{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":78,"VerseNumber":1,"Text":"Nípa kí ni wọ́n ń bíra wọn léèrè ná"},{"SurahNumber":78,"VerseNumber":2,"Text":"Nípa ìró ìkọ̀kọ̀ ńlá ni"},{"SurahNumber":78,"VerseNumber":3,"Text":"èyí tí wọ́n ń yapa ẹnu sí"},{"SurahNumber":78,"VerseNumber":4,"Text":"Rárá! Wọ́n ń bọ̀ wá mọ̀"},{"SurahNumber":78,"VerseNumber":5,"Text":"Lẹ́yìn náà, ní ti òdodo wọ́n ń bọ̀ wá mọ̀"},{"SurahNumber":78,"VerseNumber":6,"Text":"Ǹjẹ́ Àwa kò ṣe ilẹ̀ ní ìtẹ́ bí"},{"SurahNumber":78,"VerseNumber":7,"Text":"àti àwọn àpáta ní èèkàn (fún ilẹ̀)"},{"SurahNumber":78,"VerseNumber":8,"Text":"A sì ṣẹ̀dá yín ní oríṣiríṣi (akọ àti abo)"},{"SurahNumber":78,"VerseNumber":9,"Text":"A ṣe oorun yín ní ìsinmi"},{"SurahNumber":78,"VerseNumber":10,"Text":"A tún ṣe alẹ́ ní ìbora"},{"SurahNumber":78,"VerseNumber":11,"Text":"A tún ṣe ọ̀sán ní (àsìkò fún) wíwá ìjẹ-ìmu"},{"SurahNumber":78,"VerseNumber":12,"Text":"A tún mọ sánmọ̀ méje t’ó lágbára sókè yín"},{"SurahNumber":78,"VerseNumber":13,"Text":"A tún ṣe òòrùn ní ìmọ́lẹ̀ t’ó ń tàn gbòlà"},{"SurahNumber":78,"VerseNumber":14,"Text":"Àti pé A sọ omi t’ó ń bọ́ tẹ̀léra wọn kalẹ̀ láti inú àwọn ẹ̀ṣújò"},{"SurahNumber":78,"VerseNumber":15,"Text":"nítorí kí Á lè fi mú kóró èso àti irúgbìn jáde"},{"SurahNumber":78,"VerseNumber":16,"Text":"pẹ̀lú àwọn ọgbà t’ó kún digbí fún n̄ǹkan oko"},{"SurahNumber":78,"VerseNumber":17,"Text":"Dájúdájú ọjọ́ ìpínyà, ó ní gbèdéke àkókò kan"},{"SurahNumber":78,"VerseNumber":18,"Text":"(Ìyẹn ni) ọjọ́ tí wọ́n á fọn fèrè oníwo fún àjíǹde. Ẹ̀yin yó sì máa wá níjọ-níjọ"},{"SurahNumber":78,"VerseNumber":19,"Text":"Wọ́n sì máa ṣí sánmọ̀ sílẹ̀. Ó sì máa di àwọn ìlẹ̀kùn"},{"SurahNumber":78,"VerseNumber":20,"Text":"Wọ́n máa mú àwọn àpáta rìn (bọ́ sí àyè mìíràn). Ó sì máa di ahúnpeéná"},{"SurahNumber":78,"VerseNumber":21,"Text":"Dájúdájú iná Jahanamọ, ó lúgọ sílẹ̀ lójú ọ̀nà"},{"SurahNumber":78,"VerseNumber":22,"Text":"(Ó jẹ́) ibùgbé fún àwọn alákọyọ"},{"SurahNumber":78,"VerseNumber":23,"Text":"Wọn yóò máa gbé inú rẹ̀ fún ìgbà gbọọrọ"},{"SurahNumber":78,"VerseNumber":24,"Text":"Wọn kò níí rí ìtura tàbí ohun mímu kan tọ́wò nínú rẹ̀"},{"SurahNumber":78,"VerseNumber":25,"Text":"àyàfi omi gbígbóná àti àwọyúnwẹ̀jẹ̀"},{"SurahNumber":78,"VerseNumber":26,"Text":"(Ó jẹ́) ẹ̀san t’ó ṣe wẹ́kú (iṣẹ́ wọn)"},{"SurahNumber":78,"VerseNumber":27,"Text":"Dájúdájú wọn kì í retí ìṣírò-iṣẹ́"},{"SurahNumber":78,"VerseNumber":28,"Text":"Wọ́n sì pe àwọn āyah Wa nírọ́ gan-an"},{"SurahNumber":78,"VerseNumber":29,"Text":"Gbogbo n̄ǹkan sì ni A ti ṣe àkọsílẹ̀ rẹ̀ sínú Tírà kan"},{"SurahNumber":78,"VerseNumber":30,"Text":"Nítorí náà, ẹ tọ́ (ìyà) wò. A ò sì níí ṣe àlékún kan fun yín bí kò ṣe ìyà"},{"SurahNumber":78,"VerseNumber":31,"Text":"Dájúdájú ìgbàlà wà fún àwọn olùbẹ̀rù (Allāhu)"},{"SurahNumber":78,"VerseNumber":32,"Text":"Àwọn ọgbà àti èso àjàrà"},{"SurahNumber":78,"VerseNumber":33,"Text":"àti àwọn ọlọ́mọge, tí wọn kò júra wọn lọ lọ́jọ́-orí"},{"SurahNumber":78,"VerseNumber":34,"Text":"àti ife ọtí t’ó kún dẹnu (ni ẹ̀san wọn)"},{"SurahNumber":78,"VerseNumber":35,"Text":"Wọn kò níí gbọ́ ìsọkúsọ àti ọ̀rọ̀ irọ́ nínú rẹ̀"},{"SurahNumber":78,"VerseNumber":36,"Text":"(Ó jẹ́) ẹ̀san láti ọ̀dọ̀ Olúwa rẹ, (ó sì jẹ́) ọrẹ ní ìbámu sí ìṣírò-iṣẹ́ (wọn)"},{"SurahNumber":78,"VerseNumber":37,"Text":"(Ẹsan náà wá láti ọ̀dọ̀) Olúwa àwọn sánmọ̀, ilẹ̀ àti ohun t’ó wà láààrin méjèèjì, Àjọkẹ́-ayé. Wọn kò sì ní ìkápá ọ̀rọ̀ lọ́dọ̀ Rẹ̀"},{"SurahNumber":78,"VerseNumber":38,"Text":"Ọjọ́ tí mọlāika Jibrīl àti àwọn mọlāika (mìíràn) yóò dúró ní ọ̀wọ̀ọ̀wọ́. Wọn kò sì níí sọ̀rọ̀ àfi ẹni tí Àjọké-ayé bá yọ̀ǹda fún. Onítọ̀ún sì máa sọ̀rọ̀ t’ó ṣe wẹ́kú"},{"SurahNumber":78,"VerseNumber":39,"Text":"Ìyẹn ni ọjọ́ òdodo. Nítorí náà, ẹni tí ó bá fẹ́ kí ó mú ọ̀nà tó máa gbà ṣẹ́rí padà sí ọ̀dọ̀ Olúwa rẹ̀ pọ̀n (ní ti ìronúpìwàdà)"},{"SurahNumber":78,"VerseNumber":40,"Text":"Dájúdájú A fi ìyà t’ó súnmọ́ ṣe ìkìlọ̀ fun yín. Ọjọ́ tí ènìyàn yóò máa wo ohun tí ó tì síwájú, aláìgbàgbọ́ yó sì wí pé: \"Yéè, èmi ìbá sì jẹ́ erùpẹ̀, (èmi ìbá là nínú ìyà)"},{"SurahNumber":79,"VerseNumber":1,"Text":"Allāhu búra pẹ̀lú àwọn mọlāika t’ó ń fi ọ̀nà èle gba ẹ̀mí àwọn aláìgbàgbọ́"},{"SurahNumber":79,"VerseNumber":2,"Text":"Ó tún búra pẹ̀lú àwọn mọlāika t’ó ń fi ọ̀nà ẹ̀rọ̀ gba ẹ̀mí àwọn onígbàgbọ́ òdodo"},{"SurahNumber":79,"VerseNumber":3,"Text":"Ó tún búra pẹ̀lú àwọn mọlāika t’ó ń yára gágá níbi àṣẹ Rẹ̀"},{"SurahNumber":79,"VerseNumber":4,"Text":"Ó tún búra pẹ̀lú àwọn mọlāika t’ó máa ṣíwájú ẹ̀mí àwọn onígbàgbọ́ òdodo wọnú Ọgbà Ìdẹ̀ra tààrà"},{"SurahNumber":79,"VerseNumber":5,"Text":"Ó tún búra pẹ̀lú àwọn mọlāika t’ó ń ṣètò ilé ayé"},{"SurahNumber":79,"VerseNumber":6,"Text":"Ní ọjọ́ tí ìfọn àkọ́kọ́ fún òpin ayé máa mi gbogbo ayé tìtì pẹ̀lú ohùn igbe"},{"SurahNumber":79,"VerseNumber":7,"Text":"Ìfọn kejì fún Àjíǹde sì máa tèlé e"},{"SurahNumber":79,"VerseNumber":8,"Text":"Àwọn ọkàn yóò máa gbọ̀n pẹ̀pẹ̀ ní ọjọ́ yẹn"},{"SurahNumber":79,"VerseNumber":9,"Text":"Ojú wọn yó sì wálẹ̀ ní ti ìyẹpẹrẹ"},{"SurahNumber":79,"VerseNumber":10,"Text":"Wọn yóò wí pé: \"Ṣé Wọ́n tún máa dá wa padà sí ìbẹ̀rẹ̀ ìṣẹ̀mí (bíi tayé ni)"},{"SurahNumber":79,"VerseNumber":11,"Text":"Ṣé nígbà tí a ti di eegun t’ó kẹfun tán"},{"SurahNumber":79,"VerseNumber":12,"Text":"Wọ́n wí pé: \"Ìdápadà òfò nìyẹn nígbà náà (fún ẹni t’ó pè é nírọ́)"},{"SurahNumber":79,"VerseNumber":13,"Text":"Nítorí náà, igbe ẹyọ kan sì ni"},{"SurahNumber":79,"VerseNumber":14,"Text":"Nígbà náà ni wọn yóò bára wọn lórí ilẹ̀ gban̄sasa"},{"SurahNumber":79,"VerseNumber":15,"Text":"Ǹjẹ́ ọ̀rọ̀ (Ànábì) Mūsā ti dé ọ̀dọ̀ rẹ"},{"SurahNumber":79,"VerseNumber":16,"Text":"(Rántí) nígbà tí Olúwa rẹ̀ pè é ní àfonífojì mímọ́, Tuwā"},{"SurahNumber":79,"VerseNumber":17,"Text":"Lọ bá Fir‘aon, dájúdájú ó ti tayọ ẹnu-àlà"},{"SurahNumber":79,"VerseNumber":18,"Text":"Kí o sì sọ pé: \"Ǹjẹ o máa ṣàfọ̀mọ́ ara rẹ (kúrò nínú àìgbàgbọ́) bí"},{"SurahNumber":79,"VerseNumber":19,"Text":"Kí èmi sì fi ọ̀nà mọ̀ ọ́ dé ọ̀dọ̀ Olúwa rẹ. Nítorí náà, kí o páyà (Rẹ̀)"},{"SurahNumber":79,"VerseNumber":20,"Text":"Ó sì fi àmì t’ó tóbi hàn án"},{"SurahNumber":79,"VerseNumber":21,"Text":"(Àmọ́) ó pè é lópùrọ́. Ó sì yapa rẹ̀"},{"SurahNumber":79,"VerseNumber":22,"Text":"Lẹ́yìn náà, ó kẹ̀yìn sí i. Ó sì ń ṣiṣẹ́ (takò ó)"},{"SurahNumber":79,"VerseNumber":23,"Text":"Ó kó (àwọn ènìyàn) jọ, ó sì ké gbàjarì"},{"SurahNumber":79,"VerseNumber":24,"Text":"Ó sì wí pé: \"Èmi ni olúwa yín, ẹni gíga jùlọ"},{"SurahNumber":79,"VerseNumber":25,"Text":"Nítorí náà, Allāhu gbá a mú pẹ̀lú ìyà ìkẹ́yìn àti àkọ́kọ́ (nípa ọ̀rọ̀ ẹnu rẹ̀ ìkẹ́yìn yìí àti àkọ́kọ́)"},{"SurahNumber":79,"VerseNumber":26,"Text":"Dájúdájú àríwòye wà nínú ìyẹn fún ẹni t’ó ń páyà (Allāhu)"},{"SurahNumber":79,"VerseNumber":27,"Text":"Ṣé ẹ̀yin lẹ lágbára jùlọ ní ìṣẹ̀dá ni tàbí sánmọ̀ tí Allāhu mọ"},{"SurahNumber":79,"VerseNumber":28,"Text":"Allāhu gbé àjà rẹ̀ ga sókè. Ó sì ṣe é ní pípé t’ó gún régé"},{"SurahNumber":79,"VerseNumber":29,"Text":"Ó ṣe òru rẹ̀ ní dúdú. Ó sì fa ìyálẹ̀ta rẹ̀ yọ jáde"},{"SurahNumber":79,"VerseNumber":30,"Text":"Àti ilẹ̀, Ó tẹ́ ẹ pẹrẹsẹ lẹ́yìn ìyẹn"},{"SurahNumber":79,"VerseNumber":31,"Text":"Ó mú omi rẹ̀ àti irúgbìn rẹ̀ jáde láti inú rẹ̀"},{"SurahNumber":79,"VerseNumber":32,"Text":"Àti àwọn àpáta, Ó fi ìdí wọn múlẹ̀ ṣinṣin"},{"SurahNumber":79,"VerseNumber":33,"Text":"Ìgbádùn ni fun yín àti fún àwọn ẹran-ọ̀sìn yín"},{"SurahNumber":79,"VerseNumber":34,"Text":"Ṣùgbọ́n nígbà tí ìparun ńlá bá dé"},{"SurahNumber":79,"VerseNumber":35,"Text":"ní ọjọ́ tí ènìyàn yóò rántí ohun t’ó ṣe níṣẹ́"},{"SurahNumber":79,"VerseNumber":36,"Text":"Wọ́n sì máa fi Iná hàn kedere fún (gbogbo) ẹni t’ó ríran"},{"SurahNumber":79,"VerseNumber":37,"Text":"Nítorí náà, ní ti ẹni t’ó bá tayọ ẹnu-àlà"},{"SurahNumber":79,"VerseNumber":38,"Text":"tí ó tún gbé àjùlọ fún ìṣẹ̀mí ayé"},{"SurahNumber":79,"VerseNumber":39,"Text":"dájúdájú iná Jẹhīm, òhun ni ibùgbé (rẹ̀)"},{"SurahNumber":79,"VerseNumber":40,"Text":"Ní ti ẹni tí ó bá páyà ìdúró níwájú Olúwa rẹ̀, tí ó tún kọ ìfẹ́-inú fún ẹ̀mí (ara rẹ̀)"},{"SurahNumber":79,"VerseNumber":41,"Text":"dájúdájú Ọgbà Ìdẹ̀ra, òhun ni ibùgbé (rẹ̀)"},{"SurahNumber":79,"VerseNumber":42,"Text":"Wọ́n ń bi ọ́ léèrè nípa Àkókò náà pé: \"Ìgbà wo l’ó máa ṣẹlẹ̀"},{"SurahNumber":79,"VerseNumber":43,"Text":"Ọ̀nà wo ni ìwọ lè fi ní (ìmọ̀) ìrántí rẹ̀ ná"},{"SurahNumber":79,"VerseNumber":44,"Text":"Ọ̀dọ̀ Olúwa rẹ ni òpin ìmọ̀ nípa rẹ̀ wà"},{"SurahNumber":79,"VerseNumber":45,"Text":"Ìwọ kúkú ni olùkìlọ̀ fún ẹni t’ó ń páyà rẹ̀"},{"SurahNumber":79,"VerseNumber":46,"Text":"Ní ọjọ́ tí wọ́n máa rí i, wọn máa dà bí ẹni pé wọn kò lò tayọ ìrọ̀lẹ́ tàbí ìyálẹ̀ta (ọjọ́) kan lọ (nílé ayé)"},{"SurahNumber":80,"VerseNumber":1,"Text":"(Ànábì s.a.w.) fajú ro, ó sì pẹ̀yìn dà"},{"SurahNumber":80,"VerseNumber":2,"Text":"nítorí pé afọ́jú wá bá a"},{"SurahNumber":80,"VerseNumber":3,"Text":"Kí sì l’ó máa fi mọ̀ ọ́ pé ó ṣeé ṣe kí ó ṣàfọ̀mọ́ (ara rẹ̀ kúrò nínú àìgbàgbọ́)"},{"SurahNumber":80,"VerseNumber":4,"Text":"tàbí kí ó gbọ́ ìrántí, kí ìrántí náà sì ṣe é ní àǹfààní"},{"SurahNumber":80,"VerseNumber":5,"Text":"Ní ti ẹni tí ó ka ara rẹ̀ kún ọlọ́rọ̀"},{"SurahNumber":80,"VerseNumber":6,"Text":"òun ni ìwọ tẹ́tí sí"},{"SurahNumber":80,"VerseNumber":7,"Text":"Kò sì sí ẹ̀ṣẹ̀ fún ọ bí kò bá ṣe àfọ̀mọ́ (ara rẹ̀ kúrò nínú àìgbàgbọ́)"},{"SurahNumber":80,"VerseNumber":8,"Text":"Ní ti ẹni tí ó sì wá bá ọ, t’ó ń yára gágá (sí ìrántí, ìyẹn afọ́jú)"},{"SurahNumber":80,"VerseNumber":9,"Text":"tí ó sì ń páyà (Allāhu)"},{"SurahNumber":80,"VerseNumber":10,"Text":"ìwọ kò sì kọbi ara sí i"},{"SurahNumber":80,"VerseNumber":11,"Text":"Rárá (kò tọ́ bẹ́ẹ̀). Dájúdájú al-Ƙur’ān ni ìrántí"},{"SurahNumber":80,"VerseNumber":12,"Text":"Nítorí náà, ẹni tí ó bá fẹ́ kí ó rántí rẹ̀"},{"SurahNumber":80,"VerseNumber":13,"Text":"(Al-Ƙur’ān) wà nínú àwọn tàkádà alápọ̀n-ọ́nlé"},{"SurahNumber":80,"VerseNumber":14,"Text":"A gbé e ga, A sì ṣe é ní mímọ́"},{"SurahNumber":80,"VerseNumber":15,"Text":"ní ọwọ́ àwọn òǹkọtíà (ìyẹn, àwọn mọlāika)"},{"SurahNumber":80,"VerseNumber":16,"Text":"àwọn alápọ̀n-ọ́nlé, àwọn ẹni rere"},{"SurahNumber":80,"VerseNumber":17,"Text":"Wọ́n ti fi ènìyàn gégùn-ún (nípa) bí ó ṣe jẹ́ aláìmoore jùlọ"},{"SurahNumber":80,"VerseNumber":18,"Text":"Kí sì ni Allāhu fi ṣẹ̀dá rẹ̀"},{"SurahNumber":80,"VerseNumber":19,"Text":"Nínú àtọ̀ l’Ó ti ṣẹ̀dá rẹ̀. Ó sì pèbùbù (ẹ̀yà-ara) rẹ̀"},{"SurahNumber":80,"VerseNumber":20,"Text":"Lẹ́yìn náà, Ó ṣe ọ̀nà àtiwáyé ní ìrọ̀rùn fún un"},{"SurahNumber":80,"VerseNumber":21,"Text":"Lẹ́yìn náà, Ó máa pa á. Ó sì máa fi sínú sàréè"},{"SurahNumber":80,"VerseNumber":22,"Text":"Lẹ́yìn náà, nígbà tí Allāhu bá fẹ́, Ó máa gbé e dìde"},{"SurahNumber":80,"VerseNumber":23,"Text":"Ẹ gbọ́, ènìyàn kò tí ì ṣe n̄ǹkan tí Allāhu pa láṣẹ fún un"},{"SurahNumber":80,"VerseNumber":24,"Text":"Nítorí náà, kí ènìyàn wòye sí oúnjẹ rẹ̀"},{"SurahNumber":80,"VerseNumber":25,"Text":"Dájúdájú Àwa ń rọ òjò ní púpọ̀"},{"SurahNumber":80,"VerseNumber":26,"Text":"Lẹ́yìn náà, A mú ilẹ̀ sán kànkàn"},{"SurahNumber":80,"VerseNumber":27,"Text":"A sì mú kóró èso hù jáde láti inú rẹ̀"},{"SurahNumber":80,"VerseNumber":28,"Text":"àti èso àjàrà àti kànnáfùrù"},{"SurahNumber":80,"VerseNumber":29,"Text":"àti igi òróró Zaetūn àti dàbínù"},{"SurahNumber":80,"VerseNumber":30,"Text":"àti àwọn ọgbà t’ó kún fún igi"},{"SurahNumber":80,"VerseNumber":31,"Text":"àti àwọn èso (mìíràn) pẹ̀lú ewé tí ẹranko ń jẹ, (A mú wọn hù jáde)"},{"SurahNumber":80,"VerseNumber":32,"Text":"(Wọ́n jẹ́ n̄ǹkan) ìgbádùn fún ẹ̀yin àti àwọn ẹran-ọ̀sìn yín"},{"SurahNumber":80,"VerseNumber":33,"Text":"Nígbà tí fífọn sínú ìwo nígbà kejì bá ṣẹlẹ̀"},{"SurahNumber":80,"VerseNumber":34,"Text":"ní ọjọ́ tí ènìyàn yóò sá fún arákùnrin rẹ̀"},{"SurahNumber":80,"VerseNumber":35,"Text":"àti ìyá rẹ̀ pẹ̀lú bàbá rẹ̀"},{"SurahNumber":80,"VerseNumber":36,"Text":"àti ìyàwó rẹ̀ pẹ̀lú àwọn ọmọ rẹ̀"},{"SurahNumber":80,"VerseNumber":37,"Text":"Ẹnì kọ̀ọ̀kan wọn ní ọjọ́ yẹn l’ó ti ní ọ̀ràn t’ó máa tó o ó rán"},{"SurahNumber":80,"VerseNumber":38,"Text":"Àwọn ojú kan lọ́jọ́ yẹn yóò mọ́lẹ̀"},{"SurahNumber":80,"VerseNumber":39,"Text":"Wọn yó máa rẹ́rìn-ín, wọn yó sì máa dunnú"},{"SurahNumber":80,"VerseNumber":40,"Text":"Àwọn ojú kan lọ́jọ́ yẹn ni eruku yó sì bò mọ́lẹ̀"},{"SurahNumber":80,"VerseNumber":41,"Text":"Òkùnkùn yó sì bò wọ́n mọ́lẹ̀"},{"SurahNumber":80,"VerseNumber":42,"Text":"Àwọn wọ̀nyẹn, àwọn ni aláìgbàgbọ́, ẹlẹ́ṣẹ̀"},{"SurahNumber":81,"VerseNumber":1,"Text":"Nígbà tí Wọ́n bá ká òòrùn kóróbójó dànù"},{"SurahNumber":81,"VerseNumber":2,"Text":"àti nígbà tí àwọn ìràwọ̀ bá já bọ́ káàkiri"},{"SurahNumber":81,"VerseNumber":3,"Text":"àti nígbà tí Wọ́n bá mú àwọn àpáta rìn (kúrò ní àyè wọn, tí wọ́n kù wọ́n dànù)"},{"SurahNumber":81,"VerseNumber":4,"Text":"àti nígbà tí wọ́n bá pa àwọn ràkúnmí aboyún tì"},{"SurahNumber":81,"VerseNumber":5,"Text":"àti nígbà tí Wọ́n bá ko àwọn ẹranko jọ"},{"SurahNumber":81,"VerseNumber":6,"Text":"àti nígbà tí Wọ́n bá mú àwọn agbami odò gbiná"},{"SurahNumber":81,"VerseNumber":7,"Text":"àti nígbà tí Wọ́n bá so àwọn ẹ̀mí pọ̀ mọ́ra wọn, (ẹni rere pẹ̀lú ẹni rere, ẹni ibi pẹ̀lú ẹni ibi)"},{"SurahNumber":81,"VerseNumber":8,"Text":"àti nígbà tí ọmọbìnrin tí wọ́n bò mọ́lẹ̀ láàyè bá bèèrè pé"},{"SurahNumber":81,"VerseNumber":9,"Text":"ẹ̀ṣẹ̀ wo ni wọ́n pa òun fún"},{"SurahNumber":81,"VerseNumber":10,"Text":"àti nígbà tí Wọ́n bá ṣí àwọn tákàdá (iṣẹ́ ẹ̀dá) sílẹ̀"},{"SurahNumber":81,"VerseNumber":11,"Text":"àti nígbà tí Wọ́n bá ká sánmọ̀ kúrò lókè"},{"SurahNumber":81,"VerseNumber":12,"Text":"àti nígbà tí wọ́n bá mú iná Jẹhīm jò fòfò"},{"SurahNumber":81,"VerseNumber":13,"Text":"àti nígbà tí Wọ́n bá sún Ọgbà Ìdẹ̀ra mọ́ (àwọn onígbàgbọ́ òdodo)"},{"SurahNumber":81,"VerseNumber":14,"Text":"(nígbà náà ni) ẹ̀mí (kọ̀ọ̀kan) yóò mọ ohun tí ó mú wá (nínú iṣẹ́ ire àti iṣẹ́ ibi)"},{"SurahNumber":81,"VerseNumber":15,"Text":"Nítorí náà, Èmi (Allāhu) ń búra pẹ̀lú àwọn ìràwọ̀ t’ó ń yọ ní alẹ́, t’ó ń wọ̀ọ̀kùn ní ọ̀sán"},{"SurahNumber":81,"VerseNumber":16,"Text":"(ìyẹn) àwọn ìràwọ̀ t’ó ń rìn lọ rìn bọ̀, t’ó ń wọ̀ọ̀kùn sí ibùwọ̀ wọn"},{"SurahNumber":81,"VerseNumber":17,"Text":"Mo tún búra pẹ̀lú alẹ́ nígbà tí ó bá lọ"},{"SurahNumber":81,"VerseNumber":18,"Text":"Mo tún búra pẹ̀lú òwúrọ̀ nígbà tí ó bá mọ́lẹ̀"},{"SurahNumber":81,"VerseNumber":19,"Text":"Dájúdájú (al-Ƙur’ān) ni ọ̀rọ̀ (tí A fi rán Jibrīl) Òjíṣẹ́, alápọ̀n-ọ́nlé"},{"SurahNumber":81,"VerseNumber":20,"Text":"alágbára, ẹni pàtàkì ní ọ̀dọ̀ Ẹni t’Ó ni Ìtẹ́-ọlá"},{"SurahNumber":81,"VerseNumber":21,"Text":"ẹni tí wọ́n ń tẹ̀lé àṣẹ rẹ̀ níbẹ̀ yẹn (nínú sánmọ̀), olùfọkàntán"},{"SurahNumber":81,"VerseNumber":22,"Text":"Àti pé ẹni yín (Ànábì Muhammad s.a.w.) kì í ṣe wèrè"},{"SurahNumber":81,"VerseNumber":23,"Text":"Ó kúkú rí i nínú òfurufú kedere"},{"SurahNumber":81,"VerseNumber":24,"Text":"Àti pé kì í ṣe ahun (tàbí ẹni-afurasí) lórí ìró ìkọ̀kọ̀ (tí A fi ránṣẹ́ sí i)"},{"SurahNumber":81,"VerseNumber":25,"Text":"Al-Ƙur’ān kì í sì ṣe ọ̀rọ̀ (tí A fi rán) Èṣù, ẹni ẹ̀kọ̀"},{"SurahNumber":81,"VerseNumber":26,"Text":"Nítorí náà, ibo l’ẹ̀ ń lọ"},{"SurahNumber":81,"VerseNumber":27,"Text":"Kí sì ni al-Ƙur’ān bí kò ṣe ìrántí fún gbogbo ẹ̀dá"},{"SurahNumber":81,"VerseNumber":28,"Text":"(Ó wà) fún ẹni tí ó bá fẹ́ nínú yín láti dúró déédé"},{"SurahNumber":81,"VerseNumber":29,"Text":"Ẹ̀yin kò sì níí fẹ́ (láti dúró déédé) àyàfi tí Allāhu bá fẹ́, Olúwa gbogbo ẹ̀dá"},{"SurahNumber":82,"VerseNumber":1,"Text":"Nígbà tí sánmọ̀ bá fà ya pẹ́rẹpẹ̀rẹ"},{"SurahNumber":82,"VerseNumber":2,"Text":"àti nígbà tí àwọn ìràwọ̀ bá já bọ́ káàkiri"},{"SurahNumber":82,"VerseNumber":3,"Text":"àti nígbà tí àwọn ibúdò bá ṣàn jára wọn"},{"SurahNumber":82,"VerseNumber":4,"Text":"àti (nígbà tí A bá ta ilẹ̀ sókè), tí A sì mú àwọn òkú jáde (láàyè) láti inú àwọn sàréè"},{"SurahNumber":82,"VerseNumber":5,"Text":"(nígbà náà ni) ẹ̀mí kọ̀ọ̀kan yóò mọ ohun tí ó tì síwájú (nínú iṣẹ́ rẹ̀) àti ohun tí ó fi sẹ́yìn (nínú orípa iṣẹ́ rẹ̀)"},{"SurahNumber":82,"VerseNumber":6,"Text":"Ìwọ ènìyàn, kí ni ó tàn ọ́ jẹ nípa Olúwa rẹ, Alápọ̀n-ọ́nlé"},{"SurahNumber":82,"VerseNumber":7,"Text":"Ẹni t’Ó ṣẹ̀dá rẹ? Ó ṣẹ̀dá rẹ̀ ní pípé. Ó sì mú ọ dọ́gba jalẹ̀ léèyàn"},{"SurahNumber":82,"VerseNumber":8,"Text":"Ó to ẹ̀yà ara rẹ papọ̀ sínú èyíkéyìí àwòrán tí Ó fẹ́"},{"SurahNumber":82,"VerseNumber":9,"Text":"Ní ti òdodo, ńṣe l’ẹ̀ ń pe Ọjọ́ ẹ̀san nírọ́"},{"SurahNumber":82,"VerseNumber":10,"Text":"Dájúdájú àwọn ẹ̀ṣọ́ sì wà ní ọ̀dọ̀ yín"},{"SurahNumber":82,"VerseNumber":11,"Text":"(Wọ́n jẹ́) alápọ̀n-ọ́nlé, òǹkọ̀wé-iṣẹ́ ẹ̀dá"},{"SurahNumber":82,"VerseNumber":12,"Text":"Wọ́n mọ ohun tí ẹ̀ ń ṣe níṣẹ́"},{"SurahNumber":82,"VerseNumber":13,"Text":"Dájúdájú àwọn ẹni rere yóò kúkú wà nínú ìgbádùn"},{"SurahNumber":82,"VerseNumber":14,"Text":"Dájúdájú àwọn ẹni ibi yó sì kúkú wà nínú iná Jẹhīm"},{"SurahNumber":82,"VerseNumber":15,"Text":"Wọn yóò wọ inú rẹ̀ ní Ọjọ́ ẹ̀san"},{"SurahNumber":82,"VerseNumber":16,"Text":"Wọn kò sì níí kúrò nínú rẹ̀"},{"SurahNumber":82,"VerseNumber":17,"Text":"Kí sì ni ó mú ọ mọ ohun t’ó ń jẹ́ Ọjọ́ ẹ̀san"},{"SurahNumber":82,"VerseNumber":18,"Text":"Lẹ́yìn náà, kí ni ó mú ọ mọ ohun t’ó ń jẹ́ Ọjọ́ ẹ̀san"},{"SurahNumber":82,"VerseNumber":19,"Text":"(Ọjọ́ ẹ̀san ni) ọjọ́ tí ẹ̀mí kan kò níí kápá kiní kan fún ẹ̀mí kan. Gbogbo àṣẹ ọjọ́ yẹn sì ń jẹ́ ti Allāhu"},{"SurahNumber":83,"VerseNumber":1,"Text":"Ègbé ni fún àwọn olùdín-òṣùwọ̀n-kù"},{"SurahNumber":83,"VerseNumber":2,"Text":"àwọn (òǹtajà) t’ó jẹ́ pé nígbà tí wọ́n bá wọn n̄ǹkan lọ́dọ̀ àwọn ènìyàn, wọ́n á gbà á ní ẹ̀kún"},{"SurahNumber":83,"VerseNumber":3,"Text":"nígbà tí àwọn (òǹtajà náà) bá sì lo ìwọ̀n fún àwọn (òǹrajà) tàbí lo òṣùwọ̀n fún wọn, wọn yóò dín in kù"},{"SurahNumber":83,"VerseNumber":4,"Text":"Ṣé àwọn wọ̀nyẹn kò mọ̀ dájú pé dájúdájú A máa gbé wọn dìde"},{"SurahNumber":83,"VerseNumber":5,"Text":"ní Ọjọ́ ńlá kan"},{"SurahNumber":83,"VerseNumber":6,"Text":"Ní ọjọ́ tí àwọn ènìyàn yóò dìde nàró fún Olúwa gbogbo ẹ̀dá"},{"SurahNumber":83,"VerseNumber":7,"Text":"Bẹ́ẹ̀ ni, dájúdájú ìwé iṣẹ́ àwọn ẹni ibi kúkú wà nínú Sijjīn"},{"SurahNumber":83,"VerseNumber":8,"Text":"Kí sì l’ó mú ọ mọ ohun t’ó ń jẹ́ Sijjīn"},{"SurahNumber":83,"VerseNumber":9,"Text":"Ìwé tí wọ́n ti kọ iṣẹ́ aburú ẹ̀dá sínú rẹ̀ (tí wọ́n sì fi pamọ́ sínú ilẹ̀ keje ni Sijjīn)"},{"SurahNumber":83,"VerseNumber":10,"Text":"Ní ọjọ́ yẹn, ègbé ni fún àwọn olùpe-òdodo- nírọ́"},{"SurahNumber":83,"VerseNumber":11,"Text":"àwọn t’ó ń pe Ọjọ́ ẹ̀san nírọ́"},{"SurahNumber":83,"VerseNumber":12,"Text":"Kò sì sí ẹni t’ó ń pè é nírọ́ àfi gbogbo alákọyọ, ẹlẹ́ṣẹ̀"},{"SurahNumber":83,"VerseNumber":13,"Text":"Nígbà tí wọ́n bá ń ké àwọn āyah Wa fún un, ó máa wí pé: \"Àwọn àkọsílẹ̀ àlọ́ àwọn ẹni àkọ́kọ́ (nìwọ̀nyí)"},{"SurahNumber":83,"VerseNumber":14,"Text":"Rárá kò rí bẹ́ẹ̀, àmọ́ ohun tí wọ́n ń ṣe níṣẹ́ ibi l’ó jọba lórí ọkàn wọn"},{"SurahNumber":83,"VerseNumber":15,"Text":"Ní ti òdodo, dájúdájú wọn yóò wà nínú gàgá, wọn kò sì níí rí Olúwa wọn ní ọjọ́ yẹn"},{"SurahNumber":83,"VerseNumber":16,"Text":"Lẹ́yìn náà, dájúdájú wọn yóò wọ inú iná Jẹhīm"},{"SurahNumber":83,"VerseNumber":17,"Text":"Lẹ́yìn náà, wọ́n máa sọ (fún wọn) pe: \"Èyí ni ohun tí ẹ̀ ń pè nírọ́"},{"SurahNumber":83,"VerseNumber":18,"Text":"Bẹ́ẹ̀ ni. Dájúdájú ìwé iṣẹ́ àwọn ẹni rere wà nínú ‘illiyyūn"},{"SurahNumber":83,"VerseNumber":19,"Text":"Kí sì l’ó mú ọ mọ ohun t’ó ń jẹ́ ‘illiyyūn"},{"SurahNumber":83,"VerseNumber":20,"Text":"Ìwé tí wọ́n ti kọ iṣẹ́ rere ẹ̀dá sínú rẹ̀ (tí wọ́n sì fi pamọ́ sí òkè sánmọ̀ ni ‘illiyyūn)"},{"SurahNumber":83,"VerseNumber":21,"Text":"Àwọn (mọlāika) tí wọ́n súnmọ́ Allāhu ń jẹ́rìí sí i"},{"SurahNumber":83,"VerseNumber":22,"Text":"Dájúdájú àwọn ẹni rere máa wà nínú ìgbádùn"},{"SurahNumber":83,"VerseNumber":23,"Text":"Wọn yóò máa wòran lórí àwọn ibùsùn"},{"SurahNumber":83,"VerseNumber":24,"Text":"Ìwọ yóò dá ìtutù ojú ìgbádùn mọ̀ nínú ojú wọn"},{"SurahNumber":83,"VerseNumber":25,"Text":"Wọn yóò máa fún wọn mu nínú ọtí onídèérí"},{"SurahNumber":83,"VerseNumber":26,"Text":"Àlùmísìkí ni (òórùn) ìparí rẹ̀. Kí àwọn alápàáǹtètè ṣàpáǹtètè nínú ìyẹn"},{"SurahNumber":83,"VerseNumber":27,"Text":"Tẹsnīm ni wọ́n yóò máa pòpọ̀ (mọ́ ọtí náà)"},{"SurahNumber":83,"VerseNumber":28,"Text":"(Tẹsnīm ni) omi ìṣẹ́lẹ̀rú kan, tí àwọn olùsúnmọ́ (Allāhu) yóò máa mu"},{"SurahNumber":83,"VerseNumber":29,"Text":"Dájúdájú àwọn t’ó dẹ́ṣẹ̀, wọ́n máa ń fi àwọn t’ó gbàgbọ́ ní òdodo rẹ́rìn-ín"},{"SurahNumber":83,"VerseNumber":30,"Text":"Nígbà tí wọ́n bá gba ẹ̀gbẹ́ wọn kọjá, (àwọn adẹ́ṣẹ̀) yóò máa ṣẹ́jú síra wọn ní ti yẹ̀yẹ́"},{"SurahNumber":83,"VerseNumber":31,"Text":"Nígbà tí wọ́n bá sì padà sí ọ̀dọ̀ àwọn ènìyàn wọn, wọ́n á padà tí wọn yóò máa ṣe fáàrí"},{"SurahNumber":83,"VerseNumber":32,"Text":"Àti pé nígbà tí wọ́n bá rí (àwọn onígbàgbọ́ òdodo) wọ́n á wí pé: \"Dájúdájú àwọn wọ̀nyí ni olùṣìnà"},{"SurahNumber":83,"VerseNumber":33,"Text":"Àwa kò sì rán wọn níṣẹ́ olùṣọ́ sí wọn"},{"SurahNumber":83,"VerseNumber":34,"Text":"Nítorí náà, ní òní àwọn t’ó gbàgbọ́ ní òdodo yóò fi àwọn aláìgbàgbọ́ rẹ́rìn-ín"},{"SurahNumber":83,"VerseNumber":35,"Text":"Wọn yóò máa wòran lórí àwọn ibùsùn"},{"SurahNumber":83,"VerseNumber":36,"Text":"Ṣebí wọ́n ti fi ohun tí àwọn aláìgbàgbọ́ ń ṣe níṣẹ́ san wọ́n lẹ́san (báyìí)"},{"SurahNumber":84,"VerseNumber":1,"Text":"Nígbà tí sánmọ̀ bá fàya pẹ́rẹpẹ̀rẹ"},{"SurahNumber":84,"VerseNumber":2,"Text":"ó gbọ́, ó sì tẹ̀lé àṣẹ Olúwa rẹ̀ ni. Ó sì di dandan fún un láti ṣe bẹ́ẹ̀ –"},{"SurahNumber":84,"VerseNumber":3,"Text":"àti nígbà tí A bá fẹ ilẹ̀ lójú"},{"SurahNumber":84,"VerseNumber":4,"Text":"ó máa ju ohun tí ó wà nínú rẹ̀ síta, ó sì máa pa sófo"},{"SurahNumber":84,"VerseNumber":5,"Text":"– ó gbọ́, ó sì tẹ̀lé àṣẹ Olúwa rẹ̀ ni. Ó sì di dandan fún un láti ṣe bẹ́ẹ̀ – (ní ọjọ́ yẹn ni ẹ̀dá máa rí iṣẹ́ ọwọ́ rẹ̀)"},{"SurahNumber":84,"VerseNumber":6,"Text":"Ìwọ ènìyàn dájúdájú ìwọ ń ṣe iṣẹ́ kárakára ní iṣẹ́ àṣepàdé Olúwa rẹ. O sì máa mú un pàdé Rẹ̀"},{"SurahNumber":84,"VerseNumber":7,"Text":"Nítorí náà, ní ti ẹni tí wọ́n bá fún ní ìwé iṣẹ́ rẹ̀ ní ọwọ́ ọ̀tún rẹ̀"},{"SurahNumber":84,"VerseNumber":8,"Text":"láìpẹ́ A máa ṣe ìṣírò-iṣẹ́ (rẹ̀) ní ìṣírò ìrọ̀rùn"},{"SurahNumber":84,"VerseNumber":9,"Text":"Ó sì máa padà sí ọ̀dọ̀ àwọn ènìyàn rẹ̀ (nínú Ọgbà Ìdẹ̀ra) lẹ́ni ìdùnnú"},{"SurahNumber":84,"VerseNumber":10,"Text":"Ní ti ẹni tí wọ́n bá sì fún ní ìwé iṣẹ́ rẹ̀ láti ẹ̀yìn rẹ̀"},{"SurahNumber":84,"VerseNumber":11,"Text":"láìpẹ́ ó máa kígbe ìparun"},{"SurahNumber":84,"VerseNumber":12,"Text":"Ó sì máa wọ inú Iná t’ó ń jò fòfò"},{"SurahNumber":84,"VerseNumber":13,"Text":"Dájúdájú ó ti wà láààrin àwọn ènìyàn rẹ̀ lẹ́ni ìdùnnú (sí àìgbàgbọ́ nílé ayé)"},{"SurahNumber":84,"VerseNumber":14,"Text":"Dájúdájú ó lérò pé òun kò níí padà (sí ọ̀dọ̀ Allāhu ni)"},{"SurahNumber":84,"VerseNumber":15,"Text":"Rárá (ó máa padà). Dájúdájú Olúwa rẹ̀ jẹ́ Olùríran nípa rẹ̀"},{"SurahNumber":84,"VerseNumber":16,"Text":"Nítorí náà, Èmi (Allāhu) ń búra pẹ̀lú àwòǹpapa"},{"SurahNumber":84,"VerseNumber":17,"Text":"Mo tún búra pẹ̀lú òru àti ohun tí ó kó jọ sínú rẹ̀"},{"SurahNumber":84,"VerseNumber":18,"Text":"Mo tún búra pẹ̀lú òṣùpá nígbà tí ó bá dégbá (pẹ̀lú ìmọ́lẹ̀ rẹ̀)"},{"SurahNumber":84,"VerseNumber":19,"Text":"Dájúdájú ẹ̀yin yóò máa bọ́ sínú wàhálà kan láti inú wàhálà kan"},{"SurahNumber":84,"VerseNumber":20,"Text":"Kí l’ó ṣe wọ́n ná tí wọn kò fi gbàgbọ́ ní òdodo"},{"SurahNumber":84,"VerseNumber":21,"Text":"Nígbà tí wọ́n bá sì ké al-Ƙur’ān fún wọn, wọn kò níí forí kanlẹ̀"},{"SurahNumber":84,"VerseNumber":22,"Text":"Rárá, ńṣe ni àwọn t’ó ṣàì gbàgbọ́ ń pè é nírọ́"},{"SurahNumber":84,"VerseNumber":23,"Text":"Allāhu sì nímọ̀ jùlọ nípa ohun tí wọ́n ń fi pamọ́ (sínú ọkàn wọn)"},{"SurahNumber":84,"VerseNumber":24,"Text":"Nítorí náà, fún wọn ní ìró ìyà ẹlẹ́ta-eléro"},{"SurahNumber":84,"VerseNumber":25,"Text":"Àyàfi àwọn t’ó gbàgbọ́ ní òdodo, tí wọ́n sì ṣe àwọn iṣẹ́ rere, ẹ̀san tí kò níí pin ń bẹ fún wọn"},{"SurahNumber":85,"VerseNumber":1,"Text":"(Allāhu) búra pẹ̀lú sánmọ̀ tí àwọn ibùsọ̀ (òòrùn, òṣùpá àti àwọn ìràwọ̀) wà nínú rẹ̀"},{"SurahNumber":85,"VerseNumber":2,"Text":"Ó tún búra pẹ̀lú ọjọ́ tí wọ́n ṣe ní àdéhùn"},{"SurahNumber":85,"VerseNumber":3,"Text":"Ó tún búra pẹ̀lú olùjẹ́rìí àti ohun t’ó jẹ́rìí sí"},{"SurahNumber":85,"VerseNumber":4,"Text":"A ṣẹ́bi lé àwọn t’ó gbẹ́ kòtò (iná)"},{"SurahNumber":85,"VerseNumber":5,"Text":"(ìyẹn) iná tí wọ́n ń fi igi kò (nínú kòtò)"},{"SurahNumber":85,"VerseNumber":6,"Text":"(Rántí) nígbà tí wọ́n jókòó sí ìtòsí rẹ̀"},{"SurahNumber":85,"VerseNumber":7,"Text":"Wọ́n sì ń wo ohun tí wọ́n ń ṣe fún àwọn onígbàgbọ́ òdodo"},{"SurahNumber":85,"VerseNumber":8,"Text":"Kò sì sí kiní kan tí wọ́n torí rẹ̀ jẹ wọ́n níyà bí kò ṣe pé wọ́n ní ìgbàgbọ́ òdodo nínú Allāhu, Alágbára, Ọlọ́pẹ́"},{"SurahNumber":85,"VerseNumber":9,"Text":"Ẹni tí Ó ni ìjọba àwọn sánmọ̀ àti ilẹ̀. Allāhu sì ni Ẹlẹ́rìí lórí gbogbo n̄ǹkan"},{"SurahNumber":85,"VerseNumber":10,"Text":"Dájúdájú àwọn t’ó fi ìnira kan àwọn onígbàgbọ́ òdodo lọ́kùnrin àti àwọn onígbàgbọ́ òdodo lóbìnrin, lẹ́yìn náà tí wọn kò ronú pìwàdà, ìyà iná Jahanamọ ń bẹ fún wọn. Ìyà iná t’ó ń jò sì wà fún wọn"},{"SurahNumber":85,"VerseNumber":11,"Text":"Dájúdájú àwọn t’ó gbàgbọ́ ní òdodo, tí wọ́n sì ṣe àwọn iṣẹ́ rere, tiwọn ni àwọn Ọgbà Ìdẹ̀ra kan, tí àwọn odò ń ṣàn ní ìsàlẹ̀ rẹ̀. Ìyẹn sì ni èrèǹjẹ ńlá"},{"SurahNumber":85,"VerseNumber":12,"Text":"Dájúdájú ìgbámú ti Olúwa rẹ mà le"},{"SurahNumber":85,"VerseNumber":13,"Text":"Dájúdájú Òun ni Ó pìlẹ̀ (ẹ̀dá), Ó sì máa dá (ẹ̀dá) padà (fún àjíǹde)"},{"SurahNumber":85,"VerseNumber":14,"Text":"Òun ni Aláforíjìn, Olólùfẹ́ (ẹ̀dá)"},{"SurahNumber":85,"VerseNumber":15,"Text":"Òun l’Ó ni Ìtẹ́-ọlá, Ẹni-ọ̀wọ̀ jùlọ"},{"SurahNumber":85,"VerseNumber":16,"Text":"Olùṣe-ohun-t’Ó-bá-fẹ́"},{"SurahNumber":85,"VerseNumber":17,"Text":"Ṣebí ìró àwọn ọmọ ogun ti dé ọ̀dọ̀ rẹ"},{"SurahNumber":85,"VerseNumber":18,"Text":"(ọmọ ogun) Fir‘aon àti (ìjọ) Thamūd"},{"SurahNumber":85,"VerseNumber":19,"Text":"Síbẹ̀síbẹ̀ àwọn t’ó ṣàì gbàgbọ́ sì ń pe òdodo nírọ́"},{"SurahNumber":85,"VerseNumber":20,"Text":"Allāhu sì yí wọn ká lẹ́yìn wọn"},{"SurahNumber":85,"VerseNumber":21,"Text":"Àmọ́ sá, ohun (tí A fi ránṣẹ́ sí ọ ni) al-Ƙur’ān alápọ̀n-ọ́nlé"},{"SurahNumber":85,"VerseNumber":22,"Text":"tí ó wà nínú wàláà tí À ń ṣọ́"},{"SurahNumber":86,"VerseNumber":1,"Text":"(Allāhu) búra pẹ̀lú sánmọ̀ àti Tọ̄riƙ"},{"SurahNumber":86,"VerseNumber":2,"Text":"Kí sì ni ó mú ọ mọ ohun t’ó ń jẹ́ Tọ̄riƙ"},{"SurahNumber":86,"VerseNumber":3,"Text":"Ìràwọ̀ tí ìmọ́lẹ̀ rẹ̀ ń tàn ròrò (ní alẹ́ ni)"},{"SurahNumber":86,"VerseNumber":4,"Text":"Kò sí ẹ̀mí kan àfi kí ẹ̀ṣọ́ kan wà fún un (nínú àwọn mọlāika)"},{"SurahNumber":86,"VerseNumber":5,"Text":"Nítorí náà, kí ènìyàn wòye sí ohun tí A fi ṣẹ̀dá rẹ̀"},{"SurahNumber":86,"VerseNumber":6,"Text":"Wọ́n ṣẹ̀dá rẹ̀ láti inú omi t’ó ń tú jáde kọ̀ọ́kọ̀ọ́"},{"SurahNumber":86,"VerseNumber":7,"Text":"Ó ń jáde láti ààrin ìbàdí ọkùnrin àti àwọn ẹfọ́nhà igbá-àyà obìnrin"},{"SurahNumber":86,"VerseNumber":8,"Text":"Dájúdájú Allāhu ni Alágbára lóri ìdápadà rẹ̀"},{"SurahNumber":86,"VerseNumber":9,"Text":"ní ọjọ́ tí wọ́n máa ṣe àyẹ̀wò àwọn (iṣẹ́) àṣepamọ́"},{"SurahNumber":86,"VerseNumber":10,"Text":"Nígbà náà, kò níí sí agbára tàbí alárànṣe kan fún un"},{"SurahNumber":86,"VerseNumber":11,"Text":"Allāhu búra pẹ̀lú sánmọ̀ t’ó ń rọ òjò ní ọdọọdún"},{"SurahNumber":86,"VerseNumber":12,"Text":"Ó tún búra pẹ̀lú ilẹ̀ t’ó ń sán kànkàn (fún híhùjáde èso)"},{"SurahNumber":86,"VerseNumber":13,"Text":"Dájúdájú al-Ƙur’ān ni ọ̀rọ̀-ìpínyà (láààrin òdodo àti irọ́)"},{"SurahNumber":86,"VerseNumber":14,"Text":"Kì í sì ṣe àwàdà"},{"SurahNumber":86,"VerseNumber":15,"Text":"Dájúdájú wọ́n ń déte gan-an"},{"SurahNumber":86,"VerseNumber":16,"Text":"Èmi náà sì ń déte gan-an"},{"SurahNumber":86,"VerseNumber":17,"Text":"Nítorí náà, lọ́ra fún àwọn aláìgbàgbọ́. Lọ́ wọn lára sẹ́ fún ìgbà díẹ̀"},{"SurahNumber":87,"VerseNumber":1,"Text":"Ṣàfọ̀mọ́ fún orúkọ Olúwa rẹ, Ẹni gíga jùlọ"},{"SurahNumber":87,"VerseNumber":2,"Text":"Ẹni tí Ó dá ẹ̀dá. Ó sì ṣe (oríkèé-ríkèé rẹ̀) ní dọ́gbadọ́gba"},{"SurahNumber":87,"VerseNumber":3,"Text":"Ẹni tí Ó yan kádàrá (fún ẹ̀dá). Ó sì tọ́ ọ sọ́nà"},{"SurahNumber":87,"VerseNumber":4,"Text":"Ẹni tí Ó mú koríko tútù (hù) jáde"},{"SurahNumber":87,"VerseNumber":5,"Text":"Ó sì sọ ọ́ di gbígbẹ t’ó dúdú"},{"SurahNumber":87,"VerseNumber":6,"Text":"Àwa yóò máa ké (al-Ƙur’ān) fún ọ. Ìwọ kò sì níí gbàgbé"},{"SurahNumber":87,"VerseNumber":7,"Text":"Àyàfi ohun tí Allāhu bá fẹ́. Dájúdájú Ó mọ gban̄gba àti ohun t’ó pamọ́"},{"SurahNumber":87,"VerseNumber":8,"Text":"Àwa yó sì ṣe iṣẹ́ rere ní ìrọ̀rùn fún ọ"},{"SurahNumber":87,"VerseNumber":9,"Text":"Nítorí náà, ṣèrántí ní àyè tí ìrántí ti wúlò"},{"SurahNumber":87,"VerseNumber":10,"Text":"Ẹni tí ó máa páyà (Allāhu) máa lo ìrántí"},{"SurahNumber":87,"VerseNumber":11,"Text":"Olórí-burúkú sì máa takété sí i"},{"SurahNumber":87,"VerseNumber":12,"Text":"(Òun sì ni) ẹni tí ó máa wọ inú Iná t’ó tóbi"},{"SurahNumber":87,"VerseNumber":13,"Text":"Lẹ́yìn náà, kò níí kú sínú rẹ̀, kò sì níí ṣẹ̀mí (àlàáfíà)"},{"SurahNumber":87,"VerseNumber":14,"Text":"Dájúdájú ẹni tí ó bá ṣàfọ̀mọ́ (ọkàn rẹ̀) ti jèrè"},{"SurahNumber":87,"VerseNumber":15,"Text":"Ó tún rántí orúkọ Olúwa rẹ̀, ó sì kírun"},{"SurahNumber":87,"VerseNumber":16,"Text":"Rárá, ńṣe l’ẹ̀ ń gbé àjùlọ fún ìṣẹ̀mí ayé"},{"SurahNumber":87,"VerseNumber":17,"Text":"Ọ̀run sì lóore jùlọ, ó sì máa wà títí láéláé"},{"SurahNumber":87,"VerseNumber":18,"Text":"Dájúdájú èyí wà nínú àwọn tákàdá àkọ́kọ́"},{"SurahNumber":87,"VerseNumber":19,"Text":"tákàdá (Ànábì) ’Ibrọ̄hīm àti (Ànábì) Mūsā"},{"SurahNumber":88,"VerseNumber":1,"Text":"Ǹjẹ́ ọ̀rọ̀ nípa ohun t’ó máa bo ẹ̀dá mọ́lẹ̀ ti dé ọ̀dọ̀ rẹ"},{"SurahNumber":88,"VerseNumber":2,"Text":"Àwọn ojú kan yóò wálẹ̀ (ní ti ìyẹpẹrẹ) ní ọjọ́ yẹn"},{"SurahNumber":88,"VerseNumber":3,"Text":"Oníṣẹ́ àṣekúdórógbó (ni wọ́n nílé ayé)"},{"SurahNumber":88,"VerseNumber":4,"Text":"Wọ́n máa wọ inú Iná t’ó gbóná janjan (ní ọ̀run)"},{"SurahNumber":88,"VerseNumber":5,"Text":"Wọ́n sì máa fún (wọn) ní omi gbígbóná mu"},{"SurahNumber":88,"VerseNumber":6,"Text":"Kò sí oúnjẹ kan fún wọn àyàfi igi ẹlẹ́gùn-ún gbígbẹ"},{"SurahNumber":88,"VerseNumber":7,"Text":"Kò níí mú wọn sanra. Kò sì níí rọ̀ wọ́n lọ́rọ̀ nínú ebi"},{"SurahNumber":88,"VerseNumber":8,"Text":"Àwọn ojú kan yó sì kún fún ìgbádùn ní ọjọ́ yẹn"},{"SurahNumber":88,"VerseNumber":9,"Text":"nítorí pé (ó) yọ́nú sí (ẹ̀san) iṣẹ́ rẹ̀"},{"SurahNumber":88,"VerseNumber":10,"Text":"(Ó máa) wà nínú Ọgbà Ìdẹ̀ra gíga"},{"SurahNumber":88,"VerseNumber":11,"Text":"Wọn kò níí gbọ́ ìsọkúsọ nínú rẹ̀"},{"SurahNumber":88,"VerseNumber":12,"Text":"Omi ìṣẹ́lẹ̀rú t’ó ń ṣàn wà nínú rẹ̀"},{"SurahNumber":88,"VerseNumber":13,"Text":"Àwọn ibùsùn tí wọ́n gbé sókè wà nínú rẹ̀"},{"SurahNumber":88,"VerseNumber":14,"Text":"àti àwọn ife ìmumi tí wọ́n gbé kalẹ̀ (sí àrọ́wọ́tó wọn)"},{"SurahNumber":88,"VerseNumber":15,"Text":"àti àwọn ìrọ̀rí tí wọ́n tò sí ẹ̀gbẹ́ ara wọn"},{"SurahNumber":88,"VerseNumber":16,"Text":"àti àwọn ìtẹ́ àtẹ́ẹ̀ká"},{"SurahNumber":88,"VerseNumber":17,"Text":"Nítorí náà, ṣé wọn kò wo ràkúnmí, bí A ti ṣẹ̀dá rẹ̀ ni"},{"SurahNumber":88,"VerseNumber":18,"Text":"àti sánmọ̀, bí A ti ṣe gbé e sókè"},{"SurahNumber":88,"VerseNumber":19,"Text":"àti àpáta, bí A ti ṣe gbé e nàró (sínú ilẹ̀)"},{"SurahNumber":88,"VerseNumber":20,"Text":"àti ilẹ̀, bí A ti ṣe tẹ́ ẹ sílẹ̀ ní gban̄sasa"},{"SurahNumber":88,"VerseNumber":21,"Text":"Nítorí náà, ṣèrántí. Ìwọ kúkú ni olùṣèràntí"},{"SurahNumber":88,"VerseNumber":22,"Text":"Ìwọ kì í ṣe ajẹni-nípá lórí wọn"},{"SurahNumber":88,"VerseNumber":23,"Text":"àfi ẹni tí ó bá pẹ̀yìndà (sí òdodo), tí ó sì ṣàì gbàgbọ́"},{"SurahNumber":88,"VerseNumber":24,"Text":"Allāhu sì máa jẹ ẹ́ níyà t’ó tóbi jùlọ"},{"SurahNumber":88,"VerseNumber":25,"Text":"Dájúdájú ọ̀dọ̀ Wa ni àbọ̀ wọn wà"},{"SurahNumber":88,"VerseNumber":26,"Text":"Lẹ́yìn náà, dájúdájú Àwa l’A máa ṣe ìṣírò-iṣẹ́ wọn"},{"SurahNumber":89,"VerseNumber":1,"Text":"Allāhu búra pẹ̀lú àfẹ̀mọ́júmọ́"},{"SurahNumber":89,"VerseNumber":2,"Text":"Ó tún búra pẹ̀lú àwọn òru mẹ́wàá kan"},{"SurahNumber":89,"VerseNumber":3,"Text":"Ó tún búra pẹ̀lú méjì àti ẹyọ"},{"SurahNumber":89,"VerseNumber":4,"Text":"Ó tún búra pẹ̀lú òru nígbà tí ó bá lọ (tí ó bá dé)"},{"SurahNumber":89,"VerseNumber":5,"Text":"Ǹjẹ́ ìbúra wà nínú ìyẹn fún onílàákàyè"},{"SurahNumber":89,"VerseNumber":6,"Text":"Ṣé o ò rí bí Olúwa rẹ ti ṣe ọ̀rọ̀ ará ‘Ād"},{"SurahNumber":89,"VerseNumber":7,"Text":"(ìyẹn àwọn ìran) ’Irọm, àwọn òmìrán"},{"SurahNumber":89,"VerseNumber":8,"Text":"àwọn tí A ò dá irú wọn mọ́ sínú ìlú"},{"SurahNumber":89,"VerseNumber":9,"Text":"Àti àwọn Thamūd tí wọ́n gbẹ́ (ilé ìgbé) sínú àpáta nínú àfonífojì"},{"SurahNumber":89,"VerseNumber":10,"Text":"àti Fir‘aon eléèkàn (ìyà)"},{"SurahNumber":89,"VerseNumber":11,"Text":"(Àwọn wọ̀nyí ni) àwọn t’ó tayọ ẹnu-àlà nínú ìlú"},{"SurahNumber":89,"VerseNumber":12,"Text":"Wọ́n sì ṣe ìbàjẹ́ púpọ̀ sínú rẹ̀"},{"SurahNumber":89,"VerseNumber":13,"Text":"Olúwa rẹ sì rọ̀jò ìyà lé wọn lórí"},{"SurahNumber":89,"VerseNumber":14,"Text":"Dájúdájú Olúwa rẹ wà ní ibùṣọ́ (iṣẹ́ ẹ̀dá)"},{"SurahNumber":89,"VerseNumber":15,"Text":"Nítorí náà, ní ti ènìyàn, nígbà tí Olúwa rẹ̀ bá dán an wò, tí Ó pọ́n ọn lé, tí Ó sì ṣe ìdẹ̀ra fún un, nígbà náà ó máa wí pé: \"Olúwa mi ti pọ́n mi lé"},{"SurahNumber":89,"VerseNumber":16,"Text":"Ṣùgbọ́n nígbà tí Ó bá dán an wò, tí Ó gán arísìkí rẹ̀ lé e lọ́wọ́, nígbà náà ó máa wí pé: \"Olúwa mi ti yẹpẹrẹ mi"},{"SurahNumber":89,"VerseNumber":17,"Text":"Rárá, kò rí bẹ́ẹ̀. Àmọ́, ẹ̀yin kò ṣàpọ́nlé ọmọ-òrukàn"},{"SurahNumber":89,"VerseNumber":18,"Text":"Àti pé ẹ̀yin kò gbẹra yín lóǹgbẹ láti fún mẹ̀kúnnù ní oúnjẹ"},{"SurahNumber":89,"VerseNumber":19,"Text":"Ẹ tún ń jẹ ogún ní ìjẹkújẹ"},{"SurahNumber":89,"VerseNumber":20,"Text":"Àti pé ẹ nífẹ̀ẹ́ sí dúkìá ní ìfẹ́ púpọ̀"},{"SurahNumber":89,"VerseNumber":21,"Text":"Rárá, (kò yẹ kó rí bẹ́ẹ̀). Nígbà tí wọ́n bá mi ilẹ̀ tìtì ní mímì tìtì (t’ó rún wómúwómú, tí kò sí kòtò, tí kò sí gelemọ)"},{"SurahNumber":89,"VerseNumber":22,"Text":"(tí) Olúwa rẹ dé pẹ̀lú àwọn mọlāika ní ọ̀wọ̀ọ̀wọ́ ọ̀wọ̀ọ̀wọ́"},{"SurahNumber":89,"VerseNumber":23,"Text":"ní ọjọ́ yẹn ni wọ́n máa mú iná Jahanamọ wá. Ní ọjọ́ yẹn, ènìyàn yóò rántí (ọ̀rọ̀ ara rẹ̀). Báwo sì ni ìrántí náà ṣe lè wúlò fún un"},{"SurahNumber":89,"VerseNumber":24,"Text":"Ó máa wí pé: \"Yéè, èmi ìbá ti ti (iṣẹ́ rere) síwájú fún ìṣẹ̀mí mi"},{"SurahNumber":89,"VerseNumber":25,"Text":"Ní ọjọ́ yẹn, ẹnì kan kò lè fi ìyà jẹ (ẹ̀dá) bí irú ìyà (tí) Allāhu (yóò fi jẹ ẹ́)"},{"SurahNumber":89,"VerseNumber":26,"Text":"Ẹnì kan kò sì lè de (ẹ̀dá) ní ìgbèkùn bí irú ìgbèkùn (tí) Allāhu (yóò fi dè é)"},{"SurahNumber":89,"VerseNumber":27,"Text":"Ìwọ ẹ̀mí olùfọ̀kànbalẹ̀"},{"SurahNumber":89,"VerseNumber":28,"Text":"padà sí ọ̀dọ̀ Olúwa rẹ ní olùyọ́nú, ẹni ìyọ́nú"},{"SurahNumber":89,"VerseNumber":29,"Text":"Nítorí náà, wọlé sáààrin àwọn ẹrúsìn Mi"},{"SurahNumber":89,"VerseNumber":30,"Text":"Wọ inú Ọgbà Ìdẹ̀ra Mi"},{"SurahNumber":90,"VerseNumber":1,"Text":"Èmi (Allāhu) búra pẹ̀lú ìlú yìí"},{"SurahNumber":90,"VerseNumber":2,"Text":"Ìwọ sì ní ẹ̀tọ́ sí ìlú yìí (láti jagun nínú rẹ̀)"},{"SurahNumber":90,"VerseNumber":3,"Text":"(Mo tún) búra pẹ̀lú òbí àti ohun t’ó bí"},{"SurahNumber":90,"VerseNumber":4,"Text":"Dájúdájú A ṣẹ̀dá ènìyàn sínú ìṣòro"},{"SurahNumber":90,"VerseNumber":5,"Text":"Ṣé ó ń lérò pé ẹnì kan kò ní agbára lórí òun ni"},{"SurahNumber":90,"VerseNumber":6,"Text":"Ó (sì) ń wí pé: \"Èmi ti bàná dúkìá ọ̀pọ̀lọ́pọ̀ (láti fi tako Ànábì s.a.w)"},{"SurahNumber":90,"VerseNumber":7,"Text":"Ṣé ó ń lérò pé ẹnì kan kò rí òun ni"},{"SurahNumber":90,"VerseNumber":8,"Text":"Ṣé A kò ṣe ojú méjì fún un"},{"SurahNumber":90,"VerseNumber":9,"Text":"Àti ahọ́n pẹ̀lú ètè méjì (tí A ṣe fún un)"},{"SurahNumber":90,"VerseNumber":10,"Text":"A sì fi ọ̀nà méjì mọ̀ ọ́n"},{"SurahNumber":90,"VerseNumber":11,"Text":"Kò sì mú àkàbà ìgbàlà gùn"},{"SurahNumber":90,"VerseNumber":12,"Text":"Kí sì ni ó mú ọ mọ ohun t’ó ń jẹ́ àkàbà ìgbàlà"},{"SurahNumber":90,"VerseNumber":13,"Text":"(Òhun ni) títú ẹrú sílẹ̀ lóko ẹrú"},{"SurahNumber":90,"VerseNumber":14,"Text":"Tàbí fífún ènìyàn ní oúnjẹ ní ọjọ́ ebi"},{"SurahNumber":90,"VerseNumber":15,"Text":"(Ó lè jẹ́) ọmọ-òrukàn nínú ẹbí"},{"SurahNumber":90,"VerseNumber":16,"Text":"tàbí mẹ́kùnnú, ẹni ilẹ̀ẹ́lẹ̀"},{"SurahNumber":90,"VerseNumber":17,"Text":"Lẹ́yìn náà, kí ó wà nínú àwọn t’ó gbàgbọ́ ní òdodo, tí wọ́n ń gbara wọn níyànjú sùúrù ṣíṣe, tí wọ́n sì tún ń gbara wọn níyànjú àánú ṣíṣe"},{"SurahNumber":90,"VerseNumber":18,"Text":"Àwọn wọ̀nyẹn ni èrò ọwọ́ ọ̀tún"},{"SurahNumber":90,"VerseNumber":19,"Text":"Àwọn t’ó sì ṣàì gbàgbọ́ nínú àwọn āyah Wa, àwọn ni èrò ọwọ́ òsì"},{"SurahNumber":90,"VerseNumber":20,"Text":"A máa ti àwọn ìlẹ̀kùn Iná pa mọ́ wọn lórí pátápátá"},{"SurahNumber":91,"VerseNumber":1,"Text":"(Allāhu) búra pẹ̀lú òòrùn àti ìyálẹ̀ta rẹ̀"},{"SurahNumber":91,"VerseNumber":2,"Text":"Ó tún búra pẹ̀lú òṣùpá nígbà tí ó bá (yọ) tẹ̀lé (òòrùn)"},{"SurahNumber":91,"VerseNumber":3,"Text":"Ó tún búra pẹ̀lú ọ̀sán nígbà tí ó bá mú ìmọ́lẹ̀ bá òkùnkùn òru"},{"SurahNumber":91,"VerseNumber":4,"Text":"Ó tún búra pẹ̀lú alẹ́ nígbà tí ó bá bo ọ̀sán mọ́lẹ̀"},{"SurahNumber":91,"VerseNumber":5,"Text":"Ó tún búra pẹ̀lú sánmọ̀ àti Ẹni tí Ó mọ ọ́n"},{"SurahNumber":91,"VerseNumber":6,"Text":"Ó tún búra pẹ̀lú ilẹ̀ àti Ẹni tí Ó tẹ́ ẹ kalẹ̀"},{"SurahNumber":91,"VerseNumber":7,"Text":"Ó tún búra pẹ̀lú ẹ̀mí (ènìyàn) àti Ẹni tí Ó ṣe (oríkèé rẹ̀) dọ́gba"},{"SurahNumber":91,"VerseNumber":8,"Text":"Ó sì fi ẹ̀ṣẹ̀ (tí ẹ̀mí lè dá) àti ìbẹ̀rù rẹ̀ mọ̀ ọ́n"},{"SurahNumber":91,"VerseNumber":9,"Text":"Ẹnikẹ́ni tí ó bá ṣàfọ̀mọ́ (ẹ̀mí ara) rẹ̀ (níbi ẹ̀ṣẹ̀), ó mà ti jèrè"},{"SurahNumber":91,"VerseNumber":10,"Text":"Ẹnikẹ́ni tí ó bá fi (ìwà ẹ̀ṣẹ̀) ba ẹ̀mí (ara) rẹ̀ jẹ́, ó mà ti pàdánù"},{"SurahNumber":91,"VerseNumber":11,"Text":"Ìjọ Thamūd pe òdodo nírọ́ nípa ìtayọ ẹnu-àlà wọn"},{"SurahNumber":91,"VerseNumber":12,"Text":"(Rántí) nígbà tí ẹni tí orí rẹ̀ burú jùlọ nínú wọn sáré dìde (láti gún ràkúnmí pa)"},{"SurahNumber":91,"VerseNumber":13,"Text":"Nígbà náà, Òjíṣẹ́ Allāhu sọ fún wọn pé: \"(Ẹ fi) abo ràkúnmí Allāhu àti omi rẹ̀ (sílẹ̀)"},{"SurahNumber":91,"VerseNumber":14,"Text":"Wọ́n pè é nírọ́. Wọ́n sì gún (ràkúnmí) pa. Nítorí náà, Olúwa wọn pa wọ́n rẹ́ nítorí ẹ̀ṣẹ̀ wọn. Ó sì fi ìparun náà kárí wọn"},{"SurahNumber":91,"VerseNumber":15,"Text":"(Ẹni t’ó gún ràkúnmí pa) kò sì páyà ìkángun ọ̀rọ̀ wọn"},{"SurahNumber":92,"VerseNumber":1,"Text":"(Allāhu) búra pẹ̀lú alẹ́ nígbà tí (ilẹ̀) bá ṣú"},{"SurahNumber":92,"VerseNumber":2,"Text":"Ó tún búra pẹ̀lú ọ̀sán nígbà tí (ọ̀sán) bá pọ́n"},{"SurahNumber":92,"VerseNumber":3,"Text":"Ó tún búra pẹ̀lú Ẹni tí Ó dá akọ àti abo"},{"SurahNumber":92,"VerseNumber":4,"Text":"Dájúdájú iṣẹ́ yín, ọ̀tọ̀ọ̀tọ̀ ni"},{"SurahNumber":92,"VerseNumber":5,"Text":"Ní ti ẹni tí ó bá tọrẹ, tí ó sì bẹ̀rù (Allāhu)"},{"SurahNumber":92,"VerseNumber":6,"Text":"(tí) ó tún pe ẹ̀san rere ní òdodo"},{"SurahNumber":92,"VerseNumber":7,"Text":"A sì máa ṣe iṣẹ́ rere ní ìrọ̀rùn fún un"},{"SurahNumber":92,"VerseNumber":8,"Text":"Ní ti ẹni tí ó bá yahun, tí ó sì rí ara rẹ̀ lẹ́ni t’ó rọrọ̀ tayọ ẹ̀san ọ̀run"},{"SurahNumber":92,"VerseNumber":9,"Text":"(tí) ó tún pe ẹ̀san rere ní irọ́"},{"SurahNumber":92,"VerseNumber":10,"Text":"A sì máa ṣe iṣẹ́ aburú ní ìrọ̀rùn fún un"},{"SurahNumber":92,"VerseNumber":11,"Text":"Dúkìá rẹ̀ kò sì níí rọ̀ ọ́ lọ́rọ̀ nígbà tí ó bá já bọ́ (sínú Iná)"},{"SurahNumber":92,"VerseNumber":12,"Text":"Dájúdájú tiWa ni (láti ṣàlàyé) ìmọ̀nà"},{"SurahNumber":92,"VerseNumber":13,"Text":"Àti pé dájúdájú tiWa ni ọ̀run àti ayé"},{"SurahNumber":92,"VerseNumber":14,"Text":"Nítorí náà, Mo ti fi Iná eléjò fòfò kìlọ̀ fun yín"},{"SurahNumber":92,"VerseNumber":15,"Text":"Kò sí ẹni tí ó máa wọ inú rẹ̀ àfi olórí burúkú"},{"SurahNumber":92,"VerseNumber":16,"Text":"ẹni tí ó pe òdodo nírọ́, tí ó sì kẹ̀yìn sí i"},{"SurahNumber":92,"VerseNumber":17,"Text":"Wọ́n sì máa gbé (Iná) jìnnà sí olùbẹ̀rù (Allāhu)"},{"SurahNumber":92,"VerseNumber":18,"Text":"ẹni t’ó ń fi dúkìá rẹ̀ tọrẹ, tí ó ń ṣàfọ̀mọ́ (rẹ̀)"},{"SurahNumber":92,"VerseNumber":19,"Text":"Kò sì sí oore ìdẹ̀ra kan tí (ó ní lọ́kàn) láti gbà ní ẹ̀san ní ọ̀dọ̀ ẹnikẹ́ni"},{"SurahNumber":92,"VerseNumber":20,"Text":"bí kò ṣe pé láti fi wá ojú rere Olúwa rẹ̀, Ẹni Gíga jùlọ"},{"SurahNumber":92,"VerseNumber":21,"Text":"Láìpẹ́ ó sì máa yọ́nú (sí ẹ̀san rẹ̀)"},{"SurahNumber":93,"VerseNumber":1,"Text":"(Allāhu búra pẹ̀lú) ìyálẹ̀ta"},{"SurahNumber":93,"VerseNumber":2,"Text":"Ó tún búra pẹ̀lú alẹ́ nígbà tí (ilẹ̀) bá ṣú"},{"SurahNumber":93,"VerseNumber":3,"Text":"Olúwa rẹ kò pa ọ́ tì, kò sì bínú sí ọ"},{"SurahNumber":93,"VerseNumber":4,"Text":"Dájúdájú ọ̀run lóore fún ọ ju ayé lọ"},{"SurahNumber":93,"VerseNumber":5,"Text":"Dájúdájú láìpẹ́ Olúwa rẹ máa fún ọ ní (oore púpọ̀ ní ọ̀run). Nítorí náà, o sì máa yọ́nú sí i"},{"SurahNumber":93,"VerseNumber":6,"Text":"Ṣé (Allāhu) kò rí ọ ní ọmọ-òrukàn ni? Ó sì fún ọ ní ibùgbé"},{"SurahNumber":93,"VerseNumber":7,"Text":"Ó sì rí ọ ní aláìmọ̀nà (ìyẹn ṣíwájú ìsọ̀kalẹ̀ ìmísí). Ó sì fi ọ̀nà mọ̀ ọ́"},{"SurahNumber":93,"VerseNumber":8,"Text":"Ó tún rí ọ ní aláìní, Ó sì rọ̀ ọ́ lọ́rọ̀"},{"SurahNumber":93,"VerseNumber":9,"Text":"Nítorí náà, ní ti ọmọ-òrukàn, má ṣe jẹ gàba (lé e lórí)"},{"SurahNumber":93,"VerseNumber":10,"Text":"Ní ti alágbe, má sì ṣe jágbe (mọ́ ọn)"},{"SurahNumber":93,"VerseNumber":11,"Text":"Ní ti ìdẹ̀ra Olúwa rẹ, sọ ọ́ jáde"},{"SurahNumber":94,"VerseNumber":1,"Text":"Ṣé A ò ṣípayá igbá-àyà rẹ fún ọ bí"},{"SurahNumber":94,"VerseNumber":2,"Text":"A sì gbé ẹ̀ṣẹ̀ rẹ kúrò lọ́rùn rẹ"},{"SurahNumber":94,"VerseNumber":3,"Text":"èyí tí ó wọ̀ ọ́ lọ́rùn. àmọ́ tí onítọ̀ún padà gba ’Islām ìbáà jẹ́ pé ó gbà á ní òwúrọ̀"},{"SurahNumber":94,"VerseNumber":4,"Text":"A sì gbé ìrántí orúkọ rẹ ga fún ọ"},{"SurahNumber":94,"VerseNumber":5,"Text":"Nítorí náà, dájúdájú ìdẹ̀kùn wà lẹ́yìn ìnira"},{"SurahNumber":94,"VerseNumber":6,"Text":"Dájúdájú ìdẹ̀kùn wà lẹ́yìn ìnira sẹ́"},{"SurahNumber":94,"VerseNumber":7,"Text":"Nítorí náà, nígbà tí o bá bùṣe (lórí ọ̀kan), gbìyànjú (òmíràn)"},{"SurahNumber":94,"VerseNumber":8,"Text":"Ọ̀dọ̀ Olúwa rẹ sì ni kí o ṣojú kòkòrò oore sí"},{"SurahNumber":95,"VerseNumber":1,"Text":"Allāhu búra pẹ̀lú èso tīn àti èso zaetūn"},{"SurahNumber":95,"VerseNumber":2,"Text":"Ó tún búra pẹ̀lú àpáta Sīnīn"},{"SurahNumber":95,"VerseNumber":3,"Text":"Ó tún búra pẹ̀lú ìlú ìfàyàbalẹ̀ yìí"},{"SurahNumber":95,"VerseNumber":4,"Text":"Dájúdájú A ṣẹ̀dá ènìyàn pẹ̀lú ìrísí t’ó dára jùlọ"},{"SurahNumber":95,"VerseNumber":5,"Text":"Lẹ́yìn náà, A máa dá a padà sí ìsàlẹ̀ pátápátá (nínú Iná)"},{"SurahNumber":95,"VerseNumber":6,"Text":"Àyàfi àwọn t’ó gbàgbọ́ ní òdodo, tí wọ́n sì ṣe àwọn iṣẹ́ rere. Nítorí náà, ẹ̀san tí kò níí pin (tí kò níí pẹ̀dín) ń bẹ fún wọn"},{"SurahNumber":95,"VerseNumber":7,"Text":"Ta l’ó tún ń pè ọ́ ní òpùrọ́ nípa Ọjọ́ ẹ̀san lẹ́yìn (ọ̀rọ̀ yìí)"},{"SurahNumber":95,"VerseNumber":8,"Text":"Ṣé Allāhu kọ́ ni Ẹni t’Ó mọ ẹ̀jọ́ dá jùlọ nínú àwọn adájọ́ ni"},{"SurahNumber":96,"VerseNumber":1,"Text":"Ké (al-Ƙur’ān) pẹ̀lú orúkọ Olúwa rẹ, Ẹni tí Ó dá ẹ̀dá"},{"SurahNumber":96,"VerseNumber":2,"Text":"Ó ṣẹ̀dá ènìyàn láti ara ẹ̀jẹ̀ dídì"},{"SurahNumber":96,"VerseNumber":3,"Text":"Ké e. Olúwa rẹ ni Alápọ̀n-ọ́nlé jùlọ"},{"SurahNumber":96,"VerseNumber":4,"Text":"Ẹni tí Ó fi ìmọ̀ nípa gègé ìkọ̀wé mọ ènìyàn"},{"SurahNumber":96,"VerseNumber":5,"Text":"Ó fi ìmọ̀ tí ènìyàn kò mọ̀ mọ̀ ọ́n"},{"SurahNumber":96,"VerseNumber":6,"Text":"Ní ti òdodo, dájúdájú ènìyàn kúkú ń tayọ ẹnu-àlà"},{"SurahNumber":96,"VerseNumber":7,"Text":"nítorí pé ó ríra rẹ̀ ní ọlọ́rọ̀"},{"SurahNumber":96,"VerseNumber":8,"Text":"Dájúdájú ọ̀dọ̀ Olúwa rẹ ni àbọ̀ ẹ̀dá"},{"SurahNumber":96,"VerseNumber":9,"Text":"Sọ fún mi nípa ẹni t’ó ń kọ̀"},{"SurahNumber":96,"VerseNumber":10,"Text":"fún ẹrúsìn kan nígbà tí (ẹrúsìn náà) kírun"},{"SurahNumber":96,"VerseNumber":11,"Text":"Sọ fún mi (nípa ẹ̀san rẹ̀) tí ó bá jẹ́ pé ó wà lórí ìmọ̀nà (’Islām)"},{"SurahNumber":96,"VerseNumber":12,"Text":"tàbí pé ó pàṣẹ ìbẹ̀rù (Allāhu)"},{"SurahNumber":96,"VerseNumber":13,"Text":"Sọ fún mi (nípa ìyà rẹ̀) tí ó bá jẹ́ pé ó pe òdodo nírọ́, tí ó sì kẹ̀yìn sí i"},{"SurahNumber":96,"VerseNumber":14,"Text":"Ṣé kò mọ̀ pé dájúdájú Allāhu ń rí (òun ni)"},{"SurahNumber":96,"VerseNumber":15,"Text":"Bẹ́ẹ̀ ni (Allāhu ń rí i.) Dájúdájú tí kò bá jáwọ́ (níbi dídí i lọ́wọ́), dájúdájú A máa fi àásó orí rẹ̀ wọ́ ọ (sínú Iná)"},{"SurahNumber":96,"VerseNumber":16,"Text":"àásó orí òpùrọ́, ẹlẹ́ṣẹ̀"},{"SurahNumber":96,"VerseNumber":17,"Text":"Nítorí náà, kí ó pe àwọn olùbájókòó rẹ̀"},{"SurahNumber":96,"VerseNumber":18,"Text":"Àwa máa pe àwọn mọlāika ẹ̀ṣọ́ Iná"},{"SurahNumber":96,"VerseNumber":19,"Text":"Rárá o, má ṣe tẹ̀lé tirẹ̀. Forí kanlẹ̀ (kí o kírun), kí o súnmọ́ (Allāhu)"},{"SurahNumber":97,"VerseNumber":1,"Text":"Dájúdájú Àwa sọ al-Ƙur’ān kalẹ̀ nínú Òru Abiyì"},{"SurahNumber":97,"VerseNumber":2,"Text":"Kí sì ni ó mú ọ mọ ohun t’ó ń jẹ́ Òru Abiyì"},{"SurahNumber":97,"VerseNumber":3,"Text":"Òru Abiyì lóore ju ẹgbẹ̀rún oṣù lọ"},{"SurahNumber":97,"VerseNumber":4,"Text":"Àwọn mọlāika àti Jibrīl yó sì máa sọ̀kalẹ̀ nínú òru náà pẹ̀lú àṣẹ Olúwa wọn fún gbogbo ọ̀rọ̀ ẹ̀dá kọ̀ọ̀kan"},{"SurahNumber":97,"VerseNumber":5,"Text":"Àlàáfíà ni òru náà títí di àsìkò àfẹ̀mọ́júmọ́"},{"SurahNumber":98,"VerseNumber":1,"Text":"Àwọn t’ó ṣàì gbàgbọ́ nínú àwọn ahlul-kitāb àti àwọn ọ̀ṣẹbọ, wọn kò níí kúrò nínú àìgbàgbọ́ wọn títí di ìgbà tí ẹ̀rí t’ó yanjú yó fi máa dé ọ̀dọ̀ wọn"},{"SurahNumber":98,"VerseNumber":2,"Text":"Òjíṣẹ́ kan láti ọ̀dọ̀ Allāhu yó (sì) máa ké àwọn tákàdá mímọ́"},{"SurahNumber":98,"VerseNumber":3,"Text":"Àwọn ìwé òfin t’ó fẹsẹ̀ rinlẹ̀ sì wà nínú rẹ̀"},{"SurahNumber":98,"VerseNumber":4,"Text":"Àwọn tí A fún ní tírà kò sì di ìjọ ọ̀tọ̀ọ̀tọ̀ àfi lẹ́yìn tí ẹ̀rí t’ó yanjú dé bá wọn"},{"SurahNumber":98,"VerseNumber":5,"Text":"Àwa kò sì pa wọ́n ní àṣẹ kan bí kò ṣe pé kí wọ́n jọ́sìn fún Allāhu (kí wọ́n jẹ́) olùṣe-àfọ̀mọ́ ẹ̀sìn fún Un, olùdúró déédé. Kí wọ́n kírun, kí wọ́n sì yọ Zakāh. Ìyẹn sì ni ẹ̀sìn t’ó fẹsẹ̀ rinlẹ̀"},{"SurahNumber":98,"VerseNumber":6,"Text":"Dájúdájú àwọn t’ó ṣàì gbàgbọ́ (wọ̀nyí) nínú àwọn ahlul-kitāb àti àwọn ọ̀ṣẹbọ, wọn yóò wà nínú Iná. Olùṣegbére ni wọ́n nínú rẹ̀. Àwọn wọ̀nyẹn, àwọn ni ẹ̀dá t’ó burú jùlọ"},{"SurahNumber":98,"VerseNumber":7,"Text":"Dájúdájú àwọn t’ó gbàgbọ́ ní òdodo (ìyẹn, àwọn mùsùlùmí), tí wọ́n sì ṣe àwọn iṣẹ́ rere, àwọn wọ̀nyẹn, àwọn ni ẹ̀dá t’ó dára jùlọ"},{"SurahNumber":98,"VerseNumber":8,"Text":"Ẹ̀san wọn ní ọ̀dọ̀ Olúwa wọn ni àwọn Ọgbà Ìdẹ̀ra gbére, tí àwọn odò ń ṣàn ní ìsàlẹ̀ rẹ̀. Olùṣegbére ni wọ́n nínú rẹ̀ títí láéláé. Allāhu yọ́nú sí wọn. Àwọn náà yọ́nú sí (ohun tí Allāhu fún wọn). Ìyẹn wà fún ẹnikẹ́ni tí ó bá páyà Olúwa rẹ̀"},{"SurahNumber":99,"VerseNumber":1,"Text":"Nígbà tí wọ́n bá mi ilẹ̀ tìtì ní ìmìtìtì rẹ̀"},{"SurahNumber":99,"VerseNumber":2,"Text":"àti (nígbà) tí ilẹ̀ bá tú àwọn ẹrù t’ó wúwo nínú rẹ̀ jáde"},{"SurahNumber":99,"VerseNumber":3,"Text":"ènìyàn yó sì wí pé: \"Kí l’ó mú un"},{"SurahNumber":99,"VerseNumber":4,"Text":"Ní ọjọ́ yẹn ni (ilẹ̀) yóò sọ̀rọ̀ nípa àwọn ìró rẹ̀ (tí ẹ̀dá gbé orí ilẹ̀ ṣe)"},{"SurahNumber":99,"VerseNumber":5,"Text":"Nítorí pé dájúdájú Olúwa rẹ l’Ó fún un ní àṣẹ (láti sọ̀rọ̀)"},{"SurahNumber":99,"VerseNumber":6,"Text":"Ní ọjọ́ yẹn, àwọn ènìyàn yóò máa gba ọ̀nà ọ̀tọ̀ọ̀tọ̀ lọ nítorí kí wọ́n lè fi àwọn iṣẹ́ wọn hàn wọ́n"},{"SurahNumber":99,"VerseNumber":7,"Text":"Nítorí náà, ẹni tí ó bá ṣe iṣẹ́ rere ní òdíwọ̀n ọmọ iná-igún, ó máa rí i"},{"SurahNumber":99,"VerseNumber":8,"Text":"Ẹni tí ó bá sì ṣe iṣẹ́ aburú ní òdíwọ̀n ọmọ iná-igún, ó máa rí i"},{"SurahNumber":100,"VerseNumber":1,"Text":"Allāhu búra pẹ̀lú àwọn ẹṣin t’ó ń sáré t’ó ń mí hẹlẹhẹlẹ ní ojú-ogun"},{"SurahNumber":100,"VerseNumber":2,"Text":"Ó tún búra pẹ̀lú àwọn ẹṣin tí pátákò ẹsẹ̀ wọn ń ṣáná (níbi eré sísá)"},{"SurahNumber":100,"VerseNumber":3,"Text":"Ó tún búra pẹ̀lú àwọn ẹṣin t’ó ń kọlu ọ̀tá ẹ̀sìn ní òwúrọ̀ kùtùkùtù"},{"SurahNumber":100,"VerseNumber":4,"Text":"Wọ́n sì fi (pátákò ẹsẹ̀ wọn) tu eruku (ilẹ̀ ọ̀tá) sókè"},{"SurahNumber":100,"VerseNumber":5,"Text":"Wọ́n tún bẹ́ gìjà papọ̀ pẹ̀lú rẹ̀ sáààrin àkójọ ọ̀tá"},{"SurahNumber":100,"VerseNumber":6,"Text":"Dájúdájú ènìyàn ni aláìmoore sí Olúwa rẹ̀"},{"SurahNumber":100,"VerseNumber":7,"Text":"Dájúdájú Allāhu sì ń jẹ́ Ẹlẹ́rìí lórí ìyẹn"},{"SurahNumber":100,"VerseNumber":8,"Text":"Àti pé dájúdájú ènìyàn le gan-an níbi ìfẹ́ oore ayé"},{"SurahNumber":100,"VerseNumber":9,"Text":"Ṣé kò mọ̀ pé nígbà tí wọ́n bá tú ohun t’ó wà nínú sàréè jáde (fún àjíǹde)"},{"SurahNumber":100,"VerseNumber":10,"Text":"tí wọ́n sì tú ohun t’ó wà nínú igbá-àyà ẹ̀dá síta pátápátá"},{"SurahNumber":100,"VerseNumber":11,"Text":"dájúdájú Olúwa wọn ni Alámọ̀tán nípa wọn ní Ọjọ́ yẹn"},{"SurahNumber":101,"VerseNumber":1,"Text":"Àkókò ìjáyà"},{"SurahNumber":101,"VerseNumber":2,"Text":"Kí ni Àkókò ìjáyà"},{"SurahNumber":101,"VerseNumber":3,"Text":"Kí sì l’ó mú ọ mọ ohun t’ó ń jẹ́ Àkókò ìjáyà"},{"SurahNumber":101,"VerseNumber":4,"Text":"(Òhun ni) ọjọ́ tí ènìyàn yó dà bí àfòpiná tí wọ́n fọ́nká síta"},{"SurahNumber":101,"VerseNumber":5,"Text":"àwọn àpáta yó sì dà bí òwú tí wọ́n gbọ̀n dànù"},{"SurahNumber":101,"VerseNumber":6,"Text":"Nítorí náà, ní ti ẹni tí òṣùwọ̀n (iṣẹ́ rere) rẹ̀ bá tẹ̀ wọ̀n"},{"SurahNumber":101,"VerseNumber":7,"Text":"ó sì máa wà nínú ìṣẹ̀mí t’ó yọ́nú sí"},{"SurahNumber":101,"VerseNumber":8,"Text":"Ní ti ẹni tí òṣùwọ̀n (iṣẹ́ rere) rẹ̀ bá sì fúyẹ́"},{"SurahNumber":101,"VerseNumber":9,"Text":"Hāwiyah sì ni ibùgbé rẹ̀"},{"SurahNumber":101,"VerseNumber":10,"Text":"Kí sì ó mú ọ mọ ohun t’ó ń jẹ́ bẹ́ẹ̀"},{"SurahNumber":101,"VerseNumber":11,"Text":"(Òhun ni) Iná gbígbóná gan-an"},{"SurahNumber":102,"VerseNumber":1,"Text":"Wíwá oore ayé ní ọ̀pọ̀lọ́pọ̀ fún ìyanràn ṣíṣe ti kó àìrójú fẹ́sìn ba yín"},{"SurahNumber":102,"VerseNumber":2,"Text":"títí ẹ fi wọ inú sàréè"},{"SurahNumber":102,"VerseNumber":3,"Text":"Rárá (kò yẹ kó rí bẹ́ẹ̀, àmọ́) láìpẹ́ ẹ máa mọ̀"},{"SurahNumber":102,"VerseNumber":4,"Text":"Lẹ́yìn náà, ní òdodo láìpẹ́ ẹ máa mọ̀"},{"SurahNumber":102,"VerseNumber":5,"Text":"Bẹ́ẹ̀ ni, tí ó bá jẹ́ pé ẹ ni ìmọ̀ àmọ̀dájú ni (ẹ̀yin ìbá tí ṣe bẹ́ẹ̀)"},{"SurahNumber":102,"VerseNumber":6,"Text":"Dájúdájú ẹ máa rí iná Jẹhīm"},{"SurahNumber":102,"VerseNumber":7,"Text":"Lẹ́yìn náà, dájúdájú ẹ máa rí i ní àrídájú"},{"SurahNumber":102,"VerseNumber":8,"Text":"Lẹ́yìn náà, dájúdájú ní ọjọ́ yẹn wọ́n máa bi yín léèrè nípa ìgbádùn (ayé yìí)"},{"SurahNumber":103,"VerseNumber":1,"Text":"Allāhu búra pẹ̀lú àkókò ìrọ̀lẹ́ ayé"},{"SurahNumber":103,"VerseNumber":2,"Text":"Dájúdájú ènìyàn wà nínú òfò"},{"SurahNumber":103,"VerseNumber":3,"Text":"Àyàfi àwọn t’ó gbàgbọ́ ní òdodo, tí wọ́n ṣe àwọn iṣẹ́ rere, tí wọ́n sọ àsọtẹ́lẹ̀ òdodo láààrin ara wọn, tí wọ́n sì tún sọ àsọtẹ́lẹ̀ sùúrù láààrin ara wọn"},{"SurahNumber":104,"VerseNumber":1,"Text":"Ègbé ni fún gbogbo abúnilójú-ẹni, abúnilẹ́yìn-ẹni"},{"SurahNumber":104,"VerseNumber":2,"Text":"ẹni tí ó kó owó jọ, tí ó sì kà á lákàtúnkà (láì ná an fẹ́sìn)"},{"SurahNumber":104,"VerseNumber":3,"Text":"Ó ń lérò pé dájúdájú dúkìá rẹ̀ yóò mú un ṣe gbére (nílé ayé)"},{"SurahNumber":104,"VerseNumber":4,"Text":"Rárá (kò rí bẹ́ẹ̀). Dájúdájú wọ́n máa kù ú lókò sínú Hutọmọh ni"},{"SurahNumber":104,"VerseNumber":5,"Text":"Kí sì ni ó mú ọ mọ ohun t’ó ń jẹ́ Hutọmọh"},{"SurahNumber":104,"VerseNumber":6,"Text":"(Òhun ni) Iná Allāhu tí wọ́n ń kò (t’ó ń jò geregere)"},{"SurahNumber":104,"VerseNumber":7,"Text":"èyí tí ó máa jó (ẹ̀dá) wọ inú ọkàn lọ"},{"SurahNumber":104,"VerseNumber":8,"Text":"Dájúdájú wọ́n máa ti (àwọn ìlẹ̀kùn) Iná pa mọ́ wọn lórí pátápátá"},{"SurahNumber":104,"VerseNumber":9,"Text":"(Wọ́n máa wà) láààrin àwọn òpó kìrìbìtì gíga (nínú Iná)"},{"SurahNumber":105,"VerseNumber":1,"Text":"Ṣé o ò rí bí Olúwa rẹ ti ṣe ọ̀rọ̀ ìjọ elérin ni"},{"SurahNumber":105,"VerseNumber":2,"Text":"Ṣé kò sọ ète wọn di òfo bí"},{"SurahNumber":105,"VerseNumber":3,"Text":"Ó sì rán àwọn ẹyẹ níkọ̀níkọ̀ sí wọn"},{"SurahNumber":105,"VerseNumber":4,"Text":"Wọ́n ń jù wọ́n ní òkúta amọ̀ (t’ó ti gbaná sára)"},{"SurahNumber":105,"VerseNumber":5,"Text":"Ó sì sọ wọ́n di bíi èrúnrún koríko àjẹkù gbígbẹ"},{"SurahNumber":106,"VerseNumber":1,"Text":"(Ìkẹ́ ni láti ọ̀dọ̀ Allāhu) fún ìdílé Ƙuraeṣ láti wà papọ̀ nínú ààbò"},{"SurahNumber":106,"VerseNumber":2,"Text":"(Ìkẹ́ ni sẹ́ láti ọ̀dọ̀ Allāhu) fún wọn láti wà papọ̀ nínú ààbò lórí ìrìn-àjò ní ìgbà òtútù àti ìgbà ooru"},{"SurahNumber":106,"VerseNumber":3,"Text":"Nítorí náà, kí wọ́n jọ́sìn fún Olúwa Ilé (Ka‘bah) yìí"},{"SurahNumber":106,"VerseNumber":4,"Text":"Ẹni tí Ó fún wọn ní jíjẹ (ní àsìkò) ebi. Ó sì fi wọ́n lọ́kàn balẹ̀ nínú ìpáyà"},{"SurahNumber":107,"VerseNumber":1,"Text":"Sọ fún mi nípa ẹni t’ó ń pe Ọjọ́ Ẹ̀san nírọ́"},{"SurahNumber":107,"VerseNumber":2,"Text":"Ìyẹn ni ẹni t’ó ń lé ọmọ-òrukàn dànù"},{"SurahNumber":107,"VerseNumber":3,"Text":"Kò sì níí gbìyànjú láti bọ́ mẹ̀kúnnù"},{"SurahNumber":107,"VerseNumber":4,"Text":"Ègbé ni fún àwọn (mùnááfìkí) t’ó ń kírun; kò túmọ̀ sí “ohun t’ó ń run ènìyàn”. Àmọ́ ìtúmọ̀ “ìrun” ni “ohun t’ó ń run ẹ̀ṣẹ̀ olùkírun” nítorí pé tí olùkírun bá ti ṣe àlùwàlá ni ó ti ṣan gbogbo àwọn ẹ̀ṣẹ̀ wẹẹrẹ tí ó ti fi àwọn oríkèé ara rẹ̀ ṣe ṣíwájú. Bákan náà"},{"SurahNumber":107,"VerseNumber":5,"Text":"àwọn t’ó ń gbàgbé láti kírun wọn ní àsìkò rẹ̀"},{"SurahNumber":107,"VerseNumber":6,"Text":"àwọn t’ó ń ṣe ṣekárími"},{"SurahNumber":107,"VerseNumber":7,"Text":"àti pé wọ́n ń hánnà ohun èlò (fún àwọn ènìyàn)"},{"SurahNumber":108,"VerseNumber":1,"Text":"Dájúdájú Àwa fún ọ ní ọ̀pọ̀lọ́pọ̀ oore"},{"SurahNumber":108,"VerseNumber":2,"Text":"Nítorí náà, kírun fún Olúwa rẹ, kí o sì gúnran (fún Un)"},{"SurahNumber":108,"VerseNumber":3,"Text":"Dájúdájú, ẹni t’ó ń bínú rẹ, òun ni kò níí lẹ́yìn"},{"SurahNumber":109,"VerseNumber":1,"Text":"Sọ pé: \"Ẹ̀yin aláìgbàgbọ́"},{"SurahNumber":109,"VerseNumber":2,"Text":"Èmi kò níí jọ́sìn fún ohun tí ẹ̀ ń jọ́sìn fún"},{"SurahNumber":109,"VerseNumber":3,"Text":"Ẹ̀yin náà kò jọ́sìn fún Ẹni tí mò ń jọ́sìn fún"},{"SurahNumber":109,"VerseNumber":4,"Text":"Èmi kò níí jọ́sìn fún ohun tí ẹ jọ́sìn fún sẹ́"},{"SurahNumber":109,"VerseNumber":5,"Text":"Ẹ̀yin náà kò kú jọ́sìn fún Ẹni tí mò ń jọ́sìn fún"},{"SurahNumber":109,"VerseNumber":6,"Text":"Tiyín ni ẹ̀sìn yín, tèmi sì ni ẹ̀sìn mi"},{"SurahNumber":110,"VerseNumber":1,"Text":"Nígbà tí àrànṣe Allāhu (lórí ọ̀tá ẹ̀sìn) àti ṣíṣí ìlú (Mọ́kkah) bá ṣẹlẹ̀"},{"SurahNumber":110,"VerseNumber":2,"Text":"tí o sì rí àwọn ènìyàn tí wọ́n wọnú ẹ̀sìn Allāhu níjọníjọ"},{"SurahNumber":110,"VerseNumber":3,"Text":"nítorí náà, ṣàfọ̀mọ́ pẹ̀lú ìdúpẹ́ fún Olúwa rẹ. Kí o sì tọrọ àforíjìn lọ́dọ̀ Rẹ̀. Dájúdájú Ó ń jẹ́ Olùgba-ìronúpìwàdà"},{"SurahNumber":111,"VerseNumber":1,"Text":"Ọwọ́ Abu-Lahab méjèèjì ti ṣòfò. Òun náà sì ṣòfò"},{"SurahNumber":111,"VerseNumber":2,"Text":"Àwọn dúkìá rẹ̀ àti ohun tí ó ṣe níṣẹ́ (ìyẹn, àwọn ọmọ rẹ̀) kò sì níí rọ̀ ọ́ lọ́rọ̀ (níbi ìyà)"},{"SurahNumber":111,"VerseNumber":3,"Text":"Ó sì máa wọ inú Iná eléjò fòfò"},{"SurahNumber":111,"VerseNumber":4,"Text":"Àti ìyàwó rẹ̀, aláàárù-igi-ìṣẹ́pẹ́ ẹlẹ́gùn-ún, (ó máa wọná)"},{"SurahNumber":111,"VerseNumber":5,"Text":"Igbà-ọ̀pẹ pọ̀npọ̀nràn máa wà ní ọrùn rẹ̀ (nínú Iná)"},{"SurahNumber":112,"VerseNumber":1,"Text":"Sọ pé: \"Òun ni Allāhu, Ọ̀kan ṣoṣo"},{"SurahNumber":112,"VerseNumber":2,"Text":"Allāhu ni Aṣíwájú (tí ẹ̀dá ní bùkátà sí, tí Òun kò sì ní bùkátà sí wọn)"},{"SurahNumber":112,"VerseNumber":3,"Text":"Kò bímọ. Wọn kò sì bí I"},{"SurahNumber":112,"VerseNumber":4,"Text":"Kò sì sí ẹnì kan tí ó jọ Ọ́.\" èyí ni a mọ̀ sí “rọbbu-ssamọ̄wāt wal-’ard wa mọ̄ baenahumọ̄”. Ìdí nìyí tí a ò fi túmọ̀ “Allāhu” sí “Ọlọ́hun”. Nínú èdè Yorùbá kò fẹ́ẹ̀ sí ìtúmọ̀ tí a fọkàn balẹ̀ sí fún ọ̀rọ̀-orúkọ ńlá náà “Allāhu” àfi lílo ọ̀rọ̀-orúkọ kan èyí tí àwọn Yorùbá máa ń lò ní ọjọ́un àná fún “Ọlọ́hun”. Ṣíṣe bẹ́ẹ̀ sí máa mú àríyànjiyàn lọ́wọ́. Nítorí náà"},{"SurahNumber":113,"VerseNumber":1,"Text":"Sọ pé: \"Mo sá di Olúwa òwúrọ̀ kùtùkùtù"},{"SurahNumber":113,"VerseNumber":2,"Text":"níbi aburú ohun tí Ó dá"},{"SurahNumber":113,"VerseNumber":3,"Text":"àti níbi aburú òru nígbà tí ó bá ṣóòkùn"},{"SurahNumber":113,"VerseNumber":4,"Text":"àti níbi aburú àwọn (òpìdán) t’ó ń fẹnu fátẹ́gùn túẹ́túẹ́ sínú àwọn ońdè"},{"SurahNumber":113,"VerseNumber":5,"Text":"àti níbi aburú onílara nígbà tí ó bá ṣe ìlara"},{"SurahNumber":114,"VerseNumber":1,"Text":"Sọ pé: \"Mo sá di Olúwa àwọn ènìyàn"},{"SurahNumber":114,"VerseNumber":2,"Text":"Ọba àwọn ènìyàn"},{"SurahNumber":114,"VerseNumber":3,"Text":"Ọlọ́hun àwọn ènìyàn"},{"SurahNumber":114,"VerseNumber":4,"Text":"níbi aburú (Èṣù) oníròyíròyí, olùsásẹ́yìn (fún ẹni t’ó bá dárúkọ Allāh)"},{"SurahNumber":114,"VerseNumber":5,"Text":"(Èṣù ni) ẹni tí ó ń kó ròyíròyí sínú àwọn ọkàn ènìyàn"},{"SurahNumber":114,"VerseNumber":6,"Text":"(Èṣù náà) wà nínú àlùjànnú àti ènìyàn"}]}