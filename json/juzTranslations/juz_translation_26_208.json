{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":46,"VerseNumber":1,"Text":"Haa Miim"},{"SurahNumber":46,"VerseNumber":2,"Text":"Tumurune al-Quran iki terang saka Allah kang Maha Mulya tur Wicaksana"},{"SurahNumber":46,"VerseNumber":3,"Text":"Anggoningsun gawe bumi lan langti apa dene barang kang ana antarane mesthi kelawan nyata lan adege mau ana watese wektu kang tinemtokake. Dene wong kafir padha mlengos saka barang kang dielingake (surasane al-Quran)"},{"SurahNumber":46,"VerseNumber":4,"Text":"Dhawuha, \"Apa sira padha sumurup barang saliyane Allah kang padha kok sembah (brahala)? Tuduhna barang isen - isene bumi iki hendi gaweyane brahala, apa melu gawe langit ngrewangi Allah? Menawa panemumu bener nekakna kitab sadurunge al-Quran iki utawa kaweruh liyan - liyane kang cocok panemumu"},{"SurahNumber":46,"VerseNumber":5,"Text":"Ora ana wong kang luwih kesasar tinimbang wong kang nyembah liyane Allah. Salawase ora tau bisa nurut panjaluke kang nyembah. Tekan qiyamat pisan hoya ora bisa. Brahala mau ora ngerti yen disembah dening wong kafir"},{"SurahNumber":46,"VerseNumber":6,"Text":"Besuk dina qiyamat nalika manungsa diklumpukake ana ngarsane Pangeran, sakabehing brahala padha disatroni wong kang nyembah, sarta padha nutuh kang padha nyembah"},{"SurahNumber":46,"VerseNumber":7,"Text":"Manungsa nalikane diwacakake al-Quran ayatingsun kelawan cetha wong kang kafir padha maido, padha ngucap al-Quran iki tetela sihir"},{"SurahNumber":46,"VerseNumber":8,"Text":"Apa wong kafir padha ngucap, \"Quran iki gaweyane Muhammad dhewe.\" Sira dhawuha, \"Manawa al-Quran gaweyanku dhewe Allah mesthi nyiksa aku saiki.\" Kowe ora bisa nulak siksane Allah marang aku sethithik wae. Allah pirsa anggonmu maido al-Quran. Anggonku pasulayan karo kowe iki cukup disekseni Allah lan Panjenengane Allah ngapura wong kang taubat tur Maha Asih"},{"SurahNumber":46,"VerseNumber":9,"Text":"(Muhammad) Dhawuha, \"Aku iki dudu rasul kang kawitan lan aku ora weruh kang bakal ditindakake marang aku lan kowe. Aku mung manut surasaning al-Quran kang didhawuhake marang aku. Wajibku mung ngelengake lan pitutur"},{"SurahNumber":46,"VerseNumber":10,"Text":"Dhawuha, \"Terangna piye panemumu upama al-Quran iki temen dhawuhing Allah, kang mangko kowe padha maido.\" Lan ana uga saksine wong Bani Israil nerangake yen al-Quran iku temen dhawuhing Allah padha uga Taurat. Saksi siji saka wong Bani Israil mau banjur percaya. Satemene Allah iku ora kersa nuduhake dalan bener marang wong kang padha nganiaya"},{"SurahNumber":46,"VerseNumber":11,"Text":"Wong kafir padha kondho marang wong mukmin manawa percaya marang al-Quran becik tenan, aku ora kedhisikan wongmukmin anggonku percaya. Wong kafir ora bisa oleh pituduh bener saka al-Quran Bakal padha ngucap al-Quran iku wiwit mula biyen goroh"},{"SurahNumber":46,"VerseNumber":12,"Text":"Sadurunge al-Quran wis ana kitabe Musa dadi pengarep lan dadi rahmat tumrap wong kang padha percaya. Dene al-Quran iki kitab kang nerangake yen kitab kang kuna - kuna bener kabeh, tembunge al-Quran Arab kanggo ngancam wong kang nganiaya lan bebungah wong kang padha becik"},{"SurahNumber":46,"VerseNumber":13,"Text":"Sarupane wong kang padha ngucap, \"Pangeranku Allah\", banjur padha setiya tuhu ngestokake dhawuhing Allah besuk ana akherat ora bakal wedi lan kasusahan"},{"SurahNumber":46,"VerseNumber":14,"Text":"Wong mangkono mau bakal mlebu suwarga kang langgeng minongko ganjaran kabecikan kang wis dilakoni"},{"SurahNumber":46,"VerseNumber":15,"Text":"Dhawuhing Ingsun Allah marang manungsa, \"Padha tresnaha lan gawea becik marang wong tuane loro. Awit manungsa mau dikandhut ana wetenge biyunge lan dilahirake kanthi rekasa. Awit anggone diwetengake nganti tekan penyapihane lawase sasi. Bareng bayi mau wis tua lan wis tekan umur tahun munjuk ing Allah, \"Dhuh Pangeran, Paduka mugi paringa pitedah ngebahna manah kula ingkang ngantos kawula syukur dhateng paring paduka kabingahan ingkang Paduka paringaken dhumateng kawula soho tiyang sepuh kawula kekalih, punapa dene supados kawula nglampahi pendamel sahe ingkang dados keparingipn kersa panjenengan. Para turun kula mugi panjenengan dadosaken sahe kawula tobat lan kawula punika tiyang Islam"},{"SurahNumber":46,"VerseNumber":16,"Text":"Hiya iku wong kang padha Ingsun terima anggone padha nglakone panggawe becik, lan padha Ingsun cegah nglakoni panggawe hala, Padha wong suwarga hiya iku prasetyaning Allah temen mesthi kelakon"},{"SurahNumber":46,"VerseNumber":17,"Text":"Dene won kang wani kondho marang wong tuane loro, \"Hus\" yagene padha nemtokake ing tembe bakal ditangekake saka kubur kelawan urip kang mongko wong kuna biyen kang wis mati pirang - pirang atus tahun ora ana siji wae kang urip maneh. Wong tuwane loro banjur matur ing Allah lan mangsuli marang anake, \"Cilaka temen kowe, percaya ing Allah lan bakal uripe wong kang wis padha mati. Prasetyaning Allah bakal kelakon tenan. Anake mangsuli, \"Mangkono mau gawe - gawene wong kuna"},{"SurahNumber":46,"VerseNumber":18,"Text":"Wong mangkono mau wis ditemtokake dening pepesten. Pangandikaning Allah bakal dipatrapi siksa klebu golongane ummat kuna biyen rupa jin lan manungsa, temen wong kang kapitunan"},{"SurahNumber":46,"VerseNumber":19,"Text":"Lan kanggo siji - sijining wong mau diparingi drajat miturut apa kang wis padha dilakoni.Allah mesthi nyukupi kanggo dheweke ganjaran utawa patrapan ing lakune samurwate lan ora ana kang kaniaya"},{"SurahNumber":46,"VerseNumber":20,"Text":"Ing dina nalika wong kafir diweruhake neraka, ing kono padha didhawuhi, \"Saiki kabungahanira ana donya kang apik wis sira entekake kanggo bungah - bungah. Ing dina iki dipatrapi siksa kang ngremehake marga aggonira padha gumedhe ing bumi kelawan ora bener lan marga anggonira duroko"},{"SurahNumber":46,"VerseNumber":21,"Text":"(Muhammad), Nyeritakna (Hud) sedulure kaum 'Aad nalika mulang lan ngelengake ummate ana jurang al-Ahqaaf. Satemene wis didhisiki pirang - pirang wong sing ngelingake sakdurunge lan sawise (kanthi kondho), \"Aja nyembah kajaba mung Allah, satemene aku kuatir yen ing tembe kowe dipatrapi siksa gedhe"},{"SurahNumber":46,"VerseNumber":22,"Text":"Wong 'Aad padha mangsuli, \"Punapa sampyan mrintah dhateng kula supados ngoncati anggen kula nyembah pangeran kula?\" Manawi ngendika punika leres sumonggo sampyan dhatengaken siksa ingkang sampyan ancamaken punika"},{"SurahNumber":46,"VerseNumber":23,"Text":"(Hud) mangsuli, \"Mung Allah piyambak kang nguningani dina tekane siksa, dene wajibku mung handhawuhake parentahing Allah kang tak emban. Barang kowe padha hanggege siksa, panemuku kowe iku wong bodho"},{"SurahNumber":46,"VerseNumber":24,"Text":"Bareng (wong 'Aad) weruh siksa arupa mendhung malang ngarepe jurang. Pangucape (wong 'Aad), \"Mendung iki bakal nganaake udan, beneran ing kene wis lawas ora udan\". (Pangandikaning Allah) Iki siksa kang padha sira naggege iku, angin siksa kang nglarani dudu mendhung"},{"SurahNumber":46,"VerseNumber":25,"Text":"Angin mau numpes wong 'Aad kabeh, ngestokake dhawuhe Pangerane. Wong 'Aad dalah omahe sirna kabeh mung kari katon patilasane. Hiya iku anggoningsun nandukake wewales marang wong kafir"},{"SurahNumber":46,"VerseNumber":26,"Text":"Lan satemene wong 'Aad mau padha Ingsun bisakake barang kang kowe ora bisa (kayata banget rosane, dawa umure, lan akeh bandhane) lan padha Ingsun paringi pangrungu pandelen lan pikir. Hewa dene bareng tinempuh ing siksa pangrungu pandeleng lan pikire ora kena dianggo madoni ayating Allah padha tinempuh siksa kang padha digeguyu"},{"SurahNumber":46,"VerseNumber":27,"Text":"Lan satemene Ingsun wis numpe wong padesan sakirake tondho yekti ayatingsun supaya wong kafir padha mareni anggone nasar"},{"SurahNumber":46,"VerseNumber":28,"Text":"Ya gene wong kang padha mangeran liyane Allah dadi Pangerane kanggo nyedhak ing Allah amarga brahalane ora bisa nulungi dheweke. Malah sabisa-bisa padha mlayu nyingkir. Dadi anggone mangeran brahala mau tetela padha luput lan goroh"},{"SurahNumber":46,"VerseNumber":29,"Text":"(Muhammad) sira nyaritakna nalikane Ingsun nekakake sak rombongan jin ngrungokake anggonira maca al-Quran Bareng Jin mau wis ngrungokake padha kondha, \"Para kancaku padha menenga ngrungokna unine al-Quran iki\". Bareng wis rampung pamacane, jin mau bali marang panggonane banjur mulang al-Quran marang kancane"},{"SurahNumber":46,"VerseNumber":30,"Text":"(Para jin) kondho, \"Kancaku, saiki aku krungu kitab kang diturunake dening Allah sapungkure Musa nerangake yen kitab kang kuna - kuna kabeh bener. Aweh pituduh marang dalan bener (Islam)"},{"SurahNumber":46,"VerseNumber":31,"Text":"Hai kancaku (jin kabeh) padha ngistokna dhawuhing Allah (kang diemban Muhammad) sarta padha percayaa Allah. Allahbakal ngapura kaluputanmu lan bakal paring slamet ora kena siksa neraka kang nglarani"},{"SurahNumber":46,"VerseNumber":32,"Text":"Sing sapa ora ngistokake dhawuhing Allah, ora bisa ngunci siksaning Allah ana bumi lan ora duwe pangayom liyane Allah. Wong mangkono mau cetha yen kesasar"},{"SurahNumber":46,"VerseNumber":33,"Text":"Wong kafir apa ora deleng yen Allah iku gawe bumi lan langit. Sarehne Allah iku kuasa gawe barang kang semono gedhene, opo ora sansaya kuasa nguripake wong kang wis padha mati. Allah iku kuasa samu barang"},{"SurahNumber":46,"VerseNumber":34,"Text":"Ing besuk dina Qiyamat, nalika wong kafir padha dituduhake neraka, (Dhawuhing Allah) wis benera sira dicemplungake. (Wangsulane) \"Dhemi Pangeran kawula, sampun leresipun\". Dhawuhing Allah, \"Saiki padha ngrasakna siksa neraka marga anggonira kafir"},{"SurahNumber":46,"VerseNumber":35,"Text":"(Muhammad), Mulane sira sabara, kaya sabare para rosul ing zaman kuna kang padha duwe ati tetep. Aja kesusu tekane siksa marang wong kafir. Besuk yen wis deleng neraka kang diancamake. Pangrasane anggone ana donya iki mung sedhela ana ing wayah awan. Iki lho pituduh kang cukup. Besuk yen wis deleng siksa, ora bakal disengsarakake kajaba wong kafir"},{"SurahNumber":47,"VerseNumber":1,"Text":"Sarupane wong kafir menging pracaya ing Allah, nyirnakake ganjarane anggone nglakoni kabecikan"},{"SurahNumber":47,"VerseNumber":2,"Text":"Dene Sarupane wong mukmin kang nglakoni panggawe becik sarta ngistokake dhawuhing (al-Quran) kang tinuturake marang Muhammad hiya iku agama kang bener terang dhawuhing Allah Pangerane. Allah ngapura dosane lan becikake lakune"},{"SurahNumber":47,"VerseNumber":3,"Text":"Mulane mangkono hamarga para wong kafir mau padha manut panggodhaning setan (dalan sing luput) dene para mukmin manut dalan bener saka Pangerane. Mangkono mau Allah anggone nerang-nerangake marang manungsa pirang-pirang conto"},{"SurahNumber":47,"VerseNumber":4,"Text":"Mulane manawa sira katemu mungsuh wong kafir (ana peperangan) banjur padha sira kethok gulune. Dene yen wis akeh kang mathi padha dadekna tawanan wae. Kena uga banjur sira hapura (huculake) utawa ditebus. Mangkono iku tindakna nganti tekan rampunge perang. Upama ana keparenging ALlah wong kafir padha ditumpes mesthi kelakon. Nanging ora mangkono, anggone dhawuh perang kanggo handadar para mukmin kang setia tuhu. Dene kang mati perang ana dhalaning Allah ora bakal hanjugarake anggone padha nglakoni panggawe becik"},{"SurahNumber":47,"VerseNumber":5,"Text":"Allah mesthi paring pituduh bener an becikake lakune"},{"SurahNumber":47,"VerseNumber":6,"Text":"Apadene ngunggahake ing suwarga lan mratakake panggonane"},{"SurahNumber":47,"VerseNumber":7,"Text":"Para wong kang percaya, menawa sira bantu utusaning Allah (anggone gelarake agama Islam) Allah mesthi paring pituduh marang sira lan netepake delmakanira (keyakinanmu)"},{"SurahNumber":47,"VerseNumber":8,"Text":"Dene para kang pada kafir padha kapitunan, Allah bakal nglarutake ganjarane anggone padha nglakone penggawe becik"},{"SurahNumber":47,"VerseNumber":9,"Text":"Anggone mangkono marga anggone sengit marang al-Quran kang didhawuhake Allah, mulane Allah nyirnakake ganjarane"},{"SurahNumber":47,"VerseNumber":10,"Text":"Yaene padha ora deleng kahanan ing bumi (nyelidhiki) delok kahanane ummat kuna biyen kang ditumpes marga anggone kafir kapriye kadadeyane kaya mangkono uga"},{"SurahNumber":47,"VerseNumber":11,"Text":"Mulane mangkono, amarga Allah iku pangayome wong mukmin kang paring pitulung, dene wong kafir ora duwe pangayom"},{"SurahNumber":47,"VerseNumber":12,"Text":"Allah iku ganjar para mukmin kang padha ngelakoni panggawe becik padha diunggahake suwarga kang ana bengawane mili kana sangisore kekayon. Dene si kafir padha bungah - bungah (ing donya) lan padha mangan, anggone mangan kaya kebo sapi. Besuk ana akherat panggonane ana neraka"},{"SurahNumber":47,"VerseNumber":13,"Text":"Pira wae akehe wong padesan kang gagah prakosane ngungkuli kuate (saka penduduk) pedesanmu (Makkah) kang wis padha nudhung sira (saka Mekkah) padha Ingsun tumpes lan ora ana kang bisa nulungi dheweke"},{"SurahNumber":47,"VerseNumber":14,"Text":"Wong kang padha nyungkemi tandha yekti saka Pangerane (al-Quran) apa padha wae karo wong kang dhemen nglakoni penggawe hala pangrasane becik lan nuruti sakarep - karepe? (mesthi bedha banget)"},{"SurahNumber":47,"VerseNumber":15,"Text":"Saumpamane suwarga kang dijanjekake dening Allah bakal diganjarake marang para wong kang bekti, ana bengawan kang mili banyu kang ora owah, lan ana bengawane mili pohan kang ora bisa owah rasane, apadene ana bengawan mili saceng ang enak rasane tumrap wong kang padha ngombe. Lan anabengawane mili madu kang bening. Wong mukmin ana suwarga padha duwe woh - wohan akeh tur warna - warna lan oleh pangapura saka Pangerane padha karo wong kang ana neraka iku tetimbangane langgeng. Dicangar nganggo wedang panas mulane ususe padha ajur"},{"SurahNumber":47,"VerseNumber":16,"Text":"Sawenehe wongkafir ana kang padha ngrungokake gunemme (wulangane Muhammad), bareng wis mundur saka ngarepira banjur padha geguyu. Kandhane marang wong kang kadunungan kaweruh (para shahabat), \"Apa kang dikandhakake mau?\" Wong kang mangkono mau atine wis dikunci dening Allah. Banjur nglakoni sakarep - karepe dhewe"},{"SurahNumber":47,"VerseNumber":17,"Text":"Dene wong kang padha oleh pituduh diparingi tambah pituduh maneh sarta diparingi ati bekti ing Allah"},{"SurahNumber":47,"VerseNumber":18,"Text":"Wong kafir ngenteni apa? ora liya ngenteni dina qiyamat kang tekane ngegetake, kang mangka saiki satemene tandha - tandhane wis ana. Menawa wis teka piye anggone arep padha eling taubat (ing Allah)"},{"SurahNumber":47,"VerseNumber":19,"Text":"Sira weruha satemene ora ana sesembahan kelawan bener mung Allah piyambak, lan nyuwuna pangapurane dosanira lan dosane wong mukmin lanang lan wadon. Allah nguningani mlah - malihe panggawemu"},{"SurahNumber":47,"VerseNumber":20,"Text":"Wong mukmin padha kandha, \"Ya gene ora ana dhawuh (perang)?\" Barang ana dhawuhing perang, sira deleng wong kang atine lamis iku padha deleng marang sira arupa wong kang wedi mati"},{"SurahNumber":47,"VerseNumber":21,"Text":"Wajibe mung sendika sarta mangsuli nganggo tembung becik. Bareng tekane gawe perang wong lamis padha nyidrani kasaguhane, umpamane padha ngandel prasetyaning ALlah luwih becik tumrap awake"},{"SurahNumber":47,"VerseNumber":22,"Text":"Bok menawa kowe nyekel kuasa apa banjur bali gawe rusak ana bumi lan padha medhot paseduluran"},{"SurahNumber":47,"VerseNumber":23,"Text":"Wong kang mangkono mau padha dibendoni Allah mulane Allah banjur budhegake lan micakake pandelenge wong mau"},{"SurahNumber":47,"VerseNumber":24,"Text":"Ya gene (wong lamis mau) pra padha gagas (mikir - mikir) surasane al-Quran atine malah padha dikunci"},{"SurahNumber":47,"VerseNumber":25,"Text":"Sarupane wong kang wis terang marang pituduh bener nanging banjur balik dadi kafir lan lamis. Setan banjur godha wong mau (gampang gawe dosa) lan dawakake angen - angene"},{"SurahNumber":47,"VerseNumber":26,"Text":"Tetelaning panggodha, wong lamis mau padha bebisik marang wong kang padha sengit marang alQuran (wong kafir), \"Aku bakal biyantu sawatara marang kowe\". Allah nguningani wadine wong lamis mau"},{"SurahNumber":47,"VerseNumber":27,"Text":"Kepriye polahe wong lamis mau besuk yen wis dipateni malaikat kanthi gebugi wong lamis mau saka ngarep lan buri"},{"SurahNumber":47,"VerseNumber":28,"Text":"Mangkono mau amarga para wong lamis padha nglakoni barang kang dadekake dukane Allah, lan sengit barang kang dadi kersane Allah. Mulane Allah nyirnakake lakune becik wong lamis mau"},{"SurahNumber":47,"VerseNumber":29,"Text":"Wong kang atine ana lelarane (lamis) apa padha ngira yen Allah ora bakal bukak wadine anggone gething marang wong mukmin"},{"SurahNumber":47,"VerseNumber":30,"Text":"Menawa ana parenge karsane Allah, kena uga sira Ingsun weruhake kahanane para wong lamis, sira bakal weruh tengere anggone lamis, lan bakal weruh kandhane kang ora prasaja. Allah nguningane lakune para kawulane kabeh (hala becik)"},{"SurahNumber":47,"VerseNumber":31,"Text":"(Para mukmin) Ingsun nyoba diprentah perang supaya wuninga kelawan gumelar sapa kang setia tuhu lan tega atine lan Ingsun bukak wadinira ing kono bakal cetho"},{"SurahNumber":47,"VerseNumber":32,"Text":"Sarupane wong kafir lan kang ngalang - ngalangi sumebare agama Islam, apadene nyulayani Rasul, tur wis padha terang weruh pituduh bener ora pisan - pisan mlarati marang ALlah, ing tembe Allah jugarake ganjarane kabecikane"},{"SurahNumber":47,"VerseNumber":33,"Text":"Para mukmin kabeh padha manut - mituruta parintahing Allah lan rasul lan aja padha jugarake (bubrah) ganjaraning kabecikan"},{"SurahNumber":47,"VerseNumber":34,"Text":"Sarupane wong kafir lan ngalang - ngalangi sumebare agama Islam mangka banjur mati isih kafir Allah ora bakal ngapura dosane wong mau"},{"SurahNumber":47,"VerseNumber":35,"Text":"(Para mukmin kabeh) sira aja cilik atime lan ngajak rukun. Sira iku luhur ngungkuli wong kafir, lan ALlah nyertani sira kabeh, lan Allah ora bakal nyuda ganjaranira anggonmu padha ngelakoni panggawe becik"},{"SurahNumber":47,"VerseNumber":36,"Text":"Kabungahan ing donya iku mung dolanan kang ora lawas (nuli rusak) nanging manawa sira percaya sarta bekti ing Allah bakal diparingi ganjaran lan ora bakal dangu bandhanira"},{"SurahNumber":47,"VerseNumber":37,"Text":"Upama Allah dangu zakate bandhanira kelawan dhawuh kenceng sira dikersakake ngentekake bandha mau (kanggo zakat utawa ragad perang) mesthi eman eman. Allah banjur melehake anggonmu sengit"},{"SurahNumber":47,"VerseNumber":38,"Text":"(Para kawula kabeh) SIra padha perintaha ngetokake bondho kanggo ragad sabilillah nangin ana kang abot (lan ana uga kang entheng). Dene sing sapa komed medhit tumanjane marang awake dhewe. Lan Allah iku Maha sugih nanging sira kang benget butuhe (marang Allah). Manawa sira mlengos ngestokake dhawuhe Allah, Pangeran bakal ganti sira marang ummat liya kang dheweke ora kaya sira mangono (bangkang)"},{"SurahNumber":48,"VerseNumber":1,"Text":"(Muhammad) Satemene Ingsun wis maringin kemenangan marang sira kanthi menang kang nyata (bedhahe Mekkah)"},{"SurahNumber":48,"VerseNumber":2,"Text":"Supaya Allah anggone kersa ngapura dosanira kang wis kelakon lan durung kelakon lan supaya sempurna paparinge kabungahan marang sira, apadene kersa paring pituduh dalan bener"},{"SurahNumber":48,"VerseNumber":3,"Text":"Lan kersa paring pitulung kelawan pitulung kang mulya"},{"SurahNumber":48,"VerseNumber":4,"Text":"Allah iku kang paring tentrem ana ing atine para mukmin supaya imane tambah numpangi imane kang wis dhisik. Allah iku kagungan wadia bala ing langit lan bumi, lan Allah iku Maha Nguningani lan Maha Wicaksana"},{"SurahNumber":48,"VerseNumber":5,"Text":"Allah kersa arep ganjar mukmin lanang lan wadon kelawan suwarga kang ana bengawane mili ana ngisore kekayon ana kono padha langgeng. Lan Allah kersa ngapura kaluputane, kang mangkono iku diarani kebegjan gedhe ana ngarsane Allah"},{"SurahNumber":48,"VerseNumber":6,"Text":"Allah bakal nyiksa para wong lamis lanang utawa wadon apadene wong mangro tingal lanang lan wadon kang padha nyana hala marang Allah. Kanggo dheweke digilir ing barang hala, Allah ngancam siksa neraka jahannam lan hala kadadeyane"},{"SurahNumber":48,"VerseNumber":7,"Text":"Isining langit lan bumi kabeh wadyabalane ALlah kang Maha Mulya tur wicaksana"},{"SurahNumber":48,"VerseNumber":8,"Text":"(Muhammad) Ingsun ngutus sira perlu nekseni hala becika ummatira, lan bebungah wong ngabekti bakal diganjar, lan ngancam wong duroko"},{"SurahNumber":48,"VerseNumber":9,"Text":"(Dhawuh Ingsun mau supaya) padha percaya Allah lan utusane, apadene ngajeni marang Rasul (utusan) lan supaya nyebut Maha suci ing Allah wayah esuk, lan sore"},{"SurahNumber":48,"VerseNumber":10,"Text":"Sarupane wong kang padha medharake prasetyane marang sira, sejatine hiya prasetya marang Allah. Astane Allah ana sakduwure tangane wong kang padha prasetya mau. Mulane sing sapa cidra saka kesaguhane, iku sejatine cidra marang awake dhewe. Dene sapa wong setya tuhu netepi prasetyane ing Allah bakal diparingi ganjaran gedhe"},{"SurahNumber":48,"VerseNumber":11,"Text":"Wong pedesan (ing Madinah kang ora melu perang) bakal padha matur, \"Kula boten dherek jalaran ngareksa bandha sak anak bojo kula, mula mugi panjenengan Suwunaken pangapuraning Allah\". Anggone matur mengkono mau mung ana lambe wae ora terus ing atine. (Muhammad) Dhawuha, \"Sanadyan kowe ana ing ngomah wae, menawa Allah ngersakake bilahi marang kowe sapa kang kaconggah nolak? Utawa manawa Allah paring slamet sapa kang bisa murungake? Allah iku waspada marang kang bok lakoni"},{"SurahNumber":48,"VerseNumber":12,"Text":"Malah kowe padha nyana yen Rasul lan para mukmin salawase ora bakal ketemu sanak sadulure, sira kena godha dhemen panemu kang mangkono yaiku panyanamu elek, kowe bakal karusakan"},{"SurahNumber":48,"VerseNumber":13,"Text":"Sing sapa ora percaya ing Allah lan marang utusane iku wong kafir. Ingsun ancam siksa neraka Sa'ir"},{"SurahNumber":48,"VerseNumber":14,"Text":"Kraton bumi lan langit kagungane Allah, Allah ngapura wong kang dadi keparengen kersane lan nyiksa wong kang dadi keparenge kersane. Allah iku kepareng ngapura dosa tur Maha Asih"},{"SurahNumber":48,"VerseNumber":15,"Text":"(Wong kang padha keri ora maju perang) bakal ngucap, \"Menawa kowe lunga arep jupuki jarahan perang (Khaibar) aku aja kok larang melu jupuki\" Anggone kondha mau karepe kudu ngawaki pangandikane Allah. Sira dhawuha, \"Kowe ora kena melu aku. Wis terang pangandikane Allah sakdurunge kelakon perang\". Dheweke bakal mangsuli, \"Anggonmu ora aweh iku amarga drengki (gething)\". Wong mau kang weruh (benere agama Islam) mau sethithik"},{"SurahNumber":48,"VerseNumber":16,"Text":"(Muhammad) Dhawuha marang wong padesan kang padha keri (ora melu perang mau) ing buri kowe bakal padha didhawuhi mapagake perang mungsuh kang prakosa tur miranti gegamane. Kowe padha didhawuhi nyirnakake mungsuh mau utawa nelukake dadi wong Islam. Manawa kowe nurut, Allah bakal maringi ganjaran becik, dene yen kowe mogok kaya kang dhisik Allah bakal matrapi siksa kang nglarani"},{"SurahNumber":48,"VerseNumber":17,"Text":"Wong wuta lan wong pinacang, wong loro ora dadi apa manawa keri ora melu perang dene sapa wonge ngestokake dhawuhe Rasul bakal diganjar suwarga kang ana bengawane mili ana ngisore kekayon dene sapa wonge bangkang dhawuhe Allah lan rasul bakal kasiksa kang nglarani"},{"SurahNumber":48,"VerseNumber":18,"Text":"Allah wis nerangake anggone padha sahabat padha pasetya marang sira (Muhammad) ana sangisore kekayon (sanggem ora bakal mlayu saka perang) Allah nguningani lugune atine para sahabat mau. Dhasar padha setya tuhu, mulane Allah banjur maringi tentrem atine, lan uga diparingi kemenangan kang cedhak (wektune)"},{"SurahNumber":48,"VerseNumber":19,"Text":"Allah maringi jarahan pirang - pirang kang padha dijupuk (ing khaibar) Allah Maha Mulya tur Maha Wicaksana"},{"SurahNumber":48,"VerseNumber":20,"Text":"Allah wis dhawuhake marang sira bakal oleh rampasan (jarahan) akeh, sira jupuki (saka Khaibar) nuli gelisake kelakone saiki, sarta Allah nyegah tangane manungsa kang arep ngrusuhi. Mengko iku supaya dadi tondho yekti kuasaning Allah marang Mukmin lan nuduhake dalan bener marang sira kabeh"},{"SurahNumber":48,"VerseNumber":21,"Text":"Lan sira bakal diparingi kemenangan liyane kang saiki durung sira kuasani (yaiku negara - negara liya) Allah iku nguasani samu barang"},{"SurahNumber":48,"VerseNumber":22,"Text":"Upama wong kafir padha mapakake perang mesthi padha mlayu menyang buri ora ana kang bisa nulungi lan ora duwe andel - andel kang nulungi awake"},{"SurahNumber":48,"VerseNumber":23,"Text":"Allah nindakake mangkono mau, ora beda kang wis ditindakake tumrap para ummat kuna sadurunge (wong Mekkah), samu barang kang wis ditindakake Allah ora ana kang bisa ngowahi"},{"SurahNumber":48,"VerseNumber":24,"Text":"Allah iku kang nyegah tangane wong kafir anggone arep nglarani sira uga nyegah tanganira naggone arep nglarani wong kafir sejeroni kutha Mekkah sawise sira menang ngalahake dheweke. Allah iku mirsani samu barang kang padha sira lakoni"},{"SurahNumber":48,"VerseNumber":25,"Text":"Wong kafir padha nyegati wnggonira mlebu ing Masjidil Haram lan nyegah hewan kurban ora oleh dibeleh ana ing panggonan kang tinemtokake kaya kang wis kelakon. Upama ora ana wong mukmin lanang lan wadhon awor wong kafir mesthi sira ora weruh sapa kang mukmin bakal kesasar mateni dheweke. Dhadi sira bakal nandang dosa kang ora weruh urusane. Kersane Allah nglebokake wong mukmin ana rahmate. Upama wong Islam wis pisah karo wong kafir, mesthi Ingsun siksa wong kafir mau kanthi siksa kang nglarani"},{"SurahNumber":48,"VerseNumber":26,"Text":"Marga wong kafir mau atine padha gumedhe, yaiku gumedhene wong bodho, mulane Allah banjur nurunake katentreman marang Rasul lan mukmin. Kabeh padha dikersakake mantep anggone nyungkemi kalimah takwa lan wong mukmin wis dibenerake kalimat takwa mau, Allah nguningani samu barang"},{"SurahNumber":48,"VerseNumber":27,"Text":"Satemene Allah arep nyatakake yen impene Rasul mau temen sawantahe yaiku satemene sira mesthi bakal mlebu ing Masjidil Haram kelawan slamet lan tentrem sarta padha cukur rambut sirah lan guntingi (rambute) tanpa kuatir salawase. Dadi genah mawan ALlah pirsa kang kowe padha ora weruh. (Makkah direbut tahun buri, saiki lagi Khaibar disik) lan ALlah maringi unggul perang kang cedhak wektune"},{"SurahNumber":48,"VerseNumber":28,"Text":"Allah iku ngutus Rasule dikersakake gelar pituduh (agama Islam kang bener) supaya gumelare mau nyirnakek agama liyane. Kang mangkono iku cukup disekseni dening Allah piyambak"},{"SurahNumber":48,"VerseNumber":29,"Text":"Muhammad iku utusane ALlah, dene kang padha dherek panjenengane padha gagah prakosa lan kendel ngalahake para wong kafir. Apa dene padha asih karo kancane (wong mukmin) kaya sira deleng padha ruku' an sujud, amngkono maneh. padha ngarep - arep kanugrahan lan paringe kersane Allah. Dene labet anggone padha sujud mau bakal katon tengere. Rahine mancorong sanepane kasebut ing kitab Taurat lan Injil. Para sahabat mau kaya tanduran gandum kang metu anake kang banjur gedhe madani uwit kang dhisik, dadekake gumune wong kang padha nandur. Awit saka iku Allah dukani sarupane wong kafir. Allah prasetya maringi ganjaran lan pangapura gedhe marang wong mukmin kang padha nglakoni penggawe becik"},{"SurahNumber":49,"VerseNumber":1,"Text":"Para mukmin kabeh, sira aja lancang pangucap lan panggawe tanpa oleh idzining Allah lan Rasule. Sira padha bektia ing Allah Allah, satemene Allah iku miyarsa tur nguningani samu barang"},{"SurahNumber":49,"VerseNumber":2,"Text":"Para mukmin kabeh, sira aja padha nyerokake suwara ngungkuli suwarane nabi (Muhammad). Lan manawa matur aja padha seru - seru nganti kaua serune anggonira caturan karo kancamu. Mangkono iku nguatiri bok menawa sirna lakunira kang becik tur kowe ora krasa"},{"SurahNumber":49,"VerseNumber":3,"Text":"Sarupane wong kang nglirihake suarane ana ngarsane Rasul atine dicoba dening ALlah supaya atine bekti. Wong mangkono mau oleh pangapurane dosane lan bakal tompo ganjaran gedhe"},{"SurahNumber":49,"VerseNumber":4,"Text":"Satemene wong kang wani - wani ngundang marang sira saka jaban kamar, iku kang akeh wong ora genep akale"},{"SurahNumber":49,"VerseNumber":5,"Text":"Upamane wong mau sareh (sabar) ngenteni anggomu metu nemoni wong mau, luwih becik. Hewa dene Allah iku kersa ngapura tur Maha Asih"},{"SurahNumber":49,"VerseNumber":6,"Text":"Para mukmin kabeh, manawa sira katekan wong hala, nyaritakake apa - apa iku sira titi priksa kang terang temen lan gorohake. Marga iku nguwatiri, bok menawa kowe banjur kebacut ngukum wong kang satmene ora luput banjur dadekake gela marang tumindakmu"},{"SurahNumber":49,"VerseNumber":7,"Text":"Sira padha weruha ing kene ana utusane Allah, menawa sira manut miturut marang Rasul ing prakara akeh mesthi ora duraka. Nanging Allah remen yen sira percaya ing Allah. Allah becikake kepercayaan mau ana ing atinira. Lan ora remen yen sira kafir lan hala tandangmu lan duraka (wong kang bekti) mau aran wong kang pinter lan begja"},{"SurahNumber":49,"VerseNumber":8,"Text":"Hiya iku asih kanugrahane Allah lan peparinge kabungahan Allah iku nguningani samu barang tur wicaksana"},{"SurahNumber":49,"VerseNumber":9,"Text":"Manawa ana wong mukmin rong golongan padha perang padha rukunna, menawa kang siji saka salah sijine rong golongan mau tumindak nganiaya marang golongan liyane iku sira perangi, nganti manut ing pirukun ngestokake parentahing Allah. Manawa wis manut banjur sira rukunna kelawan adil, satemene Allah remen wong kang padha adil"},{"SurahNumber":49,"VerseNumber":10,"Text":"Satemene pra mukmin padha dadi sedulur. Mulane padha ngrukunna sedulurmu loro kang padha pasulayan lan bektia Allah supaya oleh asihe"},{"SurahNumber":49,"VerseNumber":11,"Text":"Para mukmin kabeh, aja padha geguyu (ngina) antarane wong lanang padha wong lanang. Awit kena uga kang digeguyu luwih becik tinimbang kang geguyu. Wong wadon aja uga geguyu marang padha wong wadon awit kang digeguyu kena uga luwih becik. Lan aja padha nacat marang wong liya, awit wong kang dicacat mau banjur males nacat, lan aja padha juluki hala marang wong. Wong iku sawise pracaya Allah cacat banget yen nganti dirangkepi jeneng ala. Sing sapa ora gelem tobat (anggone nrajang larangane) tete[ wong nganiaya awake dhewe]"},{"SurahNumber":49,"VerseNumber":12,"Text":"Para mukmin kabeh, padha ngedhohona panyana elek marang wong, awit sawenehing panyana iku ana kang dadi dosa. Lan aja sok nyebarake wadining wong lan aja ngrasani hala marang padha kancanira. Apa hiya sira iku dhemen mangan daginge sedulure kang wis mati? Bareng kelako mesthi ora doyan. Lan padha bektia ing Allah. Satemene Allah iku narima tobate manungsa tur Maha Asih"},{"SurahNumber":49,"VerseNumber":13,"Text":"Para manungsa kabeh, Ingsun wis gawe sira wijine saka wong lanang lan wadon, lan Ingsun dadekake pirang - pirang bangsa lan golongan supaya padha tepung (kenal) siji lan sijine. Dene mungguhe Allah sira iku kang aji dhewe, hendi kang banget bektine ing Allah. Satemene Allah iku nguningani samu barang tur wicaksana"},{"SurahNumber":49,"VerseNumber":14,"Text":"Wong padesan Arab padha ngucap, \"Aku wis percaya (Mukmin)\". Sira dawuha, \"Kowe durung iman\", nanging ngucapa, \"Aku iki wong Islam\". Iman durung mlebu ing atimu. Dene yen kowe manut miturut ing Allh lan Rasul ora bakal suda sethithik - thithika ganjarane lakumu kang becik. Satemene Allah kpareng ngapura dosa tur Maha Asih"},{"SurahNumber":49,"VerseNumber":15,"Text":"Kang tetep aran wong mukmin iku sarupane wong kang padha percaya ing Allah lan Rasule. Atine ora pisan - pisan mamang lan ketara anggone tenanan anggone ngistokake dhawuh ngetohake nyawane lan bandhane kanggo ragad nindakake dhawuh Allah (sabilillah) hiya iku wong kang temen imane"},{"SurahNumber":49,"VerseNumber":16,"Text":"(Muhammad) Dhawuha, \"Apa kowe ngaturake agamamu kang kok sungkemi ing Allah. ALlah ikunginingani samu barang isining bumi lan langit. Lan marang sakabehane barang Allah nguningani"},{"SurahNumber":49,"VerseNumber":17,"Text":"Wong (ing pedesan) mau padha ngaturake dheweke iku padha potang kabecikan anggone Islam marang sira (Muhammad) sira dhawuha, \"Kowe aja padha rumasa pitang kabecikan kalawan anggonmu Islam, nanging Allah, iku paring pitulung marang kowe padha diparingi pituduh kapercayan (Iman) manawa sira temen"},{"SurahNumber":49,"VerseNumber":18,"Text":"Satemene Allah iku nguningani kang samar - samar ana ing bumi lan langit. Allah iku mirsani kabeh barang kang padha kok lakoni"},{"SurahNumber":50,"VerseNumber":1,"Text":"Qaaf (harane aksara Arab), Demi Al-Quran kang mulya (wong kafir iku ora percaya ing al-Quran)"},{"SurahNumber":50,"VerseNumber":2,"Text":"Malah pada gumun padha ketekan utusaning Allah saka kancane dhewe, wong kafir mau padha ngucap, \"perkara iku ngeram - ngeramake (ajaib)"},{"SurahNumber":50,"VerseNumber":3,"Text":"Besuk yen wis aku mati lan dadi lemah jare bakal diuruipake maneh, iku lak adoh banget"},{"SurahNumber":50,"VerseNumber":4,"Text":"Ingsun ngingani bumi anggone ngelongi cacahing wong kafir, sarta Ingsun kagungan Kitab kang nyathet"},{"SurahNumber":50,"VerseNumber":5,"Text":"Sabenere dheweke wis gorohake kebeneran nalika kebeneran mau teka marang dheweke. Mulane dheweke padha ora karuan"},{"SurahNumber":50,"VerseNumber":6,"Text":"Apa dheweke lali ora deleng langit kang ana dhuwur, anggone Ingsun hadegake tanpa cagak lan direnggo (kelawan lintang warna - warna) apadene tanpa cacat utawa benthet sathithika"},{"SurahNumber":50,"VerseNumber":7,"Text":"Lan ora dheleng bumi anggone Ingsun gelar Ingsun dokoki gunung gedhe pirang - pirang, thetukulan warna- warna kang bungahake"},{"SurahNumber":50,"VerseNumber":8,"Text":"Minangka tuladha lan pepeling tumrap kawula kang manut miturut"},{"SurahNumber":50,"VerseNumber":9,"Text":"Lan maneh Ingsun nurunake banyu udan kang mawa berkah saka langit, banjur dianggo nukulake thetukulan ing palemahan lan wit - wit kang kena diunduhi wohe"},{"SurahNumber":50,"VerseNumber":10,"Text":"Lan nukulake wit kurma kang glugune dhuwur - dhuwur lan wangune sungsun akeh"},{"SurahNumber":50,"VerseNumber":11,"Text":"Minangka pangane para kawula, lan maneh banyu udan mau Ingsun anggo nguripake palemahan kang bera. Dene metune wong kang wis padha mati saka kubure hiya kaya mangkono"},{"SurahNumber":50,"VerseNumber":12,"Text":"Yen para ummate Nuh lan pendhudhuk Ros lan Tsamud"},{"SurahNumber":50,"VerseNumber":13,"Text":"Lan maneh kaum 'Aad, kaum Fir'aun, lan kaum Luth"},{"SurahNumber":50,"VerseNumber":14,"Text":"Lan pendhudhuk Aikah sarta kaum Thubba' kabeh wis gorohake para utusan mulane wis benere kena pangancam ing siksa"},{"SurahNumber":50,"VerseNumber":15,"Text":"Apa Ingsun iki sayah dening nitahake titah kang sakawit? Ananging dheweke padha dumunung ing semang - semang tumrap tumitahe titah kang anyar"},{"SurahNumber":50,"VerseNumber":16,"Text":"Ingsun wis nitahake manungsa lan nguningani sakrenteking atine, dene Ingsun iki cedhak banget marang manungsa luwih cedhak tinimbang otot gulu-iring"},{"SurahNumber":50,"VerseNumber":17,"Text":"Sira nyaritakna nalikane malaikat loro kang rumeksa manungsa padha sapetemon linggih ana ing kiwa tengene manungsa"},{"SurahNumber":50,"VerseNumber":18,"Text":"Saben manungsa mau ngucap apa wae, mesthi ditulisi dening malaikat loro kang padha ana kita - tengene"},{"SurahNumber":50,"VerseNumber":19,"Text":"Sakwise tekan ing wewangen, sekarate pati teka. Pati mau kang tansa sira singkiri"},{"SurahNumber":50,"VerseNumber":20,"Text":"Lan slomprete bakal diunekake, iku dina ancaman"},{"SurahNumber":50,"VerseNumber":21,"Text":"Lan sarupane jiwa bakal teka, kang anyartani iku tukang anggiring lan saksi"},{"SurahNumber":50,"VerseNumber":22,"Text":"Nalika ana ing donya sira lali, ora mikir prakara iki, saiki kang lali mau Ingsun bukak. Pandeleng mau banjur padhang weruh kabeh barang kang sira paido biyen"},{"SurahNumber":50,"VerseNumber":23,"Text":"Malaikat kang nyatheti dhawuh, \"Kang kasebut ing buku iki lugune cathtan kang ana ing aku"},{"SurahNumber":50,"VerseNumber":24,"Text":"(Nuli ana dhawuhing Allah marang Malaikat Malik kang jaga neraka) sarupane wong kafir kang nyulayani ing Allah padha cemplungna neraka jahannam"},{"SurahNumber":50,"VerseNumber":25,"Text":"Hiya iku wong kang padha nyegah penggawe becik, padha nganiaya lan mamang agamne Allah"},{"SurahNumber":50,"VerseNumber":26,"Text":"Kang padha mangeran marang liyane Allah, padha sira cemplungake ing siksa kang abot"},{"SurahNumber":50,"VerseNumber":27,"Text":"Kancane kang bareng dheweke uga kondho, \"Dhuh Pangeran kawula, Paduka mboten pisan nasaraken nanging pun kafir piyambak ingkang narasaken"},{"SurahNumber":50,"VerseNumber":28,"Text":"Allah ngandika, \"Aja padha padu (gojegan) ana ngarsaningsun biyen Ingsun wis ngundangake pangancam siksa marang sira"},{"SurahNumber":50,"VerseNumber":29,"Text":"Undang - undange al-Quran iku terang saka Ingsun, ora kena diowahi. Ingsun ora pisan nganiaa marang kawulaningsun"},{"SurahNumber":50,"VerseNumber":30,"Text":"Nalikane Ingsun dhwuh marang neraka jahannam, \"Apa saiki wis kebak?\" Dijawab, \"Dereng, punapa taksih badhe katambahan malih"},{"SurahNumber":50,"VerseNumber":31,"Text":"Lan suwarga wis dicedhakake marang para wong kang taqwa marang panggonan kang ora pati adoh"},{"SurahNumber":50,"VerseNumber":32,"Text":"Suwarga iku ganjaran kang Ingsun prasetyakake biyen marang wong kang manut miturut marang Ingsun nyingkiri larang Ingsun"},{"SurahNumber":50,"VerseNumber":33,"Text":"Hiya iku wong kang bektu ing Allah kang Maha Murah, tur ora handeleng dzating Allah kelawan kasat mata. Lan seba ing Allah (sowan) kelawan ati madhep"},{"SurahNumber":50,"VerseNumber":34,"Text":"(Kawulaningsun kang becik) Padha malebua suwarga ing suwarga kelawan tentrem, ing kono langgeng ora ana pati"},{"SurahNumber":50,"VerseNumber":35,"Text":"Ana ing suwarga, wong mukmmin padha katekan samu barang kang dikarepake, lan ana maneh wuwuhing kabungahan ana ngarsaningsun"},{"SurahNumber":50,"VerseNumber":36,"Text":"Lan pira - pira ummat biyen padha Ingsun tumpes tur gagah prakosane ngungkuli ummat mau. WOng kafir mau pdha mlayu ana sajerone negara, karepa ngungsi. Apa hiya oleh pangungsen"},{"SurahNumber":50,"VerseNumber":37,"Text":"Kang wis ksasebut mau mesthi dadi wewulang tumrap wong kang ana pikire. Utawa ngrungokake wewulang tur atine ngrasakake"},{"SurahNumber":50,"VerseNumber":38,"Text":"Ingsun wis gawe bumi lan langit apa dene barang kang ana antarane. Suwene mung enem mangsa rampung, lan Ingsun tanpa sayah"},{"SurahNumber":50,"VerseNumber":39,"Text":"(Muhammad) Mulane sira shabara aja ngrasakake pangucape (Yahudi lan Nashara) mung nyebuta Maha Suci lan memuji ing Pangeran (shalat) sadurunge mlethek srengenge lan sadurunge surup (yaiku sholat dhuhur lan Ashar)"},{"SurahNumber":50,"VerseNumber":40,"Text":"Lan memuji sira marang Pangeran ana ing wayah bengi lan sawise rampung sholat (fardhu)"},{"SurahNumber":50,"VerseNumber":41,"Text":"Padha ngungokna nalikane pangundang (malaikat) ngundang saka panggonan kang cedhak"},{"SurahNumber":50,"VerseNumber":42,"Text":"Denen nalikane para makhluk padha krungu getakke (Malaikat) kang sabenere, nalikane (wong kang wis padha mati saka kubur)"},{"SurahNumber":50,"VerseNumber":43,"Text":"Ingsun iki kang gawe pati lan urip, samu barang iku wekasane padha bali marang Allah"},{"SurahNumber":50,"VerseNumber":44,"Text":"Yaiku nalikane bumi pada bengkah (wong kang wis padha mati padha metu saka kono) nglumpuk rerikatan. Kekalkone mangkono mau tumrap Ingsun gampang"},{"SurahNumber":50,"VerseNumber":45,"Text":"Ingsun luwih nguningani pangucape dheweke, sira ora bisa meksa wong kafir mau marang iman, mulane sing sapa wedi pangancam Ingsun siksa, manut mituruta wulangane al-Quran"},{"SurahNumber":51,"VerseNumber":1,"Text":"Demi angin kang ngumbulake bledhuk kang mabul - mabul"},{"SurahNumber":51,"VerseNumber":2,"Text":"Demi mega kang gawa banyu udan"},{"SurahNumber":51,"VerseNumber":3,"Text":"Demi perahu kang mlaku ana banyu kelawan gampang"},{"SurahNumber":51,"VerseNumber":4,"Text":"Demi Malaikat kang andum rizki lan udan"},{"SurahNumber":51,"VerseNumber":5,"Text":"Anggonira padha diprasetyani lan diancam dening Allah mesthi bakal kelakon"},{"SurahNumber":51,"VerseNumber":6,"Text":"Pituwase laku hala lan becik mesthi bakal kelakon"},{"SurahNumber":51,"VerseNumber":7,"Text":"Demi langit kang ana dalane kanggo mlaku lintang - lintang"},{"SurahNumber":51,"VerseNumber":8,"Text":"Anggonira padha bedha - bedha panemu (bab Muhammad lan al-Quran)"},{"SurahNumber":51,"VerseNumber":9,"Text":"Wongkang kena digorohi, hiya sida didohake (saka al-Quran lan Nabi Muhammad)"},{"SurahNumber":51,"VerseNumber":10,"Text":"Wongkang padha goroh mau didohake saka rahmate Allah"},{"SurahNumber":51,"VerseNumber":11,"Text":"Wongkang padha kesilep bodho padha lali"},{"SurahNumber":51,"VerseNumber":12,"Text":"Padha takon, \"benjing punapa kalampahanipun Kiamat"},{"SurahNumber":51,"VerseNumber":13,"Text":"Hiya iku dina nalikane (wong kafir) padha disiksa ing neraka"},{"SurahNumber":51,"VerseNumber":14,"Text":"(Lan padha dawuh) iki siksa kang padha sira kesusokake biyen, padha rasakna"},{"SurahNumber":51,"VerseNumber":15,"Text":"Sarupane wongkang bekti ing Allah ana suwarga kang ana bengawane mili"},{"SurahNumber":51,"VerseNumber":16,"Text":"Padha nampani ganjaran paringe Pangeran, dheweke mau sadurunge mlebu suwarga padha nglakoni penggawe becik"},{"SurahNumber":51,"VerseNumber":17,"Text":"Wong Mukmin mau yen bengi anggone turu mung sethithik"},{"SurahNumber":51,"VerseNumber":18,"Text":"Lan yen wayah sahur (seprapating wengi kang wekasan) padha nyuwun pangapuraning Allah"},{"SurahNumber":51,"VerseNumber":19,"Text":"Bandhane disediakake dadi duweke wong miskin kang jejaluk lan wong melarat"},{"SurahNumber":51,"VerseNumber":20,"Text":"Bumi iku panggonan gumelare tondha yekti tumrap wong kang terang susurupane kang mratandani kuasaning Allah"},{"SurahNumber":51,"VerseNumber":21,"Text":"Apa sira ora tau deleng kang ana ing awakira"},{"SurahNumber":51,"VerseNumber":22,"Text":"Rizkimu lan pituwasing laku kang disediakake marang sira padha ana ing langit"},{"SurahNumber":51,"VerseNumber":23,"Text":"Demi Pangerane bumi lan langit, sabarang kang diprasetiakake marang sira , mesthi, kelakon nyata kaya anggonmu bisa kandha wis tanpa mamang"},{"SurahNumber":51,"VerseNumber":24,"Text":"(Muhammad) Apa wis weruh cerita dayohe Ibrahim yaiku (malaikat - malaikat) kang dimuliakake"},{"SurahNumber":51,"VerseNumber":25,"Text":"Nalika padha mlebu ing omahe Ibrahim padha ngucap \"Salamun\", Ibrahim uga mangsuli \"Salamun\" sarta takon, \"sampiyan sinten kula dereng sumerep"},{"SurahNumber":51,"VerseNumber":26,"Text":"Ibrahim nuli noleh marang rabine, kang nuli ngeladekake pedhet lemu kang wis diolah mateng"},{"SurahNumber":51,"VerseNumber":27,"Text":"Nuli disuguhake marang dayohe, diaturi dhahar (nanging ora kersa)"},{"SurahNumber":51,"VerseNumber":28,"Text":"Ibrahim banjur wedi marang dayohe. Dayohe banjur matur, \"Panjenengan sampun ajrih\". Dayohe banjur bebungah diwenehi kabar bakal duwe anak lanang akeh kaweruhe"},{"SurahNumber":51,"VerseNumber":29,"Text":"Rabine (aran Sarah) kaget nuli maju lan gumun metek rahine. Pangucape, \"Kula sampun pikun ( tahun) laki kula inggih gabuk (umu tahun) punapa yekto kula sambut manak"},{"SurahNumber":51,"VerseNumber":30,"Text":"Para dhayohe padha mangsuli, \"Sampun mekaten pangandikanipun Pangeran panjenengan (sampun mesthi kelampahan) Allah punika Maha Wicaksana tur Nguningani samu kawis"}]}