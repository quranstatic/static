{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"گفت: آيا به تو نگفتم كه هرگز نمى‌توانى همراه من شكيبايى كنى"},{"SurahNumber":18,"VerseNumber":76,"Text":"موسى گفت: اگر از اين پس چيزى از تو پرسيدم، ديگر با من همراهى نكن و از جانب من البته معذور خواهى بود"},{"SurahNumber":18,"VerseNumber":77,"Text":"پس راه افتادند، تا وقتى كه به مردم قريه‌اى رسيدند، از اهل آن غذا خواستند، ولى آنها از مهمان كردنشان ابا كردند. پس در آن جا ديوارى يافتند كه مى‌خواست فرو ريزد. [خضر] آن را به پا داشت. موسى گفت: اگر مى‌خواستى، براى اين كار مزدى مى‌گرفتى"},{"SurahNumber":18,"VerseNumber":78,"Text":"گفت: اين [زمان‌] جدايى ميان من و توست. هم اينك تو را از باطن آنچه كه نتوانستى بر آن صبر كنى خبردار مى‌كنم"},{"SurahNumber":18,"VerseNumber":79,"Text":"اما آن كشتى، مال بينوايانى بود كه [با آن‌] در دريا كار مى‌كردند، پس خواستم آن را معيوب كنم، چون پشت سرشان پادشاهى بود كه هر كشتى [سالمى‌] را به زور مى‌گرفت"},{"SurahNumber":18,"VerseNumber":80,"Text":"و اما آن نوجوان، پدر و مادرش هر دو مؤمن بودند، پس ترسيديم مبادا آن دو را به طغيان و كفر بكشاند"},{"SurahNumber":18,"VerseNumber":81,"Text":"پس خواستيم كه پروردگارشان آن دو را به پاك‌تر و مهربان‌تر از او عوض دهد"},{"SurahNumber":18,"VerseNumber":82,"Text":"و اما آن ديوار از آن دو پسر بچه يتيم در آن شهر بود، و زير آن گنجى براى آن دو وجود داشت، و پدرشان مردى شايسته بود، پس پروردگار تو خواست آن دو يتيم به حدّ رشد برسند و گنج خويش را بيرون آورند، كه رحمتى بود از پروردگار تو. و اين كارها را از پيش خود نكردم"},{"SurahNumber":18,"VerseNumber":83,"Text":"و از تو در باره‌ى ذو القرنين مى‌پرسند. بگو: به زودى خبرى از او براى شما خواهم خواند"},{"SurahNumber":18,"VerseNumber":84,"Text":"ما وى را در زمين تمكن داديم و از هر چيزى وسيله‌اى به او عطا كرديم"},{"SurahNumber":18,"VerseNumber":85,"Text":"پس وسيله‌اى را پى گرفت"},{"SurahNumber":18,"VerseNumber":86,"Text":"تا آن‌گاه كه به غروبگاه خورشيد رسيد، به نظرش آمد كه خورشيد در چشمه‌اى گل‌آلود و سياه غروب مى‌كند، و نزديك آن قومى را يافت. گفتيم: اى ذو القرنين! يا [اينان را] عقوبت مى‌كنى يا ميانشان [روش‌] نيكويى پيش مى‌گيرى [اختيار با توست‌]"},{"SurahNumber":18,"VerseNumber":87,"Text":"گفت: اما هر كه ستم كند به زودى عذابش خواهيم كرد، سپس به سوى پروردگارش بازگردانده مى‌شود، آن‌گاه او را عذابى سخت خواهد كرد"},{"SurahNumber":18,"VerseNumber":88,"Text":"و اما هر كه ايمان بياورد و كار شايسته كند پاداشى هر چه نيكوتر خواهد داشت و به او از فرمان خود تكليفى آسان خواهيم گفت"},{"SurahNumber":18,"VerseNumber":89,"Text":"سپس وسيله‌اى ديگر را پى گرفت"},{"SurahNumber":18,"VerseNumber":90,"Text":"تا آن‌گاه كه به طلوعگاه خورشيد رسيد، آن را ديد بر قومى طلوع مى‌كند كه براى آنها در برابر آن پوششى قرار نداده بوديم [و هيچ گونه سايبانى نداشتند]"},{"SurahNumber":18,"VerseNumber":91,"Text":"اين گونه بود و ما به آنچه نزد وى [از امكانات‌] بود احاطه داشتيم"},{"SurahNumber":18,"VerseNumber":92,"Text":"باز وسيله‌اى را پى گرفت"},{"SurahNumber":18,"VerseNumber":93,"Text":"تا وقتى كه به ميان دو سدّ (دو كوه) رسيد، در كنار آن قومى را يافت كه هيچ سخنى را نمى‌فهميدند"},{"SurahNumber":18,"VerseNumber":94,"Text":"گفتند: اى ذو القرنين! يأجوج و مأجوج سخت در زمين فساد مى‌كنند، آيا ممكن است براى تو هزينه‌اى قرار دهيم تا ميان ما و آنها سدّى بسازى"},{"SurahNumber":18,"VerseNumber":95,"Text":"گفت: تمكّنى كه پروردگارم به من داده بهتر است پس مرا به نيروى خويش كمك دهيد تا ميان شما و آنها سدّ [محكمى‌] بسازم"},{"SurahNumber":18,"VerseNumber":96,"Text":"پاره‌هاى آهن براى من بياوريد. تا آن‌گاه كه ميان دو كوه را [انباشت و] برابر نمود، گفت: [در آن‌] بدميد. تا آن وقت كه آن را سرخ و گداخته كرد، گفت: حالا مس مذاب برايم بياوريد تا روى آن بريزم"},{"SurahNumber":18,"VerseNumber":97,"Text":"پس نتوانستند از آن سدّ بالا روند و نتوانستند آن را سوراخ كنند"},{"SurahNumber":18,"VerseNumber":98,"Text":"گفت: اين [سدّسازى‌] رحمتى از جانب پروردگار من است، ولى چون وعده‌ى پروردگارم فرا رسد آن [سدّ] را در هم كوبد، و وعده‌ى پروردگار من حق است"},{"SurahNumber":18,"VerseNumber":99,"Text":"و در آن روز آنها را چنان رها كنيم كه در يكديگر موج زنند، و همين كه در صور دميده شد آنها را چنان كه بايد جمع مى‌كنيم"},{"SurahNumber":18,"VerseNumber":100,"Text":"و آن روز جهنم را چنان كه بايد بر كافران عرضه مى‌كنيم"},{"SurahNumber":18,"VerseNumber":101,"Text":"همان كسانى كه چشمانشان از ياد من در پرده بود و توانايى شنيدن [حق را] نداشتند"},{"SurahNumber":18,"VerseNumber":102,"Text":"آيا كسانى كه كافر شدند پنداشته‌اند كه مى‌توانند به جاى من بندگانم را سرپرست بگيرند؟ ما جهنم را براى پذيرايى كافران آماده كرده‌ايم"},{"SurahNumber":18,"VerseNumber":103,"Text":"بگو: آيا شما را از آنها كه در كردار زيانكارترند آگاه سازيم"},{"SurahNumber":18,"VerseNumber":104,"Text":"كسانى هستند كه سعيشان در زندگى دنيا هدر رفته و با اين حال مى‌پندارند كه كار نيك انجام مى‌دهند"},{"SurahNumber":18,"VerseNumber":105,"Text":"آنان كسانى‌اند كه آيات پروردگارشان و لقاى او را انكار كردند، در نتيجه اعمالشان تباه گرديد و روز قيامت براى آنها ميزانى برپا نمى‌كنيم"},{"SurahNumber":18,"VerseNumber":106,"Text":"اين است سزايشان كه همان جهنم است، چرا كه كافر شدند و آيات من و پيامبرانم را به ريشخند گرفتند"},{"SurahNumber":18,"VerseNumber":107,"Text":"بى‌گمان كسانى كه ايمان آورده و كارهاى شايسته كردند باغ‌هاى فردوس جاى پذيرايى آنهاست"},{"SurahNumber":18,"VerseNumber":108,"Text":"در آن جاودانه باشند و از آن جا انتقال نطلبند"},{"SurahNumber":18,"VerseNumber":109,"Text":"بگو: اگر دريا براى [ثبت‌] كلمات پروردگارم مركّب مى‌گشت، بى‌شك دريا تمام مى‌شد پيش از آن كه كلمات پروردگارم تمام شود، هر چند درياى ديگرى نيز كمك بياوريم"},{"SurahNumber":18,"VerseNumber":110,"Text":"بگو: جز اين نيست كه من بشرى مثل شما هستم [با اين تفاوت‌] كه به من وحى مى‌شود كه خداى شما خدايى يگانه است. پس هر كس به لقاى پروردگارش اميد دارد بايد عمل شايسته كند و كسى را در عبادت پروردگارش شريك نسازد"},{"SurahNumber":19,"VerseNumber":1,"Text":"كاف، ها، يا، عين، صاد"},{"SurahNumber":19,"VerseNumber":2,"Text":"اين، ياد كرد رحمت پروردگار تو در باره‌ى بنده‌اش زكرياست"},{"SurahNumber":19,"VerseNumber":3,"Text":"آن‌گاه كه [زكريا] پروردگارش را به آواى آهسته ندا كرد"},{"SurahNumber":19,"VerseNumber":4,"Text":"گفت: پروردگارا! استخوانم سست و سرم از پيرى سپيد گشته است و هرگز در دعاى تو- اى پروردگار من- [از اجابت‌] بى‌بهره نبوده‌ام"},{"SurahNumber":19,"VerseNumber":5,"Text":"و من پس از خود، از بستگانم [نسبت به حفظ آيين تو] بيمناكم، و زنم نازاست، پس مرا از جانب خود فرزندى عطا كن"},{"SurahNumber":19,"VerseNumber":6,"Text":"كه هم وارث من باشد و هم وارث خاندان يعقوب، و اى پروردگار من! او را پسنديده گردان"},{"SurahNumber":19,"VerseNumber":7,"Text":"اى زكريا! ما تو را به پسرى كه نامش يحيى است مژده مى‌دهيم كه قبلا همنامى براى او قرار نداده‌ايم"},{"SurahNumber":19,"VerseNumber":8,"Text":"گفت: پروردگارا! چگونه مرا پسرى خواهد بود حال آن كه زنم نازاست و من از پيرى به فرتوتى رسيده‌ام"},{"SurahNumber":19,"VerseNumber":9,"Text":"گفت: فرمان چنين است. خداى تو فرموده: اين بر من آسان است، و خودت را نيز پيش از اين من آفريدم كه چيزى نبودى"},{"SurahNumber":19,"VerseNumber":10,"Text":"گفت: پروردگارا! براى من نشانه‌اى قرار ده. فرمود: نشانه تو اين است كه سه شبانه [روز] با اين كه تندرستى با مردم تكلم نتوانى كرد"},{"SurahNumber":19,"VerseNumber":11,"Text":"پس زكريا از محراب به ميان قوم خويش بيرون آمد و به آنها اشاره كرد كه صبح و شام خدا را تسبيح گوييد"},{"SurahNumber":19,"VerseNumber":12,"Text":"[گفتيم:] اى يحيى! كتاب [خدا] را محكم بگير، و او را در كودكى حكمت داديم"},{"SurahNumber":19,"VerseNumber":13,"Text":"و نيز از جانب خود مهربانى و پاكى [به او داديم‌] و او پرهيزكار بود"},{"SurahNumber":19,"VerseNumber":14,"Text":"و با پدر و مادر خود نيكرفتار بود و سركش و عصيانگر نبود"},{"SurahNumber":19,"VerseNumber":15,"Text":"و درود بر او روزى كه زاده شد و روزى كه مى‌ميرد و روزى كه زنده برانگيخته مى‌شود"},{"SurahNumber":19,"VerseNumber":16,"Text":"و در اين كتاب از مريم ياد كن، آن‌گاه كه از كسان خود در ناحيه شرقى [بيت المقدس‌] خلوت گزيد"},{"SurahNumber":19,"VerseNumber":17,"Text":"و ميان خود و آنها پرده‌اى افكند [تا خلوتگاه عبادتش باشد] پس روح خود را به سوى او فرستاديم تا به شكل بشرى خوش اندام بر او نمايان شد"},{"SurahNumber":19,"VerseNumber":18,"Text":"مريم گفت: من از تو به خداى رحمان پناه مى‌برم اگر پرهيزكار باشى"},{"SurahNumber":19,"VerseNumber":19,"Text":"گفت: من فقط فرستاده‌ى پروردگار توام براى اين كه به تو پسر پاكيزه‌اى ببخشم"},{"SurahNumber":19,"VerseNumber":20,"Text":"گفت: چگونه مرا پسرى باشد با آن كه دست بشرى به من نرسيده و بدكار نبوده‌ام"},{"SurahNumber":19,"VerseNumber":21,"Text":"گفت: [فرمان‌] چنين است. پروردگار تو فرمود: آن بر من آسان است و براى اين است كه او را آيتى براى مردم قرار دهيم و رحمتى از جانب ما باشد و اين امرى حتمى است"},{"SurahNumber":19,"VerseNumber":22,"Text":"پس مريم به او حامله شد و با او در نقطه‌اى دوردست خلوت گزيد"},{"SurahNumber":19,"VerseNumber":23,"Text":"آن‌گاه درد زايمان او را به سوى تنه نخلى كشاند. گفت: اى كاش پيش از اين مرده بودم و يكسره فراموش شده بودم"},{"SurahNumber":19,"VerseNumber":24,"Text":"پس از طرف پايين پايش او را صدا زد كه: غم مدار، پروردگارت زير پاى تو چشمه آبى پديد آورده است"},{"SurahNumber":19,"VerseNumber":25,"Text":"و اين تنه نخل را به طرف خود تكان ده، كه بر تو رطب تازه بريزد"},{"SurahNumber":19,"VerseNumber":26,"Text":"و بخور و بنوش و چشم روشن دار. پس اگر كسى از آدميان را ديدى بگو: من براى خداى رحمان روزه نذر كرده‌ام و امروز مطلقا با بشرى سخن نخواهم گفت"},{"SurahNumber":19,"VerseNumber":27,"Text":"پس [مريم‌] در حالى كه او را در آغوش گرفته بود به نزد قومش آورد. گفتند: اى مريم! به راستى چيز تازه و ناپسندى آورده‌اى"},{"SurahNumber":19,"VerseNumber":28,"Text":"اى خواهر هارون! نه پدرت مرد بدى بود و نه مادرت زنى بدكاره"},{"SurahNumber":19,"VerseNumber":29,"Text":"پس به سوى نوزاد اشاره كرد. گفتند: چگونه با كودكى كه در گهواره است سخن بگوييم؟"},{"SurahNumber":19,"VerseNumber":30,"Text":"[كودك‌] گفت: منم بنده‌ى خداوند كه به من كتاب داده و مرا پيامبر قرار داده است"},{"SurahNumber":19,"VerseNumber":31,"Text":"و هر جا كه باشم مرا وجودى مبارك ساخته، و تا زنده‌ام مرا به نماز و زكات سفارش كرده است"},{"SurahNumber":19,"VerseNumber":32,"Text":"و مرا نسبت به مادرم نيكوكار كرده و زورگو و نافرمانم نگردانيده است"},{"SurahNumber":19,"VerseNumber":33,"Text":"و درود بر من روزى كه زاده شدم و روزى كه مى‌ميرم و روزى كه زنده برانگيخته مى‌شوم"},{"SurahNumber":19,"VerseNumber":34,"Text":"اين است ماجراى عيسى پسر مريم، همان سخن حقى كه در آن ترديد مى‌كنند"},{"SurahNumber":19,"VerseNumber":35,"Text":"خدا را نسزد كه فرزندى برگيرد. منزّه است او. چون كارى را اراده كند، به آن فقط مى‌گويد: باش و مى‌شود"},{"SurahNumber":19,"VerseNumber":36,"Text":"و بى‌ترديد، اللّه پروردگار من و پروردگار شماست، پس او را بندگى كنيد كه راه راست همين است"},{"SurahNumber":19,"VerseNumber":37,"Text":"اما گروه‌هايى از ميان آنها اختلاف كردند، پس واى براى كافران از حضور در روزى بزرگ"},{"SurahNumber":19,"VerseNumber":38,"Text":"روزى كه پيش ما آيند چه شنوا و چه بينا خواهند بود، ولى ستمگران امروز در گمراهى آشكارند"},{"SurahNumber":19,"VerseNumber":39,"Text":"و آنها را از روز حسرت آنگاه كه كار تمام مى‌شود بترسان، و حال آن كه هم اكنون غافلند و ايمان نمى‌آورند"},{"SurahNumber":19,"VerseNumber":40,"Text":"ماييم كه زمين را با هر كه در آن است به ميراث مى‌بريم و همه به سوى ما بازگردانده مى‌شوند"},{"SurahNumber":19,"VerseNumber":41,"Text":"و در اين كتاب ابراهيم را ياد كن. به راستى او پيامبرى بسيار راستگو [و درست كردار] بود"},{"SurahNumber":19,"VerseNumber":42,"Text":"هنگامى كه به پدرش گفت: اى پدر! چرا چيزى را مى‌پرستى كه نمى‌شنود و نمى‌بيند و از تو نيازى را برطرف نمى‌سازد"},{"SurahNumber":19,"VerseNumber":43,"Text":"اى پدر! به راستى مرا از دانش [وحى، حقايقى‌] به دست آمده كه تو را نيامده است، پس از من پيروى كن تا تو را به راهى راست هدايت نمايم"},{"SurahNumber":19,"VerseNumber":44,"Text":"اى پدر! شيطان را مپرست كه شيطان نسبت به خداى رحمان نافرمان بوده است"},{"SurahNumber":19,"VerseNumber":45,"Text":"اى پدر! من از آن مى‌ترسم كه از جانب خداى رحمان عذابى به تو رسد و تو يار شيطان گروى"},{"SurahNumber":19,"VerseNumber":46,"Text":"گفت: اى ابراهيم! آيا تو از خدايان من بيزارى؟ اگر دست بر ندارى تو را سنگسار خواهم كرد، و مدت زيادى از من دور شو"},{"SurahNumber":19,"VerseNumber":47,"Text":"[ابراهيم‌] گفت: سلام بر تو، به زودى من از خدايم براى تو آمرزش مى‌طلبم، كه او با من بسيار مهربان است"},{"SurahNumber":19,"VerseNumber":48,"Text":"و از شما و از آن چيزها كه به جاى خدا مى‌خوانيد كناره مى‌گيرم و پروردگار خود را مى‌خوانم. اميدوارم كه در خواندن پروردگارم بى‌پاسخ نمانم"},{"SurahNumber":19,"VerseNumber":49,"Text":"و چون از آنها و از آنچه سواى خدا مى‌پرستيدند كناره گرفت، اسحاق و يعقوب را به او عطا كرديم و همه را پيامبر نموديم"},{"SurahNumber":19,"VerseNumber":50,"Text":"و آنها را از رحمت خويش بهره‌مند ساختيم، و نام نيك و بلندى [در ميان امت‌ها] برايشان قرار داديم"},{"SurahNumber":19,"VerseNumber":51,"Text":"و در اين كتاب از موسى ياد كن، همانا او خالص شده و فرستاده‌اى پيامبر بود"},{"SurahNumber":19,"VerseNumber":52,"Text":"و از جانب راست طور او را ندا داديم و رازگويان نزديكش ساختيم"},{"SurahNumber":19,"VerseNumber":53,"Text":"و به رحمت خويش برادرش هارون پيامبر را [براى مساعدت‌] به او بخشيديم"},{"SurahNumber":19,"VerseNumber":54,"Text":"و در اين كتاب از اسماعيل ياد كن، همانا او خوش وعده و رسول [و] پيامبرى بود"},{"SurahNumber":19,"VerseNumber":55,"Text":"و خاندان خود را به نماز و زكات فرمان مى‌داد و نزد پروردگارش مورد رضايت بود"},{"SurahNumber":19,"VerseNumber":56,"Text":"و در اين كتاب از ادريس ياد كن كه او راستگو و پيامبر بود"},{"SurahNumber":19,"VerseNumber":57,"Text":"و ما او را به مقامى بلند ارتقا داديم"},{"SurahNumber":19,"VerseNumber":58,"Text":"آنان گروهى از پيامبران بودند كه خداوند به آنها نعمت [هدايت‌] داد از فرزندان آدم و از كسانى كه همراه نوح بر كشتى سوار كرديم و از فرزندان ابراهيم و يعقوب و از كسانى كه هدايت نموديم و برگزيديم، كه هرگاه آيات خداى رحمان برايشان تلاوت مى‌شد سجده‌كنان و گر"},{"SurahNumber":19,"VerseNumber":59,"Text":"آن‌گاه كسانى جانشين اينان شدند كه نماز را ضايع كردند و شهوات را پيروى نمودند كه به زودى [سزاى‌] گمراهى را خواهند ديد"},{"SurahNumber":19,"VerseNumber":60,"Text":"مگر كسانى كه توبه كردند و ايمان آوردند و كار شايسته انجام دادند، كه آنها به بهشت داخل شوند و هيچ‌گونه ستمى بر ايشان نرود"},{"SurahNumber":19,"VerseNumber":61,"Text":"بهشت‌هاى جاودانى كه خداى رحمان بندگانش را به ناديده وعده داده است بى‌ترديد وعده‌ى او آمدنى است"},{"SurahNumber":19,"VerseNumber":62,"Text":"در آن جا سخن بيهوده نشنوند جز درود، و صبح و شام روزيشان در آن جا برقرار است"},{"SurahNumber":19,"VerseNumber":63,"Text":"اين همان بهشتى است كه به هر يك از بندگان ما كه پرهيزگار باشد به ميراث دهيم"},{"SurahNumber":19,"VerseNumber":64,"Text":"و [جبرئيل گفت:] ما جز به فرمان پروردگار تو فرود نمى‌آييم. از آن اوست گذشته و آينده‌ى ما و آنچه ميان اين دو است. و پروردگار تو فراموشكار نيست"},{"SurahNumber":19,"VerseNumber":65,"Text":"اوست پروردگار آسمان‌ها و زمين و آنچه ميان آن دو است، پس او را بندگى كن و در عبادت او شكيبا باش. آيا همنامى براى او مى‌شناسى"},{"SurahNumber":19,"VerseNumber":66,"Text":"و انسان مى‌گويد: آيا وقتى مردم، راستى از گور زنده بيرون آورده خواهم شد"},{"SurahNumber":19,"VerseNumber":67,"Text":"آيا انسان به خاطر نمى‌آورد كه ما او را قبلا آفريديم در حالى كه چيزى نبود"},{"SurahNumber":19,"VerseNumber":68,"Text":"پس به پروردگارت سوگند كه حتما آنها را همراه شياطين گرد مى‌آوريم، آن‌گاه همه را به زانو نشسته پيرامون جهنم حاضر مى‌كنيم"},{"SurahNumber":19,"VerseNumber":69,"Text":"وانگهى از هر گروه كسانى را كه در بر خداى رحمان سركش‌تر بودند بيرون مى‌كشيم"},{"SurahNumber":19,"VerseNumber":70,"Text":"آن‌گاه ما كسانى را كه براى سوختن در آتش سزاوارترند بهتر مى‌شناسيم"},{"SurahNumber":19,"VerseNumber":71,"Text":"و همه شما بدون استثنا وارد جهنم مى‌شويد كه اين كار بر خداى تو حتمى و قطعى است"},{"SurahNumber":19,"VerseNumber":72,"Text":"سپس كسانى را كه تقوا پيشه كردند نجات مى‌دهيم و ظالمان را به زانو درآمده در آن رها مى‌كنيم"},{"SurahNumber":19,"VerseNumber":73,"Text":"و چون آيات روشن ما بر آنها تلاوت شود، كسانى كه كافر شدند به مؤمنان گويند: كدام يك از ما دو گروه جايگاهش بهتر و محفلش نيكوتر است"},{"SurahNumber":19,"VerseNumber":74,"Text":"و چه بسيار اقوامى را پيش از آنها نابود كرديم كه هم ساز و برگى بهتر و هم منظرى نيكوتر داشتند"},{"SurahNumber":19,"VerseNumber":75,"Text":"بگو: هر كه در ضلالت باشد، بايد خداى رحمان او را تا زمانى مهلت و بهره دهد، تا وقتى كه آنچه را به آنها وعده داده مى‌شود با چشم خود ببينند، يا عذاب [اين دنيا] يا قيامت را، و آن روز خواهند دانست چه كسى جايش بدتر و سپاهش ناتوان‌تر است"},{"SurahNumber":19,"VerseNumber":76,"Text":"و خداوند بر هدايت كسانى كه هدايت را پذيرفتند، مى‌افزايد. و نيكى‌هاى ماندگار در پيشگاه پروردگارت از نظر پاداش و عاقبت بهتر است"},{"SurahNumber":19,"VerseNumber":77,"Text":"آيا ديدى آن كسى را كه به آيات ما كفر ورزيد و گفت: قطعا به من مال و فرزند بسيار داده خواهد شد"},{"SurahNumber":19,"VerseNumber":78,"Text":"آيا از غيب خبر يافته يا نزد خداى رحمان پيمانى گرفته است"},{"SurahNumber":19,"VerseNumber":79,"Text":"چنين نيست، آنچه را مى‌گويد خواهيم نوشت و عذابش را تداوم خواهيم داد"},{"SurahNumber":19,"VerseNumber":80,"Text":"و آنچه را مى‌گويد [از اولاد و امكانات‌] از او به ارث مى‌بريم و نزد ما تنها مى‌آيد"},{"SurahNumber":19,"VerseNumber":81,"Text":"و به جاى خدا معبودانى اختيار كردند تا سبب عزتشان باشد"},{"SurahNumber":19,"VerseNumber":82,"Text":"چنين نيست زودا كه [آن معبودان‌] عبادت ايشان را انكار كنند و مخالف آنها شوند"},{"SurahNumber":19,"VerseNumber":83,"Text":"آيا ندانستى كه ما شياطين را بر كافران فرستاديم تا آنها را [با وسوسه‌ها] شديدا تحريك كنند"},{"SurahNumber":19,"VerseNumber":84,"Text":"پس بر [عذاب‌] آنها شتاب مكن، ما براى آنها دقيقا روز شمارى مى‌كنيم"},{"SurahNumber":19,"VerseNumber":85,"Text":"روزى كه پرهيزكاران را به مهمانى و ديدار به سوى خداى رحمان فراهم آريم"},{"SurahNumber":19,"VerseNumber":86,"Text":"و مجرمان را تشنه كام، به سوى دوزخ برانيم"},{"SurahNumber":19,"VerseNumber":87,"Text":"آنها مالك شفاعت نيستند، جز آن كس كه نزد خداى رحمان پيمانى گرفته باشد"},{"SurahNumber":19,"VerseNumber":88,"Text":"و گفتند: خداى رحمان فرزندى گرفته است"},{"SurahNumber":19,"VerseNumber":89,"Text":"واقعا چيز زشتى بر زبان آورديد"},{"SurahNumber":19,"VerseNumber":90,"Text":"نزديك است آسمان‌ها از اين سخن بشكافند و زمين چاك خورد و كوه‌ها فرو ريخته درهم بشكنند"},{"SurahNumber":19,"VerseNumber":91,"Text":"كه براى خداى رحمان فرزند قايل شدند"},{"SurahNumber":19,"VerseNumber":92,"Text":"و حال آن كه خداى رحمان را نشايد كه فرزند گيرد"},{"SurahNumber":19,"VerseNumber":93,"Text":"در آسمان‌ها و زمين هيچ كسى نيست مگر آن كه بنده‌وار نزد خداى رحمان مى‌آيد"},{"SurahNumber":19,"VerseNumber":94,"Text":"بى‌شك همه آنها را بر شمرده و كامل شمرده است"},{"SurahNumber":19,"VerseNumber":95,"Text":"و روز قيامت همه آنها به نزد او تنها خواهند آمد"},{"SurahNumber":19,"VerseNumber":96,"Text":"كسانى كه ايمان آورده و كارهاى شايسته كرده‌اند، به زودى خداى رحمان براى آنها محبتى [در دل‌ها] قرار خواهد داد"},{"SurahNumber":19,"VerseNumber":97,"Text":"جز اين نيست كه ما اين [قرآن‌] را به زبان تو آسان ساختيم تا پرهيزكاران را بدان مژده دهى و ستيزه گران را بدان بترسانى"},{"SurahNumber":19,"VerseNumber":98,"Text":"و چه بسيار نسل‌هايى را كه پيش از آنها هلاك كرديم. آيا كسى از آنها را مى‌يابى يا [كمترين‌] صدايى از آنها مى‌شنوى"},{"SurahNumber":20,"VerseNumber":1,"Text":"طا، ها"},{"SurahNumber":20,"VerseNumber":2,"Text":"ما قرآن را بر تو نازل نكرديم كه به زحمت افتى"},{"SurahNumber":20,"VerseNumber":3,"Text":"مگر پندى براى آن كس كه [از خدا] مى‌ترسد"},{"SurahNumber":20,"VerseNumber":4,"Text":"نازل شده‌اى است از طرف آن كه زمين و آسمان‌هاى بلند را آفريد"},{"SurahNumber":20,"VerseNumber":5,"Text":"خداى رحمان، بر عرش استيلا يافت"},{"SurahNumber":20,"VerseNumber":6,"Text":"آنچه در آسمان‌ها و زمين است و آنچه ميان آن دو و آنچه زير خاك است، از آن اوست"},{"SurahNumber":20,"VerseNumber":7,"Text":"و اگر سخن به آواز گويى [يا آهسته‌]، بى‌ترديد او نهان و نهان‌تر را مى‌داند"},{"SurahNumber":20,"VerseNumber":8,"Text":"خداى يكتا جز او معبودى نيست و بهترين نام‌ها [و صفات برتر] از آن اوست"},{"SurahNumber":20,"VerseNumber":9,"Text":"و آيا حكايت موسى به تو رسيده است"},{"SurahNumber":20,"VerseNumber":10,"Text":"آن‌گاه كه آتشى ديد، پس به خانواده‌ى خود گفت: درنگ كنيد كه من آتشى ديده‌ام، شايد شعله‌اى از آن برايتان بياورم يا در [روشنايى‌] آتش راهى بيابم"},{"SurahNumber":20,"VerseNumber":11,"Text":"پس چون به آن رسيد، ندا داده شد: اى موسى"},{"SurahNumber":20,"VerseNumber":12,"Text":"همانا من پروردگار تو هستم. پس هر دو كفش خود را درآور كه [اينك‌] تو در وادى مقدس «طوى» هستى"},{"SurahNumber":20,"VerseNumber":13,"Text":"و من تو را برگزيده‌ام، پس بدانچه وحى مى‌شود گوش فرا دار"},{"SurahNumber":20,"VerseNumber":14,"Text":"اين منم خداوند [يكتا] كه خدايى جز من نيست، پس مرا پرستش كن و به ياد من نماز بپادار"},{"SurahNumber":20,"VerseNumber":15,"Text":"قيامت حتما آمدنى است. مى‌خواهم وقت آن را پنهان دارم تا هر كسى به موجب آنچه مى‌كوشد جزا داده شود"},{"SurahNumber":20,"VerseNumber":16,"Text":"پس هرگز نبايد كسى كه به آن ايمان ندارد و از هواى خويش پيروى كرده، تو را از [ايمان به‌] آن باز دارد كه هلاك بشوى"},{"SurahNumber":20,"VerseNumber":17,"Text":"اى موسى! آن چيست به دست راست تو"},{"SurahNumber":20,"VerseNumber":18,"Text":"گفت: اين عصاى من است، بر آن تكيه مى‌كنم و با آن براى گوسفندانم برگ مى‌تكانم، و نيازهاى ديگرى هم براى من در آن هست"},{"SurahNumber":20,"VerseNumber":19,"Text":"گفت: آن را بينداز اى موسى"},{"SurahNumber":20,"VerseNumber":20,"Text":"پس آن را انداخت و ناگاه مارى شد كه به سرعت مى‌خزيد"},{"SurahNumber":20,"VerseNumber":21,"Text":"گفت: آن را بگير و مترس، به زودى آن را به صورت اولش باز مى‌گردانيم"},{"SurahNumber":20,"VerseNumber":22,"Text":"و دست خويش در بغل كن، تا بى‌هيچ گزندى [به عنوان‌] معجزه‌اى ديگر سفيد [و درخشان‌] بيرون آيد"},{"SurahNumber":20,"VerseNumber":23,"Text":"تا پاره‌اى از آيات بزرگ‌تر خود را به تو نشان دهيم"},{"SurahNumber":20,"VerseNumber":24,"Text":"به سوى فرعون برو كه او طغيان كرده است"},{"SurahNumber":20,"VerseNumber":25,"Text":"گفت: پروردگارا! سينه‌ام را وسعت بخش"},{"SurahNumber":20,"VerseNumber":26,"Text":"و كارم را برايم آسان ساز"},{"SurahNumber":20,"VerseNumber":27,"Text":"و گره از زبانم بگشاى"},{"SurahNumber":20,"VerseNumber":28,"Text":"تا سخنم را دريابند"},{"SurahNumber":20,"VerseNumber":29,"Text":"و براى من دستيارى از كسانم قرار ده"},{"SurahNumber":20,"VerseNumber":30,"Text":"هارون برادرم را"},{"SurahNumber":20,"VerseNumber":31,"Text":"پشت من را بدو محكم كن"},{"SurahNumber":20,"VerseNumber":32,"Text":"و او را در كارم شريك ساز"},{"SurahNumber":20,"VerseNumber":33,"Text":"تا تو را فراوان تسبيح گوييم"},{"SurahNumber":20,"VerseNumber":34,"Text":"و تو را بسيار ياد كنيم"},{"SurahNumber":20,"VerseNumber":35,"Text":"بى‌ترديد تو بر حال ما ناظر بوده‌اى"},{"SurahNumber":20,"VerseNumber":36,"Text":"گفت: اى موسى! خواسته‌ات به تو داده شد"},{"SurahNumber":20,"VerseNumber":37,"Text":"و البته يك بار ديگر هم بر تو عنايت كرديم"},{"SurahNumber":20,"VerseNumber":38,"Text":"آن‌گاه كه به مادرت آنچه وحى شد وحى كرديم"},{"SurahNumber":20,"VerseNumber":39,"Text":"كه او را در صندوقى بنه، و آن را به دريا بيفكن تا دريا او را به ساحل اندازد و دشمن من و دشمن وى او را برگيرد. و بر تو از جانب خود مهرى [در دل‌ها] افكندم تا زير نظر من پرورش يابى"},{"SurahNumber":20,"VerseNumber":40,"Text":"آن‌گاه كه خواهرت [در پى صندوق تو] راه مى‌رفت و مى‌گفت: آيا كسى را به شما نشان دهم كه سرپرستى او را عهده دار شود؟ پس تو را به آغوش مادرت بازگردانديم تا چشمش روشن شود و اندوه نخورد، و شخصى [از فرعونيان‌] را كشتى و ما تو را از اندوه رهانيديم، و بارها ت"},{"SurahNumber":20,"VerseNumber":41,"Text":"و تو را براى خود پروردم"},{"SurahNumber":20,"VerseNumber":42,"Text":"اينك تو و برادرت با آيات من برويد و در ياد من سستى مكنيد"},{"SurahNumber":20,"VerseNumber":43,"Text":"به سوى فرعون برويد كه او به سركشى برخاسته است"},{"SurahNumber":20,"VerseNumber":44,"Text":"و با او سخنى نرم گوييد، شايد پند گيرد يا بترسد"},{"SurahNumber":20,"VerseNumber":45,"Text":"گفتند: پروردگارا! ما مى‌ترسيم كه بر ما پيشدستى كند يا سر به طغيان بردارد"},{"SurahNumber":20,"VerseNumber":46,"Text":"گفت: مترسيد، من همراه شما هستم، مى‌شنوم و مى‌بينم"},{"SurahNumber":20,"VerseNumber":47,"Text":"پس نزد او بياييد [من آنجا حاضرم‌] و بگوييد: ما دو فرستاده‌ى پروردگار توييم، پس بنى اسرائيل را با ما بفرست و آزارشان مده، همانا ما براى تو از سوى پروردگارت معجزه‌اى آورده‌ايم، و درود بر آن كس كه از هدايت پيروى كند"},{"SurahNumber":20,"VerseNumber":48,"Text":"همانا به ما وحى شده كه عذاب بر كسى است كه تكذيب كند و روى گرداند"},{"SurahNumber":20,"VerseNumber":49,"Text":"فرعون گفت: پروردگار شما دو نفر كيست اى موسى"},{"SurahNumber":20,"VerseNumber":50,"Text":"گفت: پروردگار ما كسى است كه آفرينش هر چيزى را به او عطا كرده سپس هدايتش نموده است"},{"SurahNumber":20,"VerseNumber":51,"Text":"گفت: پس سرنوشت مردمان نخستين كه [ايمان نياوردند] چه مى‌شود"},{"SurahNumber":20,"VerseNumber":52,"Text":"گفت: علم آن در كتابى نزد پروردگار من است. پروردگارم نه دچار خطا مى‌شود و نه فراموش مى‌كند"},{"SurahNumber":20,"VerseNumber":53,"Text":"خدايى كه زمين را برايتان آسايشگاه قرار داد و براى شما در آن راه‌ها كشيد و از آسمان آبى فرستاد، پس با آن انواع مختلف از روييدنى‌ها را بيرون آورديم"},{"SurahNumber":20,"VerseNumber":54,"Text":"بخوريد و دام‌هايتان را بچرانيد كه قطعا در اين‌ها عاقلان را نشانه‌هايى [عبرت آور] است"},{"SurahNumber":20,"VerseNumber":55,"Text":"شما را از زمين آفريديم و [با مرگ‌] در آن بازتان مى‌گردانيم و بار ديگر از آن بيرونتان مى‌آوريم"},{"SurahNumber":20,"VerseNumber":56,"Text":"البته ما همه آيات خود را به او [فرعون‌] نشان داديم ولى او آنها را تكذيب كرد و سر باز زد"},{"SurahNumber":20,"VerseNumber":57,"Text":"گفت: آيا نزد ما آمده‌اى تا ما را با سحر خود از ديارمان بيرون كنى اى موسى"},{"SurahNumber":20,"VerseNumber":58,"Text":"ما هم قطعا براى تو جادويى مانند آن مى‌آوريم پس ميان ما و خودت محل قرارى بگذار كه نه ما آن را خلاف كنيم و نه تو، آن هم در زمينى هموار"},{"SurahNumber":20,"VerseNumber":59,"Text":"گفت: موعد شما روز جشن باشد كه مردم پيش از ظهر گردآورده مى‌شوند"},{"SurahNumber":20,"VerseNumber":60,"Text":"پس فرعون برگشت و تمام شگرد خود را گرد آورد، سپس باز آمد"},{"SurahNumber":20,"VerseNumber":61,"Text":"موسى به آنان گفت: واى بر شما! بر خدا دروغ نبنديد كه خدا شما را با عذابى [سخت‌] هلاك مى‌كند. و هر كه دروغ سازد بى‌ترديد نوميد و زيانكار شده است"},{"SurahNumber":20,"VerseNumber":62,"Text":"پس [ساحران‌] ميان خود در باره‌ى كارشان اختلاف پيدا كردند و به نجوا پرداختند"},{"SurahNumber":20,"VerseNumber":63,"Text":"[فرعونيان‌] گفتند: قطعا اين دو تن ساحرند و مى‌خواهند شما را با سحر خود از ديارتان بيرون كنند و آيين والاى شما را براندازند"},{"SurahNumber":20,"VerseNumber":64,"Text":"پس شگردهاى خود را فراهم آوريد و در يك صف پيش آييد كه بى‌ترديد امروز هر كه فايق آيد رستگار شده است"},{"SurahNumber":20,"VerseNumber":65,"Text":"[ساحران‌] گفتند: اى موسى! يا تو مى‌افكنى يا ما اولين كسى باشيم كه مى‌افكند"},{"SurahNumber":20,"VerseNumber":66,"Text":"گفت: [نه‌] بلكه شما بيندازيد. پس ناگاه ريسمان‌ها و چوبدستى‌هايشان از جادوى آنان چنان به نظر او آمد كه آنها به شتاب مى‌خزند"},{"SurahNumber":20,"VerseNumber":67,"Text":"و موسى در خود احساس ترس كرد"},{"SurahNumber":20,"VerseNumber":68,"Text":"گفتيم: مترس كه تو حتما برترى"},{"SurahNumber":20,"VerseNumber":69,"Text":"و آنچه در دست راست دارى بينداز تا هر چه را ساخته‌اند ببلعد، [زيرا] آنچه آنها ساخته‌اند صرفا ترفند جادوگر است و جادوگر هر جا رود رستگار نمى‌شود"},{"SurahNumber":20,"VerseNumber":70,"Text":"پس ساحران به سجده افتادند [و] گفتند: به پروردگار موسى و هارون ايمان آورديم"},{"SurahNumber":20,"VerseNumber":71,"Text":"[فرعون‌] گفت: آيا پيش از آن كه به شما اذن دهم به او ايمان آورديد؟ قطعا او بزرگ شماست كه به شما سحر آموخته است. پس حتما دست‌ها و پاهايتان را مخالف [يكديگر از چپ و راست‌] قطع مى‌كنم و يقينا شما را بر تنه‌هاى نخل دار مى‌زنم و خوب خواهيد دانست كيفر كدام"},{"SurahNumber":20,"VerseNumber":72,"Text":"گفتند: ما هرگز تو را بر آن نشانه‌هاى روشنى كه براى ما آمده و بر آن كس كه ما را پديد آورده ترجيح نخواهيم داد، پس هر حكمى كه مى‌خواهى بكن، تو فقط در اين زندگى دنيا حكم مى‌رانى"},{"SurahNumber":20,"VerseNumber":73,"Text":"ما به پروردگار خويش ايمان آورديم تا از گناهان ما و اين سحرى كه بر ما تحميل كردى در گذرد، و خداوند بهتر و پايدارتر است"},{"SurahNumber":20,"VerseNumber":74,"Text":"[زيرا] هر كه گنهكار به پيشگاه پروردگارش درآيد، بى‌ترديد او را جهنم است كه در آن نه بميرد و نه زندگى يابد"},{"SurahNumber":20,"VerseNumber":75,"Text":"و هر كه با ايمان نزد وى آيد و اعمال صالح كرده باشد، چنين كسانى برايشان درجات والا خواهد بود"},{"SurahNumber":20,"VerseNumber":76,"Text":"بهشت‌هاى جاويدى كه از پاى درختانش نهرها جارى است كه در آن جاودانه باشند، و اين پاداش كسى است كه پاكى بجويد"},{"SurahNumber":20,"VerseNumber":77,"Text":"و همانا به موسى وحى كرديم كه بندگانم را شبانه روانه كن و راهى خشك در دريا براى آنان باز كن كه نه از تعقيب دشمن خواهى ترسيد و نه [از غرق شدن‌] مى‌هراسى"},{"SurahNumber":20,"VerseNumber":78,"Text":"[پس‌] فرعون با لشكريانش از پى آنها رفتند و موجى از دريا كه بر آنها افتاد، آنها را فرا گرفت"},{"SurahNumber":20,"VerseNumber":79,"Text":"و فرعون قوم خود را گمراه كرد و به جايى نرسانيد"},{"SurahNumber":20,"VerseNumber":80,"Text":"اى بنى اسرائيل! به حقيقت ما شما را از دشمنتان رهانيديم و با شما در كنار راست كوه طور [براى نزول تورات‌] وعده كرديم و بر شما منّ و سلوى فرستاديم"},{"SurahNumber":20,"VerseNumber":81,"Text":"از پاكيزه‌هاى آنچه روزيتان كرده‌ايم بخوريد و در آن سركشى نكنيد كه خشم من بر شما فرود آيد و هر كه خشم من بر او فرود آيد قطعا سقوط كرده است"},{"SurahNumber":20,"VerseNumber":82,"Text":"و بى‌ترديد من آمرزگار كسى هستم كه توبه كند و ايمان آورد و كار نيكو كند و آن‌گاه به راه [راست‌] آيد"},{"SurahNumber":20,"VerseNumber":83,"Text":"و اى موسى! چه چيز موجب شد تو جلوتر از قومت [به وعده‌گاه‌] بشتابى"},{"SurahNumber":20,"VerseNumber":84,"Text":"گفت: اينك آنها پشت سر منند، و من به حضورت شتافتم- اى پروردگار من- تا خشنود شوى"},{"SurahNumber":20,"VerseNumber":85,"Text":"فرمود: ما از پس تو قومت را امتحان كرديم و سامرى آنها را گمراه كرد"},{"SurahNumber":20,"VerseNumber":86,"Text":"پس موسى خشمگين و اندوهناك به سوى قوم خود بازگشت و گفت: اى قوم من! آيا پروردگارتان به شما وعده‌ى نيكو نداده بود؟ آيا مدت [درنگ من در كوه طور] بر شما طولانى شد؟ يا خواستيد خشمى از پروردگارتان بر شما فرود آيد كه وعده‌ى مرا خلاف كرديد"},{"SurahNumber":20,"VerseNumber":87,"Text":"گفتند: ما به اختيار خود وعده‌ى تو را خلاف نكرديم، ولى محموله‌هايى از زيور آلات قوم [فرعون‌] را بر دوش ما نهادند پس آنها را [در كوره‌ى آتش‌] انداختيم و سامرى نيز [آنچه دانست‌] انداخت"},{"SurahNumber":20,"VerseNumber":88,"Text":"پس براى آنان پيكر گوساله‌اى ساخت كه صداى گاو داشت، پس [او و پيروانش‌] گفتند: خداى شما و خداى موسى همين است كه فراموش كرد"},{"SurahNumber":20,"VerseNumber":89,"Text":"مگر نمى‌بينند كه [گوساله‌] پاسخ آنها را بر نمى‌گرداند و به حالشان سود و زيانى ندارد"},{"SurahNumber":20,"VerseNumber":90,"Text":"و پيش از آن هارون نيز با تأكيد به آنها گفته بود: اى قوم من! جز اين نيست كه شما با اين گوساله امتحان شده‌ايد و بى‌ترديد پروردگار حقيقى شما خداى رحمان است، پس پيرو من باشيد و فرمان مرا اطاعت كنيد"},{"SurahNumber":20,"VerseNumber":91,"Text":"گفتند: ما همچنان بر پرستش آن خواهيم بود تا موسى به نزد ما بازگردد"},{"SurahNumber":20,"VerseNumber":92,"Text":"موسى گفت: اى هارون! وقتى ديدى آنها گمراه شدند چه چيز مانع تو شد"},{"SurahNumber":20,"VerseNumber":93,"Text":"كه از من پيروى نكنى؟ آيا امر مرا نافرمانى كردى"},{"SurahNumber":20,"VerseNumber":94,"Text":"گفت: اى پسر مادرم! ريش و سر مرا مگير، من از آن ترسيدم كه بگويى ميان بنى اسرائيل تفرقه انداختى و سخنم را رعايت نكردى"},{"SurahNumber":20,"VerseNumber":95,"Text":"گفت: اى سامرى! اين چه كارى بود كه كردى"},{"SurahNumber":20,"VerseNumber":96,"Text":"گفت: من چيزى ديدم كه آنها نديدند، پس مشتى از ردّ پاى فرستاده [خدا، جبرئيل‌] برداشتم و آن را [در آتش‌] انداختم و نفس من اين گونه برايم بياراست"},{"SurahNumber":20,"VerseNumber":97,"Text":"گفت: پس دور شو كه تو تا زنده هستى بايد [چنان مريض شوى كه‌] هر كس به تو نزديك شود] بگويى به من دست نزنيد! و تو را وعده‌گاه [عذابى‌] است كه هرگز در مورد آن با تو تخلف نشود، و [اينك‌] به آن معبودى كه در عبادتش بودى بنگر كه آن را مى‌سوزانيم سپس [خاكستر]"},{"SurahNumber":20,"VerseNumber":98,"Text":"معبود شما تنها آن خدايى است كه جز او معبودى نيست و علم او همه چيز را در بر گرفته است"},{"SurahNumber":20,"VerseNumber":99,"Text":"اين گونه از اخبار مهم گذشته بر تو حكايت مى‌كنيم، و همانا از طرف خود به تو [در قرآن‌] ذكرى داده‌ايم"},{"SurahNumber":20,"VerseNumber":100,"Text":"هر كس از آن روى برتابد، روز قيامت بار گناهى بر دوش مى‌كشد"},{"SurahNumber":20,"VerseNumber":101,"Text":"پيوسته در آن حال مى‌مانند، و بد بارى در روز قيامت خواهند داشت"},{"SurahNumber":20,"VerseNumber":102,"Text":"روزى كه در صور دميده شود، و آن روز مجرمان را با چشم كبود محشور مى‌كنيم"},{"SurahNumber":20,"VerseNumber":103,"Text":"ميان خود آهسته با هم مى‌گويند: شما در دنيا جز ده روز به سر نبرده‌ايد"},{"SurahNumber":20,"VerseNumber":104,"Text":"ما داناتريم به آنچه مى‌گويند آن‌گاه كه رهيافته‌ترين آنها مى‌گويد: فقط يك روز مانده‌ايد"},{"SurahNumber":20,"VerseNumber":105,"Text":"و از تو در باره‌ى كوه‌ها مى‌پرسند. بگو: پروردگارم آنها را [در قيامت‌]، به طور كامل از هم مى‌پاشد"},{"SurahNumber":20,"VerseNumber":106,"Text":"پس آنها را به صورت باير و هموار وا مى‌گذارد"},{"SurahNumber":20,"VerseNumber":107,"Text":"كه در آن نه پستى بينى و نه بلندى"},{"SurahNumber":20,"VerseNumber":108,"Text":"در آن روز مردم از پى آن منادى [الهى‌] بدون تخطى، حركت مى‌كنند، و صداها در مقابل خداى رحمان خاشع مى‌گردد، و جز صداى آهسته [و زير لب‌] چيزى نمى‌شنوى"},{"SurahNumber":20,"VerseNumber":109,"Text":"آن روز شفاعت بى‌فايده است، مگر [شفاعت‌] آن كس كه خداى رحمان به او اذن دهد و از گفته او راضى باشد"},{"SurahNumber":20,"VerseNumber":110,"Text":"خداوند آينده و گذشته‌شان را مى‌داند و آنان به او احاطه علمى ندارند"},{"SurahNumber":20,"VerseNumber":111,"Text":"و در آن روز چهره‌ها در برابر [خداى‌] زنده‌ى پاينده خاضع شوند و هر كه بار ستم برداشت مأيوس و زيانكار گردد"},{"SurahNumber":20,"VerseNumber":112,"Text":"و هر كس كارهاى شايسته به جا آورد در حالى كه مؤمن باشد، نه از ستمى مى‌هراسد و نه از پايمال شدن"},{"SurahNumber":20,"VerseNumber":113,"Text":"و اين گونه آن را قرآنى عربى نازل كرديم و در آن از انواع هشدارها سخن آورديم، شايد تقوا پيش گيرند يا پندى براى آنها پديد آرد"},{"SurahNumber":20,"VerseNumber":114,"Text":"پس بلند مرتبه است خدا آن فرمانرواى كه حق و در خواندن قرآن پيش از آن كه وحى آن بر تو پايان يابد شتاب مكن، و بگو: پروردگارا! بر دانشم بيفزاى"},{"SurahNumber":20,"VerseNumber":115,"Text":"و ما از پيش با آدم پيمان بستيم، ولى فراموش كرد و ما براى او عزمى [راسخ‌] نيافتيم"},{"SurahNumber":20,"VerseNumber":116,"Text":"و چون به فرشتگان گفتيم: براى آدم سجده كنيد. پس [همه‌] سجده كردند جز ابليس كه ابا كرد"},{"SurahNumber":20,"VerseNumber":117,"Text":"سپس گفتيم: اى آدم! بى‌گمان، اين براى تو و همسرت دشمنى [خطرناك‌] است، زنهار تا شما را از بهشت به در نكند كه تيره‌بخت شوى"},{"SurahNumber":20,"VerseNumber":118,"Text":"همانا تو را [در آن جا اين نعمت‌] است كه نه گرسنه شوى و نه برهنه مانى"},{"SurahNumber":20,"VerseNumber":119,"Text":"و هم اين كه در آن جا نه تشنه مى‌شوى و نه آفتاب زده"},{"SurahNumber":20,"VerseNumber":120,"Text":"پس شيطان او را وسوسه كرد، گفت: اى آدم! آيا تو را به درخت جاودانگى و فرمانروايى بى‌زوال راه بنمايم"},{"SurahNumber":20,"VerseNumber":121,"Text":"آن‌گاه از آن درخت خوردند و برهنگى آنان برايشان نمايان شد و چسبانيدن برگ‌هاى بهشت را بر خود آغاز كردند، و [اين گونه‌] آدم پروردگار خود را عصيان كرد و بيراهه رفت"},{"SurahNumber":20,"VerseNumber":122,"Text":"سپس پروردگارش او را برگزيد و بر او ببخشود و هدايتش كرد"},{"SurahNumber":20,"VerseNumber":123,"Text":"گفت: هر دو از آن جا پايين رويد كه دشمن يكديگر خواهيد بود. پس اگر براى شما از جانب من رهنمودى برسد، هر كس از راهنمايى من پيروى كند نه گمراه مى‌شود و نه تيره‌بخت"},{"SurahNumber":20,"VerseNumber":124,"Text":"و هر كه از ياد من روى بگرداند، بى‌ترديد زندگى سختى خواهد داشت و روز رستاخيز نابينا محشورش مى‌كنيم"},{"SurahNumber":20,"VerseNumber":125,"Text":"مى‌گويد: پروردگارا! چرا مرا نابينا محشور كردى حال آن كه بينا بودم"},{"SurahNumber":20,"VerseNumber":126,"Text":"مى‌فرمايد: بدين‌سان بود كه آيات ما به تو رسيد ولى آنها را فراموش كردى و همان گونه امروز فراموش مى‌شوى"},{"SurahNumber":20,"VerseNumber":127,"Text":"و بدين‌سان هر كه را زياده‌روى كرده و به آيات پروردگارش ايمان نياورده است سزا مى‌دهيم، و قطعا عذاب آخرت سخت‌تر و پايدارتر است"},{"SurahNumber":20,"VerseNumber":128,"Text":"آيا به ايشان راه ننمود كه چه بسيار مردمى را پيش از آنها هلاك نموديم كه اينك در خانه‌هاى آنها راه مى‌روند؟ به راستى براى خردمندان در اين امر عبرت‌هاست"},{"SurahNumber":20,"VerseNumber":129,"Text":"و اگر از جانب پروردگارت سخنى [مبنى بر مهلت‌] نگذشته بود و سر رسيدى معين در كار نبود، حتما [عذاب‌] بر آنها [در همين دنيا] لازم مى‌شد"},{"SurahNumber":20,"VerseNumber":130,"Text":"پس بر آنچه مى‌گويند صبور باش، و پيش از طلوع آفتاب و قبل از غروب آن پروردگارت را تسبيح گوى، و از ساعات شب و حوالى روز به نيايش پرداز، باشد كه [از الطاف الهى‌] خشنود گردى"},{"SurahNumber":20,"VerseNumber":131,"Text":"و زنهار چشم مدوز به آنچه از زينت زندگى دنيا به گروهى از آنان داده‌ايم، تا آنها را در آن امتحان كنيم، و روزى پروردگار تو بهتر و پايدارتر است"},{"SurahNumber":20,"VerseNumber":132,"Text":"و كسان خود را به نماز فرمان ده و بر آن پافشارى كن. از تو روزى نمى‌خواهيم، ما [خود] به تو روزى مى‌دهيم، و عاقبت [خير] از براى پرهيزكارى است"},{"SurahNumber":20,"VerseNumber":133,"Text":"و گفتند: چرا از جانب پروردگارش معجزه‌اى براى ما نمى‌آورد؟ آيا دليل روشنى كه در كتاب‌هاى پيشين است براى آنها نيامده است"},{"SurahNumber":20,"VerseNumber":134,"Text":"و اگر ما پيش از اين به عذابى هلاكشان مى‌كرديم، قطعا مى‌گفتند: پروردگارا! چرا پيامبرى به سوى ما نفرستادى تا پيش از آن كه به خوارى و رسوايى افتيم از آيات تو پيروى كنيم"},{"SurahNumber":20,"VerseNumber":135,"Text":"بگو: همگى در انتظاريم، پس منتظر باشيد. زودا كه بدانيد رهروان راه راست كيانند و هدايت يافتگان كدامند"}]}