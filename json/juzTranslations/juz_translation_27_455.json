{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"آپ (ابراہیم(ع)) نے کہا اے فرستادو آخر تمہاری مہم کیا ہے؟"},{"SurahNumber":51,"VerseNumber":32,"Text":"انہوں نے کہا کہ ہم ایک مجرم قوم (قومِ لوط(ع)) کی طرف بھیجے گئے ہیں۔"},{"SurahNumber":51,"VerseNumber":33,"Text":"تاکہ ہم ان پر ایسے سنگ گل (سخت مٹی کے پتھر) برسائیں۔"},{"SurahNumber":51,"VerseNumber":34,"Text":"جو آپ(ع) کے پروردگار کی طرف سے نشان زدہ ہیں حد سے بڑھنے والوں کیلئے۔"},{"SurahNumber":51,"VerseNumber":35,"Text":"سو وہاں جتنے اہلِ ایمان تھے ہم نے ان کو نکال لیا۔"},{"SurahNumber":51,"VerseNumber":36,"Text":"اور ہم نے ایک گھر کے سوا اور مسلمانوں کا کوئی گھر نہ پایا۔"},{"SurahNumber":51,"VerseNumber":37,"Text":"اور ہم نے اس (واقعہ) میں ایک نشانی چھوڑ دی ہے ان لوگوں کے لئے جو دردناک عذاب سے ڈرتے ہیں۔"},{"SurahNumber":51,"VerseNumber":38,"Text":"اور جنابِ موسیٰ (ع) کے قصہ میں بھی (ایک نشانی ہے) جبکہ ہم نے ان کو فرعون کے پاس ایک واضح سند کے ساتھ بھیجا۔"},{"SurahNumber":51,"VerseNumber":39,"Text":"تو اس نے اپنی طاقت کے بِرتے پر رُوگردانی کی اور کہا کہ (یہ شخص) جادوگر ہےیا دیوانہ؟"},{"SurahNumber":51,"VerseNumber":40,"Text":"انجامِ کار ہم نے اسے اور اس کے لشکر کو پکڑا اور سب کو سمندر میں پھینک دیا درآنحالیکہ وہ قابلِ ملامت تھا۔"},{"SurahNumber":51,"VerseNumber":41,"Text":"اور قبیلۂ عاد (کی داستان) میں بھی (نشانی موجود ہے) جبکہ ہم نے ان پر ایک ایسی بےبرکت ہوا بھیجی۔"},{"SurahNumber":51,"VerseNumber":42,"Text":"جو جس چیز سے بھی گزرتی تھی اسے ریزہ ریزہ کر دیتی تھی۔"},{"SurahNumber":51,"VerseNumber":43,"Text":"اور قبیلۂ ثمود کی سرگزشت میں بھی (ایک نشانی ہے) جبکہ ان سے کہا گیا کہ تم ایک خاص وقت تک (دنیا کی نعمتوں) سے فائدہ اٹھا لو۔"},{"SurahNumber":51,"VerseNumber":44,"Text":"تو انہوں نے اپنے پروردگار کے حکم سے سرکشی کی تو ان کو ایک کڑک نے پکڑ لیا درآنحالیکہ وہ دیکھ رہے تھے۔"},{"SurahNumber":51,"VerseNumber":45,"Text":"(اس کے بعد) وہ نہ تو کھڑے ہی ہو سکے اور نہ ہی اپنی کوئی مدافعت کر سکے۔"},{"SurahNumber":51,"VerseNumber":46,"Text":"اور قومِ نوح(ع) کا بھی اس سے پہلے (یہی حال ہوا) ہم نے اسے ہلاک کر دیا کیونکہ وہ بڑے نافرمان لوگ تھے۔"},{"SurahNumber":51,"VerseNumber":47,"Text":"اور ہم نے آسمان کو (اپنی) قدرت سے بنایا اور بیشک ہم زیادہ وسعت دینے والے ہیں۔"},{"SurahNumber":51,"VerseNumber":48,"Text":"اور ہم نے زمین کافرش بچھایا تو ہم کتنے اچھے فرش بچھانے والے ہیں۔"},{"SurahNumber":51,"VerseNumber":49,"Text":"اور ہم نے ہر چیز کے جو ڑے پیدا کئے (ہر چیز کو دو دو قِسم کابنایا) تاکہ تم نصیحت حاصل کرو۔"},{"SurahNumber":51,"VerseNumber":50,"Text":"بس تم اللہ کی طرف دوڑو۔ میں تمہیں اس سے کھلا ہوا ڈرانے والا ہوں۔"},{"SurahNumber":51,"VerseNumber":51,"Text":"اور اللہ کے ساتھ کوئی اور خدا نہ بناؤ۔ بےشک میں تمہیں اس (کے قہر) سے کھلا ہوا ڈرانے والا ہوں۔"},{"SurahNumber":51,"VerseNumber":52,"Text":"اسی طرح وہ لوگ جو ان سے پہلے گزرے ہیں (ان کے پاس) کوئی ایسا رسول نہیںایا جسے انہوں نے جادوگریا دیوانہ نہ کہا ہو۔"},{"SurahNumber":51,"VerseNumber":53,"Text":"اور کیا یہ ایک دوسرے کو اس بات کی وصیت کرتے آرہے ہیں؟ (نہیں) بلکہ یہ لوگ سرکش ہیں۔"},{"SurahNumber":51,"VerseNumber":54,"Text":"سو آپ(ص) ان سے منہ پھیر لیجئے آپ پر کوئی الزام نہیں ہے۔"},{"SurahNumber":51,"VerseNumber":55,"Text":"اور انہیں سمجھاتے رہیے کہ یہ یاددہانی ایمان والوں کو فائدہ پہنچاتی ہے۔"},{"SurahNumber":51,"VerseNumber":56,"Text":"اور میں نے جِنوں اور انسانوں کو پیدا نہیں کیا مگر اس لئے کہ وہ میری عبادت کریں۔"},{"SurahNumber":51,"VerseNumber":57,"Text":"میں ان سے روزی نہیں چاہتا اور نہ یہ چاہتا ہوں کہ وہ مجھے کھلائیں۔"},{"SurahNumber":51,"VerseNumber":58,"Text":"بےشک اللہ بڑا روزی دینے والا ہے، قوت والا (اور) بڑا مضبوط ہے۔"},{"SurahNumber":51,"VerseNumber":59,"Text":"جو لوگ ظالم ہیں ان کیلئے (عذاب کا) وہی حصہ ہے جیسا ان جیسوں کا تھا۔ پس وہ جلدی نہ کریں۔"},{"SurahNumber":51,"VerseNumber":60,"Text":"انجامِ کار تباہی ہے کافروں کے لئے اس دن سے جس کا ان سے وعدہ وعید کیا جا رہاہے۔"},{"SurahNumber":52,"VerseNumber":1,"Text":"قَسم ہے طور کی۔"},{"SurahNumber":52,"VerseNumber":2,"Text":"اور ایک کتاب کی جو لکھی ہوئی ہے۔"},{"SurahNumber":52,"VerseNumber":3,"Text":"کھلے ورق میں۔"},{"SurahNumber":52,"VerseNumber":4,"Text":"اور قَسم ہے اس گھر کی جو آباد ہے۔"},{"SurahNumber":52,"VerseNumber":5,"Text":"اور اس چھت کی جو بلند ہے۔"},{"SurahNumber":52,"VerseNumber":6,"Text":"اور اس سمندر کی جو موجزن ہے۔"},{"SurahNumber":52,"VerseNumber":7,"Text":"بےشک تمہارے پروردگار کا عذاب واقع ہونے والا ہے۔"},{"SurahNumber":52,"VerseNumber":8,"Text":"جس کو ٹالنے والا کوئی نہیں ہے۔"},{"SurahNumber":52,"VerseNumber":9,"Text":"جس دن آسمان تھرتھرانے لگے گا۔"},{"SurahNumber":52,"VerseNumber":10,"Text":"اور پہاڑ چلنے لگیں گے۔"},{"SurahNumber":52,"VerseNumber":11,"Text":"پس تباہی ہوگی اس دن جھٹلانے والوں کیلئے۔"},{"SurahNumber":52,"VerseNumber":12,"Text":"جو بےہودہ اور فضول باتوں میں کھیل رہے ہیں۔"},{"SurahNumber":52,"VerseNumber":13,"Text":"جس دن ان کو دھکیل دھکیل کر آتشِ دوزخ کی طرف لایا جائے گا۔"},{"SurahNumber":52,"VerseNumber":14,"Text":"یہی ہے وہ آگ جسے تم جھٹلاتے تھے۔"},{"SurahNumber":52,"VerseNumber":15,"Text":"کیا یہ(آگ) جادو ہے؟ یا تمہیں نظر نہیں آتا؟"},{"SurahNumber":52,"VerseNumber":16,"Text":"پس اس میں داخل ہو جاؤ! اب تم صبر کرویا نہ کرو دونوں تمہارے حق میں برابر ہیں تمہیں ویسا ہی بدلہ دیا جائے گا جیسا تم کیا کرتے تھے۔"},{"SurahNumber":52,"VerseNumber":17,"Text":"بےشک پرہیزگار لوگ باغہائے بہشت اور نعمتوں میں ہوں گے۔"},{"SurahNumber":52,"VerseNumber":18,"Text":"وہ خوش و خرم ہوں گے ان نعمتوں سے جو ان کا پروردگار انہیں عطا فر مائے گا اور ان کا پروردگار انہیں دوزخ کے عذاب سے بچائے گا۔"},{"SurahNumber":52,"VerseNumber":19,"Text":"(ارشاد ہوگا) کھاؤ اور پیؤ مبارک ہو! ان اعمال کے صلہ میں جو تم کرتے تھے۔"},{"SurahNumber":52,"VerseNumber":20,"Text":"وہ بچھے ہوئے پلنگوں پر تکیہ لگائے ہوئے ہوں گے اور ہم ان کی حور العین (یعنی گوری رنگت کی کشادہ چشم عورتوں) سے شادی کر دیں گے۔"},{"SurahNumber":52,"VerseNumber":21,"Text":"اور جو لوگ ایمان لائے اور ان کی اولاد نے بھی ایمان کے ساتھ ان کی اتباع (پیروی) کی تو ہم ان کی اولاد کو (جنت میں) ان کے ساتھ ملا دیں گے اور ان کے اعمال میں کچھ بھی کمی نہیں کریں گے ہر شخص اپنے عمل کے بدلے میں گروی ہے۔"},{"SurahNumber":52,"VerseNumber":22,"Text":"اور ہم انہیں پسند کے میوے اور گوشت دیتے رہیں گے۔"},{"SurahNumber":52,"VerseNumber":23,"Text":"اور وہ وہاں ایسے جامِ شراب پر چھینا جھپٹی بھی کریں گے جس میں نہ کوئی لغو بات ہوگی اور نہ گنہگار ٹھہرانے کی۔"},{"SurahNumber":52,"VerseNumber":24,"Text":"اور ان کے غلام (خدمت کیلئے) چکر لگا رہے ہوں گے (جو حُسن و جمال میں) گویا چھپے ہوئے موتی ہوں گے۔"},{"SurahNumber":52,"VerseNumber":25,"Text":"وہ (جنتی) ایک دوسرے کی طرف متوجہ ہو کر باہم سوال و جواب کریں گے۔"},{"SurahNumber":52,"VerseNumber":26,"Text":"وہ کہیں گے کہ ہم اس سے پہلے اپنے گھر بار میں (اپنے انجام سے) ڈرتے رہتے تھے۔"},{"SurahNumber":52,"VerseNumber":27,"Text":"پس اللہ نے ہم پر (اپنا) فضل و کرم فرمایا اور ہمیں گرم لو کے عذاب سے بچا لیا۔"},{"SurahNumber":52,"VerseNumber":28,"Text":"بےشک ہم اس سے پہلے (دنیا میں) بھی اسی سے دعا مانگا کرتے تھے یقیناً وہ بڑا احسان کرنے والا، بڑا رحم کرنے والا ہے۔"},{"SurahNumber":52,"VerseNumber":29,"Text":"آپ(ص) یاددہانی کرتے رہیے! کہ آپ اپنے پروردگار کے فضل و کرم سے نہ کاہن ہیں اور نہ مجنون۔"},{"SurahNumber":52,"VerseNumber":30,"Text":"کیا وہ یہ کہتے ہیں کہ یہ ایک شاعر ہیں (اور) ہم ان کے بارے میں گردشِ زمانہ کا انتظار کر رہے ہیں؟"},{"SurahNumber":52,"VerseNumber":31,"Text":"آپ کہئے! کہ تم انتظار کرو میں بھی تمہارے ساتھ انتظار کرنے والوں میں سے ہوں۔"},{"SurahNumber":52,"VerseNumber":32,"Text":"کیا ان کی عقلیں ان کو ان (فضول) باتوں کا حُکم دیتی ہیںیا یہ سرکش لوگ ہیں؟"},{"SurahNumber":52,"VerseNumber":33,"Text":"یا وہ یہ کہتے ہیں کہ انہوں (رسول(ص)) نے خود قرآن گھڑ لیا ہے بلکہ (اصل بات یہ ہے کہ) وہ ایمان لانا ہی نہیں چاہتے۔"},{"SurahNumber":52,"VerseNumber":34,"Text":"اگر وہ سچے ہیں تو پھر ایسا کلاملے آئیں۔"},{"SurahNumber":52,"VerseNumber":35,"Text":"آیا وہ بغیر کسی (خالق) کے پیدا کئے گئے ہیںیا وہ خود (اپنے) پیدا کرنے والے ہیں؟"},{"SurahNumber":52,"VerseNumber":36,"Text":"یا انہوں نے آسمانوں اور زمین کو پیدا کیا ہے؟ بلکہ وہ یقین ہی نہیں رکھتے۔"},{"SurahNumber":52,"VerseNumber":37,"Text":"یا ان کے پاس آپ(ص) کے پروردگار کے خزانے ہیںیا یہ ان پر حاکم (مجاز) ہیں؟"},{"SurahNumber":52,"VerseNumber":38,"Text":"یا ان کے پاس کوئی سیڑھی ہے (جس پر چڑھ کر) وہ (آسمانی خفیہ باتیں) سن لیتے ہیں؟ (اگر ایسا ہے) تو پھر ان کا سننے والا کوئی کھلی ہوئی دلیل پیش کرے۔"},{"SurahNumber":52,"VerseNumber":39,"Text":"کیا اللہ کے لئے بیٹیاں ہیں اور تمہارے لئے بیٹے؟"},{"SurahNumber":52,"VerseNumber":40,"Text":"کیا آپ ان سے کوئی اجرت مانگتے ہیں کہ وہ تاوان کے بوجھ سے دبےجا رہے رہیں؟"},{"SurahNumber":52,"VerseNumber":41,"Text":"یاان کے پاس غیب کا علم ہے کہ وہ (اس کی بناء پر) لکھتے جاتے ہیں؟"},{"SurahNumber":52,"VerseNumber":42,"Text":"یا وہ کوئی چال چلنا چاہتے ہیں؟ تو جو لوگ کافر ہیں وہ خود اپنی چال کا شکار ہیں۔"},{"SurahNumber":52,"VerseNumber":43,"Text":"یا اللہ کے سوا ان کا کوئی اور خدا ہے؟ پاک ہے اللہ اس شرک سے جو وہ کرتے ہیں۔"},{"SurahNumber":52,"VerseNumber":44,"Text":"اور اگر وہ آسمان سے کوئی ٹکڑا گرتا ہوا دیکھیں تو کہتے ہیں کہ یہ تہہ در تہہ بادل ہے۔"},{"SurahNumber":52,"VerseNumber":45,"Text":"پس انہیں (اپنے حال پر) چھوڑ دیجئے یہاں تک کہ وہ اپنے اس دن تک پہنچ جائیں جس میں وہ غش کھا کر گر جائیں گے۔"},{"SurahNumber":52,"VerseNumber":46,"Text":"جس دن ان کی کوئی چال ان کے کسی کام نہ آئے گی اور نہ ہی ان کی کوئی مدد کی جائے گی۔"},{"SurahNumber":52,"VerseNumber":47,"Text":"بےشک جو لوگ ظالم ہیں ان کیلئے اس سے پہلے (دنیا میں) بھی ایک عذاب ہے لیکن ان میں سے اکثر جانتے نہیں ہیں۔"},{"SurahNumber":52,"VerseNumber":48,"Text":"آپ(ص) اپنے پروردگار کے فیصلے کیلئے صبر کیجئے! آپ(ص) ہماری نظروں (نگہبانی) میں ہیں آپ(ص) اپنے پروردگار کی تسبیح کیجئے اس کی حمد کے ساتھ۔"},{"SurahNumber":52,"VerseNumber":49,"Text":"جس وقت آپ(ص) اٹھتے ہیں اوررات کے کچھ حصہ میں بھی اس کی تسبیح کریں اور ستاروں کے پیچھے ہٹتے وقت بھی۔"},{"SurahNumber":53,"VerseNumber":1,"Text":"قَسم ہے ستارے کی جبکہ وہ ڈوبنے لگے۔"},{"SurahNumber":53,"VerseNumber":2,"Text":"کہ تمہارا یہ ساتھی (پیغمبرِ اسلام(ص)) نہ گمراہ ہوا ہے اور نہ بہکا ہے۔"},{"SurahNumber":53,"VerseNumber":3,"Text":"اور وہ (اپنی) خواہشِ نفس سے بات نہیں کرتا۔"},{"SurahNumber":53,"VerseNumber":4,"Text":"وہ تو بس وحی ہے جو ان کی طرف کی جاتی ہے۔"},{"SurahNumber":53,"VerseNumber":5,"Text":"ان کو ایک زبردست قوت والے نے تعلیم دی ہے۔"},{"SurahNumber":53,"VerseNumber":6,"Text":"جو بڑا صاحبِ قدرت (یا بڑا دانا و حکیم) ہے پھر (وہ اپنی اصلی شکل میں) کھڑا ہوا۔"},{"SurahNumber":53,"VerseNumber":7,"Text":"جبکہ وہ آسمان کے بلند ترین کنارہ پر تھا۔"},{"SurahNumber":53,"VerseNumber":8,"Text":"پھر وہ قریب ہوا اور زیادہ قریب ہوا۔"},{"SurahNumber":53,"VerseNumber":9,"Text":"یہاں تک دو کمان کے برابریا اس سے بھی کم فاصلہ رہ گیا۔"},{"SurahNumber":53,"VerseNumber":10,"Text":"پس اس (اللہ) نے اپنے بندہ (خاص) کی طرف وحی کی جو وحی کی۔"},{"SurahNumber":53,"VerseNumber":11,"Text":"رسول(ص) کے) دل نے جھوٹ نہیں کہا (جھٹلایا نہیں) جو کچھ (مصطفٰی(ص) کی) آنکھ نے دیکھا۔"},{"SurahNumber":53,"VerseNumber":12,"Text":"کیا تم لوگ آپ(ص) سے اس بات پر جھگڑتے ہو جو کچھ انہوں نے دیکھا۔"},{"SurahNumber":53,"VerseNumber":13,"Text":"اور آپ(ص) نے ایک بار اور بھی۔"},{"SurahNumber":53,"VerseNumber":14,"Text":"اترتے ہوئے سدرۃ المنتہی کے پاس دیکھا۔"},{"SurahNumber":53,"VerseNumber":15,"Text":"جہاں جنت الماوی (آرام سے رہنے کا بہشت) ہے۔"},{"SurahNumber":53,"VerseNumber":16,"Text":"جب کہ سدرہ پر چھا رہا تھا (وہ نور) جو چھا رہا تھا۔"},{"SurahNumber":53,"VerseNumber":17,"Text":"نہ آنکھ چندھیائی اور نہ حدسے بڑھی۔"},{"SurahNumber":53,"VerseNumber":18,"Text":"یقیناً آپ(ص) نے اپنے پروردگار کی بڑی بڑی نشانیاں دیکھیں۔"},{"SurahNumber":53,"VerseNumber":19,"Text":"کیا تم نے کبھی لات و عزیٰ۔"},{"SurahNumber":53,"VerseNumber":20,"Text":"اور تیسرے منات کو کبھی دیکھا ہے (ان کی اصلیت میں غور کیا ہے؟)"},{"SurahNumber":53,"VerseNumber":21,"Text":"کیا تمہارے لئے لڑکے ہیں اور اس(اللہ) کے لئے لڑکیاں؟"},{"SurahNumber":53,"VerseNumber":22,"Text":"یہ تقسیم تو بڑی ظالمانہ ہے۔"},{"SurahNumber":53,"VerseNumber":23,"Text":"یہ نہیں ہیں مگر صرف چند نام جو تم نے اور تمہارے باپ دادانے رکھ لئے ہیں جس پر اللہ نے کوئی دلیل (سند) نہیں نازل کی یہ لوگ محض وہم و گمان کی پیروی کر رہے ہیں اور خواہشاتِ نفس کی حالانکہ ان کے پاس ان کے پروردگار کی طرف سے ہدایت و رہنمائی آچکی۔"},{"SurahNumber":53,"VerseNumber":24,"Text":"کیا انسان کو وہ چیز مل سکتی ہے جس کی وہ تمنا کرتا ہے؟"},{"SurahNumber":53,"VerseNumber":25,"Text":"پس اللہ کے قبضۂ قدرت میں ہے آخرت بھی اور دنیا بھی (یعنی انجام بھی اور آغاز بھی)۔"},{"SurahNumber":53,"VerseNumber":26,"Text":"اور آسمانوں میں کتنے ہی فرشتے ہیں جن کی سفارش کچھ بھی فائدہ نہیں دے سکتی مگر بعد اس کے کہ اللہ جس کے لئے چاہے اجازت دے اور پسند کرے۔"},{"SurahNumber":53,"VerseNumber":27,"Text":"بےشک جو لوگ آخرت پر ایمان نہیں رکھتے وہ فرشتوں کو عورتوں کے نام سے موسوم کرتے ہیں۔"},{"SurahNumber":53,"VerseNumber":28,"Text":"حالانکہ انہیں اس کا کوئی علم نہیں ہے وہ مخصوص ظن و گمان کی پیروی کرتے ہیں اور ظنِ حق کے مقابلہ میں ذرا بھی کام نہیں دے سکتا۔"},{"SurahNumber":53,"VerseNumber":29,"Text":"اے رسول(ص)) آپ اس سے رُوگردانی کیجئے! جو ہمارے ذکر سے رُوگردانی کرتا ہے اور جو زندگانئ دنیا کے سوا اور کچھ نہیں چاہتا۔"},{"SurahNumber":53,"VerseNumber":30,"Text":"ان لوگوں کامبلغ علم یہی ہے (ان کے علم کی رسائی کی حد یہی ہے) آپ(ص) کا پروردگار ہی بہتر جانتا ہے کہ اس کے راستہ سے بھٹکا ہوا کون ہے؟ اور وہی بہتر جانتا ہے کہ راہِ راست پر کون ہے؟"},{"SurahNumber":53,"VerseNumber":31,"Text":"اور جو آسمانوں میں ہے اور جو کچھ زمین میں ہے وہ اللہ ہی کا ہے تاکہ وہ برا کام کرنے والوں کو ان کے (برے) کاموں کا بدلہ دے اور نیک کرنے والوں کو اچھی جزا عطا کرے۔"},{"SurahNumber":53,"VerseNumber":32,"Text":"جو کہ بڑے گناہوں اور بےحیائی کے کاموں سے پرہیز کرتے ہیں مگر یہ کہ کچھ ہلکے گناہ سر زد ہو جائیں۔ بےشک آپ کا پروردگار وسیع مغفرت والا ہے وہ تمہیں (اس وقت سے) خوب جانتا ہے جب اس نے تمہیں زمین سے پیدا کیا اور جب تم اپنی ماؤں کے پیٹوں میں جنین کی صورت میں تھے پس تم اپنے آپ کی پاکی کے دعوے نہ کرو۔ وہ (اللہ) بہتر جانتا ہے کہ واقعی پرہیزگار کون ہے؟"},{"SurahNumber":53,"VerseNumber":33,"Text":"اے رسول(ص)) کیا آپ(ص) نے اس شخص کو دیکھا ہے جس نے رُوگردانی کی۔"},{"SurahNumber":53,"VerseNumber":34,"Text":"اس نے تھوڑا سا (مال) دیا اور پھر ہاتھ روک لیا۔"},{"SurahNumber":53,"VerseNumber":35,"Text":"کیا اس کے پاس غیب کا علم ہے پس وہ دیکھ رہا ہے؟"},{"SurahNumber":53,"VerseNumber":36,"Text":"کیا اسے اس بات کی خبر نہیں پہنچی جو موسیٰ (ع) کے صحیفوں میں ہے۔"},{"SurahNumber":53,"VerseNumber":37,"Text":"اور اس ابراہیم (ع) کے صحیفوں میں جس نے وفاداری کا حق ادا کر دیا۔"},{"SurahNumber":53,"VerseNumber":38,"Text":"کہ کوئی بوجھ اٹھانے والا کسی دوسرے کا بوجھ نہیں اٹھائے گا۔"},{"SurahNumber":53,"VerseNumber":39,"Text":"اور یہ کہ انسان کے لئے وہی کچھ ہے جس کی وہ کوشش کرتا ہے۔"},{"SurahNumber":53,"VerseNumber":40,"Text":"اور اس کی سعی و کوشش عنقریب دیکھی جائے گی۔"},{"SurahNumber":53,"VerseNumber":41,"Text":"اور پھر اسے پوری جزا دی جائے گی۔"},{"SurahNumber":53,"VerseNumber":42,"Text":"اور یہ کہ سب کی انتہا آپ(ص) کے پروردگار کی طرف ہے۔"},{"SurahNumber":53,"VerseNumber":43,"Text":"بےشک وہی ہنساتا ہے اور رلاتا ہے۔"},{"SurahNumber":53,"VerseNumber":44,"Text":"اور وہی مارتا ہے اور جِلاتا ہے۔"},{"SurahNumber":53,"VerseNumber":45,"Text":"اور یہ کہ اسی نے نر اور مادہ کے جوڑے پیدا کئے۔"},{"SurahNumber":53,"VerseNumber":46,"Text":"(وہ بھی) ایک نطفہ سے (جو رحم میں) ٹپکایا جاتا ہے۔"},{"SurahNumber":53,"VerseNumber":47,"Text":"اور بیشک دوبارہ پیدا کرنا اسی (اللہ) کے ذمہ ہے۔"},{"SurahNumber":53,"VerseNumber":48,"Text":"اور یہ کہ وہی سرمایہ دار بناتا ہے اور وہی فقیر و نادار بناتا ہے۔"},{"SurahNumber":53,"VerseNumber":49,"Text":"اور یہ کہ وہ شعریٰ نامی ستارے کا پروردگار ہے۔"},{"SurahNumber":53,"VerseNumber":50,"Text":"اور یہ کہ اسی نے عادِ اول (قومِ ہود) کو ہلاک کیا۔"},{"SurahNumber":53,"VerseNumber":51,"Text":"اور ثمود کو بھی اس طرح ہلاک کیا کہ کسی کو باقی نہیں چھوڑا۔"},{"SurahNumber":53,"VerseNumber":52,"Text":"اوران سب سے پہلے قومِ نوح(ع) کو بھی (برباد کیا) بےشک وہ بڑے ظالم اور بڑے سرکش تھے۔"},{"SurahNumber":53,"VerseNumber":53,"Text":"لوط (ع)) کی الٹی ہوئی ان (بستیوں) کو بھی دے مارا۔"},{"SurahNumber":53,"VerseNumber":54,"Text":"پس ان (بستیوں) کو ڈھانک لیا اس (آفت) نے جس نے ڈھانک لیا۔"},{"SurahNumber":53,"VerseNumber":55,"Text":"پس تو اے مخاطب اپنے پروردگار کی کن کن نعمتوں میں شک کرے گا۔"},{"SurahNumber":53,"VerseNumber":56,"Text":"یہ (رسول(ص)) بھی ڈرانے والا ہے پہلے ڈرانے والے (رسولوں(ع)) سے۔"},{"SurahNumber":53,"VerseNumber":57,"Text":"قریب آنے والی (قیامت) قریب آگئی ہے۔"},{"SurahNumber":53,"VerseNumber":58,"Text":"اللہ کے سوا اس کا کوئی ہٹانے والانہیں ہے۔"},{"SurahNumber":53,"VerseNumber":59,"Text":"کیا تم اس بات سے تعجب کرتے ہو؟"},{"SurahNumber":53,"VerseNumber":60,"Text":"اور ہنستے ہو اور روتے نہیں۔"},{"SurahNumber":53,"VerseNumber":61,"Text":"اور تم غفلت میں مدہوش ہو۔"},{"SurahNumber":53,"VerseNumber":62,"Text":"پس اللہ کے لئے سجدہ کرو اور(اسی کی) عبادت کرو۔"},{"SurahNumber":54,"VerseNumber":1,"Text":"(قیامت کی) گھڑی قریب آگئی اور چاند پھٹ گیا۔"},{"SurahNumber":54,"VerseNumber":2,"Text":"اور اگر وہ کوئی نشانی (معجزہ) دیکھتے ہیں تو منہ پھیر لیتے ہیں اور کہتے ہیں کہ یہ تو مستقل جادو ہے (جو پہلے سے چلا آرہا ہے)۔"},{"SurahNumber":54,"VerseNumber":3,"Text":"اور انہوں نے (رسول(ص) کو) جھٹلایا اور اپنی خواہشات کی پیروی کی اور ہر کام کا وقت مقرر ہے اور ثابت ہے۔"},{"SurahNumber":54,"VerseNumber":4,"Text":"اور ان کے پاس ایسی (سابقہ قوموں کی) ایسی خبریں آچکی ہیں جن میں (سرکشی کرنے والوں کیلئے) کافی سامانِ عبرت ہے۔"},{"SurahNumber":54,"VerseNumber":5,"Text":"یعنی نہایت اعلیٰ حکمت اور دانشمندی مگر تنبیہات (ان کو) کوئی فائدہ نہیں دیتیں۔"},{"SurahNumber":54,"VerseNumber":6,"Text":"اے رسول(ص)) ان لوگوں سے رخ پھیر لیجئے جس دن ایک پکارنے والا ایک سخت ناگوار چیز کی طرف بلائے گا۔"},{"SurahNumber":54,"VerseNumber":7,"Text":"(شدتِ خوف سے) آنکھیں جھکائے ہوئے قبروں سے یوں نکل پڑیں گے کہ گویا بکھری ہوئی ہڈیاں ہیں۔"},{"SurahNumber":54,"VerseNumber":8,"Text":"(دہشت سے) گردنیں بڑھائے پکارنے والے کی طرف دوڑتے جا رہے ہوں گے (اس دن) کافر کہیں گے کہ یہ بڑا دشوار دن ہے۔"},{"SurahNumber":54,"VerseNumber":9,"Text":"ان سے پہلے قومِ نوح(ع) نے جھٹلایا سو انہوں نے ہمارے بندۂ خاص کو جھٹلایا اور ان پر جھوٹا ہو نے کا الزام لگایا اور اسے جھڑکا بھی گیا۔"},{"SurahNumber":54,"VerseNumber":10,"Text":"آخر کار اس (نوح(ع)) نے اپنے پروردگار کو پکارا کہ میں مغلوب ہوں۔ لہٰذا تو (ان سے) بدلہلے۔"},{"SurahNumber":54,"VerseNumber":11,"Text":"پس ہم نے موسلادھار بارش کے ساتھ آسمان کے دروازے کھول دئیے۔"},{"SurahNumber":54,"VerseNumber":12,"Text":"اور ہم نے زمین سے چشمے جاری کر دئیے پس (دونوں) پانی آپس میں مل گئے ایک کام کیلئے جو مقدر ہو چکا تھا۔"},{"SurahNumber":54,"VerseNumber":13,"Text":"اور ہم نے اس (نوح(ع)) کو تختوں اور میخوں والی (کشتی) پر سوار کیا۔"},{"SurahNumber":54,"VerseNumber":14,"Text":"جو ہماری آنکھوں کے سا منے (ہماری نگرانی میں) چلتی تھی اور (یہ سب کچھ) اس شخص (نوح(ع)) کا بدلہ لینے کیلئے کیا گیا جس کی ناقدری کی گئی تھی۔"},{"SurahNumber":54,"VerseNumber":15,"Text":"اور ہم نے اسکو نشانی کے طور پر باقی رکھا تو کوئی ہے نصیحت قبول کرنے والا؟"},{"SurahNumber":54,"VerseNumber":16,"Text":"پس(دیکھو) کیسا تھا میرا عذاب اور میرا ڈراوا؟"},{"SurahNumber":54,"VerseNumber":17,"Text":"بیشک ہم نے قرآن کو نصیحت حاصل کرنے کیلئے آسان بنا دیا ہے سو کوئی ہے نصیحت حاصل کرنے والا۔"},{"SurahNumber":54,"VerseNumber":18,"Text":"قومِ عاد نے بھی (اپنے نبی(ع) کو) جھٹلایا تو دیکھو کیسا تھا میرا عذاب اور میرے ڈراوے؟"},{"SurahNumber":54,"VerseNumber":19,"Text":"ہم نے ان پر تیز و تند آندھی بھیجی دائمی نحوست والے دن میں۔"},{"SurahNumber":54,"VerseNumber":20,"Text":"وہ (آندھی) اس طرح آدمیوں کو اکھاڑ پھینکتی تھی کہ گویا وہ جڑ سے اکھڑے ہوئے کھجور کے تنے ہیں۔"},{"SurahNumber":54,"VerseNumber":21,"Text":"پس (دیکھو) کیسا تھا میرا عذاب اور میرے ڈراوے؟"},{"SurahNumber":54,"VerseNumber":22,"Text":"بلاشبہ ہم نے نصیحت حاصل کرنے کیلئے قرآن کو آسان بنا دیا تو کوئی ہے نصیحت حاصل کرنے والا؟"},{"SurahNumber":54,"VerseNumber":23,"Text":"قومِ ثمود نے ڈرانے والوں (پیغمبروں(ع)) کو جھٹلایا۔"},{"SurahNumber":54,"VerseNumber":24,"Text":"پس انہوں نے کہا کہ ہم ایک ایسے شخص کی پیروی کریں جو ہم ہی میں سے ہے؟ اس صو رت میں تو ہم گمراہی اور دیوانگی میں پڑ جائیں گے۔"},{"SurahNumber":54,"VerseNumber":25,"Text":"کیا ہم سب میں سے صرف اسی پر وحی نازل کی گئی ہے؟ بلکہ وہ بڑا جھوٹا (اور) شیخی باز ہے۔"},{"SurahNumber":54,"VerseNumber":26,"Text":"انہیں بہت جلد کل کلاں معلوم ہو جائے گا کہ کون بڑا جھوٹا (اور) شیخی باز ہے۔"},{"SurahNumber":54,"VerseNumber":27,"Text":"ہم ایک (خاص) اونٹنی ان کی آزمائش کے لئے بھیج رہے ہیں پس تم (اے صالح(ع) انجامِ کار) انتظار کرو اور صبر کرو۔"},{"SurahNumber":54,"VerseNumber":28,"Text":"اور انہیں آگاہ کر دو کہ پانی ان کے درمیان تقسیم ہوگیا ہے اور ہر ایک اپنی باری پر حاضر ہوگا۔"},{"SurahNumber":54,"VerseNumber":29,"Text":"پس ان لوگوں (یہودیوں) نے اپنے ساتھی (قدار) کو پکارا پس اس نے (اونٹنی کو) پکڑ کر اس کی کونچیں کاٹ دیں۔"},{"SurahNumber":54,"VerseNumber":30,"Text":"تو کیسا تھا میرا عذاب اورمیرے ڈراوے؟"},{"SurahNumber":54,"VerseNumber":31,"Text":"ہم نے ان پر ایک ہی چنگھاڑ بھیجی تو وہ باڑھ لگانے والے کی روندی ہوئی باڑہ کی طرح ہو کر رہ گئے۔"},{"SurahNumber":54,"VerseNumber":32,"Text":"اور ہم نے نصیحت حاصل کرنے کیلئے قرآن کو آسان بنا دیاتو کوئی ہے نصیحت حاصل کرنے والا؟"},{"SurahNumber":54,"VerseNumber":33,"Text":"قومِ لوط(ع) نے ڈرانے والوں کو جھٹلایا۔"},{"SurahNumber":54,"VerseNumber":34,"Text":"ہم نے ان پر پتھر برسانے والی ہوا بھیجی صرف آلِ لوط(ع) اس سے محفوظ رہے ہم نے سحر کے وقت ان کو نجات دی۔"},{"SurahNumber":54,"VerseNumber":35,"Text":"خاص اپنے فضل و کرم سے ہم اسی طرح شکر کرنے والے کو جزا دیتے ہیں۔"},{"SurahNumber":54,"VerseNumber":36,"Text":"بلاشبہ انہوں (لوط(ع)) نے انہیں سخت گرفت سے ڈرایا تھا مگر وہ ڈرانے کے بارے میں شک میں مبتلا رہے (اورجھگڑتے رہے)۔"},{"SurahNumber":54,"VerseNumber":37,"Text":"اور ان لوگوں نے ان کے مہمانوں کے بارے میں برے ارادہ سے ان پر ڈول ڈالے تو ہم نے ان کی آنکھیں موند دیں تو میرے عذاب اور ڈراوے کا مزہ چکھو۔"},{"SurahNumber":54,"VerseNumber":38,"Text":"اور (پھر) صبح سویرے ان پر دائمی عذاب آپہنچا۔"},{"SurahNumber":54,"VerseNumber":39,"Text":"پس میرے عذاب اور ڈراوے کامزہ چکھو۔"},{"SurahNumber":54,"VerseNumber":40,"Text":"بےشک ہم نے قرآن کو نصیحت حاصل کرنے کیلئے آسان بنا دیا ہے کوئی ہے نصیحت حاصل کرنے والا؟"},{"SurahNumber":54,"VerseNumber":41,"Text":"اور فرعون والوں کے پاس بھی ڈرانے والے آئے۔"},{"SurahNumber":54,"VerseNumber":42,"Text":"تو انہوں نے ہماری ساری نشانیوں کو جھٹلایا تو ہم نے انہیں اس طرح پکڑا جس طرح کوئی زبردست اقتدار والا (طا قتور) پکڑتا ہے۔"},{"SurahNumber":54,"VerseNumber":43,"Text":"کیا تمہارے کافر ان لوگوں سے بہتر ہیں یا تمہارے لئے (آسمانی) کتابوں میں معافی کا پروانہ لکھا ہوا ہے؟"},{"SurahNumber":54,"VerseNumber":44,"Text":"یا وہ کہتے ہیں کہ ہم ایک ایسی جماعت ہیں جو غالب رہیںگے۔"},{"SurahNumber":54,"VerseNumber":45,"Text":"عنقریب یہ جماعت شکست کھائے گی اور یہ سب پیٹھ پھیر کر بھاگ جائیں گے۔"},{"SurahNumber":54,"VerseNumber":46,"Text":"بلکہ ان کے وعدہ کا اصل وقت تو قیامت ہے اور قیامت بڑی سخت (ہولناک) اور بڑی تلخ ہے۔"},{"SurahNumber":54,"VerseNumber":47,"Text":"بےشک مجرم لوگ گمراہی اور دیوانگی میں مبتلا ہیں۔"},{"SurahNumber":54,"VerseNumber":48,"Text":"جس دن یہ لوگ منہ کے بل آگ میں گھسیٹے جائیں گے (کہا جائے گا) اب آگ کا مزہ چکھو۔"},{"SurahNumber":54,"VerseNumber":49,"Text":"بےشک ہم نے ہر چیز کو خاص اندازہ سے پیدا کیا ہے۔"},{"SurahNumber":54,"VerseNumber":50,"Text":"اور ہمارا حکم نہیں ہوتا مگر ایک جو آنکھ جھپکنے میں واقع ہو جاتا ہے۔"},{"SurahNumber":54,"VerseNumber":51,"Text":"بےشک ہم تمہارے ہم مشرب لوگوں کو ہلاک کر چکے ہیں تو ہے کوئی نصیحت حاصل کرنے والا؟"},{"SurahNumber":54,"VerseNumber":52,"Text":"اور جو کچھ ان لوگوں نے کیا تھا وہ سب نامۂ اعمال میں درج ہے۔"},{"SurahNumber":54,"VerseNumber":53,"Text":"اور ہر چھوٹی اور بڑی بات (اس میں) درج ہے۔"},{"SurahNumber":54,"VerseNumber":54,"Text":"بےشک پرہیزگار لوگ بہشتوں اور نہروں میں ہوں گے۔"},{"SurahNumber":54,"VerseNumber":55,"Text":"صداقت و سچائی کے محل میں بڑی عظیم قدرت والے بادشاہ (خدا) کے حضور میں (مقرب ہوں گے)۔"},{"SurahNumber":55,"VerseNumber":1,"Text":"خدائے رحمٰن۔"},{"SurahNumber":55,"VerseNumber":2,"Text":"نے قرآن کی تعلیم دی۔"},{"SurahNumber":55,"VerseNumber":3,"Text":"اسی نے انسان کو پیدا کیا۔"},{"SurahNumber":55,"VerseNumber":4,"Text":"اسی نے اسے بولنا (مافی الضمیر بیان کرنا) سکھایا۔"},{"SurahNumber":55,"VerseNumber":5,"Text":"سورج اور چاند ایک (خاص) حساب کے پابند ہیں۔"},{"SurahNumber":55,"VerseNumber":6,"Text":"اور سبزیاں، بیلیں اور درخت (اسی کو) سجدہ کرتے ہیں۔"},{"SurahNumber":55,"VerseNumber":7,"Text":"اس نے آسمان کو بلند کیا اور میزان (عدل) رکھ دی۔"},{"SurahNumber":55,"VerseNumber":8,"Text":"تاکہ تم میزان (تولنے) میں زیادتی نہ کرو۔"},{"SurahNumber":55,"VerseNumber":9,"Text":"اور انصاف کے ساتھ ٹھیک طریقہ پر تولو اور وزن (تولنے) میں کمی نہ کرو۔"},{"SurahNumber":55,"VerseNumber":10,"Text":"اور اس نے زمین کو تمام مخلوق کیلئے بنایا۔"},{"SurahNumber":55,"VerseNumber":11,"Text":"اس میں (ہر طرح کے) میوے ہیں اور کھجور کے غلافوں والے درخت ہیں۔"},{"SurahNumber":55,"VerseNumber":12,"Text":"اور بھوسہ والا اناج بھی اور خوشبودار پھول بھی۔"},{"SurahNumber":55,"VerseNumber":13,"Text":"سو (اے جن و انس) تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":14,"Text":"اس نے انسان کو ٹھیکرے کی طرح کھنکھناتی ہوئی مٹی سے پیدا کیا۔"},{"SurahNumber":55,"VerseNumber":15,"Text":"اور جنات کو پیدا کیا آگ کے شعلہ سے۔"},{"SurahNumber":55,"VerseNumber":16,"Text":"سو (اے جن و انس) تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":17,"Text":"وہی دونوں مشرقوں کا پروردگار ہے اور وہی دونوں مغربوں کا مالک و پروردگار ہے۔"},{"SurahNumber":55,"VerseNumber":18,"Text":"سو (اے جن و انس) تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":19,"Text":"اسی نے دو دریا جاری کئے جو آپس میں مل رہے ہیں۔"},{"SurahNumber":55,"VerseNumber":20,"Text":"ان دونوں کے درمیان ایک فاصلہ ہے جس سے وہ تجاوز نہیں کرتے۔"},{"SurahNumber":55,"VerseNumber":21,"Text":"سو(اے جن و انس) تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":22,"Text":"ان دونوں دریاؤں سے موتی اور مونگے نکلتے ہیں۔"},{"SurahNumber":55,"VerseNumber":23,"Text":"سو (اے جن و انس) تم اپنے پروردگار کی کن کن نعمتوں کو جھٹلاؤگے؟"},{"SurahNumber":55,"VerseNumber":24,"Text":"اور اسی کے لئے وہ (جہاز) ہیں جو سمندروں میں پہاڑوں کی طرح اٹھے ہوئے ہیں۔"},{"SurahNumber":55,"VerseNumber":25,"Text":"سو (اے جن و انس) تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":26,"Text":"جو بھی روئے زمین پر ہیں وہ سب فنا ہونے والے ہیں۔"},{"SurahNumber":55,"VerseNumber":27,"Text":"اور آپ(ص) کے پروردگار کی ذات باقی رہے گی جو عظمت و اکرام والی ہے۔"},{"SurahNumber":55,"VerseNumber":28,"Text":"تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":29,"Text":"آسمانوں اور زمین میں جو بھی ہیں اسی سے (اپنی حاجتیں) مانگتے ہیں وہ ہر روز (بلکہ ہر آن) ایک نئی شان میں ہے۔"},{"SurahNumber":55,"VerseNumber":30,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":31,"Text":"اے جن وانس ہم عنقریب (تمہاری خبر لینے کیلئے) تمہاری طرف متوجہ ہو نے والے ہیں۔"},{"SurahNumber":55,"VerseNumber":32,"Text":"تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":33,"Text":"اے گروہِ جن و انس! اگر تم سے ہو سکے تو تم آسمانوں اور زمین کی حدود سے باہر نکل جاؤ (لیکن) تم طاقت اور زور کے بغیر نہیں نکل سکتے۔"},{"SurahNumber":55,"VerseNumber":34,"Text":"تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":35,"Text":"تم دونوں پر آگ کاشعلہ اور دھواں چھوڑا جائے گا پھر تم اپنا بچاؤ نہ کر سکو گے۔"},{"SurahNumber":55,"VerseNumber":36,"Text":"تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":37,"Text":"(اس وقت کیا حالت ہوگی) جب آسمان پھٹ جائے گا اور (رنگے ہوئے) سرخ چمڑے کی طرح لال ہو جائے گا۔"},{"SurahNumber":55,"VerseNumber":38,"Text":"تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":39,"Text":"پس اس دن کسی انسان یا جن سے اس کے گناہ کے متعلق سوال نہیں کیا جائے گا۔"},{"SurahNumber":55,"VerseNumber":40,"Text":"تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":41,"Text":"مجرم اپنے چہروں (اپنی علامتوں) سے پہچان لئے جائیں گے اور پھر پیشانیوں اور پاؤں سے پکڑے جائیں گے (اور جہنم میں پھینک دئیے جائیں گے)۔"},{"SurahNumber":55,"VerseNumber":42,"Text":"سو تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":43,"Text":"یہی وہ دوزخ ہے جسے مجرم لوگ جھٹلایا کرتے تھے۔"},{"SurahNumber":55,"VerseNumber":44,"Text":"وہ (مجرم) اس (دوزخ) اور اس کے انتہائی کھولتے ہوئے پانی کے درمیان گردش کرتے رہیں گے۔"},{"SurahNumber":55,"VerseNumber":45,"Text":"پس اے جن و انس! سو تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":46,"Text":"اور جو شخص اپنے پروردگار کی بارگاہ میں حاضری سے ڈرتا ہے اس کے لئے دو باغ ہیں۔"},{"SurahNumber":55,"VerseNumber":47,"Text":"پس تم اپنے پروردگار کی کن کن نعمتوں کو جھٹلاؤ گے؟ ۔"},{"SurahNumber":55,"VerseNumber":48,"Text":"دونوں باغ بہت سی شاخوں والے۔"},{"SurahNumber":55,"VerseNumber":49,"Text":"پس تم اپنے پروردگار کی کن کن نعمتوں جھٹلاؤگے؟"},{"SurahNumber":55,"VerseNumber":50,"Text":"ان دونوں باغوں میں دو چشمے جاری ہوں گے۔"},{"SurahNumber":55,"VerseNumber":51,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":52,"Text":"ان دونوں باغوں میں ہر پھل کی دو قِسمیں ہوں گی۔"},{"SurahNumber":55,"VerseNumber":53,"Text":"پس تم اپنے پروردگار کی کن کن نعمتوں کو جھٹلاؤگے؟"},{"SurahNumber":55,"VerseNumber":54,"Text":"وہ ایسے بچھونوں پر تکیہ لگائے بیٹھے ہوں گے جن کے استر دبیز ریشم کے ہوں گے۔"},{"SurahNumber":55,"VerseNumber":55,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":56,"Text":"اور دونوں باغوں کے تیار پھل (ان کے) بہت ہی نزدیک ہوں گے۔"},{"SurahNumber":55,"VerseNumber":57,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":58,"Text":"ان جنتوں میں نیچی نگاہ والی (حوریں) ہوں گی جن کو ان (جنتیوں) سے پہلے نہ کسی انسان نے چھوا ہوگا اور نہ کسی جن نے۔"},{"SurahNumber":55,"VerseNumber":59,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":60,"Text":"وہ(حوریں) ایسی ہوں گی جیسے یاقوت اور مرجان۔"},{"SurahNumber":55,"VerseNumber":61,"Text":"پس تم اپنے پروردگار کی کن کن نعمتوں کو جھٹلاؤگے؟"},{"SurahNumber":55,"VerseNumber":62,"Text":"نیکی کا بدلہ نیکی کے سوا اور کیا ہے؟"},{"SurahNumber":55,"VerseNumber":63,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":64,"Text":"ان دونوں باغوں کے علاوہ دو باغ اور بھی ہیں۔"},{"SurahNumber":55,"VerseNumber":65,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":66,"Text":"دونوں گہرے سبز سیاہی مائل۔"},{"SurahNumber":55,"VerseNumber":67,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":68,"Text":"ان دو باغوں میں دو چشمے ہوں گے جوش مارتے ہوئے۔"},{"SurahNumber":55,"VerseNumber":69,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":70,"Text":"ان میں پھل، کھجور اور انار ہوں گے۔"},{"SurahNumber":55,"VerseNumber":71,"Text":"پس تم اپنے پروردگار کی کن کن نعمتوں کو جھٹلاؤگے؟"},{"SurahNumber":55,"VerseNumber":72,"Text":"ان میں اچھی سیرت و صورت والی (حوریں) ہوں گی۔"},{"SurahNumber":55,"VerseNumber":73,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":74,"Text":"ان (جنتیوں سے پہلے کسی انسان یا جن نے انہیں چھوا بھی نہیں ہوگا۔)"},{"SurahNumber":55,"VerseNumber":75,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":76,"Text":"وہ (جنتی لوگ) سبز رنگ کے بچھونوں اور خوبصورت گدوں پر تکیہ لگائے بیٹھے ہوں گے۔"},{"SurahNumber":55,"VerseNumber":77,"Text":"پس تم اپنے پروردگار کی کن کن نعمتوں کو جھٹلاؤ گے؟"},{"SurahNumber":55,"VerseNumber":78,"Text":"بابرکت ہے تمہارے پروردگار کانام جو بڑی عظمت اور کرا مت والا ہے۔"},{"SurahNumber":56,"VerseNumber":1,"Text":"جب واقعہ ہو نے والی (قیامت) واقع ہو جائے گی۔"},{"SurahNumber":56,"VerseNumber":2,"Text":"جس کے واقع ہو نے میں کوئی جھوٹ نہیں ہے۔"},{"SurahNumber":56,"VerseNumber":3,"Text":"وہ (کسی کو) پست کرنے والی اور (کسی کو) بلند کرنے والی ہوگی۔"},{"SurahNumber":56,"VerseNumber":4,"Text":"جب زمین بالکل ہلا ڈالی جائے گی۔"},{"SurahNumber":56,"VerseNumber":5,"Text":"اور پہاڑ ٹوٹ کر ریزہ ریزہ ہو جائیں گے۔"},{"SurahNumber":56,"VerseNumber":6,"Text":"(اور) پراگندہ غبار کی طرح ہو جائیں گے۔"},{"SurahNumber":56,"VerseNumber":7,"Text":"اورتم لوگ تین قسم کے ہو جاؤ گے۔"},{"SurahNumber":56,"VerseNumber":8,"Text":"پس (ایک قِسم) دائیں ہاتھ والوں کی ہوگی وہ دائیں ہاتھ والے کیا اچھے ہیں؟"},{"SurahNumber":56,"VerseNumber":9,"Text":"اور(دوسری قِسم) بائیں ہاتھ والوں کی ہوگی اور بائیں ہاتھ والے کیا برے ہیں؟"},{"SurahNumber":56,"VerseNumber":10,"Text":"اور (تیسری قِسم) سبقت کرنے والوں کی ہوگی وہ تو سبقت کرنے والے ہی ہیں۔"},{"SurahNumber":56,"VerseNumber":11,"Text":"وہی لوگ خاص مقرب (بارگاہ) ہیں۔"},{"SurahNumber":56,"VerseNumber":12,"Text":"(یہ لوگ) عیش و آرام کے باغوں میں ہوں گے۔"},{"SurahNumber":56,"VerseNumber":13,"Text":"ان کی بڑی جماعت اگلوں میں سے ہوگی۔"},{"SurahNumber":56,"VerseNumber":14,"Text":"اور بہت تھوڑے پچھلوں میں سے ہوں گے۔"},{"SurahNumber":56,"VerseNumber":15,"Text":"مرصع تختوں پر تکیہ لگائے۔"},{"SurahNumber":56,"VerseNumber":16,"Text":"آمنے سامنے بیٹھے ہوں گے۔"},{"SurahNumber":56,"VerseNumber":17,"Text":"ان کے پاس ایسے غلمان (نوخیز لڑکے) ہوں گے جو ہمیشہ غلمان ہی رہیں گے۔"},{"SurahNumber":56,"VerseNumber":18,"Text":"(شرابِ طہور سے بھرے ہو ئے) آبخورے، آفتابے اور پاک و صاف شراب کے پیالے (یعنی جام، صراحی سبو و ساغر) لئے گردش کر رہے ہوں گے۔"},{"SurahNumber":56,"VerseNumber":19,"Text":"جس سے نہ دردِ سر ہوگا اور نہ عقل میں فتور آئے گا۔"},{"SurahNumber":56,"VerseNumber":20,"Text":"اور وہ (غلمان) طرح طرح کے پھل پیش کریں گے وہ جسے چاہیں چن لیں۔"},{"SurahNumber":56,"VerseNumber":21,"Text":"اور پرندوں پرندوں کے گوشت بھی جس کی وہ خواہش کریں گے۔"},{"SurahNumber":56,"VerseNumber":22,"Text":"(اور ان کیلئے) گوری رنگت والی غزال چشم حوریں بھی ہوں گی۔"},{"SurahNumber":56,"VerseNumber":23,"Text":"جو چھپا کر رکھے ہوئے موتیوں کی طرح (حسین) ہوں گی۔"},{"SurahNumber":56,"VerseNumber":24,"Text":"یہ سب کچھ ان کے ان اعمال کی جزا ہے جو وہ کیا کرتے تھے۔"},{"SurahNumber":56,"VerseNumber":25,"Text":"وہ اس میں کوئی فضول اور گناہ والی بات نہیں سنیں گے۔"},{"SurahNumber":56,"VerseNumber":26,"Text":"مگر صرف سلام و دعا کی آواز آئے گی۔"},{"SurahNumber":56,"VerseNumber":27,"Text":"اور وہ دائیں ہاتھ والے اور وہ دائیں والے کیا اچھے ہیں۔"},{"SurahNumber":56,"VerseNumber":28,"Text":"وہ ایسی بیری کے درختوں میں ہوں گے جن میں کانٹے نہیں ہوں گے۔"},{"SurahNumber":56,"VerseNumber":29,"Text":"اورتہہ بہ تہہ کیلوں میں۔"},{"SurahNumber":56,"VerseNumber":30,"Text":"اور (دور تک) پھیلے ہوئے سایوں میں۔"},{"SurahNumber":56,"VerseNumber":31,"Text":"اور بہتے ہوئے پانی میں۔"},{"SurahNumber":56,"VerseNumber":32,"Text":"اور بہت سے پھلوں میں۔"},{"SurahNumber":56,"VerseNumber":33,"Text":"جو نہ کبھی ختم ہوں گے اور نہ کوئی روک ٹوک ہوگی۔"},{"SurahNumber":56,"VerseNumber":34,"Text":"اور اونچے بچھونوں پر ہوں گے۔"},{"SurahNumber":56,"VerseNumber":35,"Text":"ہم نے (حوروں) کو خاص نئے سرے سے پیدا کیا ہے۔"},{"SurahNumber":56,"VerseNumber":36,"Text":"پھر ان کو کنواریاں بنایا ہے۔"},{"SurahNumber":56,"VerseNumber":37,"Text":"(اور) پیار کرنے والیاں اور ہم عمر ہیں۔"},{"SurahNumber":56,"VerseNumber":38,"Text":"یہ سب نعمتیں دائیں ہاتھ والوں کے لئے ہیں۔"},{"SurahNumber":56,"VerseNumber":39,"Text":"ایک بڑی جماعت اگلوں میں سے۔"},{"SurahNumber":56,"VerseNumber":40,"Text":"اور ایک بڑی جماعت پچھلوں میں سے ہے۔"},{"SurahNumber":56,"VerseNumber":41,"Text":"اور بائیں ہاتھ والے اور کیا برے ہیں بائیں ہاتھ والے۔"},{"SurahNumber":56,"VerseNumber":42,"Text":"وہ لو کی لپٹ (سخت تپش) اور کھولتے ہوئے پانی۔"},{"SurahNumber":56,"VerseNumber":43,"Text":"اور سیاہ دھوئیں کے سایہ میں ہوں گے۔"},{"SurahNumber":56,"VerseNumber":44,"Text":"جو نہ ٹھنڈا ہوگااور نہ نفع بخش۔"},{"SurahNumber":56,"VerseNumber":45,"Text":"(کیونکہ) وہ اس سے پہلے (دنیا میں) خوشحال (اور عیش و عشرت میں) تھے۔"},{"SurahNumber":56,"VerseNumber":46,"Text":"اور وہ بڑے گناہ پر اصرار کرتے تھے۔"},{"SurahNumber":56,"VerseNumber":47,"Text":"اور کہتے تھے کہ جب ہم مر جائیں گے اور مٹی اور ہڈیاں ہو جائیں گے تو کیا ہم دوبارہ اٹھائے جائیں گے؟"},{"SurahNumber":56,"VerseNumber":48,"Text":"اور کیا ہمارے پہلے باپ دادا بھی (اٹھائے جائیں گے؟)"},{"SurahNumber":56,"VerseNumber":49,"Text":"آپ(ص) کہہ دیجئے! کہ بےشک اگلے اور پچھلے۔"},{"SurahNumber":56,"VerseNumber":50,"Text":"سب ایک دن کے مقرروقت پر اکٹھے کئے جائیں گے۔"},{"SurahNumber":56,"VerseNumber":51,"Text":"پھر تم اے گمراہو اور جھٹلانے والو۔"},{"SurahNumber":56,"VerseNumber":52,"Text":"تم (تلخ ترین درخت) زقوم سے کھاؤ گے۔"},{"SurahNumber":56,"VerseNumber":53,"Text":"اور اسی سے (اپنے) پیٹ بھرو گے۔"},{"SurahNumber":56,"VerseNumber":54,"Text":"اور اوپر سے کھولتا ہوا پانی پیو گے۔"},{"SurahNumber":56,"VerseNumber":55,"Text":"جس طرح سخت پیاسے اونٹ (بےتحاشا) پانی پیتے ہیں۔"},{"SurahNumber":56,"VerseNumber":56,"Text":"جزا و سزا کے دن یہ ان کی مہمانی ہوگی۔"},{"SurahNumber":56,"VerseNumber":57,"Text":"ہم نے ہی تمہیں پیدا کیا ہے پھر تم (قیامت کی) تصدیق کیوں نہیں کرتے؟"},{"SurahNumber":56,"VerseNumber":58,"Text":"کیا تم نے کبھی غور کیا ہے کہ جو نطفہ تم ٹپکاتے ہو۔"},{"SurahNumber":56,"VerseNumber":59,"Text":"کیا تم اسے(آدمی بنا کر) پیدا کرتے ہو یا ہم پیدا کرنے و الے ہیں۔"},{"SurahNumber":56,"VerseNumber":60,"Text":"ہم نے ہی تمہارے درمیان موت (کا نظام) مقرر کیا ہے اور ہم اس سے عاجز نہیں ہیں۔"},{"SurahNumber":56,"VerseNumber":61,"Text":"کہ ہم تمہاری جگہ تم جیسے اور لوگ پیدا کر دیں اور تم کو ایسی صورت میں (یا ایسے عالَم میں) پیدا کر دیں جس کو تم نہیں جانتے۔"},{"SurahNumber":56,"VerseNumber":62,"Text":"اور تم (اپنی) پہلی پیدائش کو تو جانتے ہی ہو پھر نصیحت کیوں نہیں حاصل کرتے؟"},{"SurahNumber":56,"VerseNumber":63,"Text":"کیا تم نے کبھی غور کیا ہے کہ تم جو کچھ (بیج) بوتے ہو۔"},{"SurahNumber":56,"VerseNumber":64,"Text":"کیا تم اس کو اگاتے ہو یا ہم اگانے والے ہیں۔"},{"SurahNumber":56,"VerseNumber":65,"Text":"اگر ہم چاہیں تو اس (پیداوار) کو (خشک کر کے) چُورا چُورا کر دیں تو تم باتیں بناتے رہ جاؤ۔"},{"SurahNumber":56,"VerseNumber":66,"Text":"کہ ہم پر تاوان پڑگیا۔"},{"SurahNumber":56,"VerseNumber":67,"Text":"بلکہ ہم بالکل محروم ہو گئے۔"},{"SurahNumber":56,"VerseNumber":68,"Text":"کیا تم نے کبھی غور کیا ہے کہ وہ پانی جو تم پیتے ہو۔"},{"SurahNumber":56,"VerseNumber":69,"Text":"کیا تم نے اسے بادل سے اتارا ہے یا ہم (اس کے) اتارنے والے ہیں؟"},{"SurahNumber":56,"VerseNumber":70,"Text":"اگر ہم چاہتے تو اسے سخت بھاری بنا دیتے پھر تم شکر کیوں نہیں کرتے؟"},{"SurahNumber":56,"VerseNumber":71,"Text":"کیا تم نے کبھی غور کیا ہے کہ وہ آگ جو تم سلگاتے ہو۔"},{"SurahNumber":56,"VerseNumber":72,"Text":"آیا تم نے اس کا درخت پیدا کیا ہے یا ہم پیدا کرنے والے ہیں۔"},{"SurahNumber":56,"VerseNumber":73,"Text":"ہم نے ہی اسے یاددہانی کا ذریعہ اور مسافروں کیلئے فائدہ کی چیز بنایا ہے۔"},{"SurahNumber":56,"VerseNumber":74,"Text":"پس تم اپنے عظیم پروردگار کے نام کی تسبیح کرو۔"},{"SurahNumber":56,"VerseNumber":75,"Text":"پس میں ستاروں کے (ڈو بنے کے) مقامات کی قَسم کھاتا ہوں۔"},{"SurahNumber":56,"VerseNumber":76,"Text":"اور اگر تم سمجھو تو یہ بہت بڑی قَسم ہے۔"},{"SurahNumber":56,"VerseNumber":77,"Text":"بےشک یہ قرآن بڑی عزت والا ہے۔"},{"SurahNumber":56,"VerseNumber":78,"Text":"نگاہوں سے پوشیدہ ایک کتاب کے اندر ہے۔"},{"SurahNumber":56,"VerseNumber":79,"Text":"اسے پاک لوگوں کے سوا کوئی نہیں چھو سکتا۔"},{"SurahNumber":56,"VerseNumber":80,"Text":"یہ تمام جہانوں کے پروردگار کی طرف سے نازل کردہ ہے۔"},{"SurahNumber":56,"VerseNumber":81,"Text":"کیا تم اس کتاب سے بےاعتنائی کرتے ہو؟"},{"SurahNumber":56,"VerseNumber":82,"Text":"اور تم نے اپنے حصہ کی روزی یہی قرار دی ہے کہ اسے جھٹلاتے ہو۔"},{"SurahNumber":56,"VerseNumber":83,"Text":"(اگر تم کسی کے محکوم نہیں) تو جب (مرنے والے کی) روح حلق تک پہنچ جاتی ہے۔"},{"SurahNumber":56,"VerseNumber":84,"Text":"اور تم اس وقت دیکھ رہے ہوتے ہو۔"},{"SurahNumber":56,"VerseNumber":85,"Text":"اور اس وقت ہم تم سے زیادہ مرنے والے کے قریب ہوتے ہیں مگر تم دیکھتے نہیں۔"},{"SurahNumber":56,"VerseNumber":86,"Text":"پس اگر تمہیں کوئی جزا و سزا ملنے والی نہیں ہے۔"},{"SurahNumber":56,"VerseNumber":87,"Text":"تو پھر اس (روح) کو کیوں واپس لوٹا نہیں لیتے اگر تم (اس انکار میں) سچے ہو۔"},{"SurahNumber":56,"VerseNumber":88,"Text":"پس اگر وہ (مرنے والا) مقربین میں سے ہے۔"},{"SurahNumber":56,"VerseNumber":89,"Text":"تو اس کے لئے راحت، خوشبودار عذاب اور نعمت بھری جنت ہے۔"},{"SurahNumber":56,"VerseNumber":90,"Text":"اور اگر وہ اصحاب الیمین میں سے ہے (تواس سے کہا جاتا ہے)۔"},{"SurahNumber":56,"VerseNumber":91,"Text":"تمہارے لئے سلامتی ہو تو اصحاب الیمین میں سے ہے۔"},{"SurahNumber":56,"VerseNumber":92,"Text":"اور اگر وہ جھٹلانے والے گمراہوں میں سے ہے۔"},{"SurahNumber":56,"VerseNumber":93,"Text":"تو پھر اس کی مہمانی کھولتے ہوئے پانی سے ہوگی۔"},{"SurahNumber":56,"VerseNumber":94,"Text":"اور دوزخ کی تپش (اور) اس میں داخلہ ہے۔"},{"SurahNumber":56,"VerseNumber":95,"Text":"(جو کچھ بیان ہوا) بےشک یہ حق الیقین (قطعی حق) ہے۔"},{"SurahNumber":56,"VerseNumber":96,"Text":"پس اپنے عظیم پروردگار کے نام کی تسبیح کرو۔"},{"SurahNumber":57,"VerseNumber":1,"Text":"ہر وہ چیز جو آسمانوں اور زمین میں ہے وہ اللہ کی تسبیح کرتی ہے وہ (ہر چیز پر) غالب (اور) بڑا حکمت والا ہے۔"},{"SurahNumber":57,"VerseNumber":2,"Text":"آسمانوں اور زمین کی سلطنت اسی کے لئے ہے وہی حیات دیتا ہے اور وہی موت دیتا ہے اور وہ ہر چیز پر پوری قدرت رکھتا ہے۔"},{"SurahNumber":57,"VerseNumber":3,"Text":"وہی اول ہے اور وہی آخر، وہی ظاہرہے اور وہی باطن اور وہ ہر چیز کا خوب جاننے والا ہے۔"},{"SurahNumber":57,"VerseNumber":4,"Text":"وہ وہی ہے جس نے آسمانوں اور زمین کو چھ دن میں پیدا کیا پھر عرش پر غالب ہوا (اپنا اقتدار قائم کیا) وہ اسے بھی جانتا ہے جو زمین کے اندر داخل ہوتا ہے اور اسے بھی جو اس سے باہر نکلتا ہے اور اسے بھی جانتا ہے جو کچھ آسمان سے اترتا ہے اور جو کچھ اس کی طرف چڑھتا ہے اور وہ تمہارے ساتھ ہوتا ہے تم جہاں بھی ہو اور تم جو کچھ کرتے ہواللہ اسے دیکھ رہا ہے۔"},{"SurahNumber":57,"VerseNumber":5,"Text":"آسمانوں اور زمین کی بادشاہت اسی کیلئے ہے اور تمام معاملات کی باز گشت اللہ ہی کی طرف ہے۔"},{"SurahNumber":57,"VerseNumber":6,"Text":"وہی رات کو دن میں داخل کرتا ہے اور دن کو رات میں داخل کرتا ہے اور وہ دلوں کے بھیدوں کو خوب جانتا ہے۔"},{"SurahNumber":57,"VerseNumber":7,"Text":"اللہ اور اس کے رسول(ص) پر ایمان لاؤ اور اس (مال) میں سے (اس کی راہ میں) خرچ کرو جس میں اس نے تمہیں (دوسروں) کا جانشین بنایا ہے پس جو لوگ تم میں سے ایمان لائے اور (مال) خرچ کیا ان کیلئے بڑا اجر ہے۔"},{"SurahNumber":57,"VerseNumber":8,"Text":"تمہیں کیا ہوا ہے کہ تم اللہ پر ایمان نہیں لاتے حالانکہ (اس کا) رسول تمہیں بلا رہا ہے کہ اپنے پروردگار پر ایمان لاؤ اور وہ (اللہ) تم سے عہد و پیمان لے چکا ہے اگر تم مؤمن ہو۔"},{"SurahNumber":57,"VerseNumber":9,"Text":"وہ وہی ہے جو اپنے بندۂ خاص پر واضح آیات نازل کرتا ہے تاکہ تمہیں (کفر و شرک) کی تاریکیوں سے نکال کر (ایمان کی) روشنی کی طرف لے آئے اور بےشک اللہ تم پر بڑا مہربان ہے۔"},{"SurahNumber":57,"VerseNumber":10,"Text":"اورتمہیں کیا ہوگیا ہے کہ تم (اپنے مال) اللہ کی راہ میں خرچ نہیں کرتے حالانکہ آسمانوں اور زمین کی میراث (ترکہ) اللہ ہی کیلئے ہے تم میں سے جنہوں نے فتح (مکہ) سے پہلے مال خرچ کیا اور جنگ کی وہ اور وہ جنہوں نے فتحِ مکہ کے بعد مال خرچ کیا اور جنگ کی برابر نہیں ہو سکتے (بلکہ پہلے والوں کا) درجہ بہت بڑا ہے اگرچہ اللہ نے دونوں سے بھلائی کا وعدہ کیا ہے تم جو کچھ کرتے ہواللہ اس سے بڑا باخبر ہے۔"},{"SurahNumber":57,"VerseNumber":11,"Text":"کون ہے جو اللہ کو قرضۂ حسنہ دے تاکہ وہ اسے اس کے لئے (کئی گنا) بڑھائے اور اس کے لئے بہترین اجر ہے۔"},{"SurahNumber":57,"VerseNumber":12,"Text":"جس دن تم دیکھو گے کہ مؤمن مَردوں اور مؤمن عورتوں کا نور ان کے آگے اور ان کے دائیں جانب دوڑ رہا ہوگا آج تمہیں مبارک ہو ان باغہائے بہشت کی جن کے نیچے نہریں جاری ہیں ہمیشہ ان میں رہو گے یہی وہ کامیابی ہے۔"},{"SurahNumber":57,"VerseNumber":13,"Text":"جس دن منافق مَرد اور منافق عورتیں ایمان والوں سے کہیں گے کہ ذرا ہمارا انتظار کروکہ ہم بھی تمہارے نور سے کچھ روشنی حاصل کر لیں (ان سے کہا جائے گا کہ) تم پیچھے کی (دنیا میں) لوٹ جاؤ پھر وہیں روشنی تلاش کرو پس ان کے اور اہلِ ایمان کے درمیان ایک دیوار کھڑی کر دی جائے گی جس کا ایک دروزاہ ہوگا اس کے اندر کی طرف رحمت ہوگی اور اس کے باہر کے طرف عذاب ہوگا۔"},{"SurahNumber":57,"VerseNumber":14,"Text":"وہ (منافق) اہلِ ایمان کو پکا ریں گے کہ کیا ہم تمہارے ساتھ نہ تھے؟ وہ کہیں گے ہاں تھے مگر تم نے اپنے آپ کو فتنہ (گمراہی) میں ڈالا اور (ہمارے بارے میں گردشوں کا) انتظار کیا (کہ نتیجہ کیا برآمد ہوتا ہے) اور شک و شبہ میں مبتلا رہے اور جھوٹی امیدوں نے تمہیں دھوکہ دیا یہاں تک کہ اللہ کا فیصلہ آگیا اور دھوکہ باز (شیطان) نے تمہیں اللہ کے بارے میں دھوکہ میں رکھا۔"},{"SurahNumber":57,"VerseNumber":15,"Text":"پس آج نہ تم سے کوئی فدیہ قبول کیا جائے گا اور نہ ان سے جنہوں نے کفر کیا تم سب کا ٹھکانہ آتشِ دوزخ ہے وہی تمہارے لئے اولیٰ اور (سزوار) ہے وہ بہت بری جائے بازگشت ہے۔"},{"SurahNumber":57,"VerseNumber":16,"Text":"کیا اہلِ ایمان کیلئے ابھی وہ وقت نہیںایا کہ ان کے دل خدا کی یاد اور (خدا کے) نازل کردہ حق کیلئے نرم ہوں اور وہ ان لوگوں کی طرح نہ ہو جائیں جن کو اس سے پہلے کتاب دی گئی تھی پس ان پر طویل مدت گزر گئی تو ان کے دل سخت ہوئے اور (آج) ان میں سے اکثر فاسق (نافرمان) ہیں۔"},{"SurahNumber":57,"VerseNumber":17,"Text":"خوب جان لو کہ اللہ زمین کو زندہ کرتا ہے اس کی موت کے بعد اور ہم نے اپنی آیات تمہارے لئے واضح طور پر بیان کر دی ہیں تاکہ تم عقل سے کام لو۔"},{"SurahNumber":57,"VerseNumber":18,"Text":"بیشک صدقہ دینے والے مرد اور صدقہ دینے والی عورتیں اور جنہوں نے اللہ کو قرضۂ حسنہ دیا ان کیلئے اس میں (کئی گنا) اضافہ کر دیا جائے گا اور ان کیلئے بہترین اجر ہے۔"},{"SurahNumber":57,"VerseNumber":19,"Text":"اور جو لوگ اللہ اور اس کے رسولوں(ع) پر ایمان لائے وہی لوگ اپنے پروردگار کے نزدیک صدیق اور شہید ہیں ان کیلئے ان کا اجر اور ان کا ثواب ہے اور جنہوں نے کفر کیا اور ہماری آیات کو جھٹلایا وہی لوگ دوزخ والے ہیں۔"},{"SurahNumber":57,"VerseNumber":20,"Text":"اور خوب جان لو کہ دنیا کی زندگی کھیل تماشہ، ظاہری زیب و زینت، باہمی فخر و مباہات اورمال و اولاد میں ایک دوسرے سے بڑھ جانے کی کوشش ہے اس کے سو اکچھ نہیں ہے۔ اس (کے عارضی ہو نے) کی مثال ایسی ہے جیسے بارش کہ اس کی نباتات (پیداوار) کافروں (کسانوں) کو حیرت میں ڈال دیتی ہے پھر وہ خشک ہو کر پکنے لگتی ہے تو تم دیکھتے ہو کہ وہ زرد ہو گئی ہے پھر وہ ریزہ ریزہ ہوجاتی ہے اور (کفار کیلئے) آخرت میں سخت عذاب ہے اور (مؤمنین کیلئے) اللہ کی طرف سے بخشش اور خوشنودی ہے اور دنیاوی زندگی دھوکے کے ساز و سامان کے سوا کچھ نہیں ہے۔"},{"SurahNumber":57,"VerseNumber":21,"Text":"ایک دوسرے سے آگے بڑھنے کی کوشش کرو اپنے پروردگار کی مغفرت اور اس جنت کی طرف جس کی چوڑائی آسمان و زمین کی چوڑائی کے برابر ہے جو ان لوگوں کیلئے تیار کی گئی ہے جو اللہ اور اس کے رسولوں(ع) پر ایمان لائیں اور یہ اللہ کا فضل و کرم ہے جسے چاہتا ہے عطا فرماتا ہے اور اللہ بڑا ہی فضل والا ہے۔"},{"SurahNumber":57,"VerseNumber":22,"Text":"کوئی بھی مصیبت زمین میں آتی ہے اور نہ تمہاری جانوں میں مگر وہ ایک کتاب (لوحِ محفوظ) میں لکھی ہوئی ہوتی ہے قبل اس کے کہ ہم ان (جانوں) کو پیدا کر دیں بیشک یہ بات اللہ کیلئے آسان ہے۔"},{"SurahNumber":57,"VerseNumber":23,"Text":"(یہ سب اس لئے ہے) تاکہ جو چیز تم سے کھو جائے اس پر افسوس نہ کرو اور جو کچھ وہ (اللہ) تمہیں دے اس پر اِتراؤ نہیں کیونکہ اللہ ہر اِترانے والے، فخر کرنے والے کو پسند نہیں کرتا۔"},{"SurahNumber":57,"VerseNumber":24,"Text":"جو خود بُخل کرتے ہیں اور دوسروں کو بھی بُخل کا حکم دیتے ہیں اور جو (احکامِ الٰہی سے) رُوگردانی کرے تو بےشک اللہ بےنیاز ہے (اور) سِتُودہ صفات ہے۔"},{"SurahNumber":57,"VerseNumber":25,"Text":"یقیناً ہم نے اپنے رسولوں(ع) کو کھلی ہوئی دلیلوں (معجزوں) کے ساتھ بھیجا اور ان کے ساتھ کتاب اور میزان نازل کی تاکہ لوگ عدل و انصاف پر قائم ہوں اور ہم نے لوہا نازل کیا (پیدا کیا) جس میں بڑی قوت ہے (اور شدید ہیبت ہے) اور لوگوں کے لئے فائدے بھی ہیں تاکہ اللہ دیکھے کہ کون دیکھے بغیر اس کی اور اس کے رسولوں(ع) کی کون مدد کرتا ہے؟ بےشک اللہ بڑا طاقتور (اور) زبردست ہے۔"},{"SurahNumber":57,"VerseNumber":26,"Text":"اور بےشک ہم نے نوح (ع) اور ابراہیم (ع) کو رسول بنا کر بھیجا اور ان دونوں کی اولاد میں نبوت اور کتاب قرار دی (جاری کر دی) پس ان میں سے بعض تو ہدایت یافتہ ہیں اور ان میں اکثر فاسق (بدکا ر) ہیں۔"},{"SurahNumber":57,"VerseNumber":27,"Text":"پھر ہم نے انہی کے نقشِ قدم پر اپنے اور رسول(ع) بھیجے اور انہی کے پیچھے عیسیٰ (ع) بن مریم (ع) کو بھیجا اور انہیں انجیل عطا کی اور جن لوگوں نے ان کی پیروی کی ہم نے ان کے دلوں میں شفقت اور رحمت رکھ دی اور رہبانیت انہوں نے خود ایجاد کی ہم نے اسے ان پر فرض نہیں کیا تھا۔ ہاں البتہ انہوں نے اسے خدا کی خوشنودی کی خاطر اسے اختیار کیا تھا پھر انہوں نے اس کی پوری رعایت نہ کی تو جو لوگ ان میں ایمان لائے ہم نے ان کو ان کا اجر عطا کیا اور ان میں سے اکثر لوگ فاسق (نافرمان) ہیں۔"},{"SurahNumber":57,"VerseNumber":28,"Text":"اے ایمان والو! اللہ (کی نافرمانی) سے ڈرو اور اس کے رسول(ع) پر (کماحقہٗ) ایمان لاؤ وہ تمہیں اپنی رحمت کے دو حصے عطا فر مائے گا اور تمہیں وہ نور عطا کرے گا کہ جس کی روشنی میں تم چلوگے اور (تمہارے قصور) تمہیں بخش دے گا اور اللہ بڑا بخشنے والا، بڑا رحم کرنے والا ہے۔"},{"SurahNumber":57,"VerseNumber":29,"Text":"تاکہ اہلِ کتاب یہ نہ جانیں کہ یہ لوگ (مسلمان) اللہ کے فضل میں سے کسی چیز پر کوئی اختیار نہیں رکھتے اور یہ کہ فضل اللہ کے قبضۂ قدرت میں ہے جسے چاہتا ہے عطا کرتا ہے اور اللہ بڑے فضل و کرم والا ہے۔"}]}