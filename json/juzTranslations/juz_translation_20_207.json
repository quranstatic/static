{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":27,"VerseNumber":56,"Text":"La risposta del suo popolo fu solo: “Scacciate dalla vostra città la famiglia di Lot! È gente che pretende di essere pura”"},{"SurahNumber":27,"VerseNumber":57,"Text":"Lo salvammo insieme con la sua famiglia, eccetto sua moglie, per la quale decidemmo che fosse tra coloro che sarebbero stati annientati"},{"SurahNumber":27,"VerseNumber":58,"Text":"Facemmo scendere su di loro una pioggia, una pioggia orribile su coloro che erano stati [invano] avvertiti"},{"SurahNumber":27,"VerseNumber":59,"Text":"Di': “Lode ad Allah e pace sui Suoi servi che ha prescelti!”. È migliore Allah o quel che Gli associano"},{"SurahNumber":27,"VerseNumber":60,"Text":"Egli è Colui Che ha creato i cieli e la terra; e dal cielo ha fatto scendere per voi un'acqua, per mezzo della quale Noi abbiamo fatto germogliare giardini rigogliosi; i cui alberi voi non sapreste far germogliare. Vi è forse un'altra divinità assieme ad Allah? No, quella è gente che attribuisce eguali [ad Allah]"},{"SurahNumber":27,"VerseNumber":61,"Text":"Non è Lui, Che ha fatto della terra uno stabile rifugio, Che vi ha fatto scorrere i fiumi, vi ha posto immobili montagne e stabilito una barriera tra le due acque? Vi è forse un'altra divinità, assieme ad Allah? No, la maggior parte di loro non sanno"},{"SurahNumber":27,"VerseNumber":62,"Text":"Non è Lui Che risponde quando l'affranto Lo invoca, Che libera dal male e Che ha fatto di voi luogotenenti sulla terra? Vi è forse un'altra divinità, assieme ad Allah? Quanto poco riflettete"},{"SurahNumber":27,"VerseNumber":63,"Text":"Non è Lui Che vi guida nelle tenebre della terra e del mare, Colui Che invia i venti nunzi della buona novella, che precedono la Sua misericordia? Vi è forse un'altra divinità, assieme ad Allah? Allah è ben più Alto, di ciò che [Gli] associano"},{"SurahNumber":27,"VerseNumber":64,"Text":"Non è Lui Che ha dato inizio alla creazione e la reitera, Colui Che vi nutre dal cielo e dalla terra? Vi è forse un'altra divinità,assieme ad Allah? Di': “Producete la vostra prova, se siete veridici”"},{"SurahNumber":27,"VerseNumber":65,"Text":"Di': “Nessuno di coloro che sono nei cieli e sulla terra conosce l'invisibile, eccetto Allah”. E non sanno quando saranno resuscitati"},{"SurahNumber":27,"VerseNumber":66,"Text":"La loro conoscenza dell'altra vita [è nulla]. Sono in preda ai dubbi, sono del tutto ciechi [in proposito]"},{"SurahNumber":27,"VerseNumber":67,"Text":"I miscredenti dicono: “Quando saremo polvere noi e i nostri avi, veramente saremo resuscitati"},{"SurahNumber":27,"VerseNumber":68,"Text":"Già ci è stato promesso, a noi e ai nostri avi. Non sono che favole degli antichi”"},{"SurahNumber":27,"VerseNumber":69,"Text":"Di': “Viaggiate sulla terra e considerate quale fu la sorte degli iniqui”"},{"SurahNumber":27,"VerseNumber":70,"Text":"Non ti affliggere per loro, non essere angosciato per le loro trame"},{"SurahNumber":27,"VerseNumber":71,"Text":"Dicono: “Quando [si realizzerà] questa promessa, se siete veridici?”"},{"SurahNumber":27,"VerseNumber":72,"Text":"Di': “Forse parte di quel che volete affrettare è già imminente”"},{"SurahNumber":27,"VerseNumber":73,"Text":"In verità il tuo Signore è pieno di grazia per gli uomini, ma la maggior parte di loro non sono riconoscenti"},{"SurahNumber":27,"VerseNumber":74,"Text":"In verità il tuo Signore conosce quello che celano i loro petti e ciò che palesano"},{"SurahNumber":27,"VerseNumber":75,"Text":"Non c'è nulla di occulto nel cielo e sulla terra che non sia in un Libro chiarissimo"},{"SurahNumber":27,"VerseNumber":76,"Text":"Questo Corano narra ai Figli di Israele la maggior parte delle cose sulle quali divergono"},{"SurahNumber":27,"VerseNumber":77,"Text":"mentre è, per i credenti, guida e misericordia"},{"SurahNumber":27,"VerseNumber":78,"Text":"In verità il tuo Signore giudicherà tra di loro, col Suo giudizio; Egli è l'Eccelso, il Saggio"},{"SurahNumber":27,"VerseNumber":79,"Text":"Confida dunque in Allah: tu sei davvero nella verità chiarissima"},{"SurahNumber":27,"VerseNumber":80,"Text":"Certo non puoi far sentire i morti, e neppure far sentire ai sordi il richiamo, quando fuggono voltando le spalle"},{"SurahNumber":27,"VerseNumber":81,"Text":"E neppure potrai trarre i ciechi dal loro sviamento. Solo ti potrai far ascoltare da coloro che credono nei Nostri segni e si sottomettono"},{"SurahNumber":27,"VerseNumber":82,"Text":"Quando il Decreto cadrà loro addosso, faremo uscire, per loro, una bestia dalla terra. [Essa] proclamerà che gli uomini non erano convinti della verità dei Nostri segni"},{"SurahNumber":27,"VerseNumber":83,"Text":"In quel Giorno riuniremo, da ogni comunità, una massa di coloro che tacciarono di menzogna i Nostri segni, e saranno divisi in schiere"},{"SurahNumber":27,"VerseNumber":84,"Text":"Quando saranno colà, [Allah] dirà: “Avete tacciato di menzogna i Miei segni senza neppure conoscerli? Che cosa dunque avete fatto?”"},{"SurahNumber":27,"VerseNumber":85,"Text":"Il Decreto cadrà loro addosso, perché furono ingiusti e non parleranno [più]"},{"SurahNumber":27,"VerseNumber":86,"Text":"Non han forse visto che in verità abbiamo fatto la notte affinché riposino in essa e il giorno affinché vedano con chiarezza? Invero questi sono segni per un popolo che crede"},{"SurahNumber":27,"VerseNumber":87,"Text":"E, nel Giorno in cui sarà soffiato nella Tromba, saranno atterriti tutti coloro che sono nei cieli e tutti coloro che sono sulla terra, eccetto coloro che Allah vorrà. Tutti torneranno a Lui umiliandosi"},{"SurahNumber":27,"VerseNumber":88,"Text":"E vedrai le montagne, che ritieni immobili, passare come fossero nuvole. Opera di Allah, Che rende perfetta ogni cosa. Egli è ben informato di quello che fate"},{"SurahNumber":27,"VerseNumber":89,"Text":"Chi verrà con il bene avrà qualcosa ancora migliore. In quel Giorno saranno al sicuro dal terrore"},{"SurahNumber":27,"VerseNumber":90,"Text":"E coloro che verranno con il male, avranno i volti gettati nel Fuoco: “Siete compensati diversamente da quel che avete operato?”"},{"SurahNumber":27,"VerseNumber":91,"Text":"In verità non mi è stato solo ordinato di adorare il Signore di questa città che Egli ha resa inviolabile. A Lui tutto [appartiene] e mi ha comandato di essere uno dei musulmani"},{"SurahNumber":27,"VerseNumber":92,"Text":"e di recitare il Corano. Chi segue la retta via lo fa a suo vantaggio. E di' a chi si svia: “Io non son altro che uno degli ammonitori”"},{"SurahNumber":27,"VerseNumber":93,"Text":"Di': “La lode appartiene ad Allah! Presto vi farà vedere i Suoi segni e li riconoscerete”. Il tuo Signore non è incurante di quello che fate"},{"SurahNumber":28,"VerseNumber":1,"Text":"Tâ, Sîn, Mîm"},{"SurahNumber":28,"VerseNumber":2,"Text":"Questi sono i versetti del Libro chiarissimo"},{"SurahNumber":28,"VerseNumber":3,"Text":"Ti racconteremo secondo verità la storia di Mosè e di Faraone, per un popolo di credenti"},{"SurahNumber":28,"VerseNumber":4,"Text":"Davvero Faraone era altero sulla terra; divise in fazioni i suoi abitanti, per approfittare della debolezza di una parte: sgozzava i loro figli maschi e lasciava vivere le femmine. In verità era uno dei corruttori"},{"SurahNumber":28,"VerseNumber":5,"Text":"Invece Noi volevamo colmare di favore quelli che erano stati oppressi, farne delle guide e degli eredi"},{"SurahNumber":28,"VerseNumber":6,"Text":"[Volevamo] consolidarli sulla terra e, loro tramite, far vedere a Faraone e Hâmân e alle loro armate quello che paventavano"},{"SurahNumber":28,"VerseNumber":7,"Text":"Rivelammo alla madre di Mosè: “Allattalo e, quando temerai per lui, gettalo nel fiume e non temere e non essere afflitta: Noi te lo restituiremo e faremo di lui uno degli Inviati”"},{"SurahNumber":28,"VerseNumber":8,"Text":"Lo raccolse la gente di Faraone, sì che potesse diventare loro nemico e causa di tristezza. Davvero Faraone e Hâmân e le loro armate erano colpevoli"},{"SurahNumber":28,"VerseNumber":9,"Text":"Disse la moglie di Faraone: “[Questo bambino sarà] la gioia dei miei occhi e dei tuoi! Non lo uccidete! Forse ci sarà utile, o lo adotteremo come un figlio”. Non avevano alcun sospetto"},{"SurahNumber":28,"VerseNumber":10,"Text":"Il cuore della madre di Mosè fu come fosse vuoto. Poco mancò che non svelasse ogni cosa, se non avessimo rafforzato il suo cuore, sì che rimanesse credente"},{"SurahNumber":28,"VerseNumber":11,"Text":"Disse alla di lui sorella: “Seguilo”, e quella lo osservò di nascosto. Non avevano alcun sospetto"},{"SurahNumber":28,"VerseNumber":12,"Text":"E Noi gli interdicemmo ogni nutrice. Allora [la sorella] disse: “Posso indicarvi la gente di una casa, che potrà occuparsene per conto vostro e che gli sarà benevola?”"},{"SurahNumber":28,"VerseNumber":13,"Text":"Lo restituimmo a sua madre affinché si consolassero i suoi occhi, non fosse più afflitta e si convincesse che la promessa di Allah è verità. Ma la maggior parte di loro non sanno nulla"},{"SurahNumber":28,"VerseNumber":14,"Text":"Quando raggiunse l'età adulta e il pieno del suo sviluppo, gli demmo discernimento e scienza. Così ricompensiamo coloro che operano il bene"},{"SurahNumber":28,"VerseNumber":15,"Text":"Avvenne che, entrando in città in un momento di disattenzione dei suoi abitanti, trovò due uomini che si battevano, uno era dei suoi e l'altro uno degli avversari. Quello che era dei suoi gli chiese aiuto contro l'altro dell'avversa fazione: Mosè lo colpì con un pugno e lo uccise. Disse [Mosè]: “Questa è certamente opera di Satana! È davvero un nemico, uno che svia gli uomini”"},{"SurahNumber":28,"VerseNumber":16,"Text":"Disse: “Signore, ho fatto torto a me stesso, perdonami!”. Gli perdonò, Egli è il Perdonatore, il Misericordioso"},{"SurahNumber":28,"VerseNumber":17,"Text":"Disse: “Mio Signore, grazie ai favori che mi hai elargito, non sarò mai un alleato degli iniqui”"},{"SurahNumber":28,"VerseNumber":18,"Text":"L'indomani era nella città timoroso e guardingo, ed ecco che colui che il giorno prima gli aveva chiesto aiuto, di nuovo lo chiamò a gran voce. Gli disse Mosè: “Davvero sei un provocatore evidente!”"},{"SurahNumber":28,"VerseNumber":19,"Text":"Quando poi stava per colpire quello che era avversario di entrambi, questi disse: “O Mosè, vuoi uccidermi come l'uomo che uccidesti ieri? Non vuoi essere altro che un tiranno sulla terra, non vuoi essere uno dei conciliatori”"},{"SurahNumber":28,"VerseNumber":20,"Text":"Dall'altro capo della città giunse, correndo, un uomo. Disse: “O Mosè, i notabili sono riuniti in consiglio per decidere di ucciderti. Fuggi! Questo è un buon consiglio”"},{"SurahNumber":28,"VerseNumber":21,"Text":"Uscì dalla città, timoroso e guardingo. Disse: “Signore, salvami da questo popolo ingiusto”"},{"SurahNumber":28,"VerseNumber":22,"Text":"Dirigendosi verso Madian disse: “Spero che il mio Signore mi guidi sulla retta via”"},{"SurahNumber":28,"VerseNumber":23,"Text":"Quando giunse all'acqua di Madian, vi trovò una moltitudine di uomini che abbeverava e scorse due donne che si tenevano in disparte trattenendo [i loro animali]. Disse: “Cosa vi succede?”. Risposero: “Non abbevereremo finché i pastori non saranno partiti; nostro padre è molto vecchio”"},{"SurahNumber":28,"VerseNumber":24,"Text":"Abbeverò per loro, poi si mise all'ombra e disse: “Davvero, Signore, ho molto bisogno di qualsiasi bene che farai scendere su di me”"},{"SurahNumber":28,"VerseNumber":25,"Text":"Una delle due donne gli si avvicinò timidamente. Disse: “Mio padre ti invita, per ricompensarti di aver abbeverato per noi”. Quando giunse al suo cospetto e gli raccontò la sua storia, disse [il vecchio]: “Non temere, sei sfuggito a gente ingiusta”"},{"SurahNumber":28,"VerseNumber":26,"Text":"Una di quelle disse: “O padre mio, assumilo: è davvero il migliore che tu possa assoldare: è forte e fidato”"},{"SurahNumber":28,"VerseNumber":27,"Text":"Disse: “Vorrei sposarti ad una di queste mie figlie, a condizione che tu mi serva per otto anni. Se vorrai restare dieci [anni], sarà di tua spontanea volontà. Non ti imporrò nulla di gravoso e, se Allah vuole, troverai che sono un uomo del bene”"},{"SurahNumber":28,"VerseNumber":28,"Text":"Rispose: “Questo [sarà] tra me e te. Qualunque dei due termini compirò, nessuna colpa mi sarà rinfacciata. Allah sia garante di quello che diciamo”"},{"SurahNumber":28,"VerseNumber":29,"Text":"Quando Mosè si mise in viaggio con la famiglia, dopo aver concluso il periodo, scorse un fuoco sul fianco del Monte. Disse alla sua famiglia: “Aspettate, ho visto un fuoco. Forse vi porterò qualche notizia o un tizzone acceso, sì che possiate riscaldarvi”"},{"SurahNumber":28,"VerseNumber":30,"Text":"Quando giunse colà, fu chiamato dal lato destro della Valle, un lembo di terra benedetta, dal centro dell'albero: “O Mosè, sono Io, Allah, il Signore dei mondi”"},{"SurahNumber":28,"VerseNumber":31,"Text":"E: “Getta il tuo bastone”. Quando lo vide contorcersi come fosse un serpente, volse le spalle, ma non tornò sui suoi passi. “O Mosè, avvicinati e non aver paura: tu sei uno dei protetti"},{"SurahNumber":28,"VerseNumber":32,"Text":"Infila nel tuo seno la tua mano, la trarrai bianca senza male alcuno. Stringi il braccio al petto, contro il terrore. Ecco due prove del tuo Signore per Faraone e per i suoi notabili: davvero è un popolo perverso!”"},{"SurahNumber":28,"VerseNumber":33,"Text":"Disse: “Signore, ho ucciso uno dei loro e temo che mi uccidano"},{"SurahNumber":28,"VerseNumber":34,"Text":"Mio fratello Aronne ha lingua più eloquente della mia. Mandalo insieme con me, come aiutante e per rafforzarmi: davvero temo che mi trattino da bugiardo!”"},{"SurahNumber":28,"VerseNumber":35,"Text":"Disse [Allah]: “Rafforzeremo il tuo braccio con tuo fratello e daremo ad entrambi autorità: non potranno toccarvi grazie ai Nostri segni. Voi due e quelli che vi seguiranno sarete vittoriosi”"},{"SurahNumber":28,"VerseNumber":36,"Text":"Quando poi Mosè giunse loro con i Nostri segni evidenti, dissero: “Non è altro che artificio di magia. Non abbiamo mai sentito parlare di ciò, neppure dai nostri più lontani antenati”"},{"SurahNumber":28,"VerseNumber":37,"Text":"E disse Mosè: “Il mio Signore conosce meglio chi è giunto da parte Sua con la Guida e a chi appartiene l'ultima Dimora. In verità gli ingiusti non avranno successo!”"},{"SurahNumber":28,"VerseNumber":38,"Text":"Disse Faraone: “O notabili! Per voi non conosco altra divinità che me. O Hâmân, accendi un fuoco sull'argilla e costruiscimi una torre, chissà che non ascenda fino al Dio di Mosè! Io penso che sia un bugiardo!”"},{"SurahNumber":28,"VerseNumber":39,"Text":"Fu superbo sulla terra, senza ragione, e le sue armate insieme con lui. E davvero credevano che non sarebbero stati ricondotti a Noi"},{"SurahNumber":28,"VerseNumber":40,"Text":"Lo afferrammo, lui e i suoi soldati, e li gettammo nelle onde. Guarda quale è stata la fine degli ingiusti"},{"SurahNumber":28,"VerseNumber":41,"Text":"Ne facemmo guide che invitano al Fuoco e, nel Giorno della Resurrezione, non saranno soccorsi"},{"SurahNumber":28,"VerseNumber":42,"Text":"Li perseguimmo con una maledizione in questo mondo e nel Giorno della Resurrezione saranno quelli di cui si avrà orrore"},{"SurahNumber":28,"VerseNumber":43,"Text":"Dopo aver distrutto le generazioni precedenti, invero abbiamo dato il Libro a Mosè, richiamo alla corretta visione per gli uomini, guida e misericordia. Se ne ricorderanno"},{"SurahNumber":28,"VerseNumber":44,"Text":"Tu non eri sul lato occidentale, quando demmo l'ordine a Mosè, tu non eri fra i testimoni"},{"SurahNumber":28,"VerseNumber":45,"Text":"Abbiamo creato generazioni la cui vita si prolungò; tu non dimoravi tra la gente di Madian per recitare loro i Nostri segni: siamo stati Noi a inviare [i messaggeri]"},{"SurahNumber":28,"VerseNumber":46,"Text":"E non eri sul fianco del Monte quando chiamammo. Ma [sei giunto come] una misericordia da parte del tuo Signore, affinché tu ammonisca un popolo al quale non giunse alcun ammonitore prima di te"},{"SurahNumber":28,"VerseNumber":47,"Text":"Se una disgrazia li colpisce, per quel che le loro mani hanno commesso, dicono: “Signore, perché mai non ci hai inviato un messaggero? Avremmo seguìto i Tuoi segni e saremmo stati credenti!”"},{"SurahNumber":28,"VerseNumber":48,"Text":"Ma quando giunse loro la verità da parte Nostra, hanno detto: “Perché non gli è stato dato quello che è stato dato a Mosè?”. Ma già non furono increduli di quello che fu dato a Mosè? Dicono: “Due magie che si sostengono a vicenda”. E dicono: “Sì, non crediamo in nessuna”. [La polemica dei miscredenti arriva alla blasfemia che qualifica come magie (“siharâni) la Torâh e il Corano. Con un'altra lettura: “sâhirâni”, essi qualificano maghi Mosè e Muhammad (pace su di loro)"},{"SurahNumber":28,"VerseNumber":49,"Text":"Di': “Portate, da parte di Allah, un Libro che sia migliore guida di entrambi, ché lo possa seguire, [portatelo] se siete veridici!”"},{"SurahNumber":28,"VerseNumber":50,"Text":"E se non ti rispondono, sappi allora che seguono [solo] le loro passioni, niente di più. Chi è più sviato di chi segue la sua passione senza guida alcuna da parte di Allah? In verità Allah non guida gli ingiusti"},{"SurahNumber":28,"VerseNumber":51,"Text":"E già facemmo giungere loro la Parola, affinché ricordassero"},{"SurahNumber":28,"VerseNumber":52,"Text":"Coloro ai quali abbiamo dato il Libro prima che a lui, credono in esso"},{"SurahNumber":28,"VerseNumber":53,"Text":"Quando glielo si recita dicono: “Noi crediamo in esso. Questa è la verità proveniente dal nostro Signore. Già eravamo sottomessi a Lui prima che giungesse”"},{"SurahNumber":28,"VerseNumber":54,"Text":"Essi sono coloro cui verrà data ricompensa doppia per la loro perseveranza, per aver respinto il male con il bene e per essere stati generosi di quello che Noi abbiamo concesso loro"},{"SurahNumber":28,"VerseNumber":55,"Text":"Quando sentono discorsi vani, se ne allontanano dicendo: “A noi le opere nostre e a voi le opere vostre. Pace su di voi! Noi non cerchiamo gli ignoranti”"},{"SurahNumber":28,"VerseNumber":56,"Text":"Non sei tu che guidi coloro che ami: è Allah che guida chi vuole Lui. Egli ben conosce coloro che sono ben guidati"},{"SurahNumber":28,"VerseNumber":57,"Text":"E dicono: “Se seguissimo la Guida insieme con te, saremmo scacciati dalla nostra terra!”. Non li abbiamo forse resi stabili in un territorio inviolabile verso il quale sono recati ogni genere di frutti, provvidenza da parte Nostra? Ma la maggior parte di essi non sanno"},{"SurahNumber":28,"VerseNumber":58,"Text":"E quante città abbiamo distrutto che erano ingrate [pur vivendo nell'abbondanza]! Ecco le loro case che non sono più abitate, o quasi. Siamo Noi l'Erede finale"},{"SurahNumber":28,"VerseNumber":59,"Text":"Non si addice al tuo Signore distruggere una comunità prima di aver suscitato nella Madre [delle città] un inviato che reciti loro i Nostri segni. Noi distruggiamo le città, solo quando i suoi abitanti sono ingiusti"},{"SurahNumber":28,"VerseNumber":60,"Text":"Tutti i beni che vi sono stati concessi non sono che un prestito di questa vita, un ornamento per essa, mentre quello che è presso Allah è migliore e duraturo. Non comprendete dunque"},{"SurahNumber":28,"VerseNumber":61,"Text":"Colui al quale facemmo una bella promessa e che la incontrerà, è forse paragonabile a colui cui diamo godimento effimero in questa vita e che, nel Giorno della Resurrezione, sarà di quelli che saranno condotti [al fuoco]"},{"SurahNumber":28,"VerseNumber":62,"Text":"[Allah] dirà loro, il Giorno che li chiamerà: “Dove sono coloro che pretendevate essere Miei consoci?”"},{"SurahNumber":28,"VerseNumber":63,"Text":"Coloro sui quali si realizzerà il Decreto diranno: “Ecco, Signore, quelli che abbiamo traviato: li abbiamo traviati come abbiamo traviato noi stessi. Li rinneghiamo al Tuo cospetto: non siamo noi che essi adoravano”"},{"SurahNumber":28,"VerseNumber":64,"Text":"Verrà detto: “Invocate i vostri associati. Li chiameranno, ma essi non risponderanno. Quando vedranno il castigo, desidereranno di aver seguìto la retta via”"},{"SurahNumber":28,"VerseNumber":65,"Text":"[Allah] dirà loro il Giorno che li chiamerà: “Che cosa avete risposto agli inviati?”"},{"SurahNumber":28,"VerseNumber":66,"Text":"In quel Giorno, i loro argomenti saranno oscuri e non si porranno alcuna questione"},{"SurahNumber":28,"VerseNumber":67,"Text":"Chi invece si sarà pentito, avrà creduto e compiuto il bene, forse sarà tra coloro che avranno riuscita"},{"SurahNumber":28,"VerseNumber":68,"Text":"Il tuo Signore crea ciò che vuole e sceglie [ciò che vuole]; a loro invece non appartiene la scelta. Gloria ad Allah! Egli è ben più alto di quello che Gli associano"},{"SurahNumber":28,"VerseNumber":69,"Text":"Il tuo Signore conosce ciò che celano i loro cuori e quello che palesano"},{"SurahNumber":28,"VerseNumber":70,"Text":"Egli è Allah, non c'è dio all'infuori di Lui. Sia lodato in questo mondo e nell'altro. A Lui [appartiene] il giudizio e a Lui sarete ricondotti"},{"SurahNumber":28,"VerseNumber":71,"Text":"Di': “Cosa credete? Se Allah vi desse la notte continua fino al Giorno della Resurrezione, quale altra divinità all'infuori di Allah potrebbe darvi la luce? Non ascoltate dunque?”"},{"SurahNumber":28,"VerseNumber":72,"Text":"Di': “Cosa credete? Se Allah vi desse il giorno continuo, fino al Giorno della Resurrezione, quale altra divinità all'infuori di Allah potrebbe darvi una notte in cui possiate riposare? Non osservate dunque"},{"SurahNumber":28,"VerseNumber":73,"Text":"È grazie alla Sua misericordia, che stabilisce per voi la notte e il giorno affinché possiate riposare e procurarvi la Sua grazia e affinché Gli siate riconoscenti”"},{"SurahNumber":28,"VerseNumber":74,"Text":"[Allah] dirà loro il Giorno che li chiamerà: “Dove sono coloro che pretendevate essere Miei associati?”"},{"SurahNumber":28,"VerseNumber":75,"Text":"Da ogni comunità trarremo un testimone, poi diremo: “Producete la vostra prova!”. Sapranno allora che la verità appartiene ad Allah e quello che avevano, li abbandonerà"},{"SurahNumber":28,"VerseNumber":76,"Text":"Invero Qarûn faceva parte del popolo di Mosè, ma poi si rivoltò contro di loro. Gli avevamo concesso tesori le cui sole chiavi sarebbero state pesanti per un manipolo di uomini robusti. Gli disse la sua gente: “Non essere tronfio! In verità Allah non ama i superbi"},{"SurahNumber":28,"VerseNumber":77,"Text":"Cerca, con i beni che Allah ti ha concesso, la Dimora Ultima. Non trascurare i tuoi doveri in questo mondo, sii benefico come Allah lo è stato con te e non corrompere la terra. Allah non ama i corruttori”"},{"SurahNumber":28,"VerseNumber":78,"Text":"Rispose: “Ho ottenuto tutto ciò grazie alla scienza che possiedo”. Ignorava, forse, che già in precedenza Allah aveva fatto perire generazioni ben più solide di lui e ben più numerose? I malfattori non saranno interrogati a proposito delle loro colpe"},{"SurahNumber":28,"VerseNumber":79,"Text":"Poi uscì, [mostrandosi] al suo popolo in tutta la sua pompa. Coloro che bramavano questa vita, dissero: “Disgraziati noi, se avessimo quello che è stato dato a Qarûn! Gli è stata certo data immensa fortuna!”"},{"SurahNumber":28,"VerseNumber":80,"Text":"Coloro che invece avevano avuto la scienza dissero: “Guai a voi! La ricompensa di Allah è la migliore, per chi crede e compie il bene”. Ma essa viene data solo a quelli che perseverano"},{"SurahNumber":28,"VerseNumber":81,"Text":"Facemmo sì che la terra lo inghiottisse, lui e la sua casa. E non vi fu schiera che lo aiutasse contro Allah, non poté soccorrere se stesso"},{"SurahNumber":28,"VerseNumber":82,"Text":"E coloro che la vigilia si auguravano di essere al posto suo, dissero: “Ah! È ben evidente che Allah concede con larghezza o lesina a chi vuole tra i Suoi servi. Se Allah non ci avesse favorito, certamente ci avrebbe fatto sprofondare. Ah! È ben evidente che i miscredenti non prospereranno”"},{"SurahNumber":28,"VerseNumber":83,"Text":"Questa Dimora Ultima la riserviamo a coloro che non vogliono essere superbi sulla terra e non seminano corruzione. L'esito finale appartiene ai timorati [di Allah]"},{"SurahNumber":28,"VerseNumber":84,"Text":"Chi verrà con il bene, avrà meglio ancora; chi verrà con il male, [sappia che] coloro che avranno commesso il male, saranno ricompensati per ciò che avranno fatto"},{"SurahNumber":28,"VerseNumber":85,"Text":"In verità Colui che ti ha imposto il Corano ti ricondurrà al luogo del ritorno. Di': “Il mio Signore conosce meglio chi viene con la Guida e chi è in manifesto errore”"},{"SurahNumber":28,"VerseNumber":86,"Text":"Tu non speravi che ti sarebbe stato rivelato il Libro. È stato solo per la misericordia del tuo Signore. Dunque, non essere mai un sostegno per i miscredenti"},{"SurahNumber":28,"VerseNumber":87,"Text":"e non ti distolgano dai segni di Allah dopo che sono stati fatti scendere su di te. Invita al tuo Signore e non essere uno degli associatori"},{"SurahNumber":28,"VerseNumber":88,"Text":"Non invocare nessun altro dio insieme con Allah. Non c'è dio all'infuori di Lui. Tutto perirà, eccetto il Suo Volto. A lui appartiene il giudizio e a Lui sarete ricondotti"},{"SurahNumber":29,"VerseNumber":1,"Text":"Alif, Lâm, Mîm"},{"SurahNumber":29,"VerseNumber":2,"Text":"Gli uomini credono che li si lascerà dire: “Noi crediamo”, senza metterli alla prova"},{"SurahNumber":29,"VerseNumber":3,"Text":"Già mettemmo alla prova coloro che li precedettero. Allah conosce perfettamente coloro che dicono la verità e conosce perfettamente i bugiardi"},{"SurahNumber":29,"VerseNumber":4,"Text":"O forse coloro che commettono cattive azioni credono di poterci sfuggire? Quanto giudicano male"},{"SurahNumber":29,"VerseNumber":5,"Text":"Chi spera di incontrare Allah [sappia che] in verità, il termine di Allah si avvicina. Egli è Colui che tutto ascolta e conosce"},{"SurahNumber":29,"VerseNumber":6,"Text":"E chi lotta, è per se stesso che lotta. Ché in verità Allah basta a Se stesso, non ha bisogno del creato"},{"SurahNumber":29,"VerseNumber":7,"Text":"Cancelleremo i peccati di coloro che credono e compiono il bene e li ricompenseremo delle loro azioni migliori"},{"SurahNumber":29,"VerseNumber":8,"Text":"Ordinammo all'uomo di trattare bene suo padre e sua madre; e: “...se essi ti vogliono obbligare ad associarMi ciò di cui non hai conoscenza alcuna, non obbedir loro”. A Me ritornerete e vi informerò su quello che avete fatto"},{"SurahNumber":29,"VerseNumber":9,"Text":"E coloro che credono e compiono il bene, li faremo entrare tra i devoti"},{"SurahNumber":29,"VerseNumber":10,"Text":"Fra gli uomini vi è chi dice: “Noi crediamo in Allah”; ma non appena soffrono[per la causa di] Allah, considerano la persecuzione degli uomini un castigo di Allah. Quando giunge poi l'ausilio del loro Signore, dicono: “Noi eravamo con voi!”. Forse, che Allah non conosce meglio cosa c'è nei petti delle creature"},{"SurahNumber":29,"VerseNumber":11,"Text":"Allah conosce perfettamente i credenti e perfettamente conosce gli ipocriti"},{"SurahNumber":29,"VerseNumber":12,"Text":"I miscredenti dicono a coloro che credono: “Seguite il nostro sentiero: porteremo noi [il peso del]le vostre colpe”. Ma non porteranno affatto il peso delle loro colpe. In verità sono dei bugiardi"},{"SurahNumber":29,"VerseNumber":13,"Text":"Porteranno i loro carichi e altri carichi oltre i loro. Nel Giorno della Resurrezione saranno interrogati su quello che inventavano"},{"SurahNumber":29,"VerseNumber":14,"Text":"Già inviammo Noè al suo popolo; rimase con loro mille anni meno cinquant'anni. Li colpì poi il Diluvio perché erano ingiusti"},{"SurahNumber":29,"VerseNumber":15,"Text":"Salvammo lui e i compagni dell'Arca. Ne facemmo un segno per i mondi"},{"SurahNumber":29,"VerseNumber":16,"Text":"E [ricorda] Abramo, quando disse al suo popolo: “Adorate Allah e temeteLo. È il bene per voi, se lo sapeste!”"},{"SurahNumber":29,"VerseNumber":17,"Text":"Voi adorate idoli in luogo di Allah e inventate una menzogna. Coloro che adorate all'infuori di Allah, non sono in grado di provvedere a voi in nulla. Cercate provvidenza presso Allah, adorateLo e siateGli riconoscenti: a Lui sarete ricondotti"},{"SurahNumber":29,"VerseNumber":18,"Text":"E se tacciate di menzogna, già altre comunità lo fecero prima di voi. Al Messaggero non [incombe] che la trasmissione esplicita"},{"SurahNumber":29,"VerseNumber":19,"Text":"Non vedono come Allah inizia la creazione e la reitera? Ciò è facile per Allah"},{"SurahNumber":29,"VerseNumber":20,"Text":"Di': “Percorrete la terra e guardate come Egli ha dato inizio alla creazione. Poi sarà Allah a dare origine all'ultima generazione. Allah è onnipotente”"},{"SurahNumber":29,"VerseNumber":21,"Text":"Castiga chi vuole e usa misericordia a chi vuole. A Lui sarete ricondotti"},{"SurahNumber":29,"VerseNumber":22,"Text":"Non potrete sminuire la Sua potenza, né sulla terra, né in cielo; all'infuori di Allah, non c'è per voi né padrone, né difensore"},{"SurahNumber":29,"VerseNumber":23,"Text":"Quelli che non credono nei segni di Allah e nell'incontro con Lui, non hanno speranza nella Mia misericordia. Avranno doloroso castigo"},{"SurahNumber":29,"VerseNumber":24,"Text":"La sola risposta del suo popolo fu: “Uccidetelo o bruciatelo”; ma Allah lo salvò dal fuoco. Questi sono segni per un popolo che crede"},{"SurahNumber":29,"VerseNumber":25,"Text":"Disse: “Invero, non avete adottato gli idoli, all'infuori di Allah, se non per amore reciproco in questo mondo. Poi, nel Giorno della Resurrezione, gli uni disconosceranno gli altri e gli uni malediranno gli altri; vostra dimora sarà il fuoco e non avrete chi vi soccorrerà”"},{"SurahNumber":29,"VerseNumber":26,"Text":"Lot credette in lui e disse: “Sì, emigro verso il mio Signore; Egli è l'Eccelso, il Saggio”"},{"SurahNumber":29,"VerseNumber":27,"Text":"Concedemmo [ad Abramo] Isacco e Giacobbe e nella sua progenie stabilimmo la profezia e il Libro. Gli pagammo la sua mercede in questa vita e nell'altra sarà tra i giusti"},{"SurahNumber":29,"VerseNumber":28,"Text":"E quando Lot disse al suo popolo: “Davvero commettete una turpitudine che mai nessuno al mondo ha commesso prima di voi"},{"SurahNumber":29,"VerseNumber":29,"Text":"Concupite i maschi, vi date al brigantaggio e perpetrate le azioni più nefande nelle vostre riunioni”. La sola risposta del suo popolo fu: “Attira su di noi il castigo di Allah, se sei uno che dice il vero!”"},{"SurahNumber":29,"VerseNumber":30,"Text":"Disse: “Mio Signore, dammi la vittoria su questo popolo di perversi!”"},{"SurahNumber":29,"VerseNumber":31,"Text":"Quando i Nostri angeli portarono ad Abramo la lieta novella, dissero: “Sì, [abbiamo l'incarico di] annientare gli abitanti di questa città, poiché in verità sono ingiusti”"},{"SurahNumber":29,"VerseNumber":32,"Text":"Disse: “Ma colà abita Lot!”. Risposero: “Ben conosciamo chi vi abita. Lo salveremo, lui e la sua famiglia, eccetto sua moglie che sarà tra coloro che rimarranno indietro”"},{"SurahNumber":29,"VerseNumber":33,"Text":"Quando i Nostri angeli giunsero presso Lot, egli ebbe pena per loro e si sentì incapace di proteggerli. Dissero: “Non temere e non affliggerti: siamo incaricati di salvare te e la tua famiglia, eccetto tua moglie che sarà tra coloro che rimarranno indietro"},{"SurahNumber":29,"VerseNumber":34,"Text":"In verità, siamo [mandati] per far cadere dal cielo un castigo sugli abitanti di questa città, per la loro turpitudine”"},{"SurahNumber":29,"VerseNumber":35,"Text":"Già ne abbiamo fatto un segno evidente per coloro che capiscono"},{"SurahNumber":29,"VerseNumber":36,"Text":"E ai Madianiti [mandammo] il loro fratello Shuayb, che disse loro: “O popol mio, adorate Allah e sperate nell'Ultimo Giorno, non commettete crimini sulla terra, non siate malfattori”"},{"SurahNumber":29,"VerseNumber":37,"Text":"Lo trattarono da bugiardo. Li colpì il cataclisma e il mattino li trovò che giacevano senza vita, nelle loro case"},{"SurahNumber":29,"VerseNumber":38,"Text":"Ugualmente [accadde] agli Âd e i Thamûd; prova ne siano, per voi, le loro abitazioni. Satana abbellì agli occhi loro le loro azioni e li sviò dalla retta via, nonostante fossero stati invitati ad essere lucidi"},{"SurahNumber":29,"VerseNumber":39,"Text":"Ugualmente [accadde] a Qârûn e Faraone e Hâmân, quando Mosè portò loro le prove, ma furono superbi sulla terra. Non poterono sfuggirci"},{"SurahNumber":29,"VerseNumber":40,"Text":"Ognuno colpimmo per il suo peccato: contro alcuni mandammo un ciclone, altri furono trafitti dal Grido, altri facemmo inghiottire dalla terra e altri annegammo. Allah non fece loro torto: furono essi a far torto a loro stessi"},{"SurahNumber":29,"VerseNumber":41,"Text":"Coloro che si sono presi patroni all'infuori di Allah assomigliano al ragno che si è dato una casa. Ma la casa del ragno è la più fragile delle case. Se lo sapessero"},{"SurahNumber":29,"VerseNumber":42,"Text":"In verità Allah ben conosce tutto ciò che invocano all'infuori di Lui. Egli è l'Eccelso, il Saggio"},{"SurahNumber":29,"VerseNumber":43,"Text":"Queste metafore Noi le proponiamo agli uomini, ma non le capiscono se non i sapienti"},{"SurahNumber":29,"VerseNumber":44,"Text":"Allah ha creato i cieli e la terra secondo verità. Questo è un segno per i credenti"},{"SurahNumber":29,"VerseNumber":45,"Text":"Recita quello che ti è stato rivelato del Libro ed esegui l'orazione. In verità l'orazione preserva dalla turpitudine e da ciò che è riprovevole. Il ricordo di Allah è certo quanto ci sia di più grande. Allah conosce perfettamente quello che operate"}]}