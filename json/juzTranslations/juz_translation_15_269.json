{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Geprezen zij Hij die Zijn dienaar bij nacht een reis liet maken van de heilige moskee naar de verste moskee waarvan Wij de omgeving gezegend hebben om hem iets van Onze tekenen te tonen. Hij is de horende, de doorziende"},{"SurahNumber":17,"VerseNumber":2,"Text":"En Wij hebben Moesa het boek gegeven en Wij hebben het gemaakt tot een leidraad voor de Israëlieten: \"Neemt in plaats van Mij geen andere voogd"},{"SurahNumber":17,"VerseNumber":3,"Text":"jullie die nakomelingen zijn van hen die Wij met Noeh gedragen hebben. Hij was een dienaar die dank betuigt"},{"SurahNumber":17,"VerseNumber":4,"Text":"En Wij hebben aan de Israëlieten in het boek aangekondigd: jullie zullen twee maal op de aarde verderf zaaien en jullie zullen je zeer hovaardig gedragen"},{"SurahNumber":17,"VerseNumber":5,"Text":"En wanneer de aanzegging van de eerste van beide uitkomt, dan zenden Wij tot jullie dienaren van Ons, mensen die hevig geweld uitoefenen. Zij dringen dan in de woningen door. Het is een aanzegging die wordt uitgevoerd"},{"SurahNumber":17,"VerseNumber":6,"Text":"Dan geven Wij jullie weer de overhand over hen en versterken Wij jullie met bezittingen en zonen en maken jullie tot een grotere troepenmacht"},{"SurahNumber":17,"VerseNumber":7,"Text":"Als jullie goed doen doen jullie goed in jullie eigen voordeel en als jullie verkeerd doen dan is het in jullie eigen nadeel. En wanneer de aanzegging van de tweede maal uitkomt, dan is het om jullie te kwellen en de moskee binnen te dringen zoals zij de eerste maal zijn binnengedrongen en om wat zij in hun macht krijgen geheel te vernietigen"},{"SurahNumber":17,"VerseNumber":8,"Text":"Misschien dat jullie Heer erbarmen met jullie heeft, maar als jullie het nog eens doen, doen Wij het nog eens. En Wij hebben de hel tot een gevangenis voor de ongelovigen gemaakt"},{"SurahNumber":17,"VerseNumber":9,"Text":"Deze Koran leidt tot dat wat juister is en verkondigt aan de gelovigen die de deugdelijke daden doen dat er voor hen een groot loon is"},{"SurahNumber":17,"VerseNumber":10,"Text":"en dat Wij voor hen die niet geloven in het hiernamaals een pijnlijke bestraffing hebben klaargemaakt"},{"SurahNumber":17,"VerseNumber":11,"Text":"En de mens roept om het slechte evenals hij om het goede roept, want de mens is haastig"},{"SurahNumber":17,"VerseNumber":12,"Text":"Wij hebben de dag en de nacht tot twee tekenen gemaakt en het teken van de nacht hebben Wij toen uitgewist en het teken van de dag hebben Wij gemaakt om te zien en opdat jullie streven naar een gunst van jullie Heer en opdat jullie het aantal van de jaren en de berekening weten en alles hebben Wij duidelijk uiteengezet"},{"SurahNumber":17,"VerseNumber":13,"Text":"En bij iedere mens hebben Wij zijn lotsbestemming aan zijn nek vastgemaakt en Wij zullen voor hem op de opstandingsdag een boek tevoorschijn halen dat hij opengeslagen zal aantreffen"},{"SurahNumber":17,"VerseNumber":14,"Text":"Lees jouw boek, jij bent zelf vandaag goed genoeg om af te rekenen"},{"SurahNumber":17,"VerseNumber":15,"Text":"Wie zich de goede richting laat wijzen, die volgt het goede pad slechts in zijn eigen voordeel en wie dwaalt, dwaalt slechts tot zijn eigen nadeel en niemand is belast met de last van een ander. En Wij bestraffen niet voordat Wij een gezant hebben opgeroepen"},{"SurahNumber":17,"VerseNumber":16,"Text":"En wanneer Wij een stad wensten te vernietigen gaven Wij aan hen die daarin in luxe leven bevel. Dan gedroegen zij zich verderfelijk en dan heeft de uitspraak tegen haar zich bewaarheid en vernietigden Wij haar geheel"},{"SurahNumber":17,"VerseNumber":17,"Text":"En hoeveel generaties hebben Wij na Noeh reeds vernietigd! Jouw Heer is over de zonden van Zijn dienaren goed genoeg ingelicht en doorziet ze"},{"SurahNumber":17,"VerseNumber":18,"Text":"Wie het snel voorbijgaande leven wenst, die bezorgen Wij daarin snel wat Wij willen, voor wie Wij wensen. Dan maken Wij voor hem de hel om in te braden, verafschuwd en verstoten als hij is"},{"SurahNumber":17,"VerseNumber":19,"Text":"Wie het hiernamaals wenst en dat ijverig nastreeft terwijl hij gelovig is, zij zijn het aan wie voor hun streven dank betuigd wordt"},{"SurahNumber":17,"VerseNumber":20,"Text":"Allen sterken Wij, dezen en genen, door de gave van jouw Heer. De gave van jouw Heer wordt niet ontzegd"},{"SurahNumber":17,"VerseNumber":21,"Text":"Kijk hoe Wij sommigen van hen boven anderen hebben bevoorrecht en het hiernamaals heeft hogere rangen en grotere bevoorrechtingen"},{"SurahNumber":17,"VerseNumber":22,"Text":"Stel naast God geen andere god, want dan zul je verafschuwd en verlaten terneer zitten"},{"SurahNumber":17,"VerseNumber":23,"Text":"En jouw Heer heeft bepaald dat jullie alleen Hem zullen dienen en dat men goed moet zijn voor de ouders; of nu een van tweeën of allebei bij jou de ouderdom bereiken, zeg dan niet: \"Foei\" tegen hen, bejegen hen niet onheus en spreek op een hoffelijke manier tot hen"},{"SurahNumber":17,"VerseNumber":24,"Text":"En wees uit barmhartigheid voor hen nederig en ontvankelijk en zeg: \"Mijn Heer, erbarm U over hen, zoals zij mij grootbrachten toen ik klein was"},{"SurahNumber":17,"VerseNumber":25,"Text":"Jullie Heer weet het best wat in jullie binnenste is; als jullie rechtschapen zijn, dan is Hij voor de schuldbewusten vergevend"},{"SurahNumber":17,"VerseNumber":26,"Text":"En geef de verwant wat hem toekomt en ook de behoeftige en wie onderweg is en wees niet verspillend"},{"SurahNumber":17,"VerseNumber":27,"Text":"De verspillers zijn broeders van de satans en de satan is jegens zijn Heer ondankbaar"},{"SurahNumber":17,"VerseNumber":28,"Text":"En als jij je van hen afwendt in jouw streven naar barmhartigheid van jouw Heer waarop jij hoopt, spreek dan tot hen op een vriendelijke manier"},{"SurahNumber":17,"VerseNumber":29,"Text":"Houd je hand niet aan de hals gebonden en strek haar ook niet helemaal uit, want dan zul je met verwijten overladen beschaamd terneer zitten"},{"SurahNumber":17,"VerseNumber":30,"Text":"God voorziet ruimschoots in het levensonderhoud van wie Hij wil en ook met mate. Hij is over Zijn dienaren goed ingelicht en doorziet hen"},{"SurahNumber":17,"VerseNumber":31,"Text":"En jullie mogen jullie kinderen niet doden uit vrees voor armoe. Wij voorzien in hun en jullie levensonderhoud. Hen doden is een grote zonde"},{"SurahNumber":17,"VerseNumber":32,"Text":"En jullie mogen geen ontucht benaderen. Dat is iets gruwelijks en een slechte manier van doen"},{"SurahNumber":17,"VerseNumber":33,"Text":"En jullie mogen niemand doden -- wat God verboden heeft -- behalve volgens het recht. En als iemand onrechtmatig gedood is dan geven Wij zijn naaste verwant machtiging, maar hij moet in het doden niet te ver gaan; hij wordt immers geholpen"},{"SurahNumber":17,"VerseNumber":34,"Text":"En jullie mogen niet aan het bezit van de wees komen, tenzij dat op de beste manier gebeurt, totdat hij volgroeid is. En komt de verbintenis na. Over de verbintenis wordt verantwoording afgelegd"},{"SurahNumber":17,"VerseNumber":35,"Text":"En geeft volle maat als jullie afmeten en weegt met de juiste weegschaal. Dat is beter voor jullie en een mooiere afsluiting"},{"SurahNumber":17,"VerseNumber":36,"Text":"En ga niet achter iets aan waarvan jij geen kennis hebt. Het horen, het zien en het hart, over al dat wordt verantwoording afgelegd"},{"SurahNumber":17,"VerseNumber":37,"Text":"En loop niet verwaand op de aarde rond. Jij zult de aarde immers niet doorboren, noch de bergen in hoogte kunnen bereiken"},{"SurahNumber":17,"VerseNumber":38,"Text":"Van dat alles wordt het slechte bij jouw Heer verafschuwd"},{"SurahNumber":17,"VerseNumber":39,"Text":"Dat is iets wat jouw Heer van de wijsheid aan jou heeft geopenbaard. En stel naast God geen andere god, anders zul je in de hel worden geworpen, met verwijten overladen en verstoten"},{"SurahNumber":17,"VerseNumber":40,"Text":"Heeft jullie Heer dan voor jullie de zonen uitgekozen en zelf uit de engelen dochters genomen? Jullie zeggen werkelijk iets vreselijks"},{"SurahNumber":17,"VerseNumber":41,"Text":"In deze Koran hebben Wij uiteenzettingen gegeven opdat zij vermaand zouden worden, maar zij krijgen alleen maar meer afkeer"},{"SurahNumber":17,"VerseNumber":42,"Text":"Zeg: \"Als er naast Hem andere goden zouden zijn, zoals zij zeggen, dan zouden ze zich een weg naar de Heer van de troon zoeken"},{"SurahNumber":17,"VerseNumber":43,"Text":"Hij zij geprezen en ver verheven is Hij boven wat zij zeggen"},{"SurahNumber":17,"VerseNumber":44,"Text":"Hem prijzen de zeven hemelen en de aarde en wie daarin zijn. Er is niets of het prijst Zijn lof, maar jullie begrijpen hun lofprijzing niet. Hij is zachtmoedig en vergevend"},{"SurahNumber":17,"VerseNumber":45,"Text":"En wanneer jij de Koran voorleest zetten Wij tussen jou en hen die niet geloven een verborgen afscheiding"},{"SurahNumber":17,"VerseNumber":46,"Text":"En over hun harten hebben Wij hoezen gelegd, zodat zij het niet begrijpen en in hun oren hardhorendheid. En wanneer jij alleen jouw Heer in de Koran noemt keren zij in afkeer hun ruggen toe"},{"SurahNumber":17,"VerseNumber":47,"Text":"Wij weten het best waarom zij luisteren wanneer zij naar jou luisteren en wanneer zij een vertrouwelijk gesprek hebben wanneer de onrechtplegers zeggen: \"Jullie volgen slechts een man die betoverd is"},{"SurahNumber":17,"VerseNumber":48,"Text":"Kijk hoe zij voor jou vergelijkingen maken; zij dwalen en kunnen dus geen weg meer vinden"},{"SurahNumber":17,"VerseNumber":49,"Text":"En zij zeggen: \"Wanneer wij dan beenderen en overblijfselen zijn zullen wij dan echt als een nieuwe schepping opgewekt worden"},{"SurahNumber":17,"VerseNumber":50,"Text":"Zeg: \"Jullie kunnen stenen of ijzer zijn"},{"SurahNumber":17,"VerseNumber":51,"Text":"of iets anders geschapens wat jullie in je hart nog moeilijker lijkt!\" Maar dan zullen zij zeggen: \"Wie zal ons dan terugbrengen?\" Zeg: \"Hij die jullie de eerste maal geschapen heeft!\" Dan zullen zij tegen jou hun hoofd schudden en zeggen: \"Wanneer is dat dan?\" Zeg: \"Misschien dat het dichtbij is"},{"SurahNumber":17,"VerseNumber":52,"Text":"De dag dat Hij jullie zal oproepen! Dan zullen jullie Hem gehoor geven door Hem te loven en jullie zullen denken dat het voor jullie slechts kort geduurd heeft"},{"SurahNumber":17,"VerseNumber":53,"Text":"En zeg aan Mijn dienaren dat te zeggen wat het beste is, want de satan hitst op tot tweedracht onder hen; de satan is een verklaarde vijand van de mens"},{"SurahNumber":17,"VerseNumber":54,"Text":"Jullie Heer kent jullie het best. Als Hij wil, zal Hij erbarmen met jullie hebben of als Hij wil zal Hij jullie bestraffen. En Wij hebben jou niet als voogd over hen gezonden"},{"SurahNumber":17,"VerseNumber":55,"Text":"En jouw Heer kent wie er in de hemelen en op de aarde zijn het best. Wij hebben sommige profeten boven andere verkozen en aan Dawoed hebben Wij een Zaboer gegeven"},{"SurahNumber":17,"VerseNumber":56,"Text":"Zeg: \"Roept hen maar aan van wie jullie beweren dat zij naast Hem bestaan. Zij hebben geen macht om van jullie iets schadelijks weg te nemen of te veranderen"},{"SurahNumber":17,"VerseNumber":57,"Text":"Zij die zij aanroepen zoeken zelf naar het middel om nader tot hun Heer te komen, zij die van hen het naast zijn, zij hopen op Zijn barmhartigheid en vrezen Zijn bestraffing. Voor de bestraffing van jouw Heer moet men op zijn hoede zijn"},{"SurahNumber":17,"VerseNumber":58,"Text":"En er is geen stad of Wij vernietigen haar voor de opstandingsdag of bestraffen haar met een strenge bestraffing. Dat is in het boek opgetekend"},{"SurahNumber":17,"VerseNumber":59,"Text":"En niets verhinderde Ons de tekenen te zenden dan dat zij die er eertijds waren ze loochenden. En Wij gaven de Thamoed de kameelmerrie als iets duidelijk zichtbaars, maar zij behandelden haar onrechtvaardig. En Wij zenden slechts tekenen om vrees aan te jagen"},{"SurahNumber":17,"VerseNumber":60,"Text":"En toen Wij tot jou zeiden dat jouw Heer de mensen omsingelde. En Wij hebben het visioen dat Wij jou hebben laten zien alleen maar tot een verzoeking voor de mens gemaakt en ook de in de Koran vervloekte boom; Wij jagen hun vrees aan, maar zij nemen slechts toe in grote onbeschaamdheid"},{"SurahNumber":17,"VerseNumber":61,"Text":"Toen Wij tot de engelen zeiden: \"Buigt eerbiedig neer voor Adam\", bogen zij zich eerbiedig neer, behalve Iblies. Deze zei: \"Zal ik mij eerbiedig neerbuigen voor iemand die U van klei hebt geschapen"},{"SurahNumber":17,"VerseNumber":62,"Text":"Hij zei: \"Hoe lijkt het U? Dit is hij die U meer geëerd hebt dan mij. Als U mij uitstel verleent tot aan de opstandingsdag, dan zal ik zijn nageslacht op maar enkelen na in bedwang houden"},{"SurahNumber":17,"VerseNumber":63,"Text":"Hij zei: \"Ga weg, en als dan iemand van hen jou volgt, dan is de hel jullie beloning, een rijkelijke beloning"},{"SurahNumber":17,"VerseNumber":64,"Text":"En schrik hen af met jouw stem, wie je maar kunt. En verzamel jouw paarden en jouw mannen tegen hen. En deel met hen in de bezittingen en de kinderen en doe hun toezeggingen\" -- de satan zegt hun slechts begoocheling toe"},{"SurahNumber":17,"VerseNumber":65,"Text":"want over Mijn dienaren heb jij geen gezag.\" Jouw Heer is goed genoeg als voogd"},{"SurahNumber":17,"VerseNumber":66,"Text":"Jullie Heer is het die voor jullie de schepen op zee voortstuwt opdat jullie streven naar een gunst van Hem. Hij is voor jullie barmhartig"},{"SurahNumber":17,"VerseNumber":67,"Text":"En wanneer jullie op zee tegenspoed treft dan zijn zij hen die zij aanroepen kwijt, behalve Hem. Maar wanneer Hij jullie dan gered en aan land gebracht heeft, wenden jullie je af; de mens is ondankbaar"},{"SurahNumber":17,"VerseNumber":68,"Text":"Wanen jullie je er dan veilig voor dat Hij een stuk vasteland met jullie laat wegzinken of dat Hij tegen jullie een zandstorm stuurt? Dan vinden jullie niemand die voor jullie garant staat"},{"SurahNumber":17,"VerseNumber":69,"Text":"Of wanen jullie je er dan veilig voor dat Hij jullie een andere keer ernaar terug laat keren? En dat Hij dan tegen jullie een rukwind stuurt en jullie dan laat verdrinken om jullie ondankbare ongeloof? Dan vinden jullie niemand die Ons voor jullie zou kunnen vervolgen"},{"SurahNumber":17,"VerseNumber":70,"Text":"Wij hebben de kinderen van Adam geëerd en Wij hebben hen op het vasteland en de zee gedragen en Wij hebben met goede dingen in hun onderhoud voorzien en Wij hebben hen duidelijk verkozen boven velen van hen die Wij geschapen hebben"},{"SurahNumber":17,"VerseNumber":71,"Text":"Op de dag dat Wij alle mensen met hun voorganger oproepen. Aan wie dan hun boek in hun rechterhand gegeven wordt, dat zijn zij die hun boek voorlezen en wie nog geen vezeltje onrecht wordt aangedaan"},{"SurahNumber":17,"VerseNumber":72,"Text":"En wie er hier blind is, die is in het hiernamaals blind en de weg nog meer kwijt"},{"SurahNumber":17,"VerseNumber":73,"Text":"En bijna hadden zij jou weggelokt van wat Wij aan jou geopenbaard hebben, zodat jij over Ons iets anders zou verzinnen; dan hadden zij jou tot vriend genomen"},{"SurahNumber":17,"VerseNumber":74,"Text":"Als Wij jou niet gesterkt hadden, dan zou jij bijna bij hen een beetje steun gezocht hebben"},{"SurahNumber":17,"VerseNumber":75,"Text":"Dan hadden Wij jou het leven dubbel en ook de dood dubbel laten proeven. Dan zou jij tegen Ons voor jou geen helper vinden"},{"SurahNumber":17,"VerseNumber":76,"Text":"En bijna hadden zij jou door afschrikking het land uitgejaagd om je er zo uit te verdrijven, maar dan zou het na jouw vertrek voor hen nog maar kort duren"},{"SurahNumber":17,"VerseNumber":77,"Text":"volgens de gebruikelijke behandeling van hen tot wie Wij voor jouw tijd Onze gezanten gezonden hebben. En jij zult in Onze gebruikelijke behandeling geen verandering vinden"},{"SurahNumber":17,"VerseNumber":78,"Text":"Verricht de salaat bij het neergaan van de zon tot het vallen van de nacht en ook de Koranlezing van de dageraad; van de Koranlezing van de dageraad moet men getuige zijn"},{"SurahNumber":17,"VerseNumber":79,"Text":"En ook 's nachts, houd ermee nachtwake als een extra verplichting voor jou; misschien dat jouw Heer jou zal opwekken in een loffelijke positie"},{"SurahNumber":17,"VerseNumber":80,"Text":"En zeg: \"Mijn Heer, laat mij op een waarachtige manier binnengaan en laat mij op een waarachtige manier naar buiten gaan en verschaf mij van Uw kant een machtiging die helpt"},{"SurahNumber":17,"VerseNumber":81,"Text":"En zeg: \"De waarheid is gekomen en aan de onzin is een einde gekomen; aan de onzin komt echt een einde"},{"SurahNumber":17,"VerseNumber":82,"Text":"En Wij zenden van de Koran [gedeelten] neer die genezing en barmhartigheid zijn voor de gelovigen. De onrechtplegers lijden alleen maar meer verlies"},{"SurahNumber":17,"VerseNumber":83,"Text":"En wanneer Wij de mens genade schenken, wendt hij zich af en gaat opzij. Maar wanneer hem het kwaad treft, is hij wanhopig"},{"SurahNumber":17,"VerseNumber":84,"Text":"Zeg: \"Ieder werkt naar zijn aard en jullie Heer weet het best wie het betere pad volgt"},{"SurahNumber":17,"VerseNumber":85,"Text":"Zij vragen jou over de geest. Zeg: \"De geest komt door de beschikking van mijn Heer. En van de kennis is jullie slechts weinig gegeven"},{"SurahNumber":17,"VerseNumber":86,"Text":"En als Wij wilden zouden Wij wat Wij aan jou geopenbaard hebben wegnemen. Dan vind jij niemand die voor jou tegen Ons garant staat"},{"SurahNumber":17,"VerseNumber":87,"Text":"behalve als barmhartigheid van jouw Heer; Zijn goedgunstigheid aan jou is groot"},{"SurahNumber":17,"VerseNumber":88,"Text":"Zeg: \"Als de mensen en de djinn zich zouden verenigen om met net zoiets als deze Koran te komen dan zouden ze toch niet met iets overeenkomstigs komen, ook al zouden zij elkaar tot hulp zijn"},{"SurahNumber":17,"VerseNumber":89,"Text":"In deze Koran hebben Wij voor de mensen uiteenzettingen gegeven van allerlei voorbeelden, maar de meeste mensen willen alleen maar ongelovig zijn"},{"SurahNumber":17,"VerseNumber":90,"Text":"En zij zeggen: \"Wij zullen aan jou geen geloof hechten totdat jij voor ons een bron uit de aarde laat ontspringen"},{"SurahNumber":17,"VerseNumber":91,"Text":"of tot jij een tuin van palmen en wijnstokken hebt en er ruimschoots rivieren doorheen laat stromen"},{"SurahNumber":17,"VerseNumber":92,"Text":"of tot jij de hemel, zoals jij beweert, op ons in stukken laat neervallen of met God en de engelen in groepen komt"},{"SurahNumber":17,"VerseNumber":93,"Text":"of tot jij een huis van goud bezit of in de hemel opstijgt. En wij zullen niet geloven dat jij opgestegen bent als je niet een boek op ons neerzendt dat wij kunnen lezen.\" Zeg: \"Geprezen zij mijn Heer! Ben ik dan iets anders dan een mens, een gezant"},{"SurahNumber":17,"VerseNumber":94,"Text":"En wat de mensen verhinderde te geloven toen de leidraad tot hen kwam was alleen maar dat zij zeiden: \"Heeft God dan een mens als gezant opgeroepen"},{"SurahNumber":17,"VerseNumber":95,"Text":"Zeg: \"Als er op de aarde engelen waren geweest die rustig rondwandelden, dan hadden Wij tot hen uit de hemel een engel als gezant neergezonden"},{"SurahNumber":17,"VerseNumber":96,"Text":"Zeg: \"God is goed genoeg als getuige tussen mij en jullie. Hij is over Zijn dienaren goed ingelicht en doorziet ze"},{"SurahNumber":17,"VerseNumber":97,"Text":"Wie door God op het goede pad gebracht is, die volgt het goede pad en voor wie Hij tot dwaling brengt zul jij buiten Hem om geen beschermers vinden; Wij zullen hen op de opstandingsdag verzamelen: op hun gezichten [ter aarde geworpen], blind, stom en doof. Hun verblijfplaats is de hel; telkens als hij begint te doven wakkeren Wij voor hen de vuurgloed aan"},{"SurahNumber":17,"VerseNumber":98,"Text":"Zo wordt aan hen vergolden omdat zij aan Onze tekenen geen geloof hechtten en dat zij zeiden: \"Wanneer wij dan beenderen en overblijfselen zijn zullen wij dan echt als een nieuwe schepping opgewekt worden"},{"SurahNumber":17,"VerseNumber":99,"Text":"Hebben zij dan niet gezien dat God die de hemelen en de aarde geschapen heeft de macht heeft iets te scheppen wat aan hen gelijk is? En Hij heeft voor hen een termijn gesteld waaraan geen twijfel is, maar de onrechtplegers willen alleen maar ongelovig zijn"},{"SurahNumber":17,"VerseNumber":100,"Text":"Zeg: \"Als jullie over de schatkamers van de barmhartigheid van mijn Heer konden beschikken dan zouden jullie het uit vrees voor het weggeven bij je houden.\" De mens is gierig"},{"SurahNumber":17,"VerseNumber":101,"Text":"En Wij hebben aan Moesa negen duidelijke tekenen gegeven. Vraag de Israëlieten maar. Toen hij tot hen kwam en Fir'aun tot hem zei: \"Ik denk echt, o Moesa, dat jij betoverd bent"},{"SurahNumber":17,"VerseNumber":102,"Text":"Deze zei: \"Jij weet heel goed dat alleen de Heer van de hemelen en de aarde deze dingen als inzichtelijke bewijzen heeft neergezonden en ik denk echt, o Fir'aun dat jij ten ondergang gedoemd bent"},{"SurahNumber":17,"VerseNumber":103,"Text":"En hij wenste hen door afschrikking het land uit te jagen, maar Wij verdronken hem en wie er bij hem waren allemaal"},{"SurahNumber":17,"VerseNumber":104,"Text":"En Wij zeiden daarna tot de Israëlieten: \"Bewoont het land en wanneer de toezegging van het hiernamaals uitkomt, zullen Wij jullie allen door elkaar bijeenbrengen"},{"SurahNumber":17,"VerseNumber":105,"Text":"Met de waarheid hebben Wij hem neergezonden en met de waarheid is hij neergedaald en jou hebben Wij slechts gezonden als verkondiger van goed nieuws en als waarschuwer"},{"SurahNumber":17,"VerseNumber":106,"Text":"En een Koran hebben Wij in gedeelten opgedeeld opdat jij hem bedachtzaam aan de mensen zou voorlezen; Wij hebben hem in gedeelten neergezonden"},{"SurahNumber":17,"VerseNumber":107,"Text":"Zeg: \"Gelooft erin of gelooft niet. Zij aan wie vroeger al kennis gegeven was vallen op hun kinnen in eerbiedige buiging neer, wanneer hij aan hen wordt voorgelezen"},{"SurahNumber":17,"VerseNumber":108,"Text":"En zij zeggen: \"Geprezen zij onze Heer. De toezegging van onze Heer is uitgevoerd"},{"SurahNumber":17,"VerseNumber":109,"Text":"En zij vallen op hun kinnen terwijl zij huilen en hun deemoed neemt erdoor toe"},{"SurahNumber":17,"VerseNumber":110,"Text":"Zeg: \"Roept God of roept de Erbarmer aan. Waarmee jullie ook aanroepen, Hij heeft de mooiste namen. En spreek niet luid bij je salaat en fluister daarbij ook niet, maar zoek naar een manier ertussenin"},{"SurahNumber":17,"VerseNumber":111,"Text":"En zeg: \"Lof zij God die zich geen kind genomen heeft en die geen metgezel in de heerschappij heeft en die geen helper tegen de vernedering behoeft. En verheerlijk Zijn grootheid"},{"SurahNumber":18,"VerseNumber":1,"Text":"Lof zij God die het boek tot Zijn dienaar heeft neergezonden en die heeft gemaakt dat het geen afwijking heeft"},{"SurahNumber":18,"VerseNumber":2,"Text":"[een boek] dat juist is, om de mensen te waarschuwen voor een hevig geweld dat van Hem komt en om aan de gelovigen die de deugdelijke daden doen het goede nieuws te verkondigen dat er voor hen een goed loon is"},{"SurahNumber":18,"VerseNumber":3,"Text":"daarin zullen zij voor altijd verblijven"},{"SurahNumber":18,"VerseNumber":4,"Text":"en om hen te waarschuwen die zeggen: \"God heeft zich een kind genomen"},{"SurahNumber":18,"VerseNumber":5,"Text":"Zij hebben daar geen kennis over en hun vaderen ook niet. Het is een groot woord dat uit hun monden komt. Zij spreken slechts leugen"},{"SurahNumber":18,"VerseNumber":6,"Text":"En misschien zul jij ten gevolge daarvan, als zij in dit bericht niet geloven, je zelf van smart nog ombrengen"},{"SurahNumber":18,"VerseNumber":7,"Text":"Wij hebben wat er op de aarde is tot een versiering voor haar gemaakt om hen op de proef te stellen wie van hen het beste is in wat hij doet"},{"SurahNumber":18,"VerseNumber":8,"Text":"En Wij zullen wat er op haar is tot dorre kale grond maken"},{"SurahNumber":18,"VerseNumber":9,"Text":"Of denk jij dan dat de mensen van de grot en ar-Rakiem iets verbazingwekkends onder Onze tekenen waren"},{"SurahNumber":18,"VerseNumber":10,"Text":"Toen de jonge mannen in de grot een onderkomen zochten en zeiden: \"Onze Heer, geef ons van Uw kant barmhartigheid en bereid ons uit onze toestand een goede uitweg"},{"SurahNumber":18,"VerseNumber":11,"Text":"En Wij bedekten in de grot hun oren voor een aantal jaren"},{"SurahNumber":18,"VerseNumber":12,"Text":"Toen lieten Wij hen opstaan, opdat Wij zouden weten wie van beide partijen het nauwkeurigst zou berekenen hoe lang zij er gebleven waren"},{"SurahNumber":18,"VerseNumber":13,"Text":"Wij vertellen jou het bericht over hen naar waarheid; zij waren jonge mannen die in hun Heer geloofden en die Wij nog beter op het goede pad brachten"},{"SurahNumber":18,"VerseNumber":14,"Text":"En Wij versterkten hun harten toen zij opstonden en zeiden: \"Onze Heer is de Heer van de hemelen en de aarde. Wij zullen in plaats van Hem geen god aanroepen; dan zouden wij iets afwijkends zeggen"},{"SurahNumber":18,"VerseNumber":15,"Text":"Onze mensen hier hebben zich in plaats van Hem goden genomen. Hadden zij dan niet daarvoor met een duidelijke machtiging kunnen komen? En wie is er zondiger dan wie over God bedrog verzint"},{"SurahNumber":18,"VerseNumber":16,"Text":"Maar daar jullie je van hen afgescheiden hebben en alleen God dienen, zoekt dan jullie onderkomen in de grot. Dan zal jullie Heer iets van Zijn barmhartigheid voor jullie uitspreiden en maken dat er uit jullie toestand voor jullie iets zinvols voortkomt"},{"SurahNumber":18,"VerseNumber":17,"Text":"En jij zou zien dat de zon, wanneer zij opging, zich aan de rechterkant van hun grot wegboog en wanneer zij onderging, dat zij hen aan de linkerkant schampte, terwijl zij zich in een nis ervan bevonden. Dat behoort tot Gods tekenen. Wie door God op het goede pad gebracht is, die volgt het goede pad en wie Hij tot dwaling brengt, voor hem vind jij geen beschermer die de weg wijst"},{"SurahNumber":18,"VerseNumber":18,"Text":"En jij zou denken dat zij wakker waren, terwijl zij lagen te slapen. En Wij draaiden hen op hun rechterkant en op hun linkerkant terwijl hun hond zijn voorpoten op de drempel had uitgestrekt. Als jij hen te zien had gekregen, zou je bij hen weg zijn gevlucht en je zou voor hen van vrees vervuld zijn geweest"},{"SurahNumber":18,"VerseNumber":19,"Text":"Zo hebben Wij hen laten opstaan, opdat zij elkaar zouden ondervragen. Een van hen zei: \"Hoe lang heeft het voor jullie geduurd?\" Zij zeiden: \"Het heeft voor ons een dag of een paar dagen geduurd.\" Zij zeiden: \"Jullie Heer weet het best hoe lang het voor jullie geduurd heeft. Zendt dan een van jullie met dit zilverstuk van jullie naar de stad en dan moet hij maar kijken wat het beste voedsel is om jullie daarvan proviand te brengen. En hij moet zich vriendelijk gedragen en niemand van jullie iets laten merken"},{"SurahNumber":18,"VerseNumber":20,"Text":"Want als zij van jullie vernemen dan zullen zij jullie stenigen of jullie naar hun geloof terugbrengen en dan zal het jullie nooit welgaan"},{"SurahNumber":18,"VerseNumber":21,"Text":"Zo maakten Wij dat men hen ontdekte, opdat zij zouden weten dat Gods toezegging waar is en dat er aan het uur geen twijfel is. Toen zij met elkaar over hun geval twistten, zeiden zij: \"Bouwt een gebouw over hen heen.\" Maar hun Heer kent hen het best. Zij die in hun geval overwonnen zeiden: \"Wij zullen over hen heen een plaats van aanbidding inrichten"},{"SurahNumber":18,"VerseNumber":22,"Text":"Ze zullen zeggen: \"Drie, en de vierde van hen is hun hond\" en ze zeggen: \"Vijf, en de zesde van hen is hun hond.\" Het is een gissing naar het verborgene. En ze zeggen: \"Zeven, en de achtste van hen is hun hond.\" Zeg: \"Mijn Heer kent hun aantal het best\" En slechts weinigen kennen hen. Twist dus slechts op een oppervlakkige manier over hen en vraag van geen van hen uitsluitsel over hen"},{"SurahNumber":18,"VerseNumber":23,"Text":"En zeg niet van iets: \"Ik zal dat morgen doen"},{"SurahNumber":18,"VerseNumber":24,"Text":"zonder: \"als God wil.\" En gedenk jouw Heer wanneer je het vergeten hebt en zeg: \"Misschien dat mijn Heer mij op het goede pad zal brengen, dat dichter bij de rechtschapenheid is dan dit"},{"SurahNumber":18,"VerseNumber":25,"Text":"Zij waren driehonderd jaar in de grot gebleven en nog negen jaar erbij"},{"SurahNumber":18,"VerseNumber":26,"Text":"Zeg: \"God weet het best hoe lang het voor hen duurde. Van Hem is het verborgene van de hemelen en de aarde. Wat is Hij scherpziend en wat is Hij scherphorend! Zij hebben buiten hem geen beschermer en Hij maakt niemand deelgenoot van Zijn oordeel"},{"SurahNumber":18,"VerseNumber":27,"Text":"En lees voor wat Ik jou van het boek van jouw Heer heb geopenbaard. Er is niemand die Zijn woorden kan veranderen en buiten Hem zul jij geen schuilplaats vinden"},{"SurahNumber":18,"VerseNumber":28,"Text":"En volhard geduldig met hen die hun Heer in de morgen en de avond aanroepen terwijl zij Zijn aangezicht zoeken en laat het niet zo zijn dat jij voor hen geen oog hebt omdat jij de pracht van het tegenwoordige leven wenst. En gehoorzaam hem niet van wie Wij het hart te onoplettend hebben gemaakt om Ons te gedenken en die zijn eigen bevlieging volgt en die onmatig is"},{"SurahNumber":18,"VerseNumber":29,"Text":"En zeg: \"De waarheid komt van jouw Heer vandaan.\" Wie het wil, die moet dan geloven en wie het wil, die moet maar ongelovig zijn. Wij hebben voor de onrechtplegers een vuur klaargemaakt dat hen van alle kanten omhult. En als zij om hulp vragen worden zij geholpen met water als gesmolten metaal dat de gezichten roostert. Dat is pas een slechte drank en het is een slechte rustplaats"},{"SurahNumber":18,"VerseNumber":30,"Text":"Zij die geloven en de deugdelijke daden doen? Wij zullen het loon van hen die goed werk doen niet verloren laten gaan"},{"SurahNumber":18,"VerseNumber":31,"Text":"Zij zijn het voor wie de tuinen van 'Adn zijn waarvan de rivieren onder hen door stromen. Zij tooien zich daarin met armbanden van goud en zij kleden zich met groene kleding van zijde en goudbrokaat, terwijl zij er op ligbanken achteroverleunen. Dat is pas een goede beloning en het is een goede rustplaats"},{"SurahNumber":18,"VerseNumber":32,"Text":"En geef hun een voorbeeld: Twee mannen, voor een van beiden maakten Wij twee tuinen met wijnstokken en Wij omringden die met palmen en plaatsten tussen beide landbouwgewassen"},{"SurahNumber":18,"VerseNumber":33,"Text":"Beide tuinen gaven hun vruchtopbrengst en schoten daarbij in niets tekort. En Wij lieten door beide een rivier stromen"},{"SurahNumber":18,"VerseNumber":34,"Text":"Hij had inderdaad opbrengst! Hij zei dus tot zijn metgezel met wie hij in gesprek was: \"Ik heb meer bezit dan jij en beschik over meer mensen"},{"SurahNumber":18,"VerseNumber":35,"Text":"En hij ging zijn tuin in, terwijl hij zichzelf onrecht aandeed. Hij zei: \"Ik denk niet dat dit hier ooit zal vergaan"},{"SurahNumber":18,"VerseNumber":36,"Text":"en ik denk ook niet dat het uur aanstaande is. En als ik naar mijn Heer teruggebracht word zal ik nog iets beters dan dit hier als eindbestemming vinden"},{"SurahNumber":18,"VerseNumber":37,"Text":"Zijn metgezel met wie hij in gesprek was zei tot hem: \"Hecht jij dan geen geloof aan Hem die jou uit aarde en dan uit een druppel schiep en je dan tot man gevormd heeft"},{"SurahNumber":18,"VerseNumber":38,"Text":"Maar voor mij is Hij God, mijn Heer, en ik voeg aan mijn Heer niemand als metgezel toe"},{"SurahNumber":18,"VerseNumber":39,"Text":"Had je maar gezegd toen jij je tuin inging: 'Zoals God het wil. Alleen in God is kracht!? Als jij van mij ziet, dat ik minder bezit en kinderen heb"},{"SurahNumber":18,"VerseNumber":40,"Text":"misschien dat God mij dan iets beters zal geven dan jouw tuin en er een afrekening uit de hemel naartoe zal zenden zodat het kale, glibberige grond wordt"},{"SurahNumber":18,"VerseNumber":41,"Text":"of dat het water er diep wegzakt zodat jij het niet meer kunt vinden"},{"SurahNumber":18,"VerseNumber":42,"Text":"En zijn vruchten werden volkomen verwoest. Toen begon hij zich de handen te wringen om wat hij ervoor had uitgegeven nu hij er zo geruïneerd bijlag. En hij zei: \"Ach had ik aan mijn Heer maar niemand als metgezel toegevoegd"},{"SurahNumber":18,"VerseNumber":43,"Text":"En buiten God was er voor hem geen troepenmacht die hem kon helpen; hij kreeg dan ook geen hulp"},{"SurahNumber":18,"VerseNumber":44,"Text":"Als het zo ver is heeft alleen de ware God nog bescherming te bieden. Hij geeft de beste beloning en het beste uiteinde"},{"SurahNumber":18,"VerseNumber":45,"Text":"En maak voor hen een vergelijking: Het tegenwoordige leven is als water dat Wij uit de hemel laten neerdalen. De planten van de aarde groeien daardoor in bonte mengeling. Dan worden zij droge stengels die de wind wegblaast. God is over alles machthebber"},{"SurahNumber":18,"VerseNumber":46,"Text":"Bezit en zonen zijn de pracht van het tegenwoordige leven, maar de deugdelijke daden, die duurzaam zijn, hebben bij jouw Heer een betere beloning en een betere verwachting"},{"SurahNumber":18,"VerseNumber":47,"Text":"En op de dag dat Wij de bergen in beweging zetten en jij de aarde tevoorschijn ziet komen en Wij hen verzamelen, dan laten Wij niet één van hen achter"},{"SurahNumber":18,"VerseNumber":48,"Text":"En zij worden voor jouw Heer in een rij voorgeleid: \"Jullie bent tot Ons gekomen zoals Wij jullie de eerste maal geschapen hebben. Toch beweerden jullie dat Wij voor jullie geen aangewezen tijdstip hadden vastgesteld"},{"SurahNumber":18,"VerseNumber":49,"Text":"En het boek wordt voorgelegd en dan zul jij de boosdoeners terug zien deinzen voor wat erin staat en zij zullen zeggen: \"Wee ons, wat is er met dit boek dat niets kleins en niets groots onopgesomd laat?\" En zij vinden dat wat zij deden aanwezig is. En jouw Heer doet niemand onrecht aan"},{"SurahNumber":18,"VerseNumber":50,"Text":"Toen Wij tot de engelen zeiden: \"Buigt eerbiedig neer voor Adam\", bogen zij zich eerbiedig neer, behalve Iblies die tot de djinn behoorde; hij zondigde dus tegen het bevel van zijn Heer. Zullen jullie dan hem en zijn nageslacht in plaats van mij als beschermers nemen, terwijl zij jullie tot vijand zijn. Dat is pas een slechte ruil voor de onrechtplegers"},{"SurahNumber":18,"VerseNumber":51,"Text":"Ik liet hen niet getuige zijn van de schepping van de hemelen en de aarde en ook niet van de schepping van henzelf; Ik neem hen die tot dwaling brengen toch niet als steun"},{"SurahNumber":18,"VerseNumber":52,"Text":"En op de dag dat Hij zegt: \"Roept Mijn [zogenaamd goddelijke] metgezellen van wie jullie het bestaan beweerden.\" Dan roepen zij hen aan, maar zij geven hun geen gehoor. En Wij maken tussen hen een afgrond"},{"SurahNumber":18,"VerseNumber":53,"Text":"En de boosdoeners zien het vuur en vermoeden al dat zij erin zullen vallen en zij merken dat er geen ontkomen aan is"},{"SurahNumber":18,"VerseNumber":54,"Text":"En Wij hebben in deze Koran voor de mensen toch allerlei voorbeelden uiteengezet, maar de mens is het meest van al twistziek"},{"SurahNumber":18,"VerseNumber":55,"Text":"En de mensen werden toen de leidraad tot hen kwam slechts gehinderd te geloven en hun Heer om vergeving te vragen, opdat de gebruikelijke behandeling van hen die er eertijds waren tot hen zou komen of de bestraffing in allerlei soorten tot hen zou komen"},{"SurahNumber":18,"VerseNumber":56,"Text":"En Wij zenden de gezondenen slechts als verkondigers van goed nieuws en als waarschuwers. En zij die ongelovig zijn redetwisten met behulp van onzin om daarmee de waarheid te weerleggen. En zij hebben met Mijn tekenen en dat waarmee zij gewaarschuwd werden de spot gedreven"},{"SurahNumber":18,"VerseNumber":57,"Text":"En wie is er zondiger dan hij die met de tekenen van zijn Heer vermaand is en er zich dan van afwendt en vergeet wat zijn handen tevoren deden? Wij hebben over hun harten hoezen gelegd zodat zij het niet begrijpen en in hun oren hardhorendheid. En als jij hen oproept tot de leidraad, dan zullen zij zich toch nooit in de goede richting laten leiden"},{"SurahNumber":18,"VerseNumber":58,"Text":"Maar jouw Heer is de vergevende die vol barmhartigheid is. Als Hij hun zou aanrekenen wat zij begaan hebben, dan zou Hij voor hen de bestraffing verhaasten. Toch ligt voor hen een aangewezen tijdstip vast waarvoor zij geen uitwijkplaats zullen vinden"},{"SurahNumber":18,"VerseNumber":59,"Text":"En dat zijn de steden die Wij vernietigd hebben toen zij onrecht pleegden. En Wij hebben voor hun vernietiging een aangewezen tijdstip vastgesteld"},{"SurahNumber":18,"VerseNumber":60,"Text":"En toen Moesa tot zijn knecht zei: \"Ik zal niet ophouden tot ik de plaats bereik waar de beide zeeën samenkomen al zou ik tijden moeten doorgaan"},{"SurahNumber":18,"VerseNumber":61,"Text":"En toen zij de plaats waar beide samenkomen bereikt hadden, vergaten zij hun vis en die baande zich toen een weg de zee in waarbij hij verdween"},{"SurahNumber":18,"VerseNumber":62,"Text":"En toen zij verder gegaan waren zei hij tot zijn knecht: \"Breng ons ons middagmaal, want door deze reis van ons hebben wij vermoeienis te verduren gehad"},{"SurahNumber":18,"VerseNumber":63,"Text":"Hij zei: \"Heb je gezien? Toen wij ons naar de rots begaven vergat ik de vis. En niemand anders dan de satan heeft mij hem laten vergeten, zodat ik niet aan hem dacht en hij baande zich een weg de zee in op een verbazingwekkende manier"},{"SurahNumber":18,"VerseNumber":64,"Text":"Hij zei: \"Dat was het wat wij zochten!\" Toen draaiden zij om en keerden op hun schreden terug"},{"SurahNumber":18,"VerseNumber":65,"Text":"Zij vonden toen een van Onze dienaren die Wij barmhartigheid van Onze kant gegeven hadden en die Wij kennis die bij Ons vandaan kwam onderwezen hadden"},{"SurahNumber":18,"VerseNumber":66,"Text":"Moesa zei tot hem: \"Mag ik jou volgen zodat jij mij onderwijst in wat jou aan redelijk inzicht onderwezen is"},{"SurahNumber":18,"VerseNumber":67,"Text":"Hij zei: \"Jij zult het met mij niet kunnen uithouden"},{"SurahNumber":18,"VerseNumber":68,"Text":"Hoe zul jij het kunnen uithouden bij iets wat jij met je kennis niet kunt omvatten"},{"SurahNumber":18,"VerseNumber":69,"Text":"Hij zei: \"Je zult vinden dat ik, zo God wil, volharden zal en ik zal jou in geen bevel ongehoorzaam zijn"},{"SurahNumber":18,"VerseNumber":70,"Text":"Hij zei: \"Als jij mij dan volgt, vraag mij dan niets, zolang ik er zelf niet tot jou over spreek"},{"SurahNumber":18,"VerseNumber":71,"Text":"Zo gingen zij dan verder totdat hij, toen zij aan boord van het schip waren gegaan, er een gat in maakte. Hij zei: \"Maak jij er een gat in om haar opvarenden te laten verdrinken? Daar heb je echt iets vreselijks begaan"},{"SurahNumber":18,"VerseNumber":72,"Text":"Hij zei: \"Heb ik niet gezegd dat je het met mij niet zou kunnen uithouden"},{"SurahNumber":18,"VerseNumber":73,"Text":"Hij zei: \"Neem mij niet kwalijk dat ik het vergat en reken het mij niet te zwaar aan"},{"SurahNumber":18,"VerseNumber":74,"Text":"Zo gingen zij verder totdat zij een jonge man tegenkwamen. Die doodde hij toen. Hij zei: \"Hoe kon jij een onschuldig mens doden en niet eens uit vergelding voor het leven van iemand anders? Daar heb je echt iets verwerpelijks begaan"}]}