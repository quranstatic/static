{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":23,"VerseNumber":1,"Text":"Верници ће успети"},{"SurahNumber":23,"VerseNumber":2,"Text":"они који су скрушени у својој молитви"},{"SurahNumber":23,"VerseNumber":3,"Text":"и који се окрећу од бесмислица"},{"SurahNumber":23,"VerseNumber":4,"Text":"и који милостињу удељују"},{"SurahNumber":23,"VerseNumber":5,"Text":"и који чувају своја стидна места"},{"SurahNumber":23,"VerseNumber":6,"Text":"осим од својих супруга или оних које су у њиховом поседу; они, заиста, неће да буду прекорени"},{"SurahNumber":23,"VerseNumber":7,"Text":"а они који и преко тога нешто траже, то су заиста они који прелазе границу"},{"SurahNumber":23,"VerseNumber":8,"Text":"и који на поверене им аманете и обавезе своје пазе"},{"SurahNumber":23,"VerseNumber":9,"Text":"и који своје молитве на време обављају"},{"SurahNumber":23,"VerseNumber":10,"Text":"они су заиста наследници"},{"SurahNumber":23,"VerseNumber":11,"Text":"који ће Рај да наследе, они ће у њему вечно да бораве"},{"SurahNumber":23,"VerseNumber":12,"Text":"Ми смо, заиста, створили човека од бити земље"},{"SurahNumber":23,"VerseNumber":13,"Text":"затим чинимо да доспе у припремљено станиште као кап семена"},{"SurahNumber":23,"VerseNumber":14,"Text":"па онда кап семена угрушком створимо, затим од угрушка заквачак створимо, па од заквачка кости створимо, а онда кости месом заоденемо, и после га, као друго створење, формирамо, па нека је узвишен Аллах, Најбољи Створитељ"},{"SurahNumber":23,"VerseNumber":15,"Text":"Ви ћете, после тога, заиста, да помрете"},{"SurahNumber":23,"VerseNumber":16,"Text":"затим ћете, на Судњем дану, да будете оживљени"},{"SurahNumber":23,"VerseNumber":17,"Text":"Ми смо седам небеса изнад вас створили, и Ми нисмо немарни према оном што смо створили"},{"SurahNumber":23,"VerseNumber":18,"Text":"Ми са неба спуштамо воду са мером, и у земљи је задржавамо - а можемо да учинимо и да нестане"},{"SurahNumber":23,"VerseNumber":19,"Text":"и помоћу ње баште за вас подижемо од палми и винове лозе - у њима имате много воћа, и ви га једете"},{"SurahNumber":23,"VerseNumber":20,"Text":"и маслиново дрво које расте на Синајској гори, од њега добијате уље и зачин"},{"SurahNumber":23,"VerseNumber":21,"Text":"И у стоци вам је поука: Ми вам дајемо да пијете оно што се налази у њеним утробама, и ви од ње имате многе користи и ви се њоме храните"},{"SurahNumber":23,"VerseNumber":22,"Text":"и на њима, и на лађама се превозите"},{"SurahNumber":23,"VerseNumber":23,"Text":"Ми смо послали Ноја његовом народу, па им он рече: „О мој народе, само Аллаха обожавајте, ви немате другог истинског бога осим Њега; зар се не бојите?!“"},{"SurahNumber":23,"VerseNumber":24,"Text":"Али су главешине његовог народа, које нису веровале, говориле: „Он је само човек као и ви, жели предност над вама. Да је Аллах хтео, послао би анђеле; овако нешто нисмо чули од наших давних предака"},{"SurahNumber":23,"VerseNumber":25,"Text":"Он је човек опседнут духовима, па пустите га неко време!”"},{"SurahNumber":23,"VerseNumber":26,"Text":"„Мој Господару“, рече он, „помози ми, зато што ме у лаж утерују!“"},{"SurahNumber":23,"VerseNumber":27,"Text":"И Ми му објависмо: “Гради лађу под очима Нашим и према надахнућу Нашем, па кад заповед Наша дође и вода испод пећи на површину земље избије, ти у њу укрцај од сваке врсте животиње по пар, мужјака и женку, и чељад своју, али не оне о којима је већ суд донесен, и не обраћај Ми се за невернике, јер ће, заиста, бити потопљени.”"},{"SurahNumber":23,"VerseNumber":28,"Text":"Па кад се сместиш у лађу, ти и они који су уз тебе, реци: 'Хвала Аллаху, Који нас је спасио безбожничког народа"},{"SurahNumber":23,"VerseNumber":29,"Text":"И реци: “Господару мој, искрцај ме на благословљено место, Ти то најбоље умеш!”"},{"SurahNumber":23,"VerseNumber":30,"Text":"У томе су, заиста, поуке, а Ми смо заиста стављали на кушњу"},{"SurahNumber":23,"VerseNumber":31,"Text":"После њих смо друга покољења стварали"},{"SurahNumber":23,"VerseNumber":32,"Text":"и послали смо им, као посланика, једног између њих: „Само Аллаха обожавајте, ви немате другог истинског бога осим Њега; зар се не бојите?!“"},{"SurahNumber":23,"VerseNumber":33,"Text":"Али су великани његовог народа, који нису веровали, који су порицали да ће да буду оживљени на Оном свету, и којима смо дали да раскошно живе у животу на овом свету, говорили: „Он је човек као и ви; једе оно што и ви једете, и пије оно што и ви пијете"},{"SurahNumber":23,"VerseNumber":34,"Text":"и ако се будете покоравали човеку попут вас, сигурно ћете да будете изгубљени"},{"SurahNumber":23,"VerseNumber":35,"Text":"Зар вама он да прети да ћете, након што умрете и земља и кости постанете, заиста, да будете оживљени"},{"SurahNumber":23,"VerseNumber":36,"Text":"Немогуће је оно чиме вам се прети"},{"SurahNumber":23,"VerseNumber":37,"Text":"„Постоји само наш живот на овом свету, ту живимо и умиремо, а оживљени нећемо бити"},{"SurahNumber":23,"VerseNumber":38,"Text":"Он је човек који о Аллаху износи лажи, и ми му не верујемо.“"},{"SurahNumber":23,"VerseNumber":39,"Text":"„Мој Господару,“ замолио је он, „помози ми, они ме у лаж утерују!“"},{"SurahNumber":23,"VerseNumber":40,"Text":"„Ускоро ће они да се кају!“ Одговори Он"},{"SurahNumber":23,"VerseNumber":41,"Text":"и заслужено их је погодио страшан глас, и Ми смо их учинили као што је речни нанос, па далеко био насилнички народ"},{"SurahNumber":23,"VerseNumber":42,"Text":"А затим смо, после њих, друга поколења стварили"},{"SurahNumber":23,"VerseNumber":43,"Text":"ниједан народ не може убрзати ни успорити време своје пропасти"},{"SurahNumber":23,"VerseNumber":44,"Text":"Затим смо посланике, једне за другим слали. Кад год би неком народу дошао његов посланик, утеривали би га у лаж, и Ми смо их зато редом уништавали, и само смо у причама о њима сачували спомен; па далеко били људи који нису веровали"},{"SurahNumber":23,"VerseNumber":45,"Text":"После смо послали Мојсија и брата му Арона са Нашим знаковима и очигледним доказом"},{"SurahNumber":23,"VerseNumber":46,"Text":"фараону и његовим главешинама, али су се они узохолили, били су то надмени људи"},{"SurahNumber":23,"VerseNumber":47,"Text":"Говорили су: „Зар да поверујемо двојици људи који су као и ми, а њихов народ је у нашем ропству"},{"SurahNumber":23,"VerseNumber":48,"Text":"И њих двојицу лажљивцима прогласише, па су зато били уништени"},{"SurahNumber":23,"VerseNumber":49,"Text":"Мојсију смо онда дали Књигу не би ли Израиљеви синови ишли Правим путем"},{"SurahNumber":23,"VerseNumber":50,"Text":"И сина Маријиног и мајку његову знаком смо учинили. Ми смо њих на једној висоравни с текућом водом настанили"},{"SurahNumber":23,"VerseNumber":51,"Text":"“О посланици, дозвољеним и лепим јелима се храните и добра дела чините, јер Ја добро знам шта ви радите"},{"SurahNumber":23,"VerseNumber":52,"Text":"Ова ваша вера - једна је вера, а Ја сам ваш Господар, па Ме се бојте"},{"SurahNumber":23,"VerseNumber":53,"Text":"А народи су се у питањима своје вере поделили на скупине, свака странка задовољна са оним што има"},{"SurahNumber":23,"VerseNumber":54,"Text":"Па, остави их у њиховој заблуди још неко време"},{"SurahNumber":23,"VerseNumber":55,"Text":"Мисле ли они - да тиме што их помажемо иметком и синовима"},{"SurahNumber":23,"VerseNumber":56,"Text":"да журимо да им благодати подаримо? Напротив, они не опажају"},{"SurahNumber":23,"VerseNumber":57,"Text":"Они који из бојазни према Господару свом страхују"},{"SurahNumber":23,"VerseNumber":58,"Text":"и они који у доказе и речи свога Господара верују"},{"SurahNumber":23,"VerseNumber":59,"Text":"и они који поред свог Господара ништа друго не обожавају"},{"SurahNumber":23,"VerseNumber":60,"Text":"и они који од онога што им је дато удељују, а срца су им пуна страха зато што ће да се врате своме Господару"},{"SurahNumber":23,"VerseNumber":61,"Text":"они журе да раде добра дела, и у њима друге претичу"},{"SurahNumber":23,"VerseNumber":62,"Text":"Ми никога не задужујемо преко његових могућности; код Нас је Књига која говори истину, и њима неће да буде учињена неправда"},{"SurahNumber":23,"VerseNumber":63,"Text":"Али, срца неверника су према овом сасвим равнодушна, а поред тога и ружна дела стално чине"},{"SurahNumber":23,"VerseNumber":64,"Text":"А кад будемо на муке ставили оне међу њима који су раскошним животом живели, одмах ће почети са запомагањем"},{"SurahNumber":23,"VerseNumber":65,"Text":"„Сада не запомажите, Ми вам нећемо помоћ пружити"},{"SurahNumber":23,"VerseNumber":66,"Text":"вама су Моје речи биле казиване, али сте им леђа окретали"},{"SurahNumber":23,"VerseNumber":67,"Text":"охолећи се Храмом, и у њему посеткујући, ружне речи сте говорили!”"},{"SurahNumber":23,"VerseNumber":68,"Text":"Зашто они о Кур'ану не размисле, или им је дошло нешто што није долазило њиховим давним прецима"},{"SurahNumber":23,"VerseNumber":69,"Text":"Зар они не познају свога Посланика, па га зато поричу"},{"SurahNumber":23,"VerseNumber":70,"Text":"Зар говоре: „Луд је!“ Међутим, он им доноси Истину, али већина њих презире истину"},{"SurahNumber":23,"VerseNumber":71,"Text":"Када би Аллах ствари усклађивао према прохтевима њиховим, сигурно би нестало поретка на небесима и на Земљи и у оном што је на њима. Ми смо им дали Кур’ан, славу њихову, али се они од славе своје окрећу"},{"SurahNumber":23,"VerseNumber":72,"Text":"Или од њих тражиш надокнаду? Па надокнада Господара твог боља је, Он је најбољи Опскрбитељ"},{"SurahNumber":23,"VerseNumber":73,"Text":"Ти их, заиста, позиваш на Прави пут"},{"SurahNumber":23,"VerseNumber":74,"Text":"али они који у Будући свет неће да верују се од Правог пута, заиста, отуђују"},{"SurahNumber":23,"VerseNumber":75,"Text":"И кад бисмо им се смиловали и отклонили од њих невољу у којој се налазе, опет би они, сигурно, наставили да у својој заблуди лутају"},{"SurahNumber":23,"VerseNumber":76,"Text":"Ми смо их патњом ставили на искушење, али се они Господару своме нису покорили, нити су се понизно молили"},{"SurahNumber":23,"VerseNumber":77,"Text":"тек кад им отворимо капију тешке патње они ће наду да изгубе и у очајање ће да западну"},{"SurahNumber":23,"VerseNumber":78,"Text":"Он је Тај Који вам је створио слух, и вид, и дао разум; а како мало ви захваљујете"},{"SurahNumber":23,"VerseNumber":79,"Text":"Он вас на Земљи ствара, и пред Њим ћете се сакупити"},{"SurahNumber":23,"VerseNumber":80,"Text":"Он живот и смрт даје и само од Њега зависи измена ноћи и дана, па зашто не схватите"},{"SurahNumber":23,"VerseNumber":81,"Text":"Али, они говоре као што су говорили они пре њих"},{"SurahNumber":23,"VerseNumber":82,"Text":"Говорили су: „Зар кад помремо и кад постанемо прах и кости, зар ћемо, заиста, да будемо оживљени"},{"SurahNumber":23,"VerseNumber":83,"Text":"И нама и, још давно, нашим прецима се то претило, али, то су само измишљотине древних народа.“"},{"SurahNumber":23,"VerseNumber":84,"Text":"Упитај: „Чија је Земља и све оно што је на њој, знате ли?“"},{"SurahNumber":23,"VerseNumber":85,"Text":"„Аллахова!“ Одговориће, а ти реци: „Па зашто онда не дођете себи?“"},{"SurahNumber":23,"VerseNumber":86,"Text":"Упитај: „Ко је Господар седам небеса и ко је Господар величанственог Престола?“"},{"SurahNumber":23,"VerseNumber":87,"Text":"„Аллах!“, одговориће, а ти реци: „Па зашто Га се онда не бојите?!“"},{"SurahNumber":23,"VerseNumber":88,"Text":"Упитај: “У чијој је руци власт над свим, и ко узима у заштиту, и од кога нико не може заштићен бити, знате ли?”"},{"SurahNumber":23,"VerseNumber":89,"Text":"“Аллах!” Одговориће, а ти реци: “Па зашто онда допуштате да будете заведени?”"},{"SurahNumber":23,"VerseNumber":90,"Text":"Да, Ми им истину доносимо, а они су заиста лажљивци"},{"SurahNumber":23,"VerseNumber":91,"Text":"Аллах није за Себе узео сина, и поред Њега не постоји други бог! Иначе би сваки бог, с оним што је створио, радио шта би хтео, и један другог би побеђивао. Слављен нека је Аллах Који је далеко од онога како Га они описују"},{"SurahNumber":23,"VerseNumber":92,"Text":"Који зна невидљиви и видљиви свет и Он је врло високо изнад оних које поред Њега обожавају"},{"SurahNumber":23,"VerseNumber":93,"Text":"Реци: „Господару мој, ако ћеш да ми покажеш оно што им се претећи обећава"},{"SurahNumber":23,"VerseNumber":94,"Text":"онда ме, Господару мој, не остави с народом неверничким!”"},{"SurahNumber":23,"VerseNumber":95,"Text":"А Ми, заиста, можемо да ти покажемо оно чиме им се прети"},{"SurahNumber":23,"VerseNumber":96,"Text":"Ти лепим зло узврати, Ми добро знамо шта они износе"},{"SurahNumber":23,"VerseNumber":97,"Text":"и реци: „Господару мој, тражим заштиту код Тебе од ђаволских наговарања"},{"SurahNumber":23,"VerseNumber":98,"Text":"и Теби се, Господару мој, обраћам да ме од њиховог присуства заштитиш!”"},{"SurahNumber":23,"VerseNumber":99,"Text":"И када неком од њих смрт дође, он узвикне: „Господару мој, поврати ме"},{"SurahNumber":23,"VerseNumber":100,"Text":"да урадим какво добро у ономе што сам пропустио!“ Никако!То су, заиста, речи које ће он узалудно да говори - пред њима ће препрека да буде све до Дана када ће да буду проживљени"},{"SurahNumber":23,"VerseNumber":101,"Text":"Па кад у рог буде дунуто, тада међу њима неће да буде родбинских веза и једни друге неће ништа да питају"},{"SurahNumber":23,"VerseNumber":102,"Text":"Они чија добра дела буду тешка, они ће успети и спасити се"},{"SurahNumber":23,"VerseNumber":103,"Text":"а они чија добра дела буду лака, они ће у потпуности изгубљени бити, у Паклу ће вечно да бораве"},{"SurahNumber":23,"VerseNumber":104,"Text":"Ватра ће лица да им пржи и искежених зуба ће да буду у њој"},{"SurahNumber":23,"VerseNumber":105,"Text":"Зар вам нису казиване Моје речи, а ви сте их порицали"},{"SurahNumber":23,"VerseNumber":106,"Text":"“Господару наш”, рећи ће, “наши прохтеви су били од нас јачи, па смо постали народ залутали"},{"SurahNumber":23,"VerseNumber":107,"Text":"Господару наш, избави нас из ње. Ако бисмо поново зло радили, онда би заиста неправедници били.”"},{"SurahNumber":23,"VerseNumber":108,"Text":"„Останите у њој презрени и не обраћајте Ми се!“ Рећи ће Он"},{"SurahNumber":23,"VerseNumber":109,"Text":"Кад су неке Моје слуге говориле: „Господару наш, ми верујемо, зато нам опрости и смилуј нам се, а Ти си Милосник најбољи!“"},{"SurahNumber":23,"VerseNumber":110,"Text":"Ви сте им се толико ругали да сте због тога на Мене заборављали и увек сте их исмејавали"},{"SurahNumber":23,"VerseNumber":111,"Text":"Ја њих данас награђујем за оно што су трпели, и они су, заиста, прави победници.”"},{"SurahNumber":23,"VerseNumber":112,"Text":"“А колико сте година на Земљи провели?” Биће упитани"},{"SurahNumber":23,"VerseNumber":113,"Text":"„Провели смо, дан или само део дана,“ одговориће, „питај оне који су бројали.“"},{"SurahNumber":23,"VerseNumber":114,"Text":"“Па да, кратко сте провели”, рећи ће им се, “да сте само знали!”"},{"SurahNumber":23,"VerseNumber":115,"Text":"„Зар сте мислили да смо вас узалуд створили и да Нам се нећете вратити?!“"},{"SurahNumber":23,"VerseNumber":116,"Text":"И нека је Узвишен Аллах, Истинити Владар, нема другог истинског бога осим Њега, Господара Престола дивног"},{"SurahNumber":23,"VerseNumber":117,"Text":"А онај који се, поред Аллаха, моли другом богу, без икаквог доказа о томе, пред Господаром својим ће рачун полагати, и неверници се неће никад спасити"},{"SurahNumber":23,"VerseNumber":118,"Text":"И реци: „Господару мој, опрости и смилуј се, Ти си најмилостивији!“"},{"SurahNumber":24,"VerseNumber":1,"Text":"Објављујемо поглавље и његове прописе чинимо обавезним! У њему објављујемо јасне доказе да бисте поуку примили"},{"SurahNumber":24,"VerseNumber":2,"Text":"Блудницу и блудника избичујте са по стотину удараца бича, и нека вас при вршењу Аллахових прописа не обузима према њима никакво сажаљење, ако верујете у Аллаха и у Судњи дан, и нека њиховом кажњавању присуствује једна група верника"},{"SurahNumber":24,"VerseNumber":3,"Text":"Блудник се не жени осим са блудницом или вишебошкињом, а са блудницом се жени само блудник или вишебожац, а верницима је то забрањено"},{"SurahNumber":24,"VerseNumber":4,"Text":"Они који потворе чедне жене, а потом не докажу то са четири сведока, избичујте их са осамдесет удараца и не примајте никада више њихово сведочење; они су нечасни људи"},{"SurahNumber":24,"VerseNumber":5,"Text":"осим оних који се после тога покају и поправе, јер Аллах опрашта грехе и милостив је"},{"SurahNumber":24,"VerseNumber":6,"Text":"А они који окриве своје жене, а не буду имали других сведока, него су само они сведоци, потврдиће своје сведочење заклетвом Аллахом, и то четири пута да заиста говоре истину"},{"SurahNumber":24,"VerseNumber":7,"Text":"а пети пут да их погоди Аллахово проклетство ако лажу"},{"SurahNumber":24,"VerseNumber":8,"Text":"А она ће казне бити поштеђена, ако се четири пута Аллахом закуне да он, уистину, лаже"},{"SurahNumber":24,"VerseNumber":9,"Text":"а пети пут да је стигне Аллахова срџба, ако он говори истину"},{"SurahNumber":24,"VerseNumber":10,"Text":"А да није Аллахове доброте према вама и Његове милости и да Аллах није Онај Који прима покајање и мудар је"},{"SurahNumber":24,"VerseNumber":11,"Text":"Међу вама је било оних који су износили потвору. Ви не сматрајте то неким злом по вас; не, то је добро по вас. Сваки од њих биће кажњен према греху који је заслужио, а онога од њих који је то највише радио чека велика патња"},{"SurahNumber":24,"VerseNumber":12,"Text":"Зашто, чим сте то чули, верници и вернице нису једни о другима добро помислили и рекли: „Ово је очигледна потвора!“"},{"SurahNumber":24,"VerseNumber":13,"Text":"Зашто нису довели четворицу сведока? А пошто сведоке нису довели, они су онда код Аллаха лажљивци"},{"SurahNumber":24,"VerseNumber":14,"Text":"А да није Аллахове доброте према вама и Његове милости и на овом свету и на Оном свету, већ би вас снашла велика патња због онога у шта сте се упустили"},{"SurahNumber":24,"VerseNumber":15,"Text":"Када сте то препричавали својим језицима и када сте на сва уста говорили оно о чему нисте ништа знали, ви сте то ситницом сматрали, али је то код Аллаха крупно"},{"SurahNumber":24,"VerseNumber":16,"Text":"Зашто нисте, чим сте то чули, рекли: „Не доликује нам да о томе говоримо, Узвишен нека си Ти! То је велика потвора!“"},{"SurahNumber":24,"VerseNumber":17,"Text":"Аллах вам наређује да више никад тако нешто не поновите, ако сте верници"},{"SurahNumber":24,"VerseNumber":18,"Text":"и Аллах вам прописе објашњава; а Аллах све зна и мудар је"},{"SurahNumber":24,"VerseNumber":19,"Text":"Заиста онима који воле да се о верницима шире бестидне гласине чека болна казна и на овом свету и на Будућем; Аллах зна, а ви не знате"},{"SurahNumber":24,"VerseNumber":20,"Text":"А да није Аллахове доброте према вама и Његове милости и да Аллах није милосрдан и милостив"},{"SurahNumber":24,"VerseNumber":21,"Text":"О верници, не следите ђавоље стопе! Онај ко буде следио ђавоље стопе он ће га на разврат и одвратна дела наводити. А да није Аллахове доброте према вама и Његове милости, ниједан од вас се не би никад очистио од греха; али Аллах чисти онога кога Он хоће. Аллах све чује и све зна"},{"SurahNumber":24,"VerseNumber":22,"Text":"Нека се доброчинитељи и богати међу вама не заклињу да више неће да помажу рођаке и сиромахе, и оне који су на Аллаховом путу напустили свој родни крај; нека им опросте и не замере! Зар вам не би било драго да и вама Аллах опрости?! А Аллах опрашта грехе и милостив је"},{"SurahNumber":24,"VerseNumber":23,"Text":"Заиста они који потворе честите, безазлене вернице нека су проклети и на овом свету и на Будућем и њима припада болна патња"},{"SurahNumber":24,"VerseNumber":24,"Text":"на Дан када против њих буду сведочили њихови језици, и њихове руке, и њихове ноге за оно што су радили"},{"SurahNumber":24,"VerseNumber":25,"Text":"Тог Дана Аллах ће их казнити казном коју су заслужили и они ће сазнати да је Аллах, заиста, Истина очигледна"},{"SurahNumber":24,"VerseNumber":26,"Text":"Неваљале жене припадају неваљалим мушкарцима, а неваљали мушкарци припадају неваљалим женама; честите жене припадају честитим мушкарцима, а честити мушкарци припадају честитим женама. Они нису криви за оно што о њима говоре, њих чека опрост и велико обиље"},{"SurahNumber":24,"VerseNumber":27,"Text":"О верници, у туђе куће не улазите док допуштење не добијете и док укућане не поздравите – то вам је боље, поучите се"},{"SurahNumber":24,"VerseNumber":28,"Text":"А ако у њима никога не нађете, не улазите у њих док вам се не допусти; а ако вам се каже: „Вратите се!“ Ви се вратите, то вам је чедније, а Аллах добро зна оно што радите"},{"SurahNumber":24,"VerseNumber":29,"Text":"Није вам грех да улазите у ненастањене куће у којима се налазе ваше ствари, а Аллах зна оно што јавно показујете и оно што кријете"},{"SurahNumber":24,"VerseNumber":30,"Text":"Реци верницима нека оборе своје погледе и нека воде бригу о својим стидним местима; то им је чедније. Аллах у потпуности зна оно што они раде"},{"SurahNumber":24,"VerseNumber":31,"Text":"А реци верницама нека оборе погледе своје и нека воде бригу о стидним местима својим; и нека не дозволе да се од украса њихових види ишта осим оног што је ионако спољашње, и нека вела своја спусте на груди своје; нека украсе своје не показују другима, то могу само мужевима својим, или очевима својим, или очевима мужева својих, или синовима својим, или синовима мужева својих, или браћи својој или синовима браће своје, или синовима сестара својих, или пријатељицама својим, или робињама својим, или мушкарцима којима нису потребне жене, или деци која још нису спознала стидна места жена; и нека не ударају ногама својим да би се чуо звекет накита њиховог који покривају. И сви се Богу покајте, о верници, да бисте постигли оно што желите"},{"SurahNumber":24,"VerseNumber":32,"Text":"Удајте неудате и жените неожењене, и честите робове и своје робиње; ако су сиромашни, Аллах ће им из Свога обиља дати. Аллах је неизмерно дарежљив и све зна"},{"SurahNumber":24,"VerseNumber":33,"Text":"И нека се суздрже они који немају могућности да се ожене, док им Аллах из Свога обиља не помогне! А са онима у вашем поседу који желе да се откупе, ако знате да су у стању да то учине, о откупу се договорите. И дајте им нешто од иметка који вам је Аллах дао. И не нагоните своје робиње да се баве блудом - ако оне желе да буду честите - да бисте стекли пролазна добра овога света; а ако их неко на то присили, Аллах ће, након што су биле приморане, да им опрости и према њима да буде милостив"},{"SurahNumber":24,"VerseNumber":34,"Text":"Ми вам објављујемо јасне речи и примере из живота оних који су били пре вас и нестали, и поуку богобојазним"},{"SurahNumber":24,"VerseNumber":35,"Text":"Аллах је светло небеса и Земље! Пример Његовог светла је као удубина у којој је фитиљ кандила; фитиљ је у стакленки, а стакленка је као блистава звезда; ужиже се благословљеним маслиновим дрветом, источним и западним, чије уље готово да сија кад га ватра и не дотакне; сама светлост изнад светлости! Аллах води ка Својој светлости онога кога Он хоће. Аллах наводи примере људима, Аллах све добро зна"},{"SurahNumber":24,"VerseNumber":36,"Text":"У џамијама, које се Његовом вољом подижу и у којима се спомиње Његово име – Њега славе и величају, ујутру и навече"},{"SurahNumber":24,"VerseNumber":37,"Text":"људи које куповина и продаја не ометају да спомињу Аллаха и који обављају молитву и удељују обавезну милостињу, и који стрепе од Дана у коме ће срца и погледи да буду узнемирени"},{"SurahNumber":24,"VerseNumber":38,"Text":"да би их Аллах лепом наградом за дела њихова наградио и да би им од доброте Своје и више дао. А Аллах даје коме хоће, без рачуна"},{"SurahNumber":24,"VerseNumber":39,"Text":"А дела неверника су као варка у равници у којој жедан види воду, али кад до тог места дође, ништа не нађе – а затећи ће да га чека крај њега Аллахова казна и Он ће потпуно да му обрачуна његова дела; Аллах веома брзо обрачунава"},{"SurahNumber":24,"VerseNumber":40,"Text":"или су као тмине над дубоким морем које прекривају таласи све један за другим, изнад којих су облаци, све тмине једна изнад других, прст се пред оком не види – а онај коме Аллах не да светло неће светла ни имати"},{"SurahNumber":24,"VerseNumber":41,"Text":"Зар не знаш да Аллаха славе и величају сви који су на небесима и на Земљи, а и птице ширењем својих крила; сви знају како ће да Му се моле и како ће да Га славе и величају. А Аллах добро зна оно што они раде"},{"SurahNumber":24,"VerseNumber":42,"Text":"Аллахова је власт и на небесима и на Земљи, а Аллаху се све враћа"},{"SurahNumber":24,"VerseNumber":43,"Text":"Зар не видиш да Аллах полако покреће облаке, а онда их спаја и једне над другима гомила, па ти видиш кишу како из њих пада: Он с неба, из облака величине брда, спушта град, па њиме кога хоће погоди, а кога хоће поштеди – блесак муње Његове готово да одузме вид"},{"SurahNumber":24,"VerseNumber":44,"Text":"Он чини да ноћ и дан наступају наизменично и у томе је, заиста, поука за оне који памет имају"},{"SurahNumber":24,"VerseNumber":45,"Text":"Аллах сва жива бића ствара од воде, нека од њих пузе на стомаку, нека иду на две ноге, а нека, опет ходају на четири; Аллах ствара што хоће, Аллах, заиста, све може"},{"SurahNumber":24,"VerseNumber":46,"Text":"Ми смо објавили јасне речи и доказе; а Аллах упућује на Прави пут онога кога Он хоће"},{"SurahNumber":24,"VerseNumber":47,"Text":"Лицемери говоре: „Ми верујемо у Аллаха и Посланика, и покоравамо се“, а затим се неки од њих одмећу. Нису они верници"},{"SurahNumber":24,"VerseNumber":48,"Text":"Кад буду позвани Аллаху и Његовом Посланику да им пресуди, неки од њих одједном леђа окрену"},{"SurahNumber":24,"VerseNumber":49,"Text":"само ако знају да је правда на њиховој страни, долазе му послушно"},{"SurahNumber":24,"VerseNumber":50,"Text":"Да ли су њихова срца болесна, или сумњају, или страхују да ће Аллах и Његов Посланик према њима неправедно да поступе? Ниједно, него желе другима неправду да учине"},{"SurahNumber":24,"VerseNumber":51,"Text":"Кад се верници Аллаху и Посланику Његовом позову да им пресуди, само кажу: „Слушамо и покоравамо се!“ То су они који су успели"},{"SurahNumber":24,"VerseNumber":52,"Text":"Они који се Аллаху и Његовом Посланику буду покоравали, који се буду бојали Аллаха и Њега се чували - то су они који су успели и који су спашени"},{"SurahNumber":24,"VerseNumber":53,"Text":"Лицемери се заклињу Аллахом, најтежом заклетвом, да ће сигурно да иду у бој ако им ти наредиш. Реци: „Не заклињите се! Ваша покорност је позната! Аллах, заиста, у потпуности зна оно што радите.“"},{"SurahNumber":24,"VerseNumber":54,"Text":"Реци: „Покоравајте се Аллаху и покоравајте се Посланику!“ А ако се окренете, он је дужан да ради оно што се њему наређује, а ви сте дужни оно што се вама наређује, па ако му будете послушни, бићете на Правом путу - а Посланикова дужност је само да јасно обзнани"},{"SurahNumber":24,"VerseNumber":55,"Text":"Аллах обећава да ће оне међу вама који буду веровали и добра дела чинили сигурно намесницима на Земљи поставити, као што је поставио намесницима оне пре њих, и да ће им зацело веру њихову учврстити, ону коју им Он жели, и да ће им сигурно страх сигурношћу заменити; они ће само Мене обожавати, и неће друге Мени у обожавању да придружују. А они који и после тога буду неверници – они су прави грешници"},{"SurahNumber":24,"VerseNumber":56,"Text":"А ви обављајте молитву и дајте обавезну милостињу и Посланику будите послушни да би вам се милост указала"},{"SurahNumber":24,"VerseNumber":57,"Text":"Никако не мисли да ће неверници умаћи Њему на Земљи; њихово боравиште биће ватра, а она је, заиста, грозно пребивалиште"},{"SurahNumber":24,"VerseNumber":58,"Text":"О верници, нека од вас у три случаја затраже допуштење да вам уђу они који су у вашем поседу и они који још нису полно зрели: пре јутарње молитве, и када у подне одложите своју одећу, и после обављања ноћне молитве. То су три доба када нисте обучени, а у друго доба није ни вама ни њима грех, па они код вас често улазе, а и ви једни код других улазите. Тако вам Аллах објашњава прописе! А Аллах све зна и мудар је"},{"SurahNumber":24,"VerseNumber":59,"Text":"А кад ваша деца достигну полну зрелост, нека онда увек траже допуштење за улазак, као што су тражили допуштење они старији пре њих; тако вам Аллах објашњава Своје прописе! А Аллах све зна и мудар је"},{"SurahNumber":24,"VerseNumber":60,"Text":"А старим женама које више не жуде за удајом није грех да одложе огртаче своје, али не показујући она места на којима се украси носе; а боље им је да буду крепосне. Бог све чује и зна"},{"SurahNumber":24,"VerseNumber":61,"Text":"Није грех слепом, нити је грех хромом, нити је грех болесном, а нити вама самима да једете у вашим кућама, или у кућама ваших очева, или у кућама ваших мајки, или у кућама ваше браће, или у кућама ваших сестара, или у кућама ваших стричева, или у кућама ваших тетака по оцу, или у кућама ваших ујака, или у кућама ваших тетака по мајци, или оних чији су кључеви код вас или код вашег пријатеља; није вам грех да једете заједнички или појединачно. А кад улазите у куће, ви њене укућане поздравите поздравом прописаним од Аллаха, благословљеним и лепим. Тако вам Аллах објашњава прописе да бисте разумели"},{"SurahNumber":24,"VerseNumber":62,"Text":"Прави верници су само они који верују у Аллаха и Његовог Посланика, а који се, кад су са њим на каквом важном састанку, не удаљују док од њега допуштење не добију. Они који од тебе траже допуштење, у Аллаха и Његовог Посланика, заиста, верују. И кад они затраже допуштење од тебе због каквог свог посла, допусти коме хоћеш од њих, и замоли Аллаха да им опрости - заиста Аллах опрашта грехе и милостив је"},{"SurahNumber":24,"VerseNumber":63,"Text":"Не сматрајте Послаников позив упућен вама као позив који ви једни другима упућујете; Бог сигурно зна оне међу вама који се крадом извлаче. Нека се припазе они који поступају супротно његовом наређењу да их не стигне какво искушење, или да их не снађе болна патња"},{"SurahNumber":24,"VerseNumber":64,"Text":"Аллахово је све што је на небесима и на Земљи, Он сигурно зна какви сте ви, и Он ће да их обавести о свему што су урадили на Дан кад се Њему буду вратили. А Аллах све добро зна"},{"SurahNumber":25,"VerseNumber":1,"Text":"Нека је узвишен Онај Који Своме слуги објављује Кур'ан да би световима био опомена"},{"SurahNumber":25,"VerseNumber":2,"Text":"Онај Коме припада власт на небесима и на Земљи, Који нема детета, Који у власти нема ортака и Који је све створио и како треба уредио"},{"SurahNumber":25,"VerseNumber":3,"Text":"А они су узели божанства мимо Њега, која ништа не стварају, а која су сама створена, која нису у стању да од себе отклоне неку штету ни да себи прибаве какву корист, која немају моћ да живот одузму, да живот дају нити да оживе"},{"SurahNumber":25,"VerseNumber":4,"Text":"Они који не верују говоре: “Ово није ништа друго до велика лаж коју он измишља, а у томе му и други људи помажу”, и тиме чине неправду и потвору"},{"SurahNumber":25,"VerseNumber":5,"Text":"И говоре: „То су измишљотине древних народа које је он преписао, па му се казују јутром и вечери.“"},{"SurahNumber":25,"VerseNumber":6,"Text":"Реци: „Објављује га Онај Који зна тајне небеса и Земље; Он опрашта грехе и милостив је"},{"SurahNumber":25,"VerseNumber":7,"Text":"И још говоре: „Шта је овом посланику, он храну једе и по пијацама шета; зашто му није послат један анђео да заједно са њим опомиње"},{"SurahNumber":25,"VerseNumber":8,"Text":"или да му се спусти ризница са благом, или да има башту из које би се хранио?!“ И неверници још говоре: „Ви само опчињеног човека следите!“"},{"SurahNumber":25,"VerseNumber":9,"Text":"Види шта о теби они говоре, па онда лутају и Прави пут не могу да нађу"},{"SurahNumber":25,"VerseNumber":10,"Text":"Нека је узвишен Онај Који, ако хоће, може да ти подари боље од тога: баште кроз које теку реке и дворце"},{"SurahNumber":25,"VerseNumber":11,"Text":"Они, чак, поричу и Час оживљења, а Ми смо за оне који поричу Час оживљења припремили разбуктали Огањ"},{"SurahNumber":25,"VerseNumber":12,"Text":"Кад их Огањ опази из даљине, они ће чути како гневан кључа и од жестине стење"},{"SurahNumber":25,"VerseNumber":13,"Text":"А кад буду бачени у Ватру, у теснац, везаних руку, пропаст ће призивати"},{"SurahNumber":25,"VerseNumber":14,"Text":"“Не призивајте данас једну пропаст, него призивајте многе пропасти!”"},{"SurahNumber":25,"VerseNumber":15,"Text":"Реци: „Да ли је боље то или вечни Рај, који је обећан богобојазнима? Он ће да им буде награда и пребивалиште.“"},{"SurahNumber":25,"VerseNumber":16,"Text":"У њему ће заувек све што зажеле да имају – то је обећање Господара твог – они ће да имају право то да траже од Њега.”"},{"SurahNumber":25,"VerseNumber":17,"Text":"А на Дан када их Он сакупи, а и оне које су поред Аллаха обожавали, па упита: „Јесте ли ви ове Моје слуге завели у заблуду, или су они сами залутали са Правог пута?“"},{"SurahNumber":25,"VerseNumber":18,"Text":"Они ће да кажу: „Узвишен нек си Ти, незамисливо је да смо ми поред Тебе узимали икакве заштитнике, него, Ти си овима и њиховим прецима дао да уживају, па су заборавили опомену; они су заслужили пропаст!“"},{"SurahNumber":25,"VerseNumber":19,"Text":"Они ће да порекну то што ви говорите, а ви нећете да будете у могућности да отклоните патњу нити да нађете помоћ. А ономе од вас који је незнанобожац био даћемо да искуси велику патњу"},{"SurahNumber":25,"VerseNumber":20,"Text":"Ми пре тебе нисмо послали ниједног посланика који није јео и по трговима ходао. Ми чинимо да једни другима будете искушење, да видимо хоћете ли да будете стрпљиви. А твој Господар све види"}]}