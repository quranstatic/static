{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":25,"VerseNumber":21,"Text":"Futhi labo abangakulindele ukuhlangana nathi bathi “azithunyelwangangani phansi kuthina izingelosi noma sibone iNkosi yethu na? Ngempela bazibeke ezingeni eliphezulu futhi bayeyisa ngokukhulu ukuziqhenya lokhu”"},{"SurahNumber":25,"VerseNumber":22,"Text":"Ngosuku lapho beyozibona ngalo izingelosi akuyikubakhona izindaba ezinhle kwabayizoni ngalolosuku, futhi (izingelosi) ziyothi, “nenqatshelwe impumelelo”"},{"SurahNumber":25,"VerseNumber":23,"Text":"Futhi siyophendukela kuyona yonke imisebenzi abayenzile ngakho-ke siyoyenza (leyomisebenzi) ukuthi ibe njengothuli oluhlakazekile"},{"SurahNumber":25,"VerseNumber":24,"Text":"Abahlali basezulwini ngalolosuku bayokuba sendaweni yokuhlala engcono nendawo engcono yokuphumula"},{"SurahNumber":25,"VerseNumber":25,"Text":"Futhi ngosuku lapho isibhakabhaka siyobe siklayeka phakathi emafini futhi izingelosi ziyothunyelwa phansi ngokulandelana"},{"SurahNumber":25,"VerseNumber":26,"Text":"Umbuso ngalolosuku uyobe ungowoNomusa ngokweqiniso futhi kuyoba usuku olunzima kwabangakholwa"},{"SurahNumber":25,"VerseNumber":27,"Text":"Futhi ngosuku lapho isoni siyobe siluma izandla zaso bese sithi “Oh ngifisa! sengathi ngathatha indlela (eqondile) nesithunywa”"},{"SurahNumber":25,"VerseNumber":28,"Text":"Oh usizi kumina! Ngifisa sengathi angizange ngithathe umuntu othize njengomngane"},{"SurahNumber":25,"VerseNumber":29,"Text":"Ngempela wangidukisa esikhumbuzweni emva kokuba sesifikile kumina futhi ngasosonke isikhathi usathane akamphumelelisi umuntu"},{"SurahNumber":25,"VerseNumber":30,"Text":"Futhi isithunywa siyothi, “Oh Nkosi yami! Ngempela abantu bami bayithatha leQur’an njengento enganakiwe”"},{"SurahNumber":25,"VerseNumber":31,"Text":"Futhi kanjalo samenzela uMphrofethi ngamunye isitha phakathi kwabayizoni futhi yanele iNkosi yakho ukuba ngumholi nokuba ngumsizi"},{"SurahNumber":25,"VerseNumber":32,"Text":"Futhi labo abangakholwanga bathi, “ayehliselwanga ngani phansi kuyena iQur’an ngesikhathi esisodwa na?” Kanjalo-ke ukuze siqinise ngayo inhliziyo yakho futhi sayembula kancane kancane"},{"SurahNumber":25,"VerseNumber":33,"Text":"Futhi abakwazi ukukulethela isibonelo ngaphandle kokuthi sikulethela iqiniso nencazelo engcono kunayo"},{"SurahNumber":25,"VerseNumber":34,"Text":"Labo abayoqoqelwa ndawonye esihogweni ngobuso babo labo basendaweni embi futhi baphambuke kakhulu endleleni"},{"SurahNumber":25,"VerseNumber":35,"Text":"Futhi ngempela samnikeza uMose incwadi futhi sabeka umfowabo u-Aroni kanye naye njengomsizi"},{"SurahNumber":25,"VerseNumber":36,"Text":"Sabe sesithi, “nobabili hambani niye ebantwini labo ababephika amavesi ethu sabe sesibabhubhisa ngembubhiso ephelele”"},{"SurahNumber":25,"VerseNumber":37,"Text":"Nabantu baNowa ngenkathi bephika izithunywa sabaminzisa futhi sabenza ukuthi babe nguphawu ebantwini futhi izoni sazilungiselela isijeziso esibuhlungu"},{"SurahNumber":25,"VerseNumber":38,"Text":"No-A’d noThamud nezihlali zaseRass nezizukulwane eziningi maphakathi"},{"SurahNumber":25,"VerseNumber":39,"Text":"Futhi kuleso naleso sizwe sanikeza isibonelo futhi ngamunye wabo sambhubhisa ngembubhiso ephelele"},{"SurahNumber":25,"VerseNumber":40,"Text":"Futhi ngempela bahamba badlula edolobheni elalinethwe yimvula enzima, ngakube abaliboni yini na? Qha abakwethembi ukuvuswa (ngosuku lokuvuswa kwabafileyo)"},{"SurahNumber":25,"VerseNumber":41,"Text":"Futhi uma bekubona abakuthathi njengento yalutho ngaphandle kokukwenza inhlekisa (bathi) “ngakube nguyena lona uMvelinqangi amthuma njengesithunywa yini na?”"},{"SurahNumber":25,"VerseNumber":42,"Text":"Ucishe wasiphambukisa koNkulunkulu bethu, ukube asizange sibabekezelele, futhi bayokwazi ngenkathi besibona isijeziso ukuthi ngubani ophambuke ngokwedlulele endleleni"},{"SurahNumber":25,"VerseNumber":43,"Text":"Ngakube umbonile yini lowo othatha izifiso zakhe njengoNkulunkulu bakhe na? Ngakube wena uzoba ngumlondi wakhe na"},{"SurahNumber":25,"VerseNumber":44,"Text":"Noma ucabanga ukuthi iningi labo liyezwa noma linomqondo yini na? Abayilutho ngaphandle kokufana nezinkomo, Qhabo bona baphambuke endleleni ngokwedlulele"},{"SurahNumber":25,"VerseNumber":45,"Text":"Awuboni yini ukuthi iNkosi yakho iwelula kanjani umthunzi, ukube yayithanda yayizowenza ukuthi umendawonye sabe sesenza ilanga ukuthi libe yisibonakaliso kuwona"},{"SurahNumber":25,"VerseNumber":46,"Text":"Bese siwuletha kuthina siwuletha kancane kancane"},{"SurahNumber":25,"VerseNumber":47,"Text":"Futhi nguyena (uMvelinqangi) owanenzela ubusuku babayisembozo kanye nokulala kwaba ukuphumula futhi wenza imini kwaba ngeyokuvuka (kusetshenzwe)"},{"SurahNumber":25,"VerseNumber":48,"Text":"Futhi nguyena othumela imimoya njengezindaba ezinhle ngaphambi komusa wakhe futhi sawehlisela phansi amanzi (imvula) emsulwa ephuma esibhakabhakeni"},{"SurahNumber":25,"VerseNumber":49,"Text":"Ukuze siphilise ngawo izwe elifile futhi siwaphuzise lokho esakudalayo izinkomo kanye nabantu abaningi"},{"SurahNumber":25,"VerseNumber":50,"Text":"Futhi ngempela sayisabalalisa phakathi kwabo ukuze bakhumbule kepha iningi labantu alivumi lutho ngaphandle kwabangakholwayo"},{"SurahNumber":25,"VerseNumber":51,"Text":"Futhi ukube sasithanda sasizoveza umexwayisi kuwona wonke amadolobha"},{"SurahNumber":25,"VerseNumber":52,"Text":"Ngakho-ke ningabahloniphi (ningabalaleli) abangakholwa futhi zabalaza ubhekane nabo ngayo (iQur’an) ukuzabalaza kanzima"},{"SurahNumber":25,"VerseNumber":53,"Text":"Futhi nguyena owadedela izinhlobo ezimbili zolwandle lolu oluhlwabusile olumtoti kanye nalolu olusasawoti olubabayo futhi wabeka isehlukaniso phakathi kwazo zombili, isehlukaniso ekungavumelekile ukuba seqiwe"},{"SurahNumber":25,"VerseNumber":54,"Text":"Futhi nguyena owadala umuntu ngamanzi futhi wamenzela izinhlobonhlobo zegazi nomshado futhi ngasosonke isikhathi iNkosi yakho inamandla okwenza zonke izinto"},{"SurahNumber":25,"VerseNumber":55,"Text":"Futhi esikhundleni sikaMvelinqangi bakhonza lokho okungeke kubasize nokungeke kubalimaze futhi ngasosonke isikhathi ongakholwayo ungumsizi ekulweni neNkosi yakhe"},{"SurahNumber":25,"VerseNumber":56,"Text":"Futhi asizange sikuthumele ngaphandle kokuba ube ngumlethi wezindaba ezimnandi nomxwayisi"},{"SurahNumber":25,"VerseNumber":57,"Text":"Ithi, “awukho umvuzo engiwucela kunina ngakho ngaphandle kwanoma ngabe ngubani othanda ukuthatha indlela eya eNkosini yakhe”"},{"SurahNumber":25,"VerseNumber":58,"Text":"Futhi thembela kophilayo (u-Allah), ongafi futhi ugubhe indumiso yakhe futhi wanele njengowengamele izono zezinceku zakhe"},{"SurahNumber":25,"VerseNumber":59,"Text":"Yilowo owadala amazulu nomhlaba nakho konke okuphakathi kwako kokubili ngezinsuku eziyisithupha wayesezibeka esihlalweni sobukhosi onomusa (uMvelinqangi), ngakho-ke buza ngaye kowaziyo"},{"SurahNumber":25,"VerseNumber":60,"Text":"Futhi uma kuthiwa kubona, “khothamelani onomusa” bathi “ngubani (uMvelinqangi) onomusa na? Ngakube singakhothamela lokho osiphoqelela kukona na? Futhi kubanezelela ekungezwanini"},{"SurahNumber":25,"VerseNumber":61,"Text":"Ungcwele lowo owabeka izinkanyezi ezulwini wayesebeka ukukhanya lapho nenyanga eveza ukukhanya"},{"SurahNumber":25,"VerseNumber":62,"Text":"Futhi yena uyilowo owenza ukuthi ubusuku nemini kushitshane, kunoma ngabe ngubani ofisa ukukhumbula noma ofisa ukubonga"},{"SurahNumber":25,"VerseNumber":63,"Text":"Futhi izinceku zoNomusa yilabo abahamba emhlabeni ngokuzithoba futhi uma abangazi lutho bekhuluma nabo bathi, “ukuthula”"},{"SurahNumber":25,"VerseNumber":64,"Text":"Futhi nalabo abachitha ubusuku bebuchithela iNkosi yabo beguqile ngokuzithoba futhi bemile"},{"SurahNumber":25,"VerseNumber":65,"Text":"Futhi bayilabo abathi, “Nkosi yethu siqhelelanise nathi isijeziso sesihogo, ngempela isijeziso saso ngasosonke isikhathi sikhona.”"},{"SurahNumber":25,"VerseNumber":66,"Text":"Ngempela sona siyindawo embi yokuhlala neyokuphumula"},{"SurahNumber":25,"VerseNumber":67,"Text":"Futhi nalabo okuthi uma besebenzisa okuthize bangamoshi futhi bangancishani kepha babephakathi kwalokho"},{"SurahNumber":25,"VerseNumber":68,"Text":"Futhi nalabo abangambizi omunye uNkulunkulu ngaphandle kukaMvelinqangi futhi abangawubulali umphefumulo uMvelinqangi akwenza kwangavumeleki ukuba ubulawe ngokungeyilona iqiniso futhi abangaphingi, noma ngabe ngubani owenza lokho uyothola isijeziso"},{"SurahNumber":25,"VerseNumber":69,"Text":"Siyophindwa kabili isijeziso kuyena ngosuku lokuvuka kwabafileyo futhi uyohlala lapho ekujabhisweni ingunaphakade"},{"SurahNumber":25,"VerseNumber":70,"Text":"Ngaphandlekwalowoophendukayongokuzisolafuthiakholwe enze nemisebenzi emihle elungileyo, labo uMvelinqangi ushintsha imisebenzi yabo emibi ngemihle futhi ngasosonke isikhathi uMvelinqangi ungothethelelayo unesihawu"},{"SurahNumber":25,"VerseNumber":71,"Text":"Futhi noma ngabe ngubani ophendukela (kuMvelinqangi) ngokuzisola futhi enze imisebenzi elungileyo ngempela yena ungozisolayo kuMvelinqangi ukuzisola kweqiniso"},{"SurahNumber":25,"VerseNumber":72,"Text":"Nalabo abangabethuli bobufakazi ngamanga futhi okuthi uma bedlula ezinkulumweni eziyize badlula ngesizotha"},{"SurahNumber":25,"VerseNumber":73,"Text":"Kanye nalabo okuthi uma bekhunjuzwa ngamavesi eNkosi yabo abaweli phezu kwawo beyizithuli nezimpumputhe"},{"SurahNumber":25,"VerseNumber":74,"Text":"Kanye nalabo abathi, “Nkosi yethu siphe emakhosikazini ethu nasenzalweni yethu ukuthokoza kwamehlo futhi senza thina sibe abaholi balabo abagwema okubi”"},{"SurahNumber":25,"VerseNumber":75,"Text":"Labo bayonikwa umvuzo wendawo ephakeme ngenxa yokubekezela kwabo futhi lapho phakathi bayohlangatshezwa ngesibingelelo nangokuthula"},{"SurahNumber":25,"VerseNumber":76,"Text":"Bayohlala lapho phakathi ingunaphakade, indawo yokuhlala engcono neyokunethezeka"},{"SurahNumber":25,"VerseNumber":77,"Text":"Ithi, “iNkosi yami yayingeke ininakekele ukube kwakungesingenxa yemithandazo yenu kepha manje niyayiphika ngakho-ke isijeziso kuyoba ngesenu ingunaphakade”"},{"SurahNumber":26,"VerseNumber":1,"Text":"Twa Seen Meem"},{"SurahNumber":26,"VerseNumber":2,"Text":"Lawa ngamavesi encwadi ecacile"},{"SurahNumber":26,"VerseNumber":3,"Text":"Siyazi ukuthi wena uphatheka kabi emphefumulweni ngenxa yokuthi abakholwa"},{"SurahNumber":26,"VerseNumber":4,"Text":"Uma sithanda singehlisela phezu kwabo uphawu oluvela ezulwini oluzokwenza ukuthi kugobe izintamo zabo ngokuzithoba"},{"SurahNumber":26,"VerseNumber":5,"Text":"Futhi angeke kufike kubona isikhumbuzo esisha esivela (kuMvelinqangi)onomusangaphandlekokubabayasifulathela"},{"SurahNumber":26,"VerseNumber":6,"Text":"Ngakho-ke ngempela bayenqaba (incwadi) ziyofika kubona izindaba zalokho ababenza inhlekisa ngako"},{"SurahNumber":26,"VerseNumber":7,"Text":"Ababheki yini emhlabeni ukuthi zingaki izinhlobo zezinto esenza ukuthi zimile kuwona na"},{"SurahNumber":26,"VerseNumber":8,"Text":"Ngempela kulokho kunophawu futhi iningi labo aliyibona abakholwayo"},{"SurahNumber":26,"VerseNumber":9,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":10,"Text":"Futhi (khumbula) ngenkathi iNkosi yakho ibiza uMose ukuthi akahambe aye kubantu abayizoni”"},{"SurahNumber":26,"VerseNumber":11,"Text":"Abantu baFaro, ngakube abamesabi yini uMvelinqangi na"},{"SurahNumber":26,"VerseNumber":12,"Text":"Wathi, “Nkosi yami ngempela mina ngiyesaba ukuthi bazongiphika.”"},{"SurahNumber":26,"VerseNumber":13,"Text":"Futhi isifuba sami siyacinana nolimi lwami alukhulumi kahle ngakho-ke thumela ukuthi kulandwe u-Aroni"},{"SurahNumber":26,"VerseNumber":14,"Text":"Futhi mina nginecala kubona, ngakho-ke ngiyesaba ukuthi bazongibulala"},{"SurahNumber":26,"VerseNumber":15,"Text":"Wathi, “Qha hambani nobabili nezimpawu zethu ngempela thina sikanye nani, siyezwa”"},{"SurahNumber":26,"VerseNumber":16,"Text":"Ngakho-ke hambani nobabili uma senifikile kuFaro nithi “thina siyizithunywa zeNkosi yemihlaba”"},{"SurahNumber":26,"VerseNumber":17,"Text":"Ngakho-ke bavumele abantwana bakwa-Israyeli bahambe kanye nathi"},{"SurahNumber":26,"VerseNumber":18,"Text":"(UFaro) wathi (kuMose), “asizange yini sikukhulise phakathi kwethu njengomntwana futhi wahlala kanye nathi iminyaka eminingi yempilo yakho na?”"},{"SurahNumber":26,"VerseNumber":19,"Text":"Futhi wenza isenzo sakho owasenza kulapho wena wawungomunye wabangabongi"},{"SurahNumber":26,"VerseNumber":20,"Text":"Wathi (uMose) “ngakwenza lokho ngenkathi mina ngangingomunye wabasephutheni”"},{"SurahNumber":26,"VerseNumber":21,"Text":"Ngakho-ke ngabaleka kunina ngenkathi nginesaba kepha iNkosi yami yangipha isehlulelo futhi yangenza ngaba ngomunye wezithunywa"},{"SurahNumber":26,"VerseNumber":22,"Text":"Futhi ngakube (iwona lowo) umusa ongikhumbuzisa wona ukuthi wagqilaza abantwana bakwa Israyeli na?”"},{"SurahNumber":26,"VerseNumber":23,"Text":"UFaro (Wabuza) wathi “futhi iyini iNkosi yemihlaba na?”"},{"SurahNumber":26,"VerseNumber":24,"Text":"(UMose waphendula) ngokuthi “iNkosi yamazulu nomhlaba kanye nakho konke okuphakathi kwako kokubili uma kungukuthi nifuna ukuqiniseka”"},{"SurahNumber":26,"VerseNumber":25,"Text":"(UFaro) wathi “kulabo ababemzungezile “ngakube anikuzwa yini (lokho akushoyo) na?”"},{"SurahNumber":26,"VerseNumber":26,"Text":"Wathi, “iNkosi yenu neNkosi yoyihlo basendulo”"},{"SurahNumber":26,"VerseNumber":27,"Text":"(UFaro) wathi, “ngempela isithunywa senu lesi esithunywe kunina siyahlanya”"},{"SurahNumber":26,"VerseNumber":28,"Text":"(UMose) wathi, “iNkosi yeMpumalanga neNtshonalanga kanye nakho konke okuphakathi kwako kokubili uma kungukuthi nina ninayo ingqondo”"},{"SurahNumber":26,"VerseNumber":29,"Text":"(UFaro) wathi, “uma ukhetha omunye uNkulunkulu esikhundleni sami ngempela ngizokwenza ukuthi ube ngomunye weziboshwa”"},{"SurahNumber":26,"VerseNumber":30,"Text":"UMose wathi, “yize noma ngingakulethela into esobala na?”"},{"SurahNumber":26,"VerseNumber":31,"Text":"(UFaro) wathi, “ilethe uma wena ungomunye wabaneqiniso”"},{"SurahNumber":26,"VerseNumber":32,"Text":"Ngakho-ke (uMose) waphonsa phansi induku yakhe kwaba yilapho iphenduka inyoka egqamile"},{"SurahNumber":26,"VerseNumber":33,"Text":"Futhi wakhipha isandla sakhe kwaba yilapho simhlophe kwabasibonayo"},{"SurahNumber":26,"VerseNumber":34,"Text":"(UFaro) wathi, ebaholini abamzungelezile ngempela lona ngumlumbi onolwazi olunzulu"},{"SurahNumber":26,"VerseNumber":35,"Text":"Ufuna ukunigxosha ezweni lenu ngomlingo wakhe nicabanga ukuthi kwenziwe njani"},{"SurahNumber":26,"VerseNumber":36,"Text":"Bathi, “mnike ithuba yena nomfowabo bese uthumela izigijimi emadolobheni”"},{"SurahNumber":26,"VerseNumber":37,"Text":"Ukuze zikulethele bonke abalumbi abanolwazi olunzulu"},{"SurahNumber":26,"VerseNumber":38,"Text":"Ngakho-ke abalumbi baqoqelwa ndawonye ukuze kuqokwe isikhathi ngosuku olwaziwayo"},{"SurahNumber":26,"VerseNumber":39,"Text":"Futhi kwathiwa kubantu ngakube nina niyohlangana ndawonye na"},{"SurahNumber":26,"VerseNumber":40,"Text":"Ukuze sibalandele abelumbi uma bona bengabanqobayo"},{"SurahNumber":26,"VerseNumber":41,"Text":"Ngakho-ke kwathi lapho sebefika abalumbi bathi kuFaro, “ngakube sizowuthola yini umvuzo uma thina singabanqobayo na?”"},{"SurahNumber":26,"VerseNumber":42,"Text":"UFarowathi,“yebofuthingempelaninanizobangabasondelayo (kumina)”"},{"SurahNumber":26,"VerseNumber":43,"Text":"UMose wathi kubona, “phonsani lokho enizokuphonsa”"},{"SurahNumber":26,"VerseNumber":44,"Text":"Ngakho-ke baziphonsa izintambo zabo kanye nezinduku zabo base bethi, “ngamandla kaFaro ngempela thina sizonqoba”"},{"SurahNumber":26,"VerseNumber":45,"Text":"Ngakho-ke uMose wayiphonsa phansi induku yakhe kwaba yilapho – yona ikugwinya konke lokho okungamanga ababekuveza"},{"SurahNumber":26,"VerseNumber":46,"Text":"Ngakho-ke bawa abelumbi bajabalala"},{"SurahNumber":26,"VerseNumber":47,"Text":"Bathi, “sikholiwe eNkosini yemihlaba”"},{"SurahNumber":26,"VerseNumber":48,"Text":"In kosi kaMose no-Aroni”"},{"SurahNumber":26,"VerseNumber":49,"Text":"(UFaro) wathi, “senikholiwe kuyona ngaphambi kokuba ngininike imvume ngempela yena (uMose) iyiNkosi yenu okuyiyona eyanifundisa umlingo ngakho-ke nizokwazi, ngempela ngizonquma izandla zenu kanye nezinyawo zenu ezinhlangothini ezehlukene futhi ngempela ngizoninqamuleza nonke”"},{"SurahNumber":26,"VerseNumber":50,"Text":"Bathi, “abukho ubungozi (asesabi lutho) ngempela thina siyophindela eNkosini yethu”"},{"SurahNumber":26,"VerseNumber":51,"Text":"Siyethemba ukuthi iNkosi yethu izosithethelala ukona kwethu ngokuba singamakholwa okuqala”"},{"SurahNumber":26,"VerseNumber":52,"Text":"Futhi sembula kuMose ukuthi akahambe ebusuku kanye nezinceku zami ngempela nina nizolandelwa"},{"SurahNumber":26,"VerseNumber":53,"Text":"Ngakho-ke uFaro wathumela izigijimi emadolobheni"},{"SurahNumber":26,"VerseNumber":54,"Text":"Ngempela laba bayiqembu elincane"},{"SurahNumber":26,"VerseNumber":55,"Text":"Futhi ngempela bona bayasithukuthelisa"},{"SurahNumber":26,"VerseNumber":56,"Text":"Futhi ngempela thina saqaphelisa wonke umphakathi"},{"SurahNumber":26,"VerseNumber":57,"Text":"Ngakho-ke sabakhipha ezivandeni nasemithonjeni"},{"SurahNumber":26,"VerseNumber":58,"Text":"Nasemicebweni\tnakuzona\tzonke\tizinhlobo\tzezindawo ezihloniphekile"},{"SurahNumber":26,"VerseNumber":59,"Text":"Kanjalo sakunikeza lokho njengefa kubantwana bakwa- Israyeli"},{"SurahNumber":26,"VerseNumber":60,"Text":"Ngakho-ke babalandela ngasekuphumeni kwelanga"},{"SurahNumber":26,"VerseNumber":61,"Text":"Kwathi lapho amaqembu amabili esebonana abalandeli baMose bathi, “ngempela sesificiwe”"},{"SurahNumber":26,"VerseNumber":62,"Text":"(UMose) wathi, “lutho! Ngempela iNkosi yami ikanye nami izongihola”"},{"SurahNumber":26,"VerseNumber":63,"Text":"Ngakho-ke sembula kuMose ukuthi, “shaya ulwande ngenduku yakho” lwaqhekeka phakathi ingxenye nengxenye yaphenduka yaba yigquma elikhulu elinjengentaba"},{"SurahNumber":26,"VerseNumber":64,"Text":"Futhi sabasondeza abanye lapho"},{"SurahNumber":26,"VerseNumber":65,"Text":"Futhi samsindisa uMose kanye nababekanye naye bonke"},{"SurahNumber":26,"VerseNumber":66,"Text":"Sabe sesiyabaminzisa abanye"},{"SurahNumber":26,"VerseNumber":67,"Text":"Ngempela kulokho kunophawu futhi iningi labo alisibona abakholwayo"},{"SurahNumber":26,"VerseNumber":68,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":69,"Text":"Futhi bafundele indaba ka-Abrahamu"},{"SurahNumber":26,"VerseNumber":70,"Text":"Khumbula\tngenkathi\tethi\tkuyise\tnakubantu\tbakhe, “nikhonzani na?”"},{"SurahNumber":26,"VerseNumber":71,"Text":"Bathi, “sikhonza izithombe, sizinikele kuzona.”"},{"SurahNumber":26,"VerseNumber":72,"Text":"(U-Abrahamu) wathi, “ngakube ziyanizwa yini uma nizibiza na?”"},{"SurahNumber":26,"VerseNumber":73,"Text":"Noma ziwusizo kunina noma zinobungozi na"},{"SurahNumber":26,"VerseNumber":74,"Text":"Bathi, “Qhabo! Safica obaba bethu benzenjalo (bezikhonza izithixo).”"},{"SurahNumber":26,"VerseNumber":75,"Text":"U-Abrahamu wathi, “Ngakube nikubonile yini lokho nina enanikukhonza”"},{"SurahNumber":26,"VerseNumber":76,"Text":"Nina kanye naboyihlo basendulo na"},{"SurahNumber":26,"VerseNumber":77,"Text":"Ngakho-ke ngempela bona bayizitha kumina ngaphandle kweNkosi yemihlaba"},{"SurahNumber":26,"VerseNumber":78,"Text":"Okuyiyona eyangidalayo, yona iyangihola"},{"SurahNumber":26,"VerseNumber":79,"Text":"Futhi iyona engipha ukudla nengiphuzisayo"},{"SurahNumber":26,"VerseNumber":80,"Text":"Futhi uma ngigula yona iyangelapha"},{"SurahNumber":26,"VerseNumber":81,"Text":"Futhi iyona eyokwenza ukuthi ngife bese ingipha ukuphila"},{"SurahNumber":26,"VerseNumber":82,"Text":"Futhi iyona engethemba ukuthi iyongithethelela amaphutha ami ngosuku lwenkokhelo"},{"SurahNumber":26,"VerseNumber":83,"Text":"Nkosi yami ngiphe ukwehlulela (ukuhola okuyiqiniso) futhi ungihlanganise nabalungileyo"},{"SurahNumber":26,"VerseNumber":84,"Text":"Futhi ngiphe udumo ezizukulwaneni ezilandelayo"},{"SurahNumber":26,"VerseNumber":85,"Text":"Futhi\tngenze\tngibe\tngomunye\twezindlalifa\tzesivande senjabulo"},{"SurahNumber":26,"VerseNumber":86,"Text":"Futhi\tthethelela\tubaba\tngempela\tyena\tungomunye wabadukileyo"},{"SurahNumber":26,"VerseNumber":87,"Text":"Futhi ungangiphathi kabi ngosuku lapho beyobe bevuswa"},{"SurahNumber":26,"VerseNumber":88,"Text":"Ngosuku lapho umnotho nezingane kungeke kusize ngalutho"},{"SurahNumber":26,"VerseNumber":89,"Text":"Ngaphandle\tkwalowo\toyoza\tkuMvelinqangi\tnenhliziyo emsulwa"},{"SurahNumber":26,"VerseNumber":90,"Text":"Futhi izulu liyosondezelwa abesaba uMvelinqangi"},{"SurahNumber":26,"VerseNumber":91,"Text":"Futhi isihogo siyovezelwa obala labo abaphambukileyo"},{"SurahNumber":26,"VerseNumber":92,"Text":"Futhi kuyothiwa kubona, “kuphi lokho enanikukhonza na?”"},{"SurahNumber":26,"VerseNumber":93,"Text":"Esikhundleni sikaMvelinqangi na? Ngakube kuyanisiza noma kuyazisiza na"},{"SurahNumber":26,"VerseNumber":94,"Text":"Ngakho-ke bayophonswa kusona (isihogo) bona kanye nabaphambukileyo"},{"SurahNumber":26,"VerseNumber":95,"Text":"Kanye namabutho kasathane wonke"},{"SurahNumber":26,"VerseNumber":96,"Text":"Lapho phakathi bona bayoxabana bathi"},{"SurahNumber":26,"VerseNumber":97,"Text":"Sifunga ngoMvelinqangi! Ngempela sasisekudukeni okucacile"},{"SurahNumber":26,"VerseNumber":98,"Text":"Ngenkathi sinilinganisa neNkosi yemihlaba"},{"SurahNumber":26,"VerseNumber":99,"Text":"Futhi akekho owasidukisa ngaphandle kwezoni"},{"SurahNumber":26,"VerseNumber":100,"Text":"Ngakho-ke asinaye ongomunye wabancengeli"},{"SurahNumber":26,"VerseNumber":101,"Text":"Noma umngane omnene"},{"SurahNumber":26,"VerseNumber":102,"Text":"Ngakho-ke ukube besingaphindela (emhlabeni) besizokuba ngabanye babakholwayo"},{"SurahNumber":26,"VerseNumber":103,"Text":"Ngempela kulokho kunophawu futhi iningi labo alikholwa"},{"SurahNumber":26,"VerseNumber":104,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":105,"Text":"Abantu baNowa baziphika izithunywa"},{"SurahNumber":26,"VerseNumber":106,"Text":"Khumbula ngenkathi umfowabo uNowa ethi kubona, “animesabi yini na uMvelinqangi?”"},{"SurahNumber":26,"VerseNumber":107,"Text":"Ngempela mina ngiyisithunywa esethembekile kunina"},{"SurahNumber":26,"VerseNumber":108,"Text":"Ngakho-ke mesabeni uMvelinqangi futhi ningihloniphe"},{"SurahNumber":26,"VerseNumber":109,"Text":"Futhi angiwuceli kunina umvuzo ngako, umvuzo wami angiwutholi (komunye umuntu) ngaphandle kokuwucela eNkosini yemihlaba"},{"SurahNumber":26,"VerseNumber":110,"Text":"Ngakho-ke yesabani uMvelinqangi futhi ningihloniphe"},{"SurahNumber":26,"VerseNumber":111,"Text":"Bathi, “singakholelwa yini kuwena kulapho ulandelwa ngabantu abasezingeni eliphansi kakhulu na?”"},{"SurahNumber":26,"VerseNumber":112,"Text":"Wathi. “Futhi yiluphi ulwazi enginalo ngalokho ababekwenza na?”"},{"SurahNumber":26,"VerseNumber":113,"Text":"Ukwahlulelwa kwabo kuseNkosini yami ukube nje benazi"},{"SurahNumber":26,"VerseNumber":114,"Text":"Futhi angeke ngiwagxoshe amakholwa"},{"SurahNumber":26,"VerseNumber":115,"Text":"Mina angiyilutho ngaphandle kokuba ngumxwayisi ocacile"},{"SurahNumber":26,"VerseNumber":116,"Text":"Bathi, “uma ungaphezi Oh Nowa! Ngempela uzokuba ngomunye walabo abakhandwa ngamatshe”"},{"SurahNumber":26,"VerseNumber":117,"Text":"(UNowa) wathi, “Nkosi yami ngempela abantu bami bangiphika.”"},{"SurahNumber":26,"VerseNumber":118,"Text":"Ngakho-ke yehlulela phakathi kwami nabo futhi ungisindise kanye nanoma ngabe ngobani abakanye nami abangamakholwa"},{"SurahNumber":26,"VerseNumber":119,"Text":"Ngakho-ke\tsamsindisa\tkanye\tnalabo\tabakanye\tnaye emkhunjini othweleyo"},{"SurahNumber":26,"VerseNumber":120,"Text":"Sabe sesibaminzisa abanye emva kwalokho"},{"SurahNumber":26,"VerseNumber":121,"Text":"Ngempela kulokho kunophawu futhi iningi labo lalingesiwona amakholwa"},{"SurahNumber":26,"VerseNumber":122,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":123,"Text":"Abantu base A’d baziphika izithunywa"},{"SurahNumber":26,"VerseNumber":124,"Text":"Khumbula\tngenkathi\tumfowabo\tuHud\tethi\tkubona “animesabi yini na uMvelinqangi?”"},{"SurahNumber":26,"VerseNumber":125,"Text":"Ngempela mina ngiyisithunywa esethembekile kunina"},{"SurahNumber":26,"VerseNumber":126,"Text":"Ngakho-ke yesabani uMvelinqangi futhi ningihloniphile"},{"SurahNumber":26,"VerseNumber":127,"Text":"Futhi angiwufuni umvuzo kunina ngako, umvuzo wami angiwutholi komunye umuntu ngaphandle kokuwuthola eNkosini yemihlaba"},{"SurahNumber":26,"VerseNumber":128,"Text":"Ngakube nenza uphawu phezu kwazo zonke izindawo eziphakeme? Niyazithokozisa"},{"SurahNumber":26,"VerseNumber":129,"Text":"Futhi nizithathele izindlu ezinkulu ezidephile ezinohlonze ukuze nihlale kuzona ingunaphakade"},{"SurahNumber":26,"VerseNumber":130,"Text":"Futhi uma nishaya, nishaya ngobudlova"},{"SurahNumber":26,"VerseNumber":131,"Text":"Ngakho-ke yesabani uMvelinqangi futhi ningihloniphe"},{"SurahNumber":26,"VerseNumber":132,"Text":"Futhi mesabeni lowo owanilekelela ngalokho enikwaziyo"},{"SurahNumber":26,"VerseNumber":133,"Text":"Wanilekelela ngezinkomo nangezingane"},{"SurahNumber":26,"VerseNumber":134,"Text":"Nangezivande nangemithombo"},{"SurahNumber":26,"VerseNumber":135,"Text":"Ngempela mina ngiyanesabela isijeziso sosuku olukhulu"},{"SurahNumber":26,"VerseNumber":136,"Text":"Bathi,\t“kuyefana\tkuthina\tnoma\tuyashumayela\tnoma awusiyena omunye wabashumayelayo”"},{"SurahNumber":26,"VerseNumber":137,"Text":"Lokhu\takuyilutho\tngaphandle\tkokuba\tkube\tyinkolo yasendulo"},{"SurahNumber":26,"VerseNumber":138,"Text":"Futhi thina angeke sijeziswe"},{"SurahNumber":26,"VerseNumber":139,"Text":"Ngakho-ke bamphika sabe sesibabhubhisa, ngempela kulokho kunophawu futhi iningi labo lalingesiwona amakholwa"},{"SurahNumber":26,"VerseNumber":140,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":141,"Text":"Abantu baThamud baziphika izithunywa"},{"SurahNumber":26,"VerseNumber":142,"Text":"Khumbula ngenkathi umfowabo uSwalih ethi kubona “animesabi yini na uMvelinqangi.”"},{"SurahNumber":26,"VerseNumber":143,"Text":"Ngempela mina ngiyisithunywa esethembekile kunina"},{"SurahNumber":26,"VerseNumber":144,"Text":"Ngakho-ke yesabani uMvelinqangi futhi ningihloniphe"},{"SurahNumber":26,"VerseNumber":145,"Text":"Futhi angiwufuni kunina umvuzo ngako, umvuzo wami awukho komunye umuntu ngaphandle kokuba useNkosini yemihlaba"},{"SurahNumber":26,"VerseNumber":146,"Text":"Ngakube nizoyekwa niphephile kulokhu enikukona lapha"},{"SurahNumber":26,"VerseNumber":147,"Text":"Ezivandeni nasemithonjeni"},{"SurahNumber":26,"VerseNumber":148,"Text":"Nasemasimini nasezihlahleni zesundu isixha sazo sithambile"},{"SurahNumber":26,"VerseNumber":149,"Text":"Futhi nimba izintaba ngobiciko ukuze nakhe izindlu"},{"SurahNumber":26,"VerseNumber":150,"Text":"Ngakho-ke mesabeni uMvelinqangi futhi ningihloniphe"},{"SurahNumber":26,"VerseNumber":151,"Text":"Futhi ningayihloniphi impoqo yezaphulamthetho"},{"SurahNumber":26,"VerseNumber":152,"Text":"Labo abenza ukona ezweni, abangalungisi"},{"SurahNumber":26,"VerseNumber":153,"Text":"Bathi, “kuphela wena ungomunye wabalunjiwe”"},{"SurahNumber":26,"VerseNumber":154,"Text":"Awuyilutho ngaphandle kokuba ngumuntu onjengathi ngakho-ke makunjalo veza uphawu uma kungukuthi wena ungomunye wabaqinisile"},{"SurahNumber":26,"VerseNumber":155,"Text":"Wathi, “leli yikameli lensikazi linelungelo lokuphuza, nani ninelungelo lokuphuza ngosuku olwaziwayo”"},{"SurahNumber":26,"VerseNumber":156,"Text":"Futhi ningalithinti ngobubi hleze nithathwe yisijeziso sosuku olukhulu"},{"SurahNumber":26,"VerseNumber":157,"Text":"Kepha balibulala (ikameli) base bephenduka abazisolayo"},{"SurahNumber":26,"VerseNumber":158,"Text":"Ngakho-ke\tbathathwa\tyisijeziso,\tngempela\tkulokho kunesifundo futhi iningi labo lalingeyibona abakholwayo"},{"SurahNumber":26,"VerseNumber":159,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":160,"Text":"Abantu baLothi baziphika izithunywa"},{"SurahNumber":26,"VerseNumber":161,"Text":"Khumbula\tngenkathi\tumfowabo\tuLothi\tethi\tkubona “animesabi yini na uMvelinqangi?”"},{"SurahNumber":26,"VerseNumber":162,"Text":"Ngempela mina ngiyisithunywa esethembekile kunina"},{"SurahNumber":26,"VerseNumber":163,"Text":"Ngakho-ke mesabeni uMvelinqangi futhi ningihloniphe"},{"SurahNumber":26,"VerseNumber":164,"Text":"Futhi angiwufuni kunina umvuzo ngako, umvuzo wami awukho komunye umuntu ngaphandle kokuthi useNkosini yemihlaba"},{"SurahNumber":26,"VerseNumber":165,"Text":"Ngakube phakathi kwezidalwa (nikhetha) ukuya kwabesilisa na"},{"SurahNumber":26,"VerseNumber":166,"Text":"Futhi niyeka labo iNkosi yenu eyanidalela bona ukuba babe ngamakhosikazi enu, Qhabo! Nina ningabantu abephula umthetho"},{"SurahNumber":26,"VerseNumber":167,"Text":"Bathi, “Oh Lothi! uma ungaphezi ngempela uzokuba ngomunye wabagxoshiwe”"},{"SurahNumber":26,"VerseNumber":168,"Text":"Wathi, “Ngempela mina lesisenzo senu angisithandi”"},{"SurahNumber":26,"VerseNumber":169,"Text":"Nkosi yami ngisindise kanye nomndeni wami kulokhu abakwenzayo"},{"SurahNumber":26,"VerseNumber":170,"Text":"Ngakho-ke samsindisa kanye nomndeni wakhe wonke"},{"SurahNumber":26,"VerseNumber":171,"Text":"Ngaphandle konkosikazi omdala phakathi kwalabo ababesalele ngemumva"},{"SurahNumber":26,"VerseNumber":172,"Text":"Sabe sesibabhubhisa abanye"},{"SurahNumber":26,"VerseNumber":173,"Text":"Futhi sayinethisa imvula phezu kwabo, imvula eyayiyimbi kulabo ababexwayisiwe"},{"SurahNumber":26,"VerseNumber":174,"Text":"Ngempelakulokhukunesifundofuthiiningilabolalingesiwona amakholwa"},{"SurahNumber":26,"VerseNumber":175,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":176,"Text":"Izihlali zase-Aykah zaziziphika izithunywa"},{"SurahNumber":26,"VerseNumber":177,"Text":"Khumbula ngenkathi uShuaib ethi kuzona “animesabi yini na uMvelinqangi?”"},{"SurahNumber":26,"VerseNumber":178,"Text":"Ngempela mina ngiyisithunywa esethembekile kunina"},{"SurahNumber":26,"VerseNumber":179,"Text":"Ngakho-ke mesabeni uMvelinqangi futhi ningihloniphe"},{"SurahNumber":26,"VerseNumber":180,"Text":"Futhi angiwufuni kunina umvuzo ngako, umvuzo wami angiwutholi komunye umuntu ngaphandle kokuwuthola eNkosini yemihlaba"},{"SurahNumber":26,"VerseNumber":181,"Text":"Nikezani isilinganiso esigcwele futhi ningabi ngabanye balabo abayimbangela yokulahleka"},{"SurahNumber":26,"VerseNumber":182,"Text":"Futhi linganisani ngesikalo esiyiqiniso nesiqondile"},{"SurahNumber":26,"VerseNumber":183,"Text":"Futhi ningayidli impahla yabantu ngamacebo ngokuyehlisa futhi ningenzi ukona emhlabeni"},{"SurahNumber":26,"VerseNumber":184,"Text":"Futhi\tmesabeni\tlowo\towanidala\tkanye\tnezizukulwane zasendulo"},{"SurahNumber":26,"VerseNumber":185,"Text":"Bathi, “kuphela wena ungomunye walabo abalunjiwe”"},{"SurahNumber":26,"VerseNumber":186,"Text":"Futhi wena awuyilutho ngaphandle kokuba ngumuntu ofananathi futhi sicabanga ukuthi ungomunye wabaqamba amanga"},{"SurahNumber":26,"VerseNumber":187,"Text":"Ngakho-ke makunjalo yehlisela phezu kwethu ingxenye yezulu uma kungukuthi ungomunye wabaqinisileyo"},{"SurahNumber":26,"VerseNumber":188,"Text":"Wathi, “iNkosi yami eyazi kangcono ngaloko enikwenzayo”"},{"SurahNumber":26,"VerseNumber":189,"Text":"Kepha bamphika, ngakho-ke yisijeziso sosuku lwethunzi, ngempela leso kwakuyisijeziso sosuku olukhulu"},{"SurahNumber":26,"VerseNumber":190,"Text":"Ngempela\tkulokho\tkunesifundo\tfuthi\tiningi\tlabo lalingeyiwona amakholwa"},{"SurahNumber":26,"VerseNumber":191,"Text":"Futhi ngempela iNkosi yakho yona iphakeme ngamandla inesihawu"},{"SurahNumber":26,"VerseNumber":192,"Text":"Futhi ngempela lesi yisambulo seNkosi yemihlaba"},{"SurahNumber":26,"VerseNumber":193,"Text":"Esehliselwe\tphansi\tngumoya\tongcwele\t(uGabriyeli) owethembekile"},{"SurahNumber":26,"VerseNumber":194,"Text":"Enhliziyweni yakho ukuze ube ngomunye wabaxwayisi"},{"SurahNumber":26,"VerseNumber":195,"Text":"Ngolimi lwesi-Arabhu olucacile"},{"SurahNumber":26,"VerseNumber":196,"Text":"Futhi ngempela yona (iQur’an) kwakubikezelwe ngayo emibhalweni yasemandulo"},{"SurahNumber":26,"VerseNumber":197,"Text":"Akusilona yini uphawu kubona ukuthi izifundiswa zabantwana bakwa-Israyeli ziyayazi (iQur’an) na"},{"SurahNumber":26,"VerseNumber":198,"Text":"Ngisho noma ngabe sasiyembule kwabanye bakwelinye izwe"},{"SurahNumber":26,"VerseNumber":199,"Text":"Bese eyabafundela babengeke babe ngabakholelwa kuyona"},{"SurahNumber":26,"VerseNumber":200,"Text":"Kanjalo sayenza ukuthi ingene igxile ezinhliziyweni zezoni"},{"SurahNumber":26,"VerseNumber":201,"Text":"Abakholelwa kuyona kuze kube yilapho bebona khona isijeziso esibuhlungu"},{"SurahNumber":26,"VerseNumber":202,"Text":"Ngakho-ke siyobafikela masinyane kulapho bona benganakile"},{"SurahNumber":26,"VerseNumber":203,"Text":"Bayothi, “ngakube thina sizonikwa yini na ithuba?”"},{"SurahNumber":26,"VerseNumber":204,"Text":"Ngakube basafuna yini ukusisheshisa isijeziso sethu na"},{"SurahNumber":26,"VerseNumber":205,"Text":"Ngakube\tubonile\tyini\tukuthi\tsabathokozisa\timinyaka eminingi na"},{"SurahNumber":26,"VerseNumber":206,"Text":"Kwabe sekufika kubona lokho ababethenjiswe kona na"},{"SurahNumber":26,"VerseNumber":207,"Text":"Akuzange kubasize lokho ababezijabulisa ngako"},{"SurahNumber":26,"VerseNumber":208,"Text":"Futhi alikho idolobha esalibhubhisa elalingenabo abexwayisi balo"},{"SurahNumber":26,"VerseNumber":209,"Text":"Ngendlela\teyisikhumbuzo,\tfuthi\tasikaze\tsenze okungenabulungiswa"},{"SurahNumber":26,"VerseNumber":210,"Text":"Futhi akuyibona osathane abayiletha phansi(iQuran)"},{"SurahNumber":26,"VerseNumber":211,"Text":"Futhi akubafanele (osathane ukwenza lokho) futhi abanawo amandla"},{"SurahNumber":26,"VerseNumber":212,"Text":"Ngempela bona baqhelelanisiwe nokuzwa"},{"SurahNumber":26,"VerseNumber":213,"Text":"Ngakho-ke\tungambizi\tuMvelinqangi\tkanye\tnomunye uNkulunkulu ngokuba uzoba ngomunye wabajeziswayo"},{"SurahNumber":26,"VerseNumber":214,"Text":"Futhi zixwayise izihlobo zakho ezisondele kakhulu"},{"SurahNumber":26,"VerseNumber":215,"Text":"Futhi yiba mnene kunoma ngabe ngubani okulandelayo kwabakholwayo"},{"SurahNumber":26,"VerseNumber":216,"Text":"Kepha uma bengakuhloniphi ngakho-ke ithi, “ngempela mina ngimsulwa kulokho enikwenzayo”"},{"SurahNumber":26,"VerseNumber":217,"Text":"Futhi thembela kophakeme ngamandla onesihawu"},{"SurahNumber":26,"VerseNumber":218,"Text":"Lowo okubonayo uma usukuma emthandazweni"},{"SurahNumber":26,"VerseNumber":219,"Text":"Nokuhamba phakathi kwalabo abaguqile bezithobile"},{"SurahNumber":26,"VerseNumber":220,"Text":"Ngempela yena ungozwayo, owaziyo"},{"SurahNumber":26,"VerseNumber":221,"Text":"Ngakube nginitshelile yini ukuthi osathane behlela phezu kukabani na"},{"SurahNumber":26,"VerseNumber":222,"Text":"Behlela phezu kwabona bonke abaqamba amanga abanezono"},{"SurahNumber":26,"VerseNumber":223,"Text":"Bayamlalela (usathane) futhi iningi labo lingabaqambimanga"},{"SurahNumber":26,"VerseNumber":224,"Text":"Kanye nezimbongi, abaphambukayo bayazilandela"},{"SurahNumber":26,"VerseNumber":225,"Text":"Awuboni yini ukuthi bona bayazulazula kuzona zonke izigodi"},{"SurahNumber":26,"VerseNumber":226,"Text":"Nokuthi bona basho lokho abangakwenzi"},{"SurahNumber":26,"VerseNumber":227,"Text":"Ngaphandle kwalabo abakholwayo abenza izenzo ezilungileyo futhi abakhumbula uMvelinqangi kaningi futhi abavikelayo emva kokuba benziwe okungenabulungiswa futhi bayokwazi labo abenza okungenabo ubulungiswa ukuthi iyiphi indawo yokuphenduka abayophendukela kuyona"},{"SurahNumber":27,"VerseNumber":1,"Text":"TA SEEN. Lawa ngamavesi eQur’an, futhi incwadi eyenza kucace"},{"SurahNumber":27,"VerseNumber":2,"Text":"Eholayo nenikeza abakholwayo izindaba ezimnandi"},{"SurahNumber":27,"VerseNumber":3,"Text":"Labo abenza umthandazo futhi abakhokha ingxenye yengcebo yabo kwabampofu kulapho bona beqinisekile ngempilo ezayo"},{"SurahNumber":27,"VerseNumber":4,"Text":"Ngempela labo abangakholelwa empilweni ezayo sibenzele ukuthi imisebenzi yabo ibukeke imihle kubona ukuze bazulazule bephuphutheka"},{"SurahNumber":27,"VerseNumber":5,"Text":"Labo-ke bayilabo okwabo okuyisijeziso esibi futhi bona empilweni ezayo bayoba ngabalahlekelwe kakhulu ukwedlula bonke"},{"SurahNumber":27,"VerseNumber":6,"Text":"Futhi ngempela wena wenziwe ukuthi wemukela iQur’an konobuhlakani owaziyo"},{"SurahNumber":27,"VerseNumber":7,"Text":"Khumbula ngenkathi uMose ethi emndenini wakhe, “ngempela mina ngibona umlilo ngizonilethela izindaba ezivela kuwona noma nginilethele amalahle ashisayo ukuze nizifudumeze”"},{"SurahNumber":27,"VerseNumber":8,"Text":"Ngenkathi efika kuwona (umlilo) wamenyezwa kwathiwa “ubusisiwe noma ngabe ngubani osemlilweni nanoma ngabe ngubani owuzungelezile” futhi udumo malube kuMvelinqangi iNkosi yemihlaba"},{"SurahNumber":27,"VerseNumber":9,"Text":"Oh Mose! Ngempela mina nginguMvelinqangi ophakeme ngamandla onobuhlakani"},{"SurahNumber":27,"VerseNumber":10,"Text":"Futhi phonsa phansi induku yakho, ngakho-ke kwathi lapho eyibona inyakaza sengathi inyoka waphenduka wabaleka wangabheki\temumva,\t“Oh\tMose!\tUngesabi\tngempela azingesabi izithunywa ezikanye nami”"},{"SurahNumber":27,"VerseNumber":11,"Text":"Ngaphandle kwalowo owenza okungenabulungiswa bese eshintsha okuhle emva kokubi, ngakho-ke ngempela mina ngingothethelelayo onesihawu"},{"SurahNumber":27,"VerseNumber":12,"Text":"Futhi faka isandla sakho ephaketheni lakho sizophuma simhlophe singenabubi (lezi ngezinye) zezimpawu eziyisishiyagalolunye oyoziyisa kuFaro nabantu bakhe, ngempela bona bangabantu abangalungile abayizoni"},{"SurahNumber":27,"VerseNumber":13,"Text":"Ngakho-ke kwathi lapho sezifika kubona izimpawu zethu ezibonakalayo bathi, “lona ngumlingo ocacile”"},{"SurahNumber":27,"VerseNumber":14,"Text":"Futhi baziphika (lezo zimpawu) ngokungemthetho nangokuqhosha kulapho imiphefumulo yabo yenelisekile, ngakho-ke bheka ukuthi sasinjani isiphetho sezoni"},{"SurahNumber":27,"VerseNumber":15,"Text":"Futhi ngempela samnikeza ulwazi uDavide noSolomoni bobabili base bathi, “Udumo malube kuMvelinqangi okunguyena owasikhetha ngaphezu kwezinceku zakhe eziningi ezingamakholwa”"},{"SurahNumber":27,"VerseNumber":16,"Text":"USolomoni wadla ifa (ubuphrofethi) kuDavide wayesethi, “Oh Bantu! Sifundiswe ulimi lwezinyoni futhi siphiwe kuzona zonke izinto, ngempela lobu ngububele obugqamile”"},{"SurahNumber":27,"VerseNumber":17,"Text":"Futhi kwaqoqelwa ndawonye kuSolomoni amabutho akhe angamaJinn nabantu kanye nezinyoni wonke ayemiswe ngendlela yempi (belungele ukuhamba)"},{"SurahNumber":27,"VerseNumber":18,"Text":"Kwaze kwaba yilapho befinyelela khona esigodini sezintuthwane enye yezintuthwane yathi, “Oh Zintuthwane! ngenani ezindlini zenu hleze uSolomoni namabutho akhe anifihlize kulapho bona bengaboni”"},{"SurahNumber":27,"VerseNumber":19,"Text":"Ngakho-ke (uSolomoni) wamomotheka ehleka inkulumo yayo wayesethi, “Nkosi yami ngenze ukuthi ngibonge ububele bakho owangenzela bona kanye nabazali bami futhi ngenze umsebenzi olungileyo owuthokozelayo futhi ngingenise ngomusa wakho phakathi kwezinceku zakho ezilungileyo”"},{"SurahNumber":27,"VerseNumber":20,"Text":"Futhi wazihlola izinyoni wayesethi, “kwenziwa yini ukuthi ngingamboni uHud Hud noma ungomunye walabo abangekho na?”"},{"SurahNumber":27,"VerseNumber":21,"Text":"Ngempela ngizomjezisa ngesijeziso esinzima noma ngempela ngimbulale ngaphandle uma engitshela isizathu esicacile"},{"SurahNumber":27,"VerseNumber":22,"Text":"Akazange ahlale isikhathi eside wayesethi, “ngithole lokho ongazange ukuthole futhi ngikulethele izindaba eziyiqiniso ezivela kuSaba”"},{"SurahNumber":27,"VerseNumber":23,"Text":"Ngempela mina ngifice owesifazane ebabusa futhi uphiwe kuzona zonke izinto futhi unesihlalo sobukhosi esikhulu"},{"SurahNumber":27,"VerseNumber":24,"Text":"Ngimfumane ekanye nabantu bakhe bekhonza ilanga esikhundleni sikaMvelinqangi futhi uSathane wabenzela yabukeka imihle imisebenzi yabo kubona wayesebavimbela endleleni (eqondile) ngakho-ke bona abaholekanga"},{"SurahNumber":27,"VerseNumber":25,"Text":"Abamkhonzi uMvelinqangi okunguyena oveza okufihlekile emazulwini nasemhlabeni futhi owazi konke lokho enikufihlayo nakho konke lokho enikuvezayo"},{"SurahNumber":27,"VerseNumber":26,"Text":"UMvelinqangi akekho omunye uMvelinqangi ngaphandle kwakhe uyiNkosi yesihlalo sobukhosi esikhulu"},{"SurahNumber":27,"VerseNumber":27,"Text":"Wathi, “sizobona ukuthi ukhuluma iqiniso noma ungomunye walabo abaqamba amanga”"},{"SurahNumber":27,"VerseNumber":28,"Text":"Hamba nalencwadi yami bese uyijikijela kubona bese uyabafulathela bese uyabheka ukuthi yini abayibuyisayo"},{"SurahNumber":27,"VerseNumber":29,"Text":"Owesifazane wathi, “Oh Baphathi! Ngempela kujikijelwe kumina incwadi engcwele”"},{"SurahNumber":27,"VerseNumber":30,"Text":"Ngempela yona ivela kuSolomoni futhi ngempela yona ingegama likaMvelinqangi onomusa onesihawu"},{"SurahNumber":27,"VerseNumber":31,"Text":"Ningaziphakamisi kumina futhi yizani kumina ngokuzinikela"},{"SurahNumber":27,"VerseNumber":32,"Text":"Wathi owesifazane, “Oh Baphathi! ngelulekeni odabeni lwami, angeke ngikhiphe isinqumo odabeni kuze kube yilapho nikhona kanye nami.”"},{"SurahNumber":27,"VerseNumber":33,"Text":"Bathi, “thina singabanamandla amakhulu futhi singabanempi enkulu, impoqo ingeyakho, ngakho-ke cabanga ukuthi uzophoqa ukuba kwenziweni”"},{"SurahNumber":27,"VerseNumber":34,"Text":"Yathi indlovukazi, “ngempela amakhosi uma engena edolobheni enza ukona kulona bese enza abantu balo abahloniphekile ukuthi babesezingeni eliphansi futhi enza kanjalo”"},{"SurahNumber":27,"VerseNumber":35,"Text":"Futhi ngempela mina ngizothumela kubona isipho bese ngibheka ukuthi yini izithunywa ezizobuya nayo"},{"SurahNumber":27,"VerseNumber":36,"Text":"Ngakho-ke kwathi lapho sezifika (izithunywa) kuSolomoni nesipho wathi “ngakube ningelekelela ngengcebo na? Lokho uMvelinqangi angipha kona kungcono kunalokho anipha kona kepha nina nithokozile ngesipho senu”"},{"SurahNumber":27,"VerseNumber":37,"Text":"Phindelani kubona ngempela thina sizoza kubona namabutho empi abangeke bakwazi ukuwavimba futhi ngempela sizobakhipha lapho ngechilo, futhi bayobe bethotshisiwe”"},{"SurahNumber":27,"VerseNumber":38,"Text":"Wathi, “Oh Baphathi! Ngubani phakathi kwenu ozongilethela isihlalo sobukhosi sakhe owesifazane ngaphambi kokuba bafike kumina bezinikele ngokuzithoba”"},{"SurahNumber":27,"VerseNumber":39,"Text":"Elinye lamaJinn lathi, “Mina ngizosiletha kuwena ngaphambi kokuba usukume endaweni yakho futhi ngempela mina nginamandla ngethembekile”"},{"SurahNumber":27,"VerseNumber":40,"Text":"Lowo onolwazi lencwadi wathi, “ngizosiletha kuwena ngaphambi kokuphazima kweso lakho” Mina ngizosiletha kuwena ngaphambi kokuphazima kweso lakho” ngakho- ke kwathi lapho esibona sibekwe eduzane naye wathi “lokhu kungomusa weNkosi yami ukuze ingivivinye ukuthi ngiyabonga noma angibongi futhi noma ngabe ngubani obongayo kuphela ubongela umphefumulo wakhe f u t h i noma ngabe ngubani ongabongi ngakho-ke ngempela iNkosi yami ayidingi lutho ihloniphekile”"},{"SurahNumber":27,"VerseNumber":41,"Text":"Wathi, “sisithezeleni owesifazane isihlalo sakhe sobukhosi (ukuze angasiboni ukuthi yisona noma akusiyona) ukuze sibone ukuthi owesifazane ungoholiweyo noma ungomunye walabo abangaholiwe”"},{"SurahNumber":27,"VerseNumber":42,"Text":"Ngakho-ke kwathi lapho esefika owesifazane kwathiwa “ngakube sinjena yini na isihlalo sakho sobukhosi?” Owesifazane wathi,“ungathi yisona” (uSolomoni wathi) “futhi sinikeziwe ulwazi ngaphambilini kwakhe owesifazane futhi sasizinikele ngaphansi kwentando kaMvelinqangi”"},{"SurahNumber":27,"VerseNumber":43,"Text":"Futhi kwamvimba lokho ayekukhonza esikhundleni sikaMvelinqangi ngempela yena owesifazane wayengomunye walabobantu abangakholwa"},{"SurahNumber":27,"VerseNumber":44,"Text":"Kwathiwa kuyena owesifazane, “ngena endlini yobukhosi edephile” kwathi lapho owesifazane eseyibona wacabanga ukuthi indawo yayo yaphansi yakhiwe ngamanzi (noma kunedamu lamanzi ngaphansi kwendlu enkulu yobukhosi waphakamisa izingubo zakhe) kwavela imilenze yakhe (uSolomoni) wathi “ngempela yindlu yobukhosi eyenziwe ngengilazi” owesifazane wathi “Nkosi yami ngempela mina ngenze okungalungile emphefumulweni wami futhi ngiyazinikela kanye noSolomoni kuMvelinqangi iNkosi yemihlaba”"},{"SurahNumber":27,"VerseNumber":45,"Text":"Futhi ngempela sathumela kuThamud umfowabo uSalih ukuthi khonzani uMvelinqangi kulapho bona bengamaqembu amabili angaboni ngasolinye"},{"SurahNumber":27,"VerseNumber":46,"Text":"Wathi, “Oh Bantu bami! kungani nijaha ebubini ngaphambi kokuhle na? Aniyiceli ngani intethelelo kaMvelinqangi ukuze mhlawumbe ninikwe umusa na?”"},{"SurahNumber":27,"VerseNumber":47,"Text":"Bathi, “sihlahla umhlola kuwena kanye nalabo abakanye nawe” wathi, “umhlola wenu ukuMvelinqangi kepha nina ningabantu abavivinywayo”"},{"SurahNumber":27,"VerseNumber":48,"Text":"Futhi edolobheni kwakukhona abantu abayisishiyagalolunye ababenza ukona ezweni futhi bangalungisi"},{"SurahNumber":27,"VerseNumber":49,"Text":"Bathi, “makafunge omunye komunye ngoMvelinqangi ukuthi ngempela sizomhlasela ebusuku kanye nomndeni wakhe bese ngempela sithi esihlotsheni sakhe “asikubonanga okubhubhise abantu bakhe futhi ngempela thina sikhuluma iqiniso”"},{"SurahNumber":27,"VerseNumber":50,"Text":"Futhi benza icebo nathi senza icebo kulapho bona bengaboni"},{"SurahNumber":27,"VerseNumber":51,"Text":"Ngakho-ke bheka ukuthi sasinjani isiphetho secebo labo, ngempela sababhubhisa kanye nabantu babo ndawonye"},{"SurahNumber":27,"VerseNumber":52,"Text":"Ngakho-ke lezozindlu zabo zadilika ngenxa yokuthi babonile ngempela kulokho kunophawu (nesifundo) kubantu abaziyo"},{"SurahNumber":27,"VerseNumber":53,"Text":"Futhi sabasindisa labo ababekholwa futhi ababemesaba uMvelinqangi"},{"SurahNumber":27,"VerseNumber":54,"Text":"Kanye noLothi khumbula ngenkathi ethi kubantu bakhe, “ngakube nenza izenzo ezingalungile kulapho nina nibona na?”"},{"SurahNumber":27,"VerseNumber":55,"Text":"Ngakube ngempela nina nikhanukela amadoda esikhundleni sabesifazane na? Qhabo! Nina ningabantu abangenalo ulwazi"}]}