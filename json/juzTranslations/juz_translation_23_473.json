{"Id":473,"LanguageCodes":["yuw"],"Name":"yuw-muhammadbinabdu-la","Author":"Muhammad Bin Abdul Hamid Silika","Language":"Yau","Description":"Yau - Transliteration","Direction":"ltr","Source":"https://quranenc.com/en/browse/yaw_silika","Translations":[{"SurahNumber":36,"VerseNumber":28,"Text":"Soni nganitutulusya pa wandu wakwe panyuma pa jwalakwejo asilikali kuumila kwinani (wakwisa kwajonanga), soni nganikuwa kwakusosekwa Kukwetu kuti mpaka tutulusye (asilikali)"},{"SurahNumber":36,"VerseNumber":29,"Text":"Nganikuwa (konanjidwa kwao) ikaweje ni n’gumiilo umpepe (uwagumisile Jibulilu), basi papopo waliji wakulita (wawile)"},{"SurahNumber":36,"VerseNumber":30,"Text":"Ha! Yakudandaulisya kwa achikapolo (wa Allah)! Nganiwaichilileje ntenga jwalijose, ikaweje waliji nkuntenda chipongwe"},{"SurahNumber":36,"VerseNumber":31,"Text":"Ana ngakulola (yanti) mikutula jilingwa jatujijonasile paujo pao? (Ana ngakulola) yanti wanganyao ngaakuujila kukwao"},{"SurahNumber":36,"VerseNumber":32,"Text":"Soni pangali (iwumbe) iliyose ikaweje yosope yene ichiyika pameso Petu"},{"SurahNumber":36,"VerseNumber":33,"Text":"Soni chilosyo (chachili) kwa wanganyao (chakulosya ukombosi wa Allah wakwajimusya wawe) ni litaka lyaliwe, tukasalisyusyaga, ni koposyamo songolo, basi sine mu syalakwesyo akasalyaga"},{"SurahNumber":36,"VerseNumber":34,"Text":"Ni tukasawikaga mwalakwemo migunda ja mitende ni mizabibu, ni tukasapitisyaga soni mwalakwemo achitutumule"},{"SurahNumber":36,"VerseNumber":35,"Text":"Kuti alyeje isogosi yakwe, kutendaga nganiyipanganyidwa ni makono gao, ana ngakutogolela"},{"SurahNumber":36,"VerseNumber":36,"Text":"Kuswejela ni Kwakwe Ajula (Allah) jwagumbile chachilume ni chachikongwe mu indu yosope, kutandila yaikumesya litaka, ni mwa achimisyene wakweo (wandu), ni mu ichindu yangakuimanyilila"},{"SurahNumber":36,"VerseNumber":37,"Text":"Soni chilosyo (chine chachili) kwa wanganyao (chakulosya ukombosi wa Allah) ni chilo, tukasawuwulaga mwalakwemo muusi, basi papopo wanganyao ni akasawaga m’chipi"},{"SurahNumber":36,"VerseNumber":38,"Text":"Sano lyuwa likasajendaga mpaka pakutulalila pakwe. Walakweo ni mpango wa (Allah) Jwamachili gakupunda, Jwakumanyilila nnope"},{"SurahNumber":36,"VerseNumber":39,"Text":"Nombe nao mwesi twaupimile mauto (makumi gawili kwisa nsano nagatatu), mpaka ukasaujaga kuwa mpela chikole cha tende chakalakala (chepindiche)"},{"SurahNumber":36,"VerseNumber":40,"Text":"Nganiyiwa yakuwajilwa lyuwa kuwuyika mwesi, namuno chilo kuwulongolela muusi. Soni chilichose ching’ambila mwitala lyasyungulilo"},{"SurahNumber":36,"VerseNumber":41,"Text":"Soni chilosyo (chine chachili) kwa wanganyao (chakulosya ukombosi wa Allah) ni chanti: Uwwe twajigele achatati wao m’chombo chepachile (cha ndawi ja Nuhu)"},{"SurahNumber":36,"VerseNumber":42,"Text":"Ni twaguumbiile wanganyao (yombo) yakulandana mpela chalakwecho yaakukwela"},{"SurahNumber":36,"VerseNumber":43,"Text":"Sano Uwwe naga tuli tusachile mpaka twamisye, ni pangali nkwakamuchisya wanganyao (jwampaka apikane gumila kwao), soni wanganyao ngawa nkokoledwa"},{"SurahNumber":36,"VerseNumber":44,"Text":"Ikaweje kwa chanasa chakuuma Kukwetu, ni kusengwa kwa ndema jannono"},{"SurahNumber":36,"VerseNumber":45,"Text":"Sano pati iwechetedwe kukwao yanti: “Jogopani yaili paujo penu ni yaili panyuma penu kuti ntendeledwe chanasa;” (ngakasapikana)"},{"SurahNumber":36,"VerseNumber":46,"Text":"Ni changaichilila chilosyo chilichose mu ilosyo ya M’mbuje gwao (Allah), ikaweje wanganyao akasawaga wakuitundumalila yalakweyo"},{"SurahNumber":36,"VerseNumber":47,"Text":"Soni pati iwechetedwe kukwao yanti: “Tolani mu yampele Allah.” Awala waakufuulu akasatiji pakwasalila (mwachipongwe) awala waakulupilile: “Ana twalisye awala wanti Allah angasache angalisyisye (Nsyene)? Nganim’ba jenumanja ikaweje mu kusokonechela kwakuonechela.”"},{"SurahNumber":36,"VerseNumber":48,"Text":"Wanganyao ni akasatiji: “Ana chele chilanga (chakwika Kiyamachi) chiyiche chakachi nam’baga jenumanja nkuwecheta yakuona?”"},{"SurahNumber":36,"VerseNumber":49,"Text":"Ngakwembecheya ikaweje n’gumilo umpepe (lipenga lyandanda) wauchakwembekanya (mwachisupuchisya) aku ali nkukangana"},{"SurahNumber":36,"VerseNumber":50,"Text":"Basi ngasakombola kuleka wasiya, namuno kumawasa kwao ngasaujila"},{"SurahNumber":36,"VerseNumber":51,"Text":"Ni lichigombedwa lipenga (lyawili), basi papopo wanganyao kuumila m’malembe tachikopokangana mwachitemachitema wa kwa M’mbuje gwao (Allah)"},{"SurahNumber":36,"VerseNumber":52,"Text":"(Aku) achitiji: “Ipotesi yetuwe! Ana wani waatujimwisye pagona petu?” (Tachisalilidwa yanti): “Ayi ni ayila yajwapeleche chilanga (Allah) Jwaukoto wejinji ni kuwecheta mwakuona Achimitenga.”"},{"SurahNumber":36,"VerseNumber":53,"Text":"Ngasiyiwa ikaweje n’gumilo umpepe, basi ajile sayi wosopewene tachisimanikwa kuti ayiche pameso Petu"},{"SurahNumber":36,"VerseNumber":54,"Text":"(Ni tachisalilidwa yanti): “Basi lelo (lisiku lya Kiyama) ngatendedwa lupuso mundu jwalijose pa chilichose, soni ngan’dipidwa ikaweje yamwaliji nkupanganya.”"},{"SurahNumber":36,"VerseNumber":55,"Text":"Chisimu wandu wa ku Mbepo lelo tawe mu shuguli (syao) achisengwaga"},{"SurahNumber":36,"VerseNumber":56,"Text":"Wanganyao ni achiwammakwao tawe m’miwulili, ali ajegeme mu indanda yetandiche chenene"},{"SurahNumber":36,"VerseNumber":57,"Text":"Akwete kupata wanganyao mwalakwemo isogosi (yantundu uliose), soni akwete kupata chilichose chaakuchisaka"},{"SurahNumber":36,"VerseNumber":58,"Text":"(Tachisalilidwa yanti): “Salam (Ntendele uwe kwa jaomanja!)” – Lilowe lyakuumila kwa (Allah) M’mbuje Jwachanasa channope"},{"SurahNumber":36,"VerseNumber":59,"Text":"Sano (wangalumbana ni tachisalilidwa kuti): “Litukusyani lelo jenumanja akulewa (ku wakulupilila)!”"},{"SurahNumber":36,"VerseNumber":60,"Text":"“Ana nganinan’jamuka, E Jenumanja wanache wa Adam! Yanti ngasimun’galagatilaga shetani, chisimu jwalakwejo kukwenu juwele mmagongo jwakuonechela?”"},{"SurahNumber":36,"VerseNumber":61,"Text":"“Ni kuti mungalagatileje Une (Jikape), lyalakweli ni litala lyagoloka?”"},{"SurahNumber":36,"VerseNumber":62,"Text":"“Soni chisimu pamasile pajwaisochelesye mu jenumanja iwumbe yejinji, ana nganim’baga wakola lunda?”"},{"SurahNumber":36,"VerseNumber":63,"Text":"“Aji ni Jahannama ajila jamwaliji nkupedwa chilanga.”"},{"SurahNumber":36,"VerseNumber":64,"Text":"“Jijinjilani lelo, ligongo lya ukafili wamwaliji nkutenda.”"},{"SurahNumber":36,"VerseNumber":65,"Text":"Lelo chitusiwe ngamwa syao, ni gatuwechetekasye makono gao, ni kuwichila umboni ngongolo syao pa ayila yawaliji nkupanganya"},{"SurahNumber":36,"VerseNumber":66,"Text":"Sano tungasache chisimu tungafufwite meso gao, mwanti angalimbanilene litala, nambo angalolite chantiuli"},{"SurahNumber":36,"VerseNumber":67,"Text":"Soni tungasache tungasyusisye (kuwa inyama kapena maganga) pamalo pao pepo, ni nganganakombola kuja m’bujo namuno kuwujila munyuma"},{"SurahNumber":36,"VerseNumber":68,"Text":"Soni jwatukumpaga umi (welewu) tukum’buchisyaga munyuma mukagumbidwe (kakwe, ni jukasawa nti chisawu mwanache). Ana ngakuitagaga mulunda (yalakweyi)"},{"SurahNumber":36,"VerseNumber":69,"Text":"Soni nganitun’jiganya jwalakwe (Muhammadi ﷺ) kwimba ilaanga, nambo soni ngaikuwajilwa kukwakwe (kuwa nkutunga ilaanga). Nganiyiwatu ayi (yayiche nayo Muhammadi ﷺ) ikaweje chikumbusyo kwisa soni Qur’an jakusalichisya (chilichose)"},{"SurahNumber":36,"VerseNumber":70,"Text":"Kuti antetele jwali chijumi (jwakulupila), ni lisimichiche lilowe (lya ilagasyo) pa achimakafili"},{"SurahNumber":36,"VerseNumber":71,"Text":"Ana ngakuiona wanganyao yanti Uwwe twaguumbiile ilaango, mu ayila yaipanganyisye makono Getu, basi wanganyao ni akuwa ali nkuitenda kuwa yao"},{"SurahNumber":36,"VerseNumber":72,"Text":"Ni twajepepachisye yalakweyo wanganyao, basi ine mu yalakweyo iwele yakwela yao, soni ine mu yalakweyo akasailyaga"},{"SurahNumber":36,"VerseNumber":73,"Text":"Soni akwete wanganyao mwalakwemo yakamuchisya (ine yejinji), kwisa soni yakumwa (mpela nkaka). Ana ngakutogolela"},{"SurahNumber":36,"VerseNumber":74,"Text":"Ni alitendele wanganyao milungu (jaunami) kunneka Allah kuti mwine wanganyao takamuchisyidwe (ni jalakwejo)"},{"SurahNumber":36,"VerseNumber":75,"Text":"(Nambo) nganijiwa jikombwele (milungujo) kwakamuchisya wanganyao, soni jalakwejo jichisonganganyisyidwa ku wanganyao (ndema jakwawalanga itendo yao) kuwa asilikali (wakwachonjela)"},{"SurahNumber":36,"VerseNumber":76,"Text":"Basi ikan’dandaulikasya mmwe (Muhammadi ﷺ) yakuwecheta yao. Chisimu Uwwe tukuimanya yaakusisa ni yaakulosya"},{"SurahNumber":36,"VerseNumber":77,"Text":"Ana mundu ngajukuiona yanti Uwwe tun’gumbile kuumila mwindondwa lya mesi (ga walume ni wakongwe), yeti kaneko jwalakwe ni jukuwaga mmakaani jwakuonechela (jwakunkanila Allah)"},{"SurahNumber":36,"VerseNumber":78,"Text":"Ni akutupa Uwwe chilandanyo, ni kuliwalila kagumbidwe kakwe (kakuumila m’mesi gangali mate). Akutiji: “Wani watachigapa umi maupa kutendaga gali gepukuswepukuswe?”"},{"SurahNumber":36,"VerseNumber":79,"Text":"Jilani (mmwe Muhammadi ﷺ): “Tachigapa umi Ajula juwagagumbile kandanda, soni Jwalakwe chiumbe chilichose juwele Jwakuchimanya chenene.”"},{"SurahNumber":36,"VerseNumber":80,"Text":"Ajula jwam’biichiile jenumanja moto m’chitela chewisi, basi jenumanja ni nkasakolesyaga (motowo) kuumila muchalakwecho"},{"SurahNumber":36,"VerseNumber":81,"Text":"Ana nganawa Ajula (Allah) juwagumbile mawunde ni mataka jwakombola kuti wagumbe (soni wandu) wanti mpela wanganyao? Elo (juwele Jwakombola kusyene), soni Jwalakwe ni Nkugumba kusyene, Jwakumanyilila nnope"},{"SurahNumber":36,"VerseNumber":82,"Text":"Chisimu chilamusi Chakwe pati asachile chindu (kuti chipatikane), agambaga kuchisalila kuti: “M’be.” Basi ni chikasawaga"},{"SurahNumber":36,"VerseNumber":83,"Text":"Basi kuswejela ni Kwakwe Ajula jwamuli mu Nkono Mwakwe mwana uchimwene wakuchilamulila chindu chilichose, soni Kukwakwe tinchiuchisyidwa (wosope wene)"},{"SurahNumber":37,"VerseNumber":1,"Text":"Ngwalumbila awala (Achimalaika) waakwima m’miselamisela (pakuswali)"},{"SurahNumber":37,"VerseNumber":2,"Text":"Kwisa soni awala (Achimalaika) waakasakalipilaga mwamachili (kugakalipila mawunde gawula pakugajendesya)"},{"SurahNumber":37,"VerseNumber":3,"Text":"Kwisa soni awala (Achimalaika) waakusoomaga chikumbusyo (chitabu pakwikanacho kwa Achimitume kuumila kwa Allah)"},{"SurahNumber":37,"VerseNumber":4,"Text":"Chisimu Nnungu jwenu ni Jumpepe"},{"SurahNumber":37,"VerseNumber":5,"Text":"M’mbuje jwa kumawunde ni petaka ni yaili chilikati chakwe, soni M’mbuje jwa kungopoko kosope"},{"SurahNumber":37,"VerseNumber":6,"Text":"Chisimu Uwwe tulisalalisye liwunde lya duniya ni isalalisyo yandondwa"},{"SurahNumber":37,"VerseNumber":7,"Text":"Ni kuligosa ku shetani jwalijose jwakunyosya"},{"SurahNumber":37,"VerseNumber":8,"Text":"Kuti akapikanila ya nkutula wa kwinani (wa Achimalaika), ni akasasomedwaga (ni yenje yandondwa) kuumila upande wa mbali ni mbali"},{"SurahNumber":37,"VerseNumber":9,"Text":"Kuwinjidwa mwamachili, soni akwete kupata wanganyao ilagasyo yakupoteka nnope ni kwendelechela"},{"SurahNumber":37,"VerseNumber":10,"Text":"Ikaweje jwasombwele lilowe mwawiyi, basi ni kunkuya chenje chakuwala nnope"},{"SurahNumber":37,"VerseNumber":11,"Text":"Basi mwawusyani (achimakafilio kuti): “Ana wanganyao ni wali wakusausya nnope kagumbidwe, kapena ayila (ine mpela mawunde, mataka ni matumbi) yatwaigumbile?” Chisimu Uwwe twagumbile jamanjao kuumila mwilongo lyakunyata"},{"SurahNumber":37,"VerseNumber":12,"Text":"(Ngwamba), nambo mmwe (Muhammadi ﷺ) nkusimonga (kanila kwao yakwimuka m’malembe), sano wanganyao ni akutenda chipongwe (kuntenda mmwe Muhammadi ﷺ ni Qur’an)"},{"SurahNumber":37,"VerseNumber":13,"Text":"Soni naga ali akumbusyidwe wangakumbuchila"},{"SurahNumber":37,"VerseNumber":14,"Text":"Soni naga ali achiweni chisimosimo akasachitenda chipongwe"},{"SurahNumber":37,"VerseNumber":15,"Text":"Ni akasatiji: “Nganichiwatu achi ikaweje usawi wakuonechela.”"},{"SurahNumber":37,"VerseNumber":16,"Text":"“Ana patuchiwapo ni kusyuka uwwejo litaka ni maupa, nambo yakuona kuti uwwe tuchiukulidwa (m’malembe)?”"},{"SurahNumber":37,"VerseNumber":17,"Text":"“Mpaka ni achatati wetu wandanda (nombenao tachiukulidwa)?”"},{"SurahNumber":37,"VerseNumber":18,"Text":"Jilani (mmwe Muhammadi ﷺ): “Elo (tinchiukulidwa), soni jenumanja n’di wakunyosyeka.”"},{"SurahNumber":37,"VerseNumber":19,"Text":"Basi chisimu kwalakwe (kuukulidwako) kuchiwa ni n’gumilo umpepe (walipenga lyawili), basi papopo wanganyao tachiwa ali nkulola"},{"SurahNumber":37,"VerseNumber":20,"Text":"Ni tachiti: “Ipotesi yetuwe! Ali ni Lisiku Lyamalipilo.”"},{"SurahNumber":37,"VerseNumber":21,"Text":"(Tachisalilidwa yanti): “Ali ni Lisiku Lyachiilanyo alila lyamwaliji jenumanja n’di nkulikanila.”"},{"SurahNumber":37,"VerseNumber":22,"Text":"(Achimalaika tachisalilidwa yanti): “Mwasonganganyani awala wawalitesile lupuso, pamo ni achimijao (wachijini), kwisa soni (isanamu) ayila yawaliji nkuigalagatila.”"},{"SurahNumber":37,"VerseNumber":23,"Text":"“Kunneka Allah; basi mwajongolelani kwitala lya ku Moto Waukali.”"},{"SurahNumber":37,"VerseNumber":24,"Text":"“Soni mwajimikani, chisimu wanganyao ali wakuwusyidwa.”"},{"SurahNumber":37,"VerseNumber":25,"Text":"“Chipali chichi kukwenu, uli ngankukamusyangana?”"},{"SurahNumber":37,"VerseNumber":26,"Text":"(Ngwamba), nambo wanganyao lyele lisikulyo tachiwa wakulipeleka (kuchilamusi cha Allah)"},{"SurahNumber":37,"VerseNumber":27,"Text":"Ni tachigalauchilana wane kwa wane achiwusyanaga"},{"SurahNumber":37,"VerseNumber":28,"Text":"(Wangalikombolela) tachiti (pakwadandaula achinkulungwa wao): “Chisimu wanganyammwe mwaliji nkutuyichilila chakun’dyo (mukayiche kanti mpela kambone, kwekula kwaliji kutulowesya)!”"},{"SurahNumber":37,"VerseNumber":29,"Text":"(Achinkulungwa) tachiti: “(Ngwamba), nambo jenumanja nganim’ba wakulupilila.”"},{"SurahNumber":37,"VerseNumber":30,"Text":"“Soni uwwe nganitukola machili galigose pa jenumanja (gakunkanganichisya ukafili), nambo kuti jenumanja mwaliji wandu wakusumba mpika (pa ukafili mpela uwwewe).”"},{"SurahNumber":37,"VerseNumber":31,"Text":"“Basi lilowe lya Ambuje wetu (Allah lyakupedwa ilagasyo) lisimichiche petuwe, chisimu uwwe chitupasye (ilagasyoyo).”"},{"SurahNumber":37,"VerseNumber":32,"Text":"“Basi twansochelesye (ligongo lyanti nombe) uwwe chisimu chene twaliji wasochelele.”"},{"SurahNumber":37,"VerseNumber":33,"Text":"Basi chisimu wanganyao lyele lisikulyo tachiwa yalumo mu ilagasyo"},{"SurahNumber":37,"VerseNumber":34,"Text":"Chisimu Uwwe mwele ni mutukwatendelaga wakulewa"},{"SurahNumber":37,"VerseNumber":35,"Text":"Chisimu wanganyao ndema jakuwechetedwa kukwao yanti: Pangali nnungu jwine (jwakuwajilwa kun’galagatila) ikaweje Allah; waliji nkulikwesya"},{"SurahNumber":37,"VerseNumber":36,"Text":"Ni kuwechetaga yanti: “Ana chisimu uwwe tuleche milungu jetu ligongo lya nkwimba ilaanga, jwamasoka?”"},{"SurahNumber":37,"VerseNumber":37,"Text":"(Ngwamba), nambo juyiche ni yakuona, soni jwajitichisye Achimitenga (wawalongolele)"},{"SurahNumber":37,"VerseNumber":38,"Text":"Chisimu wanganyammwe (achimakafili wa pa Maaka), timpasye ilagasyo yakupoteka nnope"},{"SurahNumber":37,"VerseNumber":39,"Text":"Soni ngallipidwa ikaweje yamwaliji nkupanganya"},{"SurahNumber":37,"VerseNumber":40,"Text":"Ikaweje achikapolo wa Allah wakuswejesyedwa"},{"SurahNumber":37,"VerseNumber":41,"Text":"Wanganyao akwete kupata lisiki lyakumanyika"},{"SurahNumber":37,"VerseNumber":42,"Text":"Isogosi (yantundu uliose), soni wanyao takachimbichisyidwe"},{"SurahNumber":37,"VerseNumber":43,"Text":"Ku Matimbe Gachindimba (ku Mbepo)"},{"SurahNumber":37,"VerseNumber":44,"Text":"Ali (atemi) pa itengu yauchimbichimbi mwakulolegana"},{"SurahNumber":37,"VerseNumber":45,"Text":"Tiikaweje ili nkwasyungula ipanda ya ukana wakulenjela"},{"SurahNumber":37,"VerseNumber":46,"Text":"Weswela wakulyolyopela kwa akumwa"},{"SurahNumber":37,"VerseNumber":47,"Text":"Mwangali mwele (mu ukanamo) yakupotekasya (ntwe namuno m’matumbo), nambo soni wanganyao ngasakolelwa nao"},{"SurahNumber":37,"VerseNumber":48,"Text":"Soni kukwao tikukawe kwana (achiwammakwao) wakulola pejipi (wakwalola achalume waope wangatenda meso mwamwamwa kwa achalume wane), achakulungwa meso mwakusalalila"},{"SurahNumber":37,"VerseNumber":49,"Text":"Gamba kuwa (kaswejele kao) wanganyao nti chisawu mandanda gagasunjidwe (m’mapapiko)"},{"SurahNumber":37,"VerseNumber":50,"Text":"Basi tachigalauchilana wane kwa wane achiwusyanaga"},{"SurahNumber":37,"VerseNumber":51,"Text":"Nkuwecheta jumpepe mwa wanganyao tachiti: “Chisimu une nakwete n’jangu (kuduniya).”"},{"SurahNumber":37,"VerseNumber":52,"Text":"“Juwaliji nkuti: ‘Ana mmwe chisimu chene n’di mwa akwitichisya?’"},{"SurahNumber":37,"VerseNumber":53,"Text":"‘(Yanti) patuchiwapo ni kusyuka litaka ni maupa, nambo yakuona uwwe tuchilipidwa (pa itendo yetu)?”"},{"SurahNumber":37,"VerseNumber":54,"Text":"(Nkuwecheta jula) tachiti: “Ana jenumanja chin’dingule (none ku Moto kuti mum’bone yajukuti pakulagasika?” Wanganyao tachiti: “Iyayi.”)"},{"SurahNumber":37,"VerseNumber":55,"Text":"Basi jwalakwe ni juchilingula, basi ni tachim’bona (n’jakwejula) juli nkatikati mwa Moto Waukali"},{"SurahNumber":37,"VerseNumber":56,"Text":"Juchiti: “Ngunnumbila Allah! Mmwetu mwasigele panandi kuti munyonanje (ngampikanile).”"},{"SurahNumber":37,"VerseNumber":57,"Text":"“Soni ungawaga ukoto wa Ambuje wangu (Allah), ningaliji mwa akwika nao (ku Moto).”"},{"SurahNumber":37,"VerseNumber":58,"Text":"(Wandu wa ku Mbepo tachiti): “Ana uwweji nikuti ngatuwa (soni)?”"},{"SurahNumber":37,"VerseNumber":59,"Text":"“Ikaweje chiwa chetu chandandapechila, soni uwwe ngatulagasyidwa?”"},{"SurahNumber":37,"VerseNumber":60,"Text":"Chisimu kwalakweku ni kupunda kwekulungwa nnope"},{"SurahNumber":37,"VerseNumber":61,"Text":"Pa (kusaka kupata) yanti mpela ayi, basi apanganye masengo (gambone) akupanganya"},{"SurahNumber":37,"VerseNumber":62,"Text":"Ana yalakweyi ni mbiko jambone, kapena chitela cha Zakkum"},{"SurahNumber":37,"VerseNumber":63,"Text":"Chisimu Uwwe tuchitesile chele (chitelacho) kuwa mayeso ku walupuso (pakuwecheta wanganyao kuti: “Mpaka ikomboleche uli chitela kumela m’moto)?”"},{"SurahNumber":37,"VerseNumber":64,"Text":"Chisimu chalakwecho ni chitela chachikopoka kuumila pasi pasyesyene pa Moto Waukali"},{"SurahNumber":37,"VerseNumber":65,"Text":"Soso sya isogosi yakwe (siwele syakunyalaya nnope) mpela mitwe ja mashetani"},{"SurahNumber":37,"VerseNumber":66,"Text":"Basi chisimu wanganyao takalyeje chele (chitelacho), ni chalakwecho takagumbasyeje ndumbo syao"},{"SurahNumber":37,"VerseNumber":67,"Text":"Kaneko chisimu akwete kupata wanganyao kupwatika pa chele (chitelacho) chakuwanganyichisya gagali mesi gamasemule nnope"},{"SurahNumber":37,"VerseNumber":68,"Text":"Kaneko chisimu kwakuwujila kwao ni ku Moto Waukali"},{"SurahNumber":37,"VerseNumber":69,"Text":"Chisimu wanganyao wasimene achatati wao ali wapotele"},{"SurahNumber":37,"VerseNumber":70,"Text":"Sano wanganyao mu sajo syao akutugala (pakwakuya mwachitemachitema mwangali kusosa kaje umboni)"},{"SurahNumber":37,"VerseNumber":71,"Text":"Soni chisimu wapotele paujo pao wajinji (mu wandu) wandanda"},{"SurahNumber":37,"VerseNumber":72,"Text":"Soni chisimu twatumisye mwa wanganyao akutetela"},{"SurahNumber":37,"VerseNumber":73,"Text":"Basi nnole mujawelele mbesi ja akuteteledwa"},{"SurahNumber":37,"VerseNumber":74,"Text":"Ikaweje achikapolo wa Allah wakuswejesyedwa"},{"SurahNumber":37,"VerseNumber":75,"Text":"Soni chisimu Nuhu jwatuwilasile (kuti tun’jokole), basi ni Akwanga Wambone nnope (twaliji Uwwe)"},{"SurahNumber":37,"VerseNumber":76,"Text":"Ni twan’jokwele jwalakwe ni wapewasa wakwe ku taabu jekulungwa"},{"SurahNumber":37,"VerseNumber":77,"Text":"Ni twatesile wanache wakwe kuwa sigasiga (wawasigele ali nkuwelekana paduniya)"},{"SurahNumber":37,"VerseNumber":78,"Text":"Ni twannechele (mbili syambone) kwa (wandu wosope) wakwika munyuma"},{"SurahNumber":37,"VerseNumber":79,"Text":"Ntendele uwe kwa Nuhu mu iwumbe yosope"},{"SurahNumber":37,"VerseNumber":80,"Text":"Chisimu Uwwe iyyoyopeyo ni yatukutiji pakwalipila wakolosya"},{"SurahNumber":37,"VerseNumber":81,"Text":"Chisimu jwalakwe (Nuhu) jwaliji mwa achikapolo Wetu wakulupilila"},{"SurahNumber":37,"VerseNumber":82,"Text":"Kaneko ni twamisyisye wane (wosope mwa wangakulupilila)"},{"SurahNumber":37,"VerseNumber":83,"Text":"Soni chisimu mwa awala wawakuyiye litala lyakwe (lya Nuhu lya Tauhidi) jwaliji Ibrahima"},{"SurahNumber":37,"VerseNumber":84,"Text":"Ndema ja waichilile Ambujegwe (Allah) ni ntima wambonembonepe"},{"SurahNumber":37,"VerseNumber":85,"Text":"Ndema ja jwatite kwa babagwe ni wandu wakwe: “Ana nkugalagatila chichi?”"},{"SurahNumber":37,"VerseNumber":86,"Text":"“Ana mwaunaminamipe milungu jangawaga Allah ni jankujisaka?”"},{"SurahNumber":37,"VerseNumber":87,"Text":"“Ana nganisyo syenu sili uli pa ya M’mbuje jwa iwumbe yosope?”"},{"SurahNumber":37,"VerseNumber":88,"Text":"Kaneka ni jwalolite kulola (kwakuchetelela) ku ndondwa"},{"SurahNumber":37,"VerseNumber":89,"Text":"Ni jwatite: “Chisimu une jwakulwala.”"},{"SurahNumber":37,"VerseNumber":90,"Text":"Basi wanganyao wantundumalile jwalakwe mwakunnochesya migongo"},{"SurahNumber":37,"VerseNumber":91,"Text":"Basi jwalakwe ni jwapite mwagwala ku milungu jao, ni jwatite: “Uli ngankulya (yakulya yam’bichileyi)?”"},{"SurahNumber":37,"VerseNumber":92,"Text":"“Chipali chichi kukwenu, uli ngankuwecheta?”"},{"SurahNumber":37,"VerseNumber":93,"Text":"Kaneka ni jwajigalauchile pakujiputa ni nkono wakwe wan’dyo (kwamachili gakwe gosope)"},{"SurahNumber":37,"VerseNumber":94,"Text":"Basi (pawapikene achinsyene isanamuyo) wam’bichilile ali nkutugala"},{"SurahNumber":37,"VerseNumber":95,"Text":"(Jwalakwe) jwatite: “Ana nkuigalagatila yankuisepa (mwachimisyene)?”"},{"SurahNumber":37,"VerseNumber":96,"Text":"“Kutendaga Allah ni juwan’gumbile jemanjammwe ni yankupanganya!”"},{"SurahNumber":37,"VerseNumber":97,"Text":"Wanganyao watite: “Muntawilani chakutawa (chiwukuta) ni mumponye m’moto waukali.”"},{"SurahNumber":37,"VerseNumber":98,"Text":"Basi wasachile kuntendela jwalakwe malindi, ni twatesile kuwa wapasi kusyene"},{"SurahNumber":37,"VerseNumber":99,"Text":"(Ibrahima) ni jwatite: “Chisimu une ngwaula kwa Ambuje wangu (Allah), takanjongole.”"},{"SurahNumber":37,"VerseNumber":100,"Text":"“Ambuje wangu! Mumbani (mwanache jwa) mu wandu wambone.”"},{"SurahNumber":37,"VerseNumber":101,"Text":"Basi ni twansengwasyisye ni abali ja (kola) mwanache jwakulitimalika (jwali Ismaila)"},{"SurahNumber":37,"VerseNumber":102,"Text":"Basi ndema jajwayiche (mwanachejo) pa nsingu wakwenda najo imo, (Ibrahima) jwatite: “E mwanangu! Chisimu une naiweni kulugono yanti une ngunsikita mmwe (kuwa mbepesi jakupeleka kwa Allah), basi nnole (nganisyo syenu), nkuiona uli?” (Mwanache) jwatite: “E baba wangu! Tendani yannamulidwe, timusimane une nasakaga Allah ndili mwa akupilila.”"},{"SurahNumber":37,"VerseNumber":103,"Text":"Basi ndema jawalipeleche wanawawili (ku chilamusi cha Allah), (Ibrahima) ni wan’goneche chamakuku (Ismaila kuti ansikite)"},{"SurahNumber":37,"VerseNumber":104,"Text":"Uwwe ni twam’bilasile kuti: “E mmwe Ibrahima!”"},{"SurahNumber":37,"VerseNumber":105,"Text":"“Chisimu pamasile pankwanilisye sagamisi.” Chisimu Uwwe iyyoyopeyo ni yatukasatiji pakwalipila wakolosya"},{"SurahNumber":37,"VerseNumber":106,"Text":"Chisimu galakwega ni mayeso gakuonechela"},{"SurahNumber":37,"VerseNumber":107,"Text":"Ni twam’bombwele (nkusikitidwajo) ni chakusikitidwa chekulungwa (ngondolo)"},{"SurahNumber":37,"VerseNumber":108,"Text":"Ni twannechele (mbili syambone) kwa (wandu wosope) wakwika munyuma"},{"SurahNumber":37,"VerseNumber":109,"Text":"Ntendele uwe kwa Ibrahima"},{"SurahNumber":37,"VerseNumber":110,"Text":"Iyyoyopeyo ni yatukutiji pakwalipila wakolosya"},{"SurahNumber":37,"VerseNumber":111,"Text":"Chisimu jwalakwe jwaliji mwa achikapolo Wetu wakulupilila"},{"SurahNumber":37,"VerseNumber":112,"Text":"Ni twansengwasyisye ni abali ja (kum’beleka) Isihaka, Ntume jwa mu wandu wambone"},{"SurahNumber":37,"VerseNumber":113,"Text":"Ni twampele upile jwalakwe ni Isihaka jwakwe. Sano mu wanache wao mwana nkukolosya (itendo yakwe) ni nkulitenda lupuso nsyene mwakuonechela"},{"SurahNumber":37,"VerseNumber":114,"Text":"Soni chisimu chene twampele ukoto Musa ni Haruna"},{"SurahNumber":37,"VerseNumber":115,"Text":"Ni twajokwele wanawawilio ni wandu wao ku taabu jekulungwa"},{"SurahNumber":37,"VerseNumber":116,"Text":"Ni twakamuchisye, basi ni waliji wanganyao wakupunda"},{"SurahNumber":37,"VerseNumber":117,"Text":"Ni twapele wanawawilio chitabu chakusalichisya"},{"SurahNumber":37,"VerseNumber":118,"Text":"Ni twajongolele kwitala lyagoloka"},{"SurahNumber":37,"VerseNumber":119,"Text":"Ni twalechele (mbili syambone) kwa (wandu wosope) wakwika munyuma"},{"SurahNumber":37,"VerseNumber":120,"Text":"Ntendele uwe kwa Musa ni Haruna"},{"SurahNumber":37,"VerseNumber":121,"Text":"Chisimu Uwwe iyyoyopeyo ni yatukutiji pakwalipila wakolosya"},{"SurahNumber":37,"VerseNumber":122,"Text":"Chisimu wanawawilio waliji mwa achikapolo Wetu wakulupilila"},{"SurahNumber":37,"VerseNumber":123,"Text":"Soni chisimu Iliyasa jwaliji mwa Achimitenga"},{"SurahNumber":37,"VerseNumber":124,"Text":"(Kumbuchilani) ndema jajwatite ku wandu wakwe: “Ana ngankogopa?”"},{"SurahNumber":37,"VerseNumber":125,"Text":"“Ana nkum’bomba Ba’la ni kunneka jwali Jwambone nnope mwa akugumba,”"},{"SurahNumber":37,"VerseNumber":126,"Text":"“Allah, M’mbuje gwenu nambo soni M’mbuje jwa achatati wenu wandanda?”"},{"SurahNumber":37,"VerseNumber":127,"Text":"Basi wankaaniile, basi chisimu wanganyao tachiika nao (ku ilagasyo)"},{"SurahNumber":37,"VerseNumber":128,"Text":"Ikaweje achikapolo wa Allah wakuswejesyedwa"},{"SurahNumber":37,"VerseNumber":129,"Text":"Ni twannechele (mbili syambone) kwa (wandu wosope) wakwika munyuma"},{"SurahNumber":37,"VerseNumber":130,"Text":"Ntendele uwe kwa Ilyaasiin"},{"SurahNumber":37,"VerseNumber":131,"Text":"Chisimu Uwwe iyyoyopeyo ni yatukutiji pakwalipila wakolosya"},{"SurahNumber":37,"VerseNumber":132,"Text":"Chisimu jwalakwe jwaliji mwa achikapolo Wetu wakulupilila"},{"SurahNumber":37,"VerseNumber":133,"Text":"Soni chisimu Lutwi jwaliji mwa Achimitenga"},{"SurahNumber":37,"VerseNumber":134,"Text":"(Kumbuchilani) ndema jatwan’jokwele jwalakwe ni liwasa lyakwe lyosopelyene"},{"SurahNumber":37,"VerseNumber":135,"Text":"Ikaweje kangalamba kachikongwe (wankwao Lutwi wawaliji) mwa akusigalila munyuma"},{"SurahNumber":37,"VerseNumber":136,"Text":"Kaneko ni twajonasile waneo"},{"SurahNumber":37,"VerseNumber":137,"Text":"Soni chisimu wanganyammwe nkwapitaga wanganyao (misi jao) kundawi"},{"SurahNumber":37,"VerseNumber":138,"Text":"Ni chilo chakwe, ana wangali lunda"},{"SurahNumber":37,"VerseNumber":139,"Text":"Soni chisimu Yunusu jwaliji mwa Achimitenga"},{"SurahNumber":37,"VerseNumber":140,"Text":"(Kumbuchilani) ndema ja jwatilile m’chombo chepachile"},{"SurahNumber":37,"VerseNumber":141,"Text":"Basi ni watesile ndoto (kuti watijagwile ndotojo aponyedwe m’mesi), basi ni jwaliji (Yunusu) mwa akwagwila (ndoto)"},{"SurahNumber":37,"VerseNumber":142,"Text":"Basi ni chammisile chinsomba aku juli jwagambidwa"},{"SurahNumber":37,"VerseNumber":143,"Text":"Basi ingawa kuti jwalakwe jwaliji mwa akunswejesya (Allah)"},{"SurahNumber":37,"VerseNumber":144,"Text":"Chisimu jungatemi m’matumbo mwakwe kwikanila lisiku lyakuwukulidwa (wandu m’malembe)"},{"SurahNumber":37,"VerseNumber":145,"Text":"Basi twamponyisye munjengwe jambembembe juli jwakulwala"},{"SurahNumber":37,"VerseNumber":146,"Text":"Ni twammechesye chitela cha mongumbondu (mbonda syekulungwa syati mpela mongu)"},{"SurahNumber":37,"VerseNumber":147,"Text":"Ni twantumisye ku (wandu) masausande gakwana lichila (,000) nambo soni wakupunda pele"},{"SurahNumber":37,"VerseNumber":148,"Text":"Ni wakulupilile, basi ni twasengwasyisye kwikanila ndema (jao jakuwila)"},{"SurahNumber":37,"VerseNumber":149,"Text":"Basi mwawusyani (achimakafili wa pa Maaka mmwe Muhammadi ﷺ kuti): “Ana Ambuje wenu ni akwete wanache wachikongwe, sano wanganyao ni akwete wanache wachilume?”"},{"SurahNumber":37,"VerseNumber":150,"Text":"“Kapena twagumbile Achimalaika kuwa achakongwe aku wanganyao achitendelaga umboni?”"},{"SurahNumber":37,"VerseNumber":151,"Text":"Manyililani yanti, wanganyao ni unami wao akuwechetaga yanti"},{"SurahNumber":37,"VerseNumber":152,"Text":"“Allah aweleche (wanache wachikongwe wali Achimalaika).” Soni chisimu wanganyao waunami kusyene"},{"SurahNumber":37,"VerseNumber":153,"Text":"Ana (Allah) jusagwile wanache wachikongwe kwaleka wachilume"},{"SurahNumber":37,"VerseNumber":154,"Text":"Chipali chichi kukwenu, ana nkulamula chinauli"},{"SurahNumber":37,"VerseNumber":155,"Text":"Ana ngankukumbuchila (yanti Allah juwambalene nayo yakola mwanache)"},{"SurahNumber":37,"VerseNumber":156,"Text":"Kapena jenumanja nkwete umboni wakuonechela (wa yankuwechetayi)"},{"SurahNumber":37,"VerseNumber":157,"Text":"Basi ikani nacho chitabu chenu nam’baga jenumanja nkuwecheta yakuona"},{"SurahNumber":37,"VerseNumber":158,"Text":"Ni asepelele wanganyao ulongo chilikati cha Jwalakwe (Allah) ni majini. Nambo majini ni gamanyiliile kusyene yanti chisimu wanganyao (achimakafilio) tachija kuonechela (kwa Allah kuti akajiilanye magambo ga unami wao)"},{"SurahNumber":37,"VerseNumber":159,"Text":"Allah awambalene nayo kusyene yaakusimba wanganyao"},{"SurahNumber":37,"VerseNumber":160,"Text":"Ikaweje achikapolo wa Allah wakuswejesyedwa (wanganyao ni waakunswejesya Allah ku yaakunnambuchisya achimakafili)"},{"SurahNumber":37,"VerseNumber":161,"Text":"Sano chisimu jenumanja (achimakafili) ni yankuigalagatila (isanamu)"},{"SurahNumber":37,"VerseNumber":162,"Text":"Nganim’ba jenumanja wanti ni kunsochelesyanayo (jwalijose mu wakulupilila kuti anneche Allah)"},{"SurahNumber":37,"VerseNumber":163,"Text":"Ikaweje ajula jwatakajinjile ku Moto Waukali"},{"SurahNumber":37,"VerseNumber":164,"Text":"Soni pangali jwalijose mwetuwe (Achimalaika) ikaweje jukwete malo gakumanyika (kwinani gakutendela ibada)"},{"SurahNumber":37,"VerseNumber":165,"Text":"Soni chisimu uwwe (Achimalaika) tukwimaga m’misela (pakuswali)"},{"SurahNumber":37,"VerseNumber":166,"Text":"Soni chisimu uwwe (Achimalaika) tukunswejesyaga (Allah pa kuswali)"},{"SurahNumber":37,"VerseNumber":167,"Text":"Soni chisimu wanganyawa (achimakafili wacharabu) watiji"},{"SurahNumber":37,"VerseNumber":168,"Text":"“Ingawe twakwete uwwe chikumbusyo muwakolele wandu wandanda,”"},{"SurahNumber":37,"VerseNumber":169,"Text":"“Chisimu tungaliji achikapolo wa Allah wakuswejesyedwa.”"},{"SurahNumber":37,"VerseNumber":170,"Text":"Basi (pachaichilile chikumbusyo) wachikanile, basi tachiyika kumanyilila (yatinjatenda)"},{"SurahNumber":37,"VerseNumber":171,"Text":"Soni chisimu chene pamasile pa lyalongolele lilowe Lyetu kwa achikapolo Wetu Achimitenga"},{"SurahNumber":37,"VerseNumber":172,"Text":"(Lyanti) chisimu wanganyao ni watakamuchisyidwe"},{"SurahNumber":37,"VerseNumber":173,"Text":"Nambo soni kuti asilikali Wetu chisimu ni watawe wakupunda"},{"SurahNumber":37,"VerseNumber":174,"Text":"Basi mwatundumalilani kwa kandawi kannono"},{"SurahNumber":37,"VerseNumber":175,"Text":"Soni gambagani kwalola; basi sampano taione"},{"SurahNumber":37,"VerseNumber":176,"Text":"Ana akuijanguya ilagasyo Yetu"},{"SurahNumber":37,"VerseNumber":177,"Text":"Basi (ilagasyo) patiichituluchila paluwala pao (tachijonanjidwa), ni kuchiwa kundawi kwakusakala nnope kwa akuteteledwa"},{"SurahNumber":37,"VerseNumber":178,"Text":"Soni mwatundumalilani kwa kandawi kannono"},{"SurahNumber":37,"VerseNumber":179,"Text":"Soni gambagani kwalola; basi sampano taione"},{"SurahNumber":37,"VerseNumber":180,"Text":"Awambalene kusyene Ambuje wenu (Allah), Ambuje wamachili gakupunda ku yaakwasimba nayo (achimakafili)"},{"SurahNumber":37,"VerseNumber":181,"Text":"Soni ntendele uwe kwa Achimitenga"},{"SurahNumber":37,"VerseNumber":182,"Text":"Soni lumbili losope lwene alapikwe Allah M’mbuje jwa iwumbe yosope"},{"SurahNumber":38,"VerseNumber":1,"Text":"Swad, ngujilumbila Qur’an jajikwete chikumbusyo"},{"SurahNumber":38,"VerseNumber":2,"Text":"Nambo awala waakufuulu ali nkulikwesya ni kusisya"},{"SurahNumber":38,"VerseNumber":3,"Text":"Ana mikutula jilingwa jatwajijonasile paujo pao! Ni wagumisile, kutendaga ndema jakokochela jili jipitene"},{"SurahNumber":38,"VerseNumber":4,"Text":"Ni akusimonga ya kwaichilila nkutetela kuumila mwa jamanjao, achimakafili ni akutiji: “Aju ni nsawi, jwaunami kusyene.”"},{"SurahNumber":38,"VerseNumber":5,"Text":"“Ana jujitesile milungu (josope) kuwa nnungu jumo! Chisimu chalakwechi ni chindu chakusimosya.”"},{"SurahNumber":38,"VerseNumber":6,"Text":"Ni wawigwile achinkulungwa mwa wanganyao (kupita nchigombelesya yanti): “Jendelechelani (pa dini jenu), soni jipililililani milungu jenu (pa kujigalagatila), chisimu chalakwechi ni chindu (chakusakala) chachikusachikwa (kukwetu, chakuti tuleche dini jetu).”"},{"SurahNumber":38,"VerseNumber":7,"Text":"“Nganitupikaneje yalakweyi (yakuwa nnungu jumo namuno) mu dini jambesiji (ja chikilisito), nganiyiwatu ayi ikaweje unami.”"},{"SurahNumber":38,"VerseNumber":8,"Text":"“Ana pa chilikati petu chikumbusyo ni chitulusyiidwe kukwakwe (pe)?” Nambo wanganyao ali mu kaichila ya chikumbusyo Changu, nambo nganapasye ilagasyo (Yangu)"},{"SurahNumber":38,"VerseNumber":9,"Text":"Kapena akwete wanganyao imatiilo ya ukoto wa Ambuje wenu (Allah) Wamachili gakupunda, Wakupeleka kwannope"},{"SurahNumber":38,"VerseNumber":10,"Text":"Kapena akwete wanganyao uchimwene wa kumawunde ni petaka ni yaili chilikati chakwe? Basi (naga ili iyyo), akwele m’makwelelo (kuja kwinani)"},{"SurahNumber":38,"VerseNumber":11,"Text":"(Aga makafiliga pamo ni kulikwesya kwao) kawele kankutula kangali machili mwanti tikakomboledwe yagatite pakomboledwa makuga (ga makafili) kalakala (gagakanilaga utenga wa Achimitume)"},{"SurahNumber":38,"VerseNumber":12,"Text":"Wakaaniile paujo pao wandu wa Nuhu, Adi ni Firiauna nsyene ichili (yakulimbanganyichisya uchimwene wakwe; wali asilikali)"},{"SurahNumber":38,"VerseNumber":13,"Text":"Kwisa soni Samuda, wandu wa Lutwi ni akutama nyyitekete (wandu wa Shuaibu). Jalakwejo ni mikutula (ja makafili jatwajijonasile)"},{"SurahNumber":38,"VerseNumber":14,"Text":"Pangali jwalijose mwa jamanjao ikaweje jwakaaniile Achimitenga, basi ni yasimichiche ipotesi Yangu"},{"SurahNumber":38,"VerseNumber":15,"Text":"Ni ngakwembecheya wanganyawa ikaweje n’gumilo umpepe (wa lipenga lya Kiyama) wangali kuusyaausya"},{"SurahNumber":38,"VerseNumber":16,"Text":"Wanganyao ni akutiji (mwachipongwe): “Ambuje wetu! Tupani mwachitema chipande chetu (cha malipilo ga masengo getu gambone ni gakusakala) nkaniliyiche Lisiku Lyachiwalanjilo.”"},{"SurahNumber":38,"VerseNumber":17,"Text":"Pililani (mmwe Muhammadi ﷺ) pa yaakuwecheta, ni munkumbuchile kapolo Jwetu Daudi nsyene machili (gakwendechesya utume ni uchimwene), chisimu jwalakwe jwaliji jwakuujilaujila (kwa Allah pakutenda toba)"},{"SurahNumber":38,"VerseNumber":18,"Text":"Chisimu Uwwe twagajepepesye matumbi kuti gaswejesyeje (Lumbili Lwetu) pamo ni jwalakwe (Daudi) kwigulo ni kundawi"},{"SurahNumber":38,"VerseNumber":19,"Text":"Nombe nayo ijuni (yaliji nkuswejesya najo) ili isonganganyisyidwe, yosope yene (matumbi ni ijuni) yaliji yakumpikanila (Daudi)"},{"SurahNumber":38,"VerseNumber":20,"Text":"Ni twaulimbangenye uchimwene wakwe, ni twampele lunda lwakusokoka nambo soni kwilanya chenene magambo (ni chine chilichose)"},{"SurahNumber":38,"VerseNumber":21,"Text":"Ana jinyyiche abali ja akukangana ndema ja wakwesile lipupa mpaka kwinjila ku chigunguli (chakuswalila Daudi)"},{"SurahNumber":38,"VerseNumber":22,"Text":"Ndema ja wan’jinjilile Daudi, basi jwalakwe ni wajogwepe wanganyao. Wanganyao watite: “Nkajogopa, (uwwe ni) akukangana wawili, jumo jwetu ankotwesye n’jakwe, basi jilanyani chilikati chetu mwachilungamiko ni nkajimila mbali, soni tujongolelani kwitala lyagoloka.”"},{"SurahNumber":38,"VerseNumber":23,"Text":"“Chisimu aju nnongo n’jangu; jukwete ngondolo syekongwe makumi nsano nancheche kwisa nsano nancheche , sano une ni ngwete ngondolo jekongwe jimope, sano ni jukuti: ‘Mumbani jimojo nansunjile.’ (Sano une nansyene ni ngangusaka), ni jumbundile pa kawechete.”"},{"SurahNumber":38,"VerseNumber":24,"Text":"(Daudi) jwatite: “Chisimu antesile lupuso pakuwenda ngondolo jenu jekongwe kuti ajiwanganye ku ngondolo syakwe syekongwe, chisimu wajinji mwa akuwanganya nao ichindu akasakotosyanaga wane ni wane, ikaweje awala waakulupilile ni kutendaga yambone, soni wanti iyyoyowo nganatupa.” Ni jwasimichisye Daudi kuti chisimu tun’dinjile mayeso, basi ni jwaawendile chikululuko Ambujegwe (Allah), ni jwasenjelemukwiche kwinama (kuswali) ni jwaujile (kwa Allah pakutenda toba)"},{"SurahNumber":38,"VerseNumber":25,"Text":"Basi twankululuchile yalakweyo, soni chisimu jwalakwe jukwete Kukwetu uchimbichimbi kwisa soni malo gambone nnope gakuujila (ku Mbepo)"},{"SurahNumber":38,"VerseNumber":26,"Text":"“E mmwe Daudi! Chisimu Uwwe tuntesile mmwe kuwa wakulolela pachilambo, basi jilanyani chilikati cha wandu mwa chilungamiko, soni ngasinkuya isako (yantima wenu) itakwisa mwainsokonesye kuleka litala lya Allah. Chisimu awala waakusokonechela kuleka litala lya Allah, akwete kupata wanganyao ilagasyo yaukali nnope ligongo lyakuliwalila kwao Lisiku Lyachiwalanjilo.”"},{"SurahNumber":38,"VerseNumber":27,"Text":"Ni nganitugumba mawunde ni mataka ni yaili chilikati chakwe mwamasanje. Syele ni nganisyo sya awala waakufuulu. Basi ipotesi yakuumila ku Moto takaipate awala waakufuulu"},{"SurahNumber":38,"VerseNumber":28,"Text":"Ana twatende awala waakulupilile ni kutendaga yambone nti chisawu akuwatanganya pachilambo? Kapena twatende wawoga (wakun’jogopa Allah) nti chisawu akulewa"},{"SurahNumber":38,"VerseNumber":29,"Text":"(Achi ni) Chitabu (cha Qur’an) chatuchitulwisye kukwenu (mmwe Muhammadi ﷺ) chaupile wejinji kuti agachetelele (wandu) ma Aya gakwe ni kuti wakwete lunda akumbuchile"},{"SurahNumber":38,"VerseNumber":30,"Text":"Ni twampele Daudi (mwanache lina lyakwe) Sulaimana. Kaje umbone nnope kapolo jwakwe! Chisimu jwalakwe (Sulaimana) jwaliji jwakuujilaujila (kwa Allah pakutenda toba)"},{"SurahNumber":38,"VerseNumber":31,"Text":"(Kumbuchilani) ndema ja syaonesyedwe kukwakwe kwigulo hachi syakutulala nnope pati sijimi, syakuutuka nnope"},{"SurahNumber":38,"VerseNumber":32,"Text":"Basi jwatite: “Chisimu une nainonyele nnope yambone (hachi), kwakuleka kwakumbuchila Ambuje wangu (Allah pangaswali swala ja Asr) mpakana (lyuwa) lisiwiliche mu chakusiwilila (pakutiwila).”"},{"SurahNumber":38,"VerseNumber":33,"Text":"“Siuchisyani kukwangu (hachisyo).” Basi ni jwatandite kusipukuta sonjo ni ngosi"},{"SurahNumber":38,"VerseNumber":34,"Text":"Soni chisimu twan’dinjile Sulaimana mayeso, ni twaponyisye pa chitengu chakwe (cha uchimwene) chiwiliwili (lijini lyalyasumwile uchimwene wakwe kwa kandawi), kaneka ni jwaujile (ku uchimwene wakwe)"},{"SurahNumber":38,"VerseNumber":35,"Text":"Jwalakwe jwatite: “Ambuje wangu! Mungululuchilani, ni mumbe uchimwene wangam’bajila jwalijose panyuma pangune, chisimu Mmwejo ni wan’di Wakupeleka kwannope.”"},{"SurahNumber":38,"VerseNumber":36,"Text":"Basi twan’jepepachisye mbungo jajajendaga mwambolembole mwa lilalumusi lyakwe (kuja) kulikose kwajukusaka"},{"SurahNumber":38,"VerseNumber":37,"Text":"Ni (twan’jepepachisye soni) mashetani, waliose wakutawa (yakutawatawa) ni wakutiwila (m’mbwani kukusosa ngalekale)"},{"SurahNumber":38,"VerseNumber":38,"Text":"Sano wane waliji wagamba kutawidwa m’maunyolo (wakunyosya malamusi gakwe)"},{"SurahNumber":38,"VerseNumber":39,"Text":"(Allah wansalile kuti): “Awu ni ntuka Wetu (watumpele), basi tolani (kumpa jwankunsaka) kapena umbatani, mwangali chiwalanjilo.”"},{"SurahNumber":38,"VerseNumber":40,"Text":"Soni chisimu jwalakwe jukwete Kukwetu uchimbichimbi kwisa soni malo gambone nnope gakuujila (ku Mbepo)"},{"SurahNumber":38,"VerseNumber":41,"Text":"Soni munkumbuchilani kapolo Jwetu Ayyubu, ndema ja jwawilasile Ambujegwe (Allah ni jwatite): “Chisimu une jungwayiye shetani ni masausyo kwisa soni ipotesi.”"},{"SurahNumber":38,"VerseNumber":42,"Text":"(Allah wansalile kuti): “Putisyani lukongolo lwenu (petaka, tipakopoche mesi). Aga (mesi) gakoga gakusisima (basi jogani) nambo soni gakumwa (basi mwaani).”"},{"SurahNumber":38,"VerseNumber":43,"Text":"Ni twampele wapewasa wakwe ni wane wanti mpela wawowo soni, kuwa ukoto wakuuma Kukwetu, ni chikumbusyo ku waakwete lunda"},{"SurahNumber":38,"VerseNumber":44,"Text":"“Soni jigalani munkono mwenu katenje (ka tutela twawanawana) ni mwapute nako (wankwenu pa yangalumbana yawatesile), ni nkawesesya kulumbila kwenu.” Chisimu Uwwe twansimene jwalakwe kuti jwaliji jwakupilila. Kaje umbone nnope kapolo jwakwe! Chisimu jwalakwe jwaliji jwakuujilaujila (kwa Allah pakutenda toba)"},{"SurahNumber":38,"VerseNumber":45,"Text":"Soni mwakumbuchilani achikapolo Wetu Ibrahima, Isihaka ni Yaakubu achinsyene machili (gakwendechesya dini) ni kulola (kwaumanyilisi)"},{"SurahNumber":38,"VerseNumber":46,"Text":"Chisimu Uwwe twasagwile wanganyao pakwapa ndamo jambone ja kumbuchila Nyumba Jambesi (ja Akhera)"},{"SurahNumber":38,"VerseNumber":47,"Text":"Soni chisimu wanganyao Kukwetu waliji wakusagulidwa soni wambone"},{"SurahNumber":38,"VerseNumber":48,"Text":"Soni munkumbuchilani Ismaila, Al-yasa‘a (Eliya) ni Dhul-Kifli (Yesaya), soni wosope wene waliji mu wandu wambone"},{"SurahNumber":38,"VerseNumber":49,"Text":"Achi ni chikumbusyo. Sano chisimu wawoga (wakun’jogopa Allah) akwete kupata malo gakuujila gambone nnope"},{"SurahNumber":38,"VerseNumber":50,"Text":"Matimbe Gandamo, gatigakawe geugulidwe milango kwaugulila wanganyao"},{"SurahNumber":38,"VerseNumber":51,"Text":"Takawe ali ajegeme (mwakwegama) kwalakweko, achiwilasyaga kwalakweko isogosi yejinji ni yakumwa"},{"SurahNumber":38,"VerseNumber":52,"Text":"Soni kukwao tikukawe kwana (achiwammakwao) wakulola pejipi (wakwalola achalume waope wangatenda meso mwamwamwa kwa achalume wane), wakulandana misingu"},{"SurahNumber":38,"VerseNumber":53,"Text":"Ayi ni yankupedwa chilanga ya Lisiku Lyachiwalanjilo"},{"SurahNumber":38,"VerseNumber":54,"Text":"Chisimu ali ni lisiki Lyetu lyangamala"},{"SurahNumber":38,"VerseNumber":55,"Text":"Ayi (ichiwa iyyo). Sano chisimu wakusumba mpika (pakunnyosya Allah) akwete kupata malo gakuujila gakusakala nnope"},{"SurahNumber":38,"VerseNumber":56,"Text":"Jahannama, takajijinjile. Basi kaje kusakala liuto lyagusama (lyalitandichile)"},{"SurahNumber":38,"VerseNumber":57,"Text":"Ayi (ichiwa iyyo). Basi agapasye wanganyao galakwe - mesi gamasemule nnope ni uwowu"},{"SurahNumber":38,"VerseNumber":58,"Text":"Ni (ipotesi) yine yanti chisawu iyyiyi yamitundumitundu"},{"SurahNumber":38,"VerseNumber":59,"Text":"(Tachisalilidwa akukuyidwa pakuponyedwa kumoto pamo ni akukuya): “Awu ni nkutula waukwinjila pamo ni jenumanja (ku Moto).” (Akukuyidwa tachiti): “Wangali pakwichila pambone wanganyao. Chisimu wanganyao tapye Moto.”"},{"SurahNumber":38,"VerseNumber":60,"Text":"(Akukuya) tachiti: “Nambo jenumanja ni wankuwajilwa ngakola pakwichila pambone, jenumanja ni wantutendekasyisye uwwe kupata ayi (ipotesiyi pakutusochelesya ku duniya), basi kaje kusakala malo gakutamilichika gakwe!”"},{"SurahNumber":38,"VerseNumber":61,"Text":"Wanganyao takajile: “Ambuje wetu! Watutendekasyisye uwwe kupata yalakweyi, basi mwajonjechesyani ilagasyo yakawili m’Moto.”"},{"SurahNumber":38,"VerseNumber":62,"Text":"Wanganyao ni takajile: “Chipali chichi kukwetu, uli ngatukwaona achalume watwaliji nkwaganichisya kuti ali mu wandu wakusakala (ligongo lyakunkuya Muhammadi ﷺ)?”"},{"SurahNumber":38,"VerseNumber":63,"Text":"“Ana twatesile chipongwe (ku duniya kutendaga ali wambone wakuwajilwa kwinjila ku Mbepo), kapena gatekwakulusya meso (getu nambo tuli nao imo m’Moto muno)?”"},{"SurahNumber":38,"VerseNumber":64,"Text":"Chisimu ayi ni yakuona yakangana wandu wa ku Moto"},{"SurahNumber":38,"VerseNumber":65,"Text":"Jilani (mmwe Muhammadi ﷺ): “Chisimu une ni nkutetela pe, soni pangali nnungu jwine (jwakuwajilwa kun’galagatila) ikaweje Allah Jumpepe, Jwamachili gangalimbana nago.”"},{"SurahNumber":38,"VerseNumber":66,"Text":"“M’mbuje jwa mawunde ni mataka ni yaili chilikati chakwe, Jwamachili gakupunda, Jwakululuka kusyene.”"},{"SurahNumber":38,"VerseNumber":67,"Text":"Jilani: “Aji (Qur’an) jiwele abali jekulungwa nnope.”"},{"SurahNumber":38,"VerseNumber":68,"Text":"“Jankujitundumalila wanganyammwe.”"},{"SurahNumber":38,"VerseNumber":69,"Text":"“Nganingola umanyilisi wakwayana ni nkutula wakwinani (Achimalaika) ndema jawaliji nkukangana (pa yagumbidwa kwa Adam).”"},{"SurahNumber":38,"VerseNumber":70,"Text":"“Nganiyijuwulidwa kukwangu, ikaweje yanti une ni nkutetela jwakuonechela.”"},{"SurahNumber":38,"VerseNumber":71,"Text":"(Kumbuchilani) ndema jawawechete Ambuje wenu (Allah) kwa Achimalaika kuti: “Chisimu Une tingumbe mundu kuumila mwilongo.”"},{"SurahNumber":38,"VerseNumber":72,"Text":"“Sano patimale kunkolosya ni kumpepelela nsimu wakuuma Kukwangu, basi munsenjelemuchile pakunsujudila.”"},{"SurahNumber":38,"VerseNumber":73,"Text":"Basi ni wasujudu Achimalaika wosope wene nakamo"},{"SurahNumber":38,"VerseNumber":74,"Text":"Ikaweje Ibulisu, jwalikwesyisye ni jwaliji mwa makafili"},{"SurahNumber":38,"VerseNumber":75,"Text":"(Allah) jwatite: “E mmwe Ibulisu! Chichi chinnekasyisye kunsujudila ajula junan’gumbile ni Makono Gangu ganagawili? Ana n’dikwesyisye kapena n’di mwa wapenani kusyene?”"},{"SurahNumber":38,"VerseNumber":76,"Text":"Jwalakwe jwatite: “Une ni jwambone nnope kumpunda jwalakweju, mwangumbile une kuumila m’moto, ni mun'gumbile jwalakweju kuumila mwilongo"},{"SurahNumber":38,"VerseNumber":77,"Text":"(Allah) jwatite: “Basi kopokani mwalakwemo, mwanti chisimu mmwe (sano) n’di wakuwinjidwa.”"},{"SurahNumber":38,"VerseNumber":78,"Text":"“Soni chisimu pachanya penu pana malweso Gangu mpaka Lisiku Lyamalipilo.”"},{"SurahNumber":38,"VerseNumber":79,"Text":"Jwalakwe jwatite: “Ambuje wangu! Mumbanitu lipesa (lyakuti ngawa) mpaka lisiku lyatachiukulidwa (m’malembe achiiumbe wosope).”"},{"SurahNumber":38,"VerseNumber":80,"Text":"(Allah) jwatite: “Basi chisimu mmwe n’di mwa akupedwa lipesa.”"},{"SurahNumber":38,"VerseNumber":81,"Text":"“Kwikanila lisiku lya ndema jakumanyika (jagombedwa lipenga lyandanda, pele ni patinchiwila).”"},{"SurahNumber":38,"VerseNumber":82,"Text":"Jwalakwe jwatite: “Ngugalumbila machili Genu gakupunda! Tinasokonesye kwene wanaose.”"},{"SurahNumber":38,"VerseNumber":83,"Text":"“Pangawaga achikapolo Wenu wakuswejesyedwa mwa wanganyao.”"},{"SurahNumber":38,"VerseNumber":84,"Text":"(Allah) jwatite: “Ngulumbila kusyene, soni yakuona nguwecheta.”"},{"SurahNumber":38,"VerseNumber":85,"Text":"“Tingajigumbasye kwene Jahannama ni mmwe pamo ni wataachinkuuya mwa wanganyao wosope wene.”"},{"SurahNumber":38,"VerseNumber":86,"Text":"Jilani (mmwe Muhammadi ﷺ): “Ngangun’juga pa yalakweyi malipilo galigose, soni nganimba une mwa akulikanganichisya (kutenda yangawa nkuikombola).”"},{"SurahNumber":38,"VerseNumber":87,"Text":"“Nganijiwatu aji (Qur’an) ikaweje chikumbusyo ku iwumbe yosope.”"},{"SurahNumber":38,"VerseNumber":88,"Text":"“Soni timmanyilile kwene (kalulila kwa) abali jakwe pangakawapa.”"},{"SurahNumber":39,"VerseNumber":1,"Text":"Kutulusyidwa kwa Chitabu (Qur’an) kukuumila kwa Allah, Jwamachili gakupunda, Jwalunda lwakusokoka"},{"SurahNumber":39,"VerseNumber":2,"Text":"Chisimu Uwwe tuntuluchisye (mmwe Muhammadi ﷺ) Chitabu mwakuonaonape, basi mun’galagatilani Allah mwakunswejechesya dini Jakwe"},{"SurahNumber":39,"VerseNumber":3,"Text":"Manyililani yanti Allah akasapochelaga dini jeswela (jangawanganya ni isanamu). Sano awala walitendele akwakamuchisya wanepe kunneka Jwalakwe (Allah, akasatiji): “Ngatukwagalagatila wanganyawa ikaweje kuti atuwandichisye kwa Allah nnope.” Chisimu Allah tachijilanya chilikati chao pa ichindu yawaliji nkutindana pa yalakweyo. Chisimu Allah wangan’jongola mundu jwali jwaunami soni jwakufulu nnope"},{"SurahNumber":39,"VerseNumber":4,"Text":"Allah angasache kulitendela mwanache angasagwile mu ichindu yaagumbile chaakuchisaka. Kuswejela ni Kwakwe, Jwalakwe ni Allah, Jumpepe, Jwamachili gangalimbana nago"},{"SurahNumber":39,"VerseNumber":5,"Text":"Jwagumbile mawunde ni mataka mwakuonaonape, akasachiwiligaga chilo m’muusi ni kuuwiliga muusi m’chilo, ni alijepepesye lyuwa ni mwesi, yosope yene ikwenda mpaka pandema jekolanjidwe, manyililani yanti Jwalakwe (Allah) ni Jwamachili gakupunda, Jwakululuka kusyene"},{"SurahNumber":39,"VerseNumber":6,"Text":"Wan’gumbile jenumanja kuumila mwa mundu jumpepe (Adam), ni wagumbile kuumila mwa jwalakwejo wankwakwe (Hawa), ni antuluchisye wanganyammwe kuumila mu ilango mitundu nsano najitatu (ngamiya, ng’ombe, ngondolo ni mbusi chilichose chelume ni chekongwe). Akasan’gumbaga jenumanja mu itumbo ya achimama wenu kagumbidwe kane panyuma pa kagumbidwe kane, mu ipi itatu. Jwalakwejotu ni Allah M’mbuje gwenu, Uchimwene ni Wakwe, pangali nnungu jwine (jwakuwajilwa kun’galagatila) ikaweje Jwalakwe, basi ana nkugalausyidwa chinauli (kuleka yakuona)"},{"SurahNumber":39,"VerseNumber":7,"Text":"Naga nkufulu, basi chisimu Allah ngaakunnajila jenumanja, soni ngaakuunonyela ukafili wa achikapolo Wakwe. Sano naga nkutogolela taisengwele yalakweyo kukwenu. Soni jwaatwiichiile nsigo (wasambi) ngasaja kutwichila nsigo wajwine, kaneka kwa M'mbuje gwenu (Allah) ni kwakuujila kwenu, basi ni tachintagulila ichindu yamwaliji nkupanganya. Chisimu Jwalakwe ni Nkumanyilila yaili m’mitima"},{"SurahNumber":39,"VerseNumber":8,"Text":"Sano naga mundu chili chinkwayiye chakusausya chilichose akasam’bendaga M’mbujegwe (Allah) mwakuujila Kukwakwe (pakutenda toba). Kaneko nkumpa ukoto wakuuma Kukwakwe, basi jukasaliwalilaga ayila yajwaliji nkwawilanjila ku yalakweyo (Ambujegwe) kalakala (kuti antyochesye). Ni akum’bichilaga Allah milungu kuti wasokonesye (najo wandu) kuleka litala Lyakwe. Jilani: “Sengwagani ni ukafili wenuo panandipe, chisimu mmwejo n’di mu wandu wa ku Moto.”"},{"SurahNumber":39,"VerseNumber":9,"Text":"Ana jwaakulinandiya (kwa Allah ni kuswaliji) nkati mwa chilo pa kusujudu ni kwima ali nkujijogopa Akhera, ni kwembecheya chanasa cha Ambujegwe (mpaka julandane ni jwakunyosya)? Jilani: “Ana mpaka alandane awala waakumanyilila ni awala wangaakumanyilila?” Chisimu waakwete lundape ni waakukumbuchilaga"},{"SurahNumber":39,"VerseNumber":10,"Text":"Jilani: “E achikapolo Wangu awala waakulupilile! Mun’jogopani M’mbuje gwenu (Allah). Akwete kupata yambone awala waakolosyisye (itendo yao) pa duniya pano, sano chilambo cha Allah chiwele chakusapanguka (naga nkulepela kutenda ibada upande wine, basi jawulani upande wine). Chisimu akupilila tachipedwa mwakwana malipilo gao mwangawalanjila.”"},{"SurahNumber":39,"VerseNumber":11,"Text":"Jilani: “Chisimu une namulidwe kuti nan’galagatileje Allah mwakunswejechesya dini Jakwe.”"},{"SurahNumber":39,"VerseNumber":12,"Text":"“Ni namulidwe soni kuti mbe jwandanda mwa wakulipeleka (pakunda Usilamu).”"},{"SurahNumber":39,"VerseNumber":13,"Text":"Jilani: “Chisimu une ngogopa ilagasyo ya Lisiku Lyekulungwa naga naanyosye Ambuje wangu (Allah).”"},{"SurahNumber":39,"VerseNumber":14,"Text":"Jilani: “Allah pe ni jungun’galagatila mwakunswejechesya dini jangu.”"},{"SurahNumber":39,"VerseNumber":15,"Text":"“Basi jenumanja galagatilagani chilichose chanchisachile changawaga Jwalakwe.” Jilani: “Chisimu wakwasika ni awala watachilijasikasya (Mbepo) achimisyene kwisa soni mawasa gao lisiku lya Kiyama (ligongo lya itendo yao yangalumbana yawaliji nkutenda kuduniya), manyililani yanti kwalakweko ni kwasika kwakuonechela.”"},{"SurahNumber":39,"VerseNumber":16,"Text":"Takakole wanganyao pachanya pao yakusajikanya ya moto, ni pasi pao yakusajikanya (ya moto). (Ni ilagasyo) yalakweyi Allah akwajogoyechesya nayo achikapolo Wakwe. “E achikapolo Wangu! Basi njogopani.”"},{"SurahNumber":39,"VerseNumber":17,"Text":"Sano awala waaliwambesye ku shetani kuti akan’galagatila, ni galauchila kwa Allah (pakutenda toba), akwete kupata wanganyao abali jakusengwasya (ja kuja kwinjila ku Mbepo), basi mwapani abali jakusengwasya achikapolo Wangu"},{"SurahNumber":39,"VerseNumber":18,"Text":"Awala waakupikanilaga malowe, ni kugakuyaga gagali gambone nnope. Wanganyao ni awala wawajongwele Allah, soni wanyao ni waakwete lunda"},{"SurahNumber":39,"VerseNumber":19,"Text":"Ana ajula jwalisimichiche pa jwalakwejo lilowe lya ilagasyo, ana mmwe mpaka mun’jokole jwali m’Moto"},{"SurahNumber":39,"VerseNumber":20,"Text":"Nambo awala waakun’jogopa M’mbuje gwao (Allah), akwete kupata yumba yapenani yaitawidwe mwakusajikanya ine pachanya pa ijakwe, sulo sikajilimeje chapasi pakwe. (Achi ni) chilanga cha Allah, Allah jwangakasa chilanga"},{"SurahNumber":39,"VerseNumber":21,"Text":"Ana ngankuiona yanti Allah akasatulusyaga mesi (gawula) kuumila kwinani, ni akugajinjisyaga mu achitutumule nkati mwetaka, kaneka ni akasakopochesyaga nago mmela wakulekangana ntundu wakwe, kaneka ni ukasajumulaga ni nkuuwonaga uli wam’bilichila, kaneko ni akasautenda kuwa wakuteketuka. Chisimu muyalakweyo muwele mwana chikumbusyo ku waakwete lunda"},{"SurahNumber":39,"VerseNumber":22,"Text":"Ana mundu jwansapangulile Allah ntima wakwe ku Usilamu, basi jwalakwe ni juli pelanguka lyakuumila kwa M’mbujegwe (mpaka julandane ni kafili)? Ipotesi ili kwa awala wajijumwile mitima jao pa yakunkumbuchila Allah, wanganyao ali mu kusokonechela kwakuonechela"},{"SurahNumber":39,"VerseNumber":23,"Text":"Allah atulwisye ngani jambone nnope (jajili) Chitabu (cha Qur’an) chakulandana-landana soni chakuwilisya-wilisya. Mapende ga awala waakun’jogopaga M’mbuje gwao (Allah) gakasajilijitikaga najo, kaneka ni gakasatependalaga mapende gao ni mitima jao ku yakunkumbuchila Allah, chele ni chongoko cha Allah akasan’jongolaga nacho jwansachile. Sano jwaakunnechelelaga Allah kusokonechela, basi nganakola nkun’jongola"},{"SurahNumber":39,"VerseNumber":24,"Text":"Ana ajula jwatakaichijeje ni ngope jakwe ilagasyo yakusakala nnope lisiku lya Kiyama (takawe nti chisawu jwatakajinjile ku Mbepo)? Ni takasalilidwe walupuso kuti: “Pasyani ayila yamwaliji nkupanganya.”"},{"SurahNumber":39,"VerseNumber":25,"Text":"Waakaaniile awala wapaujo pao, basi ni yaichilile ilagasyo kuumila upande wanganaumanyilila"},{"SurahNumber":39,"VerseNumber":26,"Text":"Basi Allah wapele kupasya kwaluka pa umi waduniya, sano ilagasyo ya ku Akhera ni yaikulungwa nnope ingawe wamanyililaga"},{"SurahNumber":39,"VerseNumber":27,"Text":"Soni chisimu pamasile patupeleche ku wandu mu aji Qur’an chilandanyo chilichose kuti wanganyao akumbuchile"},{"SurahNumber":39,"VerseNumber":28,"Text":"Qur’an ja Charabu jangali kupombotala, kuti wanganyao aligose (ku ilemwa)"},{"SurahNumber":39,"VerseNumber":29,"Text":"Allah apeleche chilandanyo cha mundu jwajukwete mabwana gakamusyangana gagakangana (mpela mundu jwagalagatila isanamu), ni mundu jwaagamba kuntumichila bwana jumpepe (mpela mundu jwagalagatila Allah pe), ana wawiliwa mpaka awe yalumo (kawe kao) nkwalandanyamo? Lumbili losope lwene alapikwe Allah, nambo wajinji mwa wanganyao ngaakumanyilila"},{"SurahNumber":39,"VerseNumber":30,"Text":"Chisimu mmwejo wakuwa, nombe nao soni chisimu wakuwa"},{"SurahNumber":39,"VerseNumber":31,"Text":"Kaneka chisimu wanganyammwe lisiku lya Kiyama kwa M’mbuje gwenu (Allah) tinchiwa nkukangana"}]}