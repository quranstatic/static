{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":67,"VerseNumber":1,"Text":"“۞ Watukuka ndi kudalitsika (Allah) Amene m’manja Mwake muli ufumu (wochita chilichonse pazolengedwa zonse); ndipo Iye ali ndi mphamvu yokwanira pachilichonse"},{"SurahNumber":67,"VerseNumber":2,"Text":"“Amene adalenga imfa ndi moyo kuti akuyeseni (mayeso) ndani mwa inu ali wochita zabwino (kwambiri). Ndipo Iye ndiWopambana m’mphamvu (salephera kanthu) ndiponso Wokhululukira (olakwa)"},{"SurahNumber":67,"VerseNumber":3,"Text":"“Amene adalenga thambo zisanu ndi ziwiri mosanjikana (kapena zolingana mkalengedwe kake). Suona kusiyana m’zolenga za Wachifundo chambiri. Bwereza kuyang’ana, kodi ukuona pena pong’ambika"},{"SurahNumber":67,"VerseNumber":4,"Text":"“Bwerezanso kuyang’ana kachiwiri, kuyang’anako kukubwerera wekha (uku maso) ali olobodoka ndiponso otopa. (Suona polakwika paliponse)"},{"SurahNumber":67,"VerseNumber":5,"Text":"“Ndipo ndithu talikongoletsa thambo loyandikirali ndi nyali (nyenyezi) ndipo tazichita kukhala (mochokera zenje) zolasila asatana. Ndipo tawakonzera (patsiku lachimaliziro) chilango cha Moto woyaka"},{"SurahNumber":67,"VerseNumber":6,"Text":"“Ndipo kwa amene sakhulupirira Mbuye wawo ali nacho chilango cha Jahannam; ndipo kuipirenji kobwerera"},{"SurahNumber":67,"VerseNumber":7,"Text":"“Akadzaponyedwa m’menemo adzamva mavume ake (oipa) uku ukuwira mwaukali"},{"SurahNumber":67,"VerseNumber":8,"Text":"“Udzayandikira kudukaduka chifukwa cha mkwiyo (kukwiira oipa); nthawi iliyonse gulu (la oipa) likadzaponyedwa m’menemo, Angelo oyang’anira Motowo adzawafunsa (mowadzudzula): “Kodi sadakufikeni mchenjezi (wokuchenjezani za tsikuli?).”"},{"SurahNumber":67,"VerseNumber":9,"Text":"“Adzayankha “Inde, adatifika mchenjezi koma tidatsutsa, ndipo tidati: ‘Allah sadavumbulutse chilichonse (kwa iwe ngakhale kwa anzako). Koma inu muli m’kusokera kwakukulu.”"},{"SurahNumber":67,"VerseNumber":10,"Text":"“Ndipo adzanena: “Tikadakhala kuti tidamvera (zimene ankatiuza) kapena kuziganizira mwanzeru sitikadakhala m’gulu la anthu a ku Moto.”"},{"SurahNumber":67,"VerseNumber":11,"Text":"“Choncho adzavomereza machimo awo (koma sipadzakhala chopindula;) tero kuonongeka ndi kukhala kutali (ndi chifundo cha Allah) kuli pa anthu a ku Moto"},{"SurahNumber":67,"VerseNumber":12,"Text":"“Ndithudi amene akumuopa Mbuye wawo pomwe iwo sakumuona, adzapeza chikhululuko pa machimo awo ndi malipiro aakulu (pa zabwino zomwe ankachita)"},{"SurahNumber":67,"VerseNumber":13,"Text":"“Ndipo bisani mawu anu, kapena aonetseni poyera; (zonsezi nchimodzimodzi kwa Allah) ndithudi Iye Ngodziwa zobisika za m’mitima"},{"SurahNumber":67,"VerseNumber":14,"Text":"“Kodi asadziwe amene adalenga (zinthu zonse)? Pomwe Iye Ngodziwa zinthu zingo’nozing’no kwambiri mmene zilili (ndiponso) Ngodziwa nkhani zonse"},{"SurahNumber":67,"VerseNumber":15,"Text":"“Iye ndi Amene wakupangirani nthaka kuti ikhale yogonjera (pa chilichonse chimene mufuna). Choncho yendani mbali zake zonse; ndipo idyani rizq lake, (limene Allah akukutulutsirani). Ndipo kwa Iye Yekha ndiko kobwerera kwanu (nonse mutapatsidwa moyo wachiwiri)"},{"SurahNumber":67,"VerseNumber":16,"Text":"“Kodi muli m’chitetezo kwa Amene ali kumwamba kuti sangakukwilireni m’nthaka (ndikukudzidzimutsani) pamene nthaka ikugwedezeka molimba"},{"SurahNumber":67,"VerseNumber":17,"Text":"“Kapena muli m’chitetezo kwa Amene ali kumwamba kuti sangakutumizireni mphepo yamkuntho ya miyala (ndi kukuonongani ndi miyalayo?) Choncho mdzadziwa mmene lilili chenjezo Langa (pa inu)"},{"SurahNumber":67,"VerseNumber":18,"Text":"“Ndithudi amene adalipo kale iwo asanabadwe adakana mithenga yawo. Nanga udali bwanji mkwiyo Wanga pa iwo (pakuwaononga onse)"},{"SurahNumber":67,"VerseNumber":19,"Text":"“Kodi, sadaone mbalame pamwamba pawo mmene zikutambasulira (mapiko ake) ndi kuwafumbata. Palibe amene akuzigwira kuti zisagwe koma (Allah) Wachifundo chambiri; ndithudi Iye pachilichonse Ngopenya"},{"SurahNumber":67,"VerseNumber":20,"Text":"“Kodi ndani amene ali asilikali anu okutetezani kuchilango posakhala (Allah) Wachifimdo chambiri? Ndithudi osakhulupirira ali mkunyengeka (pa zimene akuganizira)"},{"SurahNumber":67,"VerseNumber":21,"Text":"“Kodi ndani uyo amene angakupatseni rizq (limene mungakhalire ndi moyo ndi kupezera mtendere) ngati Iye atatsekereza rizq Lake (kwa inu)? Koma Akafiri akupitiriza kudzikweza kwawo, ndi kudziika kutali ndi choonadi"},{"SurahNumber":67,"VerseNumber":22,"Text":"“Kodi amene akuyenda mozyolika ndi nkhope yake angakhale wolungama kapena amene akuyenda moongoka panjira yosakhota"},{"SurahNumber":67,"VerseNumber":23,"Text":"“Nena: “Iye ndi Amene adakulengani (pomwe simudali kanthu) ndipo adakupatsani makutu, maso ndi mitima, (zimene mukhoza kupeza nazo mtendere). Koma kuyamika kwanu (kwa Yemwe adakupatsani zimenezi) nkochepa kwambiri"},{"SurahNumber":67,"VerseNumber":24,"Text":"“Nena: “Iye ndi amene adakuchulukitsani pa dziko ndipo kwa Iye (Yekha) ndiko mudzasonkhanitsidwa (kuti adzakuwerengereni ndi kukulipirani)"},{"SurahNumber":67,"VerseNumber":25,"Text":"“Akunena (monyada osakhulupirira za kuuka): “Ndiliti (lidzakwaniritsidwa) lonjezo ili ngati inu muli owona?”"},{"SurahNumber":67,"VerseNumber":26,"Text":"“Nena (iwe Mtumiki{s.a.w}): “Ndithu kudziwa (kwa izi) nkwa Allah yekha, ndipo ndithudi ine, ndine mchenjezi wowonekera.”"},{"SurahNumber":67,"VerseNumber":27,"Text":"“Koma akadzaziona (zimene akulonjezedwazo) zili pafupi (ndi iwo), nkhope za amene sadakhulupirire zidzakhumudwa ndikuyaluka kwambiri, ndipo kudzanenedwa (mowadzudzula): “Izi ndi zija mudali kuzipempha (kuti zidze, zadza tsopano)"},{"SurahNumber":67,"VerseNumber":28,"Text":"“Nena (iwe Mtumiki{s.a.w}): “Tandiuzani ngati Allah atandiononga pamodzi ndi amene ndili nawo (monga momwe mukufunira) kapena kutichitira chifundo (ndikutalikitsa nthawi ya moyo wathu). Nanga ndani amene adzawateteza wosakhulupirira ku chilango chowawa?”"},{"SurahNumber":67,"VerseNumber":29,"Text":"“Nena: “Iye ndiye (Allah) Wachifundo chambiri, takhulupirira mwa Iye ndiponso kwa Iye ndikumene tatsamira. Choncho posachedwapa mudziwa (chilango chikatsika kuti) ndani (m’magulu awiriwa) yemwe ali m’kusokera koonekera.”"},{"SurahNumber":67,"VerseNumber":30,"Text":"“Nena: “Tandiuzani ngati madzi anuwa ataphwa (kulowelera pansi penipeni); choncho ndani amene angakubweretsereni madzi oyenda (ochokera mkati mwanthaka)"},{"SurahNumber":68,"VerseNumber":1,"Text":"“Nûn. Ndikulumbilira cholembera (chimene akulembera angelo), ndi zimene amalemba"},{"SurahNumber":68,"VerseNumber":2,"Text":"“Pa chisomo cha Mbuye wako iwe sindiwe wamisala (pokupatsa uneneri)"},{"SurahNumber":68,"VerseNumber":3,"Text":"“Ndipo ndithu udzakhala ndi malipiro akulu osaduka, (onkerankera mtsogolo chifukwa cha mavuto amene ukukumana nawo pofikitsa uthenga)"},{"SurahNumber":68,"VerseNumber":4,"Text":"“Ndipo ndithu uli nawo makhalidwe abwino kwambiri (omwe Allah adakulenga nawo)"},{"SurahNumber":68,"VerseNumber":5,"Text":"“Basi, posachedwapa uona, iwonso aona"},{"SurahNumber":68,"VerseNumber":6,"Text":"“Kuti ndani mwa inu wamisala (iwe kapena iwo)"},{"SurahNumber":68,"VerseNumber":7,"Text":"“Ndithu Mbuye wako akum’dziwa bwino amene wasokera panjira yake. Ndiponso akuwadziwa bwino amene ali oongoka"},{"SurahNumber":68,"VerseNumber":8,"Text":"“Choncho, usawamvere otsutsa; (usasiye zimene uli nazo ngakhale sakugwirizana nazo)"},{"SurahNumber":68,"VerseNumber":9,"Text":"“Akufuna kuti ukadakhala wofewa kwa iwo (pa zinthu zina) nawo akadakhala ofewa (kwa iwe)"},{"SurahNumber":68,"VerseNumber":10,"Text":"“Ndipo usamumvere aliyense wochulukitsa kulumbira, woyaluka"},{"SurahNumber":68,"VerseNumber":11,"Text":"“Wojeda, woyenda ndi ukazitape (ndi cholinga choononga umodzi wawo)"},{"SurahNumber":68,"VerseNumber":12,"Text":"“Wotsekereza zabwino, wamtopola, wamachimo ambiri"},{"SurahNumber":68,"VerseNumber":13,"Text":"“Wouma mtima; pamwamba pa izi ndi wodzipachika mu mtundu wa ena (pomwe iye sali m’menemo)"},{"SurahNumber":68,"VerseNumber":14,"Text":"“Chifukwa choti iye ndi mwini chuma ndi ana (ndi zimene ali kunyadira)"},{"SurahNumber":68,"VerseNumber":15,"Text":"“Zikawerengedwa kwa iye Ayah Zathu amanena: “Izi ndi nthano za akale (ndi zabodza zawo, zopeka).”"},{"SurahNumber":68,"VerseNumber":16,"Text":"“Timuika pamphuno pake chizindikiro (chosasiyana nacho kuti ayaluke nacho pamaso pa anthu)"},{"SurahNumber":68,"VerseNumber":17,"Text":"“Ndithu ife tidawayesa (eni mzinda wa Makka ndi mtendere omwe udali pa iwo, koma adakana monga) momwe tidawayesera eni munda, pamene adalumbira kuti akathyola (zipatso za m’munda wawozo) mbandakucha (kuti osauka asawaone angawapemphe)"},{"SurahNumber":68,"VerseNumber":18,"Text":"“Ndipo sadapatule (ngakhale wosauka ndi m’modzi yemwe ponena kuti uje timpatse, uje tisampatse, kapena sadanene kuti: “Ngati Allah afuna).”"},{"SurahNumber":68,"VerseNumber":19,"Text":"“Mliri woopsa wochokera kwa Mbuye wako udauzinga (mundawo nthawi yausiku) iwo ali mtulo"},{"SurahNumber":68,"VerseNumber":20,"Text":"“Choncho udakhala ngati wokololedwa (chifukwa cha mliri uja)"},{"SurahNumber":68,"VerseNumber":21,"Text":"“Tero adaitanizana nthawi ya mbandakucha"},{"SurahNumber":68,"VerseNumber":22,"Text":"““Lawilirani kumunda wanu kuja ngati mukufuna kukolola (kuopera kuti angakuoneni osauka).”"},{"SurahNumber":68,"VerseNumber":23,"Text":"“Adanyamuka uku akunong’ onezana"},{"SurahNumber":68,"VerseNumber":24,"Text":"“(Akunena kuti): “Asakulowelereni wosauka lero mmenemo.”"},{"SurahNumber":68,"VerseNumber":25,"Text":"“Ndipo adalawilira ali ndi chitsimikizo choti atha kuwamana (osauka)"},{"SurahNumber":68,"VerseNumber":26,"Text":"“Choncho pamene adauona, adanena (uku akunjenjemera): “Ndithu ife tasokera (sikuno ayi, munda wathu uja siuno).”"},{"SurahNumber":68,"VerseNumber":27,"Text":"““Iyayi, ndiwomwewu; koma tamanidwa zinthu zake.”"},{"SurahNumber":68,"VerseNumber":28,"Text":"“Wolungama mwa iwo adanena: “Kodi sindinakuuzeni (pamene mudali kulangizana zomana osowa) kuti bwanji osamkumbukira Allah (ndi kusintha cholinga chanu)?”"},{"SurahNumber":68,"VerseNumber":29,"Text":"“(Iwo) adanena: “Alemekezeke Mbuye wathu ndithu ife tidali achinyengo (chifukwa cha kuipa kwa cholinga chathu).”"},{"SurahNumber":68,"VerseNumber":30,"Text":"“Ndipo adatembenukirana ndikuyamba kudzudzulana"},{"SurahNumber":68,"VerseNumber":31,"Text":"“Adati: “E chionongeko chathu! Ndithu Ife tidapyola malire (m’chinyengo chathu).”"},{"SurahNumber":68,"VerseNumber":32,"Text":"““Mwina Mbuye wathu angatipatse zabwino m’malo mwa munda wathuwu. Ndithu ife tikufunitsitsa kwa Mbuye wathu (chikhululuko Chake).”"},{"SurahNumber":68,"VerseNumber":33,"Text":"“Umo ndi mmene chimakhalira chilango (Changa chomwe ndimachitsitsa pa dziko lapansi kwa amene chamuyenera); koma chilango cha tsiku lachimaliziro nchachikulu zedi, akadakhala akudziwa"},{"SurahNumber":68,"VerseNumber":34,"Text":"“Ndithu oopa Allah adzakhala ndi Minda ya mtendere kwa Mbuye wawo"},{"SurahNumber":68,"VerseNumber":35,"Text":"“Kodi tiwachite Asilamu monga ochimwa"},{"SurahNumber":68,"VerseNumber":36,"Text":"“Kodi nchiyani chakupezani! Nanga mukuweruza bwanji (maweruzo opanda chilungamo)"},{"SurahNumber":68,"VerseNumber":37,"Text":"“Kapena muli ndi buku limene mukuwerenga"},{"SurahNumber":68,"VerseNumber":38,"Text":"“Kuti ndithu mulinazo mmenemo zomwe mukudzisankhira"},{"SurahNumber":68,"VerseNumber":39,"Text":"“Kapena muli nawo mapangano ndi Ife okafika mpaka tsiku lachimaliziro akuti inu mudzapeza zimene mukudziweruzira"},{"SurahNumber":68,"VerseNumber":40,"Text":"“Afunse (iwe Mtumiki) ndani mwa iwo amene ali mtsogoleri (pa malamulo amenewa)"},{"SurahNumber":68,"VerseNumber":41,"Text":"“Kapena iwo ali nawo othandidzana nawo (pa mau awa)? Chomwecho atabweretsa othandizana nawo ngati akunena zowona"},{"SurahNumber":68,"VerseNumber":42,"Text":"“(Akumbukire) tsiku la mavuto okhwima, ndipo adzaitanidwa (akafiri) kuti achite sijida (polambira Allah) koma sadzatha"},{"SurahNumber":68,"VerseNumber":43,"Text":"“Maso awo adzangoti pansi zyoli, manyazi ndi kunyozeka kudzawaphimba; chikhalirecho adali kuitanidwa (pa dziko lapansi) kuti agwetse nkhope pansi pomwe iwo adali ndi moyo wa ngwiro (koma ankakana)"},{"SurahNumber":68,"VerseNumber":44,"Text":"“Choncho ndisiye, (iwe Mtumiki), ndi amene akukanira nkhani iyi tiwakokera kuchilango pang’onopang’ono pamene iwo sakudziwa (mmene chiti chiwadzere chilangochi)"},{"SurahNumber":68,"VerseNumber":45,"Text":"“Ndipo ndikuwalekelera (pochedwetsa chilango); ndithudi makonzedwe Anga ngokhwima, (palibe angapulumuke mmenemo)"},{"SurahNumber":68,"VerseNumber":46,"Text":"“Kapena ukuwapempha malipiro (pofikitsa uthenga) kotero kuti iwo akulemedwa ndi kulipira"},{"SurahNumber":68,"VerseNumber":47,"Text":"“Kapena ali nazo (nzeru) zobisika kotero kuti iwo akulemba (zimene akuweruzazo)"},{"SurahNumber":68,"VerseNumber":48,"Text":"“Choncho pirira ndi lamulo la Mbuye wako (chifukwa chowalekelera ndi kuchedwetsa chipulumutso chako); ndipo usakhale ngati mwini nsomba (Yunusu pa changu ndi mkwiyo kwa anthu ake) pamene adaitana (Mbuye wake) uku ali wodzazidwa ndi mkwiyo (kupempha kuti chidze mwachangu chilango kwa anthu ake)"},{"SurahNumber":68,"VerseNumber":49,"Text":"“Chikadapanda kumfikira chisomo chochokera kwa Mbuye wake (ndi kuvomera kulapa kwake), akadaponyedwa (kuchokera m’mimba mwa chinsomba chija) pagombe (popanda kanthu) ali wodzudzulidwa"},{"SurahNumber":68,"VerseNumber":50,"Text":"“Koma adamsankha Mbuye wake (povomera kulapa kwake) ndipo adamchita kukhala mmodzi wa anthu abwino"},{"SurahNumber":68,"VerseNumber":51,"Text":"“Ndithudi anthu amene sadakhulupirire adayandikira kukuteleretsa ndi kunyogodola kwa maso awo (chifukwa chachidani ndi mkwiyo) pamene adamva chikumbutso (Qur’an), ndipo akunena kuti iyeyo ngwamisala"},{"SurahNumber":68,"VerseNumber":52,"Text":"“Ndipo ichi sichina, koma (ndi phunziro, ndi nzeru) ndi chikumbutso kwa zolengedwa zonse"},{"SurahNumber":69,"VerseNumber":1,"Text":"“Chakudza cha choonadi (chomwe ndi Qiyâma)"},{"SurahNumber":69,"VerseNumber":2,"Text":"“Kodi chakudza cha choonadi nchiyani"},{"SurahNumber":69,"VerseNumber":3,"Text":"“Nanga nchiyani chikudziwitse za chakudza cha choonadicho"},{"SurahNumber":69,"VerseNumber":4,"Text":"“Asamudu ndi Âdi adatsutsa zakudza kwa Qiyâma (yomwe idzadzidzimutsa zolengedwa mwamphamvu ndi zoopsa zake)"},{"SurahNumber":69,"VerseNumber":5,"Text":"“Tsono Asamudu adaonongedwa ndi phokoso lopyola muyeso, (lamphamvu kwambiri)"},{"SurahNumber":69,"VerseNumber":6,"Text":"“Ndipo Âdi adaonongedwa ndi chimphepo cha mkuntho, chozizira, champhamvu kwambiri"},{"SurahNumber":69,"VerseNumber":7,"Text":"“Allah adachitumiza kwa iwo pa usiku usanu ndi uwiri ndi masana asanu ndi atatu mosadukiza; kotero ukadawaona ali lambalamba mmenemo ngati mathunthu a mitengo ya kanjedza yopanda kanthu m’kati mwake"},{"SurahNumber":69,"VerseNumber":8,"Text":"“Kodi nanga ukumuona wotsala mwa iwo"},{"SurahNumber":69,"VerseNumber":9,"Text":"“Ndipo Firiaun ndi amene adalipo iye asadabadwe, ndi khamu la anthu amidzi yotembenuzidwa (anthu a Luti) adadza ndi machimo (akulu)"},{"SurahNumber":69,"VerseNumber":10,"Text":"“Ndipo (yense wa iwowa) adanyoza Mtumiki wa Mbuye wawo; choncho adawalanga chilango chopitilira muyeso"},{"SurahNumber":69,"VerseNumber":11,"Text":"“Ndithu pamene madzi adasefukira mopyola muyeso (mpaka kumeza mapiri nthawi ya chigumula cha Nowa) Ife tidakukwezani mchombo choyandama ndi kuyenda"},{"SurahNumber":69,"VerseNumber":12,"Text":"“Kuti tichichite (chochitikacho chomwe okhulupirira adapulumuka nacho; osakhulupirira adaonongeka nacho) kukhala lingaliro ndi phunziro kwa inu, ndikuti lisunge (nkhaniyi) khutu losunga"},{"SurahNumber":69,"VerseNumber":13,"Text":"“Choncho likadzaimbidwa lipenga, kuimba kumodzi kokha (zamoyo zonse zidzafa)"},{"SurahNumber":69,"VerseNumber":14,"Text":"“Ndipo nthaka ndi mapiri nkuchotsedwa m’malo mwake ndi kuphwanyidwa kamodzi nkamodzi"},{"SurahNumber":69,"VerseNumber":15,"Text":"“Chomwecho tsiku limenelo, chochitika chidzachitika (imene ili Qiyâma)"},{"SurahNumber":69,"VerseNumber":16,"Text":"“Ndipo thambo lidzasweka choncho ilo tsiku limenelo lidzakhala lofooka (pamene lidali lolimba)"},{"SurahNumber":69,"VerseNumber":17,"Text":"“Ndipo angelo adzakhala m’mphepete mwake, ndipo pamwamba pawo tsiku limenero (angelo) asanu ndi atatu adzasenza Arsh (Mpando wachifumu) ya Mbuye wako"},{"SurahNumber":69,"VerseNumber":18,"Text":"“Tsiku limenelo mudzabweretsedwa ku chiweruzo; sichidzabisika chilichonse chobisika mwa inu"},{"SurahNumber":69,"VerseNumber":19,"Text":"“Tsono amene adzapatsidwa kaundula wake chakudzanja lakumanja kwake adzanena (mokondwa kwa amene ali m’phepete mwake): “Tengani! Werengani kaundula wanga!”"},{"SurahNumber":69,"VerseNumber":20,"Text":"““Ndithudi ine ndidatsimikiza (pa dziko lapansi) kuti ndidzakumana ndi chiwerengero changa.”"},{"SurahNumber":69,"VerseNumber":21,"Text":"“Choncho, iye adzakhala m’moyo wosangalatsa"},{"SurahNumber":69,"VerseNumber":22,"Text":"“M’munda wapamwamba"},{"SurahNumber":69,"VerseNumber":23,"Text":"“Zipatso zake zoyandikira pansi (zosavuta kuzithyola)"},{"SurahNumber":69,"VerseNumber":24,"Text":"“(Adzawauza kuti:) “Idyani, ndipo imwani mosangalala pa zimene mudatsogoza mmasiku aja adapita (a pa dziko lapansi).”"},{"SurahNumber":69,"VerseNumber":25,"Text":"“Ndipo amene adzapatsidwe kaundula wake kudzanja lake lamanzere, adzanena (modandaula): “Kalanga ine! Ndiponi ndikadapanda kupatsidwa kaundula wangayu!”"},{"SurahNumber":69,"VerseNumber":26,"Text":"““Nkusadziwa chiwerengero changa!”"},{"SurahNumber":69,"VerseNumber":27,"Text":"““Ha! imfa ija ikadandimaliziratu (ndi kundilekanitsa ine ndi zimenezi).”"},{"SurahNumber":69,"VerseNumber":28,"Text":"““Chuma changa sichidandithandize!”"},{"SurahNumber":69,"VerseNumber":29,"Text":"““Mphamvu zanga (ndi moyo wanga wathanzi) zandichokera!”"},{"SurahNumber":69,"VerseNumber":30,"Text":"“(Kudzanenedwa kwa angelo oyang’anira Jahena): Mgwireni ndipo mnjateni (pomphatikiza manja ndi khosi)"},{"SurahNumber":69,"VerseNumber":31,"Text":"“Kenako mponyeni ku Moto"},{"SurahNumber":69,"VerseNumber":32,"Text":"“Kenakonso mulowetseni mtcheni lotalika mikwamba makumi asanu ndi awiri"},{"SurahNumber":69,"VerseNumber":33,"Text":"“Ndithudi, iye sadali kukhulupirira mwa Allah wamkulu"},{"SurahNumber":69,"VerseNumber":34,"Text":"“Sadalinso kulimbikitsa zodyetsa osauka"},{"SurahNumber":69,"VerseNumber":35,"Text":"“Basi, lero kuno alibe bwenzi (lomthandiza)"},{"SurahNumber":69,"VerseNumber":36,"Text":"“Ngakhale chakudya kupatula mafinya (a anthu a ku Moto)"},{"SurahNumber":69,"VerseNumber":37,"Text":"“Zomwe palibe angazidye kupatula ochimwa (mwadala)"},{"SurahNumber":69,"VerseNumber":38,"Text":"“Choncho ndikulumbilira zimene mukuziona"},{"SurahNumber":69,"VerseNumber":39,"Text":"“Ndi zimene simukuziona"},{"SurahNumber":69,"VerseNumber":40,"Text":"“Ndithudi iyi (Qur’an) ndiliwu la mthenga wolemekezeka (Jibril)"},{"SurahNumber":69,"VerseNumber":41,"Text":"“Ndipo simawu a mlakatuli, ndi zochepa zimene mukuzikhulupirira"},{"SurahNumber":69,"VerseNumber":42,"Text":"“Ndiponso simawu a mlosi, ndizochepa zimene mmakumbukira"},{"SurahNumber":69,"VerseNumber":43,"Text":"“(Ichi ndi) chivumbulutso chochokera kwa Mbuye wa zolengedwa"},{"SurahNumber":69,"VerseNumber":44,"Text":"“Ndipo (Mneneri) akadatipekera bodza linalake"},{"SurahNumber":69,"VerseNumber":45,"Text":"“Tikadamgwira (mwamphamvu) ndimkono wamanja"},{"SurahNumber":69,"VerseNumber":46,"Text":"“Ndipo tikadadula mwa iye mtsempha wa moyo (kotero kuti ndikuferatu nthawi yomweyo)"},{"SurahNumber":69,"VerseNumber":47,"Text":"“Sipakadapezeka aliyense mwa inu womteteza (kuchilango Chathu)"},{"SurahNumber":69,"VerseNumber":48,"Text":"“Ndithu iyi (Qur’an) ndi phunziro labwino kwa owopa (Allah)"},{"SurahNumber":69,"VerseNumber":49,"Text":"“Ndithu Ife, tikudziwa kuti ena mwa inu ndiotsutsa (Qur’an)"},{"SurahNumber":69,"VerseNumber":50,"Text":"“Ndipo ndithu iyi (Qur’an) idzakhala chowadandaulitsa (chachikulu) osakhulupirira (pamene adzaona chilango chawo ndi mtendere wa okhulupirira)"},{"SurahNumber":69,"VerseNumber":51,"Text":"“Ndithu iyoyi ndichoonadi Chotsimikizika; (mulibe chikaiko)"},{"SurahNumber":69,"VerseNumber":52,"Text":"“Basi, lemekeza dzina la Mbuye wako Wamkulu (pitiriza kutamanda dzina Lake)"},{"SurahNumber":70,"VerseNumber":1,"Text":"“Wopempha adapempha kuti chiwadzere msanga chilango chopezekacho, (m’kupempha kwa chipongwe ndi kotsutsa)"},{"SurahNumber":70,"VerseNumber":2,"Text":"“Kwa okanira palibe angachitsekereze"},{"SurahNumber":70,"VerseNumber":3,"Text":"“Chochokera kwa Allah Mwini makwelero"},{"SurahNumber":70,"VerseNumber":4,"Text":"“Angelo ndi Jiburil amakwera kwa Iye (Allah) m’tsiku lomwe kutalika kwake kuli ngati zaka zikwi makumi asanu"},{"SurahNumber":70,"VerseNumber":5,"Text":"“Choncho, pirira (iwe Mtumiki (s.a.w) kupirira kwabwino"},{"SurahNumber":70,"VerseNumber":6,"Text":"“Ndithu iwo akuliona (tsiku la Qiyâma) kuti lili kutali (silingachitike)"},{"SurahNumber":70,"VerseNumber":7,"Text":"“Koma Ife tikuliona kuti lilipafupi (ndilochitika)"},{"SurahNumber":70,"VerseNumber":8,"Text":"“Tsiku limene thambo lidzakhala ngati mtovu wosungunuka"},{"SurahNumber":70,"VerseNumber":9,"Text":"“Ndipo mapiri adzakhala ngati ubweya (wongouluka wokha)"},{"SurahNumber":70,"VerseNumber":10,"Text":"“Ndipo m’bale sadzafunsa za m’bale wake"},{"SurahNumber":70,"VerseNumber":11,"Text":"“Ngakhale adzawalole kuti aonane ndi kudziwana pakati pawo (sadzafunsana). Wochimwa adzalakalaka kuti akadaziwombola ku chilango cha tsiku limenelo ndi ana ake"},{"SurahNumber":70,"VerseNumber":12,"Text":"“Ndi mkazi wake, ndi m’bale wake"},{"SurahNumber":70,"VerseNumber":13,"Text":"“Ndi akumtundu wake amene amamsunga"},{"SurahNumber":70,"VerseNumber":14,"Text":"“Ndi (kulipira) zonse za m’dziko, kuti zimpulumutse"},{"SurahNumber":70,"VerseNumber":15,"Text":"“Iyayi, (siya iwe wamachimo zimene ukulakalakazo)! Ndithu umenewu ndi Moto wa malawi"},{"SurahNumber":70,"VerseNumber":16,"Text":"“Wosupula mwamphamvu khungu"},{"SurahNumber":70,"VerseNumber":17,"Text":"“Udzaitana (potchula dzina la aliyense) amene adachitembenuzira msana choona ndi kunyoza"},{"SurahNumber":70,"VerseNumber":18,"Text":"“Adasonkhanitsa (chuma) ndi kusunga (m’nkhokwe zake popanda kuperekera chopereka cha Allah)"},{"SurahNumber":70,"VerseNumber":19,"Text":"“Ndithu munthu walengedwa kukhala wosapirira"},{"SurahNumber":70,"VerseNumber":20,"Text":"“Mavuto akamkhudza amada nkhawa"},{"SurahNumber":70,"VerseNumber":21,"Text":"“Koma zabwino zikamkhudza amamana (ena ndi kuiwala mavuto amene adali nawo)"},{"SurahNumber":70,"VerseNumber":22,"Text":"“Kupatula opemphera Swala, (iwo alibe mbiri zoipazi)"},{"SurahNumber":70,"VerseNumber":23,"Text":"“Iwo amene sadukiza mapemphero awo a swala; (sakuwaleka ngakhale zivute chotani)"},{"SurahNumber":70,"VerseNumber":24,"Text":"“Ndi amene mchuma chawo muli gawo lodziwika (Zakaat)"},{"SurahNumber":70,"VerseNumber":25,"Text":"“La wopempha ndi wosapempha"},{"SurahNumber":70,"VerseNumber":26,"Text":"“Ndi amene akuvomereza za tsiku la malipiro (ndi kumalikonzekera)"},{"SurahNumber":70,"VerseNumber":27,"Text":"“Ndi iwo amene akuopa chilango chochokera kwa Mbuye wawo"},{"SurahNumber":70,"VerseNumber":28,"Text":"“Ndithu chilango cha Mbuye wawo nchosapulumuka nacho (munthu woipa)"},{"SurahNumber":70,"VerseNumber":29,"Text":"“Ndiponso iwo amene akusunga umaliseche wawo (posachita chiwerewere)"},{"SurahNumber":70,"VerseNumber":30,"Text":"“Kupatula kwa akazi awo ndi amene manja awo akumanja apeza; ndithu pazimenezo iwo sangadzudzulidwe"},{"SurahNumber":70,"VerseNumber":31,"Text":"“Koma amene angafune (zina) kusiya zimenezi iwowo ndiwo olumpha malire"},{"SurahNumber":70,"VerseNumber":32,"Text":"“Ndi iwo amene amasunga mwaubwino zimene amasungitsidwa ndi zimene alonjeza"},{"SurahNumber":70,"VerseNumber":33,"Text":"“Ndi iwo amene amaima molungama popereka umboni wawo"},{"SurahNumber":70,"VerseNumber":34,"Text":"“Ndiponso iwo amene amasunga (mwaubwino) mapemphero awo a swala"},{"SurahNumber":70,"VerseNumber":35,"Text":"“Amene ali ndi mbiri zimenezi adzakhala m’Minda (yamtendere) ali olemekezedwa"},{"SurahNumber":70,"VerseNumber":36,"Text":"“Kodi kuli chiyani kwa amene akana (chikhulupiliro) akuthamangira kwa iwe (maso ali pamtunda)"},{"SurahNumber":70,"VerseNumber":37,"Text":"“Atakuzungulira ena chakumanja ena chakumanzere"},{"SurahNumber":70,"VerseNumber":38,"Text":"“Kodi akulakalaka aliyense mwa iwo kuti akalowetsedwe ku Munda wamtendere"},{"SurahNumber":70,"VerseNumber":39,"Text":"“Asiye (kukhumba kwawo kokalowa ku Munda wamtendere)! Ndithu Ife tidawalenga kuchokera m’zimene akudziwa (madzi opanda pake)"},{"SurahNumber":70,"VerseNumber":40,"Text":"“Ndikulumbilira Mbuye wa kuvuma ndi kuzambwe konse ndithu Ndife Wokhoza"},{"SurahNumber":70,"VerseNumber":41,"Text":"“Kuwasintha ndi kudzetsa abwino kuposa iwo; Ife palibe (chilichonse) chotipambana"},{"SurahNumber":70,"VerseNumber":42,"Text":"“Asiye azingolankhula zopanda pake ndi kumangosewera mpaka adzakumane ndi tsiku lawo limene akulonjezedwa"},{"SurahNumber":70,"VerseNumber":43,"Text":"“Tsiku limene adzatuluke m’manda uku akuthamanga (kudza kwa woitana) ngati kuti akuthamangira kumafano awo (amene adali kuwapembedza)"},{"SurahNumber":70,"VerseNumber":44,"Text":"“Maso awo ali zyoli, (osatha kuwakweza); kuyaluka kutawaphimba! Limenelo ndilo tsiku lomwe adali kulonjezedwa (pomwe adali padziko lapansi)"},{"SurahNumber":71,"VerseNumber":1,"Text":"“Ndithu Ife tidamtuma Nuh kwa anthu ake, (ndikumuuza kuti): “Chenjeza anthu ako chisadawafike chilango chowawa.”"},{"SurahNumber":71,"VerseNumber":2,"Text":"“Adanena (Nuh): “E inu anthu anga! Ndithu ine ndimchenjezi kwa inu woonekera poyera (wolongosola za uthenga wa Mbuye wanu m’chiyankhulo chimene mukuchidziwa).”"},{"SurahNumber":71,"VerseNumber":3,"Text":"““Mpembedzeni Allah ndipo rnuopeni ndikutinso mundimvere (pazimene ndikukulangizani).”"},{"SurahNumber":71,"VerseNumber":4,"Text":"““(Ngati mutero) adzakukhululukirani machimo anu ndi kukutalikitsirani moyo wanu kufikira m’nthawi imene yaikidwa (kuti ndiwo malire a kutalika kwa moyo). Ndithu nthawi ya Allah ikabwera siyichedwetsedwa (ngakhale pang’ono) mukadakhala mukudziwa.”"},{"SurahNumber":71,"VerseNumber":5,"Text":"“Adanena (Nuh): “E Mbuye wanga! Ndithu ine ndaitanira anthu anga (ku chikhulupiliro) usiku ndi usana (popanda kufooka).”"},{"SurahNumber":71,"VerseNumber":6,"Text":"““Kuitana kwanga sikudaonjezere (chilichonse) koma kuthawa basi (kuchikhulupiliro Chanu).”"},{"SurahNumber":71,"VerseNumber":7,"Text":"“Ndipo ine nthawi iliyonse ndikawaitanira (ku chikhulupiliro Chanu) kuti mwakhululukire, akuika zala zawo m’makutu mwawo (kuti asamve uthenga Wanu), ndipo akudziphimba ndi nsalu zawo (kuti asaone nkhope yanga), ndipo akupitiriza kukana kwawo ndi kudzikweza kwakukulu"},{"SurahNumber":71,"VerseNumber":8,"Text":"“Kenaka ine ndawaitanira (kwa Inu) ndi mawu ofuula"},{"SurahNumber":71,"VerseNumber":9,"Text":"“Kenakanso (ine ndawaitanira) molengeza poyera ndiponso mwachinsinsi mobisa"},{"SurahNumber":71,"VerseNumber":10,"Text":"“Choncho ndidati (kwa anthu anga): Pemphani kwa Mbuye wanu chikhululuko (pa kukana kwanu ndi kutonza kwanu), ndithu Iye ali Wokhululuka kwambiri"},{"SurahNumber":71,"VerseNumber":11,"Text":"“Akutumizirani mvula yotsika mochuluka"},{"SurahNumber":71,"VerseNumber":12,"Text":"“Ndikukupatsani chuma ndi ana, (zomwe ndi zokongoletsa za dziko lapansi), ndi kukupangirani minda (yokongola) ndi kukupangirani mitsinje (yothilira mbewu zanu ndi kumwetsa ziweto zanu)"},{"SurahNumber":71,"VerseNumber":13,"Text":"“Kodi chifukwa ninji simupereka ulemu kwa Allah (woyenera Umulungu Wake kuti akakuchitireni chifundo ndi kukupulumutsani ku chilango)"},{"SurahNumber":71,"VerseNumber":14,"Text":"“Pomwe Iye adakulengani mnjira zosiyanasiyana; (madzi a umunthu, kenako magazi, kenako magazi ochindikala, kenako mafupa ndipo kenako mnofu)"},{"SurahNumber":71,"VerseNumber":15,"Text":"“Kodi simudaone momwe Allah adalengera thambo zisanu ndi ziwiri mosanjikizana"},{"SurahNumber":71,"VerseNumber":16,"Text":"“Ndi kuyika mwezi mthambomo kukhala kuunika, ndiponso kuyika dzuwa kukhala nyali"},{"SurahNumber":71,"VerseNumber":17,"Text":"“Ndipo Allah adakulengani kuchokera m’nthaka monga mmera"},{"SurahNumber":71,"VerseNumber":18,"Text":"“Kenako adzakubwezerani momwemo ndikudzakutulutsaninso (popanda cholepheretsa)"},{"SurahNumber":71,"VerseNumber":19,"Text":"“Ndipo Allah wakupangirani nthaka kukhala ngati choyala"},{"SurahNumber":71,"VerseNumber":20,"Text":"“Kuti muziyendayenda m’menemo m’njira zazikulu.”"},{"SurahNumber":71,"VerseNumber":21,"Text":"“Adanena Nuh: “Mbuye wanga! Ndithu anthu anga andinyoza (pa zimene ndawalamula kuti akhulupirire Inu ndi kupempha chikhululuko chanu), ndipo (ofooka mwa iwo) amtsatira yemwe chuma chake ndi ana ake sizidzamuonjezera (chilichonse chabwino) koma kutaika (ndi kuonongeka pa tsiku lachimaliziro)"},{"SurahNumber":71,"VerseNumber":22,"Text":"“Ndipo (eni chuma ndi ana) awatchera (otsatira awo) ndale zazikulu (ndi zopyola muyeso kuti asakhulupirire).”"},{"SurahNumber":71,"VerseNumber":23,"Text":"“Ndipo adanena (kwa owatsatira awo): “Musasiye kupembedza milungu yanu; musamusiye Wadda, Suwaa’, Yaghutha, Ya’uqa ndi Nasra” (maina a mafano awo)"},{"SurahNumber":71,"VerseNumber":24,"Text":"“Ndipo ndithu iwo asokeretsa (anthu) ambiri; ndipo musawaonjezere ochita zoipa (china chake) koma kusokera basi.”"},{"SurahNumber":71,"VerseNumber":25,"Text":"“Chifukwa cha zochimwa zawo adamizidwa ndi kulowetsedwa ku Moto (waukulu woyaka); sadapeze owapulumutsa ndi kuwateteza m’malo mwa Allah"},{"SurahNumber":71,"VerseNumber":26,"Text":"“Ndipo adanena Nuh (atataya mtima za anthu ake): “Mbuye wanga! Musasiye aliyense mwa osakhulupirira kukhala pa dziko.”"},{"SurahNumber":71,"VerseNumber":27,"Text":"““Ndithu Inu Mbuye wanga ngati muwasiya (popanda kuwaononga ndi kuwathetsa) asokeretsa akapolo anu (kunjira yolungama). Ndipo sangabereke (ana abwino) koma oipa; osakhulupirira (okhala kutali ndi choonadi, ndiponso onyoza Inu).”"},{"SurahNumber":71,"VerseNumber":28,"Text":"““Mbuye wanga! Ndikhululukireni ndi makolo anga, ndi aliyense walowa m’nyumba yanga ali okhulupirira ndi okhulupirira amuna ndi okhulupirira akazi. Ndipo musawaonjezere anthu achinyengo chinachake koma kuwaononga basi.”"},{"SurahNumber":72,"VerseNumber":1,"Text":"“Nena (iwe Mtumiki (s.a.w), kwa anthu ako): “Kwavumbulutsidwa kwa ine kuti gulu la ziwanda lidamvetsera (kuwerenga kwanga kwa Qur’an) ndipo lidanena (kumtundu wawo): ndithu tamvetsera Qur’an yodabwitsa (ikuwerengedwa)"},{"SurahNumber":72,"VerseNumber":2,"Text":"“Ikuitanira kuchilungamo, ndipo taikhulupirira. Ndipo sitimphatikiza aliyense ndi Mbuye wathu, (pa mapemphero)"},{"SurahNumber":72,"VerseNumber":3,"Text":"“Ndipo ndithu ukulu ndi ulemelero wa Mbuye wathu watukuka; sadadzipangire mkazi kapena mwana"},{"SurahNumber":72,"VerseNumber":4,"Text":"“Ndipo ndithu mbuli za mwa ife zakhala zikunenera Allah mawu abodza (okhala kutali ndi choonadi)"},{"SurahNumber":72,"VerseNumber":5,"Text":"“Ndipo ndithu ife tinkaganiza kuti anthu ndi ziwanda sangamnenere Allah zabodza (zosayenera ulemelero Wake)"},{"SurahNumber":72,"VerseNumber":6,"Text":"“Ndipo ndithu padali amuna a mu wanthu amapempha chitetezo kwa amuna amziwanda, ndipo adawaonjezera (amuna amziwanda) kupitiriza machimo (awo, kupulikira ndi kuchenjelera anthu)"},{"SurahNumber":72,"VerseNumber":7,"Text":"“Ndipo ndithu iwo amaganiza monga momwe mumaganizira inu kuti Allah sadzaukitsa aliyense"},{"SurahNumber":72,"VerseNumber":8,"Text":"“Ndithu ife tidafuna kukafika kumwamba; tidakupeza kutadzala alonda (angelo) amphamvu ndi zenje za moto"},{"SurahNumber":72,"VerseNumber":9,"Text":"“Ndithu ife tidali kukhala m’menemo (kale) mokhala momvetsera; (mobera nkhani zakumwamba). Koma amene afune kumvetsera tsopano apeza chenje cha moto chikudikilira (kuti chimgwere iye ndi kumuononga)"},{"SurahNumber":72,"VerseNumber":10,"Text":"“Ndithu ife sitikudziwa chilango chimene akuwafunira a m’dziko (polondera kumwamba, kuletsa kumvetsera nkhani zakumeneko); kapena Mbuye wawo akuwafunira zabwino ndi chilungamo (pa zimenezo)"},{"SurahNumber":72,"VerseNumber":11,"Text":"“Ndithu ena mwa ife ndi abwino koma ena sali choncho. Tili njira zosiyanasiyana"},{"SurahNumber":72,"VerseNumber":12,"Text":"“Ndithu ife tidadziwa kuti Allah sitingathe kumlepheretsa (lamulo Lake pa ife paliponse tingakhale) pa dziko lapansi, ndipo sitingamlepheretsenso pomzemba ndi kuthawira (kumwamba)"},{"SurahNumber":72,"VerseNumber":13,"Text":"“Ndipo ife pamene tachimva chiongoko (Qur’an) tachikhulupirira ndipo amene ati akhulupirire mwa Mbuye wake saopa kumchepetsera (chabwino kapena kumuonjezera machimo ake)"},{"SurahNumber":72,"VerseNumber":14,"Text":"“Ndithu mwa ife alipo Asilamu ndiponso mwa ife alipo opatuka (mu njira ya chilungamo); amene walowa m’Chisilamu, iwowo ndi amene alunjika njira ya choonadi"},{"SurahNumber":72,"VerseNumber":15,"Text":"“Koma opatuka (kunjira ya chilungamo) adzakhala nkhuni za Jahannam.”"},{"SurahNumber":72,"VerseNumber":16,"Text":"“Ndithu (anthu ndi ziwanda) akadalungama panjira ya chilungamo tikadawamwetsa madzi ambiri (okwanira nyengo zonse)"},{"SurahNumber":72,"VerseNumber":17,"Text":"“Kuti tiwayese ndi zimenezo (mmene angamyamikire Allah pa mtendere Wake pa iwo). Koma amene anyozera kupembedza Mbuye wake, amlowetsa ku chilango chovuta (chimene sangathe kupirira nacho)"},{"SurahNumber":72,"VerseNumber":18,"Text":"“Ndithu misikiti ndi ya Allah yekha! Choncho, musapembedze aliyense pamodzi ndi Allah"},{"SurahNumber":72,"VerseNumber":19,"Text":"“Ndipo ndithu pamene adaima kapolo wa Allah (Muhammad{s.a.w}, pa Swala yake) uku akumpembedza (Allah), ziwanda zidatsala pang’ono kumgwera (chifukwa cha kuchuluka kwawo ndi kumzinga podabwa ndi zimene adaziona ndi kuzimva)"},{"SurahNumber":72,"VerseNumber":20,"Text":"“Nena: “Ndikumpembedza Mbuye wanga M’modzi (Yekha) ndipo sindingamphatikize ndi aliyense (m’mapemphero Ake).”"},{"SurahNumber":72,"VerseNumber":21,"Text":"“Nena: “Ine ndilibe udindo wokupatsani mavuto kapena chilungamo (ndi zabwino).”"},{"SurahNumber":72,"VerseNumber":22,"Text":"“Nena: “Ine palibe anganditeteze ku chilango cha Allah (ngati nditamnyoza) sindingapeze malo (othawira kuchilango Chake) kupatula kwa Iye.”"},{"SurahNumber":72,"VerseNumber":23,"Text":"““Koma (mphamvu imene ndili nayo) ndikufikitsa uthenga wa Allah umene adanditumizira; ndithu amene anyoza Allah ndi Mtumiki Wake (ndi kupatuka pa chipembedzo cha (Allah) ndithu moto wa Jahannam ndi wake, akakhala m’menemo muyaya.”"},{"SurahNumber":72,"VerseNumber":24,"Text":"“Mpaka pomwe adzaziona zimene alonjezedwa ndipamene adzadziwa (kuti) kodi ndani mwini mthandizi wofooka ndiponso wochepekedwa mchiwerengero (cha omtsatira, iwo kapena Asilamu).”"},{"SurahNumber":72,"VerseNumber":25,"Text":"“Nena (kuti): “Sindikudziwa ngati zomwe mukulonjezedwa (za chilango) zili pafupi, kapena Mbuye wanga azitalikitsa.”"},{"SurahNumber":72,"VerseNumber":26,"Text":"““(Iye) ndi wodziwa zobisika; sazionetsa zobisika Zake kwa aliyense (mzolengedwa Zake),”"},{"SurahNumber":72,"VerseNumber":27,"Text":"““Kupatula Mtumiki (Wake) amene wamuyanja; (iyeyo amamdziwitsa zobisikazo) ndipo ndithu amamuikira alonda kutsogolo kwake ndi kumbuyo kwake (omulonda).”"},{"SurahNumber":72,"VerseNumber":28,"Text":"““Kuti adziwe ngati afikitsa uthenga wa Mbuye wawo, ndipo wawazungulira (podziwa zonse zili kwa iwo) ndipo wadziwa kuchuluka kwa zinthu zonse zimene zilipo; (palibe chobisika kwa Iye).”"},{"SurahNumber":73,"VerseNumber":1,"Text":"“E iwe wadzifunditsa (ndi nsalu)"},{"SurahNumber":73,"VerseNumber":2,"Text":"“Imilira usiku (upemphere), kupatula nthawi yochepa"},{"SurahNumber":73,"VerseNumber":3,"Text":"“Theka lake kapena chepetsa thekalo pang’ono (mpaka ufike chimodzi mwa zigawo zitatu za usiku)"},{"SurahNumber":73,"VerseNumber":4,"Text":"“Kapena wonjezapo (mpaka ufike zigawo ziwiri mwa zigawo zitatu za usiku;) ndipo werenga Qur’an mofatsa (lemba ndi lemba)"},{"SurahNumber":73,"VerseNumber":5,"Text":"“Ife tikuvumbulutsira iwe (Mneneri) mawu olemera (yomwe ndi Qur’an)"},{"SurahNumber":73,"VerseNumber":6,"Text":"“Ndithu kudzuka usiku ndi kuchita mapemphero kumalowelera (mu mtima) kwambiri, ndipo zoyankhula zake zimakhala zoongoka ndi zolunjika bwino (kuposa mapemphero amasana)"},{"SurahNumber":73,"VerseNumber":7,"Text":"“Ndithu masana uli ndi zochitachita zambiri; (umatanganidwa ndi ntchito yauthenga; dzipatse danga usiku polimbika kupemphera)"},{"SurahNumber":73,"VerseNumber":8,"Text":"“Ndipo tchula dzina la Mbuye wako (Amene adalenga ndi kulera zinthu), ndipo udzipereke kwathunthu kwa Iye"},{"SurahNumber":73,"VerseNumber":9,"Text":"“(Iye ndiye) Mbuye wa kuvuma ndi kuzambwe; palibe wopembedzedwa mwachoonadi koma Iye. Mchiteni kukhala Mtetezi (wanu pa zinthu zanu zonse)"},{"SurahNumber":73,"VerseNumber":10,"Text":"“Ndipo pirira pa zimene akunena. Ndipo apewe (ndi mtima wako); kupewa kwabwino"},{"SurahNumber":73,"VerseNumber":11,"Text":"“Ndisiye Ine ndi otsutsa eni kupeza bwino; ndipo alekelere kanthawi kochepa"},{"SurahNumber":73,"VerseNumber":12,"Text":"“Ndithudi, tili ndi mitundumitundu ya unyolo ndi Moto woyaka"},{"SurahNumber":73,"VerseNumber":13,"Text":"“Ndi chakudya chotsamwitsa ndi chilango chowawa"},{"SurahNumber":73,"VerseNumber":14,"Text":"“Tsiku limene nthaka ndi mapiri zidzagwedezeka; (kugwedezeka kwa mphamvu kotero kuti) mapiri adzakhala ngati mulu wa mchenga woyoyoka"},{"SurahNumber":73,"VerseNumber":15,"Text":"“Ndithu Ife takutumizirani Mthenga amene adzakhala mboni yanu (tsiku la chimaliziro; monga momwe tidamtumizira (Mûsa) kukhala Mtumiki kwa Firiauni"},{"SurahNumber":73,"VerseNumber":16,"Text":"“Koma Firiauni adamnyoza Mtumikiyo; ndipo tidamulanga chilango chokhwima"},{"SurahNumber":73,"VerseNumber":17,"Text":"“Kodi mungadzitchinjirize chotani ngati mukana (chilango cha) tsiku (lomwe) lidzachititsa ana kukhala ndi imvi"},{"SurahNumber":73,"VerseNumber":18,"Text":"“Thambo (pamodzi ndi mphamvu zake ndi kukula kwake), lidzang’ambika (tsiku limenelo) chifukwa cha kuopsa kwa tsikulo, lonjezo la (Allah) lidzakwaniritsidwa (palibe wolipinga)"},{"SurahNumber":73,"VerseNumber":19,"Text":"“Ndithudi, ma Ayah awa (amene akunena za kuwopsa kwa Qiyâma) ndichikumbutso. Choncho amene akufuna (kuthandizika nawo) ayende panjira ya Mbuye wake (pokwaniritsa malamulo Ake ndi kuleka zoipa)"},{"SurahNumber":73,"VerseNumber":20,"Text":"“Ndithu Mbuye wako akudziwa kuti iwe ukuima (kupemphera) pafupifupi magawo awiri mwa magawo atatu a usiku kapena theka lake, kape’nanso gawo limodzi mwa magawo atatu a usiku, pamodzi ndi gulu la omwe uli nawo. Ndipo Allah ndi Amene amadziwa bwino muyeso wa (nthawi za) usiku ndi usana, wadziwa kuti simungathe kuwerengera zimenezo, choncho wakukhululukirani. Werengani ndime imene yapepuka yochokera m’Qur’an. Wadziwa kuti ena mwa inu adzakhala odwala; (kudzawavuta kuimilira ndi kuchezera usiku), ndipo ena adzakhala akuyendayenda pa dziko (ndi cholinga cha malonda ndi ntchito) kunka nafunafuna ubwino wa Allah. Ndipo ena adzakhala akumenya nkhondo pa njira ya Allah (ncholinga chotukula mawu Ake), werengani chimene chapepuka chochokera mmenemo (m’Qur’an). Ndipo pitirizani kupemphera Swala, perekani chopereka (chimene chakakamizidwa kwa inu). Ndipo mkongozeni Allah ngongole yabwino. Ndipo chilichonse chabwino chimene mwadzitsogozera mudzachipeza kwa Allah chili chabwino (kuposa zomwe mudazisiya m’mbuyo) ndi malipiro akulu zedi ndipo mpempheni Allah chikhululuko (pa uchimo wanu ndi chikhululuko pakunyozera kwanu kuchita zabwino). Ndithu Allah Ngokhululuka, Ngwachisoni chosatha"},{"SurahNumber":74,"VerseNumber":1,"Text":"“E iwe wadziphimba (nsalu)"},{"SurahNumber":74,"VerseNumber":2,"Text":"“Imilira ndipo uwachenjeze (anthu za chilango cha Allah)"},{"SurahNumber":74,"VerseNumber":3,"Text":"“Ndipo Mbuye wako (Yekha) umkulitse (pomulemekeza)"},{"SurahNumber":74,"VerseNumber":4,"Text":"“Ndipo nsalu zako uziyeretse (ndi madzi ku uve)"},{"SurahNumber":74,"VerseNumber":5,"Text":"“Ndiponso zoipa (monga mafano ndi zina zonse ) zipewe"},{"SurahNumber":74,"VerseNumber":6,"Text":"“Usapatse (anthu) ncholinga choti ulandire zambiri"},{"SurahNumber":74,"VerseNumber":7,"Text":"“Chifukwa cha Mbuye wako, pirira (ku malamulo Ake poleka zomwe waletsa ndi kuchita zimene walamula)"},{"SurahNumber":74,"VerseNumber":8,"Text":"“Ndipo likadzaimbidwa lipenga"},{"SurahNumber":74,"VerseNumber":9,"Text":"“Tsiku limenelo lidzakhala tsiku lovuta"},{"SurahNumber":74,"VerseNumber":10,"Text":"“Kwa osakhulupirira, silidzakhala lofewa"},{"SurahNumber":74,"VerseNumber":11,"Text":"“Ndisiye ndiamene ndidamlenga Ndekha"},{"SurahNumber":74,"VerseNumber":12,"Text":"“Ndipo ndampatsa chuma chambiri"},{"SurahNumber":74,"VerseNumber":13,"Text":"“Ndi ana okhala nawo (paliponse)"},{"SurahNumber":74,"VerseNumber":14,"Text":"“Ndipo ndamkonzera (ulemelero), kumkonzera (kwabwino)"},{"SurahNumber":74,"VerseNumber":15,"Text":"“Kenako ali ndi dyera kuti ndimuonjezere (zina popanda kuthokoza)"},{"SurahNumber":74,"VerseNumber":16,"Text":"“Koma sichoncho! Ndithu iye adali kutsutsa zizindikiro Zathu"},{"SurahNumber":74,"VerseNumber":17,"Text":"“Ndidzamkakamiza kuchilango chovuta; (kukwera phiri la ku Moto limene sakatha kulikwera)"},{"SurahNumber":74,"VerseNumber":18,"Text":"“Iye adalingalira (mu mtima mwake) ndi kukonza bwino (chonena chonyoza Qur’an)"},{"SurahNumber":74,"VerseNumber":19,"Text":"“Choncho waonongeka! Adakonza bwanji (poinyoza Qur’an)"},{"SurahNumber":74,"VerseNumber":20,"Text":"“Ndiponso waonongeka! Adakonza bwanji (poinyoza Qur’an)"},{"SurahNumber":74,"VerseNumber":21,"Text":"“Kenako adayang’anayang’ana (nkhope za anthu)"},{"SurahNumber":74,"VerseNumber":22,"Text":"“Kenakonso adachita tsinya ndikukwinya nkhope (kwambiri ndi mkwiyo)"},{"SurahNumber":74,"VerseNumber":23,"Text":"“Kenakonso adanyoza choonadi ndi kudzikweza (posachivomereza)"},{"SurahNumber":74,"VerseNumber":24,"Text":"“Adati: “Sichina ichi (Qur’an) koma ndi matsenga amene adalandiridwa (kuchokera kwa amatsenga akale)"},{"SurahNumber":74,"VerseNumber":25,"Text":"“Sichina ichi koma ndi mawu a anthu!”"},{"SurahNumber":74,"VerseNumber":26,"Text":"“Posachedwa ndimlowetsa ku ‘Saqara.’"},{"SurahNumber":74,"VerseNumber":27,"Text":"“Nanga ndi chiyani chingakudziwitse za ‘Saqara?’"},{"SurahNumber":74,"VerseNumber":28,"Text":"“(Ndi moto umene) siusiya (mnofu) ndiponso siusiya (fupa)"},{"SurahNumber":74,"VerseNumber":29,"Text":"“Wopsereza ndi kudetsa khungu"},{"SurahNumber":74,"VerseNumber":30,"Text":"“Kumeneko kuli khumi ndi asanu ndi anayi (alonda oyang’anira Motowo)"},{"SurahNumber":74,"VerseNumber":31,"Text":"“Ndipo sitidaike oyang’anira ku Moto (kukhala anthu) koma angelo; ndipo sitidaike chiwerengero chawo koma ndimayesero kwa amene sadakhulupirire, kuti atsimikize amene adapatsidwa mabuku (zimene Qur’an ikunena za chiwerengero cha angelo a ku Moto) ndiponso kuti chionjezeke chikhulupiliro kwa amene akhulupirira, ndikuti asapeneke amene adapatsidwa mabuku pamodzi ndi okhulupirira. Ndiponso kuti amene m’mitima mwawo muli matenda (matenda achinyengo) komanso osakhulupirira anene: “Kodi Allah akulinganji pa fanizo limeneli?” Momwemo Allah akumulekelera kusokera amene wamfuna, ndipo akumuongola amene wamfuna ndipo palibe amene angadziwe magulu a nkhondo a Mbuye wako kupatula Iye mwini. (Kutchula moto ndi zam’kati mwake) sichina koma ndichenjezo kwa anthu"},{"SurahNumber":74,"VerseNumber":32,"Text":"“Sichoncho; ndikulumbilira mwezi"},{"SurahNumber":74,"VerseNumber":33,"Text":"“Ndi usiku pamene ukuchoka"},{"SurahNumber":74,"VerseNumber":34,"Text":"“Ndi m’bandakucha pamene kukuyera"},{"SurahNumber":74,"VerseNumber":35,"Text":"“Ndithu uwo, (moto wa Jahannam) ndi chimodzi mwa malodza akulu"},{"SurahNumber":74,"VerseNumber":36,"Text":"“Ndi chenjezo kwa anthu"},{"SurahNumber":74,"VerseNumber":37,"Text":"“Kwa yemwe wafuna mwa inu kutsogola (pochita zabwino zokamthandiza tsiku louka kwa akufa) kapena kutsalira (ndi za m’dziko)"},{"SurahNumber":74,"VerseNumber":38,"Text":"“Mzimu uliwonse ukakhala chikole ndi zimene udachita"},{"SurahNumber":74,"VerseNumber":39,"Text":"“Kupatula akudzanja lamanja (Asilamu amene adadzimasula okha potembenukira kwa Allah)"},{"SurahNumber":74,"VerseNumber":40,"Text":"“(Iwo) adzakhala m’minda (yosasimbika kukongola kwake) akufunsana wina ndi mnzake"},{"SurahNumber":74,"VerseNumber":41,"Text":"“Za anthu oipa"},{"SurahNumber":74,"VerseNumber":42,"Text":"“(Kuti): “Nchiyani chakulowetsani ku Moto?”"},{"SurahNumber":74,"VerseNumber":43,"Text":"“Adzanena: “Sitidali m’gulu la omwe adali kupemphera (Swala)"},{"SurahNumber":74,"VerseNumber":44,"Text":"“Ndiponso sitidali kuwadyetsa masikini"},{"SurahNumber":74,"VerseNumber":45,"Text":"“Koma tinkangomira (m’zachabe ndi zabodza) pamodzi ndi omira (m’menemo)"},{"SurahNumber":74,"VerseNumber":46,"Text":"“Ndiponso tidali kutsutsa za tsiku la malipiro"},{"SurahNumber":74,"VerseNumber":47,"Text":"“Mpaka imfa idatifika.”"},{"SurahNumber":74,"VerseNumber":48,"Text":"“Choncho siwudzawathandiza uwomboli wa awomboli"},{"SurahNumber":74,"VerseNumber":49,"Text":"“Kodi ali ndi chiyani iwo pakuti azinyozera chenjezoli (limene lili Qur’an)"},{"SurahNumber":74,"VerseNumber":50,"Text":"“(Akuyenda mothamanga kuti asamve chenjezoli) ngati kuti iwo ndi mbidzi zothawa"},{"SurahNumber":74,"VerseNumber":51,"Text":"“(Zimene) zikuthawa mkango"},{"SurahNumber":74,"VerseNumber":52,"Text":"“Ati akufuna aliyense mwa iwo apatsidwe kalata zotambasulidwa (zimene zitsimikize uthenga wa Mneneri Muhammad{s.a.w)"},{"SurahNumber":74,"VerseNumber":53,"Text":"“Sichoncho! Koma kuti iwo sakuopa tsiku lachimaliziro"},{"SurahNumber":74,"VerseNumber":54,"Text":"“Sichoncho! Ndithu ichi (Qur’an) ndichikumbutso (chokwanira)"},{"SurahNumber":74,"VerseNumber":55,"Text":"“Choncho amene wafuna achikumbukire (amene sakufuna ndizake)"},{"SurahNumber":74,"VerseNumber":56,"Text":"“Ndipo sangakumbukire pokhapokha Allah atafuna. Iye ndiye Amene ali woyenera kumuopa, ndiponso ndiye Mwini kukhululukira (amene akumuopa)"},{"SurahNumber":75,"VerseNumber":1,"Text":"“Ndikulumbilira tsiku lachimaliziro"},{"SurahNumber":75,"VerseNumber":2,"Text":"“Ndikulumbiliranso mzimu wodzidzudzula (pa cholakwa chimene wachita. Ndithu mudzaukitsidwa; mafupa anu omwazikana atasonkhanitsidwa)"},{"SurahNumber":75,"VerseNumber":3,"Text":"“Kodi munthu akuganiza kuti Ife (Amene tidamlenga kuchokera popanda chilichonse) sitidzatha kusonkhanitsa mafupa ake (ofumbwa)"},{"SurahNumber":75,"VerseNumber":4,"Text":"“Iyayi, Ife tikhoza (kutisonkhanitsa) ndi kutilongosola bwino timizere takunsonga kwa zala zake. (Mafupa ake ndiye osanena)"},{"SurahNumber":75,"VerseNumber":5,"Text":"“Koma munthu akufuna kuti apitirize kuchimwa (mmasiku akudza) mtsogolo mwake"},{"SurahNumber":75,"VerseNumber":6,"Text":"“Akufunsa (mwa chipongwe): “Kodi lidzakhala liti tsiku la chimaliziro?”"},{"SurahNumber":75,"VerseNumber":7,"Text":"“Pamene maso adzangoti tong’oo (ndi mantha)"},{"SurahNumber":75,"VerseNumber":8,"Text":"“Ndi kuchoka kuwala kwa mwezi"},{"SurahNumber":75,"VerseNumber":9,"Text":"“Ndipo dzuwa ndi mwezi ndikusonkhanitsidwa"},{"SurahNumber":75,"VerseNumber":10,"Text":"“Munthu adzanena tsiku limenelo: “Nkuti kothawira (chilangochi?)”"},{"SurahNumber":75,"VerseNumber":11,"Text":"“(Adzauzidwa): “Iyayi, (iwe munthu) palibe pothawira (pako)!”"},{"SurahNumber":75,"VerseNumber":12,"Text":"“Tsiku limenelo kobwerera (anthu) ndi kwa Mbuye wako basi"},{"SurahNumber":75,"VerseNumber":13,"Text":"“Tsiku limenelo munthu adzauzidwa zochita zake zimene adazitsogoza ndi zimene adazichedwetsa"},{"SurahNumber":75,"VerseNumber":14,"Text":"“Koma munthu adzadzichitira umboni yekha pa mzimu wake"},{"SurahNumber":75,"VerseNumber":15,"Text":"“Ngakhale atapereka madandaulo ake (otani kuti apulumuke nawo sadzapulumuka)"},{"SurahNumber":75,"VerseNumber":16,"Text":"“Usaigwedezere (Qur’an) lirime lako (pamene ikuvumbulutsidwa) kuti uifulumilire (kuiwerenga ndi kuisunga mu mtima)"},{"SurahNumber":75,"VerseNumber":17,"Text":"“Ndithu ndiudindo wathu kuisonkhanitsa (mu mtima mwako) ndi kukhazikitsa kawerengedwe kake (palirime lako)"},{"SurahNumber":75,"VerseNumber":18,"Text":"“Choncho pamene tikukuwerengera iwe tsatira kuwerenga kwakeko (uku uli chete)"},{"SurahNumber":75,"VerseNumber":19,"Text":"“Kenako, ndithu ndiudindo Wathu kulongosola (zimene siukumvetsa)"},{"SurahNumber":75,"VerseNumber":20,"Text":"“Iyayi koma mukukonda moyo wa pa dziko"},{"SurahNumber":75,"VerseNumber":21,"Text":"“Ndipo mukusiya moyo wa tsiku lachimaliziro"},{"SurahNumber":75,"VerseNumber":22,"Text":"“Nkhope zina tsiku limenelo zidzakhala zowala"},{"SurahNumber":75,"VerseNumber":23,"Text":"“Zili kumuyang’ana Mbuye wawo"},{"SurahNumber":75,"VerseNumber":24,"Text":"“Ndipo nkhope zina tsiku limenelo zidzakhala zoziya (zokhwinyata)"},{"SurahNumber":75,"VerseNumber":25,"Text":"“Zikuyembekezeka kuti zilandira tsoka lodula msana"},{"SurahNumber":75,"VerseNumber":26,"Text":"“Sichoncho! Pamene mzimu udzafika pa nthitimtima, (pomwe pakumana mafupa am’mapewa)"},{"SurahNumber":75,"VerseNumber":27,"Text":"“Ndipo ndikunenedwa ndani angamchiritse"},{"SurahNumber":75,"VerseNumber":28,"Text":"“Ndipo (iye mwini wake), nkutsimikiza kuti ndithu uku ndikusiyana (ndi dziko lapansi)"},{"SurahNumber":75,"VerseNumber":29,"Text":"“Ndipo miyendo idzasanjikizana; (iyi ndi nthawi yochoka mzimu)"},{"SurahNumber":75,"VerseNumber":30,"Text":"“Tsiku limenelo koperekedwa (anthu onse) nkwa Mbuye wako"},{"SurahNumber":75,"VerseNumber":31,"Text":"“Ndipo sadakhulupirire komanso sadapemphere Swala (zisanu)"},{"SurahNumber":75,"VerseNumber":32,"Text":"“Koma (m’malo mwake) adatsutsa ndi kunyoza"},{"SurahNumber":75,"VerseNumber":33,"Text":"“Kenaka adapita kubanja lake (uku akuyenda) monyada"},{"SurahNumber":75,"VerseNumber":34,"Text":"“Kuonongeka nkwako (iwe wotsutsa)! Kuonongeka zedi"},{"SurahNumber":75,"VerseNumber":35,"Text":"“Ndiponso kuonongeka nkwako! kuonongeka zedi"},{"SurahNumber":75,"VerseNumber":36,"Text":"“Kodi munthu akuganiza kuti angosiidwa chabe? (Sadzaweruzidwa)"},{"SurahNumber":75,"VerseNumber":37,"Text":"“Kodi sadali dontho la umuna umene udafwamphukira (m’chiberekero)"},{"SurahNumber":75,"VerseNumber":38,"Text":"“Kenako adakhala nthinthi (ntchintchi) ya magazi, ndipo adamlenga ndi kumlinganiza (monga munthu)"},{"SurahNumber":75,"VerseNumber":39,"Text":"“Ndipo adalenga kuchokera mmenemo mitundu iwiri: mwamuna ndi mkazi"},{"SurahNumber":75,"VerseNumber":40,"Text":"“Kodi (Iye amene adayambitsa chilengedwe choyambachi) sangathe kuwapatsa moyo akufa"},{"SurahNumber":76,"VerseNumber":1,"Text":"“Ndithu munthu idampita nthawi yaitali kwambiri (asanauziridwe mzimu) pomwe sadali chinthu chotchulidwa"},{"SurahNumber":76,"VerseNumber":2,"Text":"“Ndithu Ife tamlenga munthu kuchokera ku mbewu ya munthu yosakanikirana (ya mkazi ndi ya mwamuna) kuti timuyese mayeso (ndi malamulo Athu); choncho tidampanga kukhala wakumva ndi wopenya; (amve mawu a Allah ndi kuti aone zisonyezo Zake)"},{"SurahNumber":76,"VerseNumber":3,"Text":"“Ndithu Ife tidamlongosolera njira yoongoka: kukhala wokhulupirira kapena wotsutsa (Zonse zili kwa iye)"},{"SurahNumber":76,"VerseNumber":4,"Text":"“Ndithu Ife okana tawakonzera unyolo (wam’miyendo yawo) ndi magoli (am’manja ndi m’makosi awo) ndi Moto waukali woyaka"},{"SurahNumber":76,"VerseNumber":5,"Text":"“Ndithu ochita zabwino adzamwa vinyo, chosakanizira chake chidzakhala (madzi a) kaafura"},{"SurahNumber":76,"VerseNumber":6,"Text":"“(Kaafura ameneyo) ndikasupe amene adzikamwapo akapolo a Allah ndi kumtulutsa (paliponse pamene afuna) kumtulutsa mofewa"},{"SurahNumber":76,"VerseNumber":7,"Text":"“(Amene) akukwaniritsa zimene adalonjeza (okha kwa Allah), ndiponso akuopa tsiku (lalikulu) limene zoipa zake zidzakhala zofalikira ponseponse"},{"SurahNumber":76,"VerseNumber":8,"Text":"“Ndipo amadyetsa chakudya masikini, amasiye ndi ogwidwa pa nkhondo, pomwe iwo akuchifunanso"},{"SurahNumber":76,"VerseNumber":9,"Text":"“Amanena (chamumtima akamapereka chakudyacho): “Tikukudyetsani chifukwa chofuna chikondi cha Allah basi; sitikufuna kwa inu malipiro kapena kuthokoza"},{"SurahNumber":76,"VerseNumber":10,"Text":"“Ndithu ife tikuopa kwa Mbuye wathu tsiku lokhwinyata nkhope ndi mavuto akulu.”"},{"SurahNumber":76,"VerseNumber":11,"Text":"“Ndipo Allah adzawateteza mu mavuto a tsiku limenelo ndiponso adzawapatsa mtendere ndi chisangalalo"},{"SurahNumber":76,"VerseNumber":12,"Text":"“Ndipo adzawalipira chifukwa cha kupirira kwawo Munda wamtendere ndi nsalu zaveleveti"},{"SurahNumber":76,"VerseNumber":13,"Text":"“Atatsamira m’menemo pa makama (amtengo wapatali); sadzamva m’menemo kutentha kwa dzuwa kapena kuzizira"},{"SurahNumber":76,"VerseNumber":14,"Text":"“Mithunzi yake ikawayandikira iwo ndipo mikoko yazipatso idzatewa pafupi (moti munthu atha kuthyola ali chigonere)"},{"SurahNumber":76,"VerseNumber":15,"Text":"“Ndipo adzakhala akuzunguliridwa (ndi otumikira) uku atatenga zomwera za siliva ndi matambula onyezimira ndiponso olangala"},{"SurahNumber":76,"VerseNumber":16,"Text":"“Zolangala zopangidwa ku siliva, atalinga bwino zakumwazo (malinga ndi kufuna kwawo)"},{"SurahNumber":76,"VerseNumber":17,"Text":"“Ndipo (anthu abwino) akamwetsedwa kumeneko vinyo, chosakanizira chake chikafanana ndi Zanjabila (chikasu)"},{"SurahNumber":76,"VerseNumber":18,"Text":"“M’menemo muli kasupe wotchedwa Salisabila"},{"SurahNumber":76,"VerseNumber":19,"Text":"“Ndipo azikawazungulira anyamata osasinthika (chilengedwe chawo,) utawaona (chifukwa cha kukongola kwawo ndi kuwala kwa nkhope zawo) ungawaganizire kuti ndi ngale zomwazidwa"},{"SurahNumber":76,"VerseNumber":20,"Text":"“Ndipo ukadzaona kumeneko (ku Jannah) ukaona mtendere ndi ufumu waukulu"},{"SurahNumber":76,"VerseNumber":21,"Text":"“Pamwamba pawo padzakhala nsalu zaveleveti zopyapyala, zobiriwira ndi nsalu zaveleveti zochindikala, akavekedwa m’manja mwawo zibangiri zasiliva; Mbuye wawo akawamwetsa chakumwa china choyera kwambiri"},{"SurahNumber":76,"VerseNumber":22,"Text":"“(Akawauza kuti:) “Ndithu iyi ndi mphoto yanu ndipo ntchito zanu ndi zolandiridwa.”"},{"SurahNumber":76,"VerseNumber":23,"Text":"“Ndithu Ife taivumbulutsa kwa iwe Qur’an mwapang’onopang’ono (kuti uisunge bwino, usaiwale)"},{"SurahNumber":76,"VerseNumber":24,"Text":"“Choncho, pirira ndi lamulo la Mbuye wako ndipo usamvere wamachimo kapena wokanira aliyense mwa iwo"},{"SurahNumber":76,"VerseNumber":25,"Text":"“Ndipo kumbukira dzina la Mbuye wako; mmawa, ndi madzulo (Swala za Subuhi, Dhuhr ndi Asri)"},{"SurahNumber":76,"VerseNumber":26,"Text":"“Ndipo usiku mlambire Iye, (Swala ya Maghrib ndi Isha); ndiponso umulemekeze usiku nthawi yaitali (popemphera sunna za tahajjudi)"},{"SurahNumber":76,"VerseNumber":27,"Text":"“Ndithu awa akukonda moyo wa dziko lapansi, ndipo akulisiya kumbuyo kwao tsiku lovuta"},{"SurahNumber":76,"VerseNumber":28,"Text":"“Ife ndi amene tidawalenga ndipo tidalimbika kalengedwe kawo; ndipo titafuna tingabweretse ena onga iwo (omvera Allah) kulowa m’malo mwawo"},{"SurahNumber":76,"VerseNumber":29,"Text":"“Ndithu ichi ndichikumbutso choncho amene afuna atsata njira yopitira kwa Mbuye wake (pomukhulupirira ndi kumumvera)"},{"SurahNumber":76,"VerseNumber":30,"Text":"“Koma simungafune nokha chilichonse pokhapokha atafuna Allah, ndithu Allah ndi Wodziwa zedi, Wanzeru zakuya"},{"SurahNumber":76,"VerseNumber":31,"Text":"“Akumlowetsa amene wamfuna ku chifundo Chake; koma oyipa wawalinganizira chilango chowawa kwambiri"},{"SurahNumber":77,"VerseNumber":1,"Text":"“Ndikulumbilira mphepo yomwe ikuomba motsatizana"},{"SurahNumber":77,"VerseNumber":2,"Text":"“Ndi mphepo yamkuntho ikamakuntha"},{"SurahNumber":77,"VerseNumber":3,"Text":"“Ndi mphepo yobalalitsa mitambo ndi mvula"},{"SurahNumber":77,"VerseNumber":4,"Text":"“Ndi ma Ayah osiyanitsa pakati pachoona ndi chonama"},{"SurahNumber":77,"VerseNumber":5,"Text":"“Ndi angelo opereka chivumbulutso kwa aneneri"},{"SurahNumber":77,"VerseNumber":6,"Text":"“Kuti chichotse madandaulo kapena chikhale chenjezo"},{"SurahNumber":77,"VerseNumber":7,"Text":"“Ndithu zimene mukulonjezedwa (kuti chimaliziro chidzakhalapo) zidzachitikadi (popanda chipeneko)"},{"SurahNumber":77,"VerseNumber":8,"Text":"“Pamene nyenyezi zidzafafanizidwa (kuwala kwake ndi kuchotsedwa m’malo mwake)"},{"SurahNumber":77,"VerseNumber":9,"Text":"“Ndiponso pamene thambo lidzang‘ambidwa"},{"SurahNumber":77,"VerseNumber":10,"Text":"“Ndi pamenenso mapiri adzachotsedwa m’malo mwake ndi kuperedwa (kukhala fumbi)"},{"SurahNumber":77,"VerseNumber":11,"Text":"“Ndi pamene atumiki adzasonkhanitsidwa pa nthawi yake, (kuti apereke umboni ku mibadwo yawo)"},{"SurahNumber":77,"VerseNumber":12,"Text":"“Kodi nditsiku lanji azichedwetsera (zinthu zikuluzikulu kuti zidzachitike)"},{"SurahNumber":77,"VerseNumber":13,"Text":"“Nditsiku loweruza (pakati pa zolengedwa)"},{"SurahNumber":77,"VerseNumber":14,"Text":"“Nchiyani chingakudziwitse za tsiku la chiweruzirolo"},{"SurahNumber":77,"VerseNumber":15,"Text":"“Kuonongeka kwakukulu tsiku limenelo kuli pa otsutsa (lonjezo Lathu lakuuka ku imfa)"},{"SurahNumber":77,"VerseNumber":16,"Text":"“Kodi sitidawaononge (anthu) akale (chifukwa cha machimo awo, monga anthu a Nuh, Âdi ndi Samudu)"},{"SurahNumber":77,"VerseNumber":17,"Text":"“Kenako titsatiza ena (okana Allah m’kuonongekako monga tidawachitira oyamba)"},{"SurahNumber":77,"VerseNumber":18,"Text":"“Chomwecho tiwachitiranso ochimwa"},{"SurahNumber":77,"VerseNumber":19,"Text":"“Kuonongeka kwakukulu tsiku limenelo kuli pa otsutsa (lonjezo Lathu lakuuka ku imfa)"},{"SurahNumber":77,"VerseNumber":20,"Text":"“Kodi sitidakulengeni kuchokera ku madzi onyozeka, (madzi ambewu ya munthu)"},{"SurahNumber":77,"VerseNumber":21,"Text":"“Kenako tidawaika pamalo okhazikika (kuti chilengedwe chake chikwanire pamenepo)"},{"SurahNumber":77,"VerseNumber":22,"Text":"“Mpaka nyengo yodziwika (imene tidaipima kuti mwana abadwe)"},{"SurahNumber":77,"VerseNumber":23,"Text":"“Tidaipima nyengoyo; taonani kupima bwino Ife opima"},{"SurahNumber":77,"VerseNumber":24,"Text":"“Kuonongeka kwakukulu tsiku limenelo kuli pa otsutsa (lonjezo Lathu lakuuka ku imfa)"},{"SurahNumber":77,"VerseNumber":25,"Text":"“Kodi sitidaichite nthaka kukhala yofungatira"},{"SurahNumber":77,"VerseNumber":26,"Text":"“Amoyo ndi akufa"},{"SurahNumber":77,"VerseNumber":27,"Text":"“Ndipo tidaika m’menemo mapiri ataliatali (olimbitsa nthaka), ndipo takumwetsani madzi okoma"},{"SurahNumber":77,"VerseNumber":28,"Text":"“Kuonongeka kwakukulu tsiku limenelo kuli pa otsutsa (lonjezo Lathu lakuuka ku imfa)"},{"SurahNumber":77,"VerseNumber":29,"Text":"“(Kudzanenedwa kwa okana tsiku la chimaliziro:) Pitani kuzimene mudali kuzitsutsa zija"},{"SurahNumber":77,"VerseNumber":30,"Text":"“Pitani kumthunzi (wautsi wa ku Moto) wa nthambi zitatu"},{"SurahNumber":77,"VerseNumber":31,"Text":"“Simthunzi (wamtendere) ndiponso siwotchinjiriza ku malawi a Moto.”"},{"SurahNumber":77,"VerseNumber":32,"Text":"“Ndithu motowo umaponya mphalikira (mbaliwali) zazikulu ngati nyumba"},{"SurahNumber":77,"VerseNumber":33,"Text":"“Zonga ngati ngamira zachikasu"},{"SurahNumber":77,"VerseNumber":34,"Text":"“Kuonongeka kwakukulu tsiku limenelo kuli pa otsutsa (zimenezi)"},{"SurahNumber":77,"VerseNumber":35,"Text":"“Ili ndi tsiku lomwe sadzayankhula"},{"SurahNumber":77,"VerseNumber":36,"Text":"“Ndipo sadzapatsidwa chilolezo (choyankhulira) kuti apereke madandaulo awo"},{"SurahNumber":77,"VerseNumber":37,"Text":"“Kuonongeka kwakukulu tsiku limenelo kuli pa otsutsa (za tsiku limenelo)"},{"SurahNumber":77,"VerseNumber":38,"Text":"“(Adzauzidwa kuti): Ili ndi tsiku loweruza (pakati pa abwino ndi oipa takusonkhanitsani inu (otsutsa Muhammad {s.a.w}), ndi akale (otsutsa aneneri akale)"},{"SurahNumber":77,"VerseNumber":39,"Text":"“Ngati muli ndi ndale (yodzipulumutsira ku chilango Changa) ndichiteni ndaleyo"},{"SurahNumber":77,"VerseNumber":40,"Text":"“Kuonongeka kwakukulu tsiku limenelo kuli pa otsutsa (lonjezo la Allah)"},{"SurahNumber":77,"VerseNumber":41,"Text":"“Ndithu oopa (Allah tsiku limenelo) adzakhala mu mthunzi ndi mitsinje"},{"SurahNumber":77,"VerseNumber":42,"Text":"“Ndipo adzakhala ndi zipatso zomwe azidzazifuna"},{"SurahNumber":77,"VerseNumber":43,"Text":"“(Kudzanenedwa kwa iwo): “Idyani, imwani mokondwa chifukwa cha zabwino zomwe mudali kuchita (mu moyo wa dziko lapansi)"},{"SurahNumber":77,"VerseNumber":44,"Text":"“Ndithu umo ndi mmene Ife timawalipirira ochita zabwino"},{"SurahNumber":77,"VerseNumber":45,"Text":"“Kuonongeka kwakukulu tsiku limenelo kuli pa otsutsa (mtendere wa Allah)"},{"SurahNumber":77,"VerseNumber":46,"Text":"“Idyani, sangalalani pang’ono m’kanthawi kochepa; ndithu inu ndinu ochimwa (chifukwa chakumphatikiza Allah ndi zolengedwa)"},{"SurahNumber":77,"VerseNumber":47,"Text":"“Kuonongeka kwakukulu tsiku limenelo kuli pa otsutsa (mtendere wa Allah)"},{"SurahNumber":77,"VerseNumber":48,"Text":"“Ndipo kukanenedwa kwa iwo: “Weramani, (pembedzani Allah).” sawerengera"},{"SurahNumber":77,"VerseNumber":49,"Text":"“Kuonongeka kwakukulu tsiku limenelo kuli pa otsutsa (malamulo a Allah)"},{"SurahNumber":77,"VerseNumber":50,"Text":"“Kodi ndi nkhani iti imene adzaikhulupirira pambuyo pa Iyi (Qur’an)"}]}