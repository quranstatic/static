{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"[ابراهیم] گفت: «پس اى فرستادگان! کارى که به دنبال آن آمده‌اید، چیست؟»"},{"SurahNumber":51,"VerseNumber":32,"Text":"گفتند: «ما به سوى قومى گناهکار فرستاده شده‌ایم،"},{"SurahNumber":51,"VerseNumber":33,"Text":"تا [براى نابودیشان،] سنگ‌هایى از گل بر آنان فروریزیم"},{"SurahNumber":51,"VerseNumber":34,"Text":"[سنگ‌هایى که] نزد پروردگارت براى [نابودى] اسراف‌کاران، نشان‌دار شده‌اند.»"},{"SurahNumber":51,"VerseNumber":35,"Text":"پس هر که از مؤمنان در آنجا بود، بیرون بردیم"},{"SurahNumber":51,"VerseNumber":36,"Text":"ولى در آنجا جز یک خانواده‌ی فرمان‌بر [که لوط و فرزندانش بودند،] نیافتیم"},{"SurahNumber":51,"VerseNumber":37,"Text":"و در آن [دیار] براى کسانى که از عذاب دردناک مى‌ترسند، نشانه‌اى [عبرت‌آموز] به جاى گذاشتیم"},{"SurahNumber":51,"VerseNumber":38,"Text":"و در [سرگذشت] موسى [نیز نشانه و عبرتى است]، آن‌گاه که او را با دلیلی روشن و آشکار به سوى فرعون فرستادیم"},{"SurahNumber":51,"VerseNumber":39,"Text":"پس فرعون با تکیه بر قدرت و سپاهى که داشت، روى برگرداند و گفت: «او یا جادوگر است یا دیوانه.»"},{"SurahNumber":51,"VerseNumber":40,"Text":"پس ما او و سپاهیانش را [به قهر] گرفتیم و آنان را در دریا افکندیم، در حالى که او [به سبب لجاجت و دشمنى‌] سزاوار سرزنش بود"},{"SurahNumber":51,"VerseNumber":41,"Text":"و در [سرگذشت] قوم عاد [نیز نشانه و عبرتى است]، آن‌گاه که بر آنان باد نازا و هلاک کنده فرستادیم"},{"SurahNumber":51,"VerseNumber":42,"Text":"[این باد] هیچ چیزى را که بر آن مى‌وزید، باقى نمى‌گذاشت، مگر آن که آن را خرد و تباه مى‌کرد"},{"SurahNumber":51,"VerseNumber":43,"Text":"و در [سرگذشت] قوم ثَمود [نیز نشانه‌هاى عبرتى است]، آن‌گاه که به آنان گفته شد: «تا زمانى کوتاه، [که سه روز بیشتر نیست، از زندگى] بهره ببرید.»"},{"SurahNumber":51,"VerseNumber":44,"Text":"آنان از فرمان پروردگارشان سر باز زدند. پس در حالى که مى‌نگریستند، صاعقه آنان را فراگرفت"},{"SurahNumber":51,"VerseNumber":45,"Text":"پس، نه توان برخاستن داشتند و نه توانستند از خود دفاع کنند"},{"SurahNumber":51,"VerseNumber":46,"Text":"و پیش از آنان قوم نوح [را نابود کردیم، زیرا] مردمانى نافرمان و بدکار بودند"},{"SurahNumber":51,"VerseNumber":47,"Text":"و آسمان را با قدرتى وصف‌ناپذیر ساختیم و ما همواره آن را وسعت مى‌بخشیم"},{"SurahNumber":51,"VerseNumber":48,"Text":"و زمین را گستردیم. پس چه نیکو گستراننده‌اى هستیم"},{"SurahNumber":51,"VerseNumber":49,"Text":"و از هر چیز دو زوج آفریدیم، باشد که یاد کنید [و پند گیرید]"},{"SurahNumber":51,"VerseNumber":50,"Text":"[اى پیامبر! بگو:] «پس به سوى خدا بگریزید، که من از سوى او براى شما هشداردهنده‌اى آشکارم"},{"SurahNumber":51,"VerseNumber":51,"Text":"و با خداوند، معبود دیگرى قرار مدهید که من از سوى او براى شما هشداردهنده‌اى آشکارم.»"},{"SurahNumber":51,"VerseNumber":52,"Text":"[اى پیامبر!] بدین گونه [که تو را تکذیب کردند،] پیشینیان اینان نیز هر پیامبرى برایشان آمد، گفتند: «[او] جادوگر یا دیوانه است.»"},{"SurahNumber":51,"VerseNumber":53,"Text":"آیا [کافران در طول تاریخ،] یکدیگر را به این سفارش کرده‌اند [که با پیامبران چنین رفتار کنند]؟ [نه!] بلکه آنان مردمى طغیانگرند"},{"SurahNumber":51,"VerseNumber":54,"Text":"پس، از آنان روى بگردان که تو مورد سرزنش نیستى"},{"SurahNumber":51,"VerseNumber":55,"Text":"و [به مردم] یادآورى کن، که یادآورى براى مؤمنان سودمند است"},{"SurahNumber":51,"VerseNumber":56,"Text":"و جنّ و انسان را نیافریدم مگر براى آن که مرا بپرستند"},{"SurahNumber":51,"VerseNumber":57,"Text":"و من از آنان هیچ رزقى نمى‌خواهم و نمى‌خواهم که به من خوراک بدهند"},{"SurahNumber":51,"VerseNumber":58,"Text":"زیرا خداوند است آن روزى‌رسانِ نیرومندِ استوار"},{"SurahNumber":51,"VerseNumber":59,"Text":"پس کسانى که ستم کردند، سهم بزرگى [از عذاب] دارند، همانند سهم یارانشان [در اقوام ستمگر پیشین]. پس از من درخواست شتاب نکنند [که به آن خواهند رسید]"},{"SurahNumber":51,"VerseNumber":60,"Text":"پس واى بر کسانى که کفر ورزیدند، از روزى که وعده داده مى‌شوند"},{"SurahNumber":52,"VerseNumber":1,"Text":"سوگند به [کوه] طور"},{"SurahNumber":52,"VerseNumber":2,"Text":"و سوگند به کتابى نوشته شده،"},{"SurahNumber":52,"VerseNumber":3,"Text":"در صفحه‌اى گشوده"},{"SurahNumber":52,"VerseNumber":4,"Text":"و سوگند به آن خانه‌ى آباد،"},{"SurahNumber":52,"VerseNumber":5,"Text":"و سوگند به [آسمان،] این سقف برافراشته"},{"SurahNumber":52,"VerseNumber":6,"Text":"و سوگند به دریاى شعله‌ور"},{"SurahNumber":52,"VerseNumber":7,"Text":"که عذاب پروردگارت قطعاً واقع‌شدنى است"},{"SurahNumber":52,"VerseNumber":8,"Text":"بازدارنده‌اى ندارد"},{"SurahNumber":52,"VerseNumber":9,"Text":"روزى که آسمان به شدّت در هم پیچیده شود"},{"SurahNumber":52,"VerseNumber":10,"Text":"و کوه‌ها از جا کنده شده، [چون گرد و غبار] به شتاب روان گردند"},{"SurahNumber":52,"VerseNumber":11,"Text":"پس در آن روز، واى بر تکذیب‌کنندگان"},{"SurahNumber":52,"VerseNumber":12,"Text":"آنان که در باطل فرو رفته‌اند و به یاوه‌سرایى [درباره‌ی آیات الهى] سرگرمند"},{"SurahNumber":52,"VerseNumber":13,"Text":"روزى که به سختى به سوى آتش رانده مى‌شوند"},{"SurahNumber":52,"VerseNumber":14,"Text":"[و به آنان می‌گوییم:] «این همان آتشى است که پیوسته آن را تکذیب مى‌کردید"},{"SurahNumber":52,"VerseNumber":15,"Text":"پس آیا این [عذاب هم] جادوست؟ یا شما [درست‌] نمى‌بینید؟"},{"SurahNumber":52,"VerseNumber":16,"Text":"در آن وارد شوید و بسوزید! پس صبر کنید یا صبر نکنید، براى شما یکسان است، که تنها در برابر آنچه مى‌کردید، جزا داده مى‌شوید.»"},{"SurahNumber":52,"VerseNumber":17,"Text":"بی‌گمان پرهیزکاران در باغ‌هایی [بهشتی] و نعمتی فراوانند"},{"SurahNumber":52,"VerseNumber":18,"Text":"به آنچه پروردگارشان به آنان داده، شادمانند و پروردگارشان آنان را از عذاب دوزخ نگاه داشته است"},{"SurahNumber":52,"VerseNumber":19,"Text":"[به آنان گفته مى‌شود:] «به خاطر اعمالى که انجام مى‌دادید، گوارا بخورید و بیاشامید!»"},{"SurahNumber":52,"VerseNumber":20,"Text":"بر تخت‌هاى ردیف شده تکیه می‌کنند و زیبارویانی سیاه‌چشم را به همسرى آنان در مى‌آوریم"},{"SurahNumber":52,"VerseNumber":21,"Text":"و کسانى که ایمان آوردند و فرزندانشان، در ایمان از آنان پیروى کردند، ما ذریه فرزندانشان را به آنان ملحق مى‌کنیم و از [پاداش] عملشان هیچ نمی‌کاهیم. [آرى!] هر کس در گرو اعمال خویش است"},{"SurahNumber":52,"VerseNumber":22,"Text":"و پى‌درپى از میوه و گوشتی که بخواهند، به آنان مى‌رسانیم"},{"SurahNumber":52,"VerseNumber":23,"Text":"آنان در بهشت، جامى پر شراب را [دوستانه از هم مى‌گیرند و] دست به دست می‌دهند که در [نوشیدن] آن نه بیهوده‌گویى است و نه گنهکارى"},{"SurahNumber":52,"VerseNumber":24,"Text":"و [براى خدمت به آنان،] پیوسته نوجوانانى گردشان مى‌چرخند، که همچون مروارید در صدفند"},{"SurahNumber":52,"VerseNumber":25,"Text":"و به یکدیگر روی کرده، از [حال‌] هم مى‌پرسند"},{"SurahNumber":52,"VerseNumber":26,"Text":"می‌گویند: «ما پیش از این [در دنیا] نسبت به خانواده‌ی خویش خیرخواه بودیم"},{"SurahNumber":52,"VerseNumber":27,"Text":"پس خداوند بر ما منّت نهاد و ما را از عذاب سوزان نگاه داشت"},{"SurahNumber":52,"VerseNumber":28,"Text":"زیرا ما پیش از این همواره او را مى‌خواندیم. همانا اوست نیکوکار مهربان.»"},{"SurahNumber":52,"VerseNumber":29,"Text":"پس [ای پیامبر! به مردم] یادآوری کن، که به لطف پروردگارت تو نه کاهن و پیشگویى و نه دیوانه و جنّ‌زده"},{"SurahNumber":52,"VerseNumber":30,"Text":"بلکه [کافران] مى‌گویند: «او شاعرى است که ما برای او چشم به راه حوادث تلخ و مرگ او هستیم.»"},{"SurahNumber":52,"VerseNumber":31,"Text":"[به آنان] بگو: «در انتظار باشید که من نیز با شما در انتظار مى‌مانم. [شما در انتظار مرگ من و من در انتظار پیروزى بر شما.]»"},{"SurahNumber":52,"VerseNumber":32,"Text":"آیا خردهایشان آنان را به این [یاوه‌گویی‌ها] وامى‌دارد؟ یا آنان قومى سرکشند؟"},{"SurahNumber":52,"VerseNumber":33,"Text":"یا مى‌گویند: «[محمّد، قرآن را خود ساخته و] به خدا نسبت داده است!» بلکه آنان [به سبب سرکشی و حسد،] ایمان نمى‌آورند"},{"SurahNumber":52,"VerseNumber":34,"Text":"پس اگر راستگویند، سخنى مانند آن بیاورند"},{"SurahNumber":52,"VerseNumber":35,"Text":"آیا از هیچ آفریده شده‌اند؟ یا خود آفریدگار خویشند؟"},{"SurahNumber":52,"VerseNumber":36,"Text":"آیا آسمان‌ها و زمین را آفریده‌اند؟! بلکه [حقّ این است که آنها] یقین ندارند"},{"SurahNumber":52,"VerseNumber":37,"Text":"آیا گنجینه‌هاى پروردگارت نزد آنان است؟ یا آنها [براین عالم] چیرگی دارند؟"},{"SurahNumber":52,"VerseNumber":38,"Text":"آیا نردبانى دارند که با آن [اسرار آسمان‌ها را] مى‌شنوند؟ پس شنونده‌ى آنان دلیلى روشن بیاورد"},{"SurahNumber":52,"VerseNumber":39,"Text":"آیا دختران [که از آنها بیزارید،] از آنِ خدا و پسران از آنِ شماست؟"},{"SurahNumber":52,"VerseNumber":40,"Text":"آیا از آنان مزدى درخواست مى‌کنى، که پرداخت آن بر آنان سنگین است؟"},{"SurahNumber":52,"VerseNumber":41,"Text":"آیا غیب نزد آنان است و ایشان [هرچه را مى‌خواهند، در لوح محفوظ] مى‌نویسند؟"},{"SurahNumber":52,"VerseNumber":42,"Text":"یا مى‌خواهند [براى از بین بردن حقّ،] نیرنگى به کار برند؟ [پس بدانند که] کافران، خود گرفتار نیرنگ شده‌اند"},{"SurahNumber":52,"VerseNumber":43,"Text":"یا آنان معبودى جز الله دارند؟ منزّه است خدا از آنچه براى او شریک قرار مى‌دهند"},{"SurahNumber":52,"VerseNumber":44,"Text":"آنها اگر ببینند پاره‌اى از آسمان فرو مى‌افتد، [باز هم ایمان نمى‌آورند و] مى‌گویند: «این ابرى انباشته است.»"},{"SurahNumber":52,"VerseNumber":45,"Text":"پس آنان را [به حال خود] واگذار تا آن روزشان را ببینند که در آن گرفتار صاعقه مى‌شوند"},{"SurahNumber":52,"VerseNumber":46,"Text":"روزى که نیرنگشان، به آنان هیچ سودی نمی‌بخشد و یارى نخواهند شد"},{"SurahNumber":52,"VerseNumber":47,"Text":"و البتّه براى کسانى که ستم کردند، عذابى [دیگر] است جز این؛ ولى بیشتر آنان نمى‌دانند"},{"SurahNumber":52,"VerseNumber":48,"Text":"و براى [انجام] فرمان پروردگارت صبر و پایدارى کن، که تو در دید ما [و تحت حمایت ما] هستى و هنگامى که [از خواب] برمى‌خیزى، با ستایش پروردگارت، او را به پاکى ستایش کن"},{"SurahNumber":52,"VerseNumber":49,"Text":"و پاسى از شب و [بامداد،] به هنگام ناپدید شدن ستارگان، خدا را تسبیح گوی"},{"SurahNumber":53,"VerseNumber":1,"Text":"سوگند به ستاره، چون [در افق] فروشود"},{"SurahNumber":53,"VerseNumber":2,"Text":"یار و همنشین شما [محمّد]، نه گمراه شده و نه منحرف گشته است"},{"SurahNumber":53,"VerseNumber":3,"Text":"و از روى هواى نفس سخن نمى‌گوید"},{"SurahNumber":53,"VerseNumber":4,"Text":"سخن او جز وحى که به او نازل مى‌شود، نیست"},{"SurahNumber":53,"VerseNumber":5,"Text":"[آن وحى که خدای] بسیار نیرومند به او آموخت"},{"SurahNumber":53,"VerseNumber":6,"Text":"[همان که] درایت و توانمندى شگفتى دارد، پس چیره است"},{"SurahNumber":53,"VerseNumber":7,"Text":"در حالى که او در افق برتر بود،"},{"SurahNumber":53,"VerseNumber":8,"Text":"سپس نزدیک و نزدیک‌تر شد"},{"SurahNumber":53,"VerseNumber":9,"Text":"تا جایى که فاصله‌اش به اندازه‌ی دو کمان یا کمتر شد"},{"SurahNumber":53,"VerseNumber":10,"Text":"پس به بنده‌ی خود وحى کرد، آنچه را وحى کرد"},{"SurahNumber":53,"VerseNumber":11,"Text":"دل، آنچه را دید، دروغ نخواند"},{"SurahNumber":53,"VerseNumber":12,"Text":"پس آیا بر سر آنچه مى‌بیند، با وى بحث و جدال مى‌کنید؟"},{"SurahNumber":53,"VerseNumber":13,"Text":"و بی‌گمان یک بار دیگر هم او را دیده است"},{"SurahNumber":53,"VerseNumber":14,"Text":"نزد سدرة المنتهى"},{"SurahNumber":53,"VerseNumber":15,"Text":"که بهشتِ امن نزد آن است"},{"SurahNumber":53,"VerseNumber":16,"Text":"آن‌گاه که سدرة المنتهى را پوشاند، آن [نورى] که مى‌پوشاند"},{"SurahNumber":53,"VerseNumber":17,"Text":"دیده [پیامبر از حقیقت] منحرف نگشت و [از دیدن حقیقت] تجاوز نکرد"},{"SurahNumber":53,"VerseNumber":18,"Text":"همانا او برخى از نشانه‌هاى بزرگ پروردگارش را دید"},{"SurahNumber":53,"VerseNumber":19,"Text":"آیا [بت‌هاى] لات و عزّى را دیده‌اید؟"},{"SurahNumber":53,"VerseNumber":20,"Text":"و منات، آن سومین بت دیگر"},{"SurahNumber":53,"VerseNumber":21,"Text":"آیا پسر براى شماست و دختر [که از آن بیزارید،] براى خداوند؟"},{"SurahNumber":53,"VerseNumber":22,"Text":"این، تقسیمی ناعادلانه است"},{"SurahNumber":53,"VerseNumber":23,"Text":"این بت‌ها، نام‌هایى بیش نیستند که شما و پدرانتان، نام‌گذارى کرده‌اید. خداوند هیچ­گونه برهانى [بر حقانیت آنها] نفرستاده است. [مشرکان،] تنها از گمان و هوای نفس خود پیروى مى‌کنند، در حالى که از سوى پروردگارشان، هدایت به سراغشان آمده است"},{"SurahNumber":53,"VerseNumber":24,"Text":"آیا انسان، به هر چه آرزو دارد، مى‌رسد؟ [حتّی آرزویی چون شفاعت بت‌ها؟]"},{"SurahNumber":53,"VerseNumber":25,"Text":"پس آخرت و دنیا براى خداوند است"},{"SurahNumber":53,"VerseNumber":26,"Text":"و چه بسا فرشتگانى که در آسمان‌ها هستند، [ولى] شفاعت آنان سودى ندارد، مگر پس از آن که خداوند براى هر که بخواهد و بپسندد، اجازه شفاعت دهد"},{"SurahNumber":53,"VerseNumber":27,"Text":"کسانى که به آخرت ایمان ندارند، فرشتگان را به نام دختران نام‌گذارى مى‌کنند"},{"SurahNumber":53,"VerseNumber":28,"Text":"در حالى که آنان [به این امر] هیچ دانشى ندارند. آنان فقط از گمان پیروى مى‌کنند و قطعاً گمان، [انسان را] از حقّ بى‌نیاز نمى‌کند"},{"SurahNumber":53,"VerseNumber":29,"Text":"پس، هر که از یاد ما روى گرداند و جز زندگى دنیا را خواستار نبود، از او روی بگردان"},{"SurahNumber":53,"VerseNumber":30,"Text":"آن، آخرین درجه از علم و شناخت آنان است. پروردگارت کسانى را که از راه او گمراه شده‌اند، بهتر مى‌شناسد و به کسانى که هدایت یافته‌اند، داناتر است"},{"SurahNumber":53,"VerseNumber":31,"Text":"و آنچه در آسمان‌ها و آنچه در زمین است، براى اوست، تا بدکاران را به آنچه کرده‌اند، کیفر دهد و کسانى را که نیکى کرده‌اند، به بهترین وجه پاداش دهد"},{"SurahNumber":53,"VerseNumber":32,"Text":"کسانى که از گناهان بزرگ و زشتى‌هاى آشکار، مگر گناهان ناخواسته، پرهیز مى‌کنند، بى‌شک آمرزش پروردگارت گسترده است. او به شما داناتر است، آن‌گاه که شما را از زمین پدید آورد و آن‌گاه که شما در شکم مادرانتان جنین بودید. پس خود را بى‌عیب نشمارید که او به تقواپیشگان داناتر است"},{"SurahNumber":53,"VerseNumber":33,"Text":"پس آیا دیدى آن که را [از حقّ] روی گرداند؟"},{"SurahNumber":53,"VerseNumber":34,"Text":"و اندکى بخشید و دست کشید؟"},{"SurahNumber":53,"VerseNumber":35,"Text":"آیا علم غیب نزد اوست و او مى‌بیند [که اگر انفاق کند، فقیر مى‌شود]؟"},{"SurahNumber":53,"VerseNumber":36,"Text":"آیا از آنچه در تورات موسى آمده، او را خبر نداده‌اند؟"},{"SurahNumber":53,"VerseNumber":37,"Text":"و [نیز صُحُفِ] ابراهیم که [حقّ را] به طور کامل ادا کرد؟"},{"SurahNumber":53,"VerseNumber":38,"Text":"که هیچ کس بار [گناه] دیگرى را به دوش نخواهد گرفت"},{"SurahNumber":53,"VerseNumber":39,"Text":"و این که براى انسان جز آنچه تلاش کرده، [بهره‌ی دیگرى] نیست"},{"SurahNumber":53,"VerseNumber":40,"Text":"و این که [بهره‌ی] تلاش و کوشش او به زودى دیده خواهد شد"},{"SurahNumber":53,"VerseNumber":41,"Text":"سپس پاداش کامل آن را به او می‌دهند"},{"SurahNumber":53,"VerseNumber":42,"Text":"و پایان و بازگشت همگان به سوى پروردگار توست"},{"SurahNumber":53,"VerseNumber":43,"Text":"و اوست که می‌خنداند و می‌گریاند"},{"SurahNumber":53,"VerseNumber":44,"Text":"و اوست که می‌میراند و زنده می‌کند"},{"SurahNumber":53,"VerseNumber":45,"Text":"و اوست که دو زوجِ نر و ماده را آفرید،"},{"SurahNumber":53,"VerseNumber":46,"Text":"از نطفه‌اى آنگاه که ریخته می‌شود"},{"SurahNumber":53,"VerseNumber":47,"Text":"و پدید آوردن [جهان] دیگر بر [عهده] اوست"},{"SurahNumber":53,"VerseNumber":48,"Text":"و اوست که بى‌نیاز می‌کند و سرمایه می‌بخشد"},{"SurahNumber":53,"VerseNumber":49,"Text":"و اوست پروردگار [ستاره] شِعرى [که گروهى آن را می‌پرستیدند]"},{"SurahNumber":53,"VerseNumber":50,"Text":"و اوست که نسل پیشین عاد را نابود کرد"},{"SurahNumber":53,"VerseNumber":51,"Text":"و ثمود را، پس [احدى از آنان] باقى نگذاشت"},{"SurahNumber":53,"VerseNumber":52,"Text":"و پیش از آنان، قوم نوح را، که ستمکارتر و سرکش‌تر بوده‌اند"},{"SurahNumber":53,"VerseNumber":53,"Text":"و شهرها [ى قوم لوط] را زیر و رو کرد و فروریخت"},{"SurahNumber":53,"VerseNumber":54,"Text":"پس آن شهرها را چنان که باید، پوشیده داشت"},{"SurahNumber":53,"VerseNumber":55,"Text":"پس [اى انسان!] در کدام یک از نعمت‌هاى پروردگارت تردید مى‌کنى؟"},{"SurahNumber":53,"VerseNumber":56,"Text":"این [پیامبر] هشداردهنده‌اى از هشداردهندگان پیشین است"},{"SurahNumber":53,"VerseNumber":57,"Text":"رستاخیز نزدیک شد"},{"SurahNumber":53,"VerseNumber":58,"Text":"جز خداوند، کسى برطرف­ کننده­ی آن روز نیست"},{"SurahNumber":53,"VerseNumber":59,"Text":"پس آیا از این سخن، تعجّب مى‌کنید؟"},{"SurahNumber":53,"VerseNumber":60,"Text":"و مى‌خندید و گریه نمى‌کنید؟"},{"SurahNumber":53,"VerseNumber":61,"Text":"در حالى که شما غافل و هوسرانید"},{"SurahNumber":53,"VerseNumber":62,"Text":"پس تنها خدا را سجده کنید و [او را] بپرستید"},{"SurahNumber":54,"VerseNumber":1,"Text":"قیامت بسیار نزدیک شد و ماه از هم شکافت"},{"SurahNumber":54,"VerseNumber":2,"Text":"و اگر [کافران] معجزه‌اى بینند، روى مى‌گردانند و مى‌گویند: «این جادویى است پى­درپى و همیشگی!»"},{"SurahNumber":54,"VerseNumber":3,"Text":"و [تو و قرآن تو را] تکذیب کردند و از هوس‌هاى خود پیروى نمودند. در حالی که هر کارى [سرانجام در جایگاه خود] قرار مى‌گیرد. [و حقّانیت تو آشکار خواهد شد]"},{"SurahNumber":54,"VerseNumber":4,"Text":"و بی‌گمان از خبرهاى مهمّ [گذشتگان]، آنچه مایه‌ی دست برداشتن [از کفر] است، براى آنان آمد"},{"SurahNumber":54,"VerseNumber":5,"Text":"[با این که آن خبرها،] حکمتى رسا بود؛ ولى هشدارها [براى افراد لجوج،] سودى نداشت"},{"SurahNumber":54,"VerseNumber":6,"Text":"پس، از آنان روى بگردان! [منتظر باش] روزى را که آن دعوت‌کننده، [آنان را] به سوى چیزى ناخوش [و بس دشوار و هولناک] فرامی‌خواند"},{"SurahNumber":54,"VerseNumber":7,"Text":"آنان در حالى که چشم‌هایشان [از ترس و وحشت] فروافتاده، همچون ملخ‌هایى پراکنده، از قبرها بیرون مى‌آیند"},{"SurahNumber":54,"VerseNumber":8,"Text":"سراسیمه به سوى دعوت­کننده مى‌دوند. کافران مى‌گویند: این روزى بسیار سخت است!»"},{"SurahNumber":54,"VerseNumber":9,"Text":"پیش از اینان، قوم نوح [نیز نشانه‌هاى ما را] دروغ انگاشتند و بنده ما [نوح] را تکذیب کردند و گفتند: او دیوانه و جنّ‌زده‌اى است که [جنّ‌ها] آزارش داده‌اند"},{"SurahNumber":54,"VerseNumber":10,"Text":"پس نوح پروردگارش را [چنین] خواند: «[پروردگارا!] من مغلوب شده‌ام، پس یاریم کن!»"},{"SurahNumber":54,"VerseNumber":11,"Text":"پس ما درهاى آسمان را با آبی بسیار فراوان و ریزان گشودیم"},{"SurahNumber":54,"VerseNumber":12,"Text":"و از زمین چشمه‌هایى جوشاندیم، پس آب [زمین و آسمان] بر اساس امرى که مقدّر شده بود، به هم پیوست"},{"SurahNumber":54,"VerseNumber":13,"Text":"و نوح را بر آن [کشتى] داراى تخته‌ها و میخ‌ها سوار کردیم"},{"SurahNumber":54,"VerseNumber":14,"Text":"کشتى زیر نظر ما به حرکت درآمد. [این،] پاداش پیامبرى بود که به او کفر ورزیدند"},{"SurahNumber":54,"VerseNumber":15,"Text":"و همانا ما آن [کشتى] را به عنوان نشانه‌ای باقى گذاشتیم، پس آیا پندگیرنده‌اى هست؟"},{"SurahNumber":54,"VerseNumber":16,"Text":"پس عذاب و هشدار من چگونه بود؟"},{"SurahNumber":54,"VerseNumber":17,"Text":"و به راستی ما قرآن را براى یادآوری [و پندپذیرى]، آسان [و قابل فهم] کردیم، پس آیا پندپذیرى هست؟"},{"SurahNumber":54,"VerseNumber":18,"Text":"قوم عاد [پیامبر خود را] تکذیب کردند، پس عذاب و هشدار من چگونه بود؟"},{"SurahNumber":54,"VerseNumber":19,"Text":"ما بر آنان در روزی شوم و دنباله‌دار، تندبادى سخت و سرد فرستادیم"},{"SurahNumber":54,"VerseNumber":20,"Text":"[تندبادى که] مردم [تنومند عاد] را همچون تنه‌هاى درخت خرماى ریشه‌کن شده از جا برمى‌کند"},{"SurahNumber":54,"VerseNumber":21,"Text":"پس عذاب و هشدار من چگونه بود؟"},{"SurahNumber":54,"VerseNumber":22,"Text":"و به راستی ما قرآن را براى یادآوری [و پندپذیرى]، آسان کردیم، پس آیا پندپذیرى هست؟"},{"SurahNumber":54,"VerseNumber":23,"Text":"قوم ثَمود، هشداردهندگان را تکذیب کردند"},{"SurahNumber":54,"VerseNumber":24,"Text":"پس گفتند: «آیا از بشرى تنها که از [میان] ماست، پیروى کنیم؟ در این صورت ما در گمراهى و دیوانگى خواهیم بود"},{"SurahNumber":54,"VerseNumber":25,"Text":"آیا از میان ما، وحى تنها بر صالح نازل شده است؟ بلکه او دروغگو و خودخواه است.»"},{"SurahNumber":54,"VerseNumber":26,"Text":"«[آنان] در آینده خواهند دانست که دروغگو و خودخواه کیست"},{"SurahNumber":54,"VerseNumber":27,"Text":"ما براى آزمایش آنان آن ماده شتر را می‌فرستیم. پس مراقب [پایان] کار آنان باش و شکیبایى پیشه کن"},{"SurahNumber":54,"VerseNumber":28,"Text":"و به آنان خبر ده که آب، میان آنان و شتر تقسیم شده است. هر کدام در زمان نوبت خود بر سر آب حاضر شوند.»"},{"SurahNumber":54,"VerseNumber":29,"Text":"پس آنان رفیقشان را [که براى پى­کردن ناقه گماشته بودند،] فراخواندند، پس دست به کار شد و شتر را از پاى درآورد"},{"SurahNumber":54,"VerseNumber":30,"Text":"پس عذاب و هشدار من چگونه بود؟"},{"SurahNumber":54,"VerseNumber":31,"Text":"ما فقط یک صیحه [و صاعقه‌اى مرگبار] را فروفرستادیم، پس آنان مانند گیاه خشک و خردشده‌اى گشتند که [دامداران] در آغل مى‌ریزند"},{"SurahNumber":54,"VerseNumber":32,"Text":"و به راستی ما قرآن را براى یادآوری [و پندپذیرى]، آسان [و قابل فهم] کردیم، پس آیا پندپذیرى هست؟"},{"SurahNumber":54,"VerseNumber":33,"Text":"قوم لوط [نیز] هشداردهندگان را تکذیب کردند"},{"SurahNumber":54,"VerseNumber":34,"Text":"ما نیز بر آنان بادى همراه با سنگ فرستادیم، و فقط خانواده‌ی لوط را سحرگاهان نجات دادیم"},{"SurahNumber":54,"VerseNumber":35,"Text":"[این نجات] نعمتى از سوی ما بود. ما این­گونه هر که را شکر کند، پاداش مى‌دهیم"},{"SurahNumber":54,"VerseNumber":36,"Text":"[لوط،] مردم را از قهر ما هشدار داده بود، امّا در هشدارها جدال و ستیزه کردند"},{"SurahNumber":54,"VerseNumber":37,"Text":"و مهمانانش را از او خواستند ولى ما چشمانشان را نابینا و محو کردیم. [و گفتیم:] «بچشید عذاب و هشدار مرا!»"},{"SurahNumber":54,"VerseNumber":38,"Text":"و صبحگاهان عذابى پایدار به سراغشان آمد"},{"SurahNumber":54,"VerseNumber":39,"Text":"«پس بچشید عذاب و هشدار مرا!»"},{"SurahNumber":54,"VerseNumber":40,"Text":"و به راستی ما قرآن را براى یادآوری [و پندپذیرى]، آسان کردیم، پس آیا پندپذیرى هست؟"},{"SurahNumber":54,"VerseNumber":41,"Text":"و همانا هشداردهندگان به سراغ فرعونیان آمدند"},{"SurahNumber":54,"VerseNumber":42,"Text":"[امّا آنان] همه‌ى معجزات ما را تکذیب کردند، پس ما آنان را [به قهر] گرفتیم، چون گرفتنِ زورمندی شکست‌ناپذیر"},{"SurahNumber":54,"VerseNumber":43,"Text":"آیا کافرانِ شما [مردم مکه] از آنان بهترند؟ یا براى شما امان‌نامه‌اى در کتاب‌هاى آسمانى است؟"},{"SurahNumber":54,"VerseNumber":44,"Text":"یا مى‌گویند: «ما همگى متّحد و پشتیبان یکدیگریم. [و هیچ قدرتى ما را شکست نخواهد داد.]»"},{"SurahNumber":54,"VerseNumber":45,"Text":"به زودى، [این] گروه در هم شکسته خواهد شد و همه پشت‌کنان خواهند گریخت"},{"SurahNumber":54,"VerseNumber":46,"Text":"آرى، قیامت وعده‌گاه آنان است و آن روز، سخت‌تر و تلخ‌تر است"},{"SurahNumber":54,"VerseNumber":47,"Text":"که گناهکاران در گمراهى و [آتش و] جنونند"},{"SurahNumber":54,"VerseNumber":48,"Text":"روزى که به رو در آتش کشیده می‌شوند [و به آنان گفته می‌شود:] «سوزندگى و عذاب دردناک دوزخ را بچشید!»"},{"SurahNumber":54,"VerseNumber":49,"Text":"ما هر چیز را به اندازه آفریده‌ایم"},{"SurahNumber":54,"VerseNumber":50,"Text":"و فرمان ما تنها یک بار است، مانند یک چشم بر هم زدن"},{"SurahNumber":54,"VerseNumber":51,"Text":"و بی‌تردید ما کسانى را [از پیشینیان] که مانند شما [کافر] بودند، نابود کردیم. پس آیا پندپذیرى هست؟"},{"SurahNumber":54,"VerseNumber":52,"Text":"و هر کارى که کرده‌اند، در نامه‌ها [ثبت] است"},{"SurahNumber":54,"VerseNumber":53,"Text":"و هرکوچک و بزرگى نوشته شده است"},{"SurahNumber":54,"VerseNumber":54,"Text":"به راستی پرهیزکاران در باغ‌ها [ی بهشتی] و [کنار] جویبارها هستند،"},{"SurahNumber":54,"VerseNumber":55,"Text":"درجایگاهى راستین، نزد فرمانروایى مقتدر"},{"SurahNumber":55,"VerseNumber":1,"Text":"[خداوندِ] رحمان،"},{"SurahNumber":55,"VerseNumber":2,"Text":"قرآن را یاد داد،"},{"SurahNumber":55,"VerseNumber":3,"Text":"انسان را آفرید،"},{"SurahNumber":55,"VerseNumber":4,"Text":"به او بیان آموخت"},{"SurahNumber":55,"VerseNumber":5,"Text":"خورشید و ماه، با حسابى [دقیق‌] روانند"},{"SurahNumber":55,"VerseNumber":6,"Text":"و گیاه و درخت [براى او] سجده مى‌کنند"},{"SurahNumber":55,"VerseNumber":7,"Text":"و [خداوند] آسمان را برافراشت و [براى سنجش هر امرى] ترازو نهاد،"},{"SurahNumber":55,"VerseNumber":8,"Text":"تا در سنجش و میزان از اندازه نگذرید،"},{"SurahNumber":55,"VerseNumber":9,"Text":"و وزن را به عدالت برپا دارید و در ترازو کم نگذارید"},{"SurahNumber":55,"VerseNumber":10,"Text":"و زمین را براى زمینیان قرار داد،"},{"SurahNumber":55,"VerseNumber":11,"Text":"که در آن [هرگونه] میوه‌اى است و خرما [با خوشه‌هایى] داراى پوشش،"},{"SurahNumber":55,"VerseNumber":12,"Text":"و دانه‌ی پوست‌دار و گیاه خوش‌بو"},{"SurahNumber":55,"VerseNumber":13,"Text":"پس [اى انسان‌ها و ای جنّیان!] کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":14,"Text":"انسان را از گل خشکیده‌اى همچون سفال آفرید،"},{"SurahNumber":55,"VerseNumber":15,"Text":"و جنّ را از شعله‌ى آتشى بى‌دود آفرید"},{"SurahNumber":55,"VerseNumber":16,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":17,"Text":"پروردگار دو مشرق و پروردگار دو مغرب"},{"SurahNumber":55,"VerseNumber":18,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":19,"Text":"دو دریا[ى شور و شیرین] را روان ساخت که به هم مى‌رسند"},{"SurahNumber":55,"VerseNumber":20,"Text":"[امّا] میان آن دو فاصله‌اى قرار داد تا از حد نگذرند [و به هم نیامیزند]"},{"SurahNumber":55,"VerseNumber":21,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":22,"Text":"از هر دو [دریا]، مروارید و مرجان بیرون مى‌آید"},{"SurahNumber":55,"VerseNumber":23,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":24,"Text":"و کشتى‌هاى ساخته شده‌ی کوه پیکر در دریا، از آنِ اوست"},{"SurahNumber":55,"VerseNumber":25,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":26,"Text":"هر که روى آن [زمین] است، از میان رفتنى است،"},{"SurahNumber":55,"VerseNumber":27,"Text":"و [تنها] ذات پروردگارت که شکوهمند و گرامی است، ماندگار است"},{"SurahNumber":55,"VerseNumber":28,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":29,"Text":"هر که در آسمان‌ها و زمین است، [نیاز خود را] از او می‌خواهد. او هر روز، در شأن و کارى است"},{"SurahNumber":55,"VerseNumber":30,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":31,"Text":"اى جنّ و انس! به زودى به [حساب] شما مى‌پردازیم"},{"SurahNumber":55,"VerseNumber":32,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":33,"Text":"اى گروه جنّ و انس! اگر مى‌توانید از مرزهاى آسمان‌ها و زمین نفوذ کنید، نفوذ کنید. هرگز نمى‌توانید! مگر با قدرتى [برتر]"},{"SurahNumber":55,"VerseNumber":34,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":35,"Text":"آن روز شعله‌اى از آتش و مس گداخته بر شما فرومى‌ریزد، پس نمى‌توانید یکدیگر را یارى دهید"},{"SurahNumber":55,"VerseNumber":36,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":37,"Text":"پس آن‌گاه که آسمان شکافته شود و چون روغن گداخته گلگون گردد"},{"SurahNumber":55,"VerseNumber":38,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":39,"Text":"پس در آن روز، هیچ انسان و جنّی، از گناهش پرسیده نشود. [که همه چیز روشن است]"},{"SurahNumber":55,"VerseNumber":40,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":41,"Text":"تبهکاران، به سیمایشان شناخته می‌شوند، پس آنان را به موهاى پیش سر و به پاهایشان مى‌گیرند [و به دوزخ مى‌افکنند]"},{"SurahNumber":55,"VerseNumber":42,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":43,"Text":"این است جهنّمى که تبهکاران انکارش مى‌کردند"},{"SurahNumber":55,"VerseNumber":44,"Text":"میان آن [آتش] و آبی داغ و سوزان در حرکتند"},{"SurahNumber":55,"VerseNumber":45,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":46,"Text":"و براى کسى که از مقام پروردگارش بترسد، دو باغ [بهشتى] است"},{"SurahNumber":55,"VerseNumber":47,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":48,"Text":"دو باغ که درختان انبوه و باطراوت دارد"},{"SurahNumber":55,"VerseNumber":49,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":50,"Text":"در آن دو باغ، دو چشمه‌ی همیشه جارى است"},{"SurahNumber":55,"VerseNumber":51,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":52,"Text":"در آن دو باغ، از هر میوه‌اى دو گونه فراهم است"},{"SurahNumber":55,"VerseNumber":53,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":54,"Text":"[بهشتیان] بر بسترهایى که آسترشان از دیبا و ابریشم درشت­بافت است، تکیه مى‌زنند و میوه‌هاى آن دو باغ در دسترس است"},{"SurahNumber":55,"VerseNumber":55,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":56,"Text":"در آن بسترها، همسرانى هستند که نگاهشان از بیگانه کوتاه است و پیش از اینان، هیچ انسان و جنّی آنان را لمس نکرده است"},{"SurahNumber":55,"VerseNumber":57,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":58,"Text":"آنان چون یاقوت و مرجانند"},{"SurahNumber":55,"VerseNumber":59,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":60,"Text":"آیا پاداش نیکى، جز نیکى است؟"},{"SurahNumber":55,"VerseNumber":61,"Text":"پس کدام­یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":62,"Text":"و پایین‌تر از آن [دو باغ]، دو باغ دیگر هست"},{"SurahNumber":55,"VerseNumber":63,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":64,"Text":"[آن دو باغِ پایین دست،] از شدّت سرسبزى به سیاهى مى‌ماند"},{"SurahNumber":55,"VerseNumber":65,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":66,"Text":"در آن [دو باغ]، دو چشمه‌ی همیشه جوشان است"},{"SurahNumber":55,"VerseNumber":67,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":68,"Text":"در آن [دو باغ]، میوه‌های فراوان و خرما و انار است"},{"SurahNumber":55,"VerseNumber":69,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":70,"Text":"در آن باغ‌ها، دوشیزگانى هستند خوش‌خوی و زیباروی"},{"SurahNumber":55,"VerseNumber":71,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":72,"Text":"حوریانى که در سراپرده‌ها پرده‌نشینند"},{"SurahNumber":55,"VerseNumber":73,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":74,"Text":"پیش از بهشتیان، هیچ انسان یا جنّى آنان را لمس نکرده است"},{"SurahNumber":55,"VerseNumber":75,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":76,"Text":"آنان بر بالش‌هایى تکیه زده‌اند که با پارچه‌هایى سبز رنگ و فرشهایى کمیاب آراسته شده است"},{"SurahNumber":55,"VerseNumber":77,"Text":"پس کدام یک از نعمت‌هاى پروردگارتان را انکار مى‌کنید؟"},{"SurahNumber":55,"VerseNumber":78,"Text":"خجسته باد نام پروردگارت که شکوهمند و ارجمند است"},{"SurahNumber":56,"VerseNumber":1,"Text":"آن‌گاه که آن واقعه [عظیم قیامت] روى دهد،"},{"SurahNumber":56,"VerseNumber":2,"Text":"که در واقع شدن آن دروغى نیست [و سزا نیست کسى آن را دروغ بشمارد]"},{"SurahNumber":56,"VerseNumber":3,"Text":"[آن واقعه] پست‌کننده [کافران] و بالابرنده [مؤمنان] است"},{"SurahNumber":56,"VerseNumber":4,"Text":"آن‌گاه که زمین به سختى لرزانده شود"},{"SurahNumber":56,"VerseNumber":5,"Text":"و کوه‌ها به شدّت متلاشى شوند"},{"SurahNumber":56,"VerseNumber":6,"Text":"پس به حالت غبار پراکنده درآیند"},{"SurahNumber":56,"VerseNumber":7,"Text":"و [در آن روز] شما سه گروه خواهید بود"},{"SurahNumber":56,"VerseNumber":8,"Text":"پس [گروه نخست] سعادتمندانند، سعادتمندان چه گروهى هستند"},{"SurahNumber":56,"VerseNumber":9,"Text":"و [دسته‌ی دوم] بدبختانند، چه گروهی هستند بدبختان"},{"SurahNumber":56,"VerseNumber":10,"Text":"و [گروه سوم] پیشگامان [کارهای نیکند که درگرفتن پاداش نیز،] پیشگامند"},{"SurahNumber":56,"VerseNumber":11,"Text":"آنان نزدیکان [درگاه خداوند] هستند"},{"SurahNumber":56,"VerseNumber":12,"Text":"در باغ‌هاى پرنعمت خواهند بود"},{"SurahNumber":56,"VerseNumber":13,"Text":"[آنان] گروه زیادى از پیشینیان خواهند بود [که هنگام دعوت پیامبران پیشین به آنها ایمان آوردند]"},{"SurahNumber":56,"VerseNumber":14,"Text":"و گروه کمى از امّت آخرین [پیامبر که به او ایمان آوردند]"},{"SurahNumber":56,"VerseNumber":15,"Text":"بر تخت‌هایى چیده شده و جواهرنشان،"},{"SurahNumber":56,"VerseNumber":16,"Text":"تکیه داده‌اند، در حالى که [شادمان و باصفا] روبروى یکدیگرند"},{"SurahNumber":56,"VerseNumber":17,"Text":"بر گِردشان پسرانى همیشه نوجوان مى‌گردند"},{"SurahNumber":56,"VerseNumber":18,"Text":"با جام‌ها و آبریزها و پیاله‌اى از [نوشیدنى‌هاى گوارا و] روان [از آنان پذیرایى مى‌کنند]"},{"SurahNumber":56,"VerseNumber":19,"Text":"از آن [نوشیدنى‌ها] نه سردرد مى‌گیرند و نه مست مى‌شوند"},{"SurahNumber":56,"VerseNumber":20,"Text":"و میوه‌هایى از هر چه انتخاب کنند"},{"SurahNumber":56,"VerseNumber":21,"Text":"و گوشت پرنده از هر نوع که بخواهند"},{"SurahNumber":56,"VerseNumber":22,"Text":"و همسرانی سپید روى، درشت چشم و زیبا،"},{"SurahNumber":56,"VerseNumber":23,"Text":"همچون مروارید در صدف"},{"SurahNumber":56,"VerseNumber":24,"Text":"پاداشى در برابر آنچه مى‌کردند"},{"SurahNumber":56,"VerseNumber":25,"Text":"در آنجا نه سخن بیهوده‌ای می‌شنوند و نه نسبت گناهی به دیگرى،"},{"SurahNumber":56,"VerseNumber":26,"Text":"تنها چیزى که مى‌شنوند سلام است، سلام"},{"SurahNumber":56,"VerseNumber":27,"Text":"و یاران [راست که کارنامه‌ی آنان را به دست راستشان می‌دهند]، چه [سعادتمندند] یاران راست"},{"SurahNumber":56,"VerseNumber":28,"Text":"در کنار درختان سدر بى‌خار"},{"SurahNumber":56,"VerseNumber":29,"Text":"و درختان موز که میوه‌هایش خوشه خوشه روی هم چیده شده است،"},{"SurahNumber":56,"VerseNumber":30,"Text":"و سایه‌اى گسترده و پایدار،"},{"SurahNumber":56,"VerseNumber":31,"Text":"و آبى ریزان [از آبشارها]،"},{"SurahNumber":56,"VerseNumber":32,"Text":"و میوه‌اى فراوان،"},{"SurahNumber":56,"VerseNumber":33,"Text":"که نه تمام مى‌شود و نه کسی را از آن بازمی‌دارند"},{"SurahNumber":56,"VerseNumber":34,"Text":"و همسرانى والا مرتبه،"},{"SurahNumber":56,"VerseNumber":35,"Text":"که ما آنان را به گونه‌اى ویژه پدید آوردیم"},{"SurahNumber":56,"VerseNumber":36,"Text":"پس آنان را دوشیزه قرار دادیم"},{"SurahNumber":56,"VerseNumber":37,"Text":"شوهر دوستانی خوش­سخن و هم سن و سال"},{"SurahNumber":56,"VerseNumber":38,"Text":"براى یاران راست است"},{"SurahNumber":56,"VerseNumber":39,"Text":"که گروهى از پیشینیان خواهند بود،"},{"SurahNumber":56,"VerseNumber":40,"Text":"و گروهى از امّت آخرین [پیامبر]"},{"SurahNumber":56,"VerseNumber":41,"Text":"و یاران چپ [که کارنامه‌ی آنان را به دست چپشان می‌دهند]، چه [شوربختند] یاران چپ"},{"SurahNumber":56,"VerseNumber":42,"Text":"در میان باد سوزان و آب داغ،"},{"SurahNumber":56,"VerseNumber":43,"Text":"و سایه‌اى از دود غلیظ و سیاهند"},{"SurahNumber":56,"VerseNumber":44,"Text":"که نه خنک است و نه سودبخش"},{"SurahNumber":56,"VerseNumber":45,"Text":"البتّه آنان پیش از این نازپرورده و خوش­گذران و سرکش بودند"},{"SurahNumber":56,"VerseNumber":46,"Text":"و همواره بر گناه بزرگ پافشارى مى‌کردند"},{"SurahNumber":56,"VerseNumber":47,"Text":"و پیوسته مى‌گفتند: «آیا هنگامى که ما مردیم و خاک و استخوان‌هایی [پوسیده] شدیم. آیا ما برانگیخته مى‌شویم؟"},{"SurahNumber":56,"VerseNumber":48,"Text":"و آیا نیاکان ما [نیز برانگیخته مى‌شوند]؟»"},{"SurahNumber":56,"VerseNumber":49,"Text":"بگو: «به راستی پیشینیان و آیندگان،"},{"SurahNumber":56,"VerseNumber":50,"Text":"حتماً برای وعده‌گاهِ روزی معین، گردآورده خواهند شد"},{"SurahNumber":56,"VerseNumber":51,"Text":"سپس، شما اى گمراهان انکارکننده"},{"SurahNumber":56,"VerseNumber":52,"Text":"حتماً از درخت زقّوم، خواهید خورد"},{"SurahNumber":56,"VerseNumber":53,"Text":"و شکم‌ها را از آن پر خواهید کرد"},{"SurahNumber":56,"VerseNumber":54,"Text":"و روى آن، از آب جوشان مى‌آشامید"},{"SurahNumber":56,"VerseNumber":55,"Text":"پس مانند شتران عطش‌زده مى‌نوشید.»"},{"SurahNumber":56,"VerseNumber":56,"Text":"این [نخستین] پذیرایى آنان در روز قیامت است"},{"SurahNumber":56,"VerseNumber":57,"Text":"ما شما را آفریدیم، پس چرا تصدیق نمى‌کنید؟"},{"SurahNumber":56,"VerseNumber":58,"Text":"آیا آنچه را [به صورت نطفه] فرومى‌ریزید، دیده‌اید؟"},{"SurahNumber":56,"VerseNumber":59,"Text":"آیا شما آن را [به صورت انسان] مى‌آفرینید؟ یا ما آفریننده‌ایم؟"},{"SurahNumber":56,"VerseNumber":60,"Text":"ماییم که مرگ را در میان شما مقدّر کردیم و هرگز کسى بر [قدرت] ما پیشى نگرفته است"},{"SurahNumber":56,"VerseNumber":61,"Text":"تا همانندانتان را جانشین شما کنیم و شما را در جهانى که نمى‌دانید، پدیدار گردانیم"},{"SurahNumber":56,"VerseNumber":62,"Text":"شما آفرینش نخستین را دانستید، پس چرا [به آفرینش دوباره] متذکر نمى‌شوید؟"},{"SurahNumber":56,"VerseNumber":63,"Text":"آیا آنچه را مى‌کارید، دیده‌اید؟"},{"SurahNumber":56,"VerseNumber":64,"Text":"آیا شما آن را مى‌رویانید؟ یا ما رویاننده‌ایم؟"},{"SurahNumber":56,"VerseNumber":65,"Text":"اگر بخواهیم آن را خار و خاشاک مى‌گردانیم، پس شما از روى تعجّب مى‌گویید"},{"SurahNumber":56,"VerseNumber":66,"Text":"«ما زیان‌دیده‌ایم"},{"SurahNumber":56,"VerseNumber":67,"Text":"بلکه محروم و بدبختیم!»"},{"SurahNumber":56,"VerseNumber":68,"Text":"آیا آبى را که مى‌نوشید، دیده‌اید؟"},{"SurahNumber":56,"VerseNumber":69,"Text":"آیا شما آن را از ابرِ باران‌زا فروآوردید؟ یا ما فروفرستنده‌ایم؟"},{"SurahNumber":56,"VerseNumber":70,"Text":"اگر بخواهیم آن را شور و تلخ مى‌گردانیم، پس چرا سپاسگزارى نمى‌کنید؟"},{"SurahNumber":56,"VerseNumber":71,"Text":"آیا آتشى را که مى‌افروزید، دیده‌اید؟"},{"SurahNumber":56,"VerseNumber":72,"Text":"آیا درخت آن را شما آفریده‌اید؟ یا ما آفریننده‌ایم؟"},{"SurahNumber":56,"VerseNumber":73,"Text":"ما آن را مایه‌ی یادآوری [آتش قیامت] و نعمتى براى مسافران قرار داده‌ایم"},{"SurahNumber":56,"VerseNumber":74,"Text":"پس به نام پروردگار بزرگت تسبیح گوى"},{"SurahNumber":56,"VerseNumber":75,"Text":"پس سوگند به جایگاه ستارگان"},{"SurahNumber":56,"VerseNumber":76,"Text":"و اگر بدانید، این سوگندى است بزرگ"},{"SurahNumber":56,"VerseNumber":77,"Text":"همانا آن، قرآن کریم است"},{"SurahNumber":56,"VerseNumber":78,"Text":"که در کتابی پوشیده و پنهان جاى دارد"},{"SurahNumber":56,"VerseNumber":79,"Text":"جز پاک‌شدگان [از هر نوع آلودگى، دیگران] به [معارف] آن دسترسى ندارند"},{"SurahNumber":56,"VerseNumber":80,"Text":"فرود آمده از سوى پروردگار جهانیان است"},{"SurahNumber":56,"VerseNumber":81,"Text":"پس آیا این سخن [الهى] را سرسرى مى‌گیرید؟"},{"SurahNumber":56,"VerseNumber":82,"Text":"و [نصیب و] روزی خود را تکذیب آن قرار مى‌دهید؟"},{"SurahNumber":56,"VerseNumber":83,"Text":"پس چرا آن‌گاه که [جان] به گلوگاه مى‌رسد،"},{"SurahNumber":56,"VerseNumber":84,"Text":"و شما در آن هنگام مى‌نگرید [و هیچ کارى از شما ساخته نیست]"},{"SurahNumber":56,"VerseNumber":85,"Text":"و ما از شما به آن [محتَضر] نزدیک‌تریم؛ ولى نمى‌بینید"},{"SurahNumber":56,"VerseNumber":86,"Text":"پس اگر شما [در برابر کردارتان] کیفر‌شدنى نیستید،"},{"SurahNumber":56,"VerseNumber":87,"Text":"اگر راست مى‌گویید، چرا آن جان را [به محتضَر] برنمى‌گردانید؟"},{"SurahNumber":56,"VerseNumber":88,"Text":"پس اگر او از مقرّبان باشد،"},{"SurahNumber":56,"VerseNumber":89,"Text":"آسایش و رفاه و بهشت پر نعمت، براى او خواهد بود"},{"SurahNumber":56,"VerseNumber":90,"Text":"و امّا اگر از یاران راست باشد،"},{"SurahNumber":56,"VerseNumber":91,"Text":"[به او گفته مى‌شود:] «از سوی یاران راست، به تو سلام باد!»"},{"SurahNumber":56,"VerseNumber":92,"Text":"و امّا اگر از تکذیب‌کنندگان گمراه باشد،"},{"SurahNumber":56,"VerseNumber":93,"Text":"با آبى جوشان پذیرایى مى‌شود"},{"SurahNumber":56,"VerseNumber":94,"Text":"و ورود به دوزخ [جزاى اوست]"},{"SurahNumber":56,"VerseNumber":95,"Text":"همانا این [مطلب]، حقّ و یقینى است"},{"SurahNumber":56,"VerseNumber":96,"Text":"پس به نام پروردگار بزرگوارت تسبیح گوی"},{"SurahNumber":57,"VerseNumber":1,"Text":"آنچه در آسمان‌ها و زمین است، براى خداوند تسبیح می‌گوید و اوست عزیز حکیم"},{"SurahNumber":57,"VerseNumber":2,"Text":"فرمانروایی آسمان‌ها و زمین براى اوست. زنده مى‌کند و مى‌میراند و او بر هر کارى تواناست"},{"SurahNumber":57,"VerseNumber":3,"Text":"اوست آغاز و انجام و آشکار و نهان و او به هر چیزى داناست"},{"SurahNumber":57,"VerseNumber":4,"Text":"او کسى است که آسمان‌ها و زمین را در شش روز [و دوران] آفرید، سپس بر عرش [قدرت] قرار گرفت. [و به تدبیر جهان پرداخت.] آنچه در زمین فرومى‌رود و آنچه از آن بیرون مى‌آید و آنچه از آسمان فرود مى‌آید و آنچه در آن بالا مى‌رود، [همه را] مى‌داند و هر جا باشید، او با شماست و خدا به آنچه مى‌کنید، بیناست"},{"SurahNumber":57,"VerseNumber":5,"Text":"فرمانروایى آسمان‌ها و زمین از آنِ اوست و همه‌ی کارها به او بازمى‌گردد"},{"SurahNumber":57,"VerseNumber":6,"Text":"از شب مى‌کاهد و به روز مى‌افزاید و از روز مى‌کاهد و به شب مى‌افزاید و او به [انگیزه‌ها و] راز دل‌ها داناست"},{"SurahNumber":57,"VerseNumber":7,"Text":"به خدا و پیامبرش ایمان بیاورید و از آنچه شما را در آن جانشین [گذشتگان‌] قرار داد، انفاق کنید. پس کسانى از شما که ایمان آورند و انفاق کنند، پاداشى بزرگ دارند"},{"SurahNumber":57,"VerseNumber":8,"Text":"و چرا به خدا ایمان نمی‌آورید؟ در حالى که پیامبر، شما را فرامى‌خواند تا به پروردگارتان ایمان بیاورید و به راستى خداوند از شما [از راه عقل و فطرت،] پیمان گرفته است، اگر باور دارید"},{"SurahNumber":57,"VerseNumber":9,"Text":"او کسى است که بر بنده‌ی خود [محمّد]، آیات روشن و روشنگر فرومى‌فرستد، تا شما را از تاریکى‌ها به روشنى درآورد و همانا خداوند نسبت به شما رأفت و رحمت بسیار دارد"},{"SurahNumber":57,"VerseNumber":10,"Text":"و چرا در راه خدا انفاق نمى‌کنید؟ در حالى که [هر چه دارید، مى‌گذارید و مى‌روید و] میراث آسمان‌ها و زمین از آنِ خداست. کسانى از شما که پیش از فتح [مکه] انفاق و جهاد کردند، [با دیگران] یکسان نیستند. آنان از جهت درجه، از کسانى که پس از فتح [مکه] انفاق و جهاد کردند، برترند و خداوند به هر یک وعده نیکو داده است و خداوند به آنچه مى‌کنید، آگاه است"},{"SurahNumber":57,"VerseNumber":11,"Text":"کیست آن که به خدا وام دهد، وامى نیکو؟ تا [خداوند] آن را براى او چند برابر کند و براى او پاداشى گران‌مایه باشد"},{"SurahNumber":57,"VerseNumber":12,"Text":"روزى که مردان و زنان باایمان را مى‌بینى که نورشان از پیش روى و جانب راستشان به سرعت پیش مى‌رود. [به آنان گفته مى‌شود:] «مژده باد شما را امروز، به باغ‌هایى [بهشتی] که از زیر [درختان] آن نهرها جارى است. در آنجا جاودانه‌اید. این است آن رستگارى و کامیابى بزرگ.»"},{"SurahNumber":57,"VerseNumber":13,"Text":"روزى که مردان و زنان منافق به مؤمنان مى‌گویند: «درنگى کنید تا از نور شما پرتوى برگیریم!» و به آنان گفته مى‌شود: «به عقب برگردید و [از دنیا] نورى بجویید.» پس میان آنان دیوارى زده مى‌شود، با درى که درونش، [بهشتِ] رحمت و از جانب بیرونش [جهنّمِ] عذاب است"},{"SurahNumber":57,"VerseNumber":14,"Text":"[منافقان، مؤمنان را] ندا مى‌دهند که: «مگر ما [در دنیا] با شما نبودیم؟» آنها می‌گویند: «چرا! ولى شما خود را در بلا افکندید و چشم به راه [حوادث ناگوار برای ما] بودید و [در دین حقّ] شک کردید و آرزوها[ى باطل] شما را فریفت، تا آن که فرمان خداوند [بر مرگ شما] فرارسید و [شیطانِ] فریبکار، شما را درباره‌ی خدا فریب داد.»"},{"SurahNumber":57,"VerseNumber":15,"Text":"پس امروز، نه از شما و نه از کافران، بدَل و بلاگردانى پذیرفته نمى‌شود. جایگاه شما آتش است. آتش، یاور و سزاوار شماست. بد سرانجامى است!»"},{"SurahNumber":57,"VerseNumber":16,"Text":"آیا براى کسانى که ایمان آورده‌اند، زمان آن نرسیده که دل‌هایشان براى یاد خدا و آنچه از حقّ نازل شده، نرم و فروتن گردد؟ و مانند کسانى نباشند که پیش از این، کتاب آسمانى به آنان داده شد، پس زمان طولانى بر آنان گذشت و دل‌هایشان سخت گردید و بسیارشان فاسق گشتند"},{"SurahNumber":57,"VerseNumber":17,"Text":"بدانید که خداوند، زمین را پس از مرگش زنده مى‌کند. همانا ما نشانه‌ها را براى شما روشن کردیم، باشد که بیندیشید"},{"SurahNumber":57,"VerseNumber":18,"Text":"مردان و زنانی که صدقه داده‌اند و به خداوند وامى نیکو پرداخته‌اند، براى آنان چند برابر خواهد شد و پاداشى گران‌مایه خواهند داشت"},{"SurahNumber":57,"VerseNumber":19,"Text":"و کسانى که به خدا و پیامبرانش ایمان آورده‌اند، آنانند همان راست‌پیشگان و گواهانِ [اعمال] نزد پروردگارشان. پاداش [کردار] و نور [ایمان]شان را دارند و کسانى که کفر ورزیدند و آیات ما را تکذیب کردند، آنان اهل دوزخند"},{"SurahNumber":57,"VerseNumber":20,"Text":"بدانید که زندگانى دنیا، چیزى جز بازى و سرگرمى و زینت‌طلبى و فخرفروشى در میان خود و افزون‌خواهى بر همدیگر در اموال و فرزندان نیست، همانند بارانى که گیاه [سرسبز حاصل از] آن، کشاورزان را به شگفتى وادارد، سپس پژمرده شود و آن را زرد بینى، سپس کاه و خاشاک شود و در آخرت، [براى گنهکاران] عذابى سخت و [براى فرمانبران] آمرزش و خشنودى از جانب خداوند است و زندگانى دنیا فقط کالاى فریبنده است"},{"SurahNumber":57,"VerseNumber":21,"Text":"از هم پیشی بگیرید براى رسیدن به آمرزشى از پروردگارتان و بهشتى که پهنایش همچون پهناى آسمان و زمین است و براى کسانى آماده شده که به خدا و پیامبرانش ایمان دارند. این فضل خداست، به هر که بخواهد، مى‌دهد و خداوند صاحب فضل و فزون‌بخشى بزرگ است"},{"SurahNumber":57,"VerseNumber":22,"Text":"هیچ آسیبى در زمین [چون بلاهای طبیعی] و در جانتان [چون بیمارى‌ها و سختی‌ها] به شما نمی‌رسد، مگر پیش از آن که آن را پدید آوریم، در کتابى ثبت است. همانا این بر خداوند آسان است"},{"SurahNumber":57,"VerseNumber":23,"Text":"تا بر آنچه از دست دادید، تأسف نخورید و به آنچه به شما داده شد، [سرمستانه] شادمانى نکنید و خداوند هیچ گردن‌کش فخرفروشى را دوست ندارد،"},{"SurahNumber":57,"VerseNumber":24,"Text":"آنان که بخل مى‌ورزند و مردم را به بخل ورزیدن فرمان مى‌دهند و هر کس [از انفاق و قرض] روى گرداند، پس [بداند که] خداوند خود بى‌نیاز و ستوده است"},{"SurahNumber":57,"VerseNumber":25,"Text":"بی‌گمان ما پیامبرانمان را با معجزات و دلایل آشکار فرستادیم و همراه آنان کتاب و وسیله‌ی سنجش فروفرستادیم، تا مردم به دادگرى برخیزند و آهن را فروفرستادیم که در آن نیرویى سخت است و سودهایى براى مردم دارد، [تا از آن بهره گیرند.] و تا خداوند معلوم دارد چه کسى او و پیامبرانش را در نهان یارى مى‌کند. خداوند، نیرومند و شکست‌ناپذیر است"},{"SurahNumber":57,"VerseNumber":26,"Text":"و همانا نوح و ابراهیم را فرستادیم و در نسل و خاندان آنان نبوّت و کتاب قرار دادیم. پس برخى از آنان هدایت یافتند؛ ولى بسیارى از آنان نافرمان و بدکارند"},{"SurahNumber":57,"VerseNumber":27,"Text":"سپس به دنبال آنان، پیامبران خود را پى­در­پى آوردیم و عیسى پسر مریم را در پى آنان آوردیم و به او اِنجیل دادیم و در دل کسانى که او را پیروى کردند، رأفت و رحمت قرار دادیم و [امّا] ترک دنیایى را که از پیش خود درآوردند، ما بر آنان مقرّر نکرده بودیم، مگر [آن که] برای کسب خشنودى خداوند [چنین کنند،] ولى آن­گونه که باید، حقّ آن را مراعات نکردند. پس به کسانى از آنان که ایمان آورده بودند، پاداش دادیم؛ ولى بسیارى از آنان نافرمان و بدکار بودند"},{"SurahNumber":57,"VerseNumber":28,"Text":"اى کسانى که ایمان آورده‌اید! از [نافرمانی] خدا پروا کنید و به پیامبرش ایمان آورید، تا از رحمت خود، دو بهره به شما عطا کند و براى شما نورى قرار دهد که با آن [در دنیا و آخرت]، راه بروید و شما را بیامرزد و خداوند بسیار آمرزنده و مهربان است"},{"SurahNumber":57,"VerseNumber":29,"Text":"تا اهل کتاب گمان نکنند که [مسلمانان،] راهى به فضل خدا ندارند، و بدانند که فضل [و عنایت، تنها] به دست خداست. آن را به هر کس بخواهد، مى‌دهد و خداوند داراى بخشش بزرگ است"}]}