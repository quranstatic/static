{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":17,"VerseNumber":1,"Text":"Kronkron Hene no ne Nea Ɔde Na’koa (Muhammad) tuu kwan anadwo firi (Maka) Nyamedan kronkron no ho kͻͻ (Yerusalam) Aqsoa Nyamedan a nhyira atwa ho ahyia no ho no, sεdeε Yε’bεkyerε no Yεn nsεnkyerεnee no mu bi. Nokorε sε Ɔne Otiefoͻ no a Ɔte biribiara na Ɔno ara nso na Ohunu biribiara"},{"SurahNumber":17,"VerseNumber":2,"Text":"Yε’de Nwoma no maa Mose, na Yε’yεε no kwankyerε (Nwoma) demaa Israel mma no sε: ”Monhwε na moanfri M’akyi amfa okyitaafoͻ biara"},{"SurahNumber":17,"VerseNumber":3,"Text":"(Agyidiefoͻ) a Yε’soaa wͻn (wͻ nhyεmma no mu) kaa Noa ho no asefoͻ!” Nokorε sε na Noa yε (Nyankopͻn) akoa a oyi ayε (anaasε ͻwͻ nkaeε)"},{"SurahNumber":17,"VerseNumber":4,"Text":"Yε’daa no adi maa Israel mma no wͻ Nwoma no mu sε: “Mobεyε bͻne wͻ asaase no so mprenu, na mobεyε asoͻden ne ahomasoͻ kεse”"},{"SurahNumber":17,"VerseNumber":5,"Text":"Ɛberε a kͻkͻbͻ no mmienu mu deε edikan no baeε no, Yε’somaa Yε’nkoa a wͻn akodie mu yεden baa mo so. Wͻ’wurawuraa afie mu hwehwεε mu. Na εyε kͻkͻbͻ a εyεε hͻ"},{"SurahNumber":17,"VerseNumber":6,"Text":"Afei Yε’maa mo kwan bio maa modii wͻn so nkonim. Na Yε’maa mo sika ne mma, na yεmaa mo dͻͻso wͻ ahoͻden mu"},{"SurahNumber":17,"VerseNumber":7,"Text":"Sε moyε papa a, moyε papa ma mo kraa, sε moyε bͻne nso a etia no. Enti εberε a kͻkͻbͻ a etwa toͻ no baeε no (Yε’maa atamfoͻ no kwan) sεdeε wͻ’bεsεe moanim (anaa wͻ’begu moanim aseε), na wͻ’bewuraa Nyame-dan no mu sεdeε wͻ’wuraa mu kane no, sεdeε wͻ’bεsεe deε wͻn nsa bεka biara korakorakora"},{"SurahNumber":17,"VerseNumber":8,"Text":"Ebia mo Wura Nyankopͻn behu mo mmͻbͻ. Na sε mosan (kͻ bͻne mu bio) a, Yε’bεsan (atwe moaso). Na Ya’yε Amane-hunu gya no afiase ama boniayεfoͻ no"},{"SurahNumber":17,"VerseNumber":9,"Text":"Nokorε sε, saa Qur’aan yi kyerε (nnipa) kwan kᴐ deε εyε paa, na εbͻ agyidiefoͻ no a wͻ’redi dwuma pa no anohoba sε, wͻn wͻ akatua kεseε paa (da wͻn anim)"},{"SurahNumber":17,"VerseNumber":10,"Text":"Wͻn a wͻ’nnye Daakye no nnie no nso Y’asiesie asotwe a εyε ya paa ama wͻn (wͻ Daakye Atemmuda)"},{"SurahNumber":17,"VerseNumber":11,"Text":"Sԑdeԑ anka ԑsԑsԑ onipa bͻ mpae pa no ᴐbͻ mpae bᴐne efrisε, onipa yε mpepreho"},{"SurahNumber":17,"VerseNumber":12,"Text":"Ya’yε adesaeε ne adekyeε nsεn-kyerεnee mmienu: Yε’ma adesaeε (sum) nsεnkyerεnee no fri hͻ, εna Y’ama adekyeε {hann) nsεnkyerεnee no da adi pefee, sεdeε mode bεhwehwε mo Wura Nyankopͻn hͻ adom, ne sεdeε mode behunu mfi dodoͻ ne nkontabuo. Y’akyerεkyerε biribiara mu ada no adi pefee"},{"SurahNumber":17,"VerseNumber":13,"Text":"Yε’de onipa biara dwumadie (anaa nehyԑberԑ) asεn nekͻn mu, na Yε’beyi no adi akyerε no wͻ Wusͻreε da no, na ͻbehunu no (tesε) nwoma a yabue mu"},{"SurahNumber":17,"VerseNumber":14,"Text":"(Yεbεka akyerε no sε): “Kenkan wo nwoma. Wo ara wo som bo (sε) wobu woho akonta nnԑ da yi“"},{"SurahNumber":17,"VerseNumber":15,"Text":"Obia ͻbεtenee no, ͻtene ma ne ho; na obi a ͻbεyera no nso ͻyera tia ͻno ara ne kraa. Obi a ͻso adesoa no nnsoa obi foforͻ adesoa. Na yεnntwe (nnipa bi) aso, gyesε Ye’tu ͻsomafoͻ (ba wͻn hͻ bεbͻ wͻn kͻkͻ) ansa"},{"SurahNumber":17,"VerseNumber":16,"Text":"Sε Yε’pε sε Yε’sεe kuro bi a, (Yedi kan) de ahyεdeε berε emu adefoͻ no, na w’ayε ho bͻne, na asεm no nokorε no atia wͻn, na Ya’sεe ͻman no pasaa"},{"SurahNumber":17,"VerseNumber":17,"Text":"Awoͻ ntoatoasoͻ dodoͻ sεn na Ya’sεe wͻn wͻ Noa akyi? Wo Wura Nyankopͻn som bo sε Ɔbͻ N’akoa bͻne a ͻyε ho amaneε, na N’ani tua biribiara"},{"SurahNumber":17,"VerseNumber":18,"Text":"Obi a ͻpε (wiase asetena) a εde ntεm pε retwa mu kͻ yi, Yε’yε no ntεm de mu deε Yε’pε ma nea Yε’pε. Afei na Y’ayε Amanehunu gya no ama no; yεbεhye no agu n’anim ase ayi no ama"},{"SurahNumber":17,"VerseNumber":19,"Text":"Obi nso a ͻpε Daakye no na ͻbͻͻ ho mmͻden biara a εsεsε ͻbͻ, na (saa nipa no) yε gyidieni no, saa nkorͻfoͻ no mmͻdemmͻ no ho wͻ aseda (anaasε akatua a εsom bo)"},{"SurahNumber":17,"VerseNumber":20,"Text":"Wo Wura Nyankopͻn akyεdeε no mu, Yε’de ma obiara, woi anaasε woi. (Biribiara) nnsi wo Wura Nyankopͻn akyεdeε no kwan sε yεde bεma obi"},{"SurahNumber":17,"VerseNumber":21,"Text":"Hwε sεdeε Ya’si ama nnipa no bi so akyεn ebinom. Nokorε sε Daakye gyinaberε no na εsoo paa (na εhͻ) na abaso bͻ kεseε paa no (wͻ)"},{"SurahNumber":17,"VerseNumber":22,"Text":"Hwε na w’anfa awurade foforͻ bi anka Nyankopͻn ho, anhwε a watena ase (wͻ Amanehunu gyem wͻ) animguaseε ne ahokyere mu"},{"SurahNumber":17,"VerseNumber":23,"Text":"Wo Wura Nyankopͻn ahyehyε sε: “Monhwε na moansom (ade foforͻ biara) gyesε Ɔno nko ara, na monyε ayεmyε anaa papa ma (mo) awofoͻ. Sε wͻn mu baako anaasε wͻn mmienu nyini duru akͻkora ne aberewa bͻ berε mu bεto wo a, hwε na wanka kasa bi a εnyε obuo ankyerε wͻn, na εndwoodwoo wͻn, na ka kasa dε anaa kasa a obuo wͻ mu kyerε wͻn"},{"SurahNumber":17,"VerseNumber":24,"Text":"Na brε ahobraseε ataban a ahummͻborͻ wͻ mu ase ma wͻn; na ka sε: ”Me Wura Nyankopͻn, hu wͻn mmͻbͻ sεdeε (wͻ’huu me mmͻbͻ) tetee me wͻ me nkͻdaa berε mu no”"},{"SurahNumber":17,"VerseNumber":25,"Text":"Mo Wura Nyankopͻn Nim deε εwͻ moakoma mu. Sε moyε apapafoͻ a, nokorε sε Ɔno ne Bͻnefakyε Hene dema wͻn a wͻ’dane wͻn ho ba (Ne hͻ)"},{"SurahNumber":17,"VerseNumber":26,"Text":"Fa obusuani a ͻbεn (woͻ) ne ohiani ne ͻkwantuni nso asεdeε ma no; na hwε na wamma no ammu so ansεe adeε"},{"SurahNumber":17,"VerseNumber":27,"Text":"Nokorε sε, obi a ͻsεe (adeε) basabasa no ne nua ne abonsamfoͻ no, na ͻbonsam ayi ne Wura Nyankopͻn boniayε"},{"SurahNumber":17,"VerseNumber":28,"Text":"Sε wodane woho fri (obusuani anaa ohiani anaa ͻkwantuni no) ho de hwehwε wo Wura hͻ ahummͻbrͻ a wanida soͻ no a, ka asεm a emu dwoͻ kyerε wͻn"},{"SurahNumber":17,"VerseNumber":29,"Text":"Ԑmma wonsa nkyekyere mmͻ wo kͻn ho (anaasε hwε na woanyε pεpεε anaa εmmͻ ayεmuͻnyono), na εntene mu nso nyinaa (anaasε ma wadekyεε nyε hͻ-ne-hͻ), anhwε a watena ase anunu (wo ho) ama woho akyere wo"},{"SurahNumber":17,"VerseNumber":30,"Text":"Nokorε sε, wo Wura Nyankopͻn bae akͻnhoma no mu dema obi a Ɔpε, εna Osusu (nso ma obi a Ɔpε). Nokorε sε N’ani tua Nenkoa (dwumadie) na Ohu nso"},{"SurahNumber":17,"VerseNumber":31,"Text":"Monhwε na moanfa ohia ho huu ankunkum mo mma. Yεn na yε’bͻ wͻn ne mo nyinaa akͻnhoma, nokorε sε, mma akunkum-akunkum no yε mfomsoͻ kεseε paa"},{"SurahNumber":17,"VerseNumber":32,"Text":"Monhwε na moammεn adwaman, efrisε εyε ahohwisεm ne ͻkwan bͻne paa"},{"SurahNumber":17,"VerseNumber":33,"Text":"Monhwε nso na moannkum onipa a Nyankopͻn abra (ne kum, anaa Wayε no kronkron), gyesε εnam ne kwan so. Obia yεbeku no ͻkwan bͻne soͻ no, nokorε sε Y’ama ne kyitaafoͻ no tumi (sε ͻhwehwε atεn teneee, anaasε ͻgye mogya ho sika anaasε ͻde kyε); nanso ͻnhwε na wanyε bͻne wͻ okum no ho, efirisε, (aban) bεboa no"},{"SurahNumber":17,"VerseNumber":34,"Text":"Monhwε na moammεn awisiaa agyapadeε anaa nesika, na mmom gyesε ͻkwan pa so, kͻpem sε obenyin. Na moni (mo) bͻhyε so; nokorε sε, yεbebisa bͻhyε ho asεm"},{"SurahNumber":17,"VerseNumber":35,"Text":"Sε mohyε (adeε wͻ bͻtͻ anaasε konku mu) a monhyε ma εnyε mma, na monfa nsania a εyε nsusu (adeε mma amanfoͻ). Saa na εyε, εna (εma) awieε pa"},{"SurahNumber":17,"VerseNumber":36,"Text":"Hwε nso na w’anni deε wonni ho nimdeε (anaa wonhunuuε anaa wonteeε) akyi, efrisε, deε aso ateε, ne deε ani ahu, ne deε akoma adwen, woi nom nyinaa (Onyankopͻn) bebisa ho asεm"},{"SurahNumber":17,"VerseNumber":37,"Text":"Na εmfa ahomasoͻ nnante wͻ asaase no so. Nokorε sε, wontumi (ntia so) mma asaase no mmu ngu mu, na wontumi nso (ntenten ne) bepͻ tenten nyε pε"},{"SurahNumber":17,"VerseNumber":38,"Text":"Woi nom nyinaa yε bͻne na εyε akyiwadeε wͻ wo Wura Nyankopͻn hͻ"},{"SurahNumber":17,"VerseNumber":39,"Text":"Woi nom ka nyansa, adwen (ne suban pa) a wo Wura Nyankopͻn ayi akyerε woͻ no ho. Na εnyε nyame foforͻ bi nnka Nyankopͻn ho, (sε ԑba saa a,) yԑbԑto wo atwene Amanehunu gyem, abᴐ wo soboᴐ, apo wo (ayi wo afri Nyame ahummᴐborᴐ no mu)"},{"SurahNumber":17,"VerseNumber":40,"Text":"Enti mo Wura Nyankopͻn ayi mma mmarima ama mo, εna W’ayi mma mmaa wͻ soro abͻfoͻ no mu ama ne ho? Nokorε sε nsεm akεseε paa (a εmfata) na moka"},{"SurahNumber":17,"VerseNumber":41,"Text":"Nokorε nso sε, Y’akyerεkyerε (nsεm ahodoͻ) pii mu wͻ saa Qur’aan yi mu sεdeε wͻ’bεfa adwen, nanso εmma wͻn nkͻsoͻ biara, na mmom (nokorε no ara) na wͻ’redwane (fri ho)"},{"SurahNumber":17,"VerseNumber":42,"Text":"(Nkͻmhyεni), ka sε: “Sε anyame bi ka Ne ho sεdeε wᴐrekeka no a anka (saa anyame no mpo) bεhwehwε kwan a εde kͻ Tumi Ahennie Wura Nyankopͻn no hͻ (asom no)"},{"SurahNumber":17,"VerseNumber":43,"Text":"Kronkron hene, Okokuroko ne no, Ɔkorͻn, so kyεn deε wͻ’rekeka no"},{"SurahNumber":17,"VerseNumber":44,"Text":"Ɔsoro nson ne asaase ne deε εwͻ mu (nyinaa) bͻ no abodin. Biribiara nni hͻ a εnfa Nyankopͻn aseda ne N’abodin mma no, nanso monnte ͻkwan a wͻ’fa so bͻ abodin no ase. Nokorε sε, Ɔyε Ntoboaseε Hene, Ɔne Bͻnefakyε Hene"},{"SurahNumber":17,"VerseNumber":45,"Text":"Sε worekenkan Qur’aan no a, Yε’de ntwaremu a asuma (anaa ani nnhunu) tware wo ne wͻn a wͻ’nnye Daakye no nnie no ntεm"},{"SurahNumber":17,"VerseNumber":46,"Text":"Yε’de mmuasoͻ nso bua wͻn akoma so sεdeε wͻ’nnte aseε, na wͻn aso mu nso akraa wͻ mu; sε wo bͻ wo Wura Nyankopͻn nko ara din wͻ Qur’aan no mu a, wͻ’dane wͻn akyi dema, dwane (fri Nokorε no ho)"},{"SurahNumber":17,"VerseNumber":47,"Text":"Yenim deε wͻ’tie wͻ εberε a wͻ’retie woͻ no, ne εberε a wͻ’betu agyina kokoa mu no, abͻneεfoͻ no ka sε: “Onipa a konya anya no na modi n’akyire”"},{"SurahNumber":17,"VerseNumber":48,"Text":"Hwε sεdeε wͻ’resi yε mfatoho ama woͻ. Enti wͻn ayera na wͻ’ntumi nnhunu kwan no"},{"SurahNumber":17,"VerseNumber":49,"Text":"Deɛ wͻ’ka nesε: “Sε (yewu na) yε’yε nnompe, porͻ tete dane nεteε a, yε’bεsan anyane sε abͻdeε foforͻ (bio)"},{"SurahNumber":17,"VerseNumber":50,"Text":"(Nkͻmhyεni), ka sε: “Modeε (mopε a) monyε boͻ anaa dadeε"},{"SurahNumber":17,"VerseNumber":51,"Text":"Anaasε abͻdeε bi a, moakoma mu no εyε den (sε εbetumi asan aba nkwa mu bio)“. Wͻ’rebebisa sε: “Hwan na ͻbεsan (de) yεn (aba nkwa mu) bio no?“ Ka sε: “Nea Ɔbͻͻ mo (wͻ εberε a) edi kan no (mu no ara). Wͻ’bεwoso wͻn ti agu wo so na wͻn aka sε: “Ɛberε bεn ne no?” Kasε: ”Ebia na abεn mpo“"},{"SurahNumber":17,"VerseNumber":52,"Text":"Ɛda a (Nyankopͻn) bεfrε mo no, mode N’aseda bεgye no so, na mo bεdwen sԑ εberε tiaa bi na mode tenaa (wiase)"},{"SurahNumber":17,"VerseNumber":53,"Text":"Kakyerε Menkoa no sε wͻnka kasa pa, efrisε, ͻbonsam rehyε wͻn ntεm takara wͻ gyem. Nokorε sε, ͻbonsam yε ɔtamfo pefee dema onipa dasani"},{"SurahNumber":17,"VerseNumber":54,"Text":"Mo Wura Nyankopͻn Nim mo yie. Sε Ɔpε a Ɔbehu mo mmͻbͻ, anaasε Ɔpε nso a Ɔbεtwe moaso. Y’annsoma wo nso sε wo yε wͻn so hwεfoᴐ"},{"SurahNumber":17,"VerseNumber":55,"Text":"Wo Wura Nyankopͻn nim wͻn a wɔn wͻ soro ne asaase soͻ no (nyinaa). Nokorε sε Yε’bͻͻ nkͻmhyεfoͻ no bi abaso kyεn bi, na Yε’de Zabuur maa Dawid"},{"SurahNumber":17,"VerseNumber":56,"Text":"Ka sε: “Monfrε wͻn a modwen sε (wͻ’yε anyame) ka Neho no (tesε Yesu ne wͻn a wͻ’keka ho no). Wͻ’nni tumi sε wͻ’tumi yi ͻhaw bi fri mo soͻ anaasε wͻ’sesa (ͻhaw a ato mo no)"},{"SurahNumber":17,"VerseNumber":57,"Text":"Wͻn a wͻ’su frε wͻn, (tesε Yesu ne wͻn a wͻ’keka ho) no ara nso hwehwε ͻkwan a εkͻ wͻn Wura Nyankopͻn hͻ; wͻn a wͻ’bεn (Nyankopͻn) paa no mpo hwehwε N’ahummͻborͻ, na wͻ’suro N’asotwee no; efrisε, wo Wura Nyankopͻn asotwee no yε adeε a εsεsε (onipa) yε ho ahwεyie"},{"SurahNumber":17,"VerseNumber":58,"Text":"Ͻman biara nni hͻ (a εbεka hͻ), na mmom Yε’bεsεe no ansa na Wusᴐreε da no (aba): anaasε yεde asotwee denden bεtwe n’aso. Na yatwerε εno wͻ Nwoma no mu"},{"SurahNumber":17,"VerseNumber":59,"Text":"Biribiara nnsi Yεn kwan sε anka Yε’mfa nsεnkyerεnee (a Quraishfoͻ rebisa no) mma, na mmom tetefoͻ a wᴐ'dii kan no faa (nsεnkyerεnee a Yε’de maa wᴐn no) atorͻsεm. Yε’de yoma bedeε no maa Samuudfoͻ, (na woi yε) nsεnkyerεnee pefee, nanso wᴐ’yεε no bᴐne; na Yε’nfa nsεnkyerεnee no mma (kwa) na mmom yεde bεbͻ (nnipa no) hu"},{"SurahNumber":17,"VerseNumber":60,"Text":"(Nkכmhyεni) kae εberε a Yε’ka kyerεε wo sε: “Nokorε, wo Wura Nyankopᴐn atwa nnipa ho ahyia”. Yε’yεε yikyerε a yeyi kyerεε wo (wͻ Sorokͻ da no mu,) ne Nnomee dua (Zaquum) a εwͻ Qur’aan mu no sεdeε εbεyε nsᴐhwε ama nnipa. Yε’rebͻ wͻn kͻkͻ deε, nanso εmma wͻn nkͻsoͻ biara gyesε asoᴐden kεseε paa"},{"SurahNumber":17,"VerseNumber":61,"Text":"Kae εberε a Yε’ka kyerεε Soro abͻfoͻ no sε: ”Mommrε moho ase mfa moanim mutu fᴐm ma Adam”. Wͻ’brεε wᴐn ho ase de wᴐn anim butuu fͻm, gyesε Iblis. Ɔkaa sε: “Memmrε meho ase mma obia Wode nεteε na abͻ no?”"},{"SurahNumber":17,"VerseNumber":62,"Text":"Ɔkaa sε: ”Woahunu? Woi na W’ahyε no animuoyam akyεn me! Sε Woma me berε kͻpem Wusͻreε da no a, nokorε sε mεyera n’asefoͻ no, gyesε kakraa bi”"},{"SurahNumber":17,"VerseNumber":63,"Text":"Onyankopɔn kaa sε: “Fri hᴐ kͻ! Wɔn mu obi a obedi w’akyi no, nokorε sε Amane-hunu gya no bεyε moakatua, (εyε) akatua a ԑsombo anaa ԑfata (mo)"},{"SurahNumber":17,"VerseNumber":64,"Text":"Fa wo nne frε wᴐn mu deε wobetumi, na boaboa w’asraafoͻ a wͻ’te apͻnkͻ soͻ, ne wͻn a wͻ’nam wͻn nan soᴐ ano nko ntia wᴐn, na ka wᴐn ho wͻ wͻn agyapadeε ne wͻn mma ho, na hyε wͻn bͻ. Deε ͻbonsam de bεhyε wͻn bͻ (biara) yε nnaadaa"},{"SurahNumber":17,"VerseNumber":65,"Text":"Nokorε sε, Menkoa no deε, wonni tumi wͻ wͻn so. Wo Wura Nyankopͻn yε Okyitaafoͻ a Ɔsom bo (ma Nenkoa no)"},{"SurahNumber":17,"VerseNumber":66,"Text":"Mo Wura Nyankopͻn no na Ɔma nsuo mu hyεn kͻ yͻͻ mamo wͻ ͻpo so sεdeε mode bεhwehwε N’adom. Nokorε sε Onyankopͻn hu mo mmͻbͻ"},{"SurahNumber":17,"VerseNumber":67,"Text":"Sε ͻhaw bi to mo wͻ ͻpo no so a, deε mosu frε wͻn no nyinaa yera, gyesε Ɔno nko ara, nanso sε Ɔgye mo (demo) ba asaase so a, modane mo ho (de aseda kͻma abosom). Nnipa yε boniayε (onni nkaeε)"},{"SurahNumber":17,"VerseNumber":68,"Text":"Enti moho atͻ mo sε Nyankopͻn mma mo mmem wͻ asaase no so fa baabi, anaasε Ɔnnsoma mframa den a aboͻ wͻ mu mma moso a (saa berε no) monnya okyitaafoͻ biara mma mo ho"},{"SurahNumber":17,"VerseNumber":69,"Text":"Anaasε moho atͻ mo sε Nyankopͻn nnsan mmfa mo nnkͻ (ͻpo no so) mmerε bi bio, nnsoma mframa den mma no mmͻ mo na (ͻpo) mmfa mo, εnam mo boniayε no ho nti a (saa berε no) monnya ͻboafoͻ biara a (ͻbεko) atia Yεn wͻ ho"},{"SurahNumber":17,"VerseNumber":70,"Text":"Nokorε sε, Y’ahyε Adam mma animuonyam, Yε’soa wͻn wͻ asaase so ne ͻpo so, na Yε’de nnepa na εbͻ wͻn akͻnhoma, na Y’abͻ wͻn aba so ahyε wͻn animuonyam kyεn abͻdeε a Y’abͻ no mu bebree"},{"SurahNumber":17,"VerseNumber":71,"Text":"Ɛda a Yε’bεfrε nnipa biara ne wͻn Imam no, (saa Da no) obia yεde ne Nwoma bεma no wͻ nensa nifa mu no, saa nkorͻfoͻ no bεkenkan wͻn Nwoma no, na yenni wͻn amim ketekete koraa"},{"SurahNumber":17,"VerseNumber":72,"Text":"Wͻn a na wͻn ani afira wͻ wiase yi mu ha no, (na wͻn anhu Nyankopͻn Nsεnkyerεnee no) wͻn ani befira wͻ Daakye no nso, ayera kwan"},{"SurahNumber":17,"VerseNumber":73,"Text":"Boniayεfoͻ no adwen ne sε, wͻ’bεsͻ wo ahwε, atwe wo afri deε Y’ayi ama woͻ no ho, sεdeε wobefri εno akyi atwa nkontompo ato Yεn soͻ, (na sε εba saa deε a) εneε anka wͻ’bεfa wo adamfoͻ"},{"SurahNumber":17,"VerseNumber":74,"Text":"Sε Y’amma wo anyina pintinn a, anka wobεdane wo ho ama wͻn kakra"},{"SurahNumber":17,"VerseNumber":75,"Text":"(Na sε εkͻbaa saa a) εneε na anka Yε’bεma woaka wiase mu (asotwe) mmͻhoo ne owuo akyi nso (asotwe) mmͻhoo ahwε; na anka wonnya ͻboafoͻ a ͻbεboa wo (ako) atia Yεn"},{"SurahNumber":17,"VerseNumber":76,"Text":"Nokorε nso sε wͻ’hwehwεε sε wͻ’hunahuna wo sε wͻ’betu wo afri asaase no so; (na sε εba saa mpo a wͻ’nso mmerε) tiaa bi na wͻ’de bεtena ase wͻ w’akyi"},{"SurahNumber":17,"VerseNumber":77,"Text":"(Nkͻmhyεni, deε ato woͻ no nyinaa yε) ͻkwan (a εda hͻ a εtoo) Y’asomafoͻ a Y’edii wo’anim kan somaa wͻn no nso, na wonhunu nsakraeε biara wͻ Yε’kwan no mu"},{"SurahNumber":17,"VerseNumber":78,"Text":"Frε Nyame wͻ owigyina berԑ, kͻpem anadwo sum mu, na kenkan Qur’aan wͻ ahamakye efirisε ahamakye Qur’aan akenkan no yε adanseԑ"},{"SurahNumber":17,"VerseNumber":79,"Text":"Na fa anadwo no mu bi sͻre yε (Tahajud) Naafila ma wo ho. Ebia wo Wura Nyankopͻn bεpagya wo de wo agyina animuoyam gyinaberε bi mu"},{"SurahNumber":17,"VerseNumber":80,"Text":"Ka sε: ”Me Wura Nyankopͻn, fa me wura (kuro Yasrib anaa Madina mu) wͻ nokorε mu, na yi me pue (fri kuro Maka mu) wͻ nokorε mu, na mame nyinasoͻ anaa tumi nkonimdie a efri Wo hͻ “"},{"SurahNumber":17,"VerseNumber":81,"Text":"Na ka sε: ”Nokorε no aba, na nkontompo no atu ayera. Nokorε sε, nkontompo deε εyε adeε a ebetu ayera koraa ”"},{"SurahNumber":17,"VerseNumber":82,"Text":"Deε Y’asiane no wͻ Qur’aan mu no yε ayaresa ne ahummͻborͻ dema agyidiefoͻ no, na abͻneεfoͻ no deε εnfa nkͻsoͻ biara mma wͻn, gyesε berεguo"},{"SurahNumber":17,"VerseNumber":83,"Text":"Sε Yε’de Y’adom bi dom onipa (Kaafirni) a, ͻdane ne ho, yε ahomasoͻ. Nasε bͻne bi to no a, na n’aba mu abu"},{"SurahNumber":17,"VerseNumber":84,"Text":"(Nkͻmhyεni), ka sε: “Obiara reyε sεdeε ne su anaasε n’abrabͻ siteε ho adwuma“. Nanso mo Wura Nyankopͻn na Onim obi a w’atene wͻ ͻkwantenee no soͻ"},{"SurahNumber":17,"VerseNumber":85,"Text":"(Nkͻmhyεni), wͻ’rebisa wo fa Ruuh: nkwa anaa Honhom anaa Adiyisεm no ho asεm. Ka sε: “Ruuh no yε me Wura Nyankopͻn ahyεdeε, na εho nimdeε a yεde ama mo yε kakraabi “"},{"SurahNumber":17,"VerseNumber":86,"Text":"Sε Yε’pε a, anka Yε’de deε Y’ayi ama woͻ no bεkͻ, na wonnya okyitaafoͻ biara a (ͻbεko) atia Yεn ama woͻ"},{"SurahNumber":17,"VerseNumber":87,"Text":"Na mmom εyε ahummͻborͻ a efri wo Wura Nyankopͻn hͻ, efrisε N’adom a εwͻ wo soͻ no so papaapa"},{"SurahNumber":17,"VerseNumber":88,"Text":"(Nkͻmhyεni), ka sε: ”Sε nnipa (nyinaa) ne Jinn kabom sε wͻ’de saa Qur’aan yi sεso bεba a, wͻ’ntumi mfa nesεso mma da, sε wͻ’boa wͻnho-wͻnho mpo a"},{"SurahNumber":17,"VerseNumber":89,"Text":"Ampa sε Y’akyerεkyerε mfatoho biara mu akyerε nnipa wͻ saa Qur’aan yi mu, nanso nnipa pii mpε (nokorε no), na mmom (deε wͻ’pε ara nesε) wͻ’beyi (Nyankopͻn) boniayε"},{"SurahNumber":17,"VerseNumber":90,"Text":"Deɛ wͻ’ka nesε: “Yεnnye wo nni gyesε woma nsuo pue fri asaase no mu ma no buso ma yεn"},{"SurahNumber":17,"VerseNumber":91,"Text":"Anaasε, (gyesε) wonya akyiresua ne bobe turo, na woma nsutene puepue ntεmu ma no buso"},{"SurahNumber":17,"VerseNumber":92,"Text":"Anaasε woma ͻsoro te bεhwe yεn so asin-asin sεdeε w’adwen kyerε woͻ no, anaasε wode Nyankopͻn ne Soro abͻfoͻ no ba y’anim"},{"SurahNumber":17,"VerseNumber":93,"Text":"Anaasε (gyesε) wonya efie a εyε sika kͻkͻͻ, anaa wotu kͻ soro; na wosorokͻ no (mpo) yεnnye nni, gyesε wosiane Nwoma a yεbεkenkan berε yεn ansa. (Nkͻmhyεni), ka sε: “Kronkron Hene ne me Wura Nyankopͻn! (Menyε hwee), na mmom meyε onipa a meyε Ɔsomafoͻ. “"},{"SurahNumber":17,"VerseNumber":94,"Text":"Ɛdeεn na esi nnipa kwan sε, sε tenenee no ba wͻn hͻ a εmma wͻnnye nie, (wͻn nyinasoͻ nyinaa) ara ne sε: wͻ’ka sε, “Onyankopͻn asoma onipa sε Ɔsomafoͻ nti?”"},{"SurahNumber":17,"VerseNumber":95,"Text":"Kasε: “Sε Soro abͻfoͻ wͻ asaase so nenam wͻ abodweε mu a, anka Yε’besiane Soro abͻfoͻ somafoͻ afri soro aba wͻn hͻ”"},{"SurahNumber":17,"VerseNumber":96,"Text":"(Nkͻmhyεni), kasε: “Nyankopͻn so adansedie wͻ me ne montεm, efrisε, Ɔno na Ɔbεbͻ Nenkoa dwuma a wͻ’die ho amaneε, na Ohu wͻn (nso)"},{"SurahNumber":17,"VerseNumber":97,"Text":"Obi a Nyankopͻn atene no no ͻno ne obi a wͻ’anya kwan tenenee no, na obi a W’ayera no no deε, wonnya okyitaafoͻ biara mma wͻn wͻ Nyankopͻn akyi; na Yε’bεboa wͻn (nyinaa) ano wͻ Wusͻreε Da no (ama wͻn anante) wͻ wͻn anim, (na wͻ’bεsͻre) anifira, emum (ne) asosieε mu. Wͻn fie ne Amanehunu gyem; εberε biara a (ogya no) ano bεdwoͻ no na Yε’de ogya no bi aka ho ama wͻn"},{"SurahNumber":17,"VerseNumber":98,"Text":"Woi ne wͻn akatua, efrisε wͻ’poo Yε’nsεnkyerεnee no, na wͻ’kaa sε: “Sε (yewu) na yε’dane nnompe na yε’mu tete gͻsͻgͻsͻ a, nokorε sε yε’bεsan asͻre ayε abͻdeε foforͻ?”"},{"SurahNumber":17,"VerseNumber":99,"Text":"Enti wͻ’nhunuu sε, Nyankopͻn no a Ɔbͻͻ ͻsoro ne asaase no wͻ tumi sε Obetumi abͻ nesεso? W’ahyehyε εberε ama wͻn a akyinnyeε (biara) nni ho; nanso abͻneεfoͻ no nnye nntum, gyesε boniayε (na wͻ’yi Nyankopͻn)"},{"SurahNumber":17,"VerseNumber":100,"Text":"(Nkͻmhyεni), ka sε: “Sε mo na mowͻ me Wura Nyankopͻn Ahummͻborͻ akoradeε no ho tumi a, anka ehuu bεbͻ mo sε mobeyi (bi) ama; na (ampa sε) onipa yεm yε nyono"},{"SurahNumber":17,"VerseNumber":101,"Text":"Ampa sε, Yε’de nsεnkyerεnee pefee (ahodoͻ) nkron na maa Mose. Wodeε bisa Israel mma no, εberε a (Mose) baa wͻn hͻ, Farao kakyerεε no sε:” Mose m’adwen yε me sε konya anaasε aduro bi akye wo”"},{"SurahNumber":17,"VerseNumber":102,"Text":"(Mose) kaa sε ”(Farao) wonim yie sε, obiara ntumi nsiane saa nsεnkyerεnee woinom, gyesε ͻsoro ne asaase Wura Nyankopͻn no, sεdeε εbεyε nyinasoɔ pefee; na Farao, menso medwen sε w’asopa “"},{"SurahNumber":17,"VerseNumber":103,"Text":"(Farao) pεε sε anka oyi wͻn fri asaase no soͻ, enti Yε’maa nsuo faa no ne wͻn a wͻ’ka ne ho no nyinaa"},{"SurahNumber":17,"VerseNumber":104,"Text":"N’akyiri no Yε’ka kyerεε Israel mma no sε: “Montena asaase no so, nasε Daakye bͻhyε no ba a Yε’de mo nyinaa bεbom afra nnipa dͻm no.”"},{"SurahNumber":17,"VerseNumber":105,"Text":"Yε’de Nokorε na esianee (Qur’aan) no, na εde Nokorε nso na εbaeε. Deε enti Yε’somaa woͻ ne sε, fa (ͻsoro Aheman no mu) anigyesεm bεhyԑ (agyidiefoͻ no) bᴐ, na fa (asotwee no nso ho asεm no) bͻ (amanfoͻ no) kͻkͻ"},{"SurahNumber":17,"VerseNumber":106,"Text":"Ԑyԑ Qur’aan a Y’akyekyε mu, sεdeε wobεkenkan akyerε adasamma wͻ ntooboaseε mu, na Yesianee no nkakrankakra (wͻ mfie aduonu mmiεnsa ntεm)"},{"SurahNumber":17,"VerseNumber":107,"Text":"(Nkͻmhyεni), ka sε: ”Sε mogye (Qur’aan) yi di o, sε monnye ni o, wͻn a yama wͻn nimdeε ansa na (Qur’aan yi reba no), sε yεkenkan kyerε wͻn a wͻ’de wͻn ho kͻ fͻm de wͻn anim butu fͻm wͻ ahobraseε mu"},{"SurahNumber":17,"VerseNumber":108,"Text":"Na wͻ’ka sε: “Kronkron Hene ne Ye’Wura Nyankopͻn! Nokorε sε, Ye’Wura Nyankopͻn bͻhyε bεyε hͻ”"},{"SurahNumber":17,"VerseNumber":109,"Text":"Wͻ’de wͻn ho kͻ fͻm de wͻn anim butu fͻm su, na εma wͻ’kͻ so nya ahobraseε"},{"SurahNumber":17,"VerseNumber":110,"Text":"(Nkͻmhyεni), ka sε: “Monsu mfrε Allah anaasε monsu mfrε Rahmaan (Ahummͻborͻ Hene no), edin biara a mode besu afrε no no (Ɔbεgye moso), efrisε Ɔno na Ɔwͻ abodin pa. Ɛmmͻ wo mpaeε dendeenden, na εnyε ho anomum nso, na ͻkwan mmienu yi ntεm na fa so (bͻ mpaeε)"},{"SurahNumber":17,"VerseNumber":111,"Text":"Na ka sε: “Aseda wͻ Nyankopͻn a Ɔnwo ba, na Onni Ɔhokafoͻ wͻ ahennie no mu, na Onni Ɔboafoͻ εnam mmrε yε ho nti, na fa Nekεseyε abodin no bͻ no abodin"},{"SurahNumber":18,"VerseNumber":1,"Text":"Aseda wͻ Nyankopͻn no a W’asiane Nwoma no ama N’akoa (Muhammad), na W’amma asεm a εntenee biara amma mu"},{"SurahNumber":18,"VerseNumber":2,"Text":"(Na mmom Ɔmaa no yεε Nwoma a emu nsεm no) tene pεpεεpε, sεdeε ͻde asotwe denden a efri Nehͻ no bεbͻ (nnipa) kͻkͻ, na ͻbεhyԑ agyidiefoͻ no a wͻ’re’di dwumapa no nso bᴐ sε, wͻn wͻ akatuapa a"},{"SurahNumber":18,"VerseNumber":3,"Text":"Wͻ’bεtena mu afe bͻͻ"},{"SurahNumber":18,"VerseNumber":4,"Text":"Na (ͻbεsan) abͻ wͻn a wͻ’ka sε Nyankopͻn awo ba no nso kͻkͻ"},{"SurahNumber":18,"VerseNumber":5,"Text":"(Saa nkorͻfoͻ no) nni (nsεm a wͻ’ka no) ho nimdeε; wͻn agya nom nso (a wͻ’resuasua wͻn no nso) saa ara. Asεm kεseε paa na epue firi wͻn ano no. Nkontomposεm ne deԑ wᴐ’keka no"},{"SurahNumber":18,"VerseNumber":6,"Text":"(Nkᴐmhyԑni), anhwԑ a wobԑha woho adi wᴐn ho awerεhoͻ awu, sε wͻ’nnye saa asεm yi nnie nti"},{"SurahNumber":18,"VerseNumber":7,"Text":"Nokorε sε, Y’a’yε deε εwͻ asaase soͻ no afεɛfεdeε ama (asaase) no, sεdeε Yε’de bεyε nnipa nsͻhwε, (agyina so ahwε) wͻn mu obi a odi dwuma pa"},{"SurahNumber":18,"VerseNumber":8,"Text":"Nokorε sε, Yε’bεyε deε εwͻ (asaase no) soͻ no (nyinaa) mfuturo, a wira anaa dua (biara) nnka wᴐ soͻ"},{"SurahNumber":18,"VerseNumber":9,"Text":"Anaa w’adwen yε wo sε Ɔbodan no mu foͻ no, ne Adwini a yadi (anaasε ntwerε a yatwerε fa wͻn ho) no ka Y’ԑnsԑnkyerԑnee a ԑyԑ nwanwa no ho anaa"},{"SurahNumber":18,"VerseNumber":10,"Text":"Ɛberε a mmeranteε no kͻbͻͻ wͻn ho adwaa wͻ ͻbodan no mu no, (wͻ’bͻͻ mpaeε) kaa sε: “Ye’Wura Nyankopͻn, ma yεn ahummͻborͻ a efri Wo nkyεn, na kyerε yεn kwan wͻ yεn dwumadie yi ho”"},{"SurahNumber":18,"VerseNumber":11,"Text":"Ye’sii wͻn aso (maa wͻ’daa nna tenten) wͻ ͻbodan no mu mfie pii"},{"SurahNumber":18,"VerseNumber":12,"Text":"Afei Y’enyanee wͻn sεdeε Ye’behunu akuo mmienu no mu deε onim akontabuo a (ͻbetumi) asese mmerε tenten a wͻ’de tenaa (ͻbodan no mu)"},{"SurahNumber":18,"VerseNumber":13,"Text":"(Nkͻmhyεni), Yε’de wͻn asεm no mu nokorε na εrebͻ wo amaneε. Nokorε sε, wͻ’yε mmeranteε a wͻ’gyee wͻn Wura Nyankopͻn diiε, na Yε’de tenenee kaa wͻn ho"},{"SurahNumber":18,"VerseNumber":14,"Text":"Yε’hyεε wͻn akoma den (maa wͻ’gyinaa pintinn), εberε a wͻ’sͻre gyina kaa sε: “Ye Wura Nyankopͻn no ne ͻsoro ne asaase Wura no, yεnnfri N’akyi mmfrε nyame foforͻ biara; (sε yefri N’akyi frε nyame foforͻ bi a), εneε nokorε sε na y’aka abususεm.“"},{"SurahNumber":18,"VerseNumber":15,"Text":"Yεn nkorͻfoͻ woi nom afri Nyankopͻn akyi afa anyame foforͻ. Adεn na wͻ’nfa tumi anaa nyinasoͻ pefee bi mmrε wͻn? Nipa bͻneni bεn na ͻkyεn obia ͻbͻ netrim twa nkontompo to Nyankopͻn soͻ"},{"SurahNumber":18,"VerseNumber":16,"Text":"(Mmeranteε no ka kyerεε wͻn ho wͻn ho sε): “Sε motwe mo ho fri wͻn ho, ne deε wͻ’som a εnyε Nyankopͻn no ho a, momͻ mo ho adwaa wͻ ͻbodan no mu. Mo Wura Nyankopͻn de N’ahummͻborͻ bεkata mo so, na W’ama modwuma die no ayε bͻkͻͻ ama mo“"},{"SurahNumber":18,"VerseNumber":17,"Text":"Sε awia no pue a wobehu sε efri wͻn bodan no so rekͻ nifa soͻ, na sε εrekͻtͻ a etwam san wͻn ho kͻ benkum so, aberε a wͻn wͻ (ͻbodan no) mu wͻ baabi a εhͻ baeε. Woi yε Nyankopͻn nsεnkyerεnee. Obia Nyankopͻn atene no no ͻne obi a wanya kwankyerε, na obi a Ɔbεyera no no, onnya okyitaafoͻ a ͻbεkyerε no kwan"},{"SurahNumber":18,"VerseNumber":18,"Text":"Ԑberε a wͻn ada no, (sε wohu wͻn a) wobεdwen sε wͻn anyane, na Yε’dane dane wͻn kͻ nifa so ne benkum so; na wͻn kraman a w’atwe nenan mmienu a edi animu no mu wͻ aboboa no ano. Sε wopue wͻn so a, anka wobεdane w’akyi adwane wͻn, na anka wͻn ho hu bεhyε wo mu ma"},{"SurahNumber":18,"VerseNumber":19,"Text":"Saa na Ye’nyanee wͻn sεdeε wͻ’bebisa wͻn ho-wͻn-ho. Wͻn mu kasamafoͻ no kaa sε: “Moatena mmerε tenten sεn?” Wͻ’kaa sε: Y’atena dakoro anaa dakoro mu kyԑfa bi. (Afei) wͻ’kaa sε: “Mo Wura Nyankopͻn na Onim mmerε tenten a mode atena (ha); enti monsoma mo mu baako na ͻnfa mo dwetε (sika) yi nkͻ kuro no mu; ͻnhwε aduane a εyε konkron na ͻnfa akͻnhoma wͻ mu merε mo. Na oni ne ho ni, na ͻnhwε yie na w’anna moasεm adi ankyerε obiara"},{"SurahNumber":18,"VerseNumber":20,"Text":"“Efrisε, sε wͻ’bepue mo so (anaasε sε wͻ’nsa ka mo) a, wͻ’besi mo aboͻ (aku mo), anaasε wͻ’bεma mo asan akͻ wͻn som no mu, (na sε εba saa a), εneε monni nkonim“"},{"SurahNumber":18,"VerseNumber":21,"Text":"Saa na Yε’maa (amanfoͻ) hunuu wͻn, sεdeε wͻ’behunu sε, Onyankopͻn bͻhyε no yε nokorε, na Dͻnhwere no nso akyinyeε biara nni ho. Kae εberε a (kuro no mu foͻ no) gyee akyinye wͻ wͻn nsεm no ho, wͻ’kaa sε: “Monsi dan nsi wͻn so“. Wͻn Wura Nyankopͻn Nim wͻn yie. (Enti) wͻn a wͻ’dii nkonim wͻ wͻn asεm no mu no kaa sε: “Yebesi (Masjid) Nyamedan asi wͻn so”"},{"SurahNumber":18,"VerseNumber":22,"Text":"(Ebi nom) se wͻ’yε mmiεnsa, wͻn kraman na εka wͻn ho nnan; εna (ebi nom nso) se: wͻ’yε nnum, na wͻn kraman na εka ho nsia; wͻ’twa nkontompo kyerε wͻn adwen wͻ ahuntasεm ho; (ebi nom nso) se, (wͻ’yε) nson, wͻn kraman na εka wͻn ho nwͻtwe. Ka sε: “Me Wura Nyankopͻn na Onim wͻn dodoͻ, na obiara nnim gyesε (nnipa) kakraabi. Enti εnnye wͻn ho akyinnye, na mmom gyina nsεm a εda adie (a Y’ayi ama woͻ no so). Na hwε na woammisa wͻn ho asεm wͻ (Yudafoͻ ne Kristofoͻ no) mu biara hͻ"},{"SurahNumber":18,"VerseNumber":23,"Text":"Na hwε na woanka amfa biribi ho sε: “Mεyε saa adeε no ͻkyena"},{"SurahNumber":18,"VerseNumber":24,"Text":"Na mmom (dikan ka sε): “Sε Onyankopͻn pε a”. Sε wowerε fi a, kae wo Wura Nyankopͻn, na kasε: “Ebia me Wura Nyankopͻn bεkyerε me kwan akͻ kwan tenenee a εbεn kyεn woi so “"},{"SurahNumber":18,"VerseNumber":25,"Text":"(Saa nkorͻfoͻ no) tenaa wͻn bodan no mu mfie ahaasa na wͻ’de (mfie) nkron kaa ho"},{"SurahNumber":18,"VerseNumber":26,"Text":"(Nkͻmhyεni), ka sε: “Onyankopͻn Nim berε tenten a wͻ’de tenaa (ͻbodan no mu). Ɔno na ͻsoro ne asaase so ahuntasεm wͻ no. Sεdeε Osi hunu adeε (pefee) ne sεdeε Osi te asεm (biara); wͻ’nni okyitaafoͻ biara ka Ne ho, na Onni ͻhokafoͻ biara nso wͻ N’atemmuo mu“"},{"SurahNumber":18,"VerseNumber":27,"Text":"Kenkan Adiyisεm a yayi ama woͻ a εfiri wo Wura Nyankopͻn Nwoma no mu no. Obiara ntumi nsesa N’asεm, na wonnya dwane kͻbea biara wͻ N’akyi"},{"SurahNumber":18,"VerseNumber":28,"Text":"Na nya woho aboterε ma wͻn a wͻ’su frε wͻn Wura Nyankopͻn anͻpa ne anyumerε de hwehwε N’anim animuonyam no; na enyi w’ani mfri wͻn so nhwehwε wiase afεεfεdeε. Na enni obi a Y’ama n’akoma werε afri Yεn nkaekaeε, na odi n’apεdeε akyi, na n’asεm (anaa nedwumadi bͻne) aborosoͻ no akyi"},{"SurahNumber":18,"VerseNumber":29,"Text":"Ka sε: “Nokorε no fri mo Wura Nyankopͻn hͻ; enti obi a ͻpε no ͻnye ni, na obi a ͻpε no nso ͻmpo. Nokorε sε Y’asiesie Amanehunu gya a ne wisie betwa wͻn ho ahyia (tesε fasuo) ato hͻ ama abͻneεfoͻ no. Sε wͻ’su pε nsuo a, yεbεma wͻn nsuo a εtesε yaawa a yanane, ama aworͻ wͻn anim. Nsu bͻne paa ne no; na ahomegye bea bͻne paa nso ne hͻ"},{"SurahNumber":18,"VerseNumber":30,"Text":"Nokorε sε wͻn a wͻ’agye adie na wͻ’di dwuma pa no, nokorε sε, Yε’mma wͻn a wͻ’di dwuma pa no akatua nnyε kwa"},{"SurahNumber":18,"VerseNumber":31,"Text":"Saa nkorͻfoͻ no na Aheman a εwͻ hͻ daa a, nsubͻnten nenam aseε no wͻ wͻn; Yε’de sika kͻkͻͻ nkapo bεhyehyε wͻn, na wͻ’befira kyeme (anaa serekye) ntoma papa monomono, ne kente pa paa a yadi mu adwini; na wͻ’bεgyegye adamu wͻ ahennwa so. Akatua pa paa ne no; na Ahomegye bea pa nso ni"},{"SurahNumber":18,"VerseNumber":32,"Text":"Yε nnipa mmienu bi ho mfatoho bi kyerε wͻn. Wͻn mu baako Yε’maa no bobe turo mmienu, εna Yε’de akyiresua nnua twaa ho hyiaeε, εna ne mmienu ntεm no Yε’yεε afuo wͻ hͻ"},{"SurahNumber":18,"VerseNumber":33,"Text":"Saa Turo mmienu no mu biara soo nenuaba a (neberε) ampa ho koraa, na Yε’maa nsuo puepue wͻ ne mmienu ntεm"},{"SurahNumber":18,"VerseNumber":34,"Text":"Na onyaa nnaba. Enti ͻka kyerεε ne yͻnko no, εberε a ͻne no rekasa sε: “Mewͻ sika ne nnipa dͻm kεse kyεn wo”"},{"SurahNumber":18,"VerseNumber":35,"Text":"(Ɔde ahomasoͻ) kͻͻ ne turo no mu aberε a wadi bͻne atia nekraa. Ɔkaa sε: “Menkae sε woi bεsεe da “"},{"SurahNumber":18,"VerseNumber":36,"Text":"“Na Menkae nso sε Dͻnhwere no bεba; nasε (εba mpo na) mesan kͻ me Wura hͻ a, menya sankͻ-bea a εkyεn woi“"},{"SurahNumber":18,"VerseNumber":37,"Text":"Ne yͻnko no ka kyerεε no wͻ εberε a ͻne no rekasa sε: “Enti W’apo Nea Ɔbͻͻ wo fri mfuturo mu, na afei (Ɔbͻͻ wo) fri ahobaeε mu, na afei Ɔnyonoo wo pεpεεpε maa woyεε nipa?”"},{"SurahNumber":18,"VerseNumber":38,"Text":"“Mmom medeε, Onyankopͻn ne me Wura; na menfa biribiara mmata me Wura Nyankopͻn ho .“"},{"SurahNumber":18,"VerseNumber":39,"Text":"“Na εyε ma wo sε wo wuraa wo turo no mu no anka wokaa sε: “Deε Onyankopͻn pε (na εnyε hͻ); Tumi biara nnihͻ gyesε Nyankopͻn hͻ. Sε wohwε me sε sika ne mma a mewͻ sua sene deε wowͻ a"},{"SurahNumber":18,"VerseNumber":40,"Text":"Ebia me Wura Nyankopͻn bεma me deε εyε kyεn wo turo no, na Wͻ’asiane agradaa mmobͻmuu fri soro (abεsεe no) ama no ayε sε asaase a aduaba biara nni soͻ"},{"SurahNumber":18,"VerseNumber":41,"Text":"Anaasε (Ɔbεma) nensuo no awe korakora a wontumi nnhu akyire kwan bio"},{"SurahNumber":18,"VerseNumber":42,"Text":"Na (ͻsεeε) betwaa ne nnuaba no ho hyiae; enti ofitii aseε (de awerεhoͻ) kyinkyim nensa wͻ deε wasεe no wͻ (afuo) no ho no ho, aberε a εda hͻ a hwee nni mu a adane abutuo; ͻkaa sε: “Adi ayε me, mehunui a anka manfa biribi ammata me Wura (Nyankopͻn) ho.“"},{"SurahNumber":18,"VerseNumber":43,"Text":"Na w’annya (nnipa) kuo bi wͻ Nyankopͻn akyi a wͻ’bεboa no, na wantumi ammoa ne ho nso"},{"SurahNumber":18,"VerseNumber":44,"Text":"Saa berε no, ntwitwagyeε anaasε tumi no nyinaa wͻ Nyankopͻn Nokwafoͻ no. Ɔno na otua akatua pa, na Nehͻ ne awieε pa no"},{"SurahNumber":18,"VerseNumber":45,"Text":"Yε wiase asetena nso ho mfatoho bi ma wͻn: Ɛtesε nsuo a, Y’esiane fri soro, na asaase so nnuaba no dedi afra na εyε frͻmfrͻmfrͻm fεfεεfε, afei na awo na abubu asin-asin na mframa abͻ no na atu apete. Onyankopͻn na Ɔwͻ biribiara so tumi"},{"SurahNumber":18,"VerseNumber":46,"Text":"Sika anaa ahonyadeε ne mma yε wiase yi mu afεεfεdeε; na deε εwͻ hͻ daa ne dwumadi pa; εno na εyε wͻ wo Wura (Nyankopͻn) hͻ, na εno nso na εwͻ akatua pa ne anidaasoͻ pa"},{"SurahNumber":18,"VerseNumber":47,"Text":"Ɛda a Yε’bεma mmepͻ atutu afri hͻ no, wobehunu sε asaase bεda so frεtεtεtεtε, na Yε’bεboa wͻn nyinaa ano na Ye’nnya wͻn mu biara wͻ akyire"},{"SurahNumber":18,"VerseNumber":48,"Text":"Yεde wͻn bεba wͻ wo Wura Nyankopͻn anim a wͻn ato santen. (Nyankopͻn bεka sε): “Nokorε sε moaba Yεn hͻ sεdeε Ye’dii kan bͻͻ mo no ara. Daabi, na modwen sε, Yε’nhyεε εberε biara mmaa mo"},{"SurahNumber":18,"VerseNumber":49,"Text":"Yεde (mo dwumadie ho) Nwoma no bεto (moanim) na wobehunu sε, abͻnefoͻ no bεbͻ hu wͻ deε εwͻ mu no ho, na wͻ’bεka sε: “Adi ayε yεn! Nwoma bεn na ennya (asεm) ketewa anaa kεseε (biara) na mmom gyesε εsese (ne nyinaa yi)? Wͻ’behunu deε wͻ’yͻeε nyinaa sε abεda wͻn anim. Wo Wura Nyankopͻn deε Onni obiara amim"},{"SurahNumber":18,"VerseNumber":50,"Text":"Kae εberε a Yε’ka kyerεε Soro abͻfoͻ no sε: ”Momfa moanim mmutu fͻm mmerε mo ho ase ma Adam“. wͻn (nyinaa) de wͻn anim butuu fͻm (maa no), gyesε Iblis nko ara. Na ͻka Jinnifoͻ no ho; na ͻyεε ne Wura (Nyankopͻn) ahyεdeε ho asoͻden. Enti mobefri M’akyi afa ͻno ne n’asefoͻ no ayͻnkoͻ aberε a wͻ’yε moatanfoͻ? Ɛyε nsesaeε bͻne paa ma abͻneεfoͻ no (sε wͻ’asesa Nyankopͻn som resom ͻbonsam)"},{"SurahNumber":18,"VerseNumber":51,"Text":"M’amma (Jinnfoͻ no) anhunu ͻsoro ne asaase mmͻeε, anaasε wͻn ara wͻn mmͻeε, anaasε Mεfa wͻn a wͻ’yera (nnipa no) aboafoͻ"},{"SurahNumber":18,"VerseNumber":52,"Text":"Kae Ɛda a (Nyankopͻn) bεka sε: “Monfrε wͻn a modwen sε wͻ’ka Me ho no. Wͻ’bεfrε wͻn deε, nanso wͻ’nnye wͻn so, na Yε’de εhyeε anaa ekuu bi bεto wͻn ntεm"},{"SurahNumber":18,"VerseNumber":53,"Text":"Abͻneεfoͻ no behunu Ogya no, na wͻ’behunu sε wͻ’rete ahwe mu, na wͻ’nnya εho kwati kwan biara (nnwane)"},{"SurahNumber":18,"VerseNumber":54,"Text":"Ampa sε Y’ԑnam mfatoho ne abebuo ahodoᴐ so akyerεkyerε biribara mu wͻ saa Qur’aan yi mu ama nnipa, nanso onipa yε okyinyefo kyεn biribiara"},{"SurahNumber":18,"VerseNumber":55,"Text":"Ɛnyε hwee na esi nnipa kwan sε εmma wͻ’nnye nnie wͻ εberε a kwan kyerε no bεba wͻn hͻ, anaasε wͻ’bεsrε wͻn Wura Nyankopͻn hͻ bͻnefakyε, na mmom (deε wͻ’retwεn ne sε) tetefoͻ no kwan no bi bεba wͻn soͻ, anaasε asotwee no behyia wͻn mpu-ne-mpu"},{"SurahNumber":18,"VerseNumber":56,"Text":"Ԑnyε hwee ho nti na Yε’soma asomafoͻ no, na mmom sεdeε (wͻ’de Aheman no mu) anigyesεm no bεbͻ (amanfoͻ) anohoba, na (wͻ’de Amane-hunu gya no nso ho asεm) bεbͻ kͻkͻ. Nanso wͻn a wͻ’yi boniayε no de nkontompo gye akyinye sεdeε wͻ’de betu Nokorε no aguo, na wͻ’fa Mensεm no ne deε yεde bͻ wͻn kͻkͻ no agorͻ ne fεw die"},{"SurahNumber":18,"VerseNumber":57,"Text":"Hwan na ͻyε (nipa) bͻneni kyεn obia yεkae no ne Wura Nyankopͻn Nsεm no a ͻtwe ne ho fri ho, na ne werε firi dwuma a nensa adi ato n’anim? Nokorε sε Yε’de mmuasoͻ abua wͻn akoma so sεdeε wͻ’nnte (asεm no) ase, na akraa wͻ wͻn asom. Sε wofrε wͻn kͻ tenenee no mu mpo a, wͻ’nntene da"},{"SurahNumber":18,"VerseNumber":58,"Text":"Wo Wura Nyankopͻn ne Bͻnefakyε Hene, Mmͻborͻhunu ahyε no mma. Sε Ɔretwe wͻn aso wͻ dwuma a wͻn adie ho a, anka Ɔbεma asotwee no aba wͻn so ntεm. Nanso wͻn wͻ εberε a yahyε a wͻ’nnya ho dwanekͻbea"},{"SurahNumber":18,"VerseNumber":59,"Text":"Saa nkuro a Yε’sεee no wͻ εberε a wͻ’yεε bͻne no, Yε’hyεε εberε maa wͻn sεeε no"},{"SurahNumber":18,"VerseNumber":60,"Text":"Kae εberε a Mose ka kyerεε n’abͻfra (Yusha’u anaasε Yosua) sε: “Mennyae (nanteε anaasε mennye m’ahome) kͻpem sε meduru ͻpo mmienu no abͻeε anaasε mεkͻ so ara mfie mu “"},{"SurahNumber":18,"VerseNumber":61,"Text":"Ɛberε a wͻ’duruu ne mmienu abͻeε ntεm hɔ no, wͻn werε frii wͻn adwene no, na ͻfaa ne kwan wͻ tokuro bi mu kͻͻ ͻpo no mu maa n’akyi kwan yerae"},{"SurahNumber":18,"VerseNumber":62,"Text":"Ɛberε a wͻ’twaa kwan no kͻͻ kakra no, ͻka kyerεε n’abͻfra no sε: “Fa yεn anͻpa duane no bra, ampa sε yabrε wͻ yεn akwantuo yi mu paa“"},{"SurahNumber":18,"VerseNumber":63,"Text":"Yusha’u kaa sε: “Woahunu, εberε a yεsoεε wͻ ͻboͻ no soͻ no, mewerε frii adwene no, na εnyε obiara na ͻmaa me werε friε na mmom ͻbonsam (na ͻmaa mewerε firii) sε mεka akyerε (woͻ), na (adwene) no faa ne kwan kͻͻ ͻpo no mu awanwa kwan bi so"},{"SurahNumber":18,"VerseNumber":64,"Text":"(Mose) kaa sε: “Woi na yεrehwehwε no. Enti wͻ’san wͻn akyi bεfaa wͻn anamͻn no so"},{"SurahNumber":18,"VerseNumber":65,"Text":"Wͻ’behunu akoa bi a wͻ’yε Yεn nkoa no mu baako a Y’ama no ahummͻborͻ a efri Yεn hͻ, na Yε’de nimdeε a efiri Yεn hͻ akyerε no"},{"SurahNumber":18,"VerseNumber":66,"Text":"Mose ka kyerε no sε: “Meni w’akyi ma wonkyerε me nimdeε a yakyerε woͻ no bi?“"},{"SurahNumber":18,"VerseNumber":67,"Text":"(Hadir) kaa sε: “Nokorε sε wontumi nnya me ho aboterε“"},{"SurahNumber":18,"VerseNumber":68,"Text":"“Ɛbεyε dεn na wanya aboterε wͻ adeε a wonte aseε anaasε wonni ho nimdeε ho? “"},{"SurahNumber":18,"VerseNumber":69,"Text":"(Mose) kaa sε: ”Sε Nyankopͻn pε a, wobehunu sε me wͻ aboterε na mennyε w’ahyεdeε nso ho asoͻden “"},{"SurahNumber":18,"VerseNumber":70,"Text":"(Hadir) kaa sε: “Sε wobedi m’akyi a εneε hwε na woammisa me biribi ho asεm kͻpem sε, me ara mεka ho asεm akyerε woͻ“"},{"SurahNumber":18,"VerseNumber":71,"Text":"Enti wͻ’sii mu kͻe kosii εberε a wͻ’foroo nhyεma bi, (Hadir) tuu mu tokuro. Mose kaa sε: “Watu mu tokuro sεdeε emufoͻ no bεmem? Nokorε sε w’adi dwuma bͻne paa"},{"SurahNumber":18,"VerseNumber":72,"Text":"(Hadir) kaa sε: “Manka ankyerε wo sε wontumi nya me ho aboterε?”"},{"SurahNumber":18,"VerseNumber":73,"Text":"(Mose) kaa sε: “Ɛntwe m’aso wͻ deε me werε afri no ho, na εnyε dendeenden wͻ me so wͻ deε meyͻeε yi ho“"},{"SurahNumber":18,"VerseNumber":74,"Text":"Enti wͻ’sii mu kͻe, kosii εberε a wͻ’hyiaa abarimaa bi, εna (Hadir) kum no. (Mose) kaa sε: “Wakum onipa a onni nipa kum bͻne ho fͻ? Ampa sε w’ayε amumuyε kεse.”"}]}