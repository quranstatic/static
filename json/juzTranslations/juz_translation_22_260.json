{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":33,"VerseNumber":31,"Text":"Na sadn sa mangongonotan rkano ko Allah go so sogo Iyan, go nggalbk sa mapiya, na imbgay Ami ron so balas rkaniyan sa takp: Go thiyagaran Ami skaniyan sa pagpr a mapiya"},{"SurahNumber":33,"VerseNumber":32,"Text":"Hay manga karoma o Nabi, kna a ba kano lagid o pithanggisaan ko manga babay: O pangongonotan kano, na di niyo phakaronoka so katharo, ka maynam o katatagoan so poso iyan sa gdamn, go tharo kano sa katharo a ontol"},{"SurahNumber":33,"VerseNumber":33,"Text":"Go kakadn kano ko manga walay niyo, go di kano phangangarig, sa kapangangarig ko kadaa mlng a paganay; na tindgn iyo so sambayang, go tonaya niyo so zakat; go onoti niyo so Allah go so sogo Iyan. Aya dn a kabaya o Allah na an Iyan rkano maylang so marzik (hay) taw ko walay (o Nabi), go an kano Niyan masoti sa samporna a kasoti"},{"SurahNumber":33,"VerseNumber":34,"Text":"Go tanodi niyo so pphangadian ko manga walay niyo, a manga ayat o Allah, go ongangn: Mataan! a so Allah na tatap a Lambasi-katao, a Kaip"},{"SurahNumber":33,"VerseNumber":35,"Text":"Mataan! a so mimbabayorantang a manga mama, go so mimbabayorantang a manga babay, go so miyamaratiyaya a manga mama, go so miyamaratiyaya a manga babay, go so miyamangongonotan a manga mama, go so miyamangongonotan a manga babay, go so miyamangimbnar a manga mama, go so miyamangimbnar a manga babay, go so manga papantang a manga mama, go so manga papantang a manga babay, go so khipangangalimbabaan a manga mama, go so khipangangalimbabaan a manga babay, go so gii zadka a manga mama, go so gii zasadka a manga babay, go so manga barapowasa a manga mama, go so manga barapowasa a manga babay, go so khizisiyapn iran so manga ginawa iran a manga mama, go so manga masiyapn a manga babay, go so khipakatatadm ko Allah sa madakl a manga mama, go so khipakatatadm a manga babay, na pithiyagaran siran o Allah sa maap, go balas a mala"},{"SurahNumber":33,"VerseNumber":36,"Text":"Na da mapatot ko miyaratiyaya a mama, go da ko miyaratiyaya a babay, igira a adn a inisogo o Allah ago so sogo Iyan, a sogoan, oba adn a mabaloy a bagian iran a kambayabaya ko okit iran: Na sadn sa sorangn iyan so Allah go so sogo Iyan, na sabnar a miyadadag sa kadadag a mapayag"},{"SurahNumber":33,"VerseNumber":37,"Text":"Na gowani na giing ka tharoon ko inikalimo o Allah skaniyan, go inikapdii ka skaniyan a: \"Thatapiin ka si karomang ka, go kalkn ka so Allah\"; pag-umaan ka sii ko ginawang ka so nganin a so Allah na phayagn Iyan oto: Go ipkhalk ka so manga manosiya, a so Allah i patot a ikhalk ka Skaniyan. Na kagiya a minggolalan on i zayd so hadiyat, na piyakipangaroma Mi rka skaniyan: ka an daa khabaloy ko miyamaratiyaya a dosa sii ko manga karoma o piyamangowa iran a manga wata iran, igira a mininggolalan iran kiran so hadiyat. Na tatap a so sogoan o Allah na mapnggolawla"},{"SurahNumber":33,"VerseNumber":38,"Text":"Da a miyaadn ko Nabi a dosa sii ko piyakay ron o Allah. Okit o Allah sii ko siran a miyanga iipos gowani. Na miyabaloy so sogoan o Allah a taks, a madidiyangka"},{"SurahNumber":33,"VerseNumber":39,"Text":"Siran na ipzampay ran so manga sogoan o Allah, go ipkhalk iran Skaniyan, go da a ikhalk iran a isa bo inonta so Allah. Na makatatarotop so Allah a Pagiitong"},{"SurahNumber":33,"VerseNumber":40,"Text":"Da mabaloy so Mohammad a ama o isa ko manga mama rkano, na ogaid na sogo o Allah, go mori ko manga nabi: Na tatap a so Allah sii ko langowan taman na katawan Iyan"},{"SurahNumber":33,"VerseNumber":41,"Text":"Hay so miyamaratiyaya! tadmi niyo so Allah sa tadm a madakl"},{"SurahNumber":33,"VerseNumber":42,"Text":"Go phoroporoon iyo Skaniyan ko kapitapita, go so kagabigabi"},{"SurahNumber":33,"VerseNumber":43,"Text":"Skaniyan so pphangalimo rkano, go so manga malaikat Iyan (na ipkhalimo kano iran), ka phakaawaan kano Niyan phoon ko manga lilibotng a makasong kano ko maliwanag: Na tatap a Makalimoon ko miyamaratiyaya"},{"SurahNumber":33,"VerseNumber":44,"Text":"Aya kormat kiran ko alongan a kimbaratmowaan iran ko Allah na \"Salaam\". Go pithiyagaran Iyan siran sa balas a mapiya"},{"SurahNumber":33,"VerseNumber":45,"Text":"Hay Nabi, mataan! a Skami na siyogo Ami ska a saksi, go pphamanothol sa mapiya, go pphamakaiktiyar"},{"SurahNumber":33,"VerseNumber":46,"Text":"Go pphanolon ko (onot ko) Allah sabap sa idin Iyan, go palitaan a masindaw"},{"SurahNumber":33,"VerseNumber":47,"Text":"Na pphamanotholang ka ko miyamaratiyaya a: Mataan! a adn a bagian iran a phoon ko Allah a kakayaan a lbi a mala"},{"SurahNumber":33,"VerseNumber":48,"Text":"Na ding ka pagonoti so miyamangongkir, go so manga monapik, go talikhoding ka so kaphringasaa iran (rka), go sariging ka so Allah; ka makatatarotop so Allah a Sasarigan"},{"SurahNumber":33,"VerseNumber":49,"Text":"Hay so miyamaratiyaya, igira a miyamangaroma kano ko miyamaratiyaya a manga babay, oriyan iyan na inizoway niyo siran ko da niyo kiran pn kiproradaan, na da a bagian iyo kiran a ida a maphagitong iyo skaniyan: Na bgi niyo siran sa ipakapiya a ginawa iran; go blaga niyo siran sa kamblag, a maliwanag"},{"SurahNumber":33,"VerseNumber":50,"Text":"Hay Nabi, mataan! a Skami na hiyalal Ami rka so manga karomang ka, a so minibgaing ka so manga btang kiran; go so miyakhapaar o tangan ka a pd ko piyakitaban rka o Allah (ko kiyathidawa); go so manga wata a babay o pagari i ama a ka, go so manga wata a babay o babay i ama a ka, go so manga wata a babay o laki i ina a ka, go so manga wata a babay o pagari i ina a ka, a siran so miyamanogalin sa ingd a pd ka; go so babay a mapaparatiyaya o thawakimn iyan a ginawa niyan ko Nabi, o kabaya o Nabi a kapangaromaa niyan on; - sii rka bo miyapharo, liyo ron so miyamaratiyaya; sabnar a katawan Ami so inipaliyogat Ami kiran makapantag ko manga karoma iran, go so miyakhapaar o manga tangan iran, ka an da a khaadn rka a masimpit. Na tatap a so Allah na Manapi, a Makalimoon"},{"SurahNumber":33,"VerseNumber":51,"Text":"Maphakaoring ka so taw a kabaya aka kiran, go khikakp ka so taw a kabaya aka: Na sa taw a khabayaan ka a pd ko taw a tiyawarang ka na da a dosang ka (on). Giyoto man i marani a kaphakapiya a ginawa iran, go di iran kapakapmboko, go kasosoat iran ko inibgaing ka kiran sa tanan siran: Na so Allah na katawan Iyan so zisii ko manga poso iyo: Na tatap a so Allah na Matao, a Matigr"},{"SurahNumber":33,"VerseNumber":52,"Text":"Di rka halal so manga babay ko oriyan aya, go di (rka halal) so kasambiing ka kiran - sa pd a manga karoma, apiya i kiya soata rka o kataid iran, inonta so miyakhapaar o tangan ka: Na tatap a so Allah sii ko langowan o shay´ na totonggoan Iyan"},{"SurahNumber":33,"VerseNumber":53,"Text":"Hay so miyamaratiyaya, di kano zold ko manga walay o Nabi, - inonta o kaydini kano, sii ko pangn´ngkn, sa di niyo nanayawa i kaloto iyan: Na ogaid na igira a tiyalowan kano, na sold kano; na igira a miyakakan kano, na mblablag kano, na di kano pphama-nmbatmbang sa makapantag sa tothol. Mataan! a giyoto man na khabaloy a phakaringasa ko Nabi: Na ipkhaya kano niyan, na so Allah na di Niyan ikhaya so bnar. Na igira adn a ipagiza iyo kiran a hadiyat, na izaan iyo kiran ko liyo o rnding: Giyotoman i tanto a phakasoti ko manga poso iyo, ago so manga poso iran. Na da rkano mapatot oba niyo ringasaa so Rasolollah, go oba niyo pangaromaa so manga karoma niyan ko oriyan iyan sa dayon sa dayon. Mataan! a giyoto man na miyabaloy sii ko Allah a mala (a dosa)"},{"SurahNumber":33,"VerseNumber":54,"Text":"O adn a payagn iyo a shay´ odi na pagmaan iyo skaniyan, na mataan! a so Allah na tatap a sii ko langowan taman na katawan Iyan"},{"SurahNumber":33,"VerseNumber":55,"Text":"Daa dosa iran sii ko manga ama iran, go da ko manga wata iran a manga mama, go da ko manga laki ran, go da ko manga wata a manga mama o manga laki ran, go da ko manga wata a manga mama o manga pagari ran, go da ko manga babay kiran, go da ko miyakhapaar o manga tangan iran (i dosa). Na kalkn iran so Allah; mataan! a so Allah na tatap a Saksi ko langowan taman"},{"SurahNumber":33,"VerseNumber":56,"Text":"Mataan! a so Allah ago so manga malaikat Iyan na ipphangalimo iran so Nabi: Hay so miyamaratiyaya, pangni niyo sa limo skaniyan, go pangni niyo sa kalilintad a samporna a kalilintad"},{"SurahNumber":33,"VerseNumber":57,"Text":"Mataan! a siran a gii ziyanta ko Allah ago so sogo Iyan, na pimorkaan siran o Allah sii sa doniya, go sa akhirat, go pithiyagaran Iyan siran sa siksa a phakahina"},{"SurahNumber":33,"VerseNumber":58,"Text":"Na siran a gi iran iziyanta ko miyamaratiyaya a manga mama, go so miyamaratiyaya a manga babay so da iran manggalbk, na sabnar a miyakaawid siran sa tmpo, go dosa a mapayag"},{"SurahNumber":33,"VerseNumber":59,"Text":"Hay Nabi! tharoang ka ko manga karomang ka, go so manga wata a ka a manga babay, go so manga babay ko miyamaratiyaya, a sapngn iran ko manga olo iran go sii ko manga paras iran so manga nditarn iran go so manga sapng iran, ka an kadilongi so manga paras iran ago so manga rarb iran ago so manga olo iran. Giyoto man i lbi a marani a kakilala a kiran, na di siran maziyanta. Na tatap a so Allah na Manapi, a Makalimoon"},{"SurahNumber":33,"VerseNumber":60,"Text":"Ibt odi gnk so manga monapik, go so siran a katatagoan so manga poso iran sa gdamn, go so pphamangalap sa Madinah, na mataan a pakipangarasiyan Ami rka siran dn: Oriyan iyan na da a makiziringan kiran rka roo inonta so mayto"},{"SurahNumber":33,"VerseNumber":61,"Text":"Piyangamomorkaan: Apiya anda siran matoon na pphangowaan siran, go pphamono on siran sa samporna a kapamono"},{"SurahNumber":33,"VerseNumber":62,"Text":"Okit o Allah sii ko siran a miyangaiipos gowani: Na da dn a khatoon ka a kasambii ko okit o Allah"},{"SurahNumber":33,"VerseNumber":63,"Text":"Ipagiza rka o manga manosiya so bangkit, tharoang ka a: \"So katawi ron na sii bo ko Allah\": Na antawaa i kaphakitokawan iyan rka? - sa masikn a so bangkit na khabaloy a marani"},{"SurahNumber":33,"VerseNumber":64,"Text":"Mataan! a so Allah na pimorkaan Iyan so manga kafir, go pithiyagaran Iyan siran sa kadg"},{"SurahNumber":33,"VerseNumber":65,"Text":"Makakakal siran on sa dayon sa dayon: da a khatoon iran a panarigan, go da a tabanga"},{"SurahNumber":33,"VerseNumber":66,"Text":"Sii ko gawii a kakhliklida ko manga paras iran ko apoy, na matharo iran: \"Ah hay! Oba tano bo kiyaonotan so Allah go kiyaonotan tano so Rasol"},{"SurahNumber":33,"VerseNumber":67,"Text":"Go Tharoon iran a: \"Kadnan ami, mataan! a skami na kiyaonotan ami so manga nakoda ami, go so manga ala rkami, na miyadadag kami ran ko lalan"},{"SurahNumber":33,"VerseNumber":68,"Text":"Kadnan ami, bging Ka siran sa dowa takp ko siksa, go pmorkaing Ka siran sa morka a mala"},{"SurahNumber":33,"VerseNumber":69,"Text":"Hay so miyamaratiyaya, di niyo zowaa so siran a miziyanta ko Mosa, na piyakakiyas skaniyan o Allah ko pitharo iran: Go miyabaloy sii ko Allah a mmnangan"},{"SurahNumber":33,"VerseNumber":70,"Text":"Hay so miyamaratiyaya, onoti niyo so Allah, go tharo kano sa katharo a ontol"},{"SurahNumber":33,"VerseNumber":71,"Text":"Ka tanorn Iyan rkano so manga galbk iyo, go napi Niyan rkano so manga dosa niyo: Na sa taw a onotan iyan so Allah ago so sogo Iyan, na sabnar a miyakadaag sa daag a mala"},{"SurahNumber":33,"VerseNumber":72,"Text":"Mataan! a Skami na iniayag Ami so sarig ko manga langit go so lopa, go so manga palaw; na da iran pangrawa oba iran oto awidi, go inikalk iran oto: Na inawidan oto o manosiya; - mataan! a skaniyan na aya btad iyan na salimbot, a da a mlng iyan"},{"SurahNumber":33,"VerseNumber":73,"Text":"Kagiya ziksaan o Allah so manga monapik a manga mama, go so manga monapik a manga babay, go so manga pananakoto a manga mama, go so manga pananakoto a manga babay, go phakatawbatn o Allah so miyamaratiyaya a manga mama, go so miyamaratiyaya a manga babay: Na tatap a so Allah na Manapi, a Makalimoon"},{"SurahNumber":34,"VerseNumber":1,"Text":"So podi na rk o Allah, a so Khirk ko nganin a zisii ko manga langit go so nganin a zisii ko lopa: Go rk Iyan so podi ko akhirat: Go Skaniyan so Mawngangn, a Kaip"},{"SurahNumber":34,"VerseNumber":2,"Text":"Katawan Iyan so pphakasold ko lopa, go so pphakambowat a phoon rkaniyan; go so pphakatoron a phoon ko langit, go so pphakapanik ko sold iyan. Na Skaniyan so Makalimoon, a Manapi"},{"SurahNumber":34,"VerseNumber":3,"Text":"Na pitharo o siran a miyamangongkir a: \"Di rktano phakatalingoma so bangkit\": Tharoang ka: \"Oway na! Ibt ko Kadnan ko, ka mataan a phakatalingoma rkano dn; - a Matao ko migagaib; - da a makaphagma on a timbang bo o ssrm sii ko manga langit, go da sii ko lopa: Go da a mayto a di giyoto, go da a mala, a ba di matatago ko kitab a mapayag"},{"SurahNumber":34,"VerseNumber":4,"Text":"Kagiya a mbalasan Iyan so miyamaratiyaya, go pinggalbk iran so manga pipiya: Siran man na adn a bagian iran a maap, go pagpr a mapiya"},{"SurahNumber":34,"VerseNumber":5,"Text":"Na so miyamanamar (mrn) ko manga ayat Ami, a rorompisan iran; na siran man na adn a bagian iran a siksa, - a pd ko sangat a siksa a malipds"},{"SurahNumber":34,"VerseNumber":6,"Text":"Na katawan o siran a piyamgan ko katao so initoron rka a phoon ko Kadnan ka a skaniyan so bnar, go makapnggonanao ko lalan o (Allah a) Mabagr, a Pphodin"},{"SurahNumber":34,"VerseNumber":7,"Text":"Na pitharo o siran a miyamangongkir: \"Ba ami rkano thoroon so mama a phanotholn iyan rkano, a amay ka mazaropt kano sa samporna a kazaropt, na mataan! a skano na khatago dn ko kaadn a bago"},{"SurahNumber":34,"VerseNumber":8,"Text":"Ba niyan inangkob so Allah sa kabokhag, antawaa ba katatagoi skaniyan sa bthang?\" - kna, ka siran a di mapaparatiyaya ko akhirat, na khatago ko siksa, go so kadadag a mawatan"},{"SurahNumber":34,"VerseNumber":9,"Text":"Ba iran da maylay so kasasangoran iran, go so katatalikhodan iran, ko langit ago so lopa? O kabaya Ami, na khalandng Ami siran ko lopa, odi na khawlogan Ami siran sa sagintas ko langit. Mataan! a adn a matatago roo man a titho a tanda ko oman i oripn a pphananangoran"},{"SurahNumber":34,"VerseNumber":10,"Text":"Na sabnsabnar a bigan Ami so Dawood sa phoon Rkami a kakayaan: \"Hay manga palaw, pndoyoga niyo skaniyan. Go so manga papanok. Go piyakalmk Ami ron so potaw"},{"SurahNumber":34,"VerseNumber":11,"Text":"(Pitharo Ami:) \"Phanday ka sa manga rabn a manga lolowag, go zokhoding ka sa ringkar, go ngalbk kano sa mapiya; mataan! a Sakn i phagilay ko gii niyo nggolawlaan"},{"SurahNumber":34,"VerseNumber":12,"Text":"Na (piyakaphasiyonot Ami) sii ko Solayman so ndo; a so sagad iyan ko kapipita na sawlan (a ilalakaw ron), go so sagad iyan ko kagabigabi na sawlan (a ilalakaw ron); go piyakatoga Ami ron so bowalan a galang; go so sabaad ko manga jinn na taw a gii nggalbk ko hadapan iyan, sabap ko idin o Kadnan iyan; na sa taw a phasiwang kiran ko sogoan Ami, na phakataamn Ami skaniyan ko siksa a kadg"},{"SurahNumber":34,"VerseNumber":13,"Text":"Ipphangmbaal iran sa kabaya iyan, a manga masjid, go manga toladan, go manga apang a ndalagid o paridi, go manga kodn a manga bbkn: \"Nggalbk kano a manga tonganay o Dawood, sa kapanalamat. Mayto ko manga oripn Ko so mananalamat"},{"SurahNumber":34,"VerseNumber":14,"Text":"Na kagiya a pakanggolalann Ami ron so kapatay, na da a miyakatoro kiran ko kiyapatay niyan a inonta so ingan ko lopa, a pkhn iyan so tongkat iyan: Na kagiya a maothang; na miyapayag so manga jinn a opama ka siran na katawi ran so migagaib, na di siran malanggay ko karomasayan a phakahina"},{"SurahNumber":34,"VerseNumber":15,"Text":"Sabnsabnar a adn a rk o (taw sa) Saba, sii ko darpa iran a tanda, a dowa a asinda, sa kawanan go sa diwang. (Pitharo kiran:) \"Kang kano ko pagpr o Kadnan iyo, go panalamat kano Rkaniyan: Ingd a thatagompiya, na so Kadnan na Manapi"},{"SurahNumber":34,"VerseNumber":16,"Text":"Na tomiyalikhod siran, na biyotawanan Ami kiran so dgan o plit, go siyambian Ami kiran so dowa a asinda iran sa dowa a pamomolan a phagonga sa mapait, go dagiyangas, go nganin a sidar (kayo a maroni i raon ago onga, so raon iyan na iprigo sa miyatay) a mayto"},{"SurahNumber":34,"VerseNumber":17,"Text":"Giyoto man i inibadal Ami kiran sabap ko kiyaongkir iran: Na ba adn a mbadalan Ami saya a rowar ko miyongkir"},{"SurahNumber":34,"VerseNumber":18,"Text":"Go tiyagoan Ami so lt iran ago so lt o manga ingd (sa Sham) a so piyakandaklan Ami oto sa mapiya, sa manga ingd a manga babantay, go diniyangka Ami roo so kalalakaw: (pitharo Ami): \"Lalakaw kano ron ko manga kagagawii go manga kadawndaw, a khisasarig kano"},{"SurahNumber":34,"VerseNumber":19,"Text":"Na pitharo iran: \"Kadnan ami, pakakhakawatanaang Ka so lt o manga dkhai ami\": Go pindarowakaan iran so manga ginawa iran. Na biyaloy Ami siran a manga tothol, go iniparak Ami siran sa samporna a kiparak. Mataan! a adn a matatago roo man a titho a manga tanda ko oman i mapantang, a mananalamat"},{"SurahNumber":34,"VerseNumber":20,"Text":"Na sabnsabnar a miyatoman kiran o iblis so antangan iyan, na kiyawnotan iran skaniyan, inonta so isa ka sagorompong a pd ko miyamaratiyaya"},{"SurahNumber":34,"VerseNumber":21,"Text":"Oba di daa kapaar iyan kiran, - ogaid na an Ami mapnto so taw a mapaparatiyaya ko akhirat sii ko taw a skaniyan na zasangka on: Na so Kadnan ka i somisiyap ko langowan taman"},{"SurahNumber":34,"VerseNumber":22,"Text":"Tharoang ka a: \"Tawaga niyo so siran a initgo niyo (a tohan) a salakaw ko Allah: da a mipapaar iran a timbang o ssrm, sii ko manga langit go da sii ko lopa: Go da a mitotompok iran on, go da a tabanga iyan kiran"},{"SurahNumber":34,"VerseNumber":23,"Text":"Go da a khibgay a gona o kapangalbalb sii ko hadapan Iyan, inonta sii ko taw a inidinan Iyan. Taman sa igira kiyadaan sa kalk so manga poso iran na tharoon iran a: Antonaa so pitharo o Kadnan niyo? Tharoon iran a: So bnar; go Skaniyan so Maporo, a Mala"},{"SurahNumber":34,"VerseNumber":24,"Text":"Tharoang ka a: \"Antawaa i pphagpr rkano, a pphakapoon ko manga langit ago so lopa? Tharoang ka: So Allah; na mataan a skami odi na skano, na mataan a matatago ko toroan, odi na sii ko kadadag, a mapayag"},{"SurahNumber":34,"VerseNumber":25,"Text":"Tharoang ka a: \"Di rkano khiiza so minizala ami, go di rkami khiiza so gii niyo nggolawlaan"},{"SurahNumber":34,"VerseNumber":26,"Text":"Tharoang ka a: \"Plimodn tano o Kadnan tano: Oriyan iyan na ikhokom Iyan rktano so bnar: Ka Skaniyan so Kokoman"},{"SurahNumber":34,"VerseNumber":27,"Text":"Tharoang ka a: \"Pakiilay niyo rakn so siran a inirimbang iyo Ron a manga sakotowa; sabnar, a kna, ka so bo so Allah, a Mabagr, a Mawngangn (a da a sakotowa Iyan)"},{"SurahNumber":34,"VerseNumber":28,"Text":"Na da a kiyasogo Ami rka (hay Mohammad) a rowar sa langkap ko manga manosiya, a pphamanothol sa mapiya, go pphamakaiktiyar, na ogaid na so kadaklan ko manga manosiya na di iran katawan"},{"SurahNumber":34,"VerseNumber":29,"Text":"Na gi iran tharoon a: \"Anda dn angkai a diyandi (a siksa) o skano na manga bnar"},{"SurahNumber":34,"VerseNumber":30,"Text":"Tharoang ka a: \"Rk iyo so diyandi ko alongan, a di niyo to khisonggod sa isa ka oras, go di niyo khaktng"},{"SurahNumber":34,"VerseNumber":31,"Text":"Na pitharo o siran a miyamangongkir a: \"Di ami dn pharatiyayaan angkai a Qor´an, go di (ami pharatiyayaan) so miyaonaan iyan\". Na o maylaing ka amay ka so manga darowaka na tarongko on siran ko hadapan o Kadnan iran, na pangndodan o sabaad kiran so sabaad a katharo. Tharoon o siran a piyamangarasiyan ko siran a miyamanakabor a: \"O da so skano, na miyabaloy kami dn a miyamaratiyaya"},{"SurahNumber":34,"VerseNumber":32,"Text":"Tharoon o siran a miyamanakabor ko siran a piyamangarasiyan a: \"Ba skami i miyakaalang rkano ko toroan ko oriyan o masa a kiyapakawma niyan rkano? Kna, ka miyabaloy kano a manga baradosa"},{"SurahNumber":34,"VerseNumber":33,"Text":"Na tharoon o siran a piyamangarasiyan ko siran a miyamanakabor a: \"Kna! ka so antangan a marata ko kagagawii ago so kadawndaw: Gowani ko pzogoon kami niyo so kaongkir ami ko Allah go so kapangmbaal ami sa manga saginda Niyan (i miyakaalang rkami ko paratiyaya)!\" Na misoln iran so kasndit ko masa a kaylaya iran ko siksa: Go tagoon Ami so manga patong ko manga lig o siran a miyamangongkir: Ba adn a imbalas kiran a rowar ko pinggolawla iran"},{"SurahNumber":34,"VerseNumber":34,"Text":"Na da a siyogo an Ami a ingd sa phamakaiktiyar, a ba da tharoa o manga olowan on a: \"Mataan! a skami na so inisogo rkano to na inongkir ami"},{"SurahNumber":34,"VerseNumber":35,"Text":"Go pitharo iran a: \"Skami i madakl i manga tamok go manga wata, go kna a ba skami i phamaniksaan"},{"SurahNumber":34,"VerseNumber":36,"Text":"Tharoang ka a: \"Mataan! a so Kadnan ko na pphakawladn Iyan so rizki ko taw a kabaya Iyan, go pphakasimpitn Iyan, na ogaid na so kadaklan ko manga manosiya na di iran katawan"},{"SurahNumber":34,"VerseNumber":37,"Text":"Na kna a ba so manga tamok iyo, go kna a ba so manga wata iyo, so maphakarani kano niyan Rkami sa samporna a kapakarani: Ogaid na so taw a miyaratiyaya, go miyagamal sa mapiya na siran man i khibagian ko balas a takp sabap ko pinggolawla iran, go siran i khatago ko manga darpa ko sorga a khisasarig siran"},{"SurahNumber":34,"VerseNumber":38,"Text":"Na siran a mananamar sa kabinasa o manga ayat Ami, a rorompisan iran, na siran man i phamakadarpaan ko siksa"},{"SurahNumber":34,"VerseNumber":39,"Text":"Tharoang ka a: \"Mataan! a so Kadnan ko na pphakawladn Iyan so rizki ko taw a kabaya Iyan ko manga oripn Iyan, go pphakasimpitn Iyan on. Na apiya antonaa i mapnggasto niyo a shay´ na Skaniyan i pzambi on: Go Skaniyan i taralbi a mapiya ko (pphamamgay sa riskhi)"},{"SurahNumber":34,"VerseNumber":40,"Text":"Na sii ko gawii a limodn Iyan siran langon, oriyan iyan na tharoon Iyan ko manga malaikat a: \"Ba siran aya so skano i sinimba iran"},{"SurahNumber":34,"VerseNumber":41,"Text":"Tharoon iran a: \"Soti Ka! Ska i Panarigan ami a salakaw kiran. Kna, ka siran na aya pzimbaan iran na so manga jinn: So kadaklan kiran na siran i paparatiyayaan iran"},{"SurahNumber":34,"VerseNumber":42,"Text":"Na sa alongan oto na da a mapkhapaar o sabaad rkano a bagian o sabaad a gona, odi na morala: Na tharoon Ami ko siran a mindadarowaka a: \"Taami niyo so siksa ko naraka, - a so skano na piyakambokhag iyo skaniyan"},{"SurahNumber":34,"VerseNumber":43,"Text":"Na igira a pphangadian kiran so manga ayat Ami a manga rarayag, na tharoon iran a: \"Da ko ungkai inonta na mama a kabaya iyan a kaalangan kano niyan sii ko pzimbaan o manga loks iyo\". Go pitharo iran a: \"Da ko ngkaya inonta na kabokhag a pimbabaas\". Go pitharo o siran a miyamangongkir ko bnar ko kiyapakatalingoma niyan kiran a: \"Da ko ngkaya inonta na balik mata, a mapayag"},{"SurahNumber":34,"VerseNumber":44,"Text":"Na da a inibgay Ami kiran a manga kitab a kapphangadian iran oto, go da a miyasogo Ami kiran a miyaonaan ka a pphamakaiktiyar"},{"SurahNumber":34,"VerseNumber":45,"Text":"Na piyakambokhag o siran a miyaonaan iran (so manga sogo), a da siran raotn ko ikazasapolo bagi ko inibgay Ami kiran: Na piyakambokhag iran so manga sogo Akn"},{"SurahNumber":34,"VerseNumber":46,"Text":"Tharoang ka a: \"Aya bo a ipagndao akn rkano na isa: So kipamayandgn iyo (ko bnar) sa makapantag ko Allah, - sa madowadowa kano, sa matarambisa kano, - oriyan iyan na pphamimikiran kano: Da ko (Mohammad a) pd iyo i bthang: Da ko skaniyan na inonta na pphamakaiktiyar rkano ko da pn so siksa a sangat"},{"SurahNumber":34,"VerseNumber":47,"Text":"Tharoang ka a: \"Da a phangning ko rkano a sokay: Ka giyoto na rk iyo: da a sokay akn inonta so zisii ko Allah: Go Skaniyan i Saksi ko langowan taman"},{"SurahNumber":34,"VerseNumber":48,"Text":"Tharoang ka a: \"Mataan! a so Kadnan ko na ipzorong Iyan so bnar; lbi a Matao ko manga gaib"},{"SurahNumber":34,"VerseNumber":49,"Text":"Tharoang ka a: \"Miyakatalingoma so bnar, go di makapphoon so ribat go di phakakasoy"},{"SurahNumber":34,"VerseNumber":50,"Text":"Tharoang ka a: \"O madadag ako, na khadadag ako sa sii bo phakatana ko ginawa ko: Na o makaontol ako, na sabap ko iphagilaham rakn o Kadnan ko: Mataan! a Skaniyan i Pphakan´g, a Marani"},{"SurahNumber":34,"VerseNumber":51,"Text":"Na o maylaing ka so masa a kalki kiran, na da a kapakapalagoy (ran), go gandrn siran phoon ko darpa a marani"},{"SurahNumber":34,"VerseNumber":52,"Text":"Go Tharoon iran a: \"Piyaratiyaya mi skaniyan (a Qor´an);\" na andamanaya i kakhaparoliya iran ko kiraot ko kathawbat phoon ko darpa a mawatan"},{"SurahNumber":34,"VerseNumber":53,"Text":"A sabnar a inongkir iran oto gowani, go pphangsarn iran so migagaib ko darpa a mawatan"},{"SurahNumber":34,"VerseNumber":54,"Text":"Na kaltan siran ago so mazizinganin iran, lagid o inikidia ko manga izan iran sa kpit gowani: Mataan! a siran na miyatago siran ko kazasangka, a mapayag a kazangka"},{"SurahNumber":35,"VerseNumber":1,"Text":"So podi na rk o Allah, a mimbaas ko manga langit ago so lopa, a biyaloy Niyan so manga malaikat a manga sogo, a adn a manga papak iyan, ndodowa, go tthlo, go phapat: Phagomanan iyan ko kaadn so kabaya Iyan: Mataan! a so Allah sii ko langowan taman na Gaos Iyan"},{"SurahNumber":35,"VerseNumber":2,"Text":"Sadn sa lkaan o Allah ko manosiya a limo na da a makarnon: Go sadn sa rnn Iyan on, na da a makabotawan on ko oriyan Iyan: Na Skaniyan so Mabagr, a Mawngangn"},{"SurahNumber":35,"VerseNumber":3,"Text":"Hay manga manosiya! tadmi niyo so limo o Allah rkano! Ba adn a miyangadn a salakaw ko Allah, a Pphagpr rkano ko phoon ko langit ago so lopa? da a tohan a inonta Skaniyan: Na andamanaya i kapthalikhod iyo"},{"SurahNumber":35,"VerseNumber":4,"Text":"Na oba ka iran pakapmbokhaga, na sabnar a piyakambokhag so manga sogo a miyaonaan ka: Na sii bo ko Allah phakandoda so pkhakawlawla"},{"SurahNumber":35,"VerseNumber":5,"Text":"Hay manga manosiya, mataan! a so diyandi o Allah na bnar. Na oba kano malimpang o kawyagoyag ko doniya, go oba kano malimpang ko (okit o) Allah o phlilimpang"},{"SurahNumber":35,"VerseNumber":6,"Text":"Mataan! a so shaytan na ridoay niyo: Na baloya niyo skaniyan a ridoay. Aya bo a ipthawag iyan ko maampil on, na an siran mabaloy a pd ko manga taw ko kadg (ko naraka)"},{"SurahNumber":35,"VerseNumber":7,"Text":"Siran a miyamangongkir, na adn a bagian iran a siksa a sangat: Na so miyamaratiyaya, go pinggalbk iran so manga pipiya, na adn a bagian iran a maap, go balas a mala"},{"SurahNumber":35,"VerseNumber":8,"Text":"Ino so taw a pipharasan on so marata ko galbk iyan, na aya kiyailaya niyan on na mapiya. (ba lagid o tiyoro o Allah)? Na mataan! a so Allah na ndadagn Iyan so taw a kabaya Iyan, go thoroon Iyan so taw a kabaya Iyan. Na oba maylang so ginawang ka sa pantag o manga awida akal kiran: Mataan! a so Allah na katawan Iyan so gi iran nggolawlaan"},{"SurahNumber":35,"VerseNumber":9,"Text":"Na so Allah so miyotawan ko manga ndo, na pkhiporo iyan so gabon, na ipphamakaig Ami oto ko ingd a miyatay, na inoyag Ami sa sabap rkaniyan so lopa ko oriyan o kiyapatay niyan: Lagid man oto so kapagoyaga ko miyamatay"},{"SurahNumber":35,"VerseNumber":10,"Text":"Sa taw a kabaya iyan so mnang, na rk o Allah so mnang sa kalangolangowan iyan. Sii Rkaniyan pphakapanik so katharo a mapiya: Go so amal a ontol; na ipphoro Iyan skaniyan (ka ptharimaan Iyan). Na so pphamagantangan ko manga rarata, na adn a bagian iran a siksa a sangat; na so antangan o siran oto na giyoto na khaylang"},{"SurahNumber":35,"VerseNumber":11,"Text":"Na so Allah i miyadn rkano phoon ko botha, oriyan iyan na phoon ko notfa; oriyan iyan na biyaloy kano Niyan a nggaganapa. Na da a ikhawgat o babay, go da a ipmbawata iyan, a ba di sii ko katao Niyan. Go da a pagmbowayn a khamboway, go da a phakababaan so omor iyan, a ba di matatago ko daptar (a so Laoh Makhpod). Mataan! a giyoto man sii ko Allah na malbod"},{"SurahNumber":35,"VerseNumber":12,"Text":"Na kna a ba magizan so dowa a kalodan, - giyai na tabang, a pakadnggaw, a malbod so kaynoma on, go giyaya na matimos, a mapld. Na pphakakan kano ko pphakapoon ko oman i isa roo, a sapo a malmbo, go mapphakagmaw niyo so pakayan a gii niyo to manditar (a manga montiya); na pkhailaing ka so manga kapal rkaniyan a pphamangtas, ka an iyo mapphloloba so kakawasaan Iyan, go ang kano makapphanalamat"},{"SurahNumber":35,"VerseNumber":13,"Text":"Pphakasoldn Iyan so gagawii ko dawndaw, go pphakasoldn Iyan so dawndaw ko gagawii, go piyakaphasiyonot Iyan so alongan ago so olan: Oman i isa roo na pphalalagoy sii ko taalik a miyapnto. Giyoto man so Allah, a Kadnan iyo, a Khirk ko kapaar. Na so siran a pphanongganowin iyo a salakaw Rkaniyan, na da a mipapaar iran a izambo o dadanglisn"},{"SurahNumber":35,"VerseNumber":14,"Text":"O pangni kano kiran, na di iran khan´g so pangni niyo, na apiya man´g iran, na di kano iran smbagn. Na sii ko alongan a qiyamah na pagongkirn iran so kinisakoto niyo (kiran ko Allah). Na da a makaphanothol rka a lagid o (Allah a) Kaip"},{"SurahNumber":35,"VerseNumber":15,"Text":"Hay manga manosiya, skano na manga baraarapan ko Allah: Na so Allah na Skaniyan so Kaya, a Pphodin"},{"SurahNumber":35,"VerseNumber":16,"Text":"O kabaya Iyan na khaylang kano Niyan, go tomalingoma sa kaadn a bago"},{"SurahNumber":35,"VerseNumber":17,"Text":"Na kna oto a ba margn ko Allah"},{"SurahNumber":35,"VerseNumber":18,"Text":"Na di khaawidan o maawid so dosa o pd iyan. Go apiya pangnin o kappndan so kaawidi ron, na da a phakiawidan on a mayto bo, apiya pn skaniyan na tonganay niyan. Aya bo a maphakaiktiyar ka na so siran a ikaalk iran so Kadnan iran a da mapayag go inipamayandg iran so sambayang. Na sa taw a zoti na makapzoti sa rk bo o ginawa niyan; na sii bo ko Allah so khabolosan"},{"SurahNumber":35,"VerseNumber":19,"Text":"Na kna a ba magizan so bota ago so pphakaylay"},{"SurahNumber":35,"VerseNumber":20,"Text":"Go di (magizan) so manga lilibotng ago so maliwanag"},{"SurahNumber":35,"VerseNumber":21,"Text":"Go di (magizan) so kasisirongan ago so mayaw"},{"SurahNumber":35,"VerseNumber":22,"Text":"Go kna a ba magizan so manga oyagoyag ago so miyamatay. Mataan! a so Allah na mapphakan´g Iyan so taw a kabaya Iyan; na ding ka maphakan´g so taw a matatago ko manga kobor"},{"SurahNumber":35,"VerseNumber":23,"Text":"Ska na matag pphamakaiktiyar"},{"SurahNumber":35,"VerseNumber":24,"Text":"Mataan! a Skami na siyogo Ami ska (hay Mohammad) rakhs o bnar, a pphamanothol, go pphamakaiktiyar: Na da a pagtaw a ba da a miyaipos on a pphamakaiktiyar"},{"SurahNumber":35,"VerseNumber":25,"Text":"Na o pakambokhaga ka iran, na sabnar piyakambokhag o siran a miyaonaan iran (so manga rasol), minitalingoma kiran o manga rasol kiran so manga rarayag a karina, go so manga daptar, go so kitab a miyakabgay sa sindaw"},{"SurahNumber":35,"VerseNumber":26,"Text":"Oriyan iyan na siniksa Akn so siran a miyamangongkir: Na antonaa i miyambtad o siksa Akn (kiran)"},{"SurahNumber":35,"VerseNumber":27,"Text":"Bang ka da maylay a mataan! a so Allah na piyakatoron Iyan a phoon ko kawang so ig? Na piyakagmaw Ami sa sabap rkaniyan so manga onga a mbidabida so manga warna niyan. Go pd ko manga palaw so manga lalan a mapoti go mariga, a mbidabida so manga warna niyan, go miyamangintkintm"},{"SurahNumber":35,"VerseNumber":28,"Text":"Go pd so manga manosiya, go so manga binatang, go so manga ayam, a mbidabida so manga warna niyan a izan oto. Aya bo a maalk ko Allah, ko manga oripn Iyan, na so manga tatao: Mataan! a so Allah na Mabagr, a Manapi"},{"SurahNumber":35,"VerseNumber":29,"Text":"Mataan! a so siran a pphamangadi ko kitab o Allah, go inipamayandg iran so sambayang, go miyammgay siran ko inipagpr Ami kiran, sa masoln go mapayag, na maa-arap iran so kandagang a di dn khalapis"},{"SurahNumber":35,"VerseNumber":30,"Text":"Ka ithoman Iyan kiran sa tarotop so manga balas kiran, go pagomanan Iyan kiran so gagaw Niyan: Mataan! a Skaniyan na Manapi, a Masalamatn"},{"SurahNumber":35,"VerseNumber":31,"Text":"Na so iniilaham Ami rka (hay Mohammad) a kitab, na giyoto so bnar, - a tomatanto ko miyaonaan iyan: Mataan! a so Allah na titho a Kaip ko manga oripn Iyan, a Pphakaylay"},{"SurahNumber":35,"VerseNumber":32,"Text":"Oriyan iyan na piyakipangowarisan Ami so kitab ko siran a miyapili Ami ko manga oripn Ami: Na so sabaad kiran na pindarowakaan iyan a ginawa niyan; go so sabaad kiran na miyaona ko manga pipiya sabap sa idin o Allah; giyoto man na skaniyan so limo a mala"},{"SurahNumber":35,"VerseNumber":33,"Text":"Manga sorga a tatap a phamakasold siran on: Phangimowan siran roo ko manga salnda a bolawan, go montiya a tipay; go aya nditarn iran roo na sotra"},{"SurahNumber":35,"VerseNumber":34,"Text":"Na tharoon iran a: \"So podi na rk o Allah, so inilang Iyan rkami so boko: Mataan! a so Kadnan Ami na titho a Manapi, a Masalamatn"},{"SurahNumber":35,"VerseNumber":35,"Text":"A so piyakaphantaw kami Niyan ko ingd a kakal sa phoon ko gagaw Niyan: Di kami ron khasogat a dokaw, go di kami ron khasogat a robas"},{"SurahNumber":35,"VerseNumber":36,"Text":"Na so miyamangongkir na bagian iran so apoy ko naraka Jahannam: Di siran i thaman, ka oba siran mamatay, go di kiran phakakhapn so siksa on. Lagid man oto a kambalasi Ami ko oman i miyongkir"},{"SurahNumber":35,"VerseNumber":37,"Text":"Na siran na pkhigoraok iran roo a: Kadnan ami, pakaliyowa kaming Ka (ko naraka): \"Ka nggalbk kami sa ontol, a salakaw ko pinggalbk ami! (tharoon o Allah:) Ba Ami skano da pakapagintawa sa diyangka a makaphananadm on so taw a phananadm? Go miyakaoma rkano, so miyamakaiktiyar. Na taami niyo ka da a bagian o manga darowaka a phakatabang"},{"SurahNumber":35,"VerseNumber":38,"Text":"Mataan! a so Allah i Matao ko migagaib ko manga langit ago so lopa: Mataan! a Skaniyan i Matao ko zisii ko manga rarb"},{"SurahNumber":35,"VerseNumber":39,"Text":"Skaniyan so biyaloy kano Niyan a manga khalifah ko lopa a: Sadn sa mongkir na phakatana on so (karata o) kiyaongkir iyan: Go da a khiyoman ko manga kafir o kiyaongkir iran sii ko Kadnan iran a inonta so rarangit; go da a khiyoman ko manga kafir o kiyaongkir iran a inonta so kalogi"},{"SurahNumber":35,"VerseNumber":40,"Text":"Tharoang ka (hay Mohammad): \"Ay gda iyo ko ipphamanakoto niyo a so siran na pphanongganowin iyo a salakaw ko Allah? Pakiilay niyo rakn o antonaa i miyaadn iran ko lopa; antawaa ba adn a mitotompok iran ko manga langit? Antawaa ba adn a inibgay Ami kiran a kitab na siran na sii ko marayag a karina a phoon Rkaniyan?\" - kna, ka da a ipmbgay a pasad o manga darowaka so sabaad kiran ko sabaad a rowar sa limpangan"},{"SurahNumber":35,"VerseNumber":41,"Text":"Mataan! a so Allah na uurnn Iyan so manga langit ago so lopa, ka oba siran mapokas: Na ibt o mapokas siran, na da a makarn kiran a isa bo ko oriyan iyan: Mataan! a Skaniyan na tatap a Matigr, a Manapi"},{"SurahNumber":35,"VerseNumber":42,"Text":"Na inizapa iran ko Allah so pithamanan a manga sapa iran sa ibt o adn a makatalingoma kiran a pphamakaiktiyar, na mataan! a khabaloy siran dn a lbi a phakaontol a di so pithanggisaan ko manga pagtaw: Na kagiya adn a miyakatalingoma kiran a pphamakaiktiyar, na da a minipagoman iyan kiran a rowar sa kapalagoy"},{"SurahNumber":35,"VerseNumber":43,"Text":"Makapantag sa kapmaratabat ko lopa, go kapagantangan sa marata. Na da a khatangkalan o antangan a marata a rowar ko khirk on. Na ba adn a pnayawn iran a rowar ko kiyaokitan o miyangaoona? Na da dn a matoon ka a kasambii ko okit o Allah: Go da dn a matoon ka a kaalin o okit o Allah"},{"SurahNumber":35,"VerseNumber":44,"Text":"Ba siran da makandalakaw ko lopa, ka an iran mapamimikiran o antonaa i miyambtad o kiya akiran ko siran a miyaonaan iran, - a siran i lbi a di siran i bagr? Na da ko btad o Allah oba adn a makarompison a shay´ ko manga langit go da sii ko lopa: Mataan! a Skaniyan na tatap a Matao, a Gaos"},{"SurahNumber":35,"VerseNumber":45,"Text":"Na o siksaan o Allah ko manga manosiya so pinggalbk iran (a manga dosa), na da a lambaan Iyan ko liyawaw o lopa a baraniyawa: Na ogaid na pakalalanatn Iyan siran taman ko taalik a miyapnto: Na igira a miyakatalingoma so taalik kiran, na mataan! a so Allah na tatap a phagilayn Iyan so manga oripn Iyan"},{"SurahNumber":36,"VerseNumber":1,"Text":"Yaa Siin. (so Allah i Matao ko paka-aantapan Iyan on)"},{"SurahNumber":36,"VerseNumber":2,"Text":"Ibt ko Qor´an, a hokoman (a pimbaibaitan)"},{"SurahNumber":36,"VerseNumber":3,"Text":"Mataan! a ska (hay Mohammad) na pd dn ko manga sogo (o Allah)"},{"SurahNumber":36,"VerseNumber":4,"Text":"A sii ko okit a makaoontol (a so Islam)"},{"SurahNumber":36,"VerseNumber":5,"Text":"Initoron o (Allah a) Mabagr, a Makalimoon"},{"SurahNumber":36,"VerseNumber":6,"Text":"Ka an ka mapakaiktiyar so pagtaw, a da mapakaiktiyar so manga loks iran, na siran na di khipakaiin´ngka"},{"SurahNumber":36,"VerseNumber":7,"Text":"Sabnsabnar a miyatangkd so katharo (a siksa) ko kadaklan kiran: Na siran na di siran mapaparatiyaya"},{"SurahNumber":36,"VerseNumber":8,"Text":"Mataan! a Skami na tiyagoan Ami so manga lig iran sa manga patong, na giyoto na taman ko manga baka, na ba siran dn makalilintangag"},{"SurahNumber":36,"VerseNumber":9,"Text":"Go tiyagoan Ami so kasasangoran iran sa rnding, go so katatalikhodan iran sa rnding, na pinilsan Ami siran: Na siran na di siran phakanono"},{"SurahNumber":36,"VerseNumber":10,"Text":"Na magizan kiran o ino piyakaiktiyar ka siran, antawaa dang ka siran pakaiktiyara: Ka di siran bo pharatiyaya"},{"SurahNumber":36,"VerseNumber":11,"Text":"Aya bo a maphakaiktiyar ka na so taw a miyonot ko Qor´an, go inikalk iyan so (Allah a) Masalinggagaw, a Migagaib: Na pphamanothol ang ka on so maap, go so balas a mapiya"},{"SurahNumber":36,"VerseNumber":12,"Text":"Mataan! a Skami na Skami i magoyag ko miyamatay, go ipzorat Ami so miniona iran, go so manga rarad iran; na langowan taman na maiitong Ami skaniyan ko kitab a mapayag (a so Lawkh Makhpod)"},{"SurahNumber":36,"VerseNumber":13,"Text":"Na mbaaling ka kiran a ibarat: So manga taw ko ingd (a Intakiyah). Gowani na miyakaoma kiran so manga sogo"},{"SurahNumber":36,"VerseNumber":14,"Text":"Gowani a sogoan Ami siran sa dowa kataw, na piyakambokhag iran a dowa oto: Na biyagr Ami a ika tlo: Na pitharo iran a: \"Mataan! a skami na sii rkano manga sogo"},{"SurahNumber":36,"VerseNumber":15,"Text":"Pitharo iran a: \"Da ko skano inonta na manosiya a lagid ami; go da a initoron o (Allah a) Masalinggagaw a mayto bo (a wahy): Daâ€™ ko skano inonta na pphamamokhag kano"},{"SurahNumber":36,"VerseNumber":16,"Text":"Pitharo iran a: \"So Kadnan tano na katawan Iyan a mataan! - a skami na sii rkano titho a manga sogo"},{"SurahNumber":36,"VerseNumber":17,"Text":"Na da a paliyogat rkami a rowar ko kapamakasampay (ko sogoan o Allah) a mapayag"},{"SurahNumber":36,"VerseNumber":18,"Text":"Pitharo iran a: \"Mataan! a skami na miyakazokna kami sa marata sa sabap rkano: Ibt odi kano gnk, na mataan a radiyamn ami skano dn, go mataan a masogat kano dn o phoon Rkami a siksa a malipds"},{"SurahNumber":36,"VerseNumber":19,"Text":"Pitharo iran a: \"So sokna iyo a marata na sarta iyo: Ati amay ko piyakatadm kano (na pizoknaan kano sa marata)? Kna, ka skano na pagtaw a manga malawani"},{"SurahNumber":36,"VerseNumber":20,"Text":"Na miyakaoma a phoon ko pikhilidan o bandara ingd a mama (a si Habibo Najar), a gii nggagaan, pitharo iyan: \"Hay pagtaw akn, onoti niyo so manga sogo"},{"SurahNumber":36,"VerseNumber":21,"Text":"Onoti niyo so taw a da a phangnin iyan rkano a sokay, ka siran i makaoontol"},{"SurahNumber":36,"VerseNumber":22,"Text":"Na antonaa i bagian ko sa di akn ka zimbaa ko (Allah a) Skaniyan i miyadn rakn, go Rong kano phakandoda"},{"SurahNumber":36,"VerseNumber":23,"Text":"Ati khowaan ko so salakaw Rkaniyan a manga katohanan? A o pakaantapi ako o (Allah a) Masalinggagaw sa morala, na da a khilinding rakn o pangongogopan iran a mayto bo, go di ako iran khasabt"},{"SurahNumber":36,"VerseNumber":24,"Text":"Mataan! a sakn na samawto na miyatago ako dn ko kadadag a mapayag"},{"SurahNumber":36,"VerseNumber":25,"Text":"Mataan! a sakn na piyaratiyaya ko so Kadnan iyo na pakin´ga ko niyo: (na biyono iran)"},{"SurahNumber":36,"VerseNumber":26,"Text":"Pitharo (rkaniyan): \"Sold ka ko sorga. Pitharo iyan: Hay dingano mambo! O so pagtaw akn na katawan iran"},{"SurahNumber":36,"VerseNumber":27,"Text":"So kiyapmaapi rakn o Kadnan ko, go so kiyabaloya niyan rakn a pd ko khipagaadatan"}]}