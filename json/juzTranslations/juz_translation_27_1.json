{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":51,"VerseNumber":31,"Text":"Nabii Ibraahim malaykak: sin caagid macaay ta rubsume maraw iyye"},{"SurahNumber":51,"VerseNumber":32,"Text":"Diggah nanu umeyniitih yan marâ fanah rubsumne iyyen"},{"SurahNumber":51,"VerseNumber":33,"Text":"Xeetiy alayte kallak yani keenil qambisnuh"},{"SurahNumber":51,"VerseNumber":34,"Text":"Asta le xeetiy ku Rabbih xaqul umaanet caddok tatre marah massoysime kinni"},{"SurahNumber":51,"VerseNumber":35,"Text":"Tonna luk yalla nummayse marak tet addal (Nabii luut meelah magaala kinnuk) sugtem neyyeeqeh"},{"SurahNumber":51,"VerseNumber":36,"Text":"Tokkel tet addal muslimiin buxaaxik inki buxak sá buxa magennino. (woh Nabii luut buxa kinnuk)"},{"SurahNumber":51,"VerseNumber":37,"Text":"Kaadu tet addal ken finqa tascassee asta cabne, qansaru le digaalak meesita marah. (moominiin kinnuk)"},{"SurahNumber":51,"VerseNumber":38,"Text":"Kaadu Nabii Muusâ maaqentat moominiinih yallih dudda tascassee asta tan, firqawnâ fanah baxxaqqa le sumaq kee astooti luk kaa rubne waqdi"},{"SurahNumber":51,"VerseNumber":39,"Text":"Edde luk firqawni iimaanat derre cabe isi qandel duquurutak, kaadu firqawni Muusak:usuk baab abeyna akkiiy, hinnay cabuli akki iyye"},{"SurahNumber":51,"VerseNumber":40,"Text":"Edde luk firqawnaa kee kay qande nibbixeeh digaalleeh, badat ken qidne, usuk Assacokkilem baahe numuh anuk koroositeenimih sabbatah"},{"SurahNumber":51,"VerseNumber":41,"Text":"Kaadu qaad deqsita marat yekke finqat elle kaskassoowa marah asta tan, ken finqah maxalaytuh yan caacayay kayri sinni keenit rubne waqdi"},{"SurahNumber":51,"VerseNumber":42,"Text":"Ama caacay elle amma iyyeemik hebeltohim (ulim) macaba, ruminnah kaa hayya heeh cabah akke waytek"},{"SurahNumber":51,"VerseNumber":43,"Text":"Kaadu samuud deqsita marat yekke finqat elle kaskassoowa marah asta tan, sin finqah: yimixxige uddurû fanah hataká keenik iyyen waqdi"},{"SurahNumber":51,"VerseNumber":44,"Text":"Kaadu usun sinni Rabbih amrih cinat caddok tatreeniih, ken finqissa kakkaqô keenit radde usun intih abaluk"},{"SurahNumber":51,"VerseNumber":45,"Text":"Edde luk ugtaanaah kudaanam maduudinnon edde yanin digaalah sabbatah. kaadu sinni nafsi cata mara makkinnon"},{"SurahNumber":51,"VerseNumber":46,"Text":"Kaadu keenik duma Nabii Nuuc mara finqisneh, diggah usun Yallih amrik yewqe marah sugen"},{"SurahNumber":51,"VerseNumber":47,"Text":"Nanu qaran ninni maqaraay ninni qandet xisne, diggah nanu deraafek farakka kaa haam duuda marah anuk"},{"SurahNumber":51,"VerseNumber":48,"Text":"Kaadu baaxo fidisneeh, nanu maxxu meqe fidseynitte kinninoo"},{"SurahNumber":51,"VerseNumber":49,"Text":"Kaadu ummaan iimik sissin namma qaynat ginne, kassita mara takkeenî gidah Yallih qamal geyto"},{"SurahNumber":51,"VerseNumber":50,"Text":"Toysa sinaamey Yallih digaalak kay Racmatâ fanah kuda kaa kee kay farmoyta nummassaanamal, anu diggaluk siinih kaa le kabuk baxxaqqa le meesiise (takkaawise) kinniyok"},{"SurahNumber":51,"VerseNumber":51,"Text":"Kaadu Yalla lih aka yallay taqbudeeni mahaysina, diggah anu siinih Yalla le kabuk baxxaqqa le meesiise (takkaawise) kinniyok"},{"SurahNumber":51,"VerseNumber":52,"Text":"Qhoreyshi isi Nabii Mucammadak Aale baab abeyna hinnay cabuli kaak axcuk kaa kah dirabbosse innaah, keenik duma suge maral farmoytiitik hebeltô farmoyti mamatto, kaa dirabboysak baab abeyna hinnay cabuli kaak iyyeenih akke waytek"},{"SurahNumber":51,"VerseNumber":53,"Text":"Naharsi maraa kee wadirsi mari farmoyta dirabboysaanamal sitta maay farriimen inkih woh iyyen waqdi, aleey, wonna hinnay usun caddok tatre mara koroosannul"},{"SurahNumber":51,"VerseNumber":54,"Text":"Toysa derre keenit cab Nabiyow, atu yassacakkeenih qeemitan num hinnito, Koo edde rubne diini gudduysê kalah"},{"SurahNumber":51,"VerseNumber":55,"Text":"Kaadu kassis diggah kassis yalla nummaysa marah tu-xiqahak"},{"SurahNumber":51,"VerseNumber":56,"Text":"Kaadu jinnii kee seehada tuh maginniyyo, yoo yaqbudeenî gidih akke waytek"},{"SurahNumber":51,"VerseNumber":57,"Text":"Rizqhi (quusi) keenik mafaxaay, yoo yaskameenim keenik mafaxa"},{"SurahNumber":51,"VerseNumber":58,"Text":"Diggah Yalli usuk rizqhi yacayi, dudda-li kaxxa maqar-li"},{"SurahNumber":51,"VerseNumber":59,"Text":"Diggah tama korosuy isi nafsi Nabii Mucammad dirabbossaamat tudlume, keenik naharat sugte ken kataysis (koros kinnuk) digaalâ geyte maglabih innah yan maglab lon digaalak, usun tokkel yi digaalat qataatake woonay (assexeere woonay) is keenih amaatelem raq malik"},{"SurahNumber":51,"VerseNumber":60,"Text":"Koroosite marah finqi yan, ken ayróy kah xagnisimeenit. (woh Qhiyaamah ayró)"},{"SurahNumber":52,"VerseNumber":1,"Text":"Yalli tuur deqsitta qalel xiibite. (woh Yalli Nabii Muusâ luk elle yaabe qale kinnuk)"},{"SurahNumber":52,"VerseNumber":2,"Text":"Kaadu kitaabay yunkuttubel xiibite"},{"SurahNumber":52,"VerseNumber":3,"Text":"Woh Qhuraanay fiddiime waraakitih addal yani kinni"},{"SurahNumber":52,"VerseNumber":4,"Text":"Kaadu Qaraanal yan Qariy beytil maqmuvr deqsitay malayka Yalla elle taqbudel xiibite"},{"SurahNumber":52,"VerseNumber":5,"Text":"Kaadu fayya heen Qaraanal (addunyâ Qaran kinnuk) xiibite"},{"SurahNumber":52,"VerseNumber":6,"Text":"Kaadu leek kiben badal xiibite"},{"SurahNumber":52,"VerseNumber":7,"Text":"Diggah Nabiyow ku Rabbih digaala korosul oobeleemil"},{"SurahNumber":52,"VerseNumber":8,"Text":"Hebeltoh (uli) iimiy tet waassa matan obta waqdi"},{"SurahNumber":52,"VerseNumber":9,"Text":"Woh qaran amooxiyyah yamooxeeh kaxxa angoyyih yangayye ayro (Qhiyaamah ayro kinnuk)"},{"SurahNumber":52,"VerseNumber":10,"Text":"Kaadu qaleelá isi aracak kattaah gexoh gexxa ayro (Qhiyaamah ayro kinnuk). qubultinnah"},{"SurahNumber":52,"VerseNumber":11,"Text":"Too ayro farmoytit luk temeetem dirabboyse marah baatii kee finqi yan"},{"SurahNumber":52,"VerseNumber":12,"Text":"Woo mari usun deedalat giirisaah digra mara"},{"SurahNumber":52,"VerseNumber":13,"Text":"Tama mari gutqoh gutqumoonu waan ayró jahannam girâ fanah"},{"SurahNumber":52,"VerseNumber":14,"Text":"Ah teeti giray dirbboysak sugteeni keenik iyyan"},{"SurahNumber":52,"VerseNumber":15,"Text":"Tokkel ta tablen digaala baaba innaa hinnak isin ablewaytaanaa"},{"SurahNumber":52,"VerseNumber":16,"Text":"Isin gira culaay, tet niqna tammoysa, teetil tasbiroonu (coolaysittoonu) hinnay asbire waytoonu, siinil inki gide, cagalah isin elle galtimettoonum addunyal abak sugten uma taama"},{"SurahNumber":52,"VerseNumber":17,"Text":"Diggah Yallak meesita mari jannootaa kee niqmatitteh addal yanin"},{"SurahNumber":52,"VerseNumber":18,"Text":"Ken Rabbi keenih yeceemit ruffu axcuk (tassa axcuk) kaadu ken Rabbi ken reebiseeh naggoyseh jaciim deqsitta girah digaalak"},{"SurahNumber":52,"VerseNumber":19,"Text":"Akumaay, aquba rufto luk addunyal abak sugten meqe taamah galtoh"},{"SurahNumber":52,"VerseNumber":20,"Text":"Usun rooruh yan qaraakiiyih amol cusuulah anuk itta wagitak, kaadu ken rihmisneh (alkumusneh) curral qeyni deqsita agabul"},{"SurahNumber":52,"VerseNumber":21,"Text":"Kaadu Yallal yeemene maraa kee ken xayloy iimaanal ken katatte, ken xaylo ken eleelisneh, kaadu ken taamah galtok tu keenik madaggoysinnino, ummaan num abba heemih yabbixsime"},{"SurahNumber":52,"VerseNumber":22,"Text":"Kaadu niqmatittek caxa mixuu kee cadok faxxa haanam keenih osisneh"},{"SurahNumber":52,"VerseNumber":23,"Text":"Jannat addal kamri kaaqon sittal tabaatabsan, kaat kas magexaay, uma maxcoo kee dambit ken maqida"},{"SurahNumber":52,"VerseNumber":24,"Text":"Kaadu keenit meekitah keenih taamituh massoysen urri, usun sibat dansime luulih inna lon qaxah"},{"SurahNumber":52,"VerseNumber":25,"Text":"Kaadu jannatti marak mariiy marâ fanah yafkune addunyal abak sugen taama sitta esserak"},{"SurahNumber":52,"VerseNumber":26,"Text":"Diggah nanu duma addunyal ninni marih addal Yallih digaalak meesita marah sugne iyyan"},{"SurahNumber":52,"VerseNumber":27,"Text":"Tokkel Yalli nee guneeh neh yemqeh tirri neeheemil, kaadu jahannam girah huvurih digaalak nee naggoyseh"},{"SurahNumber":52,"VerseNumber":28,"Text":"Diggah nanu duma dubuk Yalla aqbudak sugne, diggah usuk meqe Rabbiiy, xuwaw li kinni"},{"SurahNumber":52,"VerseNumber":29,"Text":"Toysa Nabiyow fan kak rubsumte mara ta Qhuraanal kassis, atu ku Rabbi koh abe niqmatal ginnili hinnitooy, cabuli hinnitok"},{"SurahNumber":52,"VerseNumber":30,"Text":"Hinnak ta koros qadarabey raba kah qamballa kok ittaa Nabiyow"},{"SurahNumber":52,"VerseNumber":31,"Text":"Yi raba qambaala keenik ixxic:diggah anu sin innaah sin finqa qambaala marat anik"},{"SurahNumber":52,"VerseNumber":32,"Text":"Hinnak ta koros ahal ken kas ken amrise innaa, hinnak usun umaanet caddok tatre maraay"},{"SurahNumber":52,"VerseNumber":33,"Text":"Hinnak Nabii Mucammad Acade Qhuraan isih ginnaasiteeh bicsite iyyaanaa? Aleey, tonna hinna usun nummayse waana ikkal"},{"SurahNumber":52,"VerseNumber":34,"Text":"Toysa kaa (Qhuraan kinnuk) ceela yab baahoonay nummat yaaba mara yekkeenik"},{"SurahNumber":52,"VerseNumber":35,"Text":"Hinnak ta koros tu ken gine kal ginniimeeni innaa, hinnak usun sinni nafsi sinnih gine maraay Yalli ken gine kalah"},{"SurahNumber":52,"VerseNumber":36,"Text":"Hinnak usun qaranwaa kee baaxó gineeni innaa? Aleey, tonna hinna usun Yallih digaala asmite waanaah, Yallih inkittinaane nummayse waana ikkal"},{"SurahNumber":52,"VerseNumber":37,"Text":"Hinnak ku Rabbih kadnooni ken garil tani innaa, hinnak usun maysó-le maray sinam dirkisaay"},{"SurahNumber":52,"VerseNumber":38,"Text":"Hinnak qaran elle yawqen daragay (magaaray) malaykâ yab kee wacyi elle ankacsaana loonu innaa? Toysa keenik ankacise num baxxaqqa-le sumaq baahay"},{"SurahNumber":52,"VerseNumber":39,"Text":"Hinnak Yalli say xayló leeh, isin lab xaylo litoonuv? isin dirab kee ererih kah ittan innah"},{"SurahNumber":52,"VerseNumber":40,"Text":"Hinnak Nabiyow diini gudduysiyyal cawal ken (koros kinnuk) essertannaa?edde luk usun woo magoyta elle tingiddibeh tiqilsee maraay"},{"SurahNumber":52,"VerseNumber":41,"Text":"Hinnak usun qellittaamih ixxigay usun sinaamah kak yaktubeeniih warsaana maay lon"},{"SurahNumber":52,"VerseNumber":42,"Text":"Hinnak Nabiyow usun uma mala koh malsaanam faxaanaa? Tokkel koroosite mari, ken uma mala keenil taduure"},{"SurahNumber":52,"VerseNumber":43,"Text":"Hinnak Yallak kalah qibaada cakkisita Yallay yaqbudeeni loonu innaa? usun agleh kaat hayya haanamak Yalli saytunnooweh"},{"SurahNumber":52,"VerseNumber":44,"Text":"Kaadu ta koros qaran kitiifoonuh keenil oobah yableenimil digaalah, ittak bagul tan qamburre axcuk yenen"},{"SurahNumber":52,"VerseNumber":45,"Text":"Toysa ken cab Nabiyow ken ayróy (woh Qhiyaamah ayró) edde finqitoonu waanat ongoorowwu iyyaanam fanah"},{"SurahNumber":52,"VerseNumber":46,"Text":"Too ayró ken uma mala Yallih digaalak tu keenih ma xiqtaay, Yallih digaalak ken cattam matan"},{"SurahNumber":52,"VerseNumber":47,"Text":"Kaadu diggah isi nafsi koroosannut yudlume mari, Qhiyaamah ayroh digaalak naharat digaala lon addunyal, kaadu kinnih immay keenik maggo mari woh mayaaxiga"},{"SurahNumber":52,"VerseNumber":48,"Text":"Kaadu Nabiyow ku Rabbih meklal isbir, diggah atu Ni dacayrih gubat tantooh koo nablehik, kaadu saytunnos ku Rabbi faylisak salaatah solta waqdi"},{"SurahNumber":52,"VerseNumber":49,"Text":"Kaadu barak tut ku Rabbi saytunnoysaay cutuk derre caba waqdi salat (subci salaatih wakti kinnuk), kaah ab"},{"SurahNumber":53,"VerseNumber":1,"Text":"Yalli cutuktal xiibite korah qellita waqdi"},{"SurahNumber":53,"VerseNumber":2,"Text":"Sin kataysa (Nabii kinnuk) cakki gitak hoxeweeh awqe weemil"},{"SurahNumber":53,"VerseNumber":3,"Text":"Kaadu nafsi fayxih yaabe waamal"},{"SurahNumber":53,"VerseNumber":4,"Text":"Qhuraan kee cadiis rikeek tanim hinna, Yalli isi farmoyta Nabii Mucammadal 4zsaieńýķo oobise wacyi akke waytek"},{"SurahNumber":53,"VerseNumber":5,"Text":"Gibdi cayla-li (jibriil kinnuk) Qhuraan kaa barse"},{"SurahNumber":53,"VerseNumber":6,"Text":"Usuk (jibriil kinnuk) meqe weeloo kee qande li, edde luk Yalli kaa edde gineh yan weelot massowu iyye"},{"SurahNumber":53,"VerseNumber":7,"Text":"Usuk ayró mawqa le kabuk fayya iyya aracal anuk"},{"SurahNumber":53,"VerseNumber":8,"Text":"Tohuk lakal jibriil Nabii Mucammadal csato xayyooweeh, hangoggu (Qongoggu) kaal iyyeh nabam kaal xayyoowe"},{"SurahNumber":53,"VerseNumber":9,"Text":"Tokkel gassê namma exxah gideh kaak gacca iyye xaynah, hinnay wohuk kaat xayyooweh"},{"SurahNumber":53,"VerseNumber":10,"Text":"Edde luk Yalli isi naqasu Nabii Mucammadal åzsaińíķo wacyi oobise, woh jibriil gitak oobise wacyi kinni"},{"SurahNumber":53,"VerseNumber":11,"Text":"Nabii Mucammad ĝas sorkocobbaxi madirabboysinna kay inti tublem"},{"SurahNumber":53,"VerseNumber":12,"Text":"Ta korosey Nabii Mucammad Aale dirabbossaanaah, kaa giddiytaanaa isi Rabbih Aayootak yableh yaniimil"},{"SurahNumber":53,"VerseNumber":13,"Text":"Nummah Yalli xiibiteh, Nabii Mucammad dzakýķo jibriil malaykatti weeloy Yalli kaa edde ginet anuk nammay haytoh adda kaa yubleemil"},{"SurahNumber":53,"VerseNumber":14,"Text":"Idyâ kusray malcin haytô Qaraanal tanih garil"},{"SurahNumber":53,"VerseNumber":15,"Text":"Tet garil orbeynâ Jannat deqsita jannat yan"},{"SurahNumber":53,"VerseNumber":16,"Text":"Kusra Yallih noorik tet buultah tanim tet buulta waqdi kaa yubleh"},{"SurahNumber":53,"VerseNumber":17,"Text":"Nabii Muccammad ġzsafeýo mabla madaggaawinnaay, caddok matatrinna woo waqdi"},{"SurahNumber":53,"VerseNumber":18,"Text":"Nummah Yalli xiibiteh Nabii Mucammad åzsaińýķo israa kee miqraaj bar isi Rabbih astootik kaxxa astooti yubleemil"},{"SurahNumber":53,"VerseNumber":19,"Text":"Neh warisay ta korosey laat kee Quzza deqsita namma numtinwellu"},{"SurahNumber":53,"VerseNumber":20,"Text":"Kaadu manaatay kalah sidoc haak taqbudeeni"},{"SurahNumber":53,"VerseNumber":21,"Text":"Isin lab xaylo sinnih teexegeenih haysittaanaah, Yallah sinnih faxewaytan say xayló teexegeeniih haytaanaa"},{"SurahNumber":53,"VerseNumber":22,"Text":"Toysa toh dulmi mekla kinni"},{"SurahNumber":53,"VerseNumber":23,"Text":"Korosey tama yallittey isin taqbudeeni tu hinna, cagalah migooqay sin kee sin abbobti yallitteh muggaqsitte akke waytek, Yalli hebeltô sumaq kah moobisinna isin tet taqbudeenimih, ta koros dareemuu kee ken nafsi kicnim akke waytek kataataāaanam malon, nummah Yallih Nabiih arrabat ken Rabbik tirto keenih temeeteh"},{"SurahNumber":53,"VerseNumber":24,"Text":"Hinnak seehadayti faxinnaanim maay le? (mali)"},{"SurahNumber":53,"VerseNumber":25,"Text":"Toysa Yalli le akeeraa kee addunyah amri"},{"SurahNumber":53,"VerseNumber":26,"Text":"Kaadu Qaranwal malaykak maggo malaykay shafaaqatta (cató) kak tuxiqe sinni tan, Yalli idini keenih yeceek lakal akke waytek isih kah faxaah, kicna marah"},{"SurahNumber":53,"VerseNumber":27,"Text":"Digga luk akeeral aamine waa mari malayka say marih migaaqal muggaaqisa"},{"SurahNumber":53,"VerseNumber":28,"Text":"Usun iyyaanamak hebeltoh ixxigah loonum malon, akkalaksa katayaanam malon, digga luk akkal cakkik tu maxiqaay, cakkķi aracat magaca inkinnah"},{"SurahNumber":53,"VerseNumber":29,"Text":"Toysa Nabiyow Ni kassitik (Qhuraanak) waaliyeh derre cabeeh addunya manok sah tu-faxewaa marat derre cab"},{"SurahNumber":53,"VerseNumber":30,"Text":"Toh keenik ixxigak gufti, diggah nabiyow ku Rabbi usuk isi gitak makkoote marat sinaamak ixxigah yaysi kinni, kaadu usuk tirri iyye marat sinaamak ixxigah aysuk raaqa"},{"SurahNumber":53,"VerseNumber":31,"Text":"Qaranwal tanim kee baaxol tanim inkih Yalli le, umam abe mara giral galatuh (digaaluh) kaadu meqem abe mara jannatal galatuh"},{"SurahNumber":53,"VerseNumber":32,"Text":"Usun kaxxa dambittee kee umaaneenak yaxxeere mara qunxa dambitte akke waytek, diggah Nabiyow ku Rabbik dambi cabti farakka le kaal gace marah, usuk ixxigah sin caalootat siinik yaysi, sin abba aadam baaxok gine waqdi, kaadu isin sin inaanih bagut qellitak sugten waqdi, toysa sinni nafsi ma saytunnoysina tet faylissaanamal, usuk ixxigah yaysi kinni isi naqoosak isik meesita marat"},{"SurahNumber":53,"VerseNumber":33,"Text":"Tokkel Yoh warisey Nabiyow iimaan kee Yallih taaqatat derre cabe num"},{"SurahNumber":53,"VerseNumber":34,"Text":"Kaadu isi maaluk dagom baxa yeceeh, tohuk lakal cillaaleh mattaccoo yeyseede num"},{"SurahNumber":53,"VerseNumber":35,"Text":"Qellitteemih ixxiga kay xaqul maay tan usuk intih abaluk, kay gabat tanim tamurruqu waytaamah, edde luk usuk woh intih maay yable? (mayabla)"},{"SurahNumber":53,"VerseNumber":36,"Text":"Hinnak Nabii Muusal oobe tawraat kitaabal tanim kaah mawarsinnoonuu"},{"SurahNumber":53,"VerseNumber":37,"Text":"Kaadu Nabii Ibraahimiy Yalli kaa elle amrisem duuduseeh gudduyseh kitoobah addal tanim kaah mawarsinnoonuu"},{"SurahNumber":53,"VerseNumber":38,"Text":"Dambi le nafsi aka nafsih dambi mayakkuqaay kaa kah makataataana"},{"SurahNumber":53,"VerseNumber":39,"Text":"Kaadu seehadayti taamiteemik kalihim aalle waam galtok"},{"SurahNumber":53,"VerseNumber":40,"Text":"Kaadu diggah, kay taama sarrah ambulluyele akeeral"},{"SurahNumber":53,"VerseNumber":41,"Text":"Tohuk lakal usuk galtimele dudda le galtoh abba hee taamal"},{"SurahNumber":53,"VerseNumber":42,"Text":"Kaadu diggah, Nabiyow ginô gacim ku Rabbit yaadee Qhiyaamah ayro"},{"SurahNumber":53,"VerseNumber":43,"Text":"Kaadu diggah, Yalli usuk isih faxa mara yaysuuleeh isih faxa mara weeqisah"},{"SurahNumber":53,"VerseNumber":44,"Text":"Kaadu diggah, Yalli usuk Qidaah yaynuwweeh"},{"SurahNumber":53,"VerseNumber":45,"Text":"Kaadu diggah, Yalli usuk kulliimik namma Qaynat gine labim kee sayiimih anuk"},{"SurahNumber":53,"VerseNumber":46,"Text":"Daacoyti tiffa, maxaxat caxitta waqdi"},{"SurahNumber":53,"VerseNumber":47,"Text":"Kaadu diggah, aka ginoh ken ginaah ken gacsam Yallal tan rabeeniik lakal Qhiyaamah ayró"},{"SurahNumber":53,"VerseNumber":48,"Text":"Kaadu diggah, Yalli usuk isih faxa mara maalut gaddalisaah, ken edde leedisah"},{"SurahNumber":53,"VerseNumber":49,"Text":"Kaadu diggah, Yalli usuk shiqra deqsita cutuktih Rabbi. (woh qarabak marak teyni aqbudak suge cutukta)"},{"SurahNumber":53,"VerseNumber":50,"Text":"Kaadu diggah, Yalli usuk bayseh naharsi Qaad (usun Nabii Huud meela kinnuk)"},{"SurahNumber":53,"VerseNumber":51,"Text":"Kaadu Yalli Nabii Saalic maray Samuud deqsita bayseeh num keenik macabinna"},{"SurahNumber":53,"VerseNumber":52,"Text":"Kaadu Yalli Nabii Nuuc mara Qaad kee Samuuduk naharat finqise, diggah usun dulmii kee caddok taturuh lafit luk sugen keenik lakal yemeete marak"},{"SurahNumber":53,"VerseNumber":53,"Text":"Kaadu Yalli Nabii Luut marih magaalooli Nabii Luut maral deerik afah korse"},{"SurahNumber":53,"VerseNumber":54,"Text":"Edde luk tet buultem tet buulteh xeet digaalak. (woh Qaraanak keenil oobe xeeti kinnuk)"},{"SurahNumber":53,"VerseNumber":55,"Text":"Toysa seehadaytow anni niqmatitteey, isi Rabbik edde agay waa gittam. (geyyi wayittam)"},{"SurahNumber":53,"VerseNumber":56,"Text":"A meesiise usuk Nabii Mucammaday 4zsafeájķo kaak naharsi ambiyay sinni mara meesiisak temeetek numuk teyna kinni"},{"SurahNumber":53,"VerseNumber":57,"Text":"Qhiyaamay xayyoowa deqsitta xayyowteh"},{"SurahNumber":53,"VerseNumber":58,"Text":"Too waqdi Yallak sa is edde tamaate wakti taaxigem matanaay tet gutuqtam matan"},{"SurahNumber":53,"VerseNumber":59,"Text":"Ta korosey Qajjibsittaanam (cakkumsuttaanam) ta Qhuraanaa"},{"SurahNumber":53,"VerseNumber":60,"Text":"Kaadu anqasah kaal tasuuleeniih, usuk sin akak meesiisaamih conxoh maweqtaanaa"},{"SurahNumber":53,"VerseNumber":61,"Text":"Isin deedalat gabxitak kaat derre cabtan"},{"SurahNumber":53,"VerseNumber":62,"Text":"Toysa Yallah kummaataay, qibaada dubuk kaah caglisa"},{"SurahNumber":54,"VerseNumber":1,"Text":"Qhiyaama xayyowteeh, alsá faqitteeh, namma ikkel gacte"},{"SurahNumber":54,"VerseNumber":2,"Text":"Kaadu koros Nabii numma tascasse asta table waqdi iimaanat derre cabtaah, ah aggiriqee waa baaba iyyan"},{"SurahNumber":54,"VerseNumber":3,"Text":"Kaadu Nabii dirabboyseeniih, sinni kalbi fayxi kataaten, ummaan amri umaané takkay maqaané takkay le maral dabqa Qhiyaamah ayró"},{"SurahNumber":54,"VerseNumber":4,"Text":"Kaadu nummah ta korosuh keenik duma sinni farmoytit dirabboyse marat tekkeemih xaagittek sahii kee waasó edde tanim keenih temeeteh"},{"SurahNumber":54,"VerseNumber":5,"Text":"Ama keenih yemeete Qhuraanat kaxxa cikmatay dudda leeh gufti taafee edde tan.tokkel meesisso maca xiqtaa, Yallat derre cabeeh, farmoytit dirabboyse marah"},{"SurahNumber":54,"VerseNumber":6,"Text":"Toysa Nabiyow derre keenit cab, keenih qambal israafiil deqsita malaykatti seeca ayró baantat waagaleeh hagga leemih fan. (cisab booxá kinnuk)"},{"SurahNumber":54,"VerseNumber":7,"Text":"Ken intiita rammit luk magooqak yawqen fixiixe qanaytih innah gacak fixix gibdah"},{"SurahNumber":54,"VerseNumber":8,"Text":"Usun sissikuk seeceynâ fanah gexaanaah, koroositeh yan mari tah gibdi ayró iyya"},{"SurahNumber":54,"VerseNumber":9,"Text":"Dirabbosseh nabiyow ku meelak naharat Nabii Nuuc meela, usun dirabboyseenim ni naqsu Nuucu kaadu cabuli kaak iyyeeniih kaa sahteeniih kaa xiiriyeenih"},{"SurahNumber":54,"VerseNumber":10,"Text":"Edde luk isi Rabbi kallaceh: Nabii Nuuc, diggah anu kak yeysen num kinniyok yoo cat axcuk"},{"SurahNumber":54,"VerseNumber":11,"Text":"Edde luk dooqa kaak oggolleeh, qaran afoofi keenil fakneh maggo leey tanfxxuket"},{"SurahNumber":54,"VerseNumber":12,"Text":"Kaadu baaxó tanfuxxuke daroorih keenil qanxisneeh, qaran kee baaxô lee tongooroweh ken finqay nummah Yalli keenil mekleh yanih"},{"SurahNumber":54,"VerseNumber":13,"Text":"Kaadu kaa nukkuqeh lucwaa kee bisaamirit xakben doynikit"},{"SurahNumber":54,"VerseNumber":14,"Text":"Is ni dacayrit gexxa, toh kah abnem Nabii Nuucuh qokoluuy, koroosite marah digaalá takku"},{"SurahNumber":54,"VerseNumber":15,"Text":"Kaadu nummah Yalli xiibiteh Nabii Nuuc kee kay marih maaqentat Yallih dudda tascassee astay kas elle geyaanah tet cabneemil nuucul ciggiila marah. Tohul kassita maray qakkaloowah iyya maay yan"},{"SurahNumber":54,"VerseNumber":16,"Text":"Toysa mannak tenee yi digaalaa kee Yi meesisso koroosite marah"},{"SurahNumber":54,"VerseNumber":17,"Text":"Kaadu nummah, Qhuraan kassiisih xabbacosnehik, tohul kaskassoowaah qakkaloowa mari maay yan"},{"SurahNumber":54,"VerseNumber":18,"Text":"Qaad deqsita mari sinni Nabii Huud dirabboyseeh, wohul ken digaallehik, mannak tenee yi digaalaa kee yi meesisso"},{"SurahNumber":54,"VerseNumber":19,"Text":"Diggah, nanu keenil rubneh kaxxa caacayay kaxxa xabca le baytii kee umaané edde amurruqe wayta ayrót"},{"SurahNumber":54,"VerseNumber":20,"Text":"Usuk sinam laaracak hadiffi haah gomboh ken qida, usun laqiibak tewqe tamiirah (nakilih) inna luk raaqan"},{"SurahNumber":54,"VerseNumber":21,"Text":"Toysa mannak tenee yi digaalaa kee yi meesisso"},{"SurahNumber":54,"VerseNumber":22,"Text":"Kaadu nummah, Qhuraan kassiisih xabbacosnehik, tohul kaskassoowaah qakkaloowa mari maay yan"},{"SurahNumber":54,"VerseNumber":23,"Text":"Samuud deqsita mari sinni Nabii Saalic dirabboyseeniih, wohul farmoytit inkih dirabboyse mara yekken"},{"SurahNumber":54,"VerseNumber":24,"Text":"Tokkel nek numuk teynah yan inki seehadaytu kataynaa iyyen? Diggah, nanu toysa makoo (maxqawit) kee cabut nan"},{"SurahNumber":54,"VerseNumber":25,"Text":"Nek fanaak wacyi kaal oobaa? aleey, takkem hinna usuk dirabli kaxxiina li iyyen"},{"SurahNumber":54,"VerseNumber":26,"Text":"Beera digaala keenil obta waqdi aaxige lon addunyaa kee akeeral dirabli kaxxiina li kinni mara. (saalic kinnik ken kinnim)"},{"SurahNumber":54,"VerseNumber":27,"Text":"Diggah, nanu usun esseren Alá xaxxaqak tet ayyaaqennooh keenih ruubenno mokkoroh, toysa digaala keenil obtam qambaalaay, ken adal isbir"},{"SurahNumber":54,"VerseNumber":28,"Text":"Kaadu Nabii Saalicow ku marah keenih waris diggah, lee ken kee Alâ fanal kurrumtaah, mariiy ayro keenik yaaqubeeh, kulli arakil le num geytimam"},{"SurahNumber":54,"VerseNumber":29,"Text":"Tokkel Sinni kataysah seeceenih Alá qidimih, edde luk usuk alá xabbaheeh qideh"},{"SurahNumber":54,"VerseNumber":30,"Text":"Wohul anu ken digaalehik Yi digaalaa kee Yi meesisso mannak teneeh"},{"SurahNumber":54,"VerseNumber":31,"Text":"Diggah Nanu jibriil keenil rubneeh, inki adda keenit xongoleeh inkih rabeenih, edde luk usun gaso li dagiiree kee bocoy buluulunteh inna yekken"},{"SurahNumber":54,"VerseNumber":32,"Text":"Kaadu nummah, Qhuraan kassiisih xabbacosnehik, tohul kaskassoowaah qakkaloowa mari maay yan"},{"SurahNumber":54,"VerseNumber":33,"Text":"Nabii Luut mari sinni Nabii luut meesissoosa dirabboyseeniih, wohul farmoytit inkih dirabboyse mara yekken"},{"SurahNumber":54,"VerseNumber":34,"Text":"Diggah, Nanu xeet keenil rubne digaalah, Nabii Luut buxah mari (kaa kataate mara kinnuk) koh raaquh, nanu ken naggosneh woo digaalak maaci bar"},{"SurahNumber":54,"VerseNumber":35,"Text":"Ama asallam Ni xaquk yan niqmata, Tonnal galatna nee faatite mara"},{"SurahNumber":54,"VerseNumber":36,"Text":"kaadu nummah Nabii Luut Ni digaalay gibdil ken meesiiseeh, woo meesissoosat shakkiteeniih kaa dirabboyseenih"},{"SurahNumber":54,"VerseNumber":37,"Text":"Kaadu nummah Kay qibina kaa essereenih umaane edde faxoonuh, edde luk intiita ken waysisneeh, Yi digaalaa kee Yi meesisso tamannak tammoysa keenik inne"},{"SurahNumber":54,"VerseNumber":38,"Text":"Kaadu nummah dabaqta digaalay salalta maaca keenil maacisse"},{"SurahNumber":54,"VerseNumber":39,"Text":"Yalli yi digaalaa kee meesisso tammoysa keenik iyye"},{"SurahNumber":54,"VerseNumber":40,"Text":"Kaadu nummah, Qhuraan kassiisih xabbacosnehik, tohul kaskassoowaah qakkaloowa mari maay yan"},{"SurahNumber":54,"VerseNumber":41,"Text":"Kaadu nummah firqawni marah ni meesissoosa temeeteh"},{"SurahNumber":54,"VerseNumber":42,"Text":"Ni astooti inkih dirabboyseeniih, maysoliiy, duddalih yanih digaalah ken digaalle"},{"SurahNumber":54,"VerseNumber":43,"Text":"Qhureyshey sin koros maay tayse, woo korosuy siinik duma sugtey finqisnek, hinnak yallih digaalak amaan (saay) maay liton ambiyal obte kitoobah addal"},{"SurahNumber":54,"VerseNumber":44,"Text":"Hinnak makki koros nanu buttay sitta geytey mayso le kinnino ittaa"},{"SurahNumber":54,"VerseNumber":45,"Text":"Makki korosih butta buksumeleeh bukah derre cabe le"},{"SurahNumber":54,"VerseNumber":46,"Text":"Wonna hinnay xagni keenik Qhiyaamah ayró, Kaadu Qhiyaamah ayró gibdiih, qeero le. (makeeko-le)"},{"SurahNumber":54,"VerseNumber":47,"Text":"Diggah umeynit addunyal cakkik badit kee hoxat yaniiniih, akeeral habug itta girah addal yanin"},{"SurahNumber":54,"VerseNumber":48,"Text":"Girah addal ken foocitteh hirrigsimoonuwaan ayró, saqhar deqsitta girah digaalay gibdi tammoysa keenik iyyan"},{"SurahNumber":54,"VerseNumber":49,"Text":"Diggah nanu ummaanim le caddol mekelleh ginne"},{"SurahNumber":54,"VerseNumber":50,"Text":"Kaadu nanu tu abnam fannek ni amri kalah tu hinna, inki qangara akke waytek, woh tik iyyaanamih qangara kinni, wohim edde takke, sissikaaneh inti ramaccah innah"},{"SurahNumber":54,"VerseNumber":51,"Text":"Kaadu nummah siinik duma warrayte ummattak koroosannuh sin innah tan koros bayisneh, Toysa keenit tekke digaalat kas kassoowaah, kassita mari maay yan"},{"SurahNumber":54,"VerseNumber":52,"Text":"Kaadu ummaanimiy usun abba heeni kitoobah addal tan kutbeh. (malayka tuktubeh tan kitooba kinnuk)"},{"SurahNumber":54,"VerseNumber":53,"Text":"Ummaan iimik qunxaah nabaamay tikki itta lowcal macfuuzul kutbeh tan"},{"SurahNumber":54,"VerseNumber":54,"Text":"Diggah Yallak meesita mari jannootaa kee weeqaytitteh addal yan Qhiyaamah ayró"},{"SurahNumber":54,"VerseNumber":55,"Text":"Usun nummâ madabay elle daffeyaanay satta elle iyyaanal yanin, woh dudda leeh kaxxa reeda le Yallih xaqu kinni"},{"SurahNumber":55,"VerseNumber":1,"Text":"Yallay fulte Racmatta le"},{"SurahNumber":55,"VerseNumber":2,"Text":"isi naqoosak isih faxe mara Qhuraan barse"},{"SurahNumber":55,"VerseNumber":3,"Text":"Usuk seehadaytu gine"},{"SurahNumber":55,"VerseNumber":4,"Text":"isih faxam baxxaqqa hayuh yab kaa barse"},{"SurahNumber":55,"VerseNumber":5,"Text":"Ayróo kee alsá sittal ciggiilak yimixxige cisaabay diggi iyyal gexxa"},{"SurahNumber":55,"VerseNumber":6,"Text":"Kaadu cutuk kee coox isi Rabbi taaxigeeh, kaah kummatta. (sujuud kaah abta)"},{"SurahNumber":55,"VerseNumber":7,"Text":"Kaadu qaran baaxóh amol fayya heeh baaxól qadliy isi naqoosa kah amrisa hee"},{"SurahNumber":55,"VerseNumber":8,"Text":"Miidaanat caddok tatre waytaanaah, tu kah miidaanissen mara gane waytaanâ gideh"},{"SurahNumber":55,"VerseNumber":9,"Text":"Kaadu miidaan qadlil (massal) soolisaay, miidaan madaggoysina (madaacisina) sinaamak"},{"SurahNumber":55,"VerseNumber":10,"Text":"Kaadu Yalli baaxó ginóh tet fidise"},{"SurahNumber":55,"VerseNumber":11,"Text":"Teetil caxâ mixuu kee curra addak kak tawqe faan le tamiira (nakili) tan"},{"SurahNumber":55,"VerseNumber":12,"Text":"Kaadu amboy qagura lee kee suruy meqe coox teetil yan"},{"SurahNumber":55,"VerseNumber":13,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":14,"Text":"Yalli seehadaytu (aadam) gineh kafnaanah kanniy itta kallay alayseenih inna lek"},{"SurahNumber":55,"VerseNumber":15,"Text":"Kaadu jinni girah uray hadiidigak (bliis) gine"},{"SurahNumber":55,"VerseNumber":16,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":17,"Text":"Yalli usuk ayró kak tawqe namma kabih Rabbiiy, ayró kak korta namma kabih Rabbi cagay kee gilalah"},{"SurahNumber":55,"VerseNumber":18,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":19,"Text":"Yalli namma baday tii kak coboy lee kee, tii kak qasbo le yesgelleeh sittat yangoorowen"},{"SurahNumber":55,"VerseNumber":20,"Text":"Ken nammayih fanat reebuy sittat kak tatre waana yan"},{"SurahNumber":55,"VerseNumber":21,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":22,"Text":"Ken nammayak luul kee marjaan yawqe Yallih duddal"},{"SurahNumber":55,"VerseNumber":23,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":24,"Text":"Kaadu Yalli qaleelah inna le kaxxa dawaanikiy badal gexa le sinam tu xiqih"},{"SurahNumber":55,"VerseNumber":25,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":26,"Text":"Ginók baaxô bagul ennittam inkih baytaah"},{"SurahNumber":55,"VerseNumber":27,"Text":"Ku Rabbiy nabna leeh massakaxxa le raaqa"},{"SurahNumber":55,"VerseNumber":28,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":29,"Text":"Qaranwaa kee baaxól tanim faxxa haytam kaa esserta, kulli ayro usuk abaamat yan. (fayyaheek, rammaheek, yuynuwweek, qidek)"},{"SurahNumber":55,"VerseNumber":30,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":31,"Text":"Sin cisaabâ fanah afkunenno abba hayteenimil sin galatnuh a qilsi namma buxay. (seehadaa kee jinni kinnuk)"},{"SurahNumber":55,"VerseNumber":32,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":33,"Text":"Jinnii kee seehada buttay, Yallih amrik tawqeenim duddeenik, qaranwâ deraafee kee baaxô deraafek eweqa. Tawqeenim ma duddan kaxxa maqaraay, (kuwwataay) Yallih fayxi edde tanih akke waytek"},{"SurahNumber":55,"VerseNumber":34,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":35,"Text":"Toysa seehadaa kee ginnow girak uraa kee diyaayisen nacaas Siinil rubsumele (siinil Qulelon), tokkel wohuk sitta ma cattaana"},{"SurahNumber":55,"VerseNumber":36,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":37,"Text":"Qaran qanxixaah qisih admisen qasa faleh (adintá) inna le qoborta yakke waqdi, (qhħiyaamah ayró kinnuk)"},{"SurahNumber":55,"VerseNumber":38,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":39,"Text":"Too ayró aben dambik seehadah umeynit messerimaay, jinni umeynit messerima"},{"SurahNumber":55,"VerseNumber":40,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":41,"Text":"Woo ayró umeynit sinni astootil tamixxigimeeh, malayka amok gonboobaa kee ibak dadoobal (xibiiqal) xabba ken haytaah, girat ken qambissa"},{"SurahNumber":55,"VerseNumber":42,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":43,"Text":"Tah jahannam giray umeynit addunyal dirabboysak sugte kinni Keenik iyyaanah"},{"SurahNumber":55,"VerseNumber":44,"Text":"Tet fan kee niqna kak caddok taturte leeh fanat meekitan digaalah"},{"SurahNumber":55,"VerseNumber":45,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":46,"Text":"Sinni Rabbih foocih soolok meesite mari, namma jannat le"},{"SurahNumber":55,"VerseNumber":47,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":48,"Text":"Caxâ mixuu kee mexexu le luud le namma jannata"},{"SurahNumber":55,"VerseNumber":49,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":50,"Text":"Ama namma jannatih addal gexxa namma dara tan"},{"SurahNumber":55,"VerseNumber":51,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":52,"Text":"Ken nammayih addal ummaan caxâ mixuk namma qaynat yan"},{"SurahNumber":55,"VerseNumber":53,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":54,"Text":"Yallih foocih soolok meesite mari ama namma jannatal ruffu iyyan, fidooday adda kak gibdi cariirik kibuk tanil cusuulah anuk namma jannatih mexexih mafaala keenil xayih"},{"SurahNumber":55,"VerseNumber":55,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":56,"Text":"Woo fidoodal wagitto isi baqoltit yayseede agabi yan, ken baqoltik duma seehada keenil morbinnaay, jinni keenil morbinna fidoh"},{"SurahNumber":55,"VerseNumber":57,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":58,"Text":"Ta agabi qaxah wirya yaaqhuut kee marjaan innah"},{"SurahNumber":55,"VerseNumber":59,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":60,"Text":"Addunyal maqaané abe marih galto akeeral jannatak sa macaay"},{"SurahNumber":55,"VerseNumber":61,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":62,"Text":"Edde yabne namma jannatâ kalah namma jannat yan"},{"SurahNumber":55,"VerseNumber":63,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":64,"Text":"Ama namma jannat inxixih cuuginih"},{"SurahNumber":55,"VerseNumber":65,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":66,"Text":"Ken nammayih addal namma daray nabam darittay aggiriqqe wayta tan"},{"SurahNumber":55,"VerseNumber":67,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":68,"Text":"Ama namma jannatih addal caxâ mixuu kee tamiiraay (nakilaay), rummaan yan"},{"SurahNumber":55,"VerseNumber":69,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":70,"Text":"Woo jannootah addal cal meqe agabuy kaxxam qaxmeqe yan"},{"SurahNumber":55,"VerseNumber":71,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":72,"Text":"Woo jannootah addal curral qayniy wagitto isi baqoltit tayseedey, luuluk tan qarwah addal tani elle tan"},{"SurahNumber":55,"VerseNumber":73,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":74,"Text":"Ken baqoltik duma seehada keenil morbinnaay, jinni keenil morbinna fidoh"},{"SurahNumber":55,"VerseNumber":75,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":76,"Text":"Anxax makaddid (barkumaamii) kee qaxmeqe fiddiimil cusuulah anuk"},{"SurahNumber":55,"VerseNumber":77,"Text":"Toysa seehadaa kee jinnik sin Rabbi siinih yecee niqmatittek dirabbossaanam ma niqmataay"},{"SurahNumber":55,"VerseNumber":78,"Text":"Ku Rabbih migaq saytuniih, kay kayri maggoh, usuk dudda le nabna leeh, kaal yeemene marah mattaccoo leeh, konnaba le"},{"SurahNumber":56,"VerseNumber":1,"Text":"Qhiyaama solta waqdi"},{"SurahNumber":56,"VerseNumber":2,"Text":"Woo ayró tet ugut dirabboysa nafsi mayan"},{"SurahNumber":56,"VerseNumber":3,"Text":"Is Yallih qaduwwi girá culaamal ramma haytaah, Yallih kacnoytit jannat culaamal fayya hayta"},{"SurahNumber":56,"VerseNumber":4,"Text":"Baaxó rukkuumiyyah, rukkumta waqdi angoyyi gibdah"},{"SurahNumber":56,"VerseNumber":5,"Text":"Kaadu Qaaleela buluulumiyyah, bululsumta waqdi"},{"SurahNumber":56,"VerseNumber":6,"Text":"Edde bullaaqey hawal fixiixisinte takke"},{"SurahNumber":56,"VerseNumber":7,"Text":"Kaadu a ginoy sidiica gexoh tanin akeeral"},{"SurahNumber":56,"VerseNumber":8,"Text":"Edde luk migdi mara, migdi mari ma maraay ? usun akeeral meqe arac le mara"},{"SurahNumber":56,"VerseNumber":9,"Text":"Kaadu guri mara, guri mari ma maraay? Usun akeeral uma arac le mara"},{"SurahNumber":56,"VerseNumber":10,"Text":"Addunyal maqaane yaakume mari, usun akeeral niqmat yaakume mara kinnon"},{"SurahNumber":56,"VerseNumber":11,"Text":"Woo mari, Yalli isil xayyoyseh yan mara kinnon"},{"SurahNumber":56,"VerseNumber":12,"Text":"Usun naqiim deqsitta jannootah addal yanin"},{"SurahNumber":56,"VerseNumber":13,"Text":"Nabii Mucammad Ĵa ummatak naharsi maraa kee keenik naharal warrayte ummatittek maggo mari tet cula"},{"SurahNumber":56,"VerseNumber":14,"Text":"Kaadu Nabii Mucammad Aade ummatak ellecabô marak dagom tet culta"},{"SurahNumber":56,"VerseNumber":15,"Text":"Dahabat haxxisen (bilisen) qaraakiyih amol yanin"},{"SurahNumber":56,"VerseNumber":16,"Text":"Usun cusuulah anuk sitta fan afkanuk tet amol yanin"},{"SurahNumber":56,"VerseNumber":17,"Text":"Idoolitewaah, rabewaa urruy waara keenit meekita keenih taamitoonuh (ken kidmatah)"},{"SurahNumber":56,"VerseNumber":18,"Text":"Kobboyyaayii kee, ibriikaay, kaaquunuy gocoy darak kibuk yani luk"},{"SurahNumber":56,"VerseNumber":19,"Text":"Kay maqubut amó keenik ma berrissaay, kas keenik edde ma gexa"},{"SurahNumber":56,"VerseNumber":20,"Text":"Kaadu waara urri keenit meekisa caxâ mixuk faxaanam dooritan"},{"SurahNumber":56,"VerseNumber":21,"Text":"Kaadu haadâ cadok faxxa haanam lon"},{"SurahNumber":56,"VerseNumber":22,"Text":"Kaadu curral qayni deqsita agabuy"},{"SurahNumber":56,"VerseNumber":23,"Text":"Taagisen luulih inna le lon"},{"SurahNumber":56,"VerseNumber":24,"Text":"Amah usun addunyal abak sugen meqe taamah galto kinni"},{"SurahNumber":56,"VerseNumber":25,"Text":"Jannat addal uma yab kee dambi edde yanim ma yaabban"},{"SurahNumber":56,"VerseNumber":26,"Text":"Mariiy marah keenik aba salaąamaqleh maxco akke waytek"},{"SurahNumber":56,"VerseNumber":27,"Text":"Kaadu migdi mara, migdi mari ma maraay? usun kaxxa arac kee kaxxa galto le mara akeeral"},{"SurahNumber":56,"VerseNumber":28,"Text":"Usun keenaani sinni kusuurul yanin"},{"SurahNumber":56,"VerseNumber":29,"Text":"Kaadu muuz cooxuy xaylo kak exefih tani lon"},{"SurahNumber":56,"VerseNumber":30,"Text":"Kaadu kate wayta iraawol yanin"},{"SurahNumber":56,"VerseNumber":31,"Text":"Kaadu qulluntaah, gexxa leey, aggiriqqe wayta lon"},{"SurahNumber":56,"VerseNumber":32,"Text":"Kaadu maggo caxâ mixuy ambaxewaay"},{"SurahNumber":56,"VerseNumber":33,"Text":"Aggiriqqe sinniih, waaso sinni lon"},{"SurahNumber":56,"VerseNumber":34,"Text":"Kaadu fidooday fayya le lon qaraakiy bagul"},{"SurahNumber":56,"VerseNumber":35,"Text":"Diggah nanu tayse ginoh ken (jannatti agabu kinnuk) ginne"},{"SurahNumber":56,"VerseNumber":36,"Text":"Edde luk bikir leela ken abne"},{"SurahNumber":56,"VerseNumber":37,"Text":"Usun sinni baqolti kicna agabuy fooduh (waday kinnuk) yani ken abne"},{"SurahNumber":56,"VerseNumber":38,"Text":"Ama agabu migdi marah ginne"},{"SurahNumber":56,"VerseNumber":39,"Text":"Ama niqmoota lem naharsi marak butta"},{"SurahNumber":56,"VerseNumber":40,"Text":"Kaadu ellecabô marak (migdi mara kinnuk) butta"},{"SurahNumber":56,"VerseNumber":41,"Text":"Kaadu guri mara, guri mari ma maraay?usun galtoo kee caalat kak uma mara akeeral"},{"SurahNumber":56,"VerseNumber":42,"Text":"Niqin huuriy jahannam girak yanii kee kaxxa niqna le leeh addat yanin"},{"SurahNumber":56,"VerseNumber":43,"Text":"Kaadu diyyit inna le qiirih (qeerih) iraawoy (silaaloy)"},{"SurahNumber":56,"VerseNumber":44,"Text":"Xabca sinniih, mabla kak amqe waytah addat yanin"},{"SurahNumber":56,"VerseNumber":45,"Text":"Woh ken kah geytem diggah, usun wohuk duma addunyal Yallih niqmatat batrite marah sugen"},{"SurahNumber":56,"VerseNumber":46,"Text":"Kaadu kaxxa dambih (koroosannu kinnuk) bagul sugen yatoobeenim niyaate kalah"},{"SurahNumber":56,"VerseNumber":47,"Text":"Kaadu rabneeh, burta nekkeeh, lafoofiy ruma tekke nakke waqdi, diggah nanu ugtennoo? axcuk sugen rabi lakal ugut yaniimih angaddiyyah"},{"SurahNumber":56,"VerseNumber":48,"Text":"Hinnak nee kee nek naharsi abbobti ugutennoo rabneeh, burta nekkeek geeral"},{"SurahNumber":56,"VerseNumber":49,"Text":"Nabiyow Keenik ixxic :diggah naharsi maraay, ellecabô mari Aadam xaylok"},{"SurahNumber":56,"VerseNumber":50,"Text":"Kobxisime le timixxige ayroh (Qhiyaamah ayró kinnuk) uddurul"},{"SurahNumber":56,"VerseNumber":51,"Text":"Wohuk lakal isin diggaluk ahoxa leelah dirab leelay"},{"SurahNumber":56,"VerseNumber":52,"Text":"Nummaak akmetton cooxuk zaqhqhuum deqsitta caxak"},{"SurahNumber":56,"VerseNumber":53,"Text":"Edde luk teetik bagitte kibetton qulul gibdah"},{"SurahNumber":56,"VerseNumber":54,"Text":"Edde luk tet bagul niqna kak caddok taturte leey bakar kalewayta aaqubetton"},{"SurahNumber":56,"VerseNumber":55,"Text":"Tokkel isin bakar gibdah maggom tet aaqubetton, kaxxam bakaareh yan gaalay bakar kak kate waah maaqabah"},{"SurahNumber":56,"VerseNumber":56,"Text":"Ama digaalay ken geyte ken qibnaytiinó kinni, galtoh ayró (Qhiyaamah ayró kinnuk)"},{"SurahNumber":56,"VerseNumber":57,"Text":"Seehaday suge waytik nanu sin ginnek Qhiyaamah ayróh madaara manummassaanaa"},{"SurahNumber":56,"VerseNumber":58,"Text":"Yoh warisay sin agabih maxaxat caxxan daacoyta"},{"SurahNumber":56,"VerseNumber":59,"Text":"Siini innaa seehadaytuh kaa gintam, hinnak neey kaa gintam"},{"SurahNumber":56,"VerseNumber":60,"Text":"Nanu sin fanal raba mekelleeh, nanu yaffare mara hinnino"},{"SurahNumber":56,"VerseNumber":61,"Text":"sin weeloola korisnaah, aaxige waytan ginoh sin ginnam Qhiyaamah ayró"},{"SurahNumber":56,"VerseNumber":62,"Text":"Nummah Yalli suge waytik naharsi ginoh sin ginem teexegeenih. Edde luk Yalli isi duddal nammey haytoh adda sin gacisuwaam makassittaanaa akorosey"},{"SurahNumber":56,"VerseNumber":63,"Text":"Yoh warisay tabqureenih taniinimik dariyyuy baaxol qiddaana"},{"SurahNumber":56,"VerseNumber":64,"Text":"Isin kaa taysubukeeni innaa, hinnak neey kaa taysubukem baaxok"},{"SurahNumber":56,"VerseNumber":65,"Text":"Fanne nee tekkek a yooboke darqi ruma kaa abak neneeh, sin darqil obtem qajjibsita mara akkuk tenen"},{"SurahNumber":56,"VerseNumber":66,"Text":"Diggah nanu kasaaritneh"},{"SurahNumber":56,"VerseNumber":67,"Text":"Tonna hinnay nanu rizqhik baxaysinneh axcuk tenen"},{"SurahNumber":56,"VerseNumber":68,"Text":"Yoh warisay a leey taaqubeenih iyya"},{"SurahNumber":56,"VerseNumber":69,"Text":"Isin tet oobisseeni innaa qamburrek baaxol, hinnay neey tet oobissem"},{"SurahNumber":56,"VerseNumber":70,"Text":"Fanne nee tekkek Qasboh carakak tan lee tet abak nenek, Yalla mafaatittaanaa Coboyuk siinih oobiseemil"},{"SurahNumber":56,"VerseNumber":71,"Text":"Yoh warisay a giray damaluk qiddaanah iyya"},{"SurahNumber":56,"VerseNumber":72,"Text":"Tet caxá, Isin ginteeni innaa hinnak neey tet gintem"},{"SurahNumber":56,"VerseNumber":73,"Text":"Nanu jahannam girah kassis kee guurô marih tuxxiq tet (addunya gira kinnuk) abne"},{"SurahNumber":56,"VerseNumber":74,"Text":"Toysa Nabiyow ku Rabbiy nabay dudda leh migooqaa kee weeloola saytunnos"},{"SurahNumber":56,"VerseNumber":75,"Text":"Yalli xiibiteh cutuuka kak korta aroocal ayrô kormak"},{"SurahNumber":56,"VerseNumber":76,"Text":"Ama cutuuka kak korta aroocal abna xiiba, aaxaginnitoonuy is naba xiiba kinni kas le marah"},{"SurahNumber":56,"VerseNumber":77,"Text":"Diggah, ta Qhuraan Nabii Mucammadal 4zsafeńýķo oobisne, Qhuraanay nabay maqaane maggo kinni"},{"SurahNumber":56,"VerseNumber":78,"Text":"Usuk daccarsime kitaabih addal yan Yallih garil (lowcal macfuuz kinnuk)"},{"SurahNumber":56,"VerseNumber":79,"Text":"Qhuraan gabah xagtam matan Yalli satunnoyse malayka akke waytek, hinnay Yallat agleyta haanam kee janaabaa kee wadô sinnak saytunnoowe mara akke waytek"},{"SurahNumber":56,"VerseNumber":80,"Text":"A Qhuraanak oobiyyi ginô Rabbi le kabuk yekke"},{"SurahNumber":56,"VerseNumber":81,"Text":"A korosey A Qhuraanaa isin dirabbossaanam"},{"SurahNumber":56,"VerseNumber":82,"Text":"Kaadu Yalli siinih yeceeh yan rizqhih (quusih) faatitiyyaa diggaluk isin dirabbossaanaah tangaddeenim"},{"SurahNumber":56,"VerseNumber":83,"Text":"Siinik numuk teyni rooci garoyra yaafe waqdi gacissaanam maay duddan kay xagarah"},{"SurahNumber":56,"VerseNumber":84,"Text":"Isin woo waqdi kay fan wagitak"},{"SurahNumber":56,"VerseNumber":85,"Text":"Nanu siinik kaal xayuk raqna able waytaanakkal"},{"SurahNumber":56,"VerseNumber":86,"Text":"Tokkel Isin abtan taamal cisab kak abe waanaah wohul galtime waa mara tekkeenik"},{"SurahNumber":56,"VerseNumber":87,"Text":"Isin nummat yaaba mara tekkeenik Rooci xagarah gacissaanam maay duddan (woh ma-duddan)"},{"SurahNumber":56,"VerseNumber":88,"Text":"A rabe num Yallal xayyoysime marih num yekkek"},{"SurahNumber":56,"VerseNumber":89,"Text":"Toysa farakka le racmataay, ruffu edde iyyam kee naqiim deqsita jannat le akeeral"},{"SurahNumber":56,"VerseNumber":90,"Text":"Rabe num migdi marih num yekkek"},{"SurahNumber":56,"VerseNumber":91,"Text":"Migdi marih num tekkeemih nagaynan lito Kaak iyyaanah"},{"SurahNumber":56,"VerseNumber":92,"Text":"Kaadu a-rabe num dirab leelah hoxa leelah num yekkek"},{"SurahNumber":56,"VerseNumber":93,"Text":"Toysa qibnaytiinoh niqna kak caddok taturte lee le"},{"SurahNumber":56,"VerseNumber":94,"Text":"Kaadu jaciim degqsitta girâ culim le galtoh tet digaala tammoysak"},{"SurahNumber":56,"VerseNumber":95,"Text":"Diggah Nabiyow ama kol gabbaqne yab, nummay asmat le kinniih agay waaga mali"},{"SurahNumber":56,"VerseNumber":96,"Text":"Toysa Nabiyow ku Rabbiy nabay dudda leh migooqaa kee weeloola saytunnos"},{"SurahNumber":57,"VerseNumber":1,"Text":"Yalla saytunnosseh qaranwah addaay, baaxoh addal tanim, Usuk (Yalli) maysoliy naggaarah yani"},{"SurahNumber":57,"VerseNumber":2,"Text":"Yalli qaranwaa kee baaxô mulki-le (reeda-le), usuk yaynuwweeh qidah kaadu Usuk ummaanimil qamal geyto-li (xiqto li)"},{"SurahNumber":57,"VerseNumber":3,"Text":"Yalli Usuk naharsittuy naharat tu- kak aneewayta kaadu ellecaboytay wadirit tu-kak raaqe wayta, iró raaqaah kaak iró raqtam matan, qellitaah kaak xayuk raqtam matanaay, mablooli kaa matabla, kaadu Usuk ummaanim yaaxigi"},{"SurahNumber":57,"VerseNumber":4,"Text":"Yalla kinni gintem qaranwaa kee baaxó licá ayroh addat, wohuk lakat fayya iyyeeh, isi celta massoynah qarshi amol massooweh (kay nabna celta massoynah). baaxot cullu ittaamaay (ambooy, roobuuy.....) teetik bukku ittam Yalli Yaaxigeh. kaadu qaraanak obbu ittaamaay kaâ fanah eweqqi ittam yaaxigeh (malaykaa kee kay naqoosah taamak) Kaadu Usuk isi ixxigal siinî luk yan elle aninnaanih rikel, kaadu Yalli isin abba haytaanam yabali"},{"SurahNumber":57,"VerseNumber":5,"Text":"Qaranwaa kee baaxô mulki-le (reeda-le), ginô caagiida inkih Yallâ fanah gacta"},{"SurahNumber":57,"VerseNumber":6,"Text":"Yalli bar laqot culsaah, laqó barat culsa, kaadu Usuk isi naqoosah alilwah addat tanim yaaxigi"},{"SurahNumber":57,"VerseNumber":7,"Text":"Yallaa kee kay farmoyta nummaysa, kaadu acuya amol sin kak hee maalu (ciggiile mara sin kak abe maalu). Siinik Yalla nummayseeh isi maalu Yallih sabbatah yecee marii, kaxxa galto- le"},{"SurahNumber":57,"VerseNumber":8,"Text":"Maca malkittaanaa Yalli inkittu kinnim kah nummayse waytaanam! Yallih farmoyti siinih seecak sinni Rabbi nummassaanâ gidih, wohul Yalli nummah digga-le xagna siinik bee Yalla nummaysa mara tekkeenik"},{"SurahNumber":57,"VerseNumber":9,"Text":"Yalla kinni isi naqsu Nabii Mucammadal ġa Qhuraan aayootay baxxaqqa itta oobissam, wohul koroosanni diteetak iimaan noorî fanah sin yayyaaqe gidah. Kaadu diggah Yalli xuwaw li nacrur li"},{"SurahNumber":57,"VerseNumber":10,"Text":"Maca sin waassa maalu Yallih gitah taceenimik, Yalli qaranwaa kee baaxô nagra luk, siinik makki fakiyyak naharat maalu yeceeh korosut qeb abba hee mari galtol ma-massoowa, woo mari Yallih garil darajatah nabah, makki fakiyyak lakat Yallih gitah maalu yeceeh korosut qeb abe marak, kaadu Yalli ama namma mara inkih jannatah xagnise, kaadu Yalli isin abba haytaanamak adda yaaxigiiy teetil sin galatele"},{"SurahNumber":57,"VerseNumber":11,"Text":"Yalla meqe amaakisiyyah (gacsa) amaakissam (taceem) miyyaay? (kay taaqatah maalu yaceenimil galto kaak qaagitak), Yalli wohul galto kaah xirribisuh (yaymagguh) kaadu usuk meqe galto-le (jannat kinnuk)"},{"SurahNumber":57,"VerseNumber":12,"Text":"Lab moominiin kee say moominiinik ken noori ken foocittee kee ken migdittel gexah table ayró, asaaku sin aytikuma (berraka) jannatittey guba weeqaytitte kak gexxâ culimi tet addal waarak keenik iyyan, woo galto is kaxxa affaafa (limayiyya)"},{"SurahNumber":57,"VerseNumber":13,"Text":"Lab munaafiqhiin kee say munaafiqhiin moominiinik nee qambaala itta ayró sin noorik tu hirgitnamkeh, siinik wadirih addunyâ fanah gacaay noori wokkel gurrusa keenik itta moominiin angasah, tokkel moominiin kee munaafiqhiin fanal reebuy afá le xissiime, teetik adda-le gammiy moominiin kak tanik Racmattá tan (jannat kinnuk) kaadu teetik iró-le gammiy munaafiqhiin kak tanik digaalá tan. (girâ digaala kinnuk)"},{"SurahNumber":57,"VerseNumber":14,"Text":"Munaafiqhiin moominiinih sectah siinî luk masuginninoo addunyal axcuk. Yeey iyyan, kinnih immay isin sinni nafsi nifaaqhat (bagi kufrit) finqisseeniih, Nabii kee moominiinih finga qambalten kaadu rabi lakal ugut yaniimil shakkitteeniih, deedal qaagit sin duquuruseh Yallih amri (raba kinnuk) siinil amma iyyam fanah, kaadu sheetan Yallal taamineenimik sin duquuruseh"},{"SurahNumber":57,"VerseNumber":15,"Text":"A saaku munaafiqhiiney fidá siinik moggolintaay, koroosite marak moggolinta. Orbeyna siinik inkih girá, is siinih taguude keenik iyya Yalli. Kaadu is maxxu qax uma gacsimeynaay"},{"SurahNumber":57,"VerseNumber":16,"Text":"Yallaa kee kay farmoyta nummayseh yan marah wakti maxayyoowinnaa ken sorkocôbbaxitte Yallih cusim (kassit) kee qhuraanak obteemit allagowtuh.kaadu keenik duma kitab kah yontocowwime maray edde luk wakti edde yexxeereeh sorkocobbaxitte kak kafteh inna (yahuud kee nasaara kinnuk) akke wayoonay, keenik maggo mari Yallih taaqatak yewqeh"},{"SurahNumber":57,"VerseNumber":17,"Text":"Diggah yalla kinnim ixiga, baaxó is qabaarah kafteeh rabteek lakal taynuwweem! Nummah ni dudda tascassee astooti siinih baxxaqisneh elle kaskassoowa mara takkeeninkeh"},{"SurahNumber":57,"VerseNumber":18,"Text":"Diggah sinni maaluk sadaqhat tacee labhaa kee sadaqhat tacee sayyó, usun Yallih fooca edde faxak meqe gacsa (amaaki) yeceenik, Yalli Keenih xirribisaah, wohuk bagul usun meqe galtó lon (jannat kinnuk)"},{"SurahNumber":57,"VerseNumber":19,"Text":"Kaadu Yallaa kee kay farmoytit nummayse mari, woo mari usun nummaysiyyi kak duude mara ambiya elle temeeteemil. Kaadu Yallih diinih sabbatah koros gaadut rabe mari, usun sinni Rabbih xaqul sinni galtoo kee sinni noori lon qhiyaamah ayró, koroositeeh nastooti dirabboyse marah tu gactek, woo mari jaciim deqsitta girah mara"},{"SurahNumber":57,"VerseNumber":20,"Text":"Sinaamey! Cagalah addunyâ mano digir kee doklaay, bilqaa kee sin fanih hiddootu, kaadu maaluu kee xaylô massamagga kinnim ixiga, Teetik ceelallo roobut tooboke buqre edde temqe buqraabay tohuk lakal is kaftaah walqinuk tet tableeh, sarra rumay buluule yakkeh inna kinni. kaadu akeeral korosuh gibdi digaalá tan, kaadu yalla nımmayse marah dambi cabtii kee Yallih kacni yan. Kaadu addunyâ mano is tu hinna duquurusiyyi duyye (afeyna) baxa akke waytek"},{"SurahNumber":57,"VerseNumber":21,"Text":"Kee sinaamey sin Rabbik dambi-cabtii kee jannatay garbi (bagbaggi) kak qaran kee baaxô gide yakke fan qalala. Usuk Yallaa kee Kay farmoytit nımmayse marah massoysimeh yan jannata, woh Yallih muxxoo kee cinday isi naqoosak isih faxe marah tet yacee kinni, Yalli kaxxa muxxo li kinni"},{"SurahNumber":57,"VerseNumber":22,"Text":"Kee sinaamey hekeltô musiibáy (umaané) baaxô bagul takkey sin xagta matan, kaadu biyookaay qululuk sin nafsi xagta musiibá matan, tet ginnaamak naharal kitaabal (lawcal macfuuz kinnuk) tanih akke waytek, Toh diggah Yallal xabcinih"},{"SurahNumber":57,"VerseNumber":23,"Text":"Sinaamey tamah siinih kah warisnem, siinik taturteemih rookite (aczune) waytoonuuy, Yalli siinih yeceemih wallite waytoonu. Yalli makicna ummaan kaxxa mariinolih hideyna (hobbiyyo-li)"},{"SurahNumber":57,"VerseNumber":24,"Text":"Usun gabâ gibda le maray sinam gabâ gibdaa kee cinnaanel (cillaalel) amrisa. limaan kee Yallih taaqatat derre cabe mari, sinni nafsik sá wohut Yallak kalaąaanam malon. Toysa diggah Yalli usuk isi ginok gadda li, fayla li"},{"SurahNumber":57,"VerseNumber":25,"Text":"Nummah ninni farmoytit baxxaqqa-le astootiy sumaq keenih takkel ken rubne, kaadu kitab kee miidaan keenil oobisne sinam sittin fanal qadlil taamittamkeh. Kaadu birtay gibdi maqarleeh, sinaamah maggo tuxxiq edde yani oobisne, Yalli isee kee isi farmoytit kaa able kalah qokla maray isih dumaak aaxaguk suge sinam yaybulleenkeh. Diggah Yalli qande li mayso li"},{"SurahNumber":57,"VerseNumber":26,"Text":"Kaadu nummah Nabii Nuuc kee Nabii Ibraahim ken mara fan ken rubne, kaadu nubuwwannuu kee kitab ken nammayih samadah neceeh neexege.ken nammayih samadak tirri ittem taniih, maggo mari keenik Yallih taaqatak yewqeh"},{"SurahNumber":57,"VerseNumber":27,"Text":"tohuk lakal Ni farmoytit ken raatittel katasne (Nabii Nuuc kee Nabii Ibraahim raatitte kinnuk), kaadu maryam baxa Nabii Qiisa keenil katasneeh, injiil kitab kaah necee. Kaadu kaa kataate marih sorkocôbbaxittet xuwaw kee nacror hayne, Kaadu Rahbaaniyya (Gs rihim kee addunyak yaggiriqqeenimi qibaadah) tet bicsiteenih ikkal nanu tet fardi keenil maabinnino, usun woh kah abeenim Yallih kacnih guran akke waytek, tokkel usun nummâ dacayrih tet madacrisinnon, edde luk keenik yeemene marah le galto neceeh, maggo mari keenik Yallih amrik yewqeh"},{"SurahNumber":57,"VerseNumber":28,"Text":"Kee yallal yeemene maraw Yallak meesitaay Kay farmoytal eemena! Usuk isi racmattak namma maglab siinih aceele, (afto) kaadu nooriy elle gexxaana siinih heeleeh, dambi siinih cabele, Yalli dambi cabti li, xuwaw li kinni"},{"SurahNumber":57,"VerseNumber":29,"Text":"Yalli tamah inkih siinih kah yeceem, kitab le mari (yahuud kee nasaara kinnuk) Yallih muxxok tul dudda aalle waanam sinnik yaaxigeenî gida. Diggah muxxo inkih Yallih gabat taniih isih faxa marah tet yacee isi naqoosak. Yalli isi ginoh kaxxa muxxo li kinni"}]}