{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":41,"VerseNumber":47,"Text":"Ko ka Makko woni ko ganndal Darngal ruttetee. Dimɗe yaltataa e coomɗi mun, deyel (woo) saawataa,ngel jibintaa si wanaa e ganndal Makko.Ñalnde O noddiroyta ɓe:\"Ko honto woni kafidaaɗi Am ɗin?\", ɓe wi'a:\"Men anndinii Ma, alah e amen seedotooɗo [ɗum]"},{"SurahNumber":41,"VerseNumber":48,"Text":"Ɓe majjira e kon ko ɓe rewaynoo ko adii; ɓe yananee wonnde daɗirgal alanaa ɓe"},{"SurahNumber":41,"VerseNumber":49,"Text":"Neɗɗanke on haaɓataa toragol moƴƴere. Si bone memii mo, ko o taƴotooɗo, yonndiniiɗo"},{"SurahNumber":41,"VerseNumber":50,"Text":"Si Men meeɗinir mo moƴƴere immorde ka Amen, ɓaawo nde lorra memi mo, ko pellet o wi'ay: \"Ɗum ɗoo ko min ! Mi fellitaani si Darngal daroto. Si mi ruttaama ka Joomi am, ko pellet, moƴƴere hino woodani lam ka Makko\". Ma Men humpitu yedduɓe ɓen, fii ko ɓe huuwi kon, ko ma Men meeɗinoy ɓe lepte saɗtuɗe"},{"SurahNumber":41,"VerseNumber":51,"Text":"Si Men neeminii e neɗɗanke on, o ɗuurnoo o toowna balaaje makko; si bone non heɓii mo, o wona jom toraare yaajunde"},{"SurahNumber":41,"VerseNumber":52,"Text":"Maaku: \"Yeetee lam, si wonii le ko ka Allah nde iwri, refti yedduɗon nde; haray ko hommbo ɓuri majjude on wonɗo e lurral woɗɗungal"},{"SurahNumber":41,"VerseNumber":53,"Text":"Aray Men holla ɓe maandeeji Amen ɗin ka tatteeji e maɓɓe tigi, haa ɓanngana ɓe wonnde ko nde goonga. E yonaali wonnde Joomi maa, ko O seediiɗo kala huunde"},{"SurahNumber":41,"VerseNumber":54,"Text":"Anndee hiɓe e sikke fii hawroygol e Joomi maɓɓe. Anndee non, ko O huɓindiiɗo kala huunde"},{"SurahNumber":42,"VerseNumber":1,"Text":"Haa, Miim"},{"SurahNumber":42,"VerseNumber":2,"Text":"Ain, Siin, Qaaf"},{"SurahNumber":42,"VerseNumber":3,"Text":"Ko wano nii woni ko Allah Teɗɗuɗo, Ñeeño On wahayiniri e maa, e ɓen adinooɓe ma"},{"SurahNumber":42,"VerseNumber":4,"Text":"Ko Kanko woodani kala ko woni ka kammuuli e ka leydi. Ko Kanko kadi woni Toowuɗo, Mawɗo On"},{"SurahNumber":42,"VerseNumber":5,"Text":"Kammuuli ɗin no eɓɓa seekorgol dow majji, hara Malaa'ika'en no subbunhinanora yettugol Joomi maɓɓe, ɓe insinanoo wonɓe ka leydi ɓen. Anndee pellet, ko Allah woni Haforoowo, Hinnotooɗo On"},{"SurahNumber":42,"VerseNumber":6,"Text":"Ɓen non jogitiiɓe yiɗɓe goo gaanin Makko, Allah ko reenuɗo ɓe. A wonaali reenoowo ɓe"},{"SurahNumber":42,"VerseNumber":7,"Text":"Ko wano non Men wahayniri e maaɗa, janngeteende e aarabu, fii yo a jertin yimɓe neene ca'e ɗen e wonɓe takko mayre ɓen, jertinaa fii ñalnde dental nden, - nde sikke alaa e mu'un - Fedde goo ka Aljnna, fedde goo kadi ka Yiite"},{"SurahNumber":42,"VerseNumber":8,"Text":"Si Allah haajuno, O waɗayno ɓe mofte goote. Kono himo On mo O muuyi ka Yurmeende Makko. Tooñooɓe ɓen non, giɗo alanaa ɓe, wanaa ballo"},{"SurahNumber":42,"VerseNumber":9,"Text":"Kaa ɓe jogiti yiɗɓe goo gaanin Makko? Awa ko Allah woni Giɗo On, ko Kanko wuurnitata maayɓe ɓen; ko Kanko kadi woni kaɗtanɗo kala huunde"},{"SurahNumber":42,"VerseNumber":10,"Text":"Kala ko luutondirɗon e fii mun, haray ñaawoore mun nden ko ka Allah woni. Ko On mooɗon Allah, woni Joomi am; ko e Makko mi fawii, ko ka Makko kadi mi ruttorta [tuubugol]"},{"SurahNumber":42,"VerseNumber":11,"Text":"Fuɗɗuɗo kamuuli ɗin e leydi ndin. O waɗiranii on e pittaali mon ɗin genndooɓe, ka neemoraaɗi kadi nooneeji; Himo ɗuɗɗinira on ɗum. Hay huunde yerondiraa e Makko; ko Kanko woni Nanoowo, Yi'oowo On"},{"SurahNumber":42,"VerseNumber":12,"Text":"Ko Kanko heerori soktirɗe kammuuli ɗin e leydi ndin. Himo wertana arsike on mo O muuyani, O ɓiɗtinana (mo O muuyani). Pellet, ko O Annduɗo kala huunde"},{"SurahNumber":42,"VerseNumber":13,"Text":"O sar'inanii on e diina kan, konko ko O yamirnoo Nuuhu, e kon ko Men wahayini e maaɗa, e kon ko Men yamirnoo Ibraahiima, e Muusaa e Iisaa, wonnde: \"Ñiɓnee diina kan; hara on seertaali e makka\". Kono Ko noddotaa sirkooɓe ɓen e mun kon, mawnii e dow maɓɓe. Allah non hino suɓanoo ɗum, mo O muuyani, O fewna e Makko, kala tuuboowo"},{"SurahNumber":42,"VerseNumber":14,"Text":"Ɓe seertaano, si wanaa ɓaawo nde ganndal ngal arde e maɓɓe, sabu bewre hakkunde maɓɓe. Si wanaano fii Konngol ardinoongol, immorde ka Joomi maa, haa e lajal taƴaangal, ñaaweteno hakkunde maɓɓe. Ko pellet, roninaaaɓe Deftere nden ɓaawo maɓɓe, hino e sikke fii mayre sikkitiiɓe"},{"SurahNumber":42,"VerseNumber":15,"Text":"Noddu (yimɓe ɓen) kisan; ñiiɓiraa no yamiraɗaa non, wata a jokku mbeleeɗe maɓɓe ɗen, maakaa: \"Mi gomɗinii ko Allah jippini kon (fow) e Defte, mi yamiraama kadi, nunɗugol hakkunde mon. Allah woni Joomi amen e Joomi mon. Ko menen golle amen woodani, ko onon kadi golle mon woodani. Yeddondiral woo alaa hakkunde amen e mon. Allah mooɓoyay e denndaandal. Ko ka Makko woni ruttorde nden"},{"SurahNumber":42,"VerseNumber":16,"Text":"Ɓen wennjirooɓe e diina Allah kan, ɓaawo ka jaɓaneede, hujja maɓɓe on ko meere, tikkere no fawii e maɓɓe, hino woodani ɓe kadi lepte saɗtuɗe"},{"SurahNumber":42,"VerseNumber":17,"Text":"Ko Allah woni jippiniri Deftere nden goonga, e manndakke ɗen. E ko anndin maa? Hino gasa hara Darngal ngal ko ko ɓadii"},{"SurahNumber":42,"VerseNumber":18,"Text":"Ɓeya ɓe gomɗinaali ngal ɓen, hiɓe heñoringal; gomɗimɓe ɓen kan, ko ɓe hulu fii maggal, e hoore hiɓe felliti wonnde ko ngal goonga. Awa anndee wonɓe yeddondireede ɓen fii Darngal, ko pellet, ɓe wonii e nder majjere woɗɗunde"},{"SurahNumber":42,"VerseNumber":19,"Text":"Allah ko newaniiɗo jeyaaɓe Makko ɓen. Himo arsike on mo O muuyani. Ko Kanko woni Doolnuɗo, Fooluɗo On"},{"SurahNumber":42,"VerseNumber":20,"Text":"Kala tawɗo ko baraaje ndun laakara o faalaa, Men ɓeydanay mo mbarjaari makko ndin; kala kadi tawɗo ko jayru ndun aduna o yiɗi, Men okkay mo ɗum, hara non o alaa ka kaalara (ton) geɓal"},{"SurahNumber":42,"VerseNumber":21,"Text":"Kaa hara denndaaaaɗi hino woodani ɓe, sar'inanɗi ɓe e diina kan, kon ko Allah duŋaaki fii mun? Si wanaano fii Konngol [happunoongol] ngol fii senndugol [hakkunde maɓɓe], ñaaweteno hakkunde maɓɓe. Ko pellet, hino woodani tooñuɓe ɓen, lepte muusuɗe"},{"SurahNumber":42,"VerseNumber":22,"Text":"A yi'ay tooñuɓe ɓen hino huli e ko ɓe fggitii kon, ɗum le ko yantayɗum e maɓɓe. Gomɗimɓe ɓen, ɓe golli golle moƴƴe, hiɓe e dinngire naakooji, hara hino woodani ɓe ka Joomi maɓɓe, kala ko ɓe faaletee. Ko ɗum tigiri, woni ɓural mawnungal ngal"},{"SurahNumber":42,"VerseNumber":23,"Text":"Ko ɗum woni ko Allah wewlinirta jeyaaɓe Makko gomɗimɓe ɓen, ɓe golli golle moƴƴe. Maaku: \"Mi lamndaaki on njoɓdi e ɗum, si wanaa tun giggol enɗam ɗam\". Kala faggitiiɗo moƴƴere, Men ɓeydanay mo moƴƴere e hoore mayre. Pellet, Allah ko Haforoowo, mantoowo"},{"SurahNumber":42,"VerseNumber":24,"Text":"Kaa ɓe wi'ay o fefindor nde e hoore Allah fenaande. Si Allah haajuno, O notayno e ɓernda maa nden. Alla no meha meere nden, O tabintinira goonga kan Daalol Makko ngol. Pellet, ko O Annduɗo gunndooji ɓerɗe ɗen"},{"SurahNumber":42,"VerseNumber":25,"Text":"Ko Kanko woni jaɓanoowo jeyaaɓe Makko ɓen tuubuubuyee, O yaafoo bonɗi ɗin, e hoore Himo anndi ko golloton kon"},{"SurahNumber":42,"VerseNumber":26,"Text":"Himo jaabinana gomɗimɓe ɓen, ɓe golli moƴƴuɗi, O ɓeydana ɓe e ɓural Makko ngal. Heeferɓe ɓen non, hino woodani ɓe lepte saɗtuɗe"},{"SurahNumber":42,"VerseNumber":27,"Text":"Si tawno Allah yaññanno jeyaaɓe Makko ɓen [fow] arsike, pellet, ɓe bewayno ka leydi; kono Himo jippinira emmbere ko O muuyi. Pellet, ko O Hummpitiiɗo, yi*oowo jeyaaɓe Makko ɓen"},{"SurahNumber":42,"VerseNumber":28,"Text":"Ko Kano woni jippinoowo toɓo ngon ɓaawo ɓe taƴaade, O saaka yurmeende Makko nden. Ko Kanko kadi woni Giɗo, Yettiniiɗo On"},{"SurahNumber":42,"VerseNumber":29,"Text":"Hino jeyaa e maandeeji Makko ɗin: tagugol kammuuli ɗin e leydi ndin, e ruugayɗi ɗi O saaki ɗin hakkunde majji. Kanko e fii mooɓindiroygol ɓe ngol, si O haajii, ko O hattanɗo"},{"SurahNumber":42,"VerseNumber":30,"Text":"Kala ko heɓi on e masiibo, ko sabu ko juuɗe mon ɗen faggitii kon. Himo yaafoo non, ko ɗuuɗi"},{"SurahNumber":42,"VerseNumber":31,"Text":"On wonaali laawotooɓe ka leydi ; alanaa on gaanin Allah, giɗo, wanaa ballo"},{"SurahNumber":42,"VerseNumber":32,"Text":"Hino jeyaa e maandeeji Makko ɗin: dogayɗe ɗen ka maayo, wa'uɗe wa pelle"},{"SurahNumber":42,"VerseNumber":33,"Text":"Si O haajii, O deeƴinay henndu ndun, ndu waɗtinira tabitndu e hoore maggo. Wonii e ɗum, maandeeji, wonannde kala muññotooɗo, yettoowo"},{"SurahNumber":42,"VerseNumber":34,"Text":"Maa yooliraɗe sabu ko ɓe faggitii kon. Himo yaafoo non ko ɗuuɗi"},{"SurahNumber":42,"VerseNumber":35,"Text":"Wennjooɓe ɓen e Aayeeje Amen ɗen, hino anndi ɓe alaa laaworde"},{"SurahNumber":42,"VerseNumber":36,"Text":"Kala ko okkaɗon e huunde, ko dakamme nguurndam aduna; ko ko woni ka Allah kon, ɓuri moƴƴude woni kadi ko heddotoo wonannde gomɗimɓe ɓen fawotooɓe e Joomi maɓɓe"},{"SurahNumber":42,"VerseNumber":37,"Text":"woɗɗitotooɓe bakkaatuuji mawɗi ɗin e pankare ɗen, si wonii ɓe tikkii, hara ɓe yaafoto"},{"SurahNumber":42,"VerseNumber":38,"Text":"ɓen nootiiɓe Joomi maɓɓe, ɓe ñiɓni julde nden, ɓe tawata fiyaaku maɓɓe on ko diisondiral hakkunde maɓɓe, nafqooɓe e kon ko Men arsiki ɓe"},{"SurahNumber":42,"VerseNumber":39,"Text":"e ɓen tawɓe si bewre heɓii ɓe, ɓe yottoto"},{"SurahNumber":42,"VerseNumber":40,"Text":"Njoɓdi bonnere, ko bone yeru mun. Kala non yaafiiɗo o moƴƴintini, haray njoɓdi makko ndin ko ka Allah woni. Pellet non, O yiɗaa tooñooɓe ɓen"},{"SurahNumber":42,"VerseNumber":41,"Text":"Kala non yottiiɓe ɓaawo ɓe tooñeede, ko ɓen woni ɓe laawol [nanngitireede] fawaaki e mun"},{"SurahNumber":42,"VerseNumber":42,"Text":"Ko laawol [nanngitireede] fawii e mun, ko tooñooɓe yimɓe ɓen, hara hiɓe bewira e leydi ndin ko aldaa e goonga: ɓe ɗon, hino woodani lepte muusuɗe"},{"SurahNumber":42,"VerseNumber":43,"Text":"Muññiiɗo on kadi o yaafii, ko pellet, ɗum no jeyaa e pellital fiyakuujI"},{"SurahNumber":42,"VerseNumber":44,"Text":"Kala mo Allah majjini, haray giɗo (goo) alanaa mo ɓaawo ɗum. A tinay tooñuɓe ɓen, tuma ɓe yi'i lepte ɗen, hiɓe wi'a: \"Hara laawol ruttorde no woodi"},{"SurahNumber":42,"VerseNumber":45,"Text":"A tinay ɓe kadi, hiɓe weeɓitee e magge, hara hiɓe yankinii koyeera on, hiɓe ndaarira ndaarɗe leppagol. Gomɗimɓe ɓen wi'aya: \"Ko woni hayru ɓe ɓen, ko ɓen hayrimɓe ko'e mun e ɓeynguureeji maɓɓe ɗin Ñalnde Darngal\". Anndee pellet, tooñuɓe ɓen no e lepte duumiiɗe"},{"SurahNumber":42,"VerseNumber":46,"Text":"Yiɗɓe alanaa ɓe, ko wallitoo ɓe, hara wanaa Allah. Kala non mo Allah majjini, haray laawol alanaa mo"},{"SurahNumber":42,"VerseNumber":47,"Text":"Nootee Joomi mon, ado ñalaande arde, nde ruttoowo alaa ɗum ka Allah. Nden ñalnde, faaborde alanaa on, yeddugol kadi alanaa on"},{"SurahNumber":42,"VerseNumber":48,"Text":"Si ɓe ɗuurnike non, haray Men nuliraali ma, aynoowo ɓe: fawaaki ma, si wanaa yottingol. Si wonii Men meeɗiniri neɗɗanke on neema immorde e Amen, o wewlira mo; si ko bone non heɓi ɓe, sabu kon ko juuɗe maɓɓe ɗen ardiniri, a taway pellet, neɗɗo on ko jedduɗo sanne"},{"SurahNumber":42,"VerseNumber":49,"Text":"Ko Allah woodani laamagol kammuuli ɗin e leydi ndin. Himo taga ko O muuyi. Himo yeɗa mo O muuyani ɓiɗɓe rewɓe, O yeɗa kadi mo O muuyani ɓiɗɓe worɓe"},{"SurahNumber":42,"VerseNumber":50,"Text":"maa O jillira ɓe worɓe e rewɓe; Himo waɗa dimaro, on mo O muuyani. Pellet, ko O Annduɗo, Haɗtanɗo"},{"SurahNumber":42,"VerseNumber":51,"Text":"Sellantaa neɗɗanke, nde Allah yewtata mo, si wanaa wahayu, maa e ɓaawo heedo, maa O immina Nulaaɗo (Malaa'ikaajo), on wayahina e duŋayee(sakkitoore) Makko, kon ko O haaji. Pellet, ko O Toowuɗo, Ñeeñuɗo"},{"SurahNumber":42,"VerseNumber":52,"Text":"Ko wano non Men wayayinir e maaɗa, ruuhu on [Alqur'aana] e yamiroore Amen. A anndaano ko woni Deftere, maa gomɗinal; si ko woni, Men waɗunde ndaygu, ngu Men fewnirta on mo Men muuyani e jeyaaɓe Amen ɓen. Pellet, ko a fewnoowo e laawol focciingol"},{"SurahNumber":42,"VerseNumber":53,"Text":"laawol Allah, On jeyɗo ko woni kammuuli e ka leydi. Anndee, ko ka Allah, fiyakuuji ɗin ruttotoo"},{"SurahNumber":43,"VerseNumber":1,"Text":"Haa, Miim"},{"SurahNumber":43,"VerseNumber":2,"Text":"Mi woondirii Defere ɓanngunde nden"},{"SurahNumber":43,"VerseNumber":3,"Text":"Men waɗii nde janngeteende [e ɗemngal] aarabu, belajo'o, on haqqilay"},{"SurahNumber":43,"VerseNumber":4,"Text":"Pellet, hinde woni ka Amen gaa, ka yumma Defte, toowunde, ñeñaande"},{"SurahNumber":43,"VerseNumber":5,"Text":"E Men acciray jippinangol on jantoore nden, ɗuurngal on, fii on wonii yimɓe fantimɓe"},{"SurahNumber":43,"VerseNumber":6,"Text":"Ɗuuɗii e Annabaaɓe ɓe Men nuli e adinooɓe ɓen"},{"SurahNumber":43,"VerseNumber":7,"Text":"Annabaajo araali e maɓɓe, si wanaa ɓe jalkitay mo"},{"SurahNumber":43,"VerseNumber":8,"Text":"Men halki ko ɓuri ɓe saɗtude doole ! Toode mise adinooɓe ɓen yawtiino"},{"SurahNumber":43,"VerseNumber":9,"Text":"Ko pellet, si a lamndike ɓe: \"Ko hommbo tagi kammuuli ɗin e leydi ndin?\" Ɓe wi'ay: \"Ko Fooluɗo, Annduɗo On tagi ɗi"},{"SurahNumber":43,"VerseNumber":10,"Text":"On waɗiranɗo on leydi ndin weertaandi, O waɗani on ɗate e mayri, fii no ɗoworon"},{"SurahNumber":43,"VerseNumber":11,"Text":"On jippinrɗo toɓo ka kammuu, yeru haaju, Men wuurnitiri ngo leydi maayndi. Ko non yaltinirteɗon"},{"SurahNumber":43,"VerseNumber":12,"Text":"On taguɗo nooneeji ɗin fow, O waɗirani on e laaɗe ɗen e neemoraaɗi ɗin, ko waɗɗoron"},{"SurahNumber":43,"VerseNumber":13,"Text":"fii yo on fotondir e hoore majji, refti annditon neema Joomi mon On, tuma fotondirɗon e majji, wi'on ontuma: \"Senayee woodanii eltanɗo men ɗum On, men wonaano taaqanaaɓe ɗum"},{"SurahNumber":43,"VerseNumber":14,"Text":"menen non, ko ka Joomi amen woni ko men ruttotoo"},{"SurahNumber":43,"VerseNumber":15,"Text":"Ɓe waɗani Mo geɓal e jeyaaɓe Makko ɓen ! Pellet, on neɗɗanke ko yedduɗo ɓannguɗo"},{"SurahNumber":43,"VerseNumber":16,"Text":"Kaa woo O jogiti ɓiɗɓe rewɓe e ko O tagi kon, O heertinani on ɓiɗɓe worɓe ɓen"},{"SurahNumber":43,"VerseNumber":17,"Text":"Si goɗɗo e maɓɓe wewliniraama ko o waɗirani kon Hinaranke On misal, yeeso makko ngon niɓɓita metteendi hombo suuɗi"},{"SurahNumber":43,"VerseNumber":18,"Text":"E ko on ne'eteeɗo e cuɗaari, hara kanko on ka yeddondiral, wanaa o ɓannginoowo haala"},{"SurahNumber":43,"VerseNumber":19,"Text":"Ɓe waɗi Malaa'ikaaɓe tawɓe ɓen ko jeyaaɓe Jom Hinaranke On, rewɓe ! Kere ɓe seedino tageede ɓen? Awa fii seedagol maɓɓe ngol winndete, ɓe lamnditoyee"},{"SurahNumber":43,"VerseNumber":20,"Text":"Ɓe wi'iti: \"Si Jom Hinaranke On haajuno, men rewataano ɓe\". Ɓe alanaa ɗum hay e ganndal; ɓe wonaali, si wanaa hiɓe fena"},{"SurahNumber":43,"VerseNumber":21,"Text":"Kaa ko Deftere Men addani ɓe ado ndee ɗoo, hara ko nden woni ko ɓe jogitii"},{"SurahNumber":43,"VerseNumber":22,"Text":"Si ko woni, ɓe wi'iu: \"Menen men tawu baabiraaɓe amen ɓen e diina, haray ko e batteeji maɓɓe men feewirta"},{"SurahNumber":43,"VerseNumber":23,"Text":"Ko wano non, Men nulaali jertinoowo aditaade ma e saare woo, si wanaa hooreeɓe maɓɓe neemiiɓe wi'ay: \"Menen men tawu baabiraaɓe amen ɓen e diina, ɗum non ko batteeji maɓɓe ɗin men ñentinta"},{"SurahNumber":43,"VerseNumber":24,"Text":"O maaki: \"Hay si mi addan on ko ɓuri feewude kon ko tawruɗon baabiraaɓe mon ɓen?\" Ɓe wi'i: \"Menen dey, ko men yedduɓe ko nulidaɗon e mun kon"},{"SurahNumber":43,"VerseNumber":25,"Text":"Men yottii e maɓɓe. ndaare no battande fennuɓe ɓen wa'unoo"},{"SurahNumber":43,"VerseNumber":26,"Text":"Janto tuma Ibraahiima maakannoo ben makko e yimɓe makko ɓen: \"Min on ko mi daɗndiiɗo e kon ko rewoton"},{"SurahNumber":43,"VerseNumber":27,"Text":"si wanaa On taguɗo lam, Kanko On, O fewnay lam"},{"SurahNumber":43,"VerseNumber":28,"Text":"O waɗi ngol konngol heddotoongol ɓaawo makko, belajo'o, ɓe ruttoto"},{"SurahNumber":43,"VerseNumber":29,"Text":"Si ko woni, Mi dakmitii ɓee ɗoo e baabiraaɓe maɓɓe ɓen, haa nde goonga kan arunoo e maɓɓe, e Nulaaɗo ɓannguɗo"},{"SurahNumber":43,"VerseNumber":30,"Text":"Nde goonga kan arunoo e maɓɓe, ɓe wi'i: \"Ɗum ko mbilewu, menen ko men yedduɓe ɗum"},{"SurahNumber":43,"VerseNumber":31,"Text":"Ɓe wi'iti: \"Ko hanno ndee Alqur'aanaare jippinee e gorko mawɗo ca'e ɗen ɗiɗi"},{"SurahNumber":43,"VerseNumber":32,"Text":"E ko kamɓe senndata yurmeende Joomi maa nden? Awa ko Menen woni ko senndi nguureeji maɓɓe ɗin hakkunde maɓɓe, ka nguurndam aduna. Men ɓamti yoga maɓɓe e hoore ɓeya, darjaaji, fii no yoga maɓɓe jogitora yoga eeltane. Haray ko yurmeende Joomi maa nden, ɓuri moƴƴude e kon ko ɓe mooɓata"},{"SurahNumber":43,"VerseNumber":33,"Text":"Si wanaano fii wata yimɓe ɓen wonu mofte goote, Men waɗayno e cuuɗi kala yedduɗo Hinnaranke On: kiɓɓe kaalisi e ŋabbirɗe ka ɓe ƴawra"},{"SurahNumber":43,"VerseNumber":34,"Text":"(Men waɗayno kadi) e cuuɗi maɓɓe ɗin, dame e ndaɗɗude ka ɓe soɓɓindoo"},{"SurahNumber":43,"VerseNumber":35,"Text":"e cuɗaari. Kono ɗum fow wonaali, si wanaa dakamme nguurndam aduna. Ko laakara on ka Joomi maa, woni fii gomɗumɓe ɓen"},{"SurahNumber":43,"VerseNumber":36,"Text":"Kala ɗuurniiɗo e jantoore Hinaranko On, Men wuurta mo e seytanuuru, hara ko ndun woni ko o coowodata"},{"SurahNumber":43,"VerseNumber":37,"Text":"Ɗin (awaseeji) non, ko sakkorayɗi ɓe e peewal ngal, haa ka ɓe sikkata hiɓe feewi"},{"SurahNumber":43,"VerseNumber":38,"Text":"Haa si o aroyii e Amen, o wi'a: \"Ee bone ! hara hakkunde am e maa woɗɗirayno goɗɗal fuɗɗirɗe ɗen ɗiɗi woɗɗiri ! A bonii cinndadiiɗo"},{"SurahNumber":43,"VerseNumber":39,"Text":"[Ɗum] nafataa on hannde - nde tawnoo on tooñii - wonnde ko ka lepte hawtuɗon"},{"SurahNumber":43,"VerseNumber":40,"Text":"E ko an naninta faaɗuɗo maa fewnaa bumɗo e on wonɗo e nder majjere ɓanngunde"},{"SurahNumber":43,"VerseNumber":41,"Text":"Si Men aru ƴettitude ma, haray ko Men yottotooɓe e maɓɓe"},{"SurahNumber":43,"VerseNumber":42,"Text":"maa hara Men holle ko Men kammbirani ɓen kon, haray noon ko Men gaynooɓe fii maɓɓe"},{"SurahNumber":43,"VerseNumber":43,"Text":"Jogito kon ko wahayinaa e maaɗa. Pellet, hiɗa jokki laawol focciingol"},{"SurahNumber":43,"VerseNumber":44,"Text":"Ndee non [Alqur'aanaare], ko nde teddungal maa an e yimɓe maa ɓen. Aray nde lamnditeɗon"},{"SurahNumber":43,"VerseNumber":45,"Text":"Lamndii e ɓen Nulaaɓe Amen ɓe Men nulunoo ado maa, si Men waɗuno ko wanaa Hinnaranke On, reweteeɗi goo"},{"SurahNumber":43,"VerseNumber":46,"Text":"Gomɗii Men immindinii Muusaa e Aayeeje Amen ɗen, haa e Fir'awna e mbatu mun ngun, o maaki: \"Ko mi Nulaaɗo Jeyɗo tagu ngun"},{"SurahNumber":43,"VerseNumber":47,"Text":"Nde o addannooɓe Aayeeje Amen ɗen, e jaka yoo hiɓe jalaɗi"},{"SurahNumber":43,"VerseNumber":48,"Text":"Men hollaali ɓe Aaya, si wanaa haray on ɓuri adiiɗo mo on mawnude. Men nanngiri ɓe lepte ɗen, belajo'o, ɓe ruttoto"},{"SurahNumber":43,"VerseNumber":49,"Text":"Ɓe wi'i: \"Ko an yo mbileejo! Torano men Joomi maa, ko O ahodi kon e maaɗa. Pellet, ko men feewooɓe"},{"SurahNumber":43,"VerseNumber":50,"Text":"Nde Men huncannooɓe lepte ɗen, e jaka yoo, hiɓe firta [ahadi]"},{"SurahNumber":43,"VerseNumber":51,"Text":"Fir'awna noddi e yimɓe ɓen, o wi'i: \"Ko onon yo yimɓe am, wanaa min jey laamu Misra? E hino ɗii canɗi no ila e ley kuɓeeji am? E on yiyataa"},{"SurahNumber":43,"VerseNumber":52,"Text":"Kaa mi ɓuraa teddude oo hoyɗo mo eɓɓataa laɓɓinnde haala"},{"SurahNumber":43,"VerseNumber":53,"Text":"Awa ko hanno jawle kaŋŋe werlee e makko? Maaɗum Malaa'ika'en arda e makko, na jokkondiri"},{"SurahNumber":43,"VerseNumber":54,"Text":"O ɗaytini yimɓe makko ɓen, ɓe ɗowtii mo. Pellet, ɓen ɗon laatino yimɓe faasiqiiɓe"},{"SurahNumber":43,"VerseNumber":55,"Text":"Nde ɓe tikkinnoo Men, Men yottii e maɓɓe; Men yooli ɓe fow"},{"SurahNumber":43,"VerseNumber":56,"Text":"Men waɗi ɓe ardiiɓe e misal, wonannde sakkiitiiɓe ɓen"},{"SurahNumber":43,"VerseNumber":57,"Text":"Tuma nde geɗal neene Maryama on piyiranoo misal, tawaa yoo, yimɓe maa ɓen no sooƴira ɗum"},{"SurahNumber":43,"VerseNumber":58,"Text":"ɓe wi'i: \"Ko reweteeɗi amen ɗin ɓuri moƴƴude, kaa ko kanko?\" Ɓe piyiranaali ma ngal (misal), si wanaa fii wennjugol. Wurin, ko ɓe yimɓe saɗtuɓe wennje"},{"SurahNumber":43,"VerseNumber":59,"Text":"Awa (Iisaa) wonaali, si wanaa jeyaaɗo mo Men neemini e mun, Men waɗi mo misal woannde ɓiɗɓe Israa'iila ɓen"},{"SurahNumber":43,"VerseNumber":60,"Text":"Si Men haajuno, Men waɗtitirayno on Malaa'ika, ko lomtoo ka leydi"},{"SurahNumber":43,"VerseNumber":61,"Text":"Pellet non, ko o anndinorde Darngal. Wata on sikkito fii maggal. Jokkee lam, ko ɗum woni laawol focciingol ngol"},{"SurahNumber":43,"VerseNumber":62,"Text":"Wata seytaane falo on ! tawde pellet, ko o gaño mon ɓannguɗo"},{"SurahNumber":43,"VerseNumber":63,"Text":"Nde Iisaa ardunoo e ɓannguɗi ɗin, o maaki: \"Gomɗii mi ardanii on e ñeeñal, e no mi ɓannginirana on yoga e ko luutondirɗon e muuɗum. Haray hulee Allah, ɗoftoɗon mi"},{"SurahNumber":43,"VerseNumber":64,"Text":"Pellet, ko Alla Woni Joomi am e Joomi mon. Rewee Mo. Ko ɗum woni laawol focciingol ngol"},{"SurahNumber":43,"VerseNumber":65,"Text":"Feddeeji ɗin luutondiri hakkunde majji. Bone woodanii ɓen yedduɓe, immorde e lepte ñalaande muusuɗe"},{"SurahNumber":43,"VerseNumber":66,"Text":"Hara ɓe habbi si wanaa nde Darngal ngal ardata ɓe e juhal, hara ɓe so'aa anndude"},{"SurahNumber":43,"VerseNumber":67,"Text":"Welduɓe ɓen, nden ñalnde, yoga maɓɓe ko ayrooɓe yoga; si wanaa gomɗumɓe ɓen"},{"SurahNumber":43,"VerseNumber":68,"Text":"Ko onon yo jeyaaɓe Am ! Kulol alanaa on hannde; wonaa on sunotooɓe kadi"},{"SurahNumber":43,"VerseNumber":69,"Text":"ɓen gomɗimɓe Aayeeje Amen ɗen, ɓe woni jebbiliiɓe"},{"SurahNumber":43,"VerseNumber":70,"Text":"naatee ka Aljanna, onon e nannduɓe e mon, hiɗon saɗnee"},{"SurahNumber":43,"VerseNumber":71,"Text":"[Gollooɓe] hino wanngindinee e maɓɓe, mirannji kaŋŋe e ñedduɗe; hino ton kadi: kala ko wonkii muuyetee, gite dakmitoo. Hara le, ko on duumotooɓe ton"},{"SurahNumber":43,"VerseNumber":72,"Text":"Ko on woni Aljanna mo roniniraɗon, sabu kon ko gollaynoɗon"},{"SurahNumber":43,"VerseNumber":73,"Text":"Hino woodani on ton, muuyanteeɗi ɗuuɗuɗi, ɗi ñaamoton e mun"},{"SurahNumber":43,"VerseNumber":74,"Text":"Pellet, bomɓe ɓen, ko ka lepte Jahannama ɓe luttoyta"},{"SurahNumber":43,"VerseNumber":75,"Text":"ɓe hoynantaake, tee hara ko ɓe taƴiiɓe ton"},{"SurahNumber":43,"VerseNumber":76,"Text":"Men tooñaani ɓe few, si ko woni, ko kamɓe woni tooñuɓe ɓen"},{"SurahNumber":43,"VerseNumber":77,"Text":"Ɓe nodda: \"Ko an yo Maaliku ! Yo Joomi maa gaynu fii amen !\" O wi'i: \"Pellet, ko on luttooɓe [ton]"},{"SurahNumber":43,"VerseNumber":78,"Text":"Gomɗii Men addanii on goonga kan ; kono ɗuuɗuɓe e mon, ko añuɓe goonga"},{"SurahNumber":43,"VerseNumber":79,"Text":"Kaa ɓe eɓɓu feere ? Doo ko Men fewjooɓe"},{"SurahNumber":43,"VerseNumber":80,"Text":"Maa hara ɓe sikku Men nanataa gunndooji maɓɓe e sirru maɓɓe? Oo’owoye! Nulaaɓe Amen ɓen hino maandina takko maɓɓe"},{"SurahNumber":43,"VerseNumber":81,"Text":"Maaku: \"Si Hinaranko On no jogitii ɓiɗɗo, ko min adotonoo rewude on"},{"SurahNumber":43,"VerseNumber":82,"Text":"Senayee woodanii Jeyɗo kammuuli ɗin e leydi ndin, Jeyɗo Arsi kin; laaɓuɗo e kon ko ɓe sifrotta Mo. @Corrected"},{"SurahNumber":43,"VerseNumber":83,"Text":"Accuɓe ɓe jumpa, ɓe fija haa ɓe hawroya e ñalaande maɓɓe ndeɓe fodaa"},{"SurahNumber":43,"VerseNumber":84,"Text":"Ko Kanko woni On reweteeɗo ka kammu e reweteeɗo ka leydi, ko Kanko kadi woni Ñeeño, Annduɗo On"},{"SurahNumber":43,"VerseNumber":85,"Text":"Barke heewanii On Mo woodani ɗum, laamu kammuuli ɗin e leydi ndin e ko woni hakkunde majji. Ko ka Makko anndal fii Darngal woni. Ko ka Makko kadi rutteteɗon"},{"SurahNumber":43,"VerseNumber":86,"Text":"Ɗi ɓe rewata ɗin gaanin Makko jeyah tefoore, si wanaa seediiɓe goonga ɓen, hara hiɓe anndi"},{"SurahNumber":43,"VerseNumber":87,"Text":"Ko pellet, si a lamndike ɓe, ko hommbo woni ko tagi ɓe? Ɓe wi'ay: \"Ko Allah\". Ko honno non ɓe yiiliraa"},{"SurahNumber":43,"VerseNumber":88,"Text":"[Himo anndi kadi] fii ko (Nulaaɗo) on maakunoo kon: \"Ko an yo Joomi, pellet, ɓee ko yimɓe ɓe gomɗintaa"},{"SurahNumber":43,"VerseNumber":89,"Text":"Awa yaafo ɓe, maakaa: \"Kisal !\" Aray ndebe annda"},{"SurahNumber":44,"VerseNumber":1,"Text":"Haa, Miim"},{"SurahNumber":44,"VerseNumber":2,"Text":"Mi woondirii Defere ɓanngunde nden"},{"SurahNumber":44,"VerseNumber":3,"Text":"Men jippinirii nde e jemma barkinaaɗo, Men siforii wonde jertinooɓe"},{"SurahNumber":44,"VerseNumber":4,"Text":"Ko e on (jemma) woni ko senndetee kala fiyaaku ñeñaaɗo"},{"SurahNumber":44,"VerseNumber":5,"Text":"Ɗum ko yamiroore immorde ka Amen. Men siforii wonde Nulooɓe"},{"SurahNumber":44,"VerseNumber":6,"Text":"yurmeende immornde ka Joomi maa. Pellet, ko Kanko woni Nanoowo, Annduɗo On"},{"SurahNumber":44,"VerseNumber":7,"Text":"Jeyɗo kammuuli ɗin e leydi ndin e ko woni kon hakkunde majji, si wonii ko on yananaaɓe"},{"SurahNumber":44,"VerseNumber":8,"Text":"Reweteeɗo goo alaa, si wanaa Kanko. Himo wuurna, Himo wara. Jeyɗo on Jeyi baabiraaɓe mon aramɓe ɓen"},{"SurahNumber":44,"VerseNumber":9,"Text":"Ko woni tun, ɓe wonii e sikke, hiɓe fija"},{"SurahNumber":44,"VerseNumber":10,"Text":"Habbito ñalnde kammu ngun ardata e curki feeñuuki"},{"SurahNumber":44,"VerseNumber":11,"Text":"suddayki yimɓe ɓen. [Ɓe wi'anee]: \"Ɗum ko lepte muusuɗe"},{"SurahNumber":44,"VerseNumber":12,"Text":"Joomi amen, huncan men lepte ɗen. Menen ko men gomɗimɓe"},{"SurahNumber":44,"VerseNumber":13,"Text":"Ko honno ɓe waajitorta, ko goongo Nulaaɗo ɓannginɗo ariino ɓe"},{"SurahNumber":44,"VerseNumber":14,"Text":"Refti ɓe hucciti, ɓe wi'i: \"Ko tinndinaaɗo, haangaaɗo"},{"SurahNumber":44,"VerseNumber":15,"Text":"Awa ko Men ittooɓe lepte ɗen seeɗa; kono pellet, ko on ruttitotooɓe"},{"SurahNumber":44,"VerseNumber":16,"Text":"Ñalnde Men nanngiroyta wippannde mawnde nden, pellet, ko Men yottoytooɓe"},{"SurahNumber":44,"VerseNumber":17,"Text":"Gomɗii Men jarribinoke ado maɓɓe, yimɓe Fir'awna ɓen, Nulaaɗo tedduɗo ari e maɓɓe"},{"SurahNumber":44,"VerseNumber":18,"Text":"wonnde: \"Waɗee e juuɗe am, jeyaaɓe Allah ɓen. Min ko mi Nulaaɗo e mon, hoolniiɗo"},{"SurahNumber":44,"VerseNumber":19,"Text":"E wonde wata on townitano Allah, tawde mi addanay on hujja ɓannguɗo"},{"SurahNumber":44,"VerseNumber":20,"Text":"Min kadi non, mi moolorii Jeyɗo lam On Jeyi on, nde fiɗotonmi kaaƴe"},{"SurahNumber":44,"VerseNumber":21,"Text":"Si on gomɗinaa lam, haray selee lam"},{"SurahNumber":44,"VerseNumber":22,"Text":"O noddi Joomi makko, wonnde: \"Ɓee ɗoo, ko yimɓe bomɓe"},{"SurahNumber":44,"VerseNumber":23,"Text":"Yaadir e jeyaaɓe Am ɓen jemma; anndon ko on cukketeeɓe"},{"SurahNumber":44,"VerseNumber":24,"Text":"Accaa maayo ngon deeƴa [si on lummbii] ɓeya kan, ko konu yooleteengu"},{"SurahNumber":44,"VerseNumber":25,"Text":"Ɗuuɗii ko ɓe acci e gese e ɓulli"},{"SurahNumber":44,"VerseNumber":26,"Text":"e remuruuji e koɗande teddunde"},{"SurahNumber":44,"VerseNumber":27,"Text":"e neemaaji ɗi ɓe wonunoo e neeminireede"},{"SurahNumber":44,"VerseNumber":28,"Text":"Ko wano non. Hooti Men ronini ɗi yimɓe goo"},{"SurahNumber":44,"VerseNumber":29,"Text":"Kammu ngun toɓaali ɓe, wanaa leydi ndin, ɓe wonaali kadi muñanteeɓe"},{"SurahNumber":44,"VerseNumber":30,"Text":"Gomɗii Men daɗndii ɓiɗɓe Israa'iila ɓen e lepte hoyneeje"},{"SurahNumber":44,"VerseNumber":31,"Text":"immorde e Fir'awna, tawde o laatino townitiiɗo, jeyaaɗo e fantimɓe ɓen"},{"SurahNumber":44,"VerseNumber":32,"Text":"Gomɗii Men suɓorike ɓe e dow ganndal e hoore winndere nden"},{"SurahNumber":44,"VerseNumber":33,"Text":"Men okki ɓe maandeeji, ɗi jarrabuyee ɓannguɗo woni e mun"},{"SurahNumber":44,"VerseNumber":34,"Text":"Ɓee kan no wi'a"},{"SurahNumber":44,"VerseNumber":35,"Text":"Ndee wonaali, si wanaa maayde amen aranere nden tun. Men wonatah immintinoyteeɓe"},{"SurahNumber":44,"VerseNumber":36,"Text":"Awa artiree baabiraaɓe amen ɓen, si wonii ko on goonguɓe"},{"SurahNumber":44,"VerseNumber":37,"Text":"Kere ko kamɓe ɓuri moƴƴude kaa ko yimɓe \"Tubba'in\" ɓen e ɓeya adinooɓe ɓe? Men halkuno ɓen, tawde hari ko ɓe bomɓe"},{"SurahNumber":44,"VerseNumber":38,"Text":"Men tagiraali kammuuli ɗin e leydi ndin e ko woni hakkunde majji kon, fijooɓe"},{"SurahNumber":44,"VerseNumber":39,"Text":"Men tagiraali ɗin ɗiɗi, si wanaa e goonga. Kono ko ɓuri ɗuuɗude e maɓɓe, ɓe anndaa"},{"SurahNumber":44,"VerseNumber":40,"Text":"Pellet, ko Ñalaande Senndindiro ngon, woni ko ɓe saatinanaa, kamɓe fof"},{"SurahNumber":44,"VerseNumber":41,"Text":"Ñalnde nde giɗo duncanoytaa giɗo [mun] hay huunde; ɓe wonaali kadi walloyteeɓe"},{"SurahNumber":44,"VerseNumber":42,"Text":"si wanaa mo Allah yurmaa woo. Pellet, ko Kanko woni Fooluɗo, Hinnotooɗo On"},{"SurahNumber":44,"VerseNumber":43,"Text":"Pellet, leggal Zaqquumi ngal"},{"SurahNumber":44,"VerseNumber":44,"Text":"ko ñaametee bakkondimɓe ɓen"},{"SurahNumber":44,"VerseNumber":45,"Text":"A sikkay ko taayinaa ; hino fata ka nder deedi"},{"SurahNumber":44,"VerseNumber":46,"Text":"Wano wulɗam fatirta"},{"SurahNumber":44,"VerseNumber":47,"Text":"Nanngee mo pooɗiron ka hakkunde dulɓaynge"},{"SurahNumber":44,"VerseNumber":48,"Text":"refti yuppon ka hoore makko, lepte fatinaaɗe ɗen"},{"SurahNumber":44,"VerseNumber":49,"Text":"Meeɗu non ! An [sikkunooɗo] ko a fooluɗo, tedduɗo"},{"SurahNumber":44,"VerseNumber":50,"Text":"Awa ko ɗum woni kon ko sikkitiɗon e mum"},{"SurahNumber":44,"VerseNumber":51,"Text":"Pellet, gomɗuɓe ɓen wonii e weerde hoolniinde"},{"SurahNumber":44,"VerseNumber":52,"Text":"e nder gese e ɓulli"},{"SurahNumber":44,"VerseNumber":53,"Text":"hiɓe ɓoornoo ko ɗaati e ko tekki, hara hiɓe fewtondiri"},{"SurahNumber":44,"VerseNumber":54,"Text":"Ko wano non. Men resini ɓe kadi yaajuɓe gite"},{"SurahNumber":44,"VerseNumber":55,"Text":"Hiɓe nodda toon, kala muuyanteeɗi, hara ko ɓe hooliiɓe"},{"SurahNumber":44,"VerseNumber":56,"Text":"Ɓe meeɗataa ton maayde, si wanaa maayde aranere nden. O daɗnda ɓe lepte Jahiimi ɗen"},{"SurahNumber":44,"VerseNumber":57,"Text":"ko dokkal non, immorde ka Joomi maa. Awa ko ɗum woni maloore mawnde nden"},{"SurahNumber":44,"VerseNumber":58,"Text":"Ko Men newiniri nde e ɗamngal maaɗa, ko no ɓe waajitora"},{"SurahNumber":44,"VerseNumber":59,"Text":"Habiito. Kamɓe ko ɓe habbitiiɓe"},{"SurahNumber":45,"VerseNumber":1,"Text":"Haa, Miim"},{"SurahNumber":45,"VerseNumber":2,"Text":"Jippagol Deftere nden, ko immorde ka Allah, Fooluɗo, Ñeeño On"},{"SurahNumber":45,"VerseNumber":3,"Text":"Pellet, hino e tagugol kammuuli ɗin e leydi ndin, maandeeji wonannde gomɗimɓe ɓen"},{"SurahNumber":45,"VerseNumber":4,"Text":"Hino e tagugol on ngol kadi, e kon ko O saaki e ruugayɗi, ko maandeeji wonannde yimɓe yananaaɓe ɓen"},{"SurahNumber":45,"VerseNumber":5,"Text":"E luutondirgol jemma e ñalorma ngol, e kon ko Allah jippiniri ka kammu, immorde e toɓo, O wuurnitiri ngo leydi ndin ɓaawo ndi yoorude, e firlitagol keneeli ɗin, ko maandeeji wonannde yimɓe haqqilooɓe ɓen"},{"SurahNumber":45,"VerseNumber":6,"Text":"Ɗin ko maandeeji Allah ɗi Men janngirante hoore goonga. E ko honɗum e yewtere ɓe gomɗinta, ɓaawo [yewtere] Allah nden e Aayeeje Makko ɗen"},{"SurahNumber":45,"VerseNumber":7,"Text":"Bone woodanii kala fenoowo bakkondinɗo"},{"SurahNumber":45,"VerseNumber":8,"Text":"Mo no nana Aayeeje Allah ɗen hino janngee e dow makko, refti o hedditora e townitaare, wa si tawii o nanaali ɗe. Awa wewlinir mo lepte muusuɗe"},{"SurahNumber":45,"VerseNumber":9,"Text":"Si o anndii goɗɗum e Aayeeje Amen ɗen, o jogitora ɗum jalnori. Ɓen ɗon, hino woodani lepte hoynooje"},{"SurahNumber":45,"VerseNumber":10,"Text":"Jahannama hino caggal maɓɓe. Ko ɓe faggitinoo duncanoytaaɓe hay huunde, wanaa kon ko ɓe jogitinoo yiɗɓe ko wonaa Allah. Hino woodani ɓe lepte mawɗe"},{"SurahNumber":45,"VerseNumber":11,"Text":"Ndee [Deftere]ko peewal. Ɓen yedduɓe non Aayeeje Joomi maɓɓe ɗen, hino woodani lepte soɓuɗe muusuɗe"},{"SurahNumber":45,"VerseNumber":12,"Text":"Ko Alla oon woni ko eeltanta mon maaya ngam laaɗe ndoga e hengo e dow yamiroore Makko, ngam ɗaɓɓon e ɓural Makko e yaama joo njetton"},{"SurahNumber":45,"VerseNumber":13,"Text":"O eeltani on ko woni e kammuuji e ka leydi fof, wonii e ɗuum kaawisaaji wonande yimɓe miijatooɓe"},{"SurahNumber":45,"VerseNumber":14,"Text":"Maakan ɓeen goonɗiɓe yoɓe njaafa ɓeen ɓe tijjaaki nyalɗi Alla ngam O yoɓa ɓe yimɓe koɓe paggittono ko"},{"SurahNumber":45,"VerseNumber":15,"Text":"Kala golluɗo ko moƴƴi,ko fii hoore-makko; kala kadi bonnuɗo,yantay e makko refti ko ka Joomi maa woni ruttorde mon"},{"SurahNumber":45,"VerseNumber":16,"Text":"Min tottii banii Israa*iil deftere e nyeenyal e annabaagal Min njeɗiɓe e dagiiɗi Min ɓurniɓe ko heewi e binnde hee"},{"SurahNumber":45,"VerseNumber":17,"Text":"Min totti dallillaaji ɓannginooji ɓe luuraani si wonah caggal nde ganndal ari e mum en sabu bewre hakkunde maɓɓe pellet Jooma na nyaawa hakkunde maɓɓe nyande darnga koɓe njeddandiratnoo ko"},{"SurahNumber":45,"VerseNumber":18,"Text":"Refti Min mbaɗma e laawol e yamiroore Amen, woto rew belaaɗe ɓeen ɓe nganndah"},{"SurahNumber":45,"VerseNumber":19,"Text":"Pellet ɓeen ɓe nafataama gaa e Alla hay huunde pellet toonyooɓe yogo e mum en ko weldiiɓe, Alla woni keeda hulɓe ɓe"},{"SurahNumber":45,"VerseNumber":20,"Text":"O quraana kombo gite e peewal e yurmeende wonande yananaaɓe"},{"SurahNumber":45,"VerseNumber":21,"Text":"Mbela ɓeen waɗɓe boneeji na nanndi e goonɗinɓe ɓe golli golle lobbe hoɓe fota e nguurndam mum en e maayde maɓɓe bonii koɓe nyaawata"},{"SurahNumber":45,"VerseNumber":22,"Text":"Alla tagrii kammuuji e leydi goonga ngam kala fittaandu yoɓee kondu fagginoo ko kamɓe ɓe toonyetaake"},{"SurahNumber":45,"VerseNumber":23,"Text":"Mbela a yiyaani oon jaggirɗo belaaɗe makko deweteeɗo Alla majjini mbo e dow ganndal O uddi nanɗe makko e ɓernde makko, O waɗi e gite makko hee cuddi ko hombo feewnata oon caggal Alla mate on miiccataaka"},{"SurahNumber":45,"VerseNumber":24,"Text":"Heeferɓe wii ɗum wonah si wonah nguurndam aduna min maaya min nguura, halkataa min si wonah jamaanu, ɓe ngalanah ɗuum ganndal ɓe cikkita tan"},{"SurahNumber":45,"VerseNumber":25,"Text":"Si aayeeje Amen ɓannguɗe njanngaama e mum en hujja maɓɓe wonatah si wonah ngaddee baabiraaɓe amen si on ngonii goonguɓe"},{"SurahNumber":45,"VerseNumber":26,"Text":"Maaku ko Alla wuurnata on refti O wara on refti renndina on faade ñalawma darnga mbo sikke alah e mum, kono ko ɓuri heewde e yimɓe nganndah"},{"SurahNumber":45,"VerseNumber":27,"Text":"Woodanii Alla laamu kammuuji e leydi, ñande darnga darii ñande heen meerenteeɓe perta"},{"SurahNumber":45,"VerseNumber":28,"Text":"Haɗa yiya -aan nulaaɗa- kala lenyol na gurfanii e koppi mum,kala lenyol na noddiree deftere mum hannde woni ko njoɓeteɗon ko ngollatnaɗon e nder aduna"},{"SurahNumber":45,"VerseNumber":29,"Text":"Ndee ko deftere amen honde wowla goonga, Min ngoniina Min ceeraani wonde emin njamira nde winndate ko ngollatna ɗon"},{"SurahNumber":45,"VerseNumber":30,"Text":"Tawi ko ɓeen goonɗinɓe ɓe ngolli golle lobbe O naatnatɓe e yurmeende makko, ko ɗuum woni mala ɓanngungal"},{"SurahNumber":45,"VerseNumber":31,"Text":"Tawi ko ɓeen heefareeɓe mbela aayeeje Am ɗe njanngetanooke e dow mon mawnikiniɗo laatiɗon yimɓe bonɓe"},{"SurahNumber":45,"VerseNumber":32,"Text":"Sibɓe wiyaama pellet fodoore Alla ko goonga sikke alah heen mbi*on min nganndah ko woni darnga, min cikkiti cikkitagol min ngonaani yananaaɓe"},{"SurahNumber":45,"VerseNumber":33,"Text":"boneeji ɗi ɓe faggitinoo ɗin feñana ɓe, ko ɓe jalkitaynoo kon fiiltoo ɓe"},{"SurahNumber":45,"VerseNumber":34,"Text":"ɓe wi*ana hannde Min njejjita mon hono no njejjitirɗon pottal ñalngu mon hannde ngu, ko yiite woni hoɗorde mno on ndanyatah walladiiɓe"},{"SurahNumber":45,"VerseNumber":35,"Text":"ɗuum noon ko sabu on njaggarii aayeeje Alla ɗe jalkito nguurndam aduna hoomti on,hannde ɓe njaltatah e yiite ɓe nduttataaka aduna ɓe golla golle lobbe haa Alla weleeɓe"},{"SurahNumber":45,"VerseNumber":36,"Text":"Woodanii Alla yettoore nder kammuuji e leydi Jom binnde"},{"SurahNumber":45,"VerseNumber":37,"Text":"Na woodani Mbo manngu nder kammuuji e leydi ko kanko woni mbo gooto foolah ñeeñuɗo"}]}