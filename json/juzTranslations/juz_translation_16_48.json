{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":18,"VerseNumber":75,"Text":"‹ ߟߐ߲ߞߏߕߌ߮ › ߞߊ߲߫ ߞߏ߫ ߒߠߋ ߡߴߊ߬ ߝߐ߫ ߒ ߞߏ߫ ߌߟߋ ߕߍߣߊ߬ ߡߎ߬ߢߎ߲ ߣߐ߬ ߟߊ߫ ߒߠߋ ߝߍ߬؟"},{"SurahNumber":18,"VerseNumber":76,"Text":"‹ ߡߎߛߊ߫ › ߞߊ߲߫ ߞߏ߫ ߒ ߓߴߌ ߢߌ߬ߣߌ߲߬ߞߊ߬ ߞߏ߫ ߜߘߍ߫ ߡߊ߬ ߡߎ߬ߕߎ߲߬ ߸ ߌ ߞߊߣߊ߬ ߒ ߘߍ߬ߢߐ߲߰ߦߊ߫ ߏ߬ ߞߐ߫ ߸ ߓߊ ߌ ߓߘߊ߫ ߟߐ߬ߦߙߌ߫ ߛߐ߬ߘߐ߲߬ ߒ ߡߊ߬ ߝߋߎ߫"},{"SurahNumber":18,"VerseNumber":77,"Text":"ߊ߬ߟߎ߬ ߕߊ߯ ߘߊ߫ ߕߎ߲߯ ، ߝߏ߫ ߊ߬ߟߎ߬ ߛߋ߫ ߘߊ߫ ߘߎ߰ ߘߏ߲߬ߞߏ ߘߏ߫ ߟߎ߫ ߡߊ߬ ߸ ߊ߬ߟߎ߫ ߞߊ߬ ߘߊߥߎ߲ߠߌ߲߫ ߢߌߣߌ߲ ߞߍ߫ ߦߋ߲߬ߞߊ ߟߎ߬ ߟߊ߫ ߸ ߏ߬ ߟߎ߫ ߞߵߊ߬ߟߎ߫ ߓߊ߲߬ ߞߏ߫ ߊ߬ߟߎ߬ ߕߍ߫ ߊ߬ߟߎ߫ ߝߊ߲߬ߘߊ߬ ߟߊ߫. ߘߊ߬ߡߊ߲߬ߛߊ߫ ߊ߬ߟߎ߫ ߞߊ߬ ߘߊ߲߬ߘߊ߲ ߘߏ߫ ߦߋ߫ ߦߋ߲߬ ߸ ߏ߬ ߓߍߢߌߣߌ߲߫ ߞߊ߬ ߥߎ߬ߦߊ߬ ، ߟߐ߲ߞߏߕߌ߮ ߞߵߏ ߟߐ߬ ، ߡߎߛߊ߫ ߞߊ߲߫ ߞߏ߫ ߊ߬ ߕߌ߲߬ ߓߴߌ ߘߌߦߊ߫ ߌ ߕߘߍ߬ ߘߌ߫ ߛߊ߬ߙߊ߫ ߡߌ߬ߘߊ߫ ߢߌ߲߬ ߘߐ߫"},{"SurahNumber":18,"VerseNumber":78,"Text":"‹ ߟߐ߲ߞߏߕߌ߮ › ߞߊ߲߫ ߞߏ߫ ߣߌ߲߬ ߦߋ߫ ߝߘߊߟߌ ߟߋ߬ ߘߌ߫ ߒߠߋ ߣߴߌߟߋ ߕߍ߫ ߛߍߣߍ߲߬ ، ߒ ߞߏ߬ߣߌ߲ ߓߍߣߵߌ ߞߌ߬ߓߊ߬ߙߏ߬ ߞߏ ߟߎ߬ ߞߘߐߡߊߖߊ߲ ߠߊ߫ ߸ ߌ ߡߊ߫ ߡߍ߲ ߠߎ߫ ߡߎ߬ߢߎ߲ ߠߊߣߐ߬"},{"SurahNumber":18,"VerseNumber":79,"Text":"ߡߍ߲ ߦߋ߫ ߞߎߟߎ߲ ߠߊ߫ ߞߏ ߘߌ߫ ߸ ߏ߬ ߦߋ߫ ߘߐ߰ߕߐ ߘߏ߫ ߟߋ߬ ߕߊ߫ ߘߌ߫ ، ߡߍ߲ ߠߎ߬ ߦߋ߫ ߓߊ߯ߙߊ߫ ߟߊ߫ ߓߊ ߞߊ߲߬ ، ߒ ߣߵߊ߬ ߢߌߣߌ߲߫ ߠߊ߫ ߒ ߞߏ߫ ߒ ߧߋ߫ ߝߍ߭ ߟߊ߫ ߏ߬ ߟߋ ߟߊ߫ ، ߓߊ ߡߊ߲߬ߛߊ ߘߏ߫ ߟߴߏ߬ ߟߎ߬ ߞߕߐ߫ ߡߍ߲ ߞߍߕߐ߫ ߞߎߟߎ߲߫ ( ߢߌߡߊ ) ߓߍ߯ ߡߌ߬ߘߊ߬ ߟߊ߫ ߓߋ߬ߒ߬ߞߊ߲߬ߠߌ߲ ߠߊ߫"},{"SurahNumber":18,"VerseNumber":80,"Text":"ߡߍ߲ ߦߋ߫ ߘߋ߲ߞߍߣߍ߲ ߕߊ߫ ߝߊ߲߭ ߘߌ߫ ߸ ߏ߬ ߡߏߦߌߓߊ߯ ߝߌ߬ߟߊ ߟߋ߫ ߘߍ߲߬ߞߣߍ߬ߦߊ߬ߓߊ߯ ߝߌ߬ߟߊ߬ ߘߌ߫ ، ߒ߬ ߛߌߟߊ߲ߣߍ߲߫ ߏ߬ ߟߋ ߘߐ߫ ߒ ߞߏ߫ ߊ߬ ߞߊߣߵߏ߬ ߟߎ߬ ߞߘߊߡߊ߫ ߘߊ߲߬ߠߊ߬ߕߊߡߌ߲ ߣߌ߫ ߓߊ߲߬ߓߊ߰ߦߊ ߟߊ߫"},{"SurahNumber":18,"VerseNumber":81,"Text":"ߊ߲ ߧߴߊ߬ ߢߌߣߌ߲߫ ߠߴߏ߬ ߟߋ ߘߐ߫ ߸ ߒ ߞߴߏ߬ ߟߎ߫ ߡߊ߰ߙߌ ߦߴߊ߬ ߝߊ߬ߟߋ߲߬ ߜߘߍ߫ ߘߴߊ߬ߟߎ߫ ߡߊ߬ ߸ ߡߍ߲ ߝߌ߬ߛߴߊ߬ ߘߌ߫ ߛߊߣߌ߲ߧߊ ߘߐ߫ ߸ ߊ߬ ߛߎ߬ߘߎ߲߬ߡߊ߲߫ ߊ߬ ߘߌ߫ ߕߌ߲߭ ߘߐ߫"},{"SurahNumber":18,"VerseNumber":82,"Text":"ߒ߬ߓߊ߬ ߘߊ߲߬ߘߊ߲ ߛߊ߫ ߸ ߏ߬ ߦߋ߫ ߘߋ߲ߞߍߣߍ߲߫ ߝߊߙߌߕߊ߫ ߝߌ߬ߟߊ߫ ߟߋ߬ ߕߊ ߘߌ߫ ߘߎ߱ ߞߣߐ߫ ، ߏ߬ ߟߎ߬ ߟߊ߫ ߣߊ߲߬ߝߟߏ߫ ߓߙߌ߬ߣߍ߲ ߠߋ߫ ( ߘߊ߲߬ߘߊ߲ ) ߏ߬ ߞߘߐ߫ ߸ ߊ߬ߟߎ߫ ߝߊ߬ ߘߏ߲߬ ߕߘߍ߬ ߡߐ߰ ߢߌߡߊ߫ ߟߋ߬ ߘߌ߫ ، ߌ ߡߊ߰ߙߌ ߦߴߊ߬ ߝߍ߬ ߟߋ߬ ߸ ߏ߬ ߟߎ߬ ߦߋ߫ ߛߴߊ߬ߟߎ߬ ߟߊ߫ ߞߎ߲߬ߡߊ߬ߞߘߎ ߖߊ߬ߕߋ ߘߐ߫ ߡߎߣߎ߲߬ ߸ ߊ߬ߟߎ߬ ߦߋ߫ ߣߊ߬ ߕߏ߫ ߊ߬ߟߎ߬ ߟߊ߫ ߣߊ߲߬ߝߟߏ ߟߊߓߐ߫ ߟߊ߫ ߸ ߞߵߏ߬ ߤߌߣߊ ߝߘߊ߫ ߌ ߡߊ߰ߙߌ ߟߊ߫. ߒߠߋ ߡߊ߫ ߞߏ ߢߌ߲߬ ߠߎ߬ ߞߍ߫ ߒ ( ߖߘߍ߬ ) ߕߊ߫ ߞߏ߫ ߡߊ߬ ߘߋ߬ ، ߒ߬ߓߊ߬ ߞߏ ߟߎ߬ ߞߘߐߡߊߖߊ߲ ߠߋ߫ ߣߌ߲߬ ߸ ߌ ߡߊ߫ ߡߍ߲ ߠߎ߫ ߡߎ߬ߢߎ߲ ߠߊߣߐ߬"},{"SurahNumber":18,"VerseNumber":83,"Text":"ߊ߬ߟߎ߬ ߦߴߌ ߢߌ߬ߣߌ߲߬ߞߊ߬ ߟߊ߫ ߞߙߋߝߌߟߊߕߌ߮ ߟߊ߫ ߞߏ ߡߊ߬ ߸ ߊ߬ߟߎ߫ ߖߋ߬ߓߌ߬ ߞߏ߫ ߒ ߘߌߣߵߏ߬ ߞߏߝߐ ߘߏ߫ ߘߐߞߊ߬ߙߊ߲߬ ߊߟߎ߫ ߦߋ߫ ߛߍ߲"},{"SurahNumber":18,"VerseNumber":84,"Text":"ߒ߬ߠߎ߫ ߟߋ߫ ߞߊ߬ ߡߊ߬ߝߊ ߞߴߏ߬ ߦߋ߫ ߘߎ߰ߞߟߏ ߞߊ߲߬ ߞߵߊ߬ ߛߐ߫ ߞߏ ߓߍ߯ ߝߍ߬ߙߍ ߟߊ߫"},{"SurahNumber":18,"VerseNumber":85,"Text":"ߊ߬ ߞߊ߬ ߝߍ߬ߙߍ ߟߊߓߊ߬ߕߏ߬ ߝߎߚߎ߫"},{"SurahNumber":18,"VerseNumber":86,"Text":"ߝߏ߫ ߊ߬ ߥߊ߫ ߘߊ߫ ߛߋ߫ ߕߋ߬ߟߋ ߓߋ߬ ߦߌߟߊ ، ߊ߬ ߞߵߊ߬ ߕߘߍ߬ ߏ߬ ߦߋ߫ ߓߋ߬ ߟߊ߫ ߓߐ߰ ߝߌ߲ ߞߐ߬ߢߊ ߟߋ߬ ߘߐ߫ ، ߊ߬ ߞߊ߬ ߡߌ߬ߙߌ߲߬ߘߌ ߘߏ߫ ߕߍ߬ߘߍ߫ ߦߋ߲߬ ، ߒ߬ߠߎ߬ ߞߊ߲߫ ߊ߬ ߡߊ߬ ߒ ߞߏ߫ ߌߟߋ߬ ߞߙߋߝߌߟߊߕߌ߮ ߸ ߞߋߟߋ߲߫ ߌ ߦߋ߫ ߢߌ߲߬ ߠߎ߫ ߖߊ߲߰ߞߕߊ߫ ߥߟߊ߫ ߌ ߦߋ߫ ߢߵߊ߬ߟߎ߬ ߟߊ߫"},{"SurahNumber":18,"VerseNumber":87,"Text":"ߊ߬ ߞߊ߲߫ ߞߏ߫ ߡߍ߲ ߓߊ߯ ߕߐ߬ߢߍ߮ ߞߍ߫ ߸ ߛߋߚߋ߫ ߊ߲ ߘߴߏ ߖߊ߲߰ߞߕߊ߫ ߸ ߏ߬ ߘߌ߫ ߓߊ߲߫ ߞߊ߬ ߟߊߛߊ߬ߦߌ߲߫ ߊ߬ ߡߊ߰ߙߌ ߡߊ߬ ، ߏ߬ ߘߏ߲߬ ߘߴߊ߬ ߖߊ߲߰ߞߕߊ߫ ߖߊ߲߰ߞߕߊ߬ ߖߎ߮ ߟߊ߫"},{"SurahNumber":18,"VerseNumber":88,"Text":"ߣߌ߫ ߡߍ߲ ߘߏ߲߬ ߘߍ߲߬ߞߣߍ߬ߦߊ߬ ߘߊ߫ ߞߊ߬ ߢߌ߬ߡߊ ߞߍ߫ ߸ ߢߌ߬ߡߊ ߟߴߏ߬ ߦߋ߫ ߊ߬ ߛߊ߬ߙߊ ߘߌ߫ ، ߊ߲ ߧߋ߫ ߣߐ߰ߦߊ߫ ߟߋ߬ ߝߐ߫ ߟߴߏ߬ ߦߋ߫ ߒ߬ ߠߊ߫ ( ߥߊߟߌߢߊ ) ߡߊ߬ߡߙߊ߬ߟߌ ߘߐ߫"},{"SurahNumber":18,"VerseNumber":89,"Text":"ߏ߬ ߟߋ ߞߐ߫ ߸ ߊ߬ ߞߊ߬ ߝߍ߬ߙߍ ߟߊߓߊ߬ߕߏ߬ ߝߎߚߎ߫"},{"SurahNumber":18,"VerseNumber":90,"Text":"ߝߏ߫ ߊ߬ ߥߊ߫ ߘߊ߫ ߛߋ߫ ߕߋ߬ߟߋ ߖߌ߲ߞߌ߲߫ ߦߌߟߊ ، ߊ߬ ߥߊ߫ ߘߴߊ߬ ߕߘߍ߬ ߏ߬ ߦߋ߫ ߖߌ߲ߞߌ߲߫ ߠߊ߫ ߡߌ߬ߙߌ߲߬ߘߌ߫ ߡߊ߬ ߸ ߊ߲ ߡߊ߫ ߥߣߊ߬ߙߌ߬ ߛߌ߫ ߞߍ߫ ߏ߬ ߟߎ߬ ߣߌ߫ ߕߋ߬ߟߋ ߕߍ߫"},{"SurahNumber":18,"VerseNumber":91,"Text":"ߊ߬ ߞߍ߫ ߘߊ߫ ߕߋ߲߬ ߠߋ߬ ߖߐ߫ ߸ ߊ߲ ߞߵߊ߬ ߟߊ߫ ߞߏ ߟߊߝߏ߬ ߟߋ߬ ߞߊ߬ ߞߍ߫ ߊ߬ ߞߊ߬ߟߊߡߊ߬ ߔߘߋߞߎ߬"},{"SurahNumber":18,"VerseNumber":92,"Text":"ߏ߬ ߟߋ ߞߐ߫ ߸ ߊ߬ ߞߊ߬ ߝߍ߬ߙߍ ߟߊߓߊ߬ߕߏ߬ ߝߎߚߎ߫"},{"SurahNumber":18,"VerseNumber":93,"Text":"ߝߏ߫ ߊ߬ ߛߋ߫ ߘߊ߫ ߓߊ߬ߟߊ߲߫ ߝߌ߬ߟߊ ߕߍ߫ ، ߊ߬ ߞߊ߬ ߡߌ߬ߙߌ߲߬ߘߌ߫ ߕߘߍ߬ ߏ ߝߌ߬ߟߊ ߢߍߕߐ߫ ߸ ߡߍ߲ ߠߎ߬ ߞߍ߫ ߡߊ߲߫ ߘߌ߫ ߞߊ߬ ߞߎߡߊ߫ ߛߌ߫ ߝߊ߰ߡߎ߲߬"},{"SurahNumber":18,"VerseNumber":94,"Text":"ߏ߬ ߟߎ߬ ߞߊ߲߫ ߊ߬ ߡߊ߬ ߸ ߞߏ߫ ߤߍ߲߬ ߌߟߋ߬ ߞߙߋߝߌߟߊߕߌ߮ ߸ ߦߊߖߎ߯ߖߎ ߟߎ߬ ߣߌ߫ ߡߊߖߎ߯ߖߎ ߟߎ߫ ߟߋ߬ ߕߌߢߍߟߌ ߟߊ߫ ߒ߬ ߠߊ߫ ߖߡߊ߬ߣߊ ߢߌ߲߬ ߘߐ߫ ، ߦߊ߯ߟߊ߫ ߒ߬ ߧߋ߫ ߛߙߊ߬ ߞߴߌ ߦߋ߫ ߓߊ߬ ߸ ( ߣߌ߲߬ ߡߊ߬ ) ߌ ߦߋ߫ ߓߊ߬ߟߊ߲߫ ߘߏ߲߬ ߊ߲ ߣߴߏ߬ ߟߎ߬ ߕߍ߫؟"},{"SurahNumber":18,"VerseNumber":95,"Text":"ߊ߬ ߞߊ߲߫ ߞߏ߫ ߒ ߡߊ߰ߙߌ ߓߘߊ߫ ߝߍ߬ߙߍ ߡߍ߲ ߞߍ߫ ߒߠߋ ߦߋ߫ ߸ ߏ߬ ߟߋ ߝߌ߬ߛߊ߬ ( ߛߊ߬ߙߊ ߘߌ߫ ) ߸ ߞߏ߬ߣߌ߲߬ ߊߟߎ߫ ߒ ߘߍ߬ߡߍ߲߬ ( ߕߏ߬ ) ߝߊ߲ߞߊ ߟߊ߫ ߸ ߒ ߧߋ߫ ߓߊ߬ߟߊ߲ ߘߏ߲߬ ߊߟߎ߫ ߣߴߏ߬ ߟߎ߬ ߕߍ߫"},{"SurahNumber":18,"VerseNumber":96,"Text":"ߊߟߎ߫ ߦߋ߫ ߣߊ߬ ߣߍ߰ߛߏ߲߬ߞߓߊ ߟߎ߬ ߡߊߟߐ߬ ߒ ߠߊ߫ ߝߎߚߎ߫ ߸ ߝߏ߫ ߞߊ߬ ߞߊߙߊ߲ߞߊߙߊ߲߫ ߝߌ߬ߟߊ ߕߍ ߟߊߞߢߊ߫ ، ߊ߬ ߞߊ߲߫ ߞߏ߫ ߒ߬ߓߵߊߟߎ߫ ߦߋ߫ ߝߊ߲ ߝߍ߫ ߊ߬ ߟߊ߫ ߛߍߣߍ߲߬ ߸ ߝߏ߫ ߊ߬ ߦߋ߫ ߞߍ߫ ߕߊ ߘߌ߫ ، ߊ߬ ߞߊ߲߫ ߏ߬ ߘߐ߫ ߞߏ߫ ߊߟߎ߫ ߣߊ߬ ߘߊ߬ߢߊ߲߫ ߦߋ߬ߟߋ߲߬ߣߍ߲ ߘߌ߫ ߒ ߡߊ߬ ߛߊ߫ ߸ ߒ ߧߴߏ߬ ߟߊߓߐ߲߬ ߊ߬ ߞߊ߲߬ ߜߟߋߞߎ߬"},{"SurahNumber":18,"VerseNumber":97,"Text":"ߊ߬ߟߎ߬ ߡߴߏ߬ ߟߊߣߐ߬ ߟߊ߬ߦߟߍ߬ߟߌ ߘߐ߫ ߸ ߊ߬ߟߎ߫ ߘߏ߲߬ ߡߴߊ߬ ߟߊߣߐ߬ ߛߋ߲߬ߠߌ߲߬ ߘߐ߫"},{"SurahNumber":18,"VerseNumber":98,"Text":"ߊ߬ ߞߊ߲߫ ߞߏ߫ ߣߌ߲߬ ߦߋ߫ ߤߌߣߊ߫ ߟߋ߬ ߘߌ߫ ߞߊ߬ ߝߘߊ߫ ߒ ߡߊ߰ߙߌ ߟߊ߫ ، ߒ߬ߞߊ߬ ߣߌ߫ ߒ ߡߊ߰ߙߌ ߟߊ߫ ߛߘߊߒߡߊߕߎߡߣߊ ߛߋ߫ ߘߊ߫ ߸ ߊ߬ ߘߴߢߌ߲߬ ߠߊߞߢߊ߫ ߞߵߊ߬ ߞߍ߫ ߕߛߊߞߙߊ ߘߌ߫ ، ߒ ߡߊ߰ߙߌ ߟߊ߫ ߛߘߊߒߡߊߕߎߡߣߊ ߘߏ߲߬ ߦߋ߫ ߕߎ߬ߢߊ߫ ߟߋ߬ ߘߌ߫"},{"SurahNumber":18,"VerseNumber":99,"Text":"ߏ߬ ߟߏ߲ ߸ ߊ߲ ߘߌ߫ ( ߡߐ߱ ) ߟߎ߬ ߕߏ߫ ߊ߬ ߘߏ߫ ߟߎ߫ ߦߋ߫ ߝߘߌ߫ ߟߊ߫ ߘߏ߫ ߟߎ߫ ߞߊ߲߬ ߸ ߦߏ߫ ߟߊ߲߬ߓߏ߲ ߠߎ߫ ߟߋ߬ ، ߘߊ߬ߡߊ߲߬ߛߊ߫ ߓߘߎ ߘߌ߫ ߝߍ߫ ، ߏ߬ ߓߊ߯ ߞߍ߫ ߊ߲ ߘߴߊ߬ߟߎ߬ ߟߊߘߍ߬ ߖߡߊ߬ ߞߋߟߋ߲߫ ߘߌ߫"},{"SurahNumber":18,"VerseNumber":100,"Text":"ߊ߲ ߘߌ߫ ߔߊߦߌߔߊߦߌ ߞߊ߲߬ߞߊ߲߫ ߓߊ߲߬ߓߊ߮ ߟߎ߬ ߢߊߞߘߐ߫ ߏ߬ ߟߏ߲ ߥߛߊߞߙߊ߫"},{"SurahNumber":18,"VerseNumber":101,"Text":"ߏ߬ ߟߎ߬ ߡߍ߲ ߠߎ߬ ߢߊ ߟߎ߫ ߕߘߍ߬ ߞߎ߲߬ߠߊ߬ߓߘߌ߬ߟߊ߲ ߘߐ߫ ߞߊ߬ ߓߐ߫ ߒ ߞߏߝߐ ( ߦߋ ) ߡߊ߬ ߸ ߊ߬ߟߎ߫ ߘߏ߲߬ ߕߎ߲߬ ߕߍ߫ ߡߍ߲ߠߌ߲ ߟߊߣߐ߬ ߟߊ߫"},{"SurahNumber":18,"VerseNumber":102,"Text":"ߊ߰ ߓߊ߲߬ߓߊ߮ ߟߎ߬ ߢߣߊ߫ ߟߋ߫ ߓߊ߬ ߸ ߞߏ߫ ߊ߬ߟߎ߬ ߦߋ߫ ߒߠߋ ߟߊ߫ ߖߐ߲߭ ߠߎ߫ ߡߌ߬ߘߴߊ߬ߟߎ߬ ߟߊ߫ ߞߏߕߌ߮ ߟߎ߬ ߘߌ߫ ߞߊ߬ ߒߠߋ ߕߏ߫؟ ߒ߬ߠߎ߫ ߘߏ߲߬ ߣߊ߬ ߔߊߦߌߔߊߦߌ ߘߐߓߍ߲߬ ߠߊ߫ ߞߵߊ߬ ߞߍ߫ ߓߊ߲߬ߓߊ߮ ߟߎ߫ ߟߋ߫ ߖߌ߬ߦߊ߬ߘߊ ߘߌ߫"},{"SurahNumber":18,"VerseNumber":103,"Text":"ߊ߬ ߝߐ߫ ߦߊ߯ߟߊ߫ ߒ ߧߴߊߟߎ߫ ߞߌ߬ߓߊ߬ߙߏ߫ ߓߣߐ߬ߓߊ߮ ߟߎ߬ ߟߴߊ߬ߟߎ߬ ߗߋߥߊߟߌ ߟߎ߬ ߘߐ߫ ߓߊ߬؟"},{"SurahNumber":18,"VerseNumber":104,"Text":"ߏ߬ ߟߎ߫ ߟߋ߬ ߟߊ߫ ߓߊ߯ߙߊ ߓߎ߬ߘߎ߲߬ߣߍ߲߫ ߊ߬ߟߎ߬ ߞߐ߫ ߘߎߢߊ߫ ߢߣߊߡߦߊ ߘߐ߫ ߸ ߊ߬ߟߎ߫ ߘߏ߲߬ ߦߴߊ߬ ߖߊ߬ߕߋ߬ ߟߊ߫ ߞߏ߫ ߊ߬ߟߎ߬ ߦߋ߫ ߓߊ߯ߙߊ߫ ߟߢߊ ߟߋ߫ ߞߊ߲߬ ( ߏ߬ ߘߌ߫)"},{"SurahNumber":18,"VerseNumber":105,"Text":"ߒ߬ߓߊ߬ ߏ߬ ߟߎ߫ ߟߋ߫ ߓߊ߲߬ߣߍ߲߫ ߊ߬ߟߎ߫ ߡߊ߰ߙߌ ߟߊ߫ ߟߝߊߙߌ ߟߎ߬ ߣߴߊ߬ ߓߍ߲߬ߢߐ߲߰ߦߊ ߡߊ߬ ߗߏ߫ ، ߊ߬ߟߎ߬ ߟߊ߫ ߓߊ߯ߙߊ ߟߎ߬ ߕߌߢߍߣߍ߲߫ ߏ߬ ߟߋ ߘߐ߫ ߔߛߐߞߐ߫ ، ߊ߲ ߘߏ߲߬ ߕߍߣߊ߫ ߖߊ߭ ߟߊߕߋߟߋ߲߫ ߠߴߏ߬ ߟߎ߬ ߦߋ߫ ߟߐ߬ߓߊ ߟߏ߲ ߝߛߍߞߘߎ߫"},{"SurahNumber":18,"VerseNumber":106,"Text":"ߏ߬ ߘߐ߫ ߸ ߊ߬ߟߎ߫ ߛߊ߬ߙߊ ߞߍߕߐ߫ ߔߊߦߌߔߊߦߌ ߟߋ߬ ߘߌ߫ ߸ ߞߊ߬ߡߊߛߐ߬ߘߐ߲߫ ߊ߬ߟߎ߬ ߟߊ߫ ߓߊ߲߬ߓߊ߰ߦߊ ߝߍ߬ ߊ߬ ߣߴߊ߬ߟߎ߫ ߞߊ߬ ߒ߬ ߠߊ߫ ߟߝߊߙߌ ߟߎ߬ ߣߌ߫ ߒ߬ ߠߊ߫ ߞߋߟߊ ߟߎ߬ ߞߍ ߡߍ߲ ߞߍ߫ ߦߟߍߒߡߊ߫ ߝߋ߲ ߘߌ߫"},{"SurahNumber":18,"VerseNumber":107,"Text":"ߡߍ߲ ߠߎ߫ ߞߏ߬ߣߌ߲ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߘߊ߰ߡߎ߲ ߣߊߞߐ ߟߎ߫ ߟߋ߬ ߞߍߕߐ߫ ߏ߬ ߟߎ߫ ߖߌ߬ߦߊ߬ߘߊ ߘߌ߫"},{"SurahNumber":18,"VerseNumber":108,"Text":"ߏ߬ ߟߎ߬ ߘߎߡߊߕߐ߫ ߦߋ߲߬ ߠߋ߬ ߸ ߊ߬ߟߎ߫ ߘߏ߲߬ ߕߍ߫ ߦߟߍ߬ߡߊ߲߬ ߦߙߐ߫ ߢߌߣߌ߲߫ ߞߊ߬ ߓߐ߫ ߦߋ߲߬"},{"SurahNumber":18,"VerseNumber":109,"Text":"ߊ߬ ߝߐ߫ ߞߏ߫ ߤߊ߯ߟߌ߫ ߸ ߣߌ߫ ߟߌ߲ߓߊ߲ ߞߍ߫ ߘߊ߫ ߘߎߓߊ ߘߌ߫ ߒ ߡߊ߰ߙߌ ߟߊ߫ ߞߎߡߊ ߟߎ߬ ߛߓߍ߫ ߞߊ߲ ߡߊ߬ ߸ ߟߌ߲ߓߊ߲ ߘߌ߫ ߘߛߍ߫ ߞߊ߬ ߞߐ߲߰ ߒ ߡߊ߰ߙߌ ߟߊ߫ ߞߎߡߊ ߟߎ߬ ߓߊ߲ ߢߍ߫ ، ߤߊߟߵߊ߲ ߣߊ߬ ߘߴߏ߬ ߜߘߍ߫ ߞߍ߫ ߡߊ߬ߜߍ߲ ߘߌ߫"},{"SurahNumber":18,"VerseNumber":110,"Text":"ߊ߬ ߟߊߛߋ߫ ߞߏ߫ ߒߠߋ ߦߴߊߟߎ߫ ߢߐ߲߰ ߡߐ߰ ߟߋ߬ ߘߌ߫ ، ߞߏ߬ߣߌ߲߬ ߒߠߋ ߟߋ߬ ߦߟߌߘߏ߲߬ߣߍ߲߫ ߞߏ߫ ߊߟߎ߫ ߡߊ߰ߙߌ ߦߋ߫ ߡߊ߰ߙߌ߬ ߞߋߟߋ߲߫ ߔߋ߫ ߟߋ߬ ߘߌ߫ ، ߒ߬ߓߊ߬ ߣߌ߫ ߡߍ߲ ߦߟߌ߫ ߞߍ߫ ߘߴߊ߬ ߡߊ߰ߙߌ ߓߍ߲߬ߢߐ߲߰ߦߊ ߟߊ߫ ߸ ߏ߬ ߦߋ߫ ߓߊ߯ߙߊ߫ ߓߊ߯ߙߊ߫ ߢߌߡߊ߫ ߟߊ߫ ߸ ߊ߬ ߘߏ߲߬ ߞߊߣߊ߬ ߡߐ߰ ߛߌ߫ ߝߊ߬ߙߴߊ߬ ߡߊ߰ߙߌ ߟߊ߫ ߓߊ߬ߕߏ ߘߐ߫"},{"SurahNumber":19,"VerseNumber":1,"Text":"ߞ. ߤ. ߦ. ߊ߳. ߛ߫. ( ߞߊ߯ߝ. ߤߊ߯ߎ. ߦߊ߯ߎ. ߊ߳ߌߣ. ߛ߫ߊ߯ߘ)"},{"SurahNumber":19,"VerseNumber":2,"Text":"ߌ ߡߊ߰ߙߌ ߟߊ߫ ߤߌߣߊ ߞߏߝߐ ߟߋ߫ ߣߌ߲߬ ߸ ߊ߬ ߟߊ߫ ߖߐ߲߬ߞߍ߫ ߖ߭ߊߞߊ߬ߙߌ߬ߦߊ߫ ߦߋ߫"},{"SurahNumber":19,"VerseNumber":3,"Text":"ߕߎ߬ߡߊ ߡߍ߲ ߏ ߞߵߊ߬ ߡߊ߰ߙߌ ߞߟߌ߫ ߸ ߞߟߌߟߌ߫ ߘߏ߲߰ߣߍ߲߫ ߠߊ߫"},{"SurahNumber":19,"VerseNumber":4,"Text":"ߞߏ߫ ߒ ߡߊ߰ߙߌ ߸ ߒߠߋ ߞߟߏ ߓߘߊ߫ ߞߐ߯ ߸ ߒ ߞߎ߲߭ ߓߘߊ߫ ߞߍ߫ ߛߌ߫ ߜߍ ߟߊ߫ ߓߎߥߊ߲߫ ، ߒ ߘߏ߲߬ ߕߴߌ ߡߊߕߙߊ ߘߐ߫ ߞߎ߲߬ߠߊ߲߬ߜߏ߫ ߘߌ߫ ߘߋ߬ ߸ ߌߟߋ߬ ߒ ߡߊ߰ߙߌ"},{"SurahNumber":19,"VerseNumber":5,"Text":"ߒߠߋ ߘߏ߲߬ ߓߘߊ߫ ߛߌߟߊ߲߫ ߓߛߌ߬ߓߊ߮ ߟߎ߬ ߟߊ߫ ߸ ߡߍ߲ ߠߎ߬ ߕߏߕߐ߫ ߒ ߞߐ߫ ߸ ߒ ߡߏ߬ߛߏ ߘߏ߲߬ ߦߋ߫ ߦߟߌߕߍ߯ߕߐ߫ ߘߌ߫ ، ߏ߬ ߘߐ߫ ߸ ߖߊ߰ߣߌ߲߬ ߒ ߛߐ߫ ߘߋ߲߫ ߠߊ߫ ߞߊ߬ ߝߘߊ߫ ߌ ߝߊ߲ߝߊ߲߫ ߠߊ߫"},{"SurahNumber":19,"VerseNumber":6,"Text":"ߏ߬ ߦߋ߫ ߒ ߗߍߕߊ߬ ߸ ߊ߬ ߣߴߊ߬ ߦߋ߫ ߘߏ߫ ߕߊ߬ ߦߊ߬ߞߎ߯ߓߊ߫ ߘߏ߲߬ߞߏ ߟߎ߬ ߗߍ ߘߐ߫ ، ߒ ߡߊ߰ߙߌ ߌ ߘߏ߲߬ ߦߴߊ߬ ߞߍ߫ ߘߌ߬ߢߍ߬ߡߊ߬ߕߊ߫ ߘߌ߫"},{"SurahNumber":19,"VerseNumber":7,"Text":"(ߊߟߊ߫ ߞߊ߲߫ ߊ߬ ߡߊ߬ ߸ ߞߏ߫ ) ߖ߭ߊߞߊ߬ߙߌ߬ߦߊ߫ ߸ ߊ߲ ߧߋ߫ ߒ߬ ߘߟߊߝߎ߬ ߟߴߌ ߦߋ߫ ߘߋ߲ߞߍ߫ ߟߊ߫ ߸ ߊ߬ ߕߐ߯ ߞߏ߫ ߦߊߤߊ߬ߦߊ߫ ، ߊ߲ ߘߏ߲߬ ߡߊ߫ ߕߐ߯ߡߊ߲߫ ߞߍ߫ ߊ߬ ߟߊ߫ ߞߘߐ߬ߡߊ߲߫"},{"SurahNumber":19,"VerseNumber":8,"Text":"ߊ߬ ߞߊ߲߫ ߞߏ߫ ߒ ߡߊ߰ߙߌ ߸ ߘߋ߲ߞߍ߫ ߞߍߕߐ߫ ߒߠߋ ߓߟߏ߫ ߘߌ߬ ߸ ߒ ߡߏ߬ߛߏ ߞߍߣߍ߲ ߞߐ߫ ߦߟߌߕߍ߯ߕߐ ߘߌ߫ ߸ ߞߊ߬ ߒ ߖߍ߬ߘߍ ߛߋ߫ ߡߐ߰ߓߊ߬ߦߊ ߘߐ߫ ߞߐ߮ ߘߊ߲߭ ߠߊ߫؟"},{"SurahNumber":19,"VerseNumber":9,"Text":"ߊ߬ ߞߊ߲߫ ߞߏ߫ ߌ ߡߊ߰ߙߌ ߞߊ߲߫ ߕߋ߲߬ ߠߋ߬ ߸ ߞߴߏ ߣߐ߲߰ߡߊ߲߬ߓߊ ߟߋ߬ ߒߠߋ ߡߊ߬ ߸ ߓߊߏ߬ ߒ ߞߵߌ ߖߍ߬ߘߍ ߘߊ߲߫ ߞߘߐ߬ߡߊ߲߫ ߞߵߊ߬ ߕߘߍ߬ ߌ ߕߍ߫ ߝߏߦߌ߬ ߘߌ߫"},{"SurahNumber":19,"VerseNumber":10,"Text":"‹ ߖ߭ߞߊ߬ߙߌ߬ߦߊ߫› ߞߊ߲߫ ߞߏ߫ ߒ ߡߊ߰ߙߌ ߸ ߊ߬ ߕߐ߰ߡߊ߬ߛߙߋ ߦߌ߬ߘߊ߬ ߒ ߠߊ߫ ߥߍ߫ ، ‹ ߊߟߊ߫ › ߞߊ߲߫ ߞߏ߫ ߌ ߟߊ߫ ߕߐ߰ߡߊ߬ߛߙߋ ߡߍ߲ ߘߌ߫ ߸ ߌ ߞߊߣߊ߬ ߞߎߡߊ߫ ߡߐ߱ ߟߎ߫ ߝߍ߬ ߛߎ߫ ߛߓߊ߬ ߟߊߞߢߊߣߍ߲߫ ߞߘߐ߫"},{"SurahNumber":19,"VerseNumber":11,"Text":"ߏ߬ ߞߍ ߸ ߊ߬ ߓߐ߫ ߘߊ߫ ߞߐߘߐ߲ߞߎ߲ ߘߐ߫ ߞߊ߬ ߥߴߊ߬ ߡߌ߬ߙߌ߲߬ߘߌ ߕߘߍ߬ ، ߊ߬ ߞߊ߬ ߞߐߡߌ߲߫ ߏ߬ ߟߎ߫ ߡߊ߬ ߸ ߞߏ߫ ߊߟߎ߫ ߛߊߣߌ߲ߧߊ ߝߐ߫ ߊߟߊ߫ ߦߋ߫ ߛߐ߰ߡߊ߬ ߣߌ߫ ߥߎ߬ߙߊ ߟߊ߫"},{"SurahNumber":19,"VerseNumber":12,"Text":"ߊ߲ ߞߊ߲߫ ߘߋ߲ ߏ ߡߊ߬ ߒ ߞߏ߫ ߦߊߤߊ߬ߦߊ߫ ߸ ߟߍߙߊ ߡߌ߬ߘߊ߬ ߛߍ߲ߓߍ߫ ߟߊ߫ ، ߊ߲ ߘߏ߲߬ ߞߵߊ߬ ߛߐ߫ ߞߕߌߦߊ ߟߊ߫ ߘߋ߲ߣߍ߲ߧߊ ߘߐ߫"},{"SurahNumber":19,"VerseNumber":13,"Text":"ߊ߬ ߣߴߊ߲ ߞߵߊ߬ ߛߐ߫ ߒ߬ ߖߍ߬ߘߍ ߟߊ߫ ߤߌߣߊ ߘߏ߫ ߟߊ߫ ߸ ߊ߬ ߣߌ߫ ߟߊ߬ߜߍ ߝߣߊ߫ ߟߊ߫ ، ߊ߬ ߘߏ߲߬ ߞߍ߫ ߘߊ߫ ߝߊ߲ߕߊ߲ߞߟߊ߫ ߘߌ߫"},{"SurahNumber":19,"VerseNumber":14,"Text":"ߊ߬ ߣߴߊ߬ ߞߍ߫ ߘߊ߫ ߢߊ߬ߓߊ߯ ߘߴߊ߬ ߡߏߦߌߓߊ߯ ߝߌ߬ߟߊ ߟߊ߫ ، ߝߋߎ߫ ߊ߬ ߡߊ߫ ߞߍ߫ ߖߘߍ߬ߛߊ߰ߣߦߊ߬ߟߊ߫ ߕߟߏߜߍߟߍ߲߫ ߘߌ߫"},{"SurahNumber":19,"VerseNumber":15,"Text":"ߖߐ ߦߴߊ߬ ߡߵߊ߬ ߡߏߦߌ߫ ߟߏ߲ ߸ ߊ߬ ߣߴߊ߬ ߛߊ߬ ߟߏ߲ ، ߊ߬ ߣߴߊ߬ ߢߣߊߡߊ ߟߊߥߟߌ߬ ߟߏ߲"},{"SurahNumber":19,"VerseNumber":16,"Text":"ߡߊߙߌߦߡߊ߫ ߞߏߝߐ߫ ߟߍߙߊ ߞߣߐ߫ ߸ ߕߎ߬ߡߊ ߡߍ߲ ߊ߬ ߞߵߊ߬ ߡߊߓߐ߫ ߊ߬ ߘߏ߲߬ߞߏ ߟߎ߬ ߟߊ߫ ߸ ߞߊ߬ ߥߴߊ߬ ߡߊߞߍ߫ ߦߙߐ ߘߏ߫ ߘߐ߫ ( ߛߏ ) ߕߟߋ߬ߓߐ ߘߐ߫"},{"SurahNumber":19,"VerseNumber":17,"Text":"ߊ߬ ߞߊ߬ ߥߊ߬ߣߊߙߌ ߘߏ߲߬ ߊ߬ ߣߴߏ߬ ߟߎ߬ ߕߍ߫ ، ߏ߬ ߞߍ ߊ߲ ߞߊ߬ ߒ߬ ߠߊ߫ ߛߟߐߡߌ߲ ߗߋ߫ ߊ߬ ߡߊ߬ ، ߏ ߞߵߊ߬ ߖߘߍ߬ ߛߊߥߎߙߴߊ߬ ߢߊߞߘߐ߫ ߡߐ߰ ߟߊߞߢߊߣߍ߲ ߘߌ߫ ߖߐ߯ߟߌ߫"},{"SurahNumber":19,"VerseNumber":18,"Text":"ߊ߬ ߞߊ߲߫ ߏ ߡߊ߬ ߞߏ߫ ߒߠߋ ߦߋ߫ ߡߊ߰ߙߌ߬ ߤߌߣߊߒߕߋ ߟߊ߫ ߞߊ߬ߙߌ߬ߝߊ ߟߋ߬ ߘߐ߫ ߌ ߡߊ߬ ߸ ߣߴߌ ߞߍ߫ ߘߊ߫ ߝߊ߲ߕߊ߲ߞߟߊ߫ ߘߌ߫"},{"SurahNumber":19,"VerseNumber":19,"Text":"ߏ߬ ߞߊ߲߫ ߞߏ߫ ߒߠߋ ߦߴߌ ߡߊ߰ߙߌ ߟߊ߫ ߗߋߘߋ߲ ߠߋ߬ ߘߌ߫ ߸ ߞߏ߫ ߒ ߧߋ߫ ߣߵߌ ߛߐ߫ ߘߋ߲ߞߍ߫ ߛߊߣߌ߲ߡߊ߲߫ ߠߊ߫"},{"SurahNumber":19,"VerseNumber":20,"Text":"ߊ߬ ߞߊ߲߫ ߞߏ߫ ߘߋ߲ߞߍ߫ ߞߍߕߐ߫ ߒߠߋ ߓߟߏ߫ ߘߌ߬ ߗߍ߬ ߡߊ߫ ߡߊ߰ ߒ ߠߊ߫ ߸ ߒ ߘߏ߲߬ ߕߍ߫ ߖߊߕߐ߫ ߘߌ߫؟"},{"SurahNumber":19,"VerseNumber":21,"Text":"‹ ߛߟߐߡߌ߲ › ߞߊ߲߫ ߞߏ߫ ߊ߰ ߕߋ߲߬ ߠߋ߬ ߘߋ߬ ، ߌ ߡߊ߰ߙߌ ߞߊ߲߫ ߞߴߏ ߣߐ߰ߡߊ߲߬ߓߊ ߟߋ߬ ߒߠߋ ߡߊ߬ ߸ ߒ߬ ߘߏ߲߬ ߦߴߊ߬ ߞߍ߫ ߟߊ߫ ߡߐ߱ ߟߎ߬ ߦߋ߫ ߘߟߊߖߊ߫ ߞߏ߫ ߣߌ߫ ߤߌߣߊ߫ ߟߋ߬ ߘߌ߫ ߸ ߞߊ߬ ߝߘߊ߫ ߒ߬ ߖߍ߬ߘߍ ߟߊ߫ ، ߊ߬ ߘߏ߲߬ ߓߘߊ߫ ߓߊ߲߫ ߞߍ߫ ߟߊ߫ ߞߏ߫ ߟߊߕߍ߰ߣߍ߲߫ ߘߌ߫"},{"SurahNumber":19,"VerseNumber":22,"Text":"ߘߊ߬ߡߊ߲߬ߛߊ߫ ߊ߬ ߞߊ߬ ߘߋ߲ ߞߣߐߕߊ߬ ، ߊ߬ ߞߵߊ߬ ߡߊߓߐ߫ ( ߞߣߐ ) ߏ߬ ߟߋ ߘߌ߫ ߔߏ߲߫"},{"SurahNumber":19,"VerseNumber":23,"Text":"ߕߌ߲߭ ߣߊ߬ ߘߴߊ߬ ߘߌ߫ ߕߡߊߙߏ߫ ߜߎ߲ ߘߏ߫ ߡߊ߬ ، ߊ߬ ߞߊ߲߫ ߞߏ߫ ߊ߯ߟߊ߲߫߹ ߥߟߊߞߏ߫ ߒ ߕߍ߬ߘߍ߫ ߛߊ߬ ߣߌ߲߬ ߢߍ߫ ، ߊ߬ ߣߌ߫ ߒ ߕߘߍ߬ ߞߍ߫ ߢߌ߬ߣߊ߬ߒ߬ߞߐ߬ ߝߋ߲߫ ߞߐߢߌ߬ߣߊ߬ߣߍ߲ ߘߌ߫ ߡߍߣߍ߲ߎ߲߫"},{"SurahNumber":19,"VerseNumber":24,"Text":"ߘߊ߬ߡߊ߲߬ߛߊ߫ ‹ ߊ߬ › ߞߵߊ߬ ߞߟߌ߫ ߊ߬ ߣߊ߰ߟߊ߫ ߸ ߞߏ߫ ߌ ߞߣߊ߫ ߛߎ߬ߣߎ߲߫ ߠߋ߬ ߞߟߋ߫ ߸ ( ߓߊ ) ߌ ߡߊ߰ߙߌ ߓߘߊ߫ ߞߐ߬ߢߊ ߟߊߓߎ߬ߦߌ߬ ߌ ( ߛߋ߲߬ ) ߞߘߐ߫"},{"SurahNumber":19,"VerseNumber":25,"Text":"ߕߡߊߙߏ߫ ߜߎ߲ ߖߌ߯ߖߌ߯ ߌ ߖߍ߬ߘߍ߫ ߞߊ߲߬ ߓߊ߫ ، ߊ߬ ߘߴߊ߬ ߘߏ߲ߓߏ߫ ߞߊߘߌߕߊ ߟߎ߬ ߟߊߓߎ߬ߘߎ߲߬ ߌ ߡߊ߬ ߛߍ߲ ߓߘߍߓߘߍ߫"},{"SurahNumber":19,"VerseNumber":26,"Text":"ߌ ߦߋ߫ ߘߊߥߎ߲ߠߌ߲ ߞߍ߫ ߞߵߌ ߡߌ߲߬ ߸ ߊ߬ ߣߴߌ ߦߴߌ ߢߊߛߎߡߊ߫ ، ߞߎߟߊߞߏߕߍ߫ ߣߴߌ ߞߊ߬ ߡߐ߰-ߐ-ߡߐ߰ ߦߋ߫ ( ߦߊ߲߬ ) ߸ ߌ ߦߴߊ߬ ߝߐ߫ ߞߏ߫ ߒߠߋ ߣߊ߬ ߘߊߞߊ߲ ߕߊ߬ ߟߊ߫ ߡߊ߰ߙߌ߬ ߤߌߣߊߒߕߋ ߦߋ߫ ߞߙߊߟߊߕߎ߲߮ ߠߋ߬ ߟߊ߫ ߸ ߏ߬ ߘߐ߫ ߒ ߕߍ߫ ߞߎߡߊ߫ ߟߊ߫ ߡߐ߰ ߛߌ߫ ߝߍ߬ ߏ߬ ߟߋ ߘߐ߫ ߓߌ߬"},{"SurahNumber":19,"VerseNumber":27,"Text":"ߏ߬ ߟߋ ߞߐ߫ ߸ ߊ߬ ߞߊ߬ ߘߋ߲ ߕߊ߬ ߞߊ߬ ߥߴߊ߬ ߘߌ߫ ߊ߬ ߡߌ߬ߙߌ߲߬ߘߌ ߡߊ߬ ، ߏ߬ ߟߎ߬ ߞߊ߲߫ ߞߏ߫ ߋ߫ ߡߊߙߌߦߡߊ߫߹ ߸ ߌ ߘߏ߲߬ ߓߘߊ߫ ߣߊ߬ ߞߏ߫ ߡߊߞߓߊߣߍ߲߫ ߘߌ߫ ߣߌ߲߬ ߞߟߋ߫"},{"SurahNumber":19,"VerseNumber":28,"Text":"ߌߟߋ߬ ߤߊߙߎߣߊ߫ ߡߊ߬ߡߛߏ ߸ ߌ ߝߊ߬ ߡߊ߫ ߞߍ߫ ߞߏߙߏ߲ߧߊ ߡߐ߰ ߘߌ߫ ߸ ߌ ߣߊ߫ ߡߊ߫ ߞߍ߫ ߖߊߕߐ߫ ߘߌ߫"},{"SurahNumber":19,"VerseNumber":29,"Text":"ߊ߬ ߞߵߊ߬ߟߎ߫ ߖߋ߬ߓߌ߬ ߞߐߡߌ߲ ߘߐ߫ ߸ ߞߏ߫ ߊߟߎ߫ ߦߴߊ߬ߟߋ߬ ߘߋ߲ ߖߍ߬ߘߍ ߢߌ߬ߣߌ߲߬ߞߊ߬ ، ߊ߬ߟߎ߬ ߞߊ߲߫ ߞߏ߫ ߒ߬ ߧߋ߫ ߞߎߡߊ߫ ߟߊ߫ ߘߋ߲ ߢߋߙߌ߲ ߝߍ߬ ߖߍ߰ߖߍ߮ ߘߐ߫ ߘߌ߬؟"},{"SurahNumber":19,"VerseNumber":30,"Text":"‹ ߘߋ߲ › ߞߊ߲߫ ߞߏ߫ ߒߠߋ ߦߋ߫ ߊߟߊ߫ ߟߊ߫ ߖߐ߲߭ ߠߋ߬ ߘߌ߫ ، ߊ߬ ߘߏ߲߬ ߓߘߊ߫ ߒ ߛߐ߫ ߟߍߙߊ ߟߊ߫ ߸ ߊ߬ ߣߴߊ߬ ߓߘߊ߫ ߒ ߞߍ߫ ߟߊ߬ߝߐ߬ߓߊ߮ ߘߏ߫ ߘߌ߫"},{"SurahNumber":19,"VerseNumber":31,"Text":"ߊ߬ ߣߴߊ߬ ߞߊ߬ ߒ ߞߍ߫ ߓߙߊߞߊߕߌ߯ ߘߌ߫ ߒ ߓߊ߯ ߞߍ߫ ߝߊ߲߬-ߊ-ߝߊ߲߬ ، ߊ߬ ߘߏ߲߬ ߞߊ߬ ߒ ߡߊߛߙߊ߬ ߛߊߟߌ ߣߌ߫ ߖߞߊ߫ ߓߐ ߟߊ߫ ߝߊ߬ߣߌ߫ ߒ ߓߊߟߏߣߍ߲߫"},{"SurahNumber":19,"VerseNumber":32,"Text":"ߊ߬ ߣߌ߫ ߞߏ߫ ߒ ߧߋ߫ ߢߊ߬ ߒ ߡߏߦߌ߫ ߣߊ ߟߊ߫ ߸ ߊ߬ ߘߏ߲߬ ߡߊ߫ ߒ ߞߍ߫ ߖߘߍ߬ߛߊ߰ߣߦߊ߬ߟߊ߫ ߞߎ߲߬ߠߊ߲߬ߜߏ߫ ߘߌ߫"},{"SurahNumber":19,"VerseNumber":33,"Text":"ߖߐ ߦߋ߫ ߒ ߡߊ߬ ߒ ߡߏߦߌ߫ ߟߏ߲ ߣߌ߫ ߒ ߛߊ߬ ߟߏ߲ ߸ ߊ߬ ߣߌ߫ ߒ ߢߣߊߡߊ ߟߊߥߟߌ߬ ߟߏ߲"},{"SurahNumber":19,"VerseNumber":34,"Text":"(ߘߋ߲ ) ߏ߬ ߟߋ ߡߊߙߌߦߡߊ߫ ߘߋ߲ߞߍ߫ ߌߛߊ߫ ߘߌ߫ ߕߎ߬ߢߊ߬ ߝߐߟߌ ߘߐ߫ ߸ ߊ߬ߟߎ߬ ߦߋ߫ ߛߌߞߊ ߞߊ߲߬ ߡߍ߲ ߞߏߢߊ ߘߐ߫"},{"SurahNumber":19,"VerseNumber":35,"Text":"ߊ߬ ߕߍ߫ ߓߍ߲߬ ߊߟߊ߫ ߡߊ߬ ߸ ߊ߬ ߦߴߊ߬ ߓߟߏߞߍ߫ ߘߋ߲߫ ߠߊ߫ ߸ ߤߋߦߌ߬ ߊ߬ ߛߊߣߌ߲ߡߊ߲߫ ، ߊ߬ ߘߏ߲߬ ߓߊ߯ ߞߏ ߡߍ߲ ߠߊߕߍ߰ ߸ ߊ߬ ߦߴߊ߬ ߝߐ߫ ߟߴߏ߬ ߡߊ߬ ߟߋ߬ ߞߏ߫ ߞߍ߫ ߸ ߏ߬ ߘߏ߲߬ ߘߌ߫ ߞߍ߫"},{"SurahNumber":19,"VerseNumber":36,"Text":"ߞߏ߫ ߊߟߊ߫ ߟߋ߬ ߒߠߋ ߡߊ߰ߙߌ ߣߴߊߟߎ߫ ߡߊ߰ߙߌ ߘߌ߫ ، ߊߟߎ߯ ߏ߬ ߟߋ ߓߊ߬ߕߏ߫ ߘߋ߬ ، ߓߊ ߏ߬ ߟߋ ߛߌߟߊ߫ ߕߋߟߋ߲ߣߍ߲ ߘߌ߫"},{"SurahNumber":19,"VerseNumber":37,"Text":"ߒ߬ߞߊ߬ ߞߙߎߞߊ ߓߍ߯ ߞߵߊ߬ ߞߍ߫ ߛߐ߬ߛߐ߬ߟߌ ߟߋ߬ ߘߌ߫ ߢߐ߲߮ ߕߍ߫ ، ߒ߬ߓߊ߬ ߜߊ߬ߟߏ߬ ߦߋ߫ ߓߊ߲߬ߓߊ߮ ߟߎ߫ ߟߋ߬ ߢߍ߫ ߟߏ߲ߓߊ ߟߊ߬ߘߍ߬ߘߊ ߘߐ߫"},{"SurahNumber":19,"VerseNumber":38,"Text":"ߌ ߦߋ߫ ߡߍ߲ߠߌ߲ ߣߌ߫ ߦߋߟߌ ߞߍ߫ ߊ߬ߟߎ߬ ߟߊ߫ ، ߊ߬ߟߎ߫ ߣߊ߬ ߟߏ߲ ߘߐ߫ ߒ߬ߠߎ߫ ߡߊ߬ ، ߞߏ߬ߣߌ߲߬ ߓߌ߬ ߛߊ߫ ߸ ߕߐ߬ߢߍ߰ߒߕߋ ߟߎ߬ ߦߋ߫ ߝߟߌ߬ ߔߘߋߞߟߋ ߟߋ߬ ߘߐ߫"},{"SurahNumber":19,"VerseNumber":39,"Text":"ߌ ߦߋ߫ ߖߊ߬ߛߙߋ߬ߡߊ߬ߟߊ ߞߍ߫ ߊ߬ߟߎ߬ ߦߋ߫ ߕߌ߲߬ߞߊ߬ߟߐ߲ ߟߏ߲ ߠߊ߫ ߸ ߏ ߕߎ߬ߡߊ ߞߏߢߊ ߓߘߊ߫ ߓߊ߲߫ ߟߊߕߍ߰ ߟߊ߫ ، ߊ߬ߟߎ߫ ߘߏ߲߬ ߖߊ߲߬ߓߐ߬ߣߍ߲ ߕߍ߫ ߘߍ߲߬ߞߣߍ߬ߦߊ߬ ߟߊ߫"},{"SurahNumber":19,"VerseNumber":40,"Text":"ߒ߬ߠߎ߫ ߟߋ߫ ߘߎ߱ ߗߍߕߊ߬ ߟߊ߫ ߊ߬ ߣߴߊ߬ ߞߊ߲߬ ߡߐ߮ ߓߍ߯ ، ߊ߬ߟߎ߫ ߖߍ߬ߘߍ ߘߏ߲߬ ߠߊߛߊ߬ߦߌ߬ߕߐ߫ ߒ߬ߠߎ߫ ߟߋ߫ ߡߊ߬"},{"SurahNumber":19,"VerseNumber":41,"Text":"ߌߓߎ߬ߙߊ߬ߤߌߡߊ߫ ߞߏߝߐ߫ ߟߍߙߊ ߘߐ߫ ߸ ߏ߬ ߞߍ߫ ߘߊ߫ ߕߎ߬ߢߊ߬ߕߌ߯ ߟߊ߬ߝߐ߬ߓߊ߯ ߟߋ߬ ߘߌ߫"},{"SurahNumber":19,"VerseNumber":42,"Text":"ߕߎ߬ߡߊ ߡߍ߲ ߊ߬ ߞߵߊ߬ ߝߐ߫ ߊ߬ ߝߊ߬ ߦߋ߫ ߸ ߞߏ߫ ߒ ߝߊ߬ ߸ ߡߎ߲߬ߠߊ߫ ߌ ߦߋ߫ ߝߋ߲߫ ߓߊ߬ߕߏ߬ ߟߊ߫ ߡߍ߲ ߕߍ߫ ߡߍ߲ߠߌ߲߫ ߞߍ߫ ߟߊ߫ ߸ ߊ߬ ߕߍ߫ ߦߋߟߌ߫ ߞߍ߫ ߟߊ߫ ߸ ߊ߬ ߘߏ߲߬ ߕߍ߫ ߝߏߦߌ߫ ߢߊ߬ ߟߴߌ ߡߊ߬؟"},{"SurahNumber":19,"VerseNumber":43,"Text":"ߊ߬ ߞߏ߫ ߒ ߝߊ߬ ߸ ߝߋ߲߫ ߠߋ߬ ߣߊ߬ߣߍ߲߬ ߒߠߋ ߡߊ߬ ߟߐ߲ߠߌ߲ ߘߌ߫ ߸ ߡߍ߲ ߡߊ߫ ߣߵߌ ߡߊ߬ ، ߏ߬ ߘߐ߫ ߸ ߒߠߋ ߟߊߓߊ߬ߕߏ߬ ߒ ߧߴߌ ߞߊ߲ߘߊ߫ ߛߌߟߊ߫ ߕߋߟߋ߲ߣߍ߲ ߞߊ߲߬"},{"SurahNumber":19,"VerseNumber":44,"Text":"ߊ߬ ߞߏ߫ ߒ ߝߊ߬ ߸ ߌ ߞߊߣߊ߬ ߜߍ߬ߘߍ ߓߊ߬ߕߏ߫ ߘߋ߬ ߸ ߓߊ ߜߍ߬ߘߍ ߞߍߣߍ߲߫ ߡߊ߰ߙߌ߬ ߤߌߣߊߒߕߋ ߛߐ߬ߛߐ߬ߓߊ߮ ߟߋ߬ ߘߌ߫"},{"SurahNumber":19,"VerseNumber":45,"Text":"ߊ߬ ߞߏ߫ ߒ ߝߊ߬ ߸ ߒߠߋ ߛߌߟߊ߲ߣߍ߲߫ ߠߋ߬ ߸ ߒ ߞߏ߫ ߖߊ߲߰ߞߕߊ ߞߣߊ߫ ߡߊ߰ ߌ ߟߊ߫ ߞߊ߬ ߝߘߊ߫ ߡߊ߰ߙߌ߬ ߤߌߣߊߒߕߋ ߟߊ߫ ، ߏ߬ ߘߐ߫ ߌ ߘߌ߫ ߞߍ߫ ߜߍ߬ߘߍ ߢߌ߲߭ ߘߌ߫"},{"SurahNumber":19,"VerseNumber":46,"Text":"ߊ߬ ( ߝߊ߬ ) ߞߊ߲߫ ߸ ߞߏ߫ ߌ ߦߴߌ ߖߍ߲߬ߞߍ߬ ߞߏ ߟߋ߬ ߘߐ߫ ߒ߬ ߡߊ߰ߙߌ ߟߎ߫ ߡߊ߬ ߓߊ߬ ߌߓߎ߬ߙߊ߬ߤߌߡߊ߫؟ ߒ߬ߓߊ߬ ߣߴߌ ߡߊ߫ ߝߘߊ߫ ߸ ߒ ߘߴߌ ߞߙߎ߬ߟߊ߬ߓߏ߲߫ ߠߋ߬ ߘߍ߯ ، ߏ߬ ߘߐ߫ ߌ ߡߊߓߐ߫ ߒ ߠߊ߫ ߟߋ߬ ߔߏ߲߫"},{"SurahNumber":19,"VerseNumber":47,"Text":"ߊ߬ ߞߊ߲߫ ( ߊ߬ ߝߊ߬ ߡߊ߬ ) ߸ ߞߏ߫ ߖߐ ߦߴߌ ߡߊ߬ ߥߍ߫ ، ߒ ߞߏ߬ߣߌ߲߬ ߘߌߣߊ߫ ߦߊ߬ߝߊ ߢߌߣߌ߲߫ ߌ ߦߋ߫ ߒ ߡߊ߰ߙߌ ߟߊ߫ ، ߓߊ ߏ߬ ߢߊ߬ߣߍ߲߬ߓߊ ߟߋ߬ ߒߠߋ ߟߊ߫"},{"SurahNumber":19,"VerseNumber":48,"Text":"ߒ ߘߏ߲߬ ߘߌ߫ ߒ ߡߊߓߐ߫ ߊߟߎ߫ ߟߊ߫ ߸ ߊ߬ ߣߴߊߟߎ߫ ߦߋ߫ ߡߍ߲ ( ߓߍ߯ ) ߞߟߌ߫ ߟߊ߫ ߞߵߊߟߊ߫ ߕߏ߫ ߸ ߒ ߘߌ߫ ( ߥߊ߫) ߒ ߡߊ߰ߙߌ ߞߟߌ߫ ، ߊ߬ ߘߏ߲߬ ߢߐ߲߰ߘߐ߫ ߸ ߒ ߕߍ߫ ߞߍ߫ ߒ ߡߊ߰ߙߌ ߞߟߌ ߘߐ߫ ߖߌ߰ߘߐ߬ߞߏߟߏ߲߫ ߘߌ߫"},{"SurahNumber":19,"VerseNumber":49,"Text":"ߊ߬ ߣߵߊ߬ ߡߊߓߐ߫ ߟߴߊ߬ߟߎ߬ ߟߊ߫ ߸ ߊ߬ ߣߴߊ߬ߟߎ߬ ߦߋ߫ ߝߋ߲ ߡߍ߲ ߠߎ߫ ߓߊ߬ߕߏ߬ ߟߊ߫ ߞߵߊߟߊ߫ ߕߏ߫ ߸ ߊ߲ ߕߊ߯ ߘߴߊ߬ ߛߐ߫ ߌߛߌ߬ߤߊ߯ߞߊ߫ ߟߊ߫ ߸ ߊ߬ ߣߌ߫ ߦߊ߬ߞߎ߯ߓߊ߫ ߝߣߊ߫ ߟߊ߫ ߸ ߊ߲ ߘߏ߲߬ ߞߵߏ߬ ߓߍ߯ ߞߍ߫ ߟߊ߬ߝߐ߬ߓߊ߯ ߟߋ߬ ߘߌ߫"},{"SurahNumber":19,"VerseNumber":50,"Text":"ߊ߬ ߣߴߊ߲ ߞߵߊ߬ߟߎ߬ ߛߐ߫ ߒ߬ ߠߊ߫ ߤߌߣߊ ߘߏ߫ ߟߊ߫ ߸ ߞߊ߬ ߕߎ߬ߢߊ ߛߋߟߎ߫ ߞߘߐߕߊ߬ߣߍ߲߬ ߝߣߊ߫ ߞߍ߫ ߊ߬ߟߎ߬ ߟߊ߫"},{"SurahNumber":19,"VerseNumber":51,"Text":"ߡߎߛߊ߫ ߞߏߝߐ߫ ߟߍߙߊ ߘߐ߫ ߸ ߏ߬ ߞߍ߫ ߘߊ߫ ߡߐ߰ ߓߎ߰ߓߎ߰ߣߍ߲߫ ߘߌ߫ ߸ ߊ߬ ߞߍ߫ ߘߊ߫ ߞߋߟߊ߫ ߟߊ߬ߝߐ߬ߓߊ߯ ߘߌ߫"},{"SurahNumber":19,"VerseNumber":52,"Text":"ߊ߲ ߘߏ߲߬ ߞߵߊ߬ ߞߟߌ߫ ߞߎ߬ߙߎ ߞߌߣߌ߲ߓߟߏ߫ ߝߘߎ ߝߍ߬ ߸ ߞߵߊ߬ ߡߊߘߏ߲߬ ߒ߬ ߠߊ߫ ߢߐ߲߯ߦߋ߫ ߞߊ߲ߡߊ߬"},{"SurahNumber":19,"VerseNumber":53,"Text":"ߊ߲ ߞߵߊ߬ ߞߘߐ߬ߞߍ߬ ߤߊߙߎߣߊ߫ ߘߴߊ߬ ߡߊ߬ ߒ߬ ߠߊ߫ ߤߌߣߊ ߟߊ߫ ߸ ߞߵߏ߬ ߞߍ߫ ߟߊ߬ߝߐ߬ߓߊ߮ ߘߏ߫ ߘߌ߫"},{"SurahNumber":19,"VerseNumber":54,"Text":"ߌߛߌ߬ߡߊ߬ߌߟߊ߫ ߞߏߝߐ߫ ߟߍߙߊ ߘߐ߫ ، ߏ߬ ߞߍ߫ ߘߊ߫ ߛߘߊߒߡߊߞߊ߲ߠߊ ߟߊߕߋߟߋ߲ߓߊ߯ ߘߌ߫ ߸ ߊ߬ ߞߍ߫ ߘߊ߫ ߞߋߟߊ߫ ߟߊ߬ߝߐ߬ߓߊ߯ ߘߌ߫"},{"SurahNumber":19,"VerseNumber":55,"Text":"ߊ߬ ߕߘߍ߬ ߊ߬ ߞߐߙߍ ߟߐ߬ ߟߊ߫ ߛߊߟߌ ߣߌ߫ ߖߞߊ߫ ߓߐ ߟߊ߫ ߸ ߊ߬ ߘߏ߲߬ ߞߍ߫ ߘߴߊ߬ ߡߊ߰ߙߌ ߕߍ߰ߟߊ ߘߐ߫ ߘߌ߬ߢߍ߬ߡߊ߬ ߡߐ߯ ߘߌ߫"},{"SurahNumber":19,"VerseNumber":56,"Text":"ߌߘߙߌ߬ߛߊ߬ ߞߏߝߐ߫ ߟߍߙߊ ߘߐ߫ ، ߏ߬ ߞߍ߫ ߘߊ߫ ߕߎ߬ߢߊ߬ ߕߌ߯ ߘߌ߫ ߸ ߊ߬ ߞߍ߫ ߘߊ߫ ߟߊ߬ߝߐ߬ߓߊ߯ ߘߌ߫"},{"SurahNumber":19,"VerseNumber":57,"Text":"ߊ߲ ߘߏ߲߬ ߞߵߊ߬ ߞߘߐߕߊ߬ ߟߐ߬ߦߌ߬ߟߊ߬ ߡߊߦߟߍ߬ߣߍ߲߫ ߘߐ߫"},{"SurahNumber":19,"VerseNumber":58,"Text":"(ߡߍ߲ ߠߎ߬ ߡߊߘߊ߲ߣߍ߲߫ ߣߌ߲߬ ) ߸ ߊߟߊ߫ ߣߍߡߊߣߴߏ߬ ߟߎ߫ ߟߋ߫ ߡߵߊߘߡߊ߫ ߓߐ߲ߛߐ߲߫ ߟߊ߬ߝߐ߬ߓߊ߮ ߟߎ߬ ߘߐ߫ ، ߊ߬ ߣߌ߫ ߡߐ߱ ߟߎ߬ ( ߓߐ߲ߛߐ߲ ߠߎ߬ ߘߐ߫) ߸ ߊ߲ ߞߊ߬ ߡߍ߲ ߠߎ߫ ߕߊ߬ ߣߎߤߎ߲߫ ߝߍ߬ ( ߞߎߟߎ߲ ߞߣߐ߫ ). ߊ߬ ߣߌ߫ ߌߓߎ߬ߙߊ߬ߤߌߡߊ߫ ߣߴߌߛߌ߬ߙߊ߬ߌߟߊ߫ ߓߐ߲ߛߐ߲ ߠߎ߬ ߘߐ߫ ، ߊ߬ ߣߌ߫ ߒ߬ ߠߊ߫ ߡߐ߰ ߞߊ߲ߘߊߣߍ߲ ߣߌ߫ ߒ߬ ߠߊ߫ ߡߐ߰ ߛߎߥߊ߲ߘߌߣߍ߲ ߠߎ߬ ߘߐ߫ ، ߡߊ߰ߙߌ߬ ߤߌߣߊߒߕߋ ߟߊ߫ ߟߝߊߙߌ ߟߎ߬ ߓߊ߯ ߞߊ߬ߙߊ߲߫ ߏ߬ ߟߎ߬ ߡߍ߲ ߠߎ߬ ߦߋ߫ ߸ ߊ߬ߟߎ߬ ߘߴߊ߬ߟߎ߫ ߓߋ߬ ߕߌ߲ߓߌߘߌ߲ ߘߌ߫ ߸ ߊ߬ ߣߌ߫ ߞߊ߬ߛߌ ߘߌ߫"},{"SurahNumber":19,"VerseNumber":59,"Text":"ߣߘߐ߬ߓߌ߬ߟߊ߬ ߖߎ߮ ߟߎ߫ ߟߋ߫ ߣߊ߬ ߘߊ߫ ߝߐ߫ ߏ߬ ߟߎ߬ ߞߐ߫ ، ߏ߬ ߟߎ߫ ߟߋ߫ ߞߊ߬ ߛߊߟߌ ߡߊߓߌ߬ߟߊ߬ ߸ ߞߊ߬ ߣߌ ߛߊ߬ߥߏ ߟߎ߬ ߟߊߓߊ߬ߕߏ߬ ߸ ߒ߬ߓߊ߬ ߏ߬ ߟߎ߫ ߟߋ߬ ߟߊߝߟߌ߬ߕߐ߫ ߕߏߒߘߐ ߘߌ߲߬ߞߌߙߊ ߘߐ߫"},{"SurahNumber":19,"VerseNumber":60,"Text":"ߝߏ߫ ߣߌ߫ ߡߍ߲ ߞߵߊ߬ ߖߘߍ߬ߟߊߛߊ߬ߦߌ߲߬ ߞߊ߬ ߘߍ߲߬ߞߣߍ߬ߦߊ߫ ߞߊ߬ ߓߊ߯ߙߊ߫ ߢߌߡߊ ߞߍ߫ ، ߒ߬ߓߊ߬ ߏ߬ ߟߎ߫ ߟߋ߫ ߘߏ߲߬ߕߐ߫ ( ߡߍ߲ߘߌߦߊ ) ߣߊߞߐ ߘߐ߫ ، ߊ߬ߟߎ߫ ߘߏ߲߬ ߕߍ߫ ߕߐ߬ߢߍ߰ ߟߊ߫ ߝߏߦߌ߬ ߟߊ߫"},{"SurahNumber":19,"VerseNumber":61,"Text":"ߝߙߍ ߣߊߞߐ ߟߎ߫ ߟߋ߬ ߞߴߏ߬ ߘߌ߫ ߸ ߡߊ߰ߙߌ߬ ߤߌߣߊߒߕߋ ߣߵߊ߬ ߟߊ߫ ߖߐ߲߭ ߠߎ߬ ߦߟߌߡߊߘߌߦߊ߫ ߟߊ߫ ߡߍ߲ ߠߎ߬ ߟߊ߫ ߘߏ߲߰ ߘߐ߫ ، ߊ߬ ߘߏ߲߬ ߠߊ߫ ߦߟߌߡߊߘߌߦߊ߫ ( ߞߏ ) ߦߋ߫ ߣߊ߬ ߟߊ߫ ߟߋ߫ ߘߋ߬"},{"SurahNumber":19,"VerseNumber":62,"Text":"ߊ߬ߟߎ߬ ߕߍ߫ ߞߎ߬ߟߊ߲߬ߞߎ߬ߟߊ߲߬ ߞߊ߲߬ ߛߌ߫ ߡߍ߲߫ ߠߊ߫ ߦߋ߲߬ ߸ ߝߏ߫ ߖߐ ߝߏ߬ߟߌ߬ ߞߊ߲ ߘߊ߬ߡߊ ߸ ߊ߬ߟߎ߬ ߓߊߟߏ ߘߏ߲߬ ߦߴߊ߬ߟߎ߬ ߢߍ߫ ߦߋ߲߬ ߛߐ߰ߡߊ߬ ߣߌ߫ ߥߎ߬ߙߊ ߟߊ߫"},{"SurahNumber":19,"VerseNumber":63,"Text":"ߣߊߞߐ ߏ ߘߏ߲߬ ߸ ߊ߲ ߧߴߏ߬ ߞߍ߫ ߟߊ߫ ߗߍ ߘߌ߫ ߡߐ߰ ߟߋ߬ ߦߋ߫ ߒ߬ ߠߊ߫ ߖߐ߲߭ ߠߎ߬ ߘߐ߫ ߸ ߡߍ߲ ߞߍ߫ ߘߊ߫ ߝߊ߲ߕߊ߲ߞߟߊ ߘߌ߫"},{"SurahNumber":19,"VerseNumber":64,"Text":"ߒ߬ߠߎ߬ ( ߞߋ߲ߛߐ߲ ߠߎ߬ ) ߕߍ߫ ߖߌ߰ ߟߊ߫ ߸ ߝߏ߫ ߌ ߡߊ߰ߙߌ ߟߊ߫ ߖߊ߬ߡߊߙߌ ، ߏ߬ ߟߋ ߕߊ߫ ߦߋ߫ ߒ߬ߠߎ߬ ߢߍ߫ ߞߏ ߣߌ߫ ߒ߬ ߞߐ߫ ߞߏ ߘߌ߫ ، ߊ߬ ߣߌ߫ ߡߍ߲ ߦߴߏ߬ ߟߎ߬ ߕߍ߫ ، ߌ ߡߊ߰ߙߌ ߘߏ߲߬ ߕߍ߫ ߢߌ߬ߣߊ߬ߓߊ߯ ߘߌ߫"},{"SurahNumber":19,"VerseNumber":65,"Text":"ߊ߬ߟߋ ߟߋ߬ ߦߋ߫ ߛߊ߲ ߠߎ߬ ߣߌ߫ ߘߎ߱ ߣߴߏ߬ ߝߌ߬ߟߊ ߕߍߟߊ ߡߊ߰ߙߌ ߘߌ߫ ، ߒ߬ߓߊ߬ ߌ ߦߴߏ߬ ߟߋ ߓߊ߬ߕߏ߬ ߸ ߊ߬ ߣߴߌ ߦߴߌ ߡߎ߬ߢߎ߲߫ ߊ߬ ߓߊ߬ߕߏ ߞߊ߲߬ ، ߦߊ߯ߟߊ߫ ߌ ߞߊ߬ ߕߐ߯ߡߊ߲߫ ߟߐ߲߫ ߊ߬ ߟߊ߫ ߓߊ߬؟"},{"SurahNumber":19,"VerseNumber":66,"Text":"ߡߐ߱ ߟߴߊ߬ ߝߐ߫ ߟߊ߫ ߕߋ߲߬ ߞߏ߫ ߦߊ߯ߟߊ߫ ߣߌ߫ ߒ ߛߊ߬ ߘߊ߫ ߸ ߒ ߢߣߊߡߊ ߘߌ߫ ߟߊߓߐ߫ ߕߎ߲߯ߣߌ߲߫ ߓߊ߬؟"},{"SurahNumber":19,"VerseNumber":67,"Text":"ߦߊ߯ߟߊ߫ ߡߐ߱ ( ߏ߬ ) ߕߴߊ߬ ߦߟߌߓߌ߬ߟߊ߬ ߟߊ߫ ߓߊ߬ ߞߏ߫ ߒ߬ߠߎ߫ ߞߵߊ߬ ߘߊ߲߫ ߞߘߐ߬ߡߊ߲߫ ߞߵߊ߬ ߛߐ߬ߘߐ߲߬ ߊ߬ ߕߎ߲߬ ߕߍ߫ ߝߏߦߌ߬ ߘߌ߫؟"},{"SurahNumber":19,"VerseNumber":68,"Text":"ߊ߰ ߒ ߣߴߌ ߡߊ߰ߙߌ ߕߍ߫ ߸ ߛߋߚߋ߫ ߊ߲ ߘߌߣߵߊ߬ߟߎ߬ ߣߌ߫ ߜߍ߬ߘߍ ߟߎ߬ ߟߊߘߍ߬ ߸ ߊ߲ ߘߌ߫ ߓߊ߲߫ ߞߵߊ߬ߟߎ߬ ߟߊߣߊ߬ ߸ ߞߵߊ߬ߟߎ߬ ߟߊߢߐ߲߬ߞߌ߲߬ ߔߊߦߌߔߊߦߌ ߟߊߡߌߣߌ߲ ߘߐ߫ ߞߎߙߍ߫"},{"SurahNumber":19,"VerseNumber":69,"Text":"ߊ߲ ߘߌ߫ ߓߊ߲߫ ߞߊ߬ ߡߐ߰ ߓߏ߬ߛߌ߫ ߡߌ߬ߙߌ߲߬ߘߌ ߞߋ߬ߟߋ߲߬ߞߋ߬ߟߋ߲߬ߣߊ ߘߐ߫ ߸ ߡߍ߲ ߠߊ߫ ߞߊߝߋߜߟߍߦߊ ߓߏ߲߬ߓߊ߬ߓߊ ߦߋ߫ ߡߊ߰ߙߌ߬ ߤߌߣߊߒߕߋ ߡߊ߬"},{"SurahNumber":19,"VerseNumber":70,"Text":"ߒ߬ߠߎ߫ ߟߋ߬ ߘߏ߲߬ ߞߵߊ߬ ߟߐ߲߫ ߡߍ߲ ߠߎ߬ ߖߊ߯ߙߋߣߍ߲߫ ߔߊߦߌߔߊߦߌ߫ ߘߐ߫ ߘߏ߲ ߠߊ߫"},{"SurahNumber":19,"VerseNumber":71,"Text":"ߡߐ߰ ߛߌ߫ ߞߏ߬ߣߌ߲ ߕߍ߫ ߊߟߎ߫ ߘߐ߫ ߸ ߡߍ߲ ߕߍ߫ ߞߐ߬ ߕߊ߮ ߞߍ߫ ߦߋ߲߬ ، ߏ߬ ߞߍߣߴߌ ߡߊ߰ߙߌ ߡߊ߬ ߛߋ߲ߛߋߘߋ߲߫ ߠߊߕߍ߰ߣߍ߲ ߠߋ߬ ߘߌ߫"},{"SurahNumber":19,"VerseNumber":72,"Text":"ߏ߬ ߟߋ ߞߐ߫ ߛߊ߫ ߸ ߊ߲ ߘߌ߫ ߝߊ߲ߕߊ߲ߞߟߊ ߟߎ߬ ߟߊߞߛߌ߫ ߸ ߞߊ߬ ߕߐ߬ߢߍ߰ߒߕߋ ߟߎ߫ ߢߐ߲߬ߞߌ߲߬ߣߍ߲ ߕߏ߫ ߊ߬ ߘߐ߫ ߦߋ߲߬ ߞߎߙߍ߫"},{"SurahNumber":19,"VerseNumber":73,"Text":"ߓߊߏ߬ ߊ߲ ߠߊ߫ ߟߝߊߙߌ߫ ߘߐߞߣߍߣߍ߲ ߠߎ߫ ( ߕߎ߲߬ ) ߓߊ߯ ߞߊ߬ߙߊ߲߫ ߏ߬ ߟߎ߬ ߦߋ߫ ߞߏߕߊ߲߫ ߸ ߓߊ߲߬ߓߊ߮ ߟߎ߬ ߘߴߊ߬ ߝߐ߫ ߘߍ߲߬ߞߣߍ߬ߦߊ߬ߓߊ߮ ߟߎ߫ ߡߊ߬ ߸ ߞߏ߫ ( ߊ߲ ) ߖߊ߬ߡߊ߫ ߝߌ߬ߟߊ ߘߐ߫ ߸ ߖߍߣߍ߲ ߟߐ߬ߘߌߦߊ ߞߊ߫ ߝߌ߬ߛߊ߬ ߸ ߊ߬ ߣߌ߫ ߖߐ߲߫ ߠߊ߫ ߞߍߙߍ߲ ߢߌ߬ߡߊ߬ ߦߋ߫؟"},{"SurahNumber":19,"VerseNumber":74,"Text":"ߊ߲ ߓߘߊ߫ ߓߐ߲ߛߐ߲ߘߊ߫ ߖߋ߬ߟߌߖߋ߬ߟߌ߫ ߟߋ߬ ߛߌߟߊߛߵߊ߬ߟߎ߬ ߢߍ߫ ߞߘߐ߬ߡߊ߲߫؟ ߏ߬ ߟߎ߯ ߊ߬ߟߎ߬ ߢߍ߫ ߡߎ߬ߙߊ߲߬ ߞߏ ߘߐ߫ ߸ ߊ߬ ߣߌ߫ ߦߋߞߏߢߌߡߊ ߘߐ߫"},{"SurahNumber":19,"VerseNumber":75,"Text":"ߊ߬ ߟߊߛߋ߫ ߞߏ߫ ߡߍ߲ ߓߊ߯ ߞߍ߫ ߝߌ߬ߟߌ ߘߐ߫ ߸ ( ߊߟߡߊ߫ ) ߡߊ߰ߙߌ߬ ߤߌߣߊߒߕߋ ߦߋ߫ ߘߐ߬ߝߎ߬ߟߋ߲߬ߠߌ߲߬ ߞߍ߫ ߏ߬ ߦߋ߫ ߝߋ߲ߜߋ߲߫ ( ߛߌ߭ ߣߌ߫ ߤߊ߬ߙߌ߬ߖߍ߮ ߟߊ߫ ) ߸ ߝߏ߫ ߊ߬ߟߎ߬ ߢߊ ߦߋ߫ ߟߊ߫ ߞߏ ߞߊ߲߬ ߸ ߞߐ߲߬ߞߐ߲߬ ߞߍߣߴߊ߬ߟߎ߬ ߞߊ߲ߡߊ߬ ߡߍ߲ ߘߐ߫ ، ߞߋߟߋ߲߫ ߏ߬ ߦߋ߫ ߞߍ߫ ߖߊ߲߰ߞߕߊ ߘߌ߫ ߸ ߥߟߴߊ߬ ߦߋ߫ ߞߍ߫ ߟߐ߬ߓߊ ߘߌ߫ ، ߊ߬ߟߎ߫ ߞߏ߬ߣߌ߲߬ ߘߌߣߵߊ߬ ߟߐ߲߫ ߸ ߡߍ߲ ߟߌ߬ߤߟߊ ߞߊ߫ ߖߎ߯ ߸ ߊ߬ ߣߌ߫ ߡߍ߲ ߠߊ߫ ߞߟߍ߬ ߖߡߊ ߟߊ߲߰ߝߏ߬ߣߍ߲߫"},{"SurahNumber":19,"VerseNumber":76,"Text":"ߊߟߊ߫ ߦߋ߫ ߞߊ߲ߘߊߓߊ߮ ߟߎ߫ ߟߋ߬ ߖߘߌ߫ ߟߊ߫ ߞߊ߲ߘߦߊ ߟߊ߫ ، ߕߏߕߊ߫ ߢߌߡߊ ߟߎ߫ ߟߋ߬ ߝߌ߬ߛߊ߬ ߌ ߡߊ߰ߙߌ ߓߘߊ ߓߙߊ߬ߖߌ߬ ߞߏ ߘߐ߫ ߸ ߊ߬ ߣߴߏ߬ ߟߋ ߞߊ߫ ߝߌ߬ߛߊ߫ ߘߐ߬ߛߊ߬ߦߌ߬ߟߌ ߘߐ߫"},{"SurahNumber":19,"VerseNumber":77,"Text":"ߌ ߡߴߊ߬ ߦߋ߫ ߓߊ߬ ߡߍ߲ ߣߵߊ߬ ߓߊ߲߬ ߠߊ߫ ߒ߬ ߠߊ߫ ߟߝߊߙߌ ߟߎ߬ ߘߐ߫ ߸ ߊ߬ ߣߴߊ߬ ߞߵߊ߬ ߝߐ߫ ߞߏ߫ ߒ ߓߍߣߊ߬ ߛߐ߫ ߣߊ߲߬ߝߟߏ߫ ߟߊ߫ ߊ߬ ߣߌ߫ ߘߋ߲߫ ߠߊ߫"},{"SurahNumber":19,"VerseNumber":78,"Text":"ߦߊ߯ߟߊ߫ ߊ߬ ߓߘߊ߫ ߖߌ߲ߞߌ߲߫ ߞߏ߫ ߘߏ߲߰ߣߍ߲ ߡߊ߬ ߟߋ߬ ߓߊ߬؟ ߥߟߴߊ߬ ߓߘߊ߫ ߟߊ߬ߤߘߌ ߟߋ߫ ߡߌ߬ߘߊ߫ ߡߊ߰ߙߌ߬ ߤߌߣߊߒߕߋ ߕߍ߰ߟߊ ߘߐ߫؟"},{"SurahNumber":19,"VerseNumber":79,"Text":"ߞߊ߯ߙߌ߫ ߸ ߊ߲ ߘߏ߲߬ ߘߌߣߵߊ߬ ߞߎߡߊ߫ ߞߊ߲ ߛߓߍ߫ ߸ ߊ߬ ߣߴߊ߲ ߘߌߣߊ߬ ߖߊ߲߰ߞߕߊ ߘߐߝߎߟߋ߲߫ ߊ߬ ߦߋ߫ ߝߋ߲ߜߋ߲߫"},{"SurahNumber":19,"VerseNumber":80,"Text":"ߊ߬ ߞߊ߲߫ ( ߊ߬ ߟߊ߫ ߣߊ߲߬ߝߟߏ ) ߡߍ߲ ߡߊ߬ ߸ ߊ߲ ߘߴߏ߬ ߟߎ߫ ߕߵߊ߬ ߗߍ ߘߐ߫ ߸ ߊ߬ ( ߕߍ߯ߜߍ ) ߘߌߣߵߊ߲ ߕߘߍ߬ ߛߏߘߊ߫"},{"SurahNumber":19,"VerseNumber":81,"Text":"ߊ߬ߟߎ߫ ߞߵߊߟߊ߫ ߕߏ߫ ߦߋ߲߬ ߞߵߊ߬ߟߎ߬ ߓߟߏߞߍ߫ ߡߊ߰ߙߌ߬ ߜߘߍ ߟߎ߬ ߟߊ߫ ߟߋ߬ ߸ ߛߴߏ߬ ߘߌ߫ ߞߍ߫ ߊ߬ߟߎ߬ ߦߋ߫ ߞߐߡߊߓߌ߲ߓߌ߲ߠߌ߲ ߘߌ߫"},{"SurahNumber":19,"VerseNumber":82,"Text":"ߞߏ߬ߣߌ߲߬ ߌ߬ߦߏ߯ ߞߟߋ߫ ߸ ߖߏ߭ ߏ߬ ߟߎ߫ ߣߊ߬ߕߐ߫ ߟߋ߫ ߊ߬ߟߎ߬ ߟߊ߫ ߓߊ߬ߕߏ ߝߌߛߙߌߥߊߟߋߦߊ߫ ߟߊ߫ ߸ ߞߊ߬ ߞߍ߫ ߊ߬ߟߎ߫ ߞߟߍ߬ߢߐ߲߮ ߠߎ߬ ߘߌ߫"},{"SurahNumber":19,"VerseNumber":83,"Text":"ߌ ߡߴߊ߬ ߦߋ߫ ߓߊ߬ ( ߞߵߊ߬ ߟߐ߲߫ ) ߞߏ߫ ߒ߬ߠߎ߫ ߟߋ߫ ߜߍ߬ߘߍ ߟߎ߬ ߗߋ߫ ߟߊ߫ ߓߊ߲߬ߓߊ߮ ߟߎ߫ ߡߊ߬ ߸ ߊ߬ߟߎ߬ ߦߴߊ߬ߟߎ߬ ߘߐߖߏ߯ߙߏ߫ ( ߞߎ߬ߕߊ ߟߊ߫ ) ߖߏ߯ߙߏߞߙߏ߫؟"},{"SurahNumber":19,"VerseNumber":84,"Text":"ߒ߬ߓߊ߬ ߌߟߋ ߞߊߣߊ߬ ߞߌߢߍ߫ ߊ߬ߟߎ߫ ߡߊ߬ ߟߋ߬ ߞߟߋ߫ ، ߓߊߏ߬ ߒ ߧߴߊ߬ߟߎ߬ ߟߊ߫ ߥߊ߯ߕߌ ߟߎ߫ ߖߊ߬ߕߋ ߟߋ߫ ߞߊ߲߬ ߦߙߌߞߊߟߌ ߟߊ߫ ߖߐ߫"},{"SurahNumber":19,"VerseNumber":85,"Text":"ߊ߲ ߞߍߕߐ߫ ߝߊ߲ߕߊ߲ߞߟߊ ߟߎ߬ ߟߊߘߍ߬ ߟߊ߫ ߡߊ߰ߙߌ߬ ߤߌߣߊߒߕߋ ߕߍ߰ߟߊ ߘߐ߫ ߟߏ߲ ߡߍ߲ ߸ ߛߋߒߓߘߊߟߌ ߦߟߍ߬ߒ߬ߞߊ߲߬ߓߊ߰ ߖߡߊ ߘߌ߫"},{"SurahNumber":19,"VerseNumber":86,"Text":"ߊ߬ ߣߴߊ߲ ߘߌ߫ ߛߐ߲߬ߡߊ ߟߎ߫ ߞߏ߬ߙߏ߲߬ߞߏߙߏ߲߫ ߞߊ߬ ߕߊ߯ ߔߊߦߌߔߊߦߌ ߡߊ߬ ߓߌߦߊ߲߫ ߠߊߡߌ߲߬ߕߊ ߟߎ߬ ߟߊ߫ ߞߐ߬ߕߊ߰ ߢߊ ߡߊ߬"},{"SurahNumber":19,"VerseNumber":87,"Text":"ߞߵߊ߬ ߕߘߍ߬ ߛߟߏ߬ߣߊ߬ߟߌ߫ ߕߍ߫ ߊ߬ ߛߌ߫ ߓߟߏ߫ ߸ ߝߏ߫ ߡߍ߲ ߣߐ߬ ߓߊ߯ ߞߍ߫ ߟߊ߬ߤߘߌ߬ ( ߖߐ߲ߖߐ߲߫ ) ߡߌ߬ߘߊ߬ ߟߊ߫ ߡߊ߰ߙߌ߬ ߤߌߣߊߒߕߋ ߝߍ߬"},{"SurahNumber":19,"VerseNumber":88,"Text":"ߊ߬ߟߎ߬ ߞߊ߲߫ ߠߋ߬ ߸ ߞߏ߫ ߡߊ߰ߙߌ߬ ߤߌߣߊߒߕߋ ߓߘߴߊ߬ ߓߟߏߞߍ߫ ߘߋ߲߫ ߠߊ߫"},{"SurahNumber":19,"VerseNumber":89,"Text":"ߊߟߎ߫ ߘߏ߲߬ ߓߘߊ߫ ߣߊ߬ ߞߏ߫ ߡߊߞߓߊߣߍ߲߫ ߘߌ߫ ߏ߬ ߘߌ߫ ߞߟߋ߫"},{"SurahNumber":19,"VerseNumber":90,"Text":"ߛߊ߲ ߠߎ߬ ߓߍߢߌߣߌ߲߫ ߞߊ߬ ߝߙߊ߫ ߏ߬ ߘߐ߫ ߸ ߞߊ߬ ߘߎ߱ ߛߍ߲ߞߍ߫ ߸ ߞߊ߬ ߞߎ߬ߙߎ ߟߎ߫ ߓߋ߬ ߞߊ߬ ߖߍ߲ߛߍ߲߫ ߛߎߋ߫"},{"SurahNumber":19,"VerseNumber":91,"Text":"ߞߏ߫ ߊ߬ߟߎ߬ ߓߘߊ߫ ߘߋ߲߫ ߘߍ߬ߡߍ߲߬ߘߌ߫ ߡߊ߰ߙߌ߬ ߤߌߣߊߒߕߋ ߟߊ߫"},{"SurahNumber":19,"VerseNumber":92,"Text":"ߊ߬ ߘߏ߲߬ ߕߍ߫ ߓߍ߲߬ ߡߊ߰ߙߌ߬ ߤߌߣߊߒߕߋ ߡߊ߬ ߸ ߊ߬ ߦߴߊ߬ ߓߟߏߞߍ߫ ߘߋ߲߫ ߠߊ߫"},{"SurahNumber":19,"VerseNumber":93,"Text":"ߣߌߡߊ߫ ߛߌ߫ ߕߍ߫ ߛߊ߲ ߠߎ߬ ߣߌ߫ ߘߎ߱ ߞߊ߲߬ ߣߌ߫ ߡߍ߲ ߖߐ߲߬ߠߊ߬ߡߊ ߕߍ߫ ߣߊ߬ ߟߊ߫ ߡߊ߰ߙߌ߬ ߤߌߣߊߒߕߋ ߡߊ߬"},{"SurahNumber":19,"VerseNumber":94,"Text":"ߊ߬ ߞߵߊ߬ߟߎ߫ ߖߊ߬ߕߋ߫ ߟߋ߬ ߸ ߞߵߊ߬ߟߎ߬ ߦߙߌߞߊ߫ ߦߙߌߞߊߟߌ ߟߊ߫ ߖߐ߫"},{"SurahNumber":19,"VerseNumber":95,"Text":"ߊ߬ߟߎ߫ ߞߋ߬ߟߋ߲߬ߞߋ߬ߟߋ߲߬ߣߊ ߘߏ߲߬ ߘߌ߫ ߣߊ߬ ( ߊߟߊ߫ ) ߡߊ߬ ߟߐ߬ߓߊ ߟߏ߲ ߠߋ߬ ߛߏߘߊ߫"},{"SurahNumber":19,"VerseNumber":96,"Text":"ߡߍ߲ ߠߎ߫ ߞߏ߬ߣߌ߲ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߡߊ߰ߙߌ߬ ߤߌߣߊߒߕߋ ߘߌߣߊ߬ ߞߊ߬ߣߌ߲߬ߢߐ߲߰ߦߊ ߞߍ߫ ߏ߬ ߟߎ߬ ߕߍ߫"},{"SurahNumber":19,"VerseNumber":97,"Text":"ߊ߲ ߣߊ߬ ‹ ߞߎ߬ߙߊ߬ߣߊ › ߣߐ߰ߦߊ߬ ߟߴߌ ߣߍ߲߭ ߞߊ߲߬ ߠߋ߬ ߸ ߛߴߌ ߘߌ߫ ߘߟߊߝߎߟߌ ߞߍ߫ ߊ߬ ߟߊ߫ ߝߊ߲ߕߊ߲ߞߟߊ ߟߎ߬ ߦߋ߫ ، ߊ߬ ߣߴߌ ߦߋ߫ ߖߊ߬ߛߙߋ߬ߡߊ߬ߟߊ ߞߍ߫ ߊ߬ ߟߊ߫ ߡߌ߬ߙߌ߲߬ߘߌ߫ ߣߌߘߐߜߍߟߍ߲ ߦߋ߫"},{"SurahNumber":19,"VerseNumber":98,"Text":"ߊ߲ ߓߘߊ߫ ߓߐ߲ߛߐ߲ߘߊ߫ ߖߋ߬ߟߌߖߋ߬ߟߌ߫ ߟߋ߬ ߛߌߟߊߛߊ߬ ߢߌ߲߬ ߠߎ߬ ߢߍ߫ ߞߘߐ߬ߡߊ߲߫؟ ߦߊ߯ߟߊ߫ ߌ ߦߴߏ߬ ߟߎ߬ ߘߏ߫ ߞߋߟߋ߲߫ ߟߊߞߏߟߐ߲߫ ߠߊ߫ ߓߊ߬؟ ߥߟߊ߫ ߌ ߦߋ߫ ߡߊ߲߬ߞߊ߲߬ ߡߍ߲߫ ߠߴߊ߬ߟߎ߬ ߟߊ߫؟"},{"SurahNumber":20,"VerseNumber":1,"Text":"ߕ߭ߤߊ߫ ߟߋ߬"},{"SurahNumber":20,"VerseNumber":2,"Text":"ߊ߲ ߡߊ߫ ߞߎ߬ߙߊ߬ߣߊ ߢߌ߲߬ ߠߊߖߌ߰ ߌ ߡߊ߬ ( ߞߵߊ߬ ߟߊߥߟߌ߬ ) ߛߴߌ ߘߌ߫ ߢߊߣߌ߲߫"},{"SurahNumber":20,"VerseNumber":3,"Text":"(ߊ߬ ߡߊ߫ ߟߊߥߟߌ߬ ߝߏߦߌ߫ ߡߊ߬ ߸ ) ߝߏ߫ ߞߊ߬ ߞߊ߬ߥߊ߲߬ߘߌ ߞߍ߫ ߛߌߟߊ߲ߓߊ߮ ߢߍ߫"},{"SurahNumber":20,"VerseNumber":4,"Text":"ߊ߬ ߖߌ߰ߣߍ߲߫ ߞߊ߬ ߝߘߊ߫ ߡߍ߲ ߠߊ߫ ߸ ߏ߬ ߟߋ ߞߊ߬ ߘߎ߱ ߣߌ߫ ߛߊ߲߫ ߞߘߐߕߊ߬ߣߍ߲ ߠߎ߬ ߘߊ߲߫"},{"SurahNumber":20,"VerseNumber":5,"Text":"ߡߊ߰ߙߌ߬ ߤߌߣߊߒߕߋ ߟߊߞߢߊߣߍ߲߫ ߛߍ߬ߡߍ ߟߋ߫ ߞߊ߲߬"},{"SurahNumber":20,"VerseNumber":6,"Text":"ߊ߬ ߕߊ ߟߋ߬ ߝߋ߲ ߘߌ߫ ߡߍ߲ ߦߋ߫ ߛߊ߲ ߠߎ߬ ߞߣߐ߫ ߸ ߡߍ߲ ߦߋ߫ ߘߎ߱ ߞߣߐ߫ ߸ ߡߍ߲ ߦߴߏ ߝߌ߬ߟߊ ߕߍ߫ ߸ ߊ߬ ߣߌ߫ ߡߍ߲ ߦߋ߫ ߓߎ߰ߘߌ߬ ߦߌߟߌ߲ߣߍ߲ ߞߘߐ߫"},{"SurahNumber":20,"VerseNumber":7,"Text":"ߤߊߟߵߌ ߓߊ߯ ߞߎߡߊ ߟߊ߲ߞߣߍߡߊ߫ ߸ ߓߊ ‹ߊߟߊ߫› ߞߊ߬ ߜߎ߲߬ߘߎ ߣߌ߫ ߘߏ߲߰ߣߍ߲߬ߓߊ ( ߓߍ߯) ߟߐ߲߫"},{"SurahNumber":20,"VerseNumber":8,"Text":"ߊߟߊ߫ ߞߏ߬ߣߌ߲ ߸ ߡߊ߰ߙߌ߬ ߛߌ߫ ߕߍ߫ ߊ߬ߟߋ߬ ߞߐ߫ ، ߕߐ߯ ߢߌߡߊ߫ ߜߊ߲߬ߛߊ߲߫ ߠߋ߫ ߘߏ߲߬ ߦߴߊ߬ ߟߊ߫"},{"SurahNumber":20,"VerseNumber":9,"Text":"ߦߊ߯ߟߊ߫ ߡߎߛߊ߫ ߞߏ ߓߊ߬ߘߏ ߣߊ߬ ߘߴߌ ߡߊ߬ ߓߊ߬؟"},{"SurahNumber":20,"VerseNumber":10,"Text":"ߕߎ߬ߡߊ ߡߍ߲ ߊ߬ ߞߊ߬ ߕߊ ( ߟߊߕߌ߲ ) ߦߋ߫ ߸ ߞߵߊ߬ ߝߐ߫ ߊ߬ ߞߐߙߍ ߡߊ߬ ߞߏ߫ ߊߟߎ߫ ߦߋ߫ ߒ ߡߊߞߐ߬ߣߐ߲߬ ߘߍ߫ ߸ ߒ ߓߘߊ߫ ߕߊ ߘߏ߫ ߟߊߞߏߟߐ߲߫ ( ߒ ߧߋ߫ ߥߊ߫ ߛߋ߫ ߦߋ߲߬ ) ߸ ߛߊ߫ ߒ ߘߌ߫ ߣߊ߬ ߕߟߊߡߊߟߐ߮ ߘߏ߫ ߘߴߊߟߎ߫ ߡߊ߬ ߞߊ߬ ߓߐ߫ ߦߋ߲߬ ߸ ߥߟߊ߫ ߒ ߧߋ߫ ߞߊ߲ߘߦߊ߫ ߛߐ߬ߘߐ߲߬ ߕߊ߫ ߘߊ ߟߊ߫"},{"SurahNumber":20,"VerseNumber":11,"Text":"ߊ߬ ߛߋ ߦߋ߲߬ ߸ ߊ߬ ߞߟߌ߫ ߘߊ߫ ߞߏ߫ ߡߎߛߊ߫ ߟߋ߬"},{"SurahNumber":20,"VerseNumber":12,"Text":"ߒߠߋ ߟߋ߫ ߓߏ߬ ߸ ߒߠߋ ߡߍ߲ ߌ ߡߊ߰ߙߌ ߘߌ߫ ، ߌ ߟߊ߫ ߔߋߕߎ߫ ߝߌ߬ߟߊ ߓߐ߫ ߘߍ߫ ، ߓߊ ߌ ߦߋ߫ ߕߎߥߊ߫ ߞߐ߬ ߛߊߣߌ߲ ߠߋ߬ ߟߊ߫ ߣߌ߲߬"},{"SurahNumber":20,"VerseNumber":13,"Text":"ߒߠߋ ߓߘߴߌ ߛߎߥߊ߲ߘߌ߫ ߸ ߌ ߕߟߏߡߊߟߐ߬ ߌ ߦߟߌߘߏ߲߫ ߞߊ߲ ߠߊ߫"},{"SurahNumber":20,"VerseNumber":14,"Text":"ߒߠߋ ߞߏ߬ߣߌ߲ ߸ ߒߠߋ ߟߋ߬ ߊߟߊ߫ ߘߌ߫ ߸ ߡߊ߰ߙߌ߬ ߛߌ߫ ߕߍ߫ ߒߠߋ ߞߐ߫ ߸ ߒ߬ߓߊ߬ ߒߠߋ ߟߋ߫ ߓߊ߬ߕߏ߬ ߸ ߌ ߦߋ߫ ߛߊߟߌ ߟߐ߬ ߒ ߞߏߝߐ߫ ߞߊ߲ ߡߊ߬"},{"SurahNumber":20,"VerseNumber":15,"Text":"ߛߋߚߋ߫ ߸ ߟߐ߬ߓߊ ߣߊ߬ߕߐ߫ ߟߋ߬ ، ߒ ߘߏ߲߬ ߊ߬ ߕߏ߫ ߟߊ߫ ߘߏ߲߱ ߠߋ߬ ߘߐ߫ ߸ ( ߊ߬ ߣߊ߬ ߞߎ߲ ߠߋ߬) ߸ ߛߊ߫ ߣߌߡߊ ߓߍ߯ ߘߌ߫ ߛߊ߬ߙߴߊ߬ ߗߋߥߊߟߌ ߟߊ߫"},{"SurahNumber":20,"VerseNumber":16,"Text":"ߒ߬ߓߊ߬ ߡߍ߲ ߘߍ߲߬ߞߣߍ߬ߦߊ߬ߣߍ߲߬ ߕߍ߫ ߊ߬ ߡߊ߬ ߸ ߊ߬ ߘߏ߲߬ ߦߴߊ߬ ߣߌ ߛߊ߬ߥߏ ߟߊߓߊ߬ߕߏ߬ ߟߊ߫ ߸ ߏ߬ ߞߊߣߵߌ ߞߎ߬ߡߊ߲߬ߘߌ߫ ߊ߬ ߞߏߢߊ ߡߊ߬ ߘߋ߬ ߸ ߌ ߘߌ߫ ߕߏ߫ ߊ߬ ߘߐ߫ ߏ߬ ߘߐ߫"},{"SurahNumber":20,"VerseNumber":17,"Text":"ߡߋ߬ߘߋ ߌ ߞߌߣߌ߲ ߘߐ߫ ߣߌ߲߬ ߡߎߛߊ߫؟"},{"SurahNumber":20,"VerseNumber":18,"Text":"ߊ߬ ߞߊ߲߫ ߞߏ߫ ߒ ߠߊ߫ ߘߐ߬ߞߐ ߟߋ߬ ߸ ߒ ߧߋ߫ ߒ ߛߍ߲߬ߓߍ߬ ߟߴߏ߬ ߟߋ ߟߊ߫ ߸ ߊ߬ ߣߌ߫ ߒ ߧߋ߫ ߝߌߘߊ ߟߊߖߌ߰ ߟߴߊ߬ ߟߊ߫ ߒ ߠߊ߫ ߕߊ߬ߡߛߌ ߟߎ߫ ߡߊ߬ ، ߊ߬ ߡߊ߬ߞߏ߬ ߜߘߍ߫ ߟߎ߫ ߝߣߊ߫ ߦߋ߫ ߒ ߠߊ߫"},{"SurahNumber":20,"VerseNumber":19,"Text":"‹ ߊߟߊ߫ › ߞߊ߲߫ ߞߏ߫ ߊ߬ ߟߊߝߟߌ߬ ߓߊ߫ ߡߎߛߊ߫"},{"SurahNumber":20,"VerseNumber":20,"Text":"ߊ߬ ߣߵߊ߬ ߟߊߝߟߌ߬ ߟߊ ߸ ߘߊ߬ߡߊ߲߬ߛߊ߫ ߊ߬ ߞߍ߫ ߘߊ߫ ߛߊ߭ ߘߌ߫ ߡߟߏߞߏߡߟߊߞߊ߫"},{"SurahNumber":20,"VerseNumber":21,"Text":"‹ ߊߟߊ߫ › ߞߊ߲߫ ߞߏ߫ ߊ߬ ߡߌ߬ߘߊ߬ ߸ ߌ ߞߊߣߊ߬ ߛߌߟߊ߲߫ ߘߋ߬ ، ߒ ߘߴߊ߬ ߟߊߛߊ߬ߦߌ߲߬ ߊ߬ ߢߊ߫ ߞߘߐ ߡߊ߬ ߛߍ߲"},{"SurahNumber":20,"VerseNumber":22,"Text":"ߌ ߦߴߌ ߓߟߏ ߘߙߍ߬ ߌ ߞߓߊ߬ߞߘߐ߬ߟߊ ߡߊ߬ ، ߊ߬ ߜߍߣߍ߲߫ ߥߟߊߥߟߊ ߘߌ߫ ߓߐ߫ ߛߍ߲ ߸ ߞߵߊ߬ ߕߘߍ߬ ߖߎ߯ߡߊ߲߫ ߕߍ߫ ، ߏ߬ ߦߋ߫ ߡߊ߲߬ߕߊ߬ߣߌ߲߬ ߜߘߍ߫ ߟߋ߬ ߘߌ߫"},{"SurahNumber":20,"VerseNumber":23,"Text":"ߓߊ ߒ ߧߴߊ߬ ߝߍ߬ ߟߋ߬ ߞߊ߬ ߒ ߠߊ߫ ߡߊ߲߬ߕߊ߬ߣߌ߲߬ ߓߟߋߓߟߋ ߘߏ߫ ߟߎ߫ ߦߘߵߌ ߟߊ߫"},{"SurahNumber":20,"VerseNumber":24,"Text":"ߌ ߦߋ߫ ߕߊ߯ ߝߋߙߊߥߎ߲߫ ߡߊ߬ ߸ ߓߊ ߏ߬ ߓߘߊ߫ ߕߊ߬ߡߌ߲߫ ߘߊ߲߭ ߠߊ߫"},{"SurahNumber":20,"VerseNumber":25,"Text":"‹ ߡߎߛߊ߫ › ߞߊ߲߫ ߞߏ߫ ߒ ߡߊ߰ߙߌ ߸ ߒ ߛߌߛߌ ߦߙߌߥߊ߫ ߒ ߧߋ߫"},{"SurahNumber":20,"VerseNumber":26,"Text":"ߌ ߦߋ߫ ߒ ߠߊ߫ ߞߏߢߊ ߣߐ߰ߦߊ߬ ߒ ߧߋ߫"},{"SurahNumber":20,"VerseNumber":27,"Text":"ߊ߬ ߣߴߌ ߦߋ߫ ߛߘߌ߬ߟߌ ߝߎߟߋ߲߫ ߞߵߊ߬ ߓߐ߫ ߒ ߣߍ߲߭ ߘߐ߫"},{"SurahNumber":20,"VerseNumber":28,"Text":"ߛߴߊ߬ߟߎ߬ ߘߌ߫ ߒ ߠߊ߫ ߞߎߡߊ ߝߊ߰ߡߎ߲߫"},{"SurahNumber":20,"VerseNumber":29,"Text":"ߌ ߦߋ߫ ߞߊ߲ߞߘߐߛߌ߯ ߞߍ߫ ߒ ߠߊ߫ ߒ ߓߘߊߡߐ߮ ߟߎ߬ ߘߐ߫"},{"SurahNumber":20,"VerseNumber":30,"Text":"ߒ ߞߘߐ߬ߞߍ߬ ߤߊߙߎߣߊ߫ ߞߊ߬ߣߌ߲߫"},{"SurahNumber":20,"VerseNumber":31,"Text":"ߌ ߦߋ߫ ߒ ߛߍ߲ߓߍ ߜߟߍ߬ߦߊ߫ ߏ߬ ߟߊ߫"},{"SurahNumber":20,"VerseNumber":32,"Text":"ߊ߬ ߣߴߌ ߦߴߏ ߕߘߍ߬ ( ߒ ߝߍ߬ ) ߒ ߠߊ߫ ߞߏ ߟߎ߬ ߘߐ߫"},{"SurahNumber":20,"VerseNumber":33,"Text":"ߛߴߊ߲ ߘߴߌ ߛߊߣߌ߲ߧߊ ߟߊߥߊ߲߬ߞߊ߲߬ ߛߌߦߊߡߊ߲ ߞߍ߫"},{"SurahNumber":20,"VerseNumber":34,"Text":"ߊ߬ ߣߴߊ߲ ߧߴߌ ߞߏߝߐ߫ ߛߌߦߊߡߊ߲ ߞߍ߫"},{"SurahNumber":20,"VerseNumber":35,"Text":"ߌߟߋ ߖߍ߬ߘߍ ߘߏ߲߬ ߢߊ߯ ߊ߲ ߠߊ߫ ߖߐ߫"},{"SurahNumber":20,"VerseNumber":36,"Text":"‹ ߊߟߊ߫ › ߞߊ߲߫ ߸ ߞߏ߫ ߌ ߟߊ߫ ߕߙߊߟߌ߫ ߝߋ߲ ߓߘߊ߫ ߘߴߌ ߡߊ߬ ߡߎߛߊ߫"},{"SurahNumber":20,"VerseNumber":37,"Text":"ߊ߲ ߘߏ߲߬ ߓߘߊ߫ ߢߊ߬ ߌ ߡߊ߬ ߛߋ߲߬ߧߊ߬ ߜߘߍ߫ ߘߐ߫ ߞߘߐ߬ߡߊ߲߫"},{"SurahNumber":20,"VerseNumber":38,"Text":"ߕߎ߬ߡߊ ߡߍ߲ ߊ߲ ߞߵߌ ߣߊ߫ ߦߟߌߘߏ߲߬ ߦߟߌߘߏ߲߫ ߞߊ߲ ߘߏ߫ ߟߊ߫"},{"SurahNumber":20,"VerseNumber":39,"Text":"ߒ ߞߏ߫ ‹ ߘߋ߲ › ߠߊߝߟߌ߬ ߞߊ߲߬ߞߌߙߊ ߘߐ߫ ߸ ߌ ߦߴߏ߬ ߝߣߊ߫ ߟߊߝߟߌ߬ ߓߊ߫ ߞߎߣߊ߲ ߘߐ߫ ، ߓߊ߫ ߞߎߣߊ߲ ߦߴߊ߬ ߟߊߝߟߌ߬ ߞߊ߲ߞߎ߲ ߠߊ߫ ߸ ߏ߬ ߓߊ߯ ߞߍ߫ ߒߠߋ ߖߎ߮ ߣߴߊ߬ ߖߍ߬ߘߍ ߖߎ߮ ߘߴߊ߬ ߕߊ߬ ، ߒ ߘߏ߲߬ ߞߊ߬ ߒ ߠߊ߫ ߡߊ߲߬ߘߌߦߊ ߟߊߝߌ߬ߟߴߌ ߞߊ߲߬ ، ߖߐ߲߬ߛߊ߫ ߸ ߌ ߘߌ߫ ߟߊߡߐ߬ ߒߠߋ ߖߍ߬ߘߍ ߢߊߞߘߐ߫"},{"SurahNumber":20,"VerseNumber":40,"Text":"ߕߎ߬ߡߊ ߡߍ߲ ߌ ߞߘߐ߬ߡߛߏ߬ ߕߏ߫ ߘߴߊ߬ ߛߋ߲߬ߘߐ߫ ߝߎߚߎ߫ ߸ ߞߣߵߊ߬ ߝߐ߫ ߞߏ߫ ߦߊ߯ߟߊ߫ ߒ ߧߴߊߟߎ߫ ߞߊ߲ߘߊ߫ ߡߐ߰ ߡߊ߬ ߓߊ߬ ߡߍ߲ ߘߴߊ߬ ߟߊߞߟߏߞߟߏ߫ ( ߊߟߎ߫ ߦߋ߫ )؟ ߒ߬ߓߊ߬ ߊ߲ ߞߵߌ ߟߊߛߊ߬ߦߵߌ ߣߊ߫ ߡߊ߬ ( ߕߋ߲߬ ߠߋ߬ ) ߸ ߛߴߊ߬ ߢߊ ߘߌ߫ ߛߎߡߊ߫ ߸ ߊ߬ ߣߴߊ߬ ߞߣߊ߫ ߛߎ߬ߣߎ߲߬ ، ߌ ߣߊ߬ ߘߊ߫ ߣߌߡߊ ߘߏ߫ ߝߊ߰ ، ߊ߲ ߞߵߌ ߟߊߞߛߌ߫ ߏ߬ ߞߣߐߜߊ ߡߊ߬ ߸ ߊ߲ ߞߊ߬ ߓߊ߲߫ ߞߵߌ ߞߘߐߓߐ߫ ߞߘߐߓߐߟߌ߫ ߛߌߦߊߡߊ߲߫ ߠߊ߫ ، ߌ ߥߊ߫ ߘߊ߫ ߛߊ߲߬ ߛߌߦߊߡߊ߲߫ ߥߛߎ߬ ߞߍ߫ ߡߊߘߌߦߣߊߞߊ ߟߎ߬ ߕߍߡߊ߬ ߸ ߌߟߋ ߡߎߛߊ߫ ߓߘߊ߫ ߓߊ߲߫ ߣߌ߲߬ ߞߊ߬ ߣߊ߬ (ߒ ߠߊ߫) ߟߊ߬ߕߍ߮ ߡߊ߬"},{"SurahNumber":20,"VerseNumber":41,"Text":"ߒ ߘߏ߲߬ ߞߵߌ ߛߎߥߊ߲ߘߌ߫ ߒ ߖߍ߬ߘߍ ߟߋ߬ ߦߋ߫"},{"SurahNumber":20,"VerseNumber":42,"Text":"ߌ ߣߴߌ ߞߘߐ߬ߞߍ߬ ߦߋ߫ ߕߊ߯ ߒ ߠߊ߫ ߡߊ߲߬ߕߊߣߌ߲ ߠߎ߬ ߘߌ߫ ߸ ߊߟߎ߫ ߘߏ߲߬ ߞߣߊ߫ ߝߊ߬ߘߌ߬ߘߐߝߊ߰ ߒ ߞߏߝߐ ߘߐ߫ ߘߋ߬"},{"SurahNumber":20,"VerseNumber":43,"Text":"ߊߟߎ߫ ߝߌ߬ߟߊ ߥߊ߫ ߝߋߙߊߥߎ߲߫ ߕߘߍ߬ ߸ ߓߊ ߊ߬ ߓߘߊ߫ ߕߊ߬ߡߌ߲߫ ߘߊ߲߭ ߠߊ߫"},{"SurahNumber":20,"VerseNumber":44,"Text":"ߊߟߎ߫ ߦߋ߫ ߞߎߡߊ߫ ߣߐ߲߯ ߠߋ߬ ߝߐ߫ ߊ߬ ߦߋ߫ ߘߋ߬ ߸ ߛߴߊ߬ ߘߴߊ߬ ߕߊ߰ߛߌ߫ ߥߟߴߊ߬ ߦߋ߫ ߛߌߟߊ߲߫"},{"SurahNumber":20,"VerseNumber":45,"Text":"ߊ߬ߟߎ߬ ߞߊ߲߫ ߞߏ߫ ߊ߲ ߡߊ߰ߙߌ ߸ ߊ߲ ߧߋ߫ ߛߌߟߊ߲߫ ߠߊ߫ ߟߋ߬ ߸ ߒ ߞߏ߫ ߊ߬ ߞߣߊ߫ ߞߐ߲߰ ( ߡߙߊ߬ ߟߊ߫ ) ߊ߲ ߡߊ߬ ߸ ߥߟߴߊ߬ ߞߣߊ߫ ߘߊ߲߬ߠߊ߬ߕߊߡߌ߲ ߞߍ߫"},{"SurahNumber":20,"VerseNumber":46,"Text":"‹ ߊߟߊ߫ › ߞߊ߲߫ ߸ ߞߏ߫ ߊߟߎ߫ ߞߊ߫ ߛߌߟߊ߲߫ ߠߋ߬ ߞߟߋ߫ ، ߓߊߏ߬ ߒߠߋ ߦߴߊߟߎ߫ ߝߍ߬ ߟߋ߬ ( ߞߘߊߎ߫ ) ߒ ߕߟߏ ߣߌ߫ ߒ ߢߊ ߘߌ߫"},{"SurahNumber":20,"VerseNumber":47,"Text":"ߊߟߎ߫ ߣߵߊ߬ ߕߘߍ߬ ߸ ߊߟߎ߫ ߦߴߊ߬ ߝߐ߫ ߞߏ߫ ߒ߬ߠߎ߬ ߦߴߌ ߡߊ߰ߙߌ ߟߊ߫ ߞߋߘߋ߲߫ ߝߌ߬ߟߊ߫ ߟߋ߬ ߘߌ߫ ߸ ߞߴߌ ߦߋ߫ ߌߛߌߙߊߌߟߞߊ ߟߎ߫ ߓߌ߬ߟߵߊ߲ ߝߍ߬ ߸ ߌ ߞߣߴߊ߬ߟߎ߫ ߖߊ߲߰ߞߕߊ߫ ߡߎ߬ߕߎ߲߬ ، ߊ߲ ߘߏ߲߬ ߣߊ߬ߣߴߌ ߡߊ߬ ߌ ߡߊ߰ߙߌ ߟߊ߫ ߕߐ߰ߡߊ߬ߛߙߋ ߘߏ߫ ߟߋ߬ ߘߌ߫ ߸ ߖߐ ߞߏ߬ߣߌ߲߬ ߦߋ߫ ߡߐ߰ ߟߋ߬ ߦߋ߫ ߸ ߡߍ߲ ߓߊ߯ ߞߊ߲ߘߦߊ ߟߊߓߊ߬ߕߏ߬"},{"SurahNumber":20,"VerseNumber":48,"Text":"ߊ߲ߠߎ߫ ߘߏ߲߬ ߸ ߒ߬ߠߎ߬ ߦߟߌߘߏ߲߬ߣߍ߲߫ ߠߋ߬ ߞߏ߫ ߖߊ߲߰ߞߕߊ ߦߋ߫ ߡߐ߰ ߟߋ߫ ߡߊ߬ ߸ ߡߍ߲ ߓߊ߯ ߡߊ߬ߛߐ߬ߛߐ߬ߟߌ ߞߍ߫ ߊ߬ ߣߌ߫ ߞߵߊ߬ ߞߐߘߏ߲߬"},{"SurahNumber":20,"VerseNumber":49,"Text":"ߝߋߙߊߥߎ߲߫ ߞߊ߲߫ ߞߏ߫ ߡߎߛߊ߫ ߸ ߖߍߣߍ߲ ߊߟߎ߫ ߝߌ߬ߟߊ ߡߊ߰ߙߌ ߘߌ߫؟"},{"SurahNumber":20,"VerseNumber":50,"Text":"ߏ߬ ߞߊ߲߫ ߞߏ߫ ߒ߬ߠߎ߫ ߡߊ߰ߙߌ ߟߋ߫ ߞߊ߬ ߝߋ߲ ߓߍ߯ ߖߙߎߡߎ߲ ߘߴߊ߬ ߡߊ߬ ߸ ߞߊ߬ ߓߊ߲߫ ߞߵߊ߬ ߓߍ߯ ߞߊ߲ߘߊ߫ ( ߊ߬ ߢߊ߬ ߞߏ߫ ߡߊ߬)"},{"SurahNumber":20,"VerseNumber":51,"Text":"‹ ߝߋߙߊߥߎ߲߫ › ߞߊ߲߫ ߞߏ߫ ߓߐ߲ߛߐ߲ߘߊ߫ ߝߟߐߝߟߐ ߟߎ߫ ߟߌ߬ߤߟߊ ߦߋ߫ ߘߌ߬؟"},{"SurahNumber":20,"VerseNumber":52,"Text":"‹ ߡߎߛߊ߫ › ߞߊ߲߫ ߞߴߏ߬ ߟߐ߲ߠߌ߲ ߒ ߡߊ߰ߙߌ ߟߋ߬ ߦߋ߫ ߟߍߙߊ ߘߏ߫ ߘߐ߫ ߸ ߒ ߡߊ߰ߙߌ ߘߏ߲߬ ߕߍ߫ ߝߌ߬ߟߌ߫ ߸ ߊ߬ ߕߍ߫ ߢߌ߬ߣߊ߬"},{"SurahNumber":20,"VerseNumber":53,"Text":"ߏ߬ ߟߋ ߞߊ߬ ߘߎ߱ ߞߍ߫ ߊߟߎ߫ ߦߋ߫ ߖߍ߰ߖߍ߮ ߘߌ߫ ، ߞߊ߬ ߛߌߟߊ ߟߎ߬ ߞߍ߫ ߊ߬ ߢߊߝߍ߬ ߊߟߎ߫ ߦߋ߫ ߸ ߊ߬ ߣߌ߫ ߞߊ߬ ߖߌ ߟߊߖߌ߰ ߞߊ߬ ߓߐ߫ ߡߐ߲ߕߐ߲ ߘߐ߫ ، ߊ߲ ߞߊ߬ ߝߌ߬ߟߊ߬ߓߊ ߟߎ߬ ߟߊߓߐ߫ ߏ߬ ߟߊ߫ ߝߍߘߍ߲ߝߋ߲߫ ߓߐߣߍ߲߫ ߢߐ߲߰ ߡߊ ߟߎ߬ ߘߐ߫"},{"SurahNumber":20,"VerseNumber":54,"Text":"(ߞߏ߫ ) ߊߟߎ߫ ߘߊߥߎ߲ߠߌ߲ ߞߍ߫ ߞߵߊߟߎ߫ ߟߊ߫ ߓߌߦߊ߲ ߠߎ߬ ߘߡߊߢߌߣߌ߲߫ ، ߤߊ߲߫ ߕߊ߰ߛߌ߬ ߞߏ߬ ߛߌߦߊߡߊ߲߫ ߠߴߏ߬ ߟߎ߬ ߘߐ߫ ߤߊ߲ߞߟߌ߫ ߕߌ߮ ߟߎ߬ ߦߋ߫ ߘߋ߬"},{"SurahNumber":20,"VerseNumber":55,"Text":"ߊ߲ ߞߵߊߟߎ߫ ߘߊ߲߫ ߘߎ߱ ߝߊ߬ߘߌ ߟߋ߬ ߘߐ߫ ، ߊ߲ ߞߍߕߐ߫ ߊߟߎ߫ ߟߊߛߊ߬ߦߌ߬ ߟߴߊ߬ߟߋ ߟߋ߬ ߘߐ߫ ، ߊ߲ ߘߏ߲߬ ߣߊ߬ߕߐ߫ ߟߵߊߟߎ߫ ߟߊߓߐ߫ ߟߴߊ߬ ߘߐ߫ ߕߎ߬ߡߊ߬ ߜߘߍ߫ ߟߊ߫"},{"SurahNumber":20,"VerseNumber":56,"Text":"ߊ߲ ߞߊ߬ ߒ߬ ߠߊ߫ ߡߊ߲߬ߕߊߣߌ߲ ߓߍ߯ ߦߌ߬ߘߊ߬ ‹ ߝߋߙߊߥߎ߲߫ › ߠߊ߫ ߟߋ߬ ߛߋߚߋ߫ ، ߞߏ߬ߣߵߊ߬ ߞߊ߬ ߡߊ߬ߛߐ߬ߛߐ߬ߟߌ ߞߍ߫ ߞߵߊ߬ ߓߊ߲߬ ߝߊߦߌ߲߫"},{"SurahNumber":20,"VerseNumber":57,"Text":"ߊ߬ ߞߊ߲߫ ߞߏ߫ ߌߟߋ߬ ߡߎߛߊ߫ ߸ ߌ ߣߊ߬ߣߍ߲߫ ߒ߬ ߕߘߍ߬ ߟߊ߫ ߟߋ߫ ߓߊ߬ ߞߴߌ ߦߋ߫ ߒ߬ ߠߊߓߐ߫ ߟߊ߫ ߒ߬ ߠߊ߫ ߖߡߊ߬ߣߊ ߘߐ߫ ߌ ߟߊ߫ ߛߎߓߊ߯ߦߊ ( ߘߊ߬ߓߊߙߌ ) ߟߊ߫؟"},{"SurahNumber":20,"VerseNumber":58,"Text":"ߒ߬ߓߊ߬ ߊ߲ ߝߣߊ߫ ߘߌߣߵߌ ߞߊ߲ߡߊ߬ ߏ߬ ߢߐ߲߰ ߛߎߓߊ߯ߦߊ߫ ߘߌ߫ ߛߍ߲ ، ߌߟߋ ߦߋ߫ ߛߘߊߒߡߊߕߎߡߣߊ ߘߏ߫ ߟߊߘߊ߲߫ ߊ߲ ߣߴߌߟߋ ߕߍ߫ ߸ ߒ߬ߠߎ߬ ߣߴߌߟߋ ߛߌ߫ ߞߊߣߵߏ ߝߘߏ߬ ، ( ߒ߬ ߧߋ߫ ߢߐ߲߮ ߓߍ߲߬ ߏ߬ ߟߏ߲ ߡߊ߬ ) ߦߌߟߊ߫ ߞߋߟߋ߲߫ ߘߐ߫"},{"SurahNumber":20,"VerseNumber":59,"Text":"‹ ߡߎߛߊ߫ › ߞߊ߲߫ ߞߏ߫ ߊߟߎ߫ ߟߊ߫ ߛߘߊߒߡߊߕߎߡߣߊ ߏ߬ ߦߋ߫ ߞߍ߫ ߡߊ߬ߛߘߌ ߟߏ߲ ߘߌ߫ ، ߡߐ߱ ߓߍ߯ ߦߋ߫ ߟߊߘߍ߬ ߏ ߡߊ߬ ߛߎ߲߰ߕߟߋ ߟߊ߫"},{"SurahNumber":20,"VerseNumber":60,"Text":"ߏ߬ ߝߐ ߸ ߝߋߙߊߥߎ߲߫ ߞߵߊ߬ ߞߐߘߏ߲߬ ߞߊ߬ ߥߴߊ߬ ߟߊ߫ ߘߊ߬ߓߊߙߌ ߟߎ߬ ߟߊߘߍ߬ ߞߊ߬ ߣߊ߬"},{"SurahNumber":20,"VerseNumber":61,"Text":"ߡߎߛߊ߫ ߞߊ߲߫ ߊ߬ߟߎ߫ ߡߊ߬ ߞߏ߫ ߜߊ߬ߟߏ ߓߍ߫ ߊߟߎ߫ ߦߋ߫߹ ߊߟߎ߫ ߞߊߣߊ߬ ߥߎߦߊ ߞߎ߲߬ߘߐߕߍ߰ ߞߵߊ߬ ߟߴߊߟߊ߫ ߟߊ߫ ߘߋ߬ ߸ ߏ߬ ߓߊ߯ ߞߍ߫ ߊ߬ ߘߴߊߟߎ߫ ߛߌߟߊߛߊ߬ ߖߊ߲߰ߞߕߊ ߟߊ߫ ، ߓߊߏ߬ ߡߍ߲ ߓߊ߯ ߞߎ߲߬ߘߐ߬ߕߍ߮ ߞߍ߫ ߕߋ߲߬ ߸ ߏ߬ ߓߘߊ߫ ߖߌ߰ߘߐ߬ߞߏߟߏ߲ߧߊ߫ ߝߏߦߊ߲߫"},{"SurahNumber":20,"VerseNumber":62,"Text":"ߊ߬ߟߎ߫ ߜߊ߲߬ߛߊ߲ ߞߊ߬ ߛߐ߬ߛߐ߬ߟߌ ߞߍ߫ ߢߐ߲߮ ߕߍ߫ ߊ߬ߟߎ߬ ߟߊ߫ ߞߏߢߊ ߘߐ߫ ، ߘߊ߬ߡߊ߲߬ߛߊ߫ ߊ߬ߟߎ߫ ߞߊ߬ ߢߐ߲߯ߦߋ ߞߍ߫ ߜߎ߲߬ߘߎ ߘߐ߫"},{"SurahNumber":20,"VerseNumber":63,"Text":"ߊ߬ߟߎ߬ ߞߊ߲߫ ( ߢߐ߲߯ߦߋ ߘߐ߫ ) ߸ ߞߏ߫ ߢߌ߲߬ ߠߎ߬ ߦߋ߫ ߛߎߓߊ߯ ߝߌ߬ߟߊ߫ ߟߋ߬ ߘߌ߫ ߸ ߊ߬ߟߎ߬ ߦߴߊ߬ ߝߍ߬ ߟߋ߫ ߞߵߊߟߎ߫ ߟߊߓߐ߫ ߊߟߎ߫ ߟߊ߫ ߖߡߊ߬ߣߊ ߞߣߐ߫ ߊ߬ߟߎ߬ ߟߊ߫ ߛߎߓߊ߯ߦߊ ߟߊ߫ ، ߊ߬ ߣߌ߫ ߞߵߊߟߎ߫ ߟߊ߫ ߣߊߡߎ߲߫ ߕߋߟߋ߲ߣߍ߲ ߠߊߕߊ߯ ߔߏ߲߫"},{"SurahNumber":20,"VerseNumber":64,"Text":"ߏ߬ ߘߐ߫ ߸ ߊߟߎ߫ ߦߴߊߟߎ߫ ߟߊ߫ ߘߊ߬ߓߊߙߌ ߟߎ߬ ߟߊߘߍ߬ ߞߊ߬ ߣߵߊߟߎ߫ ߟߐ߬ߖߟߎ߬ߡߊ߫ ߸ ߡߍ߲ ߘߏ߲߬ ߓߊ߯ ߥߙߎߞߌ߫ ߓߌ߬ ߸ ߏ߬ ߟߋ ߛߎߘߊ߲ߕߐ߫"},{"SurahNumber":20,"VerseNumber":65,"Text":"ߊ߬ߟߎ߬ ߞߊ߲߫ ߞߏ߫ ߤߍ߲߬ ߌߟߋ߬ ߡߎߛߊ߫ ߸ ߌߟߋ ߘߌ߫ ߟߊ߬ߝߟߌ߬ߟߌ ߞߍ߫ ߓߊ߬ ߸ ߥߟߊ߫ ߒ߬ߠߎ߬ ߝߟߐ߫ ߦߋ߫ ߟߊ߬ߝߟߌ߬ߟߌ ߞߍ؟"},{"SurahNumber":20,"VerseNumber":66,"Text":"‹ ߡߎߛߊ߫ › ߞߊ߲߫ ߞߏ߫ ߍ߲߬ߍ߲߫ ߸ ߊߟߎ߫ ߦߋ߫ ߟߊ߬ߝߟߌ߬ߟߌ ߞߍ߫ ߟߋ߬ ߞߟߋ߫ ، ߘߊ߬ߡߊ߲߬ߛߊ߫ ߊ߬ߟߎ߬ ߟߊ߫ ߖߎ߬ߟߎ ߟߎ߬ ߣߴߊ߬ߟߎ߬ ߟߊ߫ ߞߟߏ߬ߡߊ߲ ߠߎ߬ ߞߍ߫ ߘߊ߫ ‹ ߡߎߛߊ߫ › ߢߊߞߘߐ߫ ߊ߬ߟߎ߬ ߟߊ߫ ߛߎߓߊ߯ߦߊ ߥߙߊ߬ ߞߏ߬ߖߎ߮ ߡߊ߬ ߸ ߦߏ߫ ߊ߬ߟߎ߬ ߦߴߊ߬ߟߎ߬ ߕߊ߯ߡߊ߫ ߟߊ߫ ߟߋ߬"},{"SurahNumber":20,"VerseNumber":67,"Text":"ߏ߬ ߞߍ ߸ ߡߎߛߊ߫ ߡߛߌ߬ߡߛߌ߬ ߘߴߊ߬ ߣߌߘߐ߫ ߛߌߟߊ߲ ߘߌ߫"},{"SurahNumber":20,"VerseNumber":68,"Text":"ߊ߲ ߞߊ߲߫ ߊ߬ ߡߊ߬ ߸ ߒ ߞߏ߫ ߌ ߞߊ߫ ߛߌߟߊ߲߫ ߘߋ߬ ، ߓߊ ߌߟߋ ߟߋ߬ ߞߍߕߐ߫ ߛߋߓߊ߮ ߘߌ߫"},{"SurahNumber":20,"VerseNumber":69,"Text":"ߝߋ߲ ߡߍ߲ ߦߴߌ ߓߟߏ߫ ߏ߬ ߟߊߝߟߌ߬ ߓߊ߫ ، ߊ߬ ߘߴߊ߬ߟߎ߬ ߟߊ߫ ߝߋ߲߫ ߠߊߘߊ߲ߣߍ߲ ߠߎ߬ ߟߊߞߎ߬ߣߎ߲ߞߎ߬ߣߎ߲߬ ߛߍ߲ ، ߓߊ ߊ߬ߟߎ߫ ߣߊ߬ ߡߍ߲ ߠߊߘߊ߲߫ ߠߊ߫ ߸ ߏ߬ ߦߋ߫ ߛߎߓߊ߯ ߘߓߊߙߌ ߟߋ߬ ߘߌ߫ ، ߛߎߓߊ߮ ߘߏ߲߬ ߓߊ߯ ߣߊ߬ ߝߊ߲߬-ߊ-ߝߊ߲߬ ߊ߬ ߕߍ߫ ߛߎߘߊ߲߫ ߝߋߎ߫"},{"SurahNumber":20,"VerseNumber":70,"Text":"ߘߊ߬ߡߊ߲߬ߛߊ߫ ߸ ߛߎߓߊ߮ ߟߎ߫ ߞߵߊ߬ߟߎ߫ ߓߋ߬ ߕߌ߲ߓߌߘߌ߲ ߘߌ߫ ߸ ߞߵߊ߬ ߝߐ߫ ߞߏ߫ ߊ߲ ߓߘߊ߫ ߘߍ߲߬ߞߣߍ߬ߦߊ߫ ߤߊߙߎߣߊ߫ ߣߌ߫ ߡߎߛߊ߫ ߡߊ߰ߙߌ ߡߊ߬"},{"SurahNumber":20,"VerseNumber":71,"Text":"‹ ߝߋߙߊߥߎ߲߫ › ߞߊ߲߫ ߞߏ߫ ߌ߬ߦߏ߯ ߊߟߎ߫ ߓߘߊ߫ ߘߍ߲߬ߞߣߍ߬ߦߊ߫ ‹ߡߎߛߊ߫› ߡߊ߬ ߞߵߊ߬ ߛߐ߬ߘߐ߲߬ ߒߠߋ ߡߊ߫ ߘߌ߬ߢߍ߬ ߊߟߎ߫ ߦߋ߫؟ ߖߊ߰ ߏ߬ ߟߋ ߦߴߊߟߎ߫ ߟߊ߫ ߡߐ߰ߓߊ ߘߌ߫ ߡߍ߲ ߞߵߊߟߎ߫ ߞߊ߬ߙߊ߲߬ ߛߎߓߊ߯ߦߊ ߟߊ߫؟ ߒ߬ߓߊ߬ ߒ ߘߴߊߟߎ߫ ߓߟߏ ߟߎ߬ ߣߴߊߟߎ߫ ߛߋ߲߭ ߠߎ߫ ߕߍ߰ ߞߵߊ߬ߟߎ߫ ߝߐ߬ߛߐ߲߬ ߢߐ߲߮ ߘߐ߫ ، ߊ߬ ߣߌ߫ ߒ ߘߴߊߟߎ߫ ߓߊߙߊ߲ߕߏ߫ ߕߡߊߙߏ߫ ߜߊ߲ߞߊ ߟߎ߬ ߟߊ߫ ، ߊߟߎ߫ ߘߌߣߵߊ߬ ߟߐ߲߫ ߸ ߊ߲ ߝߌ߬ߟߊ ߝߍ߬ ߡߍ߲ ߠߊ߫ ߖߊ߲߰ߞߕߊ ߜߍ߬ߟߍ߲߬ߡߊ߲߫ ߸ ߊ߬ ߣߴߊ߬ ߘߎߡߊߣߍ߲߫"},{"SurahNumber":20,"VerseNumber":72,"Text":"‹ ߛߎߓߊ߮ › ߟߎ߬ ߞߊ߲߫ ߸ ߞߏ߫ ߔߊߞߌ ߡߍ߲ ߠߎ߫ ߣߊ߬ߣߍ߲߫ ߒ߬ ߡߊ߬ ߣߌ߲߬ ߸ ߊ߬ ߣߌ߫ ( ߡߊ߰ߙߌ ) ߡߍ߲ ߞߵߊ߲ ߘߊ߲߫ ߸ ߊ߲ ߕߴߌߟߋ ߛߎߥߊ߲ߘߌ߫ ߏ߬ ߟߎ߫ ߡߊ߬ ߝߋߎ߫ ، ߌ ߓߊ߯ ߞߍ߫ ߡߍ߲ ߞߍ߫ ߟߊ߫ ߸ ߏ߬ ߞߍ߫ ߝߛߊߦߌ߫ ، ߓߊ߬ߙߌ߬ ߌ ߕߊ߫ ߞߍߟߌ ߦߋ߫ ߘߎߢߊ߫ ߢߣߊߡߦߊ ߢߌ߲߬ ߠߋ߬ ߘߐߙߐ߲߫ ߘߌ߫"},{"SurahNumber":20,"VerseNumber":73,"Text":"ߊ߲ߠߎ߫ ߞߏ߬ߣߌ߲ ߸ ߒ߬ߠߎ߬ ߓߘߊ߫ ߘߍ߲߬ߞߣߍ߬ߦߊ߫ ߒ߬ ߡߊ߰ߙߌ ߡߊ߬ ߸ ߛߴߊ߬ ߘߌ߫ ߒ߬ ߕߊ߲߬ߓߏ߲߬ ߣߐ ߟߎ߫ ߦߊ߰ߝߊ߫ ߒ߬ ߧߋ߫ ߸ ߊ߬ ߣߴߌ ߞߵߊ߲ ߞߘߊߡߊ߫ ߛߎߓߊ߯ߦߊ ߡߍ߲ ߠߊ߫ ، ߊߟߊ߫ ߟߋ߫ ߘߏ߲߬ ߝߌ߬ߛߊ߬ ߸ ߏ߬ ߟߋ ߘߎߡߊߕߐ߫"},{"SurahNumber":20,"VerseNumber":74,"Text":"ߡߍ߲ ߞߎ߲߬ߞߏ߬ߕߐ ߓߊ߯ ߣߵߊ߬ ߡߊ߰ߙߌ ߡߊ߬ ߸ ߔߊߦߌߔߊߦߌ߫ ߟߴߏ߬ ߢߍ߫ ߸ ߊ߬ ߕߍ߫ ߛߊ߬ ߦߋ߲߬ ߊ߬ ߘߏ߲߬ ߕߍ߫ ߢߣߊߡߦߊ߫"},{"SurahNumber":20,"VerseNumber":75,"Text":"ߡߍ߲ ߘߏ߲߬ ߘߍ߲߬ߞߣߍ߬ߦߊ߬ߣߍ߲ ߓߊ߯ ߣߵߊ߬ ‹ ߡߊ߰ߙߌ › ߡߊ߬ ߸ ߞߵߊ߬ ߕߘߍ߬ ߊ߬ ߓߘߊ߫ ߢߌ߬ߡߊ ߟߎ߬ ߞߍ߫ ߸ ߒ߬ߓߊ߬ ߡߐ߬ߟߐ߲߬ ߡߊߦߟߍ߬ߣߍ߲ ߠߎ߬ ߦߴߏ߬ ߟߎ߫ ߟߋ߬ ߢߍ߫"},{"SurahNumber":20,"VerseNumber":76,"Text":"ߣߊߟߌ߬ߡߎ߲߫ ߝߙߍ ߣߊߞߐ ߟߎ߬ ߘߌ߫ ߸ ߞߐ߬ߢߊ ߟߎ߬ ߦߋ߫ ߥߦߏ߬ ߟߊ߫ ߡߍ߲ ߠߎ߬ ߞߘߐߟߊ ߟߎ߬ ߘߐ߫ ، ߊ߬ߟߎ߬ ߘߎߡߊߕߐ߫ ߏ߬ ߟߋ ߘߐ߫ ، ߏ߬ ߟߋ ߘߏ߲߬ ߦߋ߫ ߡߐ߰ ߟߊߜߍߣߍ߲ ߞߐ߲ߘߐ߲ ߘߌ߫"},{"SurahNumber":20,"VerseNumber":77,"Text":"ߊ߲ ߣߊ߬ ߘߊ߫ ߡߎߛߊ߫ ߦߟߌߘߏ߲߬ ߞߊ߲ ߞߍ߫ ߸ ߒ ߞߏ߫ ߓߐ߫ ߛߎ ߘߐ߫ ߒ ߠߊ߫ ߖߐ߲߭ ߠߎ߬ ߘߌ߫ ߸ ߌ ߦߋ߫ ߥߊ߫ ߛߌߟߊ߫ ߖߊߙߊ߲ ߕߋ߬ ߊ߬ߟߎ߬ ߦߋ߫ ߓߊ ߞߣߐ߫ ، ߌ ߕߍ߫ ߛߌߟߊ߲߫ ߠߊ߫ ߞߏ߫ ߗߍ߫ ߞߍߕߐ߫ ߓߴߌ ߘߐ߫ ߸ ߌ ߘߏ߲߬ ߕߍ߫ ߖߘߐ߬ ߟߊ߫"},{"SurahNumber":20,"VerseNumber":78,"Text":"ߝߋߙߊߥߎ߲߫ ߞߵߊ߬ߟߎ߬ ߛߊ߯ߘߴߊ߬ ߟߊ߫ ߞߟߍ߬ߓߏߟߏ߲ ߠߎ߬ ߘߌ߫ ߡߍ߲ߞߍ߭ ߸ ߓߊ߫ ߞߎߣߊ߲ ߦߌߟߊ ߡߍ߲ ߞߵߊ߬ߟߎ߫ ߞߎ߲߬ߠߊ߬ߓߌߘߌ߲߫ ߸ ߏ߬ ߞߵߊ߬ߟߎ߫ ߞߎ߲߬ߠߊ߬ߓߌߘߌ߲߫ ߔߎ߫"},{"SurahNumber":20,"VerseNumber":79,"Text":"ߝߋߙߊߥߎ߲߫ ߘߏ߲߬ ߞߵߊ߬ ߡߌ߬ߙߌ߲߬ߘߌ ߟߊߝߌ߬ߟߌ߫ ߟߋ߬ ߸ ߊ߬ ߡߴߊ߬ߟߎ߬ ߞߊ߲ߘߊ߫"},{"SurahNumber":20,"VerseNumber":80,"Text":"ߤߍ߲߬ ߊߟߎ߬ ߌߛߌߙߊߌߟߞߊ ߟߎ߬ ߸ ߊ߲ ߞߵߊߟߎ߫ ߟߊߞߛߌ߫ ߊߟߎ߫ ߖߎ߮ ߡߊ߬ ߸ ߊ߬ ߣߴߊ߲ ߞߊ߬ ߢߐ߲߯ߦߋ ߛߘߊߒߡߊߞߊ߲ߠߊ ߘߴߊߟߎ߫ ߡߊ߬ ߞߎ߬ߙߎ ߞߌߣߌ߲ߓߟߏ߫ ߞߊߙߊ߲ߞߊߙߊ߲ ߠߊ߫ ، ߊ߬ ߣߴߊ߲ ߞߊ߬ ߓߊ߯ߘߊߟߌ ߣߌ߫ ߥߋ߲߬ߕߙߋ߬ߟߋ߲߬ ( ߛߓߏ ) ߟߊߖߌ߰ ߊߟߎ߫ ߡߊ߬"},{"SurahNumber":20,"VerseNumber":81,"Text":"(ߒ ߞߏ߫ ) ߊߟߎ߫ ߦߋ߫ ߝߋ߲߫ ߓߘߍߓߘߍ ߟߎ߬ ߘߏ߫ ߘߊߥߎ߲߫ ߸ ߊ߲ ߞߵߊߟߎ߫ ߤߊ߬ߙߌ߬ߖߍ߰ ߡߍ߲ ߠߎ߬ ߟߊ߫ ، ߓߊ߬ߙߌ߬ ߊߟߎ߫ ߞߣߊ߫ ߘߊ߲߬ߠߊ߬ߕߊߡߌ߲ ߞߍ߫ ߊ߬ ߘߐ߫ ߘߋ߬ ، ߒ ߠߊ߫ ߛߊ߬ߙߌ ߘߌ߫ ߓߋ߬ ߊߟߎ߫ ߞߊ߲߬ ߏ߬ ߘߐ߫ ، ߒ ߠߊ߫ ߛߊ߬ߙߌ ߘߏ߲߬ ߓߊ߯ ߓߋ߬ ߡߍ߲ ߞߊ߲߬ ߸ ߏ߬ ߓߘߊ߫ ߗߌߙߏ߲߫"},{"SurahNumber":20,"VerseNumber":82,"Text":"ߒߠߋ ߘߏ߲߬ ߦߝߊ߬ߟߊ߬ߓߊ߫ ߘߌ߫ ߡߐ߰ ߟߋ߬ ߦߋ߫ ߸ ߡߍ߲ ߓߊ߯ ߊ߬ ߖߘߍ߬ ߟߊߛߊ߬ߦߌ߲߬ ߸ ߞߊ߬ ߘߍ߲߬ߞߣߍ߬ߦߊ߫ ߞߊ߬ ߢߌ߬ߡߊ߬ ߞߍ߫ ߸ ߞߊ߬ ߓߊ߲߫ ߞߊ߬ ߞߊ߲ߘߊ߫"},{"SurahNumber":20,"VerseNumber":83,"Text":"ߡߋ߬ߘߋ ߞߵߌ ߞߌߢߍ߫ ߣߊ߬ ߟߴߌ ߡߌ߬ߙߌ߲߬ߘߌ ߢߍ߫ ߕߋ߲߬ ߡߎߛߊ߫؟"},{"SurahNumber":20,"VerseNumber":84,"Text":"ߊ߬ ߞߊ߲߫ ߞߏ߫ ߊ߬ߟߎ߬ ߦߋ߫ ߒ ߣߐ߭ ߞߊ߲߬ ߞߊ߬ ߣߊ߬ ، ߒߠߋ ߞߌߢߍߣߍ߲ ߣߊ߬ߣߴߌ ߕߘߍ߬ ߟߊ߫ ߟߋ߬ ߒ ߡߊ߰ߙߌ ߸ ߛߴߌ ߘߌ߫ ߘߌ߬ߢߍ߬ ( ߒ ߡߊ߬)"},{"SurahNumber":20,"VerseNumber":85,"Text":"‹ ߊߟߊ߫ › ߞߊ߲߫ ߞߏ߫ ߒ߬ߠߎ߬ ߓߘߴߌ ߡߌ߬ߙߌ߲߬ߘߌ ߞߘߐߓߐ߫ ߌ ߞߐ߫ ߦߋ߲߬ ߘߋ߬߹ ߏ߬ ߞߍ ߛߊ߬ߡߙߌ߬ߞߊ ߞߵߊ߬ߟߎ߬ ߟߊߝߟߌ߬"},{"SurahNumber":20,"VerseNumber":86,"Text":"ߡߎߛߊ߫ ߡߐߣߍߡߍߣߍ߲ߕߐ ߛߎ߬ߣߎ߲߬ߣߍ߲߬ߓߊ ߛߊ߬ߦߌ߲߬ ߘߴߊ߬ ߡߌ߬ߙߌ߲߬ߘߌ ߡߊ߬ ߸ ߊ߬ ߞߊ߲߫ ߞߏ߫ ߋ߫ ߒ ߡߌ߬ߙߌ߲߬ߘߌ߹ ߦߊ߯ߟߊ߫ ߊߟߎ߫ ߡߊ߰ߙߌ ߡߴߊߟߎ߫ ߦߟߌߡߊߘߌߦߊ߫ ߦߟߌߡߊߘߌߦߊ߫ ߢߌߡߊ߫ ߟߊ߫ ߓߊ߬؟ ߸ ߟߊ߬ߤߘߌ ߟߋ߫ ߞߎ߲߬ߘߐߖߊ߲߬ߧߊ߬ߣߍ߲߬ ߊߟߎ߫ ߡߊ߬ ߓߊ߬ ߸ ߥߟߴߊߟߎ߫ ߦߴߊ߬ ߝߍ߬ ߟߋ߬ ߛߊ߬ߙߌ ߦߋ߫ ߓߋ߬ ߊߟߎ߫ ߞߊ߲߬ ߞߊ߬ ߝߘߴߊߟߎ߫ ߡߊ߰ߙߌ ߟߊ߫؟ ߏ߬ ߞߍ ߊߟߎ߫ ߞߊ߬ ߒ ߠߊ߫ ߛߘߊߒߡߊߞߊ߲ߠߊ ߝߘߏ߬؟"},{"SurahNumber":20,"VerseNumber":87,"Text":"ߊ߬ߟߎ߬ ߞߊ߲߫ ߞߏ߫ ߊ߲ ߡߴߌ ߟߊ߫ ߛߘߊߒߡߊߞߊ߲ߠߊ ߝߏ߬ߘߏ߫ ߒ߬ ߖߘߍ߬ ߕߊ߫ ߓߟߏ߫ ߡߊ߬ ߓߏ߬ ، ߓߊ߬ߙߌ߬ ߊ߲ ߠߊ߬ ߘߏ߬ߣߌ߲߬ ߛߌߦߊߡߊ߲߫ ߠߋ߫ ߕߊ߬ ߟߊ߫ ߡߌ߬ߙߌ߲߬ߘߌ ߟߊ߫ ߡߊ߬ߛߘߌ߬ ( ߛߊߣߌ߲ ) ߘߐ߫ ، ߊ߲ ߣߵߏ߬ ߟߎ߫ ߟߋ߬ ߟߊߝߟߌ߬ ߟߊ߫ ( ߕߊ ߘߐ߫ ) ߸ ߛߊ߬ߡߙߌ߬ߞߊ ߝߣߊ߫ ߞߊ߬ ߘߏ߫ ߟߊߝߟߌ߬ ( ߕߊ ߘߐ߫ ) ߢߊ߫ ߞߋߟߋ߲ ߏ߬ ߟߋ ߡߊ߬"},{"SurahNumber":20,"VerseNumber":88,"Text":"ߏ߬ ߟߋ ߞߊ߬ ߕߎߙߊߣߍ߲߫ ߝߊ߬ߘߌ߬ߡߊ ߟߊߓߐ߫ ߊ߬ߟߎ߬ ߦߋ߫ ߸ ߞߏ߲߬ߓߏ߬ ߞߊ߲ ߦߋ߫ ߡߍ߲ ߠߊ߫ ، ߊ߬ߟߎ߬ ߞߊ߲߫ ߢߐ߲߮ ߢߍ߫ ߸ ߞߏ߫ ߊߟߎ߫ ߡߊ߰ߙߌ ߣߌ߫ ߡߎߛߊ߫ ߡߊ߰ߙߌ ߟߋ߫ ߣߌ߲߬ ߸ ߊ߬ ߢߌ߬ߣߊ߬ ߘߴߊ߬ ߞߐ߫ ߟߋ߬"},{"SurahNumber":20,"VerseNumber":89,"Text":"ߞߏ߬ߣߵߊ߬ߟߎ߬ ߡߴߊ߬ ߦߋ߫ ߓߊ߬ ߕߎߙߊߣߍ߲ ߕߍ߫ ߖߋ߬ߓߟߌ߬ ߟߊߛߊ߬ߦߌ߬ ߟߴߊ߬ߟߎ߫ ߡߊ߬ ߸ ߊ߬ ߘߏ߲߬ ߕߍ߫ ߕߙߐߦߊ߫ ߣߌ߫ ߡߎߣߊ߲ߝߊ߲߫ ߛߌ߫ ߡߙߊ߬ ߟߴߊ߬ߟߎ߬ ߦߋ߫؟"},{"SurahNumber":20,"VerseNumber":90,"Text":"ߤߊߙߎߣߊ߫ ߘߏ߲߬ ߜߎ ߕߎ߲߬ ߞߵߊ߬ ߝߐ߫ ߊ߬ߟߎ߬ ߦߋ߫ ߞߘߐ߬ߡߊ߲߫ ߸ ߞߏ߫ ߒ ߓߊߘߋ߲ ߠߎ߬ ߸ ߊߟߎ߫ ߞߘߐߓߐߣߍ߲߫ ( ߕߎߙߊߣߍ߲ ) ߠߊ߫ ߟߋ߬ ، ߣߴߏ߬ ߕߍ߫ ߊߟߎ߫ ߡߊ߰ߙߌ ߦߋ߫ ߡߊ߬ߤߌ߬ߣߊ߬ߟߊ߫ ߟߋ߬ ߘߌ߫ ، ߊߟߎ߫ ߦߋ߫ ߒߠߋ ߟߊߓߊ߬ߕߏ߬ ߸ ߊ߬ ߣߴߊߟߎ߫ ߦߋ߫ ߒ ߠߊ߫ ߖߊ߬ߡߊߙߌ ߡߌ߬ߘߊ߬"},{"SurahNumber":20,"VerseNumber":91,"Text":"ߊ߬ߟߎ߬ ߞߊ߲߫ ߞߏ߫ ߊ߲ ߕߍ߫ ߝߘߊ߫ ߣߌ߲߬ ߠߊߡߍ߲߬ߛߍ߲߬ߧߊ߬ ߟߊ߫ ( ߓߊ߬ߕߏ ߟߊ߫ ) ߝߋߎ߫ ߝߏ߫ ߡߎߛߊ߫ ߓߊ߯ ߛߊ߬ߦߌ߲߬ ߊ߲ ߡߊ߬"},{"SurahNumber":20,"VerseNumber":92,"Text":"‹ ߡߎߛߊ߫ › ߞߊ߲߫ ߞߏ߫ ߤߍ߲߬ ߌߟߋ߬ ߤߊߙߎߣߊ߫ ߸ ߌ ߣߵߊ߬ߟߎ߫ ߝߟߌ߬ߣߍ߲ ߦߋ߫ ߟߊ ߸ ߡߎ߲߬ ߞߵߌ ߞߎ߬ߡߊ߲߬ߘߌ߫ ߸"},{"SurahNumber":20,"VerseNumber":93,"Text":"ߌ ߡߊ߫ ߒ ߛߊ߯ߘߊ߫؟ ߦߊ߯ߟߊ߫ ߌ ߓߘߊ߫ ߒ ߠߊ߫ ߖߊ߬ߡߊߙߌ ߛߐ߬ߛߐ߫ ߟߋ߬ ߓߊ߬؟"},{"SurahNumber":20,"VerseNumber":94,"Text":"‹ ߤߊߙߎߣߊ߫ › ߞߊ߲߫ ߞߏ߫ ߒ ߣߊ߫ ߘߋ߲ ߸ ߌ ߞߊ߫ ߒ ߡߌ߬ߘߊ߬ ߒ ߓߏ߲߬ߓߏ߲߬ߛߌ ߣߌ߫ ߒ ߞߎ߲߬ߛߌ ߝߋ߲-ߋ-ߝߋ߲߫ ߡߊ߬ ، ߒߠߋ ߛߌߟߊ߲ߣߍ߲߫ ߠߋ߬ ߒ ߞߏ߫ ߌ ߞߣߴߊ߬ ߝߐ߫ ( ߒ ߡߊ߬ ) ߞߴߌ ߓߘߊ߫ ߝߘߊߟߌ ߟߊߘߏ߲߬ ߌߛߌߙߊߌߟߞߊ ߟߎ߬ ߕߍ߫ ߸ ߌ ߘߏ߲߬ ߡߊ߫ ߒ ߠߊ߫ ߞߎߡߊ ߡߊߞߐ߬ߣߐ߲߬"},{"SurahNumber":20,"VerseNumber":95,"Text":"‹ ߡߎߛߊ߫ › ߞߊ߲߫ ߞߏ߫ ߊ߬ ߘߏ߲߬ ߞߵߌ ߛߐ߬ߘߐ߲߬ ߘߵߌߟߋ߬ ߛߊ߬ߡߙߌ߬ߞߊ؟"},{"SurahNumber":20,"VerseNumber":96,"Text":"ߊ߬ ߞߊ߲߫ ߞߏ߫ ߒߠߋ ߞߊ߬ ߝߋ߲߫ ߠߋ߬ ߦߋ߫ ߸ ߕߐ߭ ߟߎ߬ ߡߊ߫ ߡߍ߲ ߦߋ߫ ، ߒ ߣߊ߬ ߞߋߟߊ ( ߛߋ߲߬ ) ߣߐ ߕߙߐ߬ߡߢߐ߬ ߞߋߟߋ߲߫ ߕߊ߬ ߟߊ ߞߵߏ߬ ߟߊߝߌ߬ߟߴߊ߬ ߞߊ߲߬ ߸ ߒߠߋ ߣߌ ߣߵߏ߬ ߟߋ ߟߊߗߋ߲߬ߧߊ߬ ߟߊ߫ ߒ ߢߊߞߘߐ߫ ߕߊ߲߬"},{"SurahNumber":20,"VerseNumber":97,"Text":"‹ ߡߎߛߊ߫ › ߞߊ߲߫ ߊ߬ ߡߊ߬ ߞߏ߫ ߒ߬ߓߊ߬ ߌ ߞߏߕߊ߬ ߌ ߦߋ߫ ߕߊ߯ ߔߏ߲߫ ، ߡߍ߲ ߦߴߌߟߋ ߡߊ߬ ߢߣߊߡߦߊ ߘߐ߫ ߛߍߣߍ߲߬ ߸ ߌ ߦߋ߫ ߕߏ߫ ߊ߬ ߝߐ߫ ߟߊ߫ ߟߋ߬ ߛߐ߲߬ ߞߏ߫ ߡߊ߰ ߞߊ߫ ߞߍ߫ ߒ ߠߊ߫ ߘߋ߬ ، ߛߘߊߒߡߊߕߎߡߣߊ߫ ߟߋ߫ ߘߏ߲߬ ߦߴߌ ߢߍ߫ ߸ ߌ ߕߍߣߵߏ ߝߘߏ߬ ߟߊ߫ ، ߌ ߦߴߌ ߢߊ ߟߐ߬ ߌ ߡߊ߰ߙߌ ߘߐ߫ ߓߊ߫ ߸ ߌ ߕߋ߬ߟߋ߲߬ ߘߊ߫ ߡߍ߲ ߠߊߡߍ߲߬ߛߍ߲߬ߧߊ߬ ߟߊ߫ ߸ ߊ߲ ߘߴߊ߬ ߖߋ߬ߣߌ߲߬ ߛߍ߲ ߞߵߊ߬ ߖߎ߲ߖߎ߲߫ ߓߊ߫ ߖߌ ߟߊ߫ ߛߎߋ߫"},{"SurahNumber":20,"VerseNumber":98,"Text":"ߖߊ߯ߕߋ߬ ߸ ߊߟߎ߫ ߡߊ߰ߙߌ ߦߋ߫ ߊߟߊ߫ ߟߋ߬ ߘߌ߫ ߸ ߡߊ߰ߙߌ߬ ߜߘߍ߫ ߕߴߏ߬ ߟߋ ߞߐ߫ ، ߏ߬ ߟߋ ߦߙߌߥߊߣߍ߲߫ ߝߋ߲ ߓߍ߯ ߡߊ߬ ߟߐ߲ߠߌ߲ ߠߊ߫"},{"SurahNumber":20,"VerseNumber":99,"Text":"ߊ߲ ߧߋ߫ ߞߏ߫ ߕߊ߬ߡߌ߲߬ߣߍ߲ ߘߏ߫ ߟߎ߫ ߖߊ߲߬ߖߏ߲ ߘߊ߲߬ߕߍ߰ ߟߴߌ ߦߋ߫ ߕߊ߲߬ ߠߋ߬ ߸ ߊ߲ ߘߏ߲߬ ߣߵߌ ߛߐ߫ ߟߊ߫ ߞߊ߬ߥߊ߲߬ߘߌ ߟߋ߬ ߟߊ߫ ߣߌ߲߬ ߞߊ߬ ߓߐ߫ ߊ߲ ߕߍ߰ߟߊ ߘߐ߫"},{"SurahNumber":20,"VerseNumber":100,"Text":"ߡߍ߲ ߓߊ߯ ߊ߬ ߞߐߘߏ߲߬ ߏ߬ ߟߊ߫ ߸ ߏ߬ ߘߌ߫ ߘߏ߬ߣߌ߲߬ ߜߌߟߌ߲ ߕߊ߬ ߟߐ߬ߓߊ ߟߏ߲"},{"SurahNumber":20,"VerseNumber":101,"Text":"ߊ߬ߟߎ߬ ߘߎߡߊߕߐ߫ ߏ߬ ߟߋ ߘߐ߫ ، ߏ߬ ߘߏ߲߬ ߦߋ߫ ߘߏ߬ߣߌ߲߬ ߖߎ߯ ߘߴߊ߬ߟߎ߫ ߞߎ߲߬ ߟߐ߬ߓߊ ߟߏ߲ ߞߟߋ߫"},{"SurahNumber":20,"VerseNumber":102,"Text":"ߓߘߎ ߝߍߕߐ߫ ߏ߬ ߟߏ߲ ߠߋ߬ ߸ ߊ߬ ߣߴߊ߲ ߘߌ߫ ߛߐ߲߬ߡߊ ߟߎ߬ ߟߊߘߍ߬ ߏ߬ ߟߏ߲ ߞߵߊ߬ ߕߘߍ߬ ߊ߬ߟߎ߬ ( ߢߊ ߟߎ߬ ) ߓߊ߯ߦߊߣߍ߲߫ ߡߏߟߊߟߊ߫"},{"SurahNumber":20,"VerseNumber":103,"Text":"ߊ߬ߟߎ߬ ߘߌ߫ ߞߏߟߊߒߞߘߐߢߐ߲߯ߦߊ ߞߍ߫ ߢߐ߲߮ ߝߍ߬ ( ߞߵߊ߬ ߝߐ߫ ) ߞߏ߫ ߊߟߎ߫ ߡߊ߫ ߥߛߎ߬ ߛߌ߫ ߞߍ߫ ߝߏ߫ ( ߛߎ߫ ) ߕߊ߲߫"},{"SurahNumber":20,"VerseNumber":104,"Text":"ߒ߬ߠߎ߫ ߘߏ߲߬ ߞߵߊ߬ ߟߐ߲߫ ߖߐ߫ ߊ߬ߟߎ߬ ߦߋ߫ ߡߍ߲ ߝߐ߫ ߟߊ߫ ، ߕߎ߬ߡߊ ߡߍ߲ ߊ߬ߟߎ߬ ߘߐ߫ ߛߌߟߊ߫ ߕߋߟߋ߲ߣߍ߲߫ ߕߌ߮ ߟߎ߬ ߞߍߕߐ߫ ߊ߬ ߝߐ߫ ߟߊ߫ ߸ ߞߏ߫ ߊߟߎ߫ ߡߊ߫ ߥߛߎ߬ ߛߌ߫ ߞߍ߫ ߝߏ߫ ߟߏ߲߫ ߞߋߟߋ߲߫"},{"SurahNumber":20,"VerseNumber":105,"Text":"ߊ߬ߟߎ߬ ߦߴߌ ߢߌ߬ߣߌ߲߬ߞߊ߬ ߟߊ߫ ߞߎ߬ߙߎ ߟߎ߫ ߡߊ߬ ، ߊ߬ߟߎ߫ ߖߋ߬ߓߌ߬ ߞߏ߫ ߒ ߡߊ߰ߙߌ ߦߴߏ߬ ߟߎ߬ ߖߎ߲ߖߎ߲߫ ߠߊ߫ ߟߋ߬ ߛߎߋ߫"},{"SurahNumber":20,"VerseNumber":106,"Text":"ߊ߬ ߘߴߊ߬ߟߎ߬ ߕߛߊߞߙߊߟߡߊ ߟߊߞߢߊߣߍ߲ ߕߏ߫ ߝߟߊߞߘߊ߫"},{"SurahNumber":20,"VerseNumber":107,"Text":"ߌ ߕߍ߫ ߘߋ߲߬ߞߊ߬ ߞߎ߬ߘߎ߲߬ ߣߌ߫ ߜߎߛߎ߲ߞߎ߲߫ ߛߌ߫ ߦߴߊ߬ߟߎ߬ ߘߐ߫"},{"SurahNumber":20,"VerseNumber":108,"Text":"ߊ߬ߟߎ߬ ( ߓߍ߯ ) ߘߌ߫ ߞߟߌߟߌߟߊ ߟߊߓߊ߬ߕߴߏ߬ ߟߏ߲ ߸ ߖߍ߲߬ߞߍ߬ ߕߍ߫ ߞߍ߫ ߏ ߡߊ߬ ߝߋߎ߫ ، ߞߊ߲ ߠߎ߬ ߘߌ߫ ߡߊߖߌ߰ ߡߊ߰ߙߌ߬ ߤߌߣߊߒߕߋ ߦߋ߫ ߸ ߌ ߕߍ߫ ߝߏߦߌ߬ ߡߍ߲߫ ߏ߬ ߘߐ߫ ߝߏ߫ ߗߐ߰ߓߍ߬ߗߐ߰ߓߍ߬ ߞߊ߲ ߘߊ߬ߡߊ"},{"SurahNumber":20,"VerseNumber":109,"Text":"ߏ߬ ߟߏ߲ ߠߋ߬ ߸ ߛߟߏ߬ߣߊ߬ߟߌ ߕߍ߫ ( ߡߐ߰ ߛߌ߫ ) ߣߝߊ߬ ߝߏ߫ ߡߊ߬ߤߌ߬ߣߊ߬ߟߊ ߓߊ߯ ߘߌ߬ߢߍ߬ ߡߍ߲ ߦߋ߫ ߸ ߊ߬ ߣߴߊ߬ ߓߊ߯ ߛߐ߲߬ ߞߎߡߊ ߡߊ߬ ߡߍ߲ ߦߋ߫"},{"SurahNumber":20,"VerseNumber":110,"Text":"ߓߊ ߊ߬ ߞߊ߬ ‹ ߡߐ߱ › ߟߎ߬ ߢߍ߫ ߞߏ ߣߴߊ߬ߟߎ߬ ߞߐ߫ ߞߏ ( ߓߍ߯ ) ߟߐ߲߫ ، ߊ߬ߟߎ߬ ߟߊ߫ ߟߐ߲ߠߌ߲ ߘߏ߲߬ ߣߐ߬ ߕߍ߫ ߊ߬ߟߋ߬ ߟߊߝߏ߬ ߟߊ߫"},{"SurahNumber":20,"VerseNumber":111,"Text":"ߢߊߘߐߟߊ ߟߎ߬ ߘߌߣߊ߬ ߞߟߏ߫ ( ߡߊ߰ߙߌ߬ ߣߌߡߊ߫ ߟߐ߬ߣߍ߲߫ ߖߘߍ߬ߟߊ ߦߋ߫ ߞߎߙߍ߫ ، ߞߵߊ߬ ߕߘߍ߬ ߕߐ߬ߢߍ߮ ߕߊ߬ߓߊ߮ ߓߘߊ߫ ߖߋ߰ߘߐ߬ߞߏߟߏ߲ߧߊ߫)"},{"SurahNumber":20,"VerseNumber":112,"Text":"ߡߍ߲ ߞߏ߬ߣߌ߲ ߣߐ߬ ߓߊ߯ ߞߍ߫ ߢߌ߬ߡߊ ߟߎ߬ ߞߍ߫ ߟߊ߫ ߞߵߊ߬ ߛߐ߬ߘߐ߲߬ ߊ߬ ߦߋ߫ ߘߍ߲߬ߞߣߍ߬ߦߊ߬ߓߊ߯ ߘߌ߫ ߸ ߏ߬ ߕߍ߫ ߛߌߟߊ߲߫ ߢߌ߬ߡߊ߬ ߟߊ߬ߘߛߏ߫ ߣߌ߫ ߞߎ߲߬ߞߏ߬ ߘߐ߬ߥߙߊ߬ ߛߌ߫ ߟߊ߫"},{"SurahNumber":20,"VerseNumber":113,"Text":"ߒ߬ߓߵߊ߲ ߣߵߊ߬ ߟߊߖߌ߰ ߟߊ߫ ߘߐ߬ߛߊߙߌ ߘߌ߫ ߊߙߊߓߎ ( ߞߊ߲ ) ߘߐ߫ ߕߋ߲߬ ߠߋ߬ ߸ ߊ߬ ߣߴߊ߲ ߞߊ߬ ߞߐ߲߬ߞߐ߲߬ߒߡߊ ߘߐߛߊ߬ߦߌ߲߫ ߊ߬ ߘߐ߫ ߸ ߛߴߊ߬ߟߎ߬ ߘߴߊ߬ߟߎ߬ ߝߊ߲ߕߊ߲߬ߞߊ߬ ߸ ߥߟߴߊ߬ ߦߋ߫ ߞߊ߬ߥߊ߲߬ߘߌ ߟߊߞߎߘߦߴߊ߬ߟߎ߬ ߦߋ߫"},{"SurahNumber":20,"VerseNumber":114,"Text":"ߒ߬ߓߵߊߟߊ߫ ߞߘߐߕߊ߬ߣߍ߲߫ ߞߟߋ߫߹ ߡߊ߲߬ߛߊ ߟߋ߬ ߸ ߕߎ߬ߢߊ߬ ߞߌߛߍ ߟߋ߬ ، ߌߟߋ ߞߊߣߊ߬ ߞߌߢߍ߫ ߞߎ߬ߙߊ߬ߣߊ ߟߊ߫ ߞߊ߬ ߞߐ߲߰ ߊ߬ ߦߟߌߘߏ߲ ߓߊ߲ ߟߊߛߋ ߢߍ߫ ߌ ߡߊ߬ ، ߌ ߦߋ߫ ߕߏ߫ ߊ߬ ߝߐ߫ ߟߊ߫ ߟߋ߬ ߸ ߞߏ߫ ߒ ߡߊ߰ߙߌ ߒ ߖߘߌ߫ ߟߐ߲ߠߌ߲ ߠߊ߫"},{"SurahNumber":20,"VerseNumber":115,"Text":"ߊ߲ ߞߊ߬ ߟߊ߬ߤߘߌ ߘߌ߫ ߊߘߡߊ߫ ߡߊ߬ ߞߘߐ߬ߡߊ߲߫ ߸ ߏ߬ ߢߌ߬ߣߊ߬ ߘߴߏ߬ ߘߐ߫ ߸ ߊ߲ ߘߏ߲߬ ߡߊ߫ ߝߊ߲ߞߊ߲߫ ߛߌ߫ ߕߘߍ߬ ߊ߬ ߓߟߏ߫"},{"SurahNumber":20,"VerseNumber":116,"Text":"ߕߎ߬ߡߊ ߡߍ߲ ߊ߲ ߞߵߊ߬ ߝߐ߫ ߞߋ߲ߛߐ߲ ߠߎ߫ ߡߊ߬ ߸ ߒ ߞߏ߫ ߊߟߎ߯ ߕߌ߲ߓߌߘߌ߲ ߞߍ߫ ߊߘߡߊ߫ ߦߋ߫ ، ߏ߬ ( ߓߍ߯ ) ߞߊ߬ ߕߌ߲ߓߌߘߌ߲ ߞߍ߫ ߝߏ߫ ߓߙߌ߬ߛߌ߬ ߡߍ߲ ߞߵߊ߬ ߓߊ߲߬"},{"SurahNumber":20,"VerseNumber":117,"Text":"ߊ߲ ߞߵߊ߬ ߝߐ߫ ߒ ߞߏ߫ ߊߘߡߊ߫ ߸ ߣߌ߲߬ ߦߴߌ ߣߴߌ ߝߘߎߡߊ ߖߎ߮ ߟߋ߬ ߘߌ߫ ߸ ߏ߬ ߘߐ߫ ߊ߬ ߞߊߣߵߊߟߎ߫ ߝߌ߬ߟߊ ߟߊߓߐ߫ ( ߡߍ߲ߘߌߦߊ ) ߣߊߞߐ߫ ߘߐ߫ ߘߋ߬ ߞߵߌ ߢߊߜߊ߬߹"},{"SurahNumber":20,"VerseNumber":118,"Text":"ߡߍ߲ ߘߏ߲߬ ߦߴߌ ߦߋ߫ ( ߣߊߞߐ ߘߐ߫ ) ߸ ߌ ߕߍ߫ ߞߐ߲ߞߐ߫ ߦߋ߲߬ ߸ ߌ ߕߍ߫ ߝߊߘߌߦߊ߫"},{"SurahNumber":20,"VerseNumber":119,"Text":"ߌ ߘߏ߲߬ ߕߍ߫ ߡߌ߲߬ߟߐ߯ ߦߋ߲߬ ߸ ߌ ߕߍ߫ ߓߐ߫ ߕߟߋ߬ ߟߊ߫"},{"SurahNumber":20,"VerseNumber":120,"Text":"ߓߊ߬ߙߌ߬ ߜߍ߬ߘߍ ߞߵߊ߬ ߘߊ ߟߴߊ߬ ߞߘߐ߫ ߞߏ߫ ߊߘߡߊ߫ ߸ ߒ ߧߋ߫ ߘߎߡߊ ߣߌ߫ ߡߊ߲߬ߛߊ߬ߦߊ ߞߘߐ߬ߓߊߟߌ ߦߙߌ ߦߌ߬ߘߊ߬ ߌ ߟߊ߫ ߓߊ߬؟"},{"SurahNumber":20,"VerseNumber":121,"Text":"ߊ߬ߟߎ߫ ߝߌ߬ߟߊ ߞߊ߬ ߘߏ߫ ߘߊߥߎ߲߫ ߏ߬ ߘߐ߫ ߡߍ߲ߞߍ߭ ߸ ߊ߬ߟߎ߫ ߖߊ߲߬ߓߘߍ ߟߊ߲ߞߣߍߡߊ߫ ߘߴߊ߬ߟߎ߬ ߦߋ߫ ، ߏ߬ ߞߍ ߊ߬ߟߎ߫ ߞߊ߬ ߣߊߞߐ ߝߌߘߊ ߘߏ߫ ߟߎ߫ ߡߙߐߡߙߐ ߘߊߡߌ߬ߣߴߊ߬ߟߎ߫ ߖߍ߬ߘߍ߫ ߡߊ߬ ، ߊߘߡߊ߫ ߓߘߴߊ߬ ߡߊ߰ߙߌ ߛߐ߬ߛߐ߫ ߟߴߏ߬ ߘߌ߫ ߞߊ߬ ߘߏ߲߬ ߝߟߌ߬ ߥߊ ߟߊ߫"},{"SurahNumber":20,"VerseNumber":122,"Text":"ߏ߬ ߟߋ ߞߐ߫ ߸ ߊ߬ ߡߊ߰ߙߌ ߞߵߊ߬ ߛߎߥߊ߲ߘߌ߫ ߸ ߞߊ߬ ߖߘߍ߬ߟߊ߬ߛߊߦߌ ߡߌ߬ߘߴߊ߬ ߦߋ߫ ߞߵߊ߬ ߞߊ߲ߘߊ߫"},{"SurahNumber":20,"VerseNumber":123,"Text":"ߊߟߊ߫ ߞߊ߲߫ ߞߏ߫ ߒ߬ߓߵߊߟߎ߫ ߝߌ߬ߟߊ ߓߍ߯ ߦߋ߫ ߖߌ߰ ߞߊ߬ ߓߐ߫ ( ߣߊߞߐ ) ߘߐ߫ ߸ ߊߟߎ߬ ߖߎ߯ߢߐ߲߯ߡߊ ߟߎ߬ ، ߣߌ߫ ߒ ߠߊ߫ ߞߊ߲ߘߦߊ ߘߏ߫ ߞߍ߫ ߘߊ߫ ߣߊ߬ ߝߋ߲߫ ߘߌ߫ ߊߟߎ߫ ߡߊ߬ ߸ ߡߍ߲ ߓߊ߯ ߒ ߠߊ߫ ߞߊ߲ߘߦߊ ߏ߬ ߟߊߓߊ߬ߕߏ߬ ߸ ߏ߬ ߕߍ߫ ߝߌ߬ߟߌ߫ ߡߎ߬ߕߎ߲߬ ߊ߬ ߕߍ߫ ߞߎ߲߬ߠߊ߲߬ߜߏߦߊ߫"},{"SurahNumber":20,"VerseNumber":124,"Text":"ߣߌ߫ ߡߍ߲ ߘߏ߲߬ ߞߵߊ߬ ߞߐߘߏ߲߬ ߒߠߋ ߟߊ߫ ߞߊ߬ߥߊ߲߬ߘߌ ߟߊ߫ ߸ ߢߣߊߡߦߊ߫ ߛߕߌ߬ߣߍ߲ ߠߋ߫ ߛߌ߰ߣߴߏ߬ ߢߍ߫ ، ߊ߬ ߣߴߊ߲ ߘߴߊ߬ ߝߎߦߋ߲ ߜߍ߲߬ߜߍ߲߫ ߟߐ߬ߓߊ ߟߏ߲"},{"SurahNumber":20,"VerseNumber":125,"Text":"ߊ߬ ߘߴߊ߬ ߝߐ߫ ߞߏ߫ ߒ ߡߊ߰ߙߌ ߸ ߡߎ߲߬ ߠߊ߫ ߌ ߦߋ߫ ߒ ߝߎߦߋ߲ߠߡߊ ߜߍ߲߬ߜߍ߲߬ ߠߊ߫ ߸ ߒ ߘߏ߲߬ ߜߎ ߕߘߍ߬ ߢߡߊ ߘߌ߫ ߞߘߐ߬ߡߊ߲߫؟"},{"SurahNumber":20,"VerseNumber":126,"Text":"‹ ߊߟߊ߫ › ߘߴߊ߬ ߖߋ߬ߓߌ߬ ߞߏ߫ ߒ ߠߊ߫ ߟߝߊߙߌ ߟߎ߫ ߣߊ߬ ߘߴߌ ߡߊ߬ ߕߋ߲߬ ߠߋ߬ ߸ ߌ ߢߌ߬ߣߊ߬ ߘߴߏ߬ ߟߎ߬ ߞߐ߫ ߸ ߢߌ߬ߣߊ߬ ߞߍߣߴߌ ߝߣߊ߫ ߞߐ߫ ߕߋ߲߬ ߠߋ߬ ߓߌ߬"},{"SurahNumber":20,"VerseNumber":127,"Text":"ߒ߬ߓߊ߬ ߊ߲ ߧߋ߫ ߡߐ߰ ߛߙߊ߬ ߟߊ߫ ߕߋ߲߬ ߠߋ߬ ߸ ߡߍ߲ ߞߊ߬ ߖߊߛߟߌ ߞߍ߫ ߸ ߊ߬ ߘߏ߲߬ ߡߊ߫ ߘߍ߲߬ߞߣߍ߬ߦߴߊ߬ ߡߊ߰ߙߌ ߟߊ߫ ߟߝߊߙߌ ߟߎ߫ ߡߊ߬ ، ߟߊߞߌߙߊ߫ ߖߊ߲߰ߞߕߊ ߟߋ߫ ߘߏ߲߬ ߜߍ߬ߟߍ߲߬ߡߊ߲߫ ߸ ߊ߬ ߘߎߡߊߣߍ߲߫ ߝߣߊ߫"},{"SurahNumber":20,"VerseNumber":128,"Text":"ߊ߬ ߡߊ߫ ߘߐߞߣߍ߫ ߊ߬ߟߎ߫ ߡߊ߬ ߓߊ߬ ߸ ߞߏ߫ ߊ߲ ߓߘߊ߫ ߓߐ߲ߛߐ߲ߘߊ߫ ߖߋ߬ߟߌߖߋ߬ߟߌ߫ ߟߋ߬ ߛߌߟߊߛߵߊ߬ߟߎ߬ ߢߍ߫ ߞߘߐ߬ߡߊ߲߫؟ ߸ ߊ߬ߟߎ߬ ߦߴߊ߬ߟߎ߬ ߘߐߕߊ߯ߡߊ߫ ߟߴߏ߬ ߟߎ߫ ߛߌ߰ ߦߌ߬ߟߊ߬ ߞߘߐ ߟߎ߬ ߘߐ߫ ، ߕߊ߰ߛߌ߬ ߛߌߦߊߡߊ߲߫ ߠߴߏ߬ ߘߐ߫ ߤߊ߲ߞߟߌ߫ ߕߌ߮ ߟߎ߬ ߦߋ߫ ߘߋ߬"},{"SurahNumber":20,"VerseNumber":129,"Text":"ߣߌ߫ ߞߎߡߊ ߘߏ߫ ߝߐߟߌ ߞߐ߲߰ߣߍ߲߫ ߕߴߌ ߡߊ߰ߙߌ ߓߟߏ߫ ߸ ߣߌ߫ ߛߕߊ ߘߏ߫ ߟߐ߯ߟߊߣߍ߲ ߕߍ߫ ߸ ߊ߬ ߕߎ߲߬ ߘߌ߫ ߞߍ߫ ߝߍ߲ߝߍߘߍ߲ ߘߌ߫ ߟߋ߬ ߘߍ߯"},{"SurahNumber":20,"VerseNumber":130,"Text":"ߒ߬ߓߊ߬ ߌߟߋ ߊ߬ߟߎ߬ ߟߊ߫ ߞߎߡߊ ߟߎ߫ ߡߎ߬ߢߎ߲߬ ߖߐ߫ ، ߊ߬ ߣߴߌ ߦߴߌ ߡߊ߰ߙߌ ߛߊߣߌ߲ߧߊ ߟߴߊ߬ ߕߊ߲߬ߘߏ ߞߊ߲߬ ߕߋ߬ߟߋ ߖߌ߲ߞߌ߲ ߢߍ߫ ߸ ߊ߬ ߣߴߊ߬ ߓߋ߭ ߢߍ߫ ، ߊ߬ ߣߴߌ ߦߴߊ߬ ߛߊߣߌ߲ߧߊ ߝߐ߫ ߛߎ ߞߎ߲߬ߕߊ߮ ߟߎ߬ ߘߐ߫ ߸ ߊ߬ ߣߌ߫ ߕߟߋ߬ߘߐ߬ߟߊ ߕߐ߲ߕߐ߲ ߠߎ߬ ߟߊ߫ ߸ ߖߐ߲߬ߛߊ߫ ߌ ߘߌ߫ ߘߌ߬ߢߍ ߛߐ߬ߘߐ߲߬"},{"SurahNumber":20,"VerseNumber":131,"Text":"ߌ ߞߊߣߊ߬ ߌ ߢߊߓߐ߫ ߝߋ߲߫ ߝߍ߬ ߊ߲ ߣߵߊ߬ߟߎ߬ ߘߐ߫ ߝߌ߬ߟߊ߬ߓߊ ߘߏ߫ ߟߎ߫ ߘߊ߰ߡߎ߲߬ ߠߊ߫ ߡߍ߲ ߠߊ߫ ߘߎߢߊ߫ ߢߣߊߡߦߊ ߛߐ߰ߡߊ߬ ߘߊ߬ ߝߙߋ ߟߎ߬ ߘߐ߫ ߸ ߊ߲ ߘߏ߲߬ ߞߵߏ߬ ߟߊߥߌ߬ߟߴߊ߬ߟߎ߬ ߞߘߐߓߐ ߟߋ߫ ߡߊ߬ ߏ߬ ߟߊ߫ ، ߒ߬ߓߊ߬ ߌ ߡߊ߰ߙߌ ߟߊ߫ ߤߊ߬ߙߌ߬ߖߍ߮ ( ߡߍ߲ ߦߴߊ߬ ߓߘߊ ) ߛߊ߫ ߸ ߏ߬ ߟߋ ߝߌ߬ߛߊ߬ ߸ ߏ߬ ߟߋ ߘߏ߲߬ ߘߎߡߊߕߐ߫"},{"SurahNumber":20,"VerseNumber":132,"Text":"ߌ ߞߐߙߍ ( ߟߎ߫ ) ߖߡߊ߬ߙߌ߬ ߛߊߟߌ ߟߊ߫ ߸ ߌ ߖߍ߬ߘߍ ߘߏ߲߬ ߦߴߌ ߡߎ߬ߢߎ߲߬ ߊ߬ ߞߊ߲߬ ߠߋ߬ ߕߎߜߍ߫ ، ߒ߬ߠߎ߬ ߕߴߌ ߕߙߊ߫ ߟߊ߫ ( ߒ߬ ) ߖߐ߲߰ߣߍ߲߫ ߠߊ߫ ߸ ߒ߬ߠߎ߫ ߟߋ߬ ߝߊ߲߭ ߦߴߌ ߖߐ߲߰ߣߍ߲ ߕߊ߬ ߟߊ߫ ، ߟߊ߬ߓߊ߲ ߘߏ߲߬ ߦߋ߫ ߡߍ߲ ߠߊ߫ ߸ ߏ߬ ߟߋ ߝߊ߲ߕߊ߲ߞߊ ߘߌ߫"},{"SurahNumber":20,"VerseNumber":133,"Text":"ߊ߬ߟߎ߬ ߞߊ߲߫ ߠߋ߬ ߓߏ߬ ߞߏ߫ ߥߟߊߞߏ߫ ‹ ߞߋߟߊ › ߕߍ߬ߘߍ߫ ߣߵߊ߲ ߡߊ߬ ߡߊ߲߬ߕߊߣߌ߲ ߘߏ߫ ߘߌ߫ ߞߊ߬ ߝߘߴߊ߬ ߡߊ߰ߙߌ ߟߊ߫ ، ߋ߫ ߸ ߔߊߞߌ ߡߊ߫ ߣߵߊ߬ߟߎ߫ ߡߊ߬ ߟߍߙߊ߫ ߝߟߐ ߟߎ߬ ߘߐ߫ ߓߊ߬؟"},{"SurahNumber":20,"VerseNumber":134,"Text":"ߒ߬ߓߊ߬ ߣߌ߫ ߒ߬ߠߎ߫ ߕߌ߲߬ ߞߵߊ߬ߟߎ߬ ߛߌߟߊߛߊ߬ ߖߊ߲߰ߞߕߊ ߟߊ߫ ߞߋߟߊ ߟߊߣߊ߭ ߢߍ߫ ߸ ߊ߬ߟߎ߫ ߕߎ߲߬ ߘߴߊ߬ ߝߐ߫ ߞߏ߫ ߊ߲ ߡߊ߰ߙߌ ߸ ߥߟߊߞߏ߫ ߌ ߕߘߍ߬ ߞߋߟߊ ߘߏ߫ ߟߐ߬ ߒ߬ ߡߊ߬ ߡߎߣߎ߲߬ ، ߊ߲ ߕߘߍ߬ ߘߴߌ ߟߊ߫ ߟߝߊߙߌ ߟߎ߬ ߟߊߓߊ߬ߕߏ߬ ߸ ߊ߲ ߣߊ߬ߡߊߣߊ߬ ߘߐ߯ߦߊ߫ ߞߵߊ߲ ߞߎ߲߬ߘߐߦߌ߬ߘߊ߬ ߜߊ߲ߛߊ߲߫"},{"SurahNumber":20,"VerseNumber":135,"Text":"ߊ߬ ߟߊߛߋ߫ ߞߏ߫ ߓߍ߯ ߦߋ߫ ߡߊ߬ߞߐ߬ߣߐ߲߬ߠߌ߲ ߠߋ߬ ߟߊ߫ ، ߒ߬ߓߵߊߟߎ߫ ߝߣߊ߫ ߡߊ߬ߞߐ߬ߣߐ߲߬ߠߌ߲ ߞߍ߫ ، ߒ߬ߞߵߊߟߎ߫ ߘߌߣߵߊ߬ ߟߐ߲߫ ߡߍ߲ ߠߎ߬ ߦߋ߫ ߛߌߟߊ߫ ߕߋߟߋ߲ߣߍ߲ ߕߌ߱ ߟߎ߬ ߘߌ߫ ߸ ߊ߬ ߣߌ߫ ߡߍ߲ ߞߊ߲ߘߊߣߍ߲߫"}]}