{"Id":227,"LanguageCodes":["ky","kir"],"Name":"kir-shamsaldinhakim-lad","Author":"Shams Al Din Hakimov","Language":"Kirghiz","Description":"Kirghiz - Transliteration with diacritics","Direction":"ltr","Source":"https://qurancomplex.gov.sa/","Translations":[{"SurahNumber":2,"VerseNumber":142,"Text":"Jakında adamdardın akılsızdarı: “Alardı (musulmandardı) murun özdörü jüzdöngön kıbılalarınan jüz burdurgan emne?” deşet. Aytkın: “Çıgış dagı, Batış dagı Allaһka taandık. Kaalagan pendesin Tuura Jolgo baştayt»"},{"SurahNumber":2,"VerseNumber":143,"Text":"Oşondoy ele, biz silerdi, (öz ilim-adiletiŋer menen) adamdardın üstündö kübö bolup turuuŋar üçün jana paygambar silerdin üstüŋördö kübö bolup turuşu üçün orto ümmöt kıldık. (O, Muhammad) sen murun jüzdöngön kıbılanı Biz paygambarga eerçigen adamdardı artına burulup, (dinden kaytıp) ketken adamdardan bilip (ajıratıp) alış üçün özgörttük. Bul (kıbılanı özgörtüü) oor iş. Birok, Allaһ tuura bagıt bergen adamdarga oor emes.! Allaһ silerdin ıymanıŋardı tekke ketirbeyt.” Allaһ adamdarga ötö Irayımduu jana Meerimdüü. (Kıbıla İerusalim tarapka burulganı menen paygambarıbız sallallohu alayhi va sallamdın jürögü Kaabanı samap, sagınıp turat ele)"},{"SurahNumber":2,"VerseNumber":144,"Text":"(O, Muhammad!) Biz keede jüzüŋdün «asmanda kezgenin» köröbüz jana seni özüŋ ıraazı bolgon kıbılaga burabız. Emi sen jüzüŋdü Masjid al-Haram (Kaaba) tarapka bur! (O, momundar, siler dagı) kayda bolsoŋor (namazda) jüzüŋördü oşol tarapka burgula! Al emi, kitep berilgen elder (yahudiy jana hristiandar) dele anın (kıbılanın Kaaba tarapka burulganın) Rabbisinen kelgen çındık (vahiy) ekenin aykın bilip turuşat. Allaһ silerdin işiŋerden kabarsız emes"},{"SurahNumber":2,"VerseNumber":145,"Text":"Eger sen Kitep berilgenderge bardık dalilderdi keltirip (aldına tizip) koysoŋ da, alar senin kıbılaŋa eerçibeyt. Sen da alardın kıbılasına ergeşüüçü emessiŋ. Dagı alar biri-birinin kıbılasına da eerçişpeyt. Eger sen özüŋö (Allaһtan) kelgen ilimden kiyin dele alardın kızıkçılıgına ergeşüüçü bolsoŋ, anda sen sözsüz zaalımdardan bolup kalasıŋ"},{"SurahNumber":2,"VerseNumber":146,"Text":"Biz kitep (Toorat jana İnjil) bergen adamdar anı öz baldarın taanıgan sıyaktuu taanışat. (Anan oşol, paygambar-Muhammad kelgende) alardan köpçülügü çındıktı bilip turup, jaap-jaşıra baştaştı"},{"SurahNumber":2,"VerseNumber":147,"Text":"(O, Muhammad) Akıykat-Rabbiŋ tarabınan! Demek sen eç kaçan şektenüüçülördön bolbogun"},{"SurahNumber":2,"VerseNumber":148,"Text":"Ar bir (dindegi) adamdın öz jüzdönöör tarabı (kıbılası) bar. Biri-biriŋerden ozup jakşılık jasagıla! Siler kayda bolsoŋor da, Allaһ bardıgıŋardı (Kıyamat kündün esep-kitebi üçün) çogultup alat. Allaһ bardık nersege Kudurettüü"},{"SurahNumber":2,"VerseNumber":149,"Text":"Kay taraptan (saparga) çıksaŋ da jüzüŋdü “Al-Haram” masjidi tarapka bur! Al — Rabbiŋ tarabınan bolgon (aynıgıs) Çındık! Allaһ silerdin işiŋerden kabarsız emes"},{"SurahNumber":2,"VerseNumber":150,"Text":"Kay taraptan çıksaŋ da, jüzüŋdü “Al-Haram” masjidi tarapka bur! Siler dagı (oo, momundar,) üstüŋördön adamdarga dalil bolup kalbaş üçün, kay jerde bolsoŋor da jüzüŋördü al tarapka burgula! Al emi, alardın arasınan zaalım bolup bütkön adamdar (dalilge dele karabay, buzuk sözdörün tarata berişet). Alardan korkpogula, Men silerge neemattarımdı toluk kılıp berüüm üçün jana Tuura Jolgo bagıt aluuŋar üçün Menden gana korkkula!! Kiyinki ayattarda Allay Taala musulmandarga bergen neemattarın eskertet"},{"SurahNumber":2,"VerseNumber":151,"Text":"Oşondoy ele, Biz silerge özüŋördün araŋardan bir elçi-paygambar jiberdik. Al silerge (çındıktı jalgandan, tauhiddi şirkten ajıratıp bere turgan) jana silerdi tazarta turgan ayattarıbızdı okup beret. Jana al silerge Kitep (Kuraan) menen Daanışmandıktı (Sünnöttü), oşondoy ele, siler bilbegen (köp başka) nerselerdi taalim beret"},{"SurahNumber":2,"VerseNumber":152,"Text":"Meni estegile. Men da silerdi esteymin. Jana (bergen neemattarım üçün) Maga şügür kılgıla. Jana eç kaapır bolbogula"},{"SurahNumber":2,"VerseNumber":153,"Text":"O, momundar! (diniy jana düynölük işiŋerde) sabır jana namaz! menen kubattangıla! Albette, Allaһ, sabırduular menen birge"},{"SurahNumber":2,"VerseNumber":154,"Text":"Siler Allaһtın jolunda öltürülgön adamdardı “ölüktör” dep aytpagıla! Anday emes, alar tirüü! Birok, siler munu sez-beysiŋer"},{"SurahNumber":2,"VerseNumber":155,"Text":"Albette, Biz silerdi korkuu, açkaçılık, mal-mülktün, jan-denenin jana mömö-jemişterdin kaatçılıgı sıyaktuu nerseler menen sınaybız. Sabır kıluuçularga (Beyişten) süyünüçtüü kabardı uguz"},{"SurahNumber":2,"VerseNumber":156,"Text":"(Allaһ Taala tarabınan) bir kırsık (baktısızdık) jetkende: “Bardıgıbız Allaһtın mülkü bolobuz jana Anın Özünö kaytıp barabız” degen adamdarga"},{"SurahNumber":2,"VerseNumber":157,"Text":"Dal oşolorgo Rabbisi tarabınan maktoo, ırayım bar. Jana oşolor gana tuura jolgo tüşköndör"},{"SurahNumber":2,"VerseNumber":158,"Text":"Safaa menen Marva Allaһtın (dininin) belgilerinen. Kim ajılık je umra kılsa, al eköösünö (Safaa menen Marvaga) toop kılsa (barıp kelse) bolot. Kim bir jakşılıktı koşumça jasasa, bul - özünö payda. Albette, Allaһ Şügür kıluuçu jana Bilüüçü"},{"SurahNumber":2,"VerseNumber":159,"Text":"Biz tüşürgön (Muhammad jönündögü) dalilderdi jana Tuura Joldu kitepte (Tooratta) adamdarga bayan kılıp bergenden kiyin dele jaap-jaşırıp jürgöndörgö Allaһ naalat aytat jana bardık naalat aytuuçular naalat aytışat"},{"SurahNumber":2,"VerseNumber":160,"Text":"Al emi, (künöölörünö) tooba kılgan, (akıykatka kaytıp, peyilin) tüzdögön jana (jaap-jaşırgan çındıktardı) açık aytkan adamdardın toobaların kabıl alamın. Jana Men toobalardı kabıl aluuçu, Meerimdüümün"},{"SurahNumber":2,"VerseNumber":161,"Text":"Kaapır bolgon jana oşol kaapırçılıgı boydon (tooba kılbay) ölgön adamdarga Allaһtın, periştelerdin jana bardık adamdardın naalatı bolsun"},{"SurahNumber":2,"VerseNumber":162,"Text":"Alar oşol naalattın (Tozok azabının) içinde tübölük kalışat. Alardan azap jeŋildetilbeyt jana alarga (tooba kıluuga) möönöt berilbeyt"},{"SurahNumber":2,"VerseNumber":163,"Text":"Silerdin kudayıŋar - jalgız Kuday. Eç bir (sıyınuuga tatıktuu) kuday jok, jalgız Al — Irayımduu jana Meerimdüü (bolgon Allaһ) gana bar"},{"SurahNumber":2,"VerseNumber":164,"Text":"Albette, asmandardın jana jerdin jaratılışında, tün menen kündüzdün almaşıp turuşunda, deŋiz üstündö adamdarga payda jetkirip süzüp jürgön kemelerde, Allaһ asmandan tüşürgön suuda, al suu menen Allaһ jerdi ölgöndön soŋ tiriltip, üstünö ar türkün janıbarlardı taratkan ele, şamaldardın (birde muzdak, birde ısık bolup) soguusunda jana asman menen jerdin ortosunda moyun sundurup koyulgan buluttarda akılduu adamdar üçün (Allaһtın kuduretine) belgiler bar"},{"SurahNumber":2,"VerseNumber":165,"Text":"Adamdardın arasında kee biröölör, Allaһtan başka nerselerdi (Allaһka) teŋ (şerik) kılıp alışat (jana) alardı Allaһtı süygöndöy süyüşöt. Iymanduu adamdar Allaһtı köbüröök süyüşöt. Eter (Allaһka başka nerselerdi şerik karmagan) zaalımdar Kıyamatta azaptı (öz közdörü menen) körüşsö jana küç-kudurettin bardıgı Allaһka taandık ekenin bilişse (Allahka şerik koşuşpayt bolçu). Allaһtın azabı katuu"},{"SurahNumber":2,"VerseNumber":166,"Text":"Al (Kıyamat) Künü (Allaһtan başkaga) eerçigenderden eerçitkenderi (sıyıngan, süygön jalgan kudayları) çanıp ketet jana bardıgı azaptı öz közdörü menen körüşöt. Anan alardın arasındagı alaka-mamileleri üzülöt"},{"SurahNumber":2,"VerseNumber":167,"Text":"Andan soŋ eerçigender: “Eger bizge jaşoo dagı bir iret berilçü bolso, bizdi çanganı sıyaktuu bulardı (jasalma kudaylardı) çanıp (jalgız Allaһka sıyınıp) jaşayt bolçubuz”-deşet. Oşentip, Allaһ alarga (şirk) amaldarın öz baştarına kaygı kılıp körgözöt. Alar ekinçi çıkkıs bolup Tozokto kalıp ketişet"},{"SurahNumber":2,"VerseNumber":168,"Text":"O, adamdar! Jer betindegi nerselerden adal, taza bolgondorun jegile jana şaytan baştagan joldorgo jürbögülö. Al silerge anık duşman"},{"SurahNumber":2,"VerseNumber":169,"Text":"Şaytan silerdi jaman, buzuk işterge jana Allaһ jönündö bilbegen nerseŋerdi süylöögö buyurat"},{"SurahNumber":2,"VerseNumber":170,"Text":"Kaçan (muşrikterge): “Allaһ tüşürgön nersege (Kuraan ökümdörünö) eerçigile” - dep aytılsa, alar: “Jok, biz ata-babalarıbızdın ürp-adattarına eerçiybiz” deşet. Eger ata-babaları eç nersege akıl kalçabagan jana Tuura Jol tappagan adamdar bolso da (oşente berişebi)"},{"SurahNumber":2,"VerseNumber":171,"Text":"Kaapır bolgon adamdar kişinin kıykırıgınan çakıruu jana dobuştan başka eç nerseni ılgay albagan aybandarga okşoş. Alar dülöy, duduk jana sokur! Demek, akıldarın iştetişpeyt"},{"SurahNumber":2,"VerseNumber":172,"Text":"O, ıyman keltirgender! Eger Allaһtın Özünö ibadat kılçu bolsoŋor, Biz silerge ırıskı kılıp bergen taza nerselerden jegile jana Allaһka şügür kılgıla"},{"SurahNumber":2,"VerseNumber":173,"Text":"Allaһ silerge tarptı, (muuzdaganda akkan) kandı, doŋuzdun etin, Allaһtan başkaga atap soyulgan jandıktın etin (jeşti) aram kıldı. Al emi, kimde-kim, atayın izdebey, çekten çıkpay (ölböy kaluu üçün gana jegenge) majbur bolso, aga künöö bolboyt. Allaһ Keçirimdüü, Meerimdüü"},{"SurahNumber":2,"VerseNumber":174,"Text":"Allaһ tüşürgön kitepti (Toorattı, anın içindegi çındıktı) jaap-jaşırgan jana anı arzıbagan baaga sata turgan adamdar öz kursaktarına otton bölök nerseni jeşpeyt. Allaһ Kıyamat künü alarga süylöböyt jana alardı (jaman peyilderinen) tazartpayt. Alarga kıynooçu azap bar"},{"SurahNumber":2,"VerseNumber":175,"Text":"Alar adaşuunu hidayat (tuura jol) orduna, azaptı keçirim orduna satıp algan adamdar. Alar Tozok otuna mınça sabırduu"},{"SurahNumber":2,"VerseNumber":176,"Text":"Bul - Allaһ kitepti çındık menen tüşürgönü (birok, alar oşol çındıktı jaşırgandarı) sebeptüü. Allaһtın kitebi (Toorat) jönündö (bir ökümünö işenip, ekinçisine işenbey) ar türdüü (pikirde) bolup jatkan adamdar (çındıktan) alıs bölünüp-jarıluuda kalışat"},{"SurahNumber":2,"VerseNumber":177,"Text":"Jakşılık jüzüŋördü Çıgış jana Batışka buruşuŋar emes. Birok, jakşılık — Allaһka, Akıret kününö, periştelerge, kitepke, paygambarlarga işengen, özü jakşı körgön mal-düynösün tuugan-uruktarga, jetimderge, jakırlarga, musapırlarga, (muktaj bolup) suragandarga, öz başın azat kıluunu kaalagan kuldarga sadaka kılgan, namazdı toluk atkargan, zeketti tölögön, ubadalaşkanda öz ubadasında bekem turgan jana kembagaldık, ooru-sırkoo jana soguş ubakıttarında sabırduu bolgon adamdar(dın ıymanduu peyilderi).! Mına uşular (öz ıymandarında) çınçıl jana uşular gana takıba kişiler"},{"SurahNumber":2,"VerseNumber":178,"Text":"O, momundar! Öltürülgöndör üçün öç aluu silerge parız kılındı: azat adamga azat adam, kulga kul, ayalga ayal (öltürülöt). Al emi, kimge (ölgön) buradarı(nın jakındarı) tarabınan keçirim berilse, anda jakşılık menen moyun sunuu jana aga jakşınakay kılıp tölöp berüü (parız). Bul — silerge Rabbiŋer tarabınan berilgen jeŋildik jana ırayım. Kim uşundan soŋ çekten çıksa, aga jan kıynooçu azap bar"},{"SurahNumber":2,"VerseNumber":179,"Text":"O, akılduular! Siler üçün öç aluuda jaşoo bar.! Kana emi, (uşul sırlardan sabak alıp) takıba bolsoŋor"},{"SurahNumber":2,"VerseNumber":180,"Text":"Silerden birööŋörgö ölüm jakındaşsa, mal-düynösün ata-enesine jana tuugan uruktarına osuyat kılıp, jakşılık menen (öz abalına karap, ısırapsız muras) kaltıruusu silerge parız kılındı. Bul takıbaa kişilerge katuu mildet"},{"SurahNumber":2,"VerseNumber":181,"Text":"Kim uşul kereezdi ukkandan (tüşüngöndön) soŋ (anı) almaştırıp koyso, munun künöösü almaştırıp koygondordun moynunda! Allaһ — Uguuçu, Bilüüçü"},{"SurahNumber":2,"VerseNumber":182,"Text":"Emi, kimde-kim osuyat kıluuçunun bilip je bilbey künöö kıluusunan korkso, alardın arasın oŋdop koysun. (Oşondo) aga künöö bolboyt. Allaһ — Keçirimdüü, Meerimdüü"},{"SurahNumber":2,"VerseNumber":183,"Text":"O, ıyman keltirgender! Silerden murunku elderge parız kılınganı sıyaktuu, silerge da orozo karmoo parız kılındı. Takıbaa boluşuŋar üçün"},{"SurahNumber":2,"VerseNumber":184,"Text":"(Parız orozo) eseptüü kündör(dö gana tutulat). Silerden kimiŋer ooruluu je saparda bolso, başka kündördün esebinen (karmap beret). Orozo karmaganga çıdagan (birok, kıynalganı sebeptüü karmabagan) adamdarga (ar bir kün esebine) bir jakır adamdı toygozuu — fidya. Kim aşıgıraak adamdı toyguzsa, özünö jakşı. Birok, orozo karmaganıŋar (fidya tölöödön) jakşı, eger bilseŋer"},{"SurahNumber":2,"VerseNumber":185,"Text":"(Siler orozo karmay turgan sanaktuu kündör — bul) Ramazan ayı. Bul ayda adamdarga hidayat — tuura jol bolup, hidayat jana furkandan turgan anık dalilder katarı Kuraan tüşürüldü. Jana silerden kimde kim (jaŋı) aydı körsö — orozo karmasın! Jana kim ooruluu je saparda bolso, başka kündördün esebinen (tutup beret). Allaһ silerge jeŋil boluusun kaalayt, oor boluusun kaalabayt. (Orozo) sanaktı toluk kıluuŋar (kaltırbay tutuuŋar) jana silerdi tuura jolgo salganı üçün Allaһtı daŋazalaşıŋar üçün jana Allaһka (köp-köp) şügür kıluuŋar üçün (parız kılındı)"},{"SurahNumber":2,"VerseNumber":186,"Text":"(O, Muhammad) eger pendelerim senden Meni suraşsa (aytkın) Men (alarga) jakınmın. Maga duba kılışsa duba kıluuçunun dubasına joop beremin. (Emi,) Maga da joop berişsin jana ıyman keltirişsin! (Oşondo) Tuura Jolgo tüşüp kalışı ajep emes"},{"SurahNumber":2,"VerseNumber":187,"Text":"Silerge orozo tünündö ayalıŋar menen koşuluu adal kılındı. Alar siler üçün kiyim, siler alar üçün kiyim (sıyaktuusuŋar). Allaһ silerdin (orozo tündörü) özüŋörgö zulum kılıp alganıŋardı bildi jana toobaŋardı kabıl kılıp, keçirdi. Mına emi, ayalıŋar menen (orozo tünündö) koşula bergile jana Allaһ silerge jazgan nerseni (adal koşuluu menen adal perzentti) niet kılgıla. Jana tee taŋ mezgilinen ak jip kara jipten ajıraganı silerge anık bilingenge çeyin jey bergile, içe bergile. Andan (saarlıktan) kiyin orozonu keçke çeyin toluk ulantkıla. Jana meçitterde etikaf oturgan mezgiliŋerde ayalıŋarga jakında-bagıla. Bular (tıyuu salıngan nerseler) — Allaһtın çek araları. Alar(dı buzuu)ga jakındabagıla! Allaһ adamdarga Öz ayattarın mına uşintip bayan kılıp beret, takıba boluuŋar üçün"},{"SurahNumber":2,"VerseNumber":188,"Text":"Biri-biriŋerdin akça-mülküŋördü kıyanat joldor menen jebegile jana adamdardın mal-düynösünön bir bölügün künöö menen jep aluu üçün akça-mülktü öküm çıgaruuçularga (aram ekenin) bilip turup (para katarı) ber-begile"},{"SurahNumber":2,"VerseNumber":189,"Text":"(O, Muhammad) Senden “hilaldar” (içke orok sımal aylar) jönündö suraşat. Ayt: “Alar adamdarga ubakıttardı jana haj (ajılık) ubaktısın belgilöö üçün. Üyüŋörgö art jagınan kirüüŋör jakşılık emes, birok, jakşılık — bul Allaһtan korkkon kişi(nin peyilderinde jatat). Üyüŋörgö eşikterinen kirgile jana Allaһtan korkkula! (Oşondo gana) jeŋişke (Beyişke) jetseŋer ajep emes"},{"SurahNumber":2,"VerseNumber":190,"Text":"(O, musulmandar!) Allaһtın jolunda (Anın dininin jogoru boluşu üçün) silerge soguş açkandarga karşı soguşkula jana çekten çıkpagıla” Allaһ çekten çıkkandardı süyböyt"},{"SurahNumber":2,"VerseNumber":191,"Text":"Alardı tapkan jeriŋerde öltürgülö, silerdi sürüp çıgargan jerden alardı da sürüp çıgargıla. Fitna (dinden azgıruu, buzukuluk) adam öltürüüdön da jaman. Alar menen “Masjid Al-Haramdın” aldında silerge karşı soguşmayınça soguşpagıla, Eger alar soguştu baştasa, anda öltürö bergile, kaapırlardın jazası — uşunday"},{"SurahNumber":2,"VerseNumber":192,"Text":"Eger (soguştu) toktotuşsa (kaapırçılıktarınan kaytıp, musulman boluşsa) anda, Allaһ Keçirimdüü, Meerimdüü"},{"SurahNumber":2,"VerseNumber":193,"Text":"Kaçan (jer betinen) fitna (şirk, islamga toskoolduk) jok bolmoyunça jana din Allaһ üçün bolmoyunça soguşa bergile. Eger toktoşso, zaalımdarınan başkalarına tiybegile"},{"SurahNumber":2,"VerseNumber":194,"Text":"«Şahrul-haramga» - «Şahrul-haram» jana aram kılıngan nerseler(di jasagandık üçün) öç (aluu) bar!! Kim silerge duşmandık kılsa, siler dagı dal özündöy duşmandık kılgıla! Allaһtan korkkula jana bilgile, Allaһ takıba kişiler menen birge"},{"SurahNumber":2,"VerseNumber":195,"Text":"Allaһtın jolunda nafaka (sadaka) çıgargıla.? Koluŋardı (özüŋördü) ölümgö taştabagıla. Ehsan kılgıla. Allaһ ehsan kıluuçulardı süyöt"},{"SurahNumber":2,"VerseNumber":196,"Text":"Haj (ajılık) jana Umranı, Allaһ üçün (ıklas menen) toluk atkargıla. Eger (bir toskool sebeptüü, Makkaga jete albay, joldo) karmalıp kalsaŋar, kuduretiŋer jetken (töö, uy je koy sıyaktuu) kurmandık(tı Makkaga jiberesiŋer.) Kurmandık (malıŋar) jayına jetip barmayınça (jana silerge anın soyulganı jönündö kabar kelmeyinçe) çaçıŋardı albaysıŋar. Al emi, silerden kim birööŋör oorugandan je başındagı bir zıyandan ulam (çaçın aldıruuga tuura kelse), anın orduna (üç kün) orozo karmoo (altı jakırga) nafaka berüü je (bir koy) soyuu menen fidya (tölöm) tölösün. A eger (toskoolduktardan) aman bolsoŋor jana (Makkaga jetip), kim haҗ(ibadatı baştalgan)ga çeyin umradan da paydalangan bolso, kudureti jetken bir kurmandık (soysun). Al emi kim (kurmandıktı je anın baasın) tappay kalsa, haj mezgilinde üç kün, üyünö kaytıp kelgende jeti kün orozo tutsun! Bardıgı bolup on kün toluk bolot. Bul (öküm) üy-bülösü Masjid al-Haramda bolbogon (alıstan kelgen) kişiler üçün. Allaһtan korkkula jana bilgile, Allaһ — azabı katuu Zat"},{"SurahNumber":2,"VerseNumber":197,"Text":"Haj (saparı) — belgilüü aylar.! Kim oşol aylarda (özünö) haj (ibadatın) parız kılsa, (jana ihram baylasa) hajda (ihramdan çıkkanga çeyin) jubayı menen (jınıstık) mamile jasabayt, bardık künöölördön tıyılat jana jaŋjaldan alıs bolot. Kanday gana jakşı amal kılsaŋar da Allaһ bilip turat. Jana da jolgo azık kamdap algıla. Eŋ jakşı jol azıgı -— bul takıba. O, akılduu adamdar, Menden korkkula"},{"SurahNumber":2,"VerseNumber":198,"Text":"(Haj ibadatı mezgilinde adal kesip, je sooda menen) Rabbiŋerden pazilet ümüt kıluuŋarda künöö jok. Al emi, Arafat toosunan tüşsöŋör, Maşar-ul-haramda (Muzdalifa öröönündö) toktop, Allaһtı zikir kılgıla jana Allaһ silerdi adaşkanıŋardan kiyin, Tuura Jolgo salganı üçün, siler da Anı estegile"},{"SurahNumber":2,"VerseNumber":199,"Text":"Andan soŋ (Muzdalifadan Kaabanı közdöy) adamdar tüşkön bagıt menen tüşkülö jana Allaһtan keçirim suragıla. Albette, Allaһ Keçirimdüü, Meerimdüü"},{"SurahNumber":2,"VerseNumber":200,"Text":"Al emi, ibadat - jörölgöŋördü atkarıp bolgon soŋ (takbirlerdi aytıp) Allaһtı, ata-babaŋardı estegendey je andan da katuuraak estegile. Adamdardan kee biröölörü (Akıretti unutup): “O, Rabbi! Bizge uşul düynödö ber”-deşet. Andaylarga Akıretten nasip jok"},{"SurahNumber":2,"VerseNumber":201,"Text":"Alardan dagı biröölörü: “O, Rabbi! Bizge uşul düynödö da, Akırette da jakşılık bere kör jana bizdi Tozok azabınan sakta!” - deşet"},{"SurahNumber":2,"VerseNumber":202,"Text":"(Akırette) dal oşol adamdar üçün jasagan (jakşı) işterinen nasip bar. Allaһ ötö tez esepteşet"},{"SurahNumber":2,"VerseNumber":203,"Text":"Allaһtı sanaluu kündördö da estegile.! Kim eki kündö şaşılsa — aga künöö jok. Jana kim keçiktirse — aga da künöö jok.” (Bul ökümdör) Takıba kişiler üçün. Allaһtan korkkula jana bilgile: bardıgıŋar (Kıyamatta öz işiŋerden esep berüü üçün) Allaһtın aldında çogultulasıŋar"},{"SurahNumber":2,"VerseNumber":204,"Text":"(O, Muhammad!) Adamdardın arasında uşundayları bar: bul düynö jaşoosunda anın sözdörü seni kızıktırıp koyot. Al jürögündögü nersege Allaһtı kübö kılat (ant içet). Çınında, al (İslamga) eldeşkis duşman"},{"SurahNumber":2,"VerseNumber":205,"Text":"Al senin aldıŋan keteeri menen, jer betin buzukuluktarga tolturuş üçün, eginderdi, nasilderdi kurutuş üçün araketterin baştayt. Allaһ bolso, buzukuluktu süyböyt"},{"SurahNumber":2,"VerseNumber":206,"Text":"Eger aga “Allaһtan kork” dep aytılçu bolso, künöö menen (birge) tekeberligi (da) karmap kalat. Aga Tozok jetiştüü! Al ne degen jaman orun"},{"SurahNumber":2,"VerseNumber":207,"Text":"Adamdardın arasında öz janın Allaһ ıraazıçılıgı jolunda satkandarı (kurman kılgandarı) da bar. Allaһ öz pendelerine kayrımduu"},{"SurahNumber":2,"VerseNumber":208,"Text":"O, ıyman keltirgender! İslamga toluk kirgile! Şaytandın izinen eerçibegile! Al silerge anık duşman"},{"SurahNumber":2,"VerseNumber":209,"Text":"Eger silerge (Rabbiŋer tarabınan) anık ilim-dalilder (Kuraan-Sünnöt) kelgenden kiyin dele joldon taya berseŋer, bilip koygula: Allaһ — Kudurettüü, Daanışman"},{"SurahNumber":2,"VerseNumber":210,"Text":"Alar (jer betinde buzukuluktu taratkandar menen şaytanga eerçigender, Kıyamatta) Allaһ jana perişteler buluttardın kölökösündö kelişinen (jana alarga adilettüülük menen öküm kılıp, jaza berişinen) başkanı kütüşpöyt. Anan iş bütöt jana bardık işter Allaһka kaytarılat"},{"SurahNumber":2,"VerseNumber":211,"Text":"(O, Muhammad,) İsrayil urpaktarınan suraçı, Biz alarga (çındıktı dalildegen) anık ayan-belgilerden kançasın berdik eken? Özünö kelgen Allaһtın neematın kaysı (akılsız) adam almaştırat? Albette, Allaһ -azabı katuu Zat"},{"SurahNumber":2,"VerseNumber":212,"Text":"Kaapır adamdarga (uşul) düynönün jaşoosu kooz körgözüldü. Alar ıymanduu adamdardı mıskıldaşat. Takıba adamdar Kıyamatta alardan jogoru (darajalarda) boluşat. Allaһ kaalagan pendelerine esepsiz ırıskı beret"},{"SurahNumber":2,"VerseNumber":213,"Text":"Adamdar (murda) bir (dindi gana karmagan) ümmöt bolgon.! Anan Allaһ, (Beyişten) süyünçülüü kabar berüüçü jana (Tozokton) eskertüüçü paygambarlardı jiberip, adamdar arasındagı talaşkan nersede (dinde) öküm kıluu üçün alarga (Allaһka gana sıyınuu jönündögü) çındıktı kamtıgan kitepti (Toorat menen İnjildi) tüşürdü. Anı algan elder, al (din) jönündö, özdörünö anık çındıktar kelgenden kiyin dele, (aga moyun sunbay) öz ara kıyanattık menen talaşa baştaştı. Anan Allaһ alar talaşıp jatkan çındıkka ıyman keltirgen adamdardı Öz kaaloosu menen Tuura Jolgo baştadı. Allaһ Özü kaalagan adamdardı tuura jolgo baştayt"},{"SurahNumber":2,"VerseNumber":214,"Text":"(O, momundar!) Silerge murunku elderdin (maşakatı jönündögü) misaldarı kelbey turup, Beyişke kirebiz dep oyloduŋarbı. Alarga jakırlık, ar türdüü ooruular jetken jana koop-korkunuçtarga kabıltılgan. Jadagalsa, paygambar(dın özü) jana anı menen birge bolgon ıymanduu adamdar: “Allaһtın jardamı kaçan keleer eken!” dep kakşap jiberişken. Ukkula, Allaһtın jardamı jakın"},{"SurahNumber":2,"VerseNumber":215,"Text":"Senden emneni (kandayça) kayır-sadaka kıluu kerektigin suraşat. Aytkın: “(Koluŋardan kelgen) sadakaŋar ata-eneŋer üçün, jakın tuuganıŋar üçün, jetimder üçün, miskinder (bey-beçaralar) üçün jana musapırlar üçün bolsun. Degi ele, kanday jakşılık -sadaka kılçu bolsoŋor, anıŋardı Allaһ Bilüüçü"},{"SurahNumber":2,"VerseNumber":216,"Text":"Siler üçün jagımsız bolgonuna karabay silerge soguş parız kılındı. Antkeni, (kee bir uçurda) bir nerseni jaman körüşüŋör mümkün. Çınında, al siler üçün jakşılık. Oşondoy ele (keede) siler jakşı körgön nerse özüŋörgö jamandık bolup çıgat. Antkeni, siler bilbeysiŋer, Allaһ bilet"},{"SurahNumber":2,"VerseNumber":217,"Text":"Senden “şahrul-haram” aylarında soguşuu jönündö suraşat.! Aytkın: “Bul aylarda soguşuu oor künöö. A birok, (muşrikterdin musulmandardı) Allaһtın jolunan, “Masjid-al-Haramdan” tosuuları, Aga (Allaһka) kaapır boluuları, jana anın (Masjid al-Haramdın) jaşooçuların andan çıgarıp jiberüülörü Allaһtın aldında (şahrul-haramda soguş kıluudan) çoŋuraak (künöö). Fitna (Allaһtın Jolunan tosuu) adam öltürüüdön çoŋuraak (künöö)! Alar eger kolunan kelse, silerdi diniŋerden kaytarıp jibergenge çeyin, silerge karşı soguşun ulanta berişet. Emi, kimiŋer dininen kaytıp, kaapır boydon ölsö, Düynö-Akırettegi jakşı amaldarının bardıgı küyüp ketet jana alar Tozok eelerinen bolup, anda tübölük kalışat"},{"SurahNumber":2,"VerseNumber":218,"Text":"Al emi, ıyman keltirgen, (dinin jogoru kıluu üçün öz) jurtunan hijrat kılgan jana Allaһ jolunda jihad kılgan adamdar, mına oşolor Allaһtın ırayımınan ümüt kılışat. Allaһ — Keçirimdüü, Meerimdüü"},{"SurahNumber":2,"VerseNumber":219,"Text":"Senden “hamr” (arak) jana “maysir” (kumar) jönündö suraşat.! Aytkın: “Al ekööndö çoŋ künöö jana adamdarga (düynölük) paydalar bar. Birok, künöösü paydasınan çoŋuraak. «Senden “Emneni sadaka kılsak eken?”- dep suraşat. “(Özüŋördön) artkanın” - dep joop ber». Allaһ silerge ayattarın uşintip bayandayt. Kana emi, pikir kılsaŋar"},{"SurahNumber":2,"VerseNumber":220,"Text":"(Kana emi,) Düynö jana Akıret jönündö (pikir kılsaŋar!). Senden jetimder jönündö suraşat. Aytkın: “ Jetimderdi(n abalın) oŋdoo — jakşı. Eger jetimderge (mülktö şerikteştik boyunça) aralaşsaŋar — alar silerdin öz buradarıŋar. Allaһ kimdin buzuku, kimdin oŋdooçu ekenin bilet. Eger Allaһ kaalasa, silerge oor kılıp koymok. Allaһ — Kudurettüü, Daanışman"},{"SurahNumber":2,"VerseNumber":221,"Text":"Siler muşrik ayaldarga alar ıyman keltirmeyinçe üylönbögülö. (Antkeni,) küŋ (bolso da) ıymanduu ayal muşrik (suluu, azat jana bay) ayaldan artık! Eger al (muşrik ayal) silerdin kupuluŋarga tolup tursa da. Oşondoy ele, (özüŋörgö karaştuu kız-jubandardı) muşrik erkekterge — alar ıymanga kelmeyinçe — nikelep berbegile. (Antkeni,) kul bolso da ıymanduu erkek muşrik erkekten, artık! Eger al (muşrik) silerge jagıp tursa da. (Sebebi) Alar (muşrikter sözü, peyili jana abal-körünüşü menen silerdi) Tozokko çakırışat. Allaһ bolso, Öz kaaloosu menen Beyişke jana keçirim berüügö çakırat. Jana ayattarın adamdarga (uşintip) bayandayt. Kana ele, alar Allaһtı esteşse"},{"SurahNumber":2,"VerseNumber":222,"Text":"Senden ayız (kanı) jönündö suraşat. Aytkın: “Al jagımsız nerse”. Demek, ayız ubaktısında ayaldarga koşulbagıla. Jana taza bolmoyunça alarga jakındabagıla.! Al emi, alar taza bolgondo, alarga Allaһ buyurgan taraptan kele bergile. Allaһ tooba kıluuçulardı jana taza-pakiza adamdardı süyöt"},{"SurahNumber":2,"VerseNumber":223,"Text":"Ayaldarıŋar silerdin egin talaaŋar. Özüŋördün egin talaaŋarga kaalagan tarabıŋardan kele bergile.? Jana özüŋör üçün (jakşı nietti) aldıga koygula. Allaһtan korkkula jana bilgile, siler Aga (Kıyamatta) jolugasıŋar. Jana momundarga (Beyişti) süyünçülö"},{"SurahNumber":2,"VerseNumber":224,"Text":"Allaһtı(n atına içken antıŋardı) jakşılıgıŋardan, takıbalıgıŋardan jana adamdardın arasın tüzötüüŋördön tosuuçu (şıltoo) kılıp albagıla.! Allaһ — Uguuçu, Bilüüçü"},{"SurahNumber":2,"VerseNumber":225,"Text":"Allaһ silerdi (til uçunda aytılgan) antıŋardagı maanisizdik üçün jazalabayt. Birok, jürögüŋör çıgargan nerse (ant) üçün jazalayt.” Allaһ -Keçirimdüü, (peyili) Jumşak"},{"SurahNumber":2,"VerseNumber":226,"Text":"Ayaldarınan “iylaa”” kılgan küyöölör üçün (eŋ uzun) kütüü möönötü tört ay. Eger (nietterinen) kaytışsa, Allaһ — Keçirimdüü, Meerimdüü"},{"SurahNumber":2,"VerseNumber":227,"Text":"Jana eger (tört ay ötkön soŋ) talak berüünü (ajıraşuunu) kaalaşsa, (ajıraşa beret). Allaһ — Uguuçu, Bilüüçü"},{"SurahNumber":2,"VerseNumber":228,"Text":"Talagı berilgen ayaldar üç (ayızdan) tazalanuu möönötü (ötköngö çeyin) özdörün baykaşat. Eger alar Allaһka jana Akıret kününö işenişse, Allaһ jatındarında jaratıp koygon nerseni (tüyüldüktü) jaap-jaşıruuları alarga adal emes. Jana alardın küyöölörü eger jaşoonu kaalasa uşul (üç ayız) aralıgında alardı (öz nikesine) kaytaruuga köbüröök akıluu?. Oşondoy ele, alarga üstündögü mildetine jaraşa jakşılıkka bolgon akıları da bar. Jana da erkekterge ayaldardan jogoru daraja bar. Allaһ — Kudurettüü, Daanışman"},{"SurahNumber":2,"VerseNumber":229,"Text":"(Kayradan nike kıyuu mümkün bolgon) talak eki iret gana (berilet). Andan kiyin (je) jakşı jaşoo menen (ayaldı) karmap kaluu je bolboso, jakşılıkça koyo berüü (tana kalat). Alarga (ayaldarga) bergen mahırıŋardan kee bir bölügün alıp kaluu siler üçün adal emes. Bolgonu, al eköö (ayalı menen küyöösü) Allaһtın çegaralarında tura albagandan korkkondo gana (ayalga berilgen mahırdan belgilüü ölçömdö alıp kaluu adal bolot.) Eger siler al eköösünün Allaһ çektegen çekterde tura albasınan korksoŋor, ayalı (öz başın azat kıluu üçün) küyöösünö bergen tölömündö eç künöö jok. Uşular Allaһtın çek-erejeleri, alardı buzbagıla! Kim Allaһtın çek-erejelerin buzgan bolso, oşolor gana zaalımdar"},{"SurahNumber":2,"VerseNumber":230,"Text":"Eger er ayalın (üçünçü iret) talak kılsa, kiyin, andan başka erge tiyip çıkmayınça aga adal bolboyt. Eger al ayaldı al (kiyinki eri) dagı talak kılsa, kayradan biri-birine kaytuusunda eköönö künöö jok, eger Allaһtın çek-erejelerinde turuularına közdörü jetse. Uşular Allaһtın çek-erejeleri. Alardı (Allaһ) tüşüngön koomdor üçün bayan kılıp beret"},{"SurahNumber":2,"VerseNumber":231,"Text":"(O, erkekter!) Ayaldardı talak kılganıŋarda, (idda) möönöttörünö jetse, alardı jakşılık menen alıp kalgıla je bolboso, jakşılıkça koyo bergile. Kandaydır bir zıyan jetkirip, çekten çıguu üçün alardı karmabagıla. Kim uşunu jasagan bolso, şeksiz özünö zulum kılgan bolot! Allaһtın ayattarın oyun-ermek kılıp albagıla! Jana Allaһtın silerge bergen neematın jana silerge tüşürgön kitep (Kuraan) menen Hikmattı (paygambardın Sünnöttörün) estegile. Anı menen Al silerge nasaat aytat. Allaһtan korkkula jana bilip algıla: Allaһ ar kanday nerseni Bilüüçü"},{"SurahNumber":2,"VerseNumber":232,"Text":"Ayaldardı talak kılganıŋarda jana alar (idda) möönöttörünö jetkende, (iddaların toluk saktaşsın.) (Oo, talagı berilgen ayaldın jakındarı!) Eger jakşılık menen biri-birine ıraazı boluşsa, alardı küyöölörü menen (kayradan) nikelenip aluusuna toskool bolbogula! Silerdin araŋardan Allaһka jana Akıret kününö işengender bul ökümdön nasaat alışat. Uşunuŋar siler üçün tazaraak jana pakizaraak (bolgon joruk). (Silerge emne jakşı, emne jaman ekenin) Allaһ bilet, siler bilbeysiŋer"},{"SurahNumber":2,"VerseNumber":233,"Text":"Jana eneler böböktörün eki jıl toluk emizişet. (Bul öküm) emizüünü toluk kıluunu kaalagandar üçün. Alardı (enelerdi) jakşınakay jedirip-içirüü jana kiyintüü - atanın moynunda. (Birok,) eç bir jan küçü jetpegen işke majbur kılınbayt. Ene dagı, ata dagı perzenti sebeptüü zıyan tartpaş kerek. Muraskordun moynunda uşunday mildet bar. Eger erdi-katın öz ara keŋeş menen, biri- birinin ıraazıçılıgın alıp, (balanı emçekten) ajıratuunu kaalaşsa — alarga künöö jok. Jana siler (O, jubaylar) öz böbögüŋörgö (başka bir) emizüüçü boluşun kaalasaŋar — egerde anın akısın jakşılık menen toluk tölöp tursaŋar — silerge künöö bolboyt. Siler Allaһtan korkkula jana bilip koygula: Allaһ silerdin (bardık) işiŋerdi Körüüçü"},{"SurahNumber":2,"VerseNumber":234,"Text":"Silerdin araŋardan ayaldarın (jesir) kaltırıp, ölüp ketkenderdin (ayaldarı) öz aldınça tört ay, on kün (idda) kütüşöt. Al emi (idda) möönöttörün bütürgön soŋ, özdörünö jakşılık menen jasagan işinde silerge künöö bolboyt. Allaһ silerdin işiŋerden Kabardar"},{"SurahNumber":2,"VerseNumber":235,"Text":"Al (küyöösü ölüp, idda oturgan) ayaldarga işaarat menen özüŋördü sunuş kılışıŋarda je bolboso, (alarga juuçu jiberüünü) içiŋerde sır saktaşıŋarda künöö jok. Allaһ alardı tez arada esteşiŋerdi bildi. Birok, alar menen jaşıruun ubadalaşpagıla! Bolgonu, jakşı sözdördü aytsaŋar jarayt. Jana kitep (idda esebi) öz möönötünö jetmeyinçe nike kıyuuuga umtulbagıla. Jana bilip koygula: Allah içiŋerdegi (jaşıruun) nerseni da (aykın) bilip turat. Demek, Andan sak bolup (dayım estep) jürgülö jana da bilgile, Allaһ — Keçirimdüü, (peyili) Jumşak"},{"SurahNumber":2,"VerseNumber":236,"Text":"Eger (nikeŋerge algan) ayaldardı, jakındık kılbay turup, je bolboso alar üçün mahırdı belgilebey turup talak kılsaŋar — künöö jok. Jana (nikeni buzganıŋardın esesine) alardı jakşı paydalar menen — bay(lar) mümkünçülügünö karap, kedey(ler) kolunan kelişinçe — paydalantkıla. Bul — jakşılık kıluuçular üçün mildet"},{"SurahNumber":2,"VerseNumber":237,"Text":"Eger alarga (jınıstık) jakındık kılbay turup jana mahırdı belgilep koygon soŋ talak kılsaŋar, belgilengen mahırdın jarımıp(n kaytarıp beresiŋer.) Eger alar (ayaldar özdörünö tie turgan jarım mahırdı aluudan) keçip jiberse, je bolboso, nike kelişimi kolunda bolgon adam (küyöö, özünö alıp kalgan mahırdın jarımınan) keçip! jiberse, keçip jiberişiŋer takıbaga jakınıraak (iş). Jana araŋarda bolgon pazilet-darajanı unutpagıla. Albette, Allaһ, silerdin emne kılıp jatkanıŋardı Körüüçü"},{"SurahNumber":2,"VerseNumber":238,"Text":"Namazdarga, ayrıkça ortoluk? namazga bekem bolgula! Jana (namazda) Allaһka toluk moyun sungan abalda turgula"},{"SurahNumber":2,"VerseNumber":239,"Text":"Eger (duşmandan, jırtkıçtan j.b.u.s zıyandardan) korksoŋor, jürgön je mingen abalıŋarda (namaz okuy bergile). Al emi, (zıyandardan) tınç bolgonuŋarda, Al (Allaһ) bilbegen nerseŋerdi silerge kanday üyrötkön bolso, dal oşondoy (bardık şarttarın orduna keltirip) Allaһtı zikir kılgıla"},{"SurahNumber":2,"VerseNumber":240,"Text":"Silerdin araŋardan ayaldarın kaltırıp köz jumup baratkan kişiler (bolso), ayaldarın bir jılga çeyin üydön kuup jiberbey, (zarıl bolgon tiriçilik karajattarı menen) paydalandıruunu (öz jakındarına) kereez kılsın. Eger alar (ayaldar) (bir jılga jetpey, öz kaalooloru menen) çıgıp ketse, öz aldınça kılgan jakşı işterinde siler üçün (ey, erdin jakındarı) künöö jok. Allaһ — Kudurettüü, Daanışman"},{"SurahNumber":2,"VerseNumber":241,"Text":"Talagı berilgen ayaldardı jakşılık menen paydalantuu takıba kişilerdin moynuna mildet"},{"SurahNumber":2,"VerseNumber":242,"Text":"Oşentip, Allaһ silerge Özünün ayattarın, akılıŋardı iştetüüŋör üçün bayan kılıp beret"},{"SurahNumber":2,"VerseNumber":243,"Text":"(O, Muhammad!) Ölümdön kaçıp, jurttarınan çıkkan miŋdegen adamdardı(n ikayasın) ukpadıŋ bele? Allaһ alarga: «Ölgülö!» - dedi. (Alar ölüştü). Anan, alardı kayra tiriltti.! Albette, Allaһ adamdarga Pazilettüü.? Birok, köpçülük adamdar şügür kılışpayt"},{"SurahNumber":2,"VerseNumber":244,"Text":"Allaһtın jolunda soguşkula jana bilgile, Allaһ — Uguuçu, Bilüüçü"},{"SurahNumber":2,"VerseNumber":245,"Text":"Allaһka jakşınakay karız bere turgan adam barbı? Anan aga (Allaһ) köp-köp (soop) koşup kaytarat. (Irıskılardı) keŋ kıluuçu da, tar kıluuçu da Allaһ! Anın Özünö gana kaytıp barasıŋar"},{"SurahNumber":2,"VerseNumber":246,"Text":"Musadan kiyinki, İsrayil urpaktarınan bolgon jamaattı(n kabarın) bilbediŋbi? Bir mezgilde alar özdörünün paygambarına: «bizge bir padışa dayındap ber, Allaһ jolunda soguşka çıgalı» deşkende, al: «Eger silerge soguş parız kılıngan ubakta, soguştan baş tartsaŋarçı?» dedi. Alar aytıştı: «Kantip ele Allaһtın jolunda soguşpay koyolu?! Biz jurttarıbızdan jana bala-çakalarıbızdan aydap çıgarıldık!» Al emi, soguş parız kılınganda bolso, az gana bölügünön başka bardıgı (soguştan) baş tartıştı. Jana Allaһ zaalım adamdardı Bilüüçü"},{"SurahNumber":2,"VerseNumber":247,"Text":"Alarga paygambarı: «Allaһ silerge (mına bul) Taaluttu padışa dayındadı» degende, alar: «Al kaydan bizge padışa bolsun?! Andan körö padışalıkka özübüz köbüröök akıluubuz. Jana aga kenenireek mal-düynö da berilgen emes» deşti. (Anda paygambar) ayttı: «Anı silerge (padışa kılıp, men emes) Allaһ tandadı jana anı (sayasiy) ilimde jana denesinde(gi kubatta başkalardan) aşıkça kıldı. Allaһ (jerdegi) padışalıgın Özü kaalagan adamga beret. Jana AllaһTs(tın pazileti) Kenen, Bilüüçü»"},{"SurahNumber":2,"VerseNumber":248,"Text":"Paygambarı alarga: «Anın padışalıgının belgisi, silerge (duşmanıŋar tartıp algan) sandıktın! (kayra özüŋörgö) kelişi. Anda (siler üçün) Rabbiŋer tarabınan tınçtık-beypildik jana Musa menen Harundun üy-bülösünön kalgan (taberik) nerseler bar. Anı perişteler kötörüp kelişet. Eger (çındap) momun bolsoŋor uşul okuyada siler üçün ayan-belgi bar» - dedi"},{"SurahNumber":2,"VerseNumber":249,"Text":"Taalut askerler menen çıkkanda (mınday) dedi: «Allaһ silerdi (suusagan mezgiliŋerde) bir darıya menen sınayt. Kim andan içse — menden emes, (meni menen soguşka barbayt, sebebi al — sabırsız) jana kim andan içpese — al menden (meni menen barat) Birok, kim kolu menen bir uurtam gana içse, meyli, (alardın öz ıktıyarı: kalgısı kelse — kalat, meni menen ketkisi kelse — ketet)». Anan (bardıgı jolgo çıgıp, darıyaga jetkende) az gana adamdan başka baarısı suu içip alıştı. Bir ubakta al (Taalut) jana anı menen birge bolgon ıymanduu adamdar darıyadan öttü ele, (köpçülük suu jüröktörü): «Bügün Jaalut jana anın askerleri menen soguşuuga alıbız jetpeyt» deşti. Al emi, (Kıyamatta) Allaһ menen joluguuga (bekem) işengender: «Neçendegen az sanduu askerler Allaһtın kaaloosu menen köp sanduu askerlerdi jeŋip çıkkan. Allaһ sabırduular menen!» deşti"},{"SurahNumber":2,"VerseNumber":250,"Text":"Jana Jaalut menen anın askerlerine betme-bet kelgende: «O, Rabbi! Üstübüzdön sabır - çıdamkaylık jaadır, kadamıbızdı bekem kıl jana kaapır koomdordun üstünön jeŋiş bere kör!» dep (duba kılıp soguşka kirişti)"},{"SurahNumber":2,"VerseNumber":251,"Text":"Kiyin Allaһtın kaaloosu menen alardı jeŋip alıştı jana Daud (degen jaş jigit) Jaaluttu öltürdü. Allaһ aga (Daudga) padışalık menen daanışmandık (paygambarçılık) berip, Özü kaalagan ilimderdi üyröttü. Eger Allaһ adamdardın (arasındagı Jaalut jana anın eli sıyaktuu jaman, kaapır) bir bölügün başka bir (Taalut jana anın koşuunu sıyaktuu jakşı) bölügü menen jogotup turbasa, jer (beti) buzulup ketmek. Birok, Allaһ aalamdardın üstünön Pazilettüü"},{"SurahNumber":2,"VerseNumber":252,"Text":"Bular — Allaһtın dalilderi. Alardı saga akıykat menen aytıp berüüdöbüz. Jana sen, albette, paygambarlardın birisiŋ"}]}