{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"उसके पश्चात उसकी क़ौम पर हमने आकाश से कोई सेना नहीं उतारी और हम इस तरह उतारा नहीं करते"},{"SurahNumber":36,"VerseNumber":29,"Text":"वह तो केवल एक प्रचंड चीत्कार थी। तो सहसा क्या देखते है कि वे बुझकर रह गए"},{"SurahNumber":36,"VerseNumber":30,"Text":"ऐ अफ़सोस बन्दो पर! जो रसूल भी उनके पास आया, वे उसका परिहास ही करते रहे"},{"SurahNumber":36,"VerseNumber":31,"Text":"क्या उन्होंने नहीं देखा कि उनसे पहले कितनी ही नस्लों को हमने विनष्ट किया कि वे उनकी ओर पलटकर नहीं आएँगे"},{"SurahNumber":36,"VerseNumber":32,"Text":"और जितने भी है, सबके सब हमारे ही सामने उपस्थित किए जाएँगे"},{"SurahNumber":36,"VerseNumber":33,"Text":"और एक निशानी उनके लिए मृत भूमि है। हमने उसे जीवित किया और उससे अनाज निकाला, तो वे खाते है"},{"SurahNumber":36,"VerseNumber":34,"Text":"और हमने उसमें खजूरों और अंगूरों के बाग लगाए और उसमें स्रोत प्रवाहित किए"},{"SurahNumber":36,"VerseNumber":35,"Text":"ताकि वे उसके फल खाएँ - हालाँकि यह सब कुछ उनके हाथों का बनाया हुआ नहीं है। - तो क्या वे आभार नहीं प्रकट करते"},{"SurahNumber":36,"VerseNumber":36,"Text":"महिमावान है वह जिसने सबके जोड़े पैदा किए धरती जो चीजें उगाती है उनमें से भी और स्वयं उनकी अपनी जाति में से भी और उन चीज़ो में से भी जिनको वे नहीं जानते"},{"SurahNumber":36,"VerseNumber":37,"Text":"और एक निशानी उनके लिए रात है। हम उसपर से दिन को खींच लेते है। फिर क्या देखते है कि वे अँधेरे में रह गए"},{"SurahNumber":36,"VerseNumber":38,"Text":"और सूर्य अपने नियत ठिकाने के लिए चला जा रहा है। यह बाँधा हुआ हिसाब है प्रभुत्वशाली, ज्ञानवान का"},{"SurahNumber":36,"VerseNumber":39,"Text":"और रहा चन्द्रमा, तो उसकी नियति हमने मंज़िलों के क्रम में रखी, यहाँ तक कि वह फिर खजूर की पूरानी टेढ़ी टहनी के सदृश हो जाता है"},{"SurahNumber":36,"VerseNumber":40,"Text":"न सूर्य ही से हो सकता है कि चाँद को जा पकड़े और न रात दिन से आगे बढ़ सकती है। सब एक-एक कक्षा में तैर रहे हैं"},{"SurahNumber":36,"VerseNumber":41,"Text":"और एक निशानी उनके लिए यह है कि हमने उनके अनुवर्तियों को भरी हुई नौका में सवार किया"},{"SurahNumber":36,"VerseNumber":42,"Text":"और उनके लिए उसी के सदृश और भी ऐसी चीज़े पैदा की, जिनपर वे सवार होते है"},{"SurahNumber":36,"VerseNumber":43,"Text":"और यदि हम चाहें तो उन्हें डूबो दें। फिर न तो उनकी कोई चीख-पुकार हो और न उन्हें बचाया जा सके"},{"SurahNumber":36,"VerseNumber":44,"Text":"यह तो बस हमारी दयालुता और एक नियत समय तक की सुख-सामग्री है"},{"SurahNumber":36,"VerseNumber":45,"Text":"और जब उनसे कहा जाता है कि उस चीज़ का डर रखो, जो तुम्हारे आगे है और जो तुम्हारे पीछे है, ताकि तुमपर दया कि जाए! (तो चुप्पी साझ लेते है)"},{"SurahNumber":36,"VerseNumber":46,"Text":"उनके पास उनके रब की आयतों में से जो आयत भी आती है, वे उससे कतराते ही है"},{"SurahNumber":36,"VerseNumber":47,"Text":"और जब उनसे कहा जाता है कि \"अल्लाह ने जो कुछ रोज़ी तुम्हें दी है उनमें से ख़र्च करो।\" तो जिन लोगों ने इनकार किया है, वे उन लोगों से, जो ईमान लाए है, कहते है, \"क्या हम उसको खाना खिलाएँ जिसे .दि अल्लाह चाहता तो स्वयं खिला देता? तुम तो बस खुली गुमराही में पड़े हो।"},{"SurahNumber":36,"VerseNumber":48,"Text":"और वे कहते है कि \"यह वादा कब पूरा होगा, यदि तुम सच्चे हो"},{"SurahNumber":36,"VerseNumber":49,"Text":"वे तो बस एक प्रचंड चीत्कार की प्रतीक्षा में है, जो उन्हें आ पकड़ेगी, जबकि वे झगड़ते होंगे"},{"SurahNumber":36,"VerseNumber":50,"Text":"फिर न तो वे कोई वसीयत कर पाएँगे और न अपने घरवालों की ओर लौट ही सकेंगे"},{"SurahNumber":36,"VerseNumber":51,"Text":"और नरसिंघा में फूँक मारी जाएगी। फिर क्या देखेंगे कि वे क़ब्रों से निकलकर अपने रब की ओर चल पड़े हैं"},{"SurahNumber":36,"VerseNumber":52,"Text":"कहेंगे, \"ऐ अफ़सोस हम पर! किसने हमें सोते से जगा दिया? यह वही चीज़ है जिसका रहमान ने वादा किया था और रसूलों ने सच कहा था।"},{"SurahNumber":36,"VerseNumber":53,"Text":"बस एक ज़ोर की चिंघाड़ होगी। फिर क्या देखेंगे कि वे सबके-सब हमारे सामने उपस्थित कर दिए गए"},{"SurahNumber":36,"VerseNumber":54,"Text":"अब आज किसी जीव पर कुछ भी ज़ुल्म न होगा और तुम्हें बदले में वही मिलेगा जो कुछ तुम करते रहे हो"},{"SurahNumber":36,"VerseNumber":55,"Text":"निश्चय ही जन्नतवाले आज किसी न किसी काम नें व्यस्त आनन्द ले रहे है"},{"SurahNumber":36,"VerseNumber":56,"Text":"वे और उनकी पत्नियों छायों में मसहरियों पर तकिया लगाए हुए है"},{"SurahNumber":36,"VerseNumber":57,"Text":"उनके लिए वहाँ मेवे है। औऱ उनके लिए वह सब कुछ मौजूद है, जिसकी वे माँग करें"},{"SurahNumber":36,"VerseNumber":58,"Text":"(उनपर) सलाम है, दयामय रब का उच्चारित किया हुआ"},{"SurahNumber":36,"VerseNumber":59,"Text":"और ऐ अपराधियों! आज तुम छँटकर अलग हो जाओ"},{"SurahNumber":36,"VerseNumber":60,"Text":"क्या मैंने तुम्हें ताकीद नहीं की थी, ऐ आदम के बेटो! कि शैतान की बन्दगी न करे। वास्तव में वह तुम्हारा खुला शत्रु है"},{"SurahNumber":36,"VerseNumber":61,"Text":"और यह कि मेरी बन्दगी करो? यही सीधा मार्ग है"},{"SurahNumber":36,"VerseNumber":62,"Text":"उसने तो तुममें से बहुत-से गिरोहों को पथभ्रष्ट कर दिया। तो क्या तुम बुद्धि नहीं रखते थे"},{"SurahNumber":36,"VerseNumber":63,"Text":"यह वही जहन्नम है जिसकी तुम्हें धमकी दी जाती रही है"},{"SurahNumber":36,"VerseNumber":64,"Text":"जो इनकार तुम करते रहे हो, उसके बदले में आज इसमें प्रविष्ट हो जाओ।"},{"SurahNumber":36,"VerseNumber":65,"Text":"आज हम उनके मुँह पर मुहर लगा देंगे और उनके हाथ हमसे बोलेंगे और जो कुछ वे कमाते रहे है, उनके पाँव उसकी गवाही देंगे"},{"SurahNumber":36,"VerseNumber":66,"Text":"यदि हम चाहें तो उनकी आँखें मेट दें क्योंकि वे (अपने रूढ़) मार्ग की और लपके हुए है। फिर उन्हें सुझाई कहाँ से देगा"},{"SurahNumber":36,"VerseNumber":67,"Text":"यदि हम चाहें तो उनकी जगह पर ही उनके रूप बिगाड़कर रख दें क्योंकि वे सत्य की ओर न चल सके और वे (गुमराही से) बाज़ नहीं आते।"},{"SurahNumber":36,"VerseNumber":68,"Text":"जिसको हम दीर्धायु देते है, उसको उसकी संरचना में उल्टा फेर देते है। तो क्या वे बुद्धि से काम नहीं लेते"},{"SurahNumber":36,"VerseNumber":69,"Text":"हमने उस (नबी) को कविता नहीं सिखाई और न वह उसके लिए शोभनीय है। वह तो केवल अनुस्मृति और स्पष्ट क़ुरआन है"},{"SurahNumber":36,"VerseNumber":70,"Text":"ताकि वह उसे सचेत कर दे जो जीवन्त हो और इनकार करनेवालों पर (यातना की) बात स्थापित हो जाए"},{"SurahNumber":36,"VerseNumber":71,"Text":"क्या उन्होंने देखा नहीं कि हमने उनके लिए अपने हाथों की बनाई हुई चीज़ों में से चौपाए पैदा किए और अब वे उनके मालिक है"},{"SurahNumber":36,"VerseNumber":72,"Text":"और उन्हें उनके बस में कर दिया कि उनमें से कुछ तो उनकी सवारियाँ हैं और उनमें से कुछ को खाते है।"},{"SurahNumber":36,"VerseNumber":73,"Text":"और उनके लिए उनमें कितने ही लाभ है और पेय भी है। तो क्या वे कृतज्ञता नहीं दिखलाते"},{"SurahNumber":36,"VerseNumber":74,"Text":"उन्होंने अल्लाह से इतर कितने ही उपास्य बना लिए है कि शायद उन्हें मदद पहुँचे।"},{"SurahNumber":36,"VerseNumber":75,"Text":"वे उनकी सहायता करने की सामर्थ्य नहीं रखते, हालाँकि वे (बहुदेववादियों की अपनी स्पष्ट में) उनके लिए उपस्थित सेनाएँ हैं"},{"SurahNumber":36,"VerseNumber":76,"Text":"अतः उनकी बात तुम्हें शोकाकुल न करे। हम जानते है जो कुछ वे छिपाते और जो कुछ व्यक्त करते है"},{"SurahNumber":36,"VerseNumber":77,"Text":"क्या (इनकार करनेवाले) मनुष्य को नहीं देखा कि हमने उसे वीर्य से पैदा किया? फिर क्या देखते है कि वह प्रत्क्षय विरोधी झगड़ालू बन गया"},{"SurahNumber":36,"VerseNumber":78,"Text":"और उसने हमपर फबती कसी और अपनी पैदाइश को भूल गया। कहता है, \"कौन हड्डियों में जान डालेगा, जबकि वे जीर्ण-शीर्ण हो चुकी होंगी"},{"SurahNumber":36,"VerseNumber":79,"Text":"कह दो, \"उनमें वही जाल डालेगा जिसने उनको पहली बार पैदा किया। वह तो प्रत्येक संसृति को भली-भाँति जानता है"},{"SurahNumber":36,"VerseNumber":80,"Text":"वही है जिसने तुम्हारे लिए हरे-भरे वृक्ष से आग पैदा कर दी। तो लगे हो तुम उससे जलाने।"},{"SurahNumber":36,"VerseNumber":81,"Text":"क्या जिसने आकाशों और धरती को पैदा किया उसे इसकी सामर्थ्य नहीं कि उन जैसों को पैदा कर दे? क्यों नहीं, जबकि वह महान स्रष्टा , अत्यन्त ज्ञानवान है"},{"SurahNumber":36,"VerseNumber":82,"Text":"उसका मामला तो बस यह है कि जब वह किसी चीज़ (के पैदा करने) का इरादा करता है तो उससे कहता है, \"हो जा!\" और वह हो जाती है"},{"SurahNumber":36,"VerseNumber":83,"Text":"अतः महिमा है उसकी, जिसके हाथ में हर चीज़ का पूरा अधिकार है। और उसी की ओर तुम लौटकर जाओगे"},{"SurahNumber":37,"VerseNumber":1,"Text":"गवाह है परा जमाकर पंक्तिबद्ध होनेवाले"},{"SurahNumber":37,"VerseNumber":2,"Text":"फिर डाँटनेवाले"},{"SurahNumber":37,"VerseNumber":3,"Text":"फिर यह ज़िक्र करनेवाले"},{"SurahNumber":37,"VerseNumber":4,"Text":"कि तुम्हारा पूज्य-प्रभु अकेला है।"},{"SurahNumber":37,"VerseNumber":5,"Text":"वह आकाशों और धरती और जो कुछ उनके बीच है सबका रब है और पूर्व दिशाओं का भी रब है"},{"SurahNumber":37,"VerseNumber":6,"Text":"हमने दुनिया के आकाश को सजावट अर्थात तारों से सुसज्जित किया, (रात में मुसाफ़िरों को मार्ग दिखाने के लिए)"},{"SurahNumber":37,"VerseNumber":7,"Text":"और प्रत्येक सरकश शैतान से सुरक्षित रखने के लिए"},{"SurahNumber":37,"VerseNumber":8,"Text":"वे (शैतान) \"मलए आला\" की ओर कान नहीं लगा पाते और हर ओर से फेंक मारे जाते है भगाने-धुतकारने के लिए।"},{"SurahNumber":37,"VerseNumber":9,"Text":"और उनके लिए अनवरत यातना है"},{"SurahNumber":37,"VerseNumber":10,"Text":"किन्तु यह और बात है कि कोई कुछ उचक ले, इस दशा में एक तेज़ दहकती उल्का उसका पीछा करती है"},{"SurahNumber":37,"VerseNumber":11,"Text":"अब उनके पूछो कि उनके पैदा करने का काम अधिक कठिन है या उन चीज़ों का, जो हमने पैदा कर रखी है। निस्संदेह हमने उनको लेसकर मिट्टी से पैदा किया।"},{"SurahNumber":37,"VerseNumber":12,"Text":"बल्कि तुम तो आश्चर्य में हो और वे है कि परिहास कर रहे है"},{"SurahNumber":37,"VerseNumber":13,"Text":"और जब उन्हें याद दिलाया जाता है, तो वे याद नहीं करते"},{"SurahNumber":37,"VerseNumber":14,"Text":"और जब कोई निशानी देखते है तो हँसी उड़ाते है"},{"SurahNumber":37,"VerseNumber":15,"Text":"और कहते है, \"यह तो बस एक प्रत्यक्ष जादू है"},{"SurahNumber":37,"VerseNumber":16,"Text":"क्या जब हम मर चुके होंगे और मिट्टी और हड्डियाँ होकर रह जाएँगे, तो क्या फिर हम उठाए जाएँगे"},{"SurahNumber":37,"VerseNumber":17,"Text":"क्या और हमारे पहले के बाप-दादा भी"},{"SurahNumber":37,"VerseNumber":18,"Text":"कह दो, \"हाँ! और तुम अपमानित भी होंगे।"},{"SurahNumber":37,"VerseNumber":19,"Text":"वह तो बस एक झिड़की होगी। फिर क्या देखेंगे कि वे ताकने लगे है"},{"SurahNumber":37,"VerseNumber":20,"Text":"और वे कहेंगे, \"ऐ अफ़सोस हमपर! यह तो बदले का दिन है।"},{"SurahNumber":37,"VerseNumber":21,"Text":"यह वही फ़ैसले का दिन है जिसे तुम झुठलाते रहे हो"},{"SurahNumber":37,"VerseNumber":22,"Text":"(कहा जाएगा) \"एकत्र करो उन लोगों को जिन्होंने ज़ुल्म किया और उनके जोड़ीदारों को भी और उनको भी जिनकी अल्लाह से हटकर वे बन्दगी करते रहे है।"},{"SurahNumber":37,"VerseNumber":23,"Text":"फिर उन सबको भड़कती हुई आग की राह दिखाओ"},{"SurahNumber":37,"VerseNumber":24,"Text":"और तनिक उन्हें ठहराओ, उनसे पूछना है"},{"SurahNumber":37,"VerseNumber":25,"Text":"तुम्हें क्या हो गया, जो तुम एक-दूसरे की सहायता नहीं कर रहे हो"},{"SurahNumber":37,"VerseNumber":26,"Text":"बल्कि वे तो आज बड़े आज्ञाकारी हो गए है"},{"SurahNumber":37,"VerseNumber":27,"Text":"वे एक-दूसरे की ओर रुख़ करके पूछते हुए कहेंगे"},{"SurahNumber":37,"VerseNumber":28,"Text":"तुम तो हमारे पास आते थे दाहिने से (और बाएँ से)"},{"SurahNumber":37,"VerseNumber":29,"Text":"वे कहेंगे, \"नहीं, बल्कि तुम स्वयं ही ईमानवाले न थे"},{"SurahNumber":37,"VerseNumber":30,"Text":"और हमारा तो तुमपर कोई ज़ोर न था, बल्कि तुम स्वयं ही सरकश लोग थे"},{"SurahNumber":37,"VerseNumber":31,"Text":"अन्ततः हमपर हमारे रब की बात सत्यापित होकर रही। निस्संदेह हमें (अपनी करतूत का) मजा़ चखना ही होगा"},{"SurahNumber":37,"VerseNumber":32,"Text":"सो हमने तुम्हे बहकाया। निश्चय ही हम स्वयं बहके हुए थे।"},{"SurahNumber":37,"VerseNumber":33,"Text":"अतः वे सब उस दिन यातना में एक-दूसरे के सह-भागी होंगे"},{"SurahNumber":37,"VerseNumber":34,"Text":"हम अपराधियों के साथ ऐसा ही किया करते है"},{"SurahNumber":37,"VerseNumber":35,"Text":"उनका हाल यह था कि जब उनसे कहा जाता कि \"अल्लाह के सिवा कोई पूज्य-प्रभु नहीं हैं।\" तो वे घमंड में आ जाते थे"},{"SurahNumber":37,"VerseNumber":36,"Text":"और कहते थे, \"क्या हम एक उन्मादी कवि के लिए अपने उपास्यों को छोड़ दें"},{"SurahNumber":37,"VerseNumber":37,"Text":"नहीं, बल्कि वह सत्य लेकर आया है और वह (पिछले) रसूलों की पुष्टि॥ में है।"},{"SurahNumber":37,"VerseNumber":38,"Text":"निश्चय ही तुम दुखद यातना का मज़ा चखोगे।"},{"SurahNumber":37,"VerseNumber":39,"Text":"तुम बदला वही तो पाओगे जो तुम करते हो।"},{"SurahNumber":37,"VerseNumber":40,"Text":"अलबत्ता अल्लाह के उन बन्दों की बात और है, जिनको उसने चुन लिया है"},{"SurahNumber":37,"VerseNumber":41,"Text":"वही लोग है जिनके लिए जानी-बूझी रोज़ी है"},{"SurahNumber":37,"VerseNumber":42,"Text":"स्वादिष्ट फल।"},{"SurahNumber":37,"VerseNumber":43,"Text":"और वे नेमत भरी जन्नतों"},{"SurahNumber":37,"VerseNumber":44,"Text":"में सम्मानपूर्वक होंगे, तख़्तों पर आमने-सामने विराजमान होंगे"},{"SurahNumber":37,"VerseNumber":45,"Text":"उनके बीच विशुद्ध पेय का पात्र फिराया जाएगा"},{"SurahNumber":37,"VerseNumber":46,"Text":"बिलकुल साफ़, उज्जवल, पीनेवालों के लिए सर्वथा सुस्वादु"},{"SurahNumber":37,"VerseNumber":47,"Text":"न उसमें कोई ख़ुमार होगा और न वे उससे निढाल और मदहोश होंगे।"},{"SurahNumber":37,"VerseNumber":48,"Text":"और उनके पास निगाहें बचाए रखनेवाली, सुन्दर आँखोंवाली स्त्रियाँ होंगी"},{"SurahNumber":37,"VerseNumber":49,"Text":"मानो वे सुरक्षित अंडे है"},{"SurahNumber":37,"VerseNumber":50,"Text":"फिर वे एक-दूसरे की ओर रुख़ करके आपस में पूछेंगे"},{"SurahNumber":37,"VerseNumber":51,"Text":"उनमें से एक कहनेवाला कहेगा, \"मेरा एक साथी था"},{"SurahNumber":37,"VerseNumber":52,"Text":"जो कहा करता था क्या तुम भी पुष्टि करनेवालों में से हो"},{"SurahNumber":37,"VerseNumber":53,"Text":"क्या जब हम मर चुके होंगे और मिट्टी और हड्डियाँ होकर रह जाएँगे, तो क्या हम वास्तव में बदला पाएँगे"},{"SurahNumber":37,"VerseNumber":54,"Text":"वह कहेगा, \"क्या तुम झाँककर देखोगे"},{"SurahNumber":37,"VerseNumber":55,"Text":"फिर वह झाँकेगा तो उसे भड़कती हुई आग के बीच में देखेगा"},{"SurahNumber":37,"VerseNumber":56,"Text":"कहेगा, \"अल्लाह की क़सम! तुम तो मुझे तबाह ही करने को थे"},{"SurahNumber":37,"VerseNumber":57,"Text":"यदि मेरे रब की अनुकम्पा न होती तो अवश्य ही मैं भी पकड़कर हाज़िर किए गए लोगों में से होता"},{"SurahNumber":37,"VerseNumber":58,"Text":"है ना अब ऐसा कि हम मरने के नहीं।"},{"SurahNumber":37,"VerseNumber":59,"Text":"हमें जो मृत्यु आनी थी वह बस पहले आ चुकी। और हमें कोई यातना ही दी जाएगी"},{"SurahNumber":37,"VerseNumber":60,"Text":"निश्चय ही यही बड़ी सफलता है"},{"SurahNumber":37,"VerseNumber":61,"Text":"ऐसी की चीज़ के लिए कर्म करनेवालों को कर्म करना चाहिए"},{"SurahNumber":37,"VerseNumber":62,"Text":"क्या वह आतिथ्य अच्छा है या 'ज़क़्क़ूम' का वृक्ष"},{"SurahNumber":37,"VerseNumber":63,"Text":"निश्चय ही हमने उस (वृक्ष) को ज़ालिमों के लिए परीक्षा बना दिया है"},{"SurahNumber":37,"VerseNumber":64,"Text":"वह एक वृक्ष है जो भड़कती हुई आग की तह से निकलता है"},{"SurahNumber":37,"VerseNumber":65,"Text":"उसके गाभे मानो शैतानों के सिर (साँपों के फन) है"},{"SurahNumber":37,"VerseNumber":66,"Text":"तो वे उसे खाएँगे और उसी से पेट भरेंगे"},{"SurahNumber":37,"VerseNumber":67,"Text":"फिर उनके लिए उसपर खौलते हुए पानी का मिश्रण होगा"},{"SurahNumber":37,"VerseNumber":68,"Text":"फिर उनकी वापसी भड़कती हुई आग की ओर होगी"},{"SurahNumber":37,"VerseNumber":69,"Text":"निश्चय ही उन्होंने अपने बाप-दादा को पथभ्रष्ट॥ पाया।"},{"SurahNumber":37,"VerseNumber":70,"Text":"फिर वे उन्हीं के पद-चिन्हों पर दौड़ते रहे"},{"SurahNumber":37,"VerseNumber":71,"Text":"और उनसे पहले भी पूर्ववर्ती लोगों में अधिकांश पथभ्रष्ट हो चुके है"},{"SurahNumber":37,"VerseNumber":72,"Text":"हमने उनमें सचेत करनेवाले भेजे थे।"},{"SurahNumber":37,"VerseNumber":73,"Text":"तो अब देख लो उन लोगों का कैसा परिणाम हुआ, जिन्हे सचेत किया गया था"},{"SurahNumber":37,"VerseNumber":74,"Text":"अलबत्ता अल्लाह के बन्दों की बात और है, जिनको उसने चुन लिया है"},{"SurahNumber":37,"VerseNumber":75,"Text":"नूह ने हमको पुकारा था, तो हम कैसे अच्छे है निवेदन स्वीकार करनेवाले"},{"SurahNumber":37,"VerseNumber":76,"Text":"हमने उसे और उसके लोगों को बड़ी घुटन और बेचैनी से छुटकारा दिया"},{"SurahNumber":37,"VerseNumber":77,"Text":"और हमने उसकी सतति (औलाद व अनुयायी) ही को बाक़ी रखा"},{"SurahNumber":37,"VerseNumber":78,"Text":"और हमने पीछे आनेवाली नस्लों में उसका अच्छा ज़िक्र छोड़ा"},{"SurahNumber":37,"VerseNumber":79,"Text":"कि \"सलाम है नूह पर सम्पूर्ण संसारवालों में"},{"SurahNumber":37,"VerseNumber":80,"Text":"निस्संदेह हम उत्तमकारों को ऐसा बदला देते है"},{"SurahNumber":37,"VerseNumber":81,"Text":"निश्चय ही वह हमारे ईमानवाले बन्दों में से था"},{"SurahNumber":37,"VerseNumber":82,"Text":"फिर हमने दूसरो को डूबो दिया।"},{"SurahNumber":37,"VerseNumber":83,"Text":"और इबराहीम भी उसी के सहधर्मियों में से था।"},{"SurahNumber":37,"VerseNumber":84,"Text":"याद करो, जब वह अपने रब के समक्ष भला-चंगा हृदय लेकर आया"},{"SurahNumber":37,"VerseNumber":85,"Text":"जबकि उसने अपने बाप और अपनी क़ौम के लोगों से कहा, \"तुम किस चीज़ की पूजा करते हो"},{"SurahNumber":37,"VerseNumber":86,"Text":"क्या अल्लाह से हटकर मनघड़ंत उपास्यों को चाह रहे हो"},{"SurahNumber":37,"VerseNumber":87,"Text":"आख़िर सारे संसार के रब के विषय में तुम्हारा क्या गुमान है"},{"SurahNumber":37,"VerseNumber":88,"Text":"फिर उसने एक दृष्टि तारों पर डाली"},{"SurahNumber":37,"VerseNumber":89,"Text":"और कहा, \"मैं तो निढाल हूँ।"},{"SurahNumber":37,"VerseNumber":90,"Text":"अतएव वे उसे छोड़कर चले गए पीठ फेरकर"},{"SurahNumber":37,"VerseNumber":91,"Text":"फिर वह आँख बचाकर उनके देवताओं की ओर गया और कहा, \"क्या तुम खाते नहीं"},{"SurahNumber":37,"VerseNumber":92,"Text":"तुम्हें क्या हुआ है कि तुम बोलते नहीं"},{"SurahNumber":37,"VerseNumber":93,"Text":"फिर वह भरपूर हाथ मारते हुए उनपर पिल पड़ा"},{"SurahNumber":37,"VerseNumber":94,"Text":"फिर वे लोग झपटते हुए उसकी ओर आए"},{"SurahNumber":37,"VerseNumber":95,"Text":"उसने कहा, \"क्या तुम उनको पूजते हो, जिन्हें स्वयं तराशते हो"},{"SurahNumber":37,"VerseNumber":96,"Text":"जबकि अल्लाह ने तुम्हे भी पैदा किया है और उनको भी, जिन्हें तुम बनाते हो"},{"SurahNumber":37,"VerseNumber":97,"Text":"वे बोले, \"उनके लिए एक मकान (अर्थात अग्नि-कुंड) तैयार करके उसे भड़कती आग में डाल दो"},{"SurahNumber":37,"VerseNumber":98,"Text":"अतः उन्होंने उसके साथ एक चाल चलनी चाही, किन्तु हमने उन्हीं को नीचा दिखा दिया"},{"SurahNumber":37,"VerseNumber":99,"Text":"उसने कहा, \"मैं अपने रब की ओर जा रहा हूँ, वह मेरा मार्गदर्शन करेगा"},{"SurahNumber":37,"VerseNumber":100,"Text":"ऐ मेरे रब! मुझे कोई नेक संतान प्रदान कर।"},{"SurahNumber":37,"VerseNumber":101,"Text":"तो हमने उसे एक सहनशील पुत्र की शुभ सूचना दी"},{"SurahNumber":37,"VerseNumber":102,"Text":"फिर जब वह उसके साथ दौड़-धूप करने की अवस्था को पहुँचा तो उसने कहा, \"ऐ मेरे प्रिय बेटे! मैं स्वप्न में देखता हूँ कि तुझे क़ुरबान कर रहा हूँ। तो अब देख, तेरा क्या विचार है?\" उसने कहा, \"ऐ मेरे बाप! जो कुछ आपको आदेश दिया जा रहा है उसे कर डालिए। अल्लाह ने चाहा तो आप मुझे धैर्यवान पाएँगे।"},{"SurahNumber":37,"VerseNumber":103,"Text":"अन्ततः जब दोनों ने अपने आपको (अल्लाह के आगे) झुका दिया और उसने (इबाराहीम ने) उसे कनपटी के बल लिटा दिया (तो उस समय क्या दृश्य रहा होगा, सोचो)"},{"SurahNumber":37,"VerseNumber":104,"Text":"और हमने उसे पुकारा, \"ऐ इबराहीम"},{"SurahNumber":37,"VerseNumber":105,"Text":"तूने स्वप्न को सच कर दिखाया। निस्संदेह हम उत्तमकारों को इसी प्रकार बदला देते है।"},{"SurahNumber":37,"VerseNumber":106,"Text":"निस्संदेह यह तो एक खुली हूई परीक्षा थी"},{"SurahNumber":37,"VerseNumber":107,"Text":"और हमने उसे (बेटे को) एक बड़ी क़ुरबानी के बदले में छुड़ा लिया"},{"SurahNumber":37,"VerseNumber":108,"Text":"और हमने पीछे आनेवाली नस्लों में उसका ज़िक्र छोड़ा"},{"SurahNumber":37,"VerseNumber":109,"Text":"कि \"सलाम है इबराहीम पर।"},{"SurahNumber":37,"VerseNumber":110,"Text":"उत्तमकारों को हम ऐसा ही बदला देते है"},{"SurahNumber":37,"VerseNumber":111,"Text":"निश्चय ही वह हमारे ईमानवाले बन्दों में से था"},{"SurahNumber":37,"VerseNumber":112,"Text":"और हमने उसे इसहाक़ की शुभ सूचना दी, अच्छों में से एक नबी"},{"SurahNumber":37,"VerseNumber":113,"Text":"और हमने उसे और इसहाक़ को बरकत दी। और उन दोनों की संतति में कोई तो उत्तमकार है और कोई अपने आप पर खुला ज़ुल्म करनेवाला"},{"SurahNumber":37,"VerseNumber":114,"Text":"और हम मूसा और हारून पर भी उपकार कर चुके है"},{"SurahNumber":37,"VerseNumber":115,"Text":"और हमने उन्हें और उनकी क़ौम को बड़ी घुटन और बेचैनी से छुटकारा दिया"},{"SurahNumber":37,"VerseNumber":116,"Text":"हमने उनकी सहायता की, तो वही प्रभावी रहे"},{"SurahNumber":37,"VerseNumber":117,"Text":"हमने उनको अत्यन्त स्पष्टा किताब प्रदान की।"},{"SurahNumber":37,"VerseNumber":118,"Text":"और उन्हें सीधा मार्ग दिखाया"},{"SurahNumber":37,"VerseNumber":119,"Text":"और हमने पीछे आनेवाली नस्लों में उसका अच्छा ज़िक्र छोड़ा"},{"SurahNumber":37,"VerseNumber":120,"Text":"कि \"सलाम है मूसा और हारून पर"},{"SurahNumber":37,"VerseNumber":121,"Text":"निस्संदेह हम उत्तमकारों को ऐसा बदला देते है"},{"SurahNumber":37,"VerseNumber":122,"Text":"निश्चय ही वे दोनों हमारे ईमानवाले बन्दों में से थे"},{"SurahNumber":37,"VerseNumber":123,"Text":"और निस्संदेह इलयास भी रसूलों में से था।"},{"SurahNumber":37,"VerseNumber":124,"Text":"याद करो, जब उसने अपनी क़ौम के लोगों से कहा, \"क्या तुम डर नहीं रखते"},{"SurahNumber":37,"VerseNumber":125,"Text":"क्या तुम 'बअत' (देवता) को पुकारते हो और सर्वोत्तम सृष्टा। को छोड़ देते हो"},{"SurahNumber":37,"VerseNumber":126,"Text":"अपने रब और अपने अगले बाप-दादा के रब, अल्लाह को"},{"SurahNumber":37,"VerseNumber":127,"Text":"किन्तु उन्होंने उसे झुठला दिया। सौ वे निश्चय ही पकड़कर हाज़िर किए जाएँगे"},{"SurahNumber":37,"VerseNumber":128,"Text":"अल्लाह के बन्दों की बात और है, जिनको उसने चुन लिया है"},{"SurahNumber":37,"VerseNumber":129,"Text":"और हमने पीछे आनेवाली नस्लों में उसका अच्छा ज़िक्र छोड़ा"},{"SurahNumber":37,"VerseNumber":130,"Text":"कि \"सलाम है इलयास पर"},{"SurahNumber":37,"VerseNumber":131,"Text":"निस्संदेह हम उत्तमकारों को ऐसा ही बदला देते है"},{"SurahNumber":37,"VerseNumber":132,"Text":"निश्चय ही वह हमारे ईमानवाले बन्दों में से था"},{"SurahNumber":37,"VerseNumber":133,"Text":"और निश्चय ही लूत भी रसूलों में से था"},{"SurahNumber":37,"VerseNumber":134,"Text":"याद करो, जब हमने उसे और उसके सभी लोगों को बचा लिया"},{"SurahNumber":37,"VerseNumber":135,"Text":"सिवाय एक बुढ़िया के, जो पीछे रह जानेवालों में से थी"},{"SurahNumber":37,"VerseNumber":136,"Text":"फिर दूसरों को हमने तहस-नहस करके रख दिया"},{"SurahNumber":37,"VerseNumber":137,"Text":"और निस्संदेह तुम उनपर (उनके क्षेत्र) से गुज़रते हो कभी प्रातः करते हुए"},{"SurahNumber":37,"VerseNumber":138,"Text":"और रात में भी। तो क्या तुम बुद्धि से काम नहीं लेते"},{"SurahNumber":37,"VerseNumber":139,"Text":"और निस्संदेह यूनुस भी रसूलो में से था"},{"SurahNumber":37,"VerseNumber":140,"Text":"याद करो, जब वह भरी नौका की ओर भाग निकला"},{"SurahNumber":37,"VerseNumber":141,"Text":"फिर पर्ची डालने में शामिल हुआ और उसमें मात खाई"},{"SurahNumber":37,"VerseNumber":142,"Text":"फिर उसे मछली ने निगल लिया और वह निन्दनीय दशा में ग्रस्त हो गया था।"},{"SurahNumber":37,"VerseNumber":143,"Text":"अब यदि वह तसबीह करनेवाला न होता"},{"SurahNumber":37,"VerseNumber":144,"Text":"तो उसी के भीतर उस दिन तक पड़ा रह जाता, जबकि लोग उठाए जाएँगे।"},{"SurahNumber":37,"VerseNumber":145,"Text":"अन्ततः हमने उसे इस दशा में कि वह निढ़ाल था, साफ़ मैदान में डाल दिया।"},{"SurahNumber":37,"VerseNumber":146,"Text":"हमने उसपर बेलदार वृक्ष उगाया था"},{"SurahNumber":37,"VerseNumber":147,"Text":"और हमने उसे एक लाख या उससे अधिक (लोगों) की ओर भेजा"},{"SurahNumber":37,"VerseNumber":148,"Text":"फिर वे ईमान लाए तो हमने उन्हें एक अवधि कर सुख भोगने का अवसर दिया।"},{"SurahNumber":37,"VerseNumber":149,"Text":"अब उनसे पूछो, \"क्या तुम्हारे रब के लिए तो बेटियाँ हों और उनके अपने लिए बेटे"},{"SurahNumber":37,"VerseNumber":150,"Text":"क्या हमने फ़रिश्तों को औरतें बनाया और यह उनकी आँखों देखी बात हैं"},{"SurahNumber":37,"VerseNumber":151,"Text":"सुन लो, निश्चय ही वे अपनी मनघड़ंत कहते है"},{"SurahNumber":37,"VerseNumber":152,"Text":"कि \"अल्लाह के औलाद हुई है!\" निश्चय ही वे झूठे है।"},{"SurahNumber":37,"VerseNumber":153,"Text":"क्या उसने बेटों की अपेक्षा बेटियाँ चुन ली है"},{"SurahNumber":37,"VerseNumber":154,"Text":"तुम्हें क्या हो गया है? तुम कैसा फ़ैसला करते हो"},{"SurahNumber":37,"VerseNumber":155,"Text":"तो क्या तुम होश से काम नहीं लेते"},{"SurahNumber":37,"VerseNumber":156,"Text":"क्या तुम्हारे पास कोई स्पष्ट प्रमाण है"},{"SurahNumber":37,"VerseNumber":157,"Text":"तो लाओ अपनी किताब, यदि तुम सच्चे हो"},{"SurahNumber":37,"VerseNumber":158,"Text":"उन्होंने अल्लाह और जिन्नों के बीच नाता जोड़ रखा है, हालाँकि जिन्नों को भली-भाँति मालूम है कि वे अवश्य पकड़कर हाज़िर किए जाएँगे"},{"SurahNumber":37,"VerseNumber":159,"Text":"महान और उच्च है अल्लाह उससे, जो वे बयान करते है।"},{"SurahNumber":37,"VerseNumber":160,"Text":"अल्लाह के उन बन्दों की बात और है, जिन्हें उसने चुन लिया"},{"SurahNumber":37,"VerseNumber":161,"Text":"अतः तुम और जिनको तुम पूजते हो वे"},{"SurahNumber":37,"VerseNumber":162,"Text":"तुम सब अल्लाह के विरुद्ध किसी को बहका नहीं सकते"},{"SurahNumber":37,"VerseNumber":163,"Text":"सिवाय उसके जो जहन्नम की भड़कती आग में पड़ने ही वाला हो"},{"SurahNumber":37,"VerseNumber":164,"Text":"और हमारी ओर से उसके लिए अनिवार्यतः एक ज्ञात और नियत स्थान है"},{"SurahNumber":37,"VerseNumber":165,"Text":"और हम ही पंक्तिबद्ध करते है।"},{"SurahNumber":37,"VerseNumber":166,"Text":"और हम ही महानता बयान करते है"},{"SurahNumber":37,"VerseNumber":167,"Text":"वे तो कहा करते थे"},{"SurahNumber":37,"VerseNumber":168,"Text":"यदि हमारे पास पिछलों की कोई शिक्षा होती"},{"SurahNumber":37,"VerseNumber":169,"Text":"तो हम अल्लाह के चुने हुए बन्दे होते।"},{"SurahNumber":37,"VerseNumber":170,"Text":"किन्तु उन्होंने इनकार कर दिया, तो अब जल्द ही वे जान लेंगे"},{"SurahNumber":37,"VerseNumber":171,"Text":"और हमारे अपने उन बन्दों के हक़ में, जो रसूल बनाकर भेजे गए, हमारी बात पहले ही निश्चित हो चुकी है"},{"SurahNumber":37,"VerseNumber":172,"Text":"कि निश्चय ही उन्हीं की सहायता की जाएगी।"},{"SurahNumber":37,"VerseNumber":173,"Text":"और निश्चय ही हमारी सेना ही प्रभावी रहेगी"},{"SurahNumber":37,"VerseNumber":174,"Text":"अतः एक अवधि तक के लिए उनसे रुख़ फेर लो"},{"SurahNumber":37,"VerseNumber":175,"Text":"और उन्हें देखते रहो। वे भी जल्द ही (अपना परिणाम) देख लेंगे"},{"SurahNumber":37,"VerseNumber":176,"Text":"क्या वे हमारी यातना के लिए जल्दी मचा रहे हैं"},{"SurahNumber":37,"VerseNumber":177,"Text":"तो जब वह उनके आँगन में उतरेगी तो बड़ी ही बुरी सुबह होगी उन लोगों की, जिन्हें सचेत किया जा चुका है"},{"SurahNumber":37,"VerseNumber":178,"Text":"एक अवधि तक के लिए उनसे रुख़ फेर लो"},{"SurahNumber":37,"VerseNumber":179,"Text":"और देखते रहो, वे जल्द ही देख लेंगे"},{"SurahNumber":37,"VerseNumber":180,"Text":"महान और उच्च है तुम्हारा रब, प्रताप का स्वामी, उन बातों से जो वे बताते है"},{"SurahNumber":37,"VerseNumber":181,"Text":"और सलाम है रसूलों पर"},{"SurahNumber":37,"VerseNumber":182,"Text":"औऱ सब प्रशंसा अल्लाह, सारे संसार के रब के लिए है"},{"SurahNumber":38,"VerseNumber":1,"Text":"साद। क़सम है, याददिहानी-वाले क़ुरआन की (जिसमें कोई कमी नहीं कि धर्मविरोधी सत्य को न समझ सकें)"},{"SurahNumber":38,"VerseNumber":2,"Text":"बल्कि जिन्होंने इनकार किया वे गर्व और विरोध में पड़े हुए है"},{"SurahNumber":38,"VerseNumber":3,"Text":"उनसे पहले हमने कितनी ही पीढ़ियों को विनष्ट किया, तो वे लगे पुकारने। किन्तु वह समय हटने-बचने का न था"},{"SurahNumber":38,"VerseNumber":4,"Text":"उन्होंने आश्चर्य किया इसपर कि उनके पास उन्हीं में से एक सचेतकर्ता आया और इनकार करनेवाले कहने लगे, \"यह जादूगर है बड़ा झूठा"},{"SurahNumber":38,"VerseNumber":5,"Text":"क्या उसने सारे उपास्यों को अकेला एक उपास्य ठहरा दिया? निस्संदेह यह तो बहुत अचम्भेवाली चीज़ है"},{"SurahNumber":38,"VerseNumber":6,"Text":"और उनके सरदार (यह कहते हुए) चल खड़े हुए कि \"चलते रहो और अपने उपास्यों पर जमें रहो। निस्संदेह यह वांछिच चीज़ है"},{"SurahNumber":38,"VerseNumber":7,"Text":"यह बात तो हमने पिछले धर्म में सुनी ही नहीं। यह तो बस मनघड़त है"},{"SurahNumber":38,"VerseNumber":8,"Text":"क्या हम सबमें से (चुनकर) इसी पर अनुस्मृति अवतरित हुई है?\" नहीं, बल्कि वे मेरी अनुस्मृति के विषय में संदेह में है, बल्कि उन्होंने अभी तक मेरी यातना का मज़ा चखा ही नहीं है"},{"SurahNumber":38,"VerseNumber":9,"Text":"या, तेरे प्रभुत्वशाली, बड़े दाता रब की दयालुता के ख़ज़ाने उनके पास है"},{"SurahNumber":38,"VerseNumber":10,"Text":"या, आकाशों और धरती और जो कुछ उनके बीच है, उन सबकी बादशाही उन्हीं की है? फिर तो चाहिए कि वे रस्सियों द्वारा ऊपर चढ़ जाए"},{"SurahNumber":38,"VerseNumber":11,"Text":"वह एक साधारण सेना है (विनष्ट होनेवाले) दलों में से, वहाँ मात खाना जिसकी नियति है"},{"SurahNumber":38,"VerseNumber":12,"Text":"उनसे पहले नूह की क़ौम और आद और मेखोंवाले फ़िरऔन ने झुठलाया"},{"SurahNumber":38,"VerseNumber":13,"Text":"और समूद और लूत की क़ौम और 'ऐकावाले' भी, ये है वे दल"},{"SurahNumber":38,"VerseNumber":14,"Text":"उनमें से प्रत्येक ने रसूलों को झुठलाया, तो मेरी ओर से दंड अवश्यम्भावी होकर रहा"},{"SurahNumber":38,"VerseNumber":15,"Text":"इन्हें बस एक चीख की प्रतीक्षा है जिसमें तनिक भी अवकाश न होगा"},{"SurahNumber":38,"VerseNumber":16,"Text":"वे कहते है, \"ऐ हमारे रब! हिसाब के दिन से पहले ही शीघ्र हमारा हिस्सा दे दे।"},{"SurahNumber":38,"VerseNumber":17,"Text":"वे जो कुछ कहते है उसपर धैर्य से काम लो और ज़ोर व शक्तिवाले हमारे बन्दे दाऊद को याद करो। निश्चय ही वह (अल्लाह की ओर) बहुत रुजू करनेवाला था"},{"SurahNumber":38,"VerseNumber":18,"Text":"हमने पर्वतों को उसके साथ वशीभूत कर दिया था कि प्रातःकाल और सन्ध्य समय तसबीह करते रहे।"},{"SurahNumber":38,"VerseNumber":19,"Text":"और पक्षियों को भी, जो एकत्र हो जाते थे। प्रत्येक उसके आगे रुजू रहता"},{"SurahNumber":38,"VerseNumber":20,"Text":"हमने उसका राज्य सुदृढ़ कर दिया था और उसे तत्वदर्शिता प्रदान की थी और निर्णायक बात कहने की क्षमता प्रदान की थी"},{"SurahNumber":38,"VerseNumber":21,"Text":"और क्या तुम्हें उन विवादियों की ख़बर पहुँची है? जब वे दीवार पर चढ़कर मेहराब (एकान्त कक्ष) मे आ पहुँचे"},{"SurahNumber":38,"VerseNumber":22,"Text":"जब वे दाऊद के पास पहुँचे तो वह उनसे सहम गया। वे बोले, \"डरिए नहीं, हम दो विवादी हैं। हममें से एक ने दूसरे पर ज़्यादती की है; तो आप हमारे बीच ठीक-ठीक फ़ैसला कर दीजिए। और बात को दूर न डालिए और हमें ठीक मार्ग बता दीजिए"},{"SurahNumber":38,"VerseNumber":23,"Text":"यह मेरा भाई है। इसके पास निन्यानबे दुंबियाँ है और मेरे पास एक दुंबी है। अब इसका कहना है कि इसे भी मुझे सौप दे और बातचीत में इसने मुझे दबा लिया।"},{"SurahNumber":38,"VerseNumber":24,"Text":"उसने कहा, \"इसने अपनी दुंबियों के साथ तेरी दुंबी को मिला लेने की माँग करके निश्चय ही तुझपर ज़ुल्म किया है। और निस्संदेह बहुत-से साथ मिलकर रहनेवाले एक-दूसरे पर ज़्यादती करते है, सिवाय उन लोगों के जो ईमान लाए और उन्होंने अच्छे कर्म किए। किन्तु ऐसे लोग थोड़े ही है।\" अब दाऊद समझ गया कि यह तो हमने उसे परीक्षा में डाला है। अतः उसने अपने रब से क्षमा-याचना की और झुककर (सीधे सजदे में) गिर पड़ा और रुजू हुआ"},{"SurahNumber":38,"VerseNumber":25,"Text":"तो हमने उसका वह क़सूर माफ़ कर दिया। और निश्चय ही हमारे यहाँ उसके लिए अनिवार्यतः सामीप्य और उत्तम ठिकाना है"},{"SurahNumber":38,"VerseNumber":26,"Text":"ऐ दाऊद! हमने धरती में तुझे ख़लीफ़ा (उत्तराधिकारी) बनाया है। अतः तू लोगों के बीच हक़ के साथ फ़ैसला करना और अपनी इच्छा का अनुपालन न करना कि वह तुझे अल्लाह के मार्ग से भटका दे। जो लोग अल्लाह के मार्ग से भटकते है, निश्चय ही उनके लिए कठोर यातना है, क्योंकि वे हिसाब के दिन को भूले रहे।"},{"SurahNumber":38,"VerseNumber":27,"Text":"हमने आकाश और धरती को और जो कुछ उनके बीच है, व्यर्थ नहीं पैदा किया। यह तो उन लोगों का गुमान है जिन्होंने इनकार किया। अतः आग में झोंके जाने के कारण इनकार करनेवालों की बड़ी दुर्गति है"},{"SurahNumber":38,"VerseNumber":28,"Text":"(क्या हम उनको जो समझते है कि जगत की संरचना व्यर्थ नहीं है, उनके समान कर देंगे जो जगत को निरर्थक मानते है।) या हम उन लोगों को जो ईमान लाए और उन्होंने अच्छे कर्म किए, उनके समान कर देंगे जो धरती में बिगाड़ पैदा करते है; या डर रखनेवालों को हम दुराचारियों जैसा कर देंगे"},{"SurahNumber":38,"VerseNumber":29,"Text":"यह एक इसकी आयतों पर सोच-विचार करें और ताकि बुद्धि और समझवाले इससे शिक्षा ग्रहण करें।"},{"SurahNumber":38,"VerseNumber":30,"Text":"और हमने दाऊद को सुलैमान प्रदान किया। वह कितना अच्छा बन्दा था! निश्चय ही वह बहुत ही रुजू रहनेवाला था।"},{"SurahNumber":38,"VerseNumber":31,"Text":"याद करो, जबकि सन्ध्या समय उसके सामने सधे हुए द्रुतगामी घोड़े हाज़िर किए गए"},{"SurahNumber":38,"VerseNumber":32,"Text":"तो उसने कहा, \"मैंने इनके प्रति प्रेम अपने रब की याद के कारण अपनाया है।\" यहाँ तक कि वे (घोड़े) ओट में छिप गए"},{"SurahNumber":38,"VerseNumber":33,"Text":"उन्हें मेरे पास वापस लाओ!\" फिर वह उनकी पिंडलियों और गरदनों पर हाथ फेरने लगा"},{"SurahNumber":38,"VerseNumber":34,"Text":"निश्चय ही हमने सुलैमान को भी परीक्षा में डाला। और हमने उसके तख़्त पर एक धड़ डाल दिया। फिर वह रुजू हुआ"},{"SurahNumber":38,"VerseNumber":35,"Text":"उसने कहा, \"ऐ मेरे रब! मुझे क्षमा कर दे और मुझे वह राज्य प्रदान कर, जो मेरे पश्चात किसी के लिए शोभनीय न हो। निश्चय ही तू बड़ा दाता है।"},{"SurahNumber":38,"VerseNumber":36,"Text":"तब हमने वायु को उसके लिए वशीभूत कर दिया, जो उसके आदेश से, जहाँ वह पहुँचना चाहता, सरलतापूर्वक चलती थी"},{"SurahNumber":38,"VerseNumber":37,"Text":"और शैतानों को भी (वशीभुत कर दिया), प्रत्येक निर्माता और ग़ोताख़ोर को"},{"SurahNumber":38,"VerseNumber":38,"Text":"और दूसरों को भी जो ज़जीरों में जकड़े हुए रहत"},{"SurahNumber":38,"VerseNumber":39,"Text":"यह हमारी बेहिसाब देन है। अब एहसान करो या रोको।"},{"SurahNumber":38,"VerseNumber":40,"Text":"और निश्चय ही हमारे यहाँ उसके लिए अनिवार्यतः समीप्य और उत्तम ठिकाना है"},{"SurahNumber":38,"VerseNumber":41,"Text":"हमारे बन्दे अय्यूब को भी याद करो, जब उसने अपने रब को पुकारा कि \"शैतान ने मुझे दुख और पीड़ा पहुँचा रखी है।"},{"SurahNumber":38,"VerseNumber":42,"Text":"अपना पाँव (धरती पर) मार, यह है ठंडा (पानी) नहाने को और पीने को।"},{"SurahNumber":38,"VerseNumber":43,"Text":"और हमने उसे उसके परिजन दिए और उनके साथ वैसे ही और भी; अपनी ओर से दयालुता के रूप में और बुद्धि और समझ रखनेवालों के लिए शिक्षा के रूप में।"},{"SurahNumber":38,"VerseNumber":44,"Text":"और अपने हाथ में तिनकों का एक मुट्ठा ले और उससे मार और अपनी क़सम न तोड़।\" निश्चय ही हमने उसे धैर्यवान पाया, क्या ही अच्छा बन्दा! निस्संदेह वह बड़ा ही रुजू रहनेवाला था"},{"SurahNumber":38,"VerseNumber":45,"Text":"हमारे बन्दों, इबराहीम और इसहाक़ और याक़ूब को भी याद करो, जो हाथों (शक्ति) और निगाहोंवाले (ज्ञान-चक्षुवाले) थे"},{"SurahNumber":38,"VerseNumber":46,"Text":"निस्संदेह हमने उन्हें एक विशिष्ट बात के लिए चुन लिया था और वह वास्तविक घर (आख़िरत) की याद थी"},{"SurahNumber":38,"VerseNumber":47,"Text":"और निश्चय ही वे हमारे यहाँ चुने हुए नेक लोगों में से है"},{"SurahNumber":38,"VerseNumber":48,"Text":"इसमाईल और अल-यसअ और ज़ुलकिफ़्ल को भी याद करो। इनमें से प्रत्येक ही अच्छा रहा है"},{"SurahNumber":38,"VerseNumber":49,"Text":"यह एक अनुस्मृति है। और निश्चय ही डर रखनेवालों के लिए अच्छा ठिकाना है"},{"SurahNumber":38,"VerseNumber":50,"Text":"सदैव रहने के बाग़ है, जिनके द्वार उनके लिए खुले होंगे"},{"SurahNumber":38,"VerseNumber":51,"Text":"उनमें वे तकिया लगाए हुए होंगे। वहाँ वे बहुत-से मेवे और पेय मँगवाते होंगे"},{"SurahNumber":38,"VerseNumber":52,"Text":"और उनके पास निगाहें बचाए रखनेवाली स्त्रियाँ होंगी, जो समान अवस्था की होंगी"},{"SurahNumber":38,"VerseNumber":53,"Text":"यह है वह चीज़, जिसका हिसाब के दिन के लिए तुमसे वादा किया जाता है"},{"SurahNumber":38,"VerseNumber":54,"Text":"यह हमारा दिया है, जो कभी समाप्त न होगा"},{"SurahNumber":38,"VerseNumber":55,"Text":"एक और यह है, किन्तु सरकशों के लिए बहुत बुरा ठिकाना है"},{"SurahNumber":38,"VerseNumber":56,"Text":"जहन्नम, जिसमें वे प्रवेश करेंगे। तो वह बहुत ही बुरा विश्राम-स्थल है"},{"SurahNumber":38,"VerseNumber":57,"Text":"यह है, अब उन्हें इसे चखना है - खौलता हुआ पानी और रक्तयुक्त पीप"},{"SurahNumber":38,"VerseNumber":58,"Text":"और इसी प्रकार की दूसरी और भी चीज़ें"},{"SurahNumber":38,"VerseNumber":59,"Text":"यह एक भीड़ है जो तुम्हारे साथ घुसी चली आ रही है। कोई आवभगत उनके लिए नहीं। वे तो आग में पड़नेवाले है।"},{"SurahNumber":38,"VerseNumber":60,"Text":"वे कहेंगे, \"नहीं, तुम नहीं। तुम्हारे लिए कोई आवभगत नहीं। तुम्ही यह हमारे आगे लाए हो। तो बहुत ही बुरी है यह ठहरने की जगह"},{"SurahNumber":38,"VerseNumber":61,"Text":"वे कहेंगे, \"ऐ हमारे रब! जो हमारे आगे यह (मुसीबत) लाया उसे आग में दोहरी यातना दे"},{"SurahNumber":38,"VerseNumber":62,"Text":"और वे कहेंगे, \"क्या बात है कि हम उन लोगों को नहीं देखते जिनकी गणना हम बुरों में करते थे"},{"SurahNumber":38,"VerseNumber":63,"Text":"क्या हमने यूँ ही उनका मज़ाक बनाया था, यह उनसे निगाहें चूक गई हैं"},{"SurahNumber":38,"VerseNumber":64,"Text":"निस्संदेह आग में पड़नेवालों का यह आपस का झगड़ा तो अवश्य होना है"},{"SurahNumber":38,"VerseNumber":65,"Text":"कह दो, \"मैं तो बस एक सचेत करनेवाला हूँ। कोई पूज्य-प्रभु नहीं सिवाय अल्लाह के, जो अकेला है, सबपर क़ाबू रखनेवाला"},{"SurahNumber":38,"VerseNumber":66,"Text":"आकाशों और धरती का रब है, और जो कुछ इन दोनों के बीच है उसका भी, अत्यन्त प्रभुत्वशाली, बड़ा क्षमाशील।"},{"SurahNumber":38,"VerseNumber":67,"Text":"कह दो, \"वह एक बड़ी ख़बर है, ‘"},{"SurahNumber":38,"VerseNumber":68,"Text":"जिसे तुम ध्यान में नहीं ला रहे हो"},{"SurahNumber":38,"VerseNumber":69,"Text":"मुझे 'मलए आला' (ऊपरी लोक के फ़रिश्तों) का कोई ज्ञान नहीं था, जब वे वाद-विवाद कर रहे थे"},{"SurahNumber":38,"VerseNumber":70,"Text":"मेरी ओर तो बस इसलिए प्रकाशना की जाती है कि मैं खुल्लम-खुल्ला सचेत करनेवाला हूँ।"},{"SurahNumber":38,"VerseNumber":71,"Text":"याद करो जब तुम्हारे रब ने फ़रिश्तों से कहा कि \"मैं मिट्टी से एक मनुष्य पैदा करनेवाला हूँ"},{"SurahNumber":38,"VerseNumber":72,"Text":"तो जब मैं उसको ठीक-ठाक कर दूँ औऱ उसमें अपनी रूह फूँक दूँ, तो तुम उसके आगे सजदे में गिर जाना।"},{"SurahNumber":38,"VerseNumber":73,"Text":"तो सभी फ़रिश्तों ने सजदा किया, सिवाय इबलीस के।"},{"SurahNumber":38,"VerseNumber":74,"Text":"उसने घमंड किया और इनकार करनेवालों में से हो गया"},{"SurahNumber":38,"VerseNumber":75,"Text":"कहा, \"ऐ इबलीस! तूझे किस चीज़ ने उसको सजदा करने से रोका जिसे मैंने अपने दोनों हाथों से बनाया? क्या तूने घमंड किया, या तू कोई ऊँची हस्ती है"},{"SurahNumber":38,"VerseNumber":76,"Text":"उसने कहा, \"मैं उससे उत्तम हूँ। तूने मुझे आग से पैदा किया और उसे मिट्टी से पैदा किया।"},{"SurahNumber":38,"VerseNumber":77,"Text":"कहा, \"अच्छा, निकल जा यहाँ से, क्योंकि तू धुत्कारा हुआ है"},{"SurahNumber":38,"VerseNumber":78,"Text":"और निश्चय ही बदला दिए जाने के दिन तक तुझपर मेरी लानत है।"},{"SurahNumber":38,"VerseNumber":79,"Text":"उसने कहा, \"ऐ मेरे रब! फिर तू मुझे उस दिन तक के लिए मुहल्लत दे, जबकि लोग (जीवित करके) उठाए जाएँगे।"},{"SurahNumber":38,"VerseNumber":80,"Text":"कहा, \"अच्छा, तुझे निश्चित एवं"},{"SurahNumber":38,"VerseNumber":81,"Text":"ज्ञात समय तक मुहलत है।"},{"SurahNumber":38,"VerseNumber":82,"Text":"उसने कहा, \"तेरे प्रताप की सौगन्ध! मैं अवश्य उन सबको बहकाकर रहूँगा"},{"SurahNumber":38,"VerseNumber":83,"Text":"सिवाय उनमें से तेरे उन बन्दों के, जो चुने हुए है।"},{"SurahNumber":38,"VerseNumber":84,"Text":"कहा, \"तो यह सत्य है और मैं सत्य ही कहता हूँ"},{"SurahNumber":38,"VerseNumber":85,"Text":"कि मैं जहन्नम को तुझसे और उन सबसे भर दूँगा, जिन्होंने उनमें से तेरा अनुसरण किया होगा।"},{"SurahNumber":38,"VerseNumber":86,"Text":"कह दो, \"मैं इसपर तुमसे कोई पारिश्रमिक नहीं माँगता और न मैं बनानट करनेवालों में से हूँ।"},{"SurahNumber":38,"VerseNumber":87,"Text":"वह तो एक अनुस्मृति है सारे संसारवालों के लिए"},{"SurahNumber":38,"VerseNumber":88,"Text":"और थोड़ी ही अवधि के पश्चात उसकी दी हुई ख़बर तुम्हे मालूम हो जाएगी"},{"SurahNumber":39,"VerseNumber":1,"Text":"इस किताब का अवतरण अल्लाह अत्यन्त प्रभुत्वशाली, तत्वदर्शी की ओर से है"},{"SurahNumber":39,"VerseNumber":2,"Text":"निस्संदेह हमने यह किताब तुम्हारी ओर सत्य के साथ अवतरित की है"},{"SurahNumber":39,"VerseNumber":3,"Text":"जान रखो कि विशुद्ध धर्म अल्लाह ही के लिए है। रहे वे लोग जिन्होंने उससे हटकर दूसरे समर्थक औऱ संरक्षक बना रखे है (कहते है,) \"हम तो उनकी बन्दगी इसी लिए करते है कि वे हमें अल्लाह का सामीप्य प्राप्त करा दें।\" निश्चय ही अल्लाह उनके बीच उस बात का फ़ैसला कर देगा जिसमें वे विभेद कर रहे है। अल्लाह उसे मार्ग नहीं दिखाता जो झूठा और बड़ा अकृतज्ञ हो"},{"SurahNumber":39,"VerseNumber":4,"Text":"यदि अल्लाह अपनी कोई सन्तान बनाना चाहता तो वह उसमें से, जिन्हें पैदा कर रहा है, चुन लेता। महान और उच्च है वह! वह अल्लाह है अकेला, सब पर क़ाबू रखनेवाला"},{"SurahNumber":39,"VerseNumber":5,"Text":"उसने आकाशों और धरती को सत्य के साथ पैदा किया। रात को दिन पर लपेटता है और दिन को रात पर लपेटता है। और उसने सूर्य और चन्द्रमा को वशीभुत कर रखा है। प्रत्येक एक नियत समय को पूरा करने के लिए चल रहा है। जान रखो, वही प्रभुत्वशाली, बड़ा क्षमाशील है"},{"SurahNumber":39,"VerseNumber":6,"Text":"उसने तुम्हें अकेली जान पैदा किया; फिर उसी से उसका जोड़ा बनाया औऱ तुम्हारे लिए चौपायों में से आठ नर-मादा उतारे। वह तुम्हारी माँओं के पेटों में तीन अँधेरों के भीतर तुम्हें एक सृजनरूप के पश्चात अन्य एक सृजनरूप देता चला जाता है। वही अल्लाह तुम्हारा रब है। बादशाही उसी की है, उसके अतिरिक्त कोई पूज्य-प्रभु नहीं। फिर तुम कहाँ फिरे जाते हो"},{"SurahNumber":39,"VerseNumber":7,"Text":"यदि तुम इनकार करोगे तो अल्लाह तुमसे निस्पृह है। यद्यपि वह अपने बन्दों के लिए इनकार को पसन्द नहीं करता, किन्तु यदि तुम कृतज्ञता दिखाओगे, तो उसे वह तुम्हारे लिए पसन्द करता है। कोई बोझ न उठाएगा। फिर तुम्हारी वापसी अपने रब ही की ओर है। और वह तुम्हे बता देगा, जो कुछ तुम करते रहे होगे। निश्चय ही वह सीनों तक की बातें जानता है"},{"SurahNumber":39,"VerseNumber":8,"Text":"जब मनुष्य को कोई तकलीफ़ पहुँचती है तो वह अपने रब को उसी की ओर रुजू होकर पुकारने लगता है, फिर जब वह उसपर अपनी अनुकम्पा करता है, तो वह उस चीज़ को भूल जाता है जिसके लिए पहले पुकार रहा था और (दूसरो को) अल्लाह के समकक्ष ठहराने लगता है, ताकि इसके परिणामस्वरूप वह उसकी राह से भटका दे। कह दो, \"अपने इनकार का थोड़ा मज़ा ले लो। निस्संदेह तुम आगवालों में से हो।"},{"SurahNumber":39,"VerseNumber":9,"Text":"(क्या उक्त व्यक्ति अच्छा है) या वह व्यक्ति जो रात की घड़ियों में सजदा करता और खड़ा रहता है, आख़िरत से डरता है और अपने रब की दयालुता की आशा रखता हुआ विनयशीलता के साथ बन्दगी में लगा रहता है? कहो, \"क्या वे लोग जो जानते है और वे लोग जो नहीं जानते दोनों समान होंगे? शिक्षा तो बुद्धि और समझवाले ही ग्रहण करते है।"},{"SurahNumber":39,"VerseNumber":10,"Text":"कह दो कि \"ऐ मेरे बन्दो, जो ईमान लाए हो! अपने रब का डर रखो। जिन लोगों ने अच्छा कर दिखाया उनके लिए इस संसार में अच्छाई है, और अल्लाह की धरती विस्तृत है। जमे रहनेवालों को तो उनका बदला बेहिसाब मिलकर रहेगा।"},{"SurahNumber":39,"VerseNumber":11,"Text":"कह दो, \"मुझे तो आदेश दिया गया है कि मैं अल्लाह की बन्दगी करूँ, धर्म (भक्तिभाव एवं निष्ठान) को उसी के लिए विशुद्ध करते हुए"},{"SurahNumber":39,"VerseNumber":12,"Text":"और मुझे आदेश दिया गया है कि सबसे बढ़कर मैं स्वयं आज्ञाकारी बनूँ।"},{"SurahNumber":39,"VerseNumber":13,"Text":"कहो, \"यदि मैं अपने रब की अवज्ञा करूँ तो मुझे एक बड़े दिन की यातना का भय है।"},{"SurahNumber":39,"VerseNumber":14,"Text":"कहो, \"मैं तो अल्लाह ही की बन्दगी करता हूँ, अपने धर्म को उसी के लिए विशुद्ध करते हुए"},{"SurahNumber":39,"VerseNumber":15,"Text":"अब तुम उससे हटकर जिसकी चाहो बन्दगी करो।\" कह दो, \"वास्तव में घाटे में पड़नेवाले तो वही है, जिन्होंने अपने आपको और अपने लोगों को क़ियामत के दिन घाटे में डाल दिया। जान रखो, यही खुला घाटा है"},{"SurahNumber":39,"VerseNumber":16,"Text":"उनके लिए उनके ऊपर से भी आग की छतरियाँ होंगी और उनके नीचे से भी छतरियाँ होंगी। यही वह चीज़ है, जिससे अल्लाह अपने बन्दों को डराता है, \"ऐ मेरे बन्दो! अतः तुम मेरा डर रखो।"},{"SurahNumber":39,"VerseNumber":17,"Text":"रहे वे लोग जो इससे बचे कि वे ताग़ूत (बढ़े हुए फ़सादी) की बन्दगी करते है और अल्लाह की ओर रुजू हुए, उनके लिए शुभ सूचना है।"},{"SurahNumber":39,"VerseNumber":18,"Text":"अतः मेरे उन बन्दों को शुभ सूचना दे दो जो बात को ध्यान से सुनते है; फिर उस अच्छी से अच्छी बात का अनुपालन करते है। वही हैं, जिन्हें अल्लाह ने मार्ग दिखाया है और वही बुद्धि और समझवाले है"},{"SurahNumber":39,"VerseNumber":19,"Text":"तो क्या वह व्यक्ति जिसपर यातना की बात सत्यापित हो चुकी है (यातना से बच सकता है)? तो क्या तुम छुड़ा लोगे उसको जो आग में है"},{"SurahNumber":39,"VerseNumber":20,"Text":"अलबत्ता जो लोग अपने रब से डरकर रहे उनके लिए ऊपरी मंज़िल पर कक्ष होंगे, जिनके ऊपर भी निर्मित कक्ष होंगे। उनके नीचे नहरें बह रही होगी। यह अल्लाह का वादा है। अल्लाह अपने वादे का उल्लंघन नहीं करता"},{"SurahNumber":39,"VerseNumber":21,"Text":"क्या तुमने नहीं देखा कि अल्लाह ने आकाश से पानी उतारा, फिर धरती में उसके स्रोत प्रवाहित कर दिए; फिर उसने द्वारा खेती निकालता है, जिसके विभिन्न रंग होते है; फिर वह सूखने लगती है; फिर तुम देखते हो कि वह पीली पड़ गई; फिर वह उसे चूर्ण-विचूर्ण कर देता है? निस्संदेह इसमें बुद्धि और समझवालों के लिए बड़ी याददिहानी है"},{"SurahNumber":39,"VerseNumber":22,"Text":"अब क्या वह व्यक्ति जिसका सीना (हृदय) अल्लाह ने इस्लाम के लिए खोल दिया, अतः वह अपने रब की ओर से प्रकाश पर है, (उस व्यक्ति के समान होगा जो कठोर हृदय और अल्लाह की याद से ग़ाफ़िल है)? अतः तबाही है उन लोगों के लिए जिनके दि कठोर हो चुके है, अल्लाह की याद से ख़ाली होकर! वही खुली गुमराही में पड़े हुए है"},{"SurahNumber":39,"VerseNumber":23,"Text":"अल्लाह ने सर्वोत्तम वाणी अवतरित की, एक ऐसी किताब जिसके सभी भाग परस्पर मिलते-जुलते है, जो रुख़ फेर देनेवाली (क्रांतिकारी) है। उससे उन लोगों के रोंगटे खड़े हो जाते है जो अपने रब से डरते है। फिर उनकी खालें (शरीर) और उनके दिल नर्म होकर अल्लाह की याद की ओर झुक जाते है। वह अल्लाह का मार्गदर्शन है, उसके द्वारा वह सीधे मार्ग पर ले आता है, जिसे चाहता है। और जिसको अल्लाह पथभ्रष्ट रहने दे, फिर उसके लिए कोई मार्गदर्शक नहीं"},{"SurahNumber":39,"VerseNumber":24,"Text":"अब क्या जो क़ियामत के दिन अपने चहरें को बुरी यातना (से बचने) की ढाल बनाएगा वह (यातना से सुरक्षित लोगों जैसा होगा)? और ज़ालिमों से कहा जाएगा, \"चखों मज़ा उस कमाई का, जो तुम करते रहे थे"},{"SurahNumber":39,"VerseNumber":25,"Text":"जो लोग उनसे पहले थे उन्होंने भी झूठलाया। अन्ततः उनपर वहाँ से यातना आ पहुँची, जिसका उन्हें कोई पता न था"},{"SurahNumber":39,"VerseNumber":26,"Text":"फिर अल्लाह ने उन्हें सांसारिक जीवन में भी रुसवाई का मज़ा चखाया और आख़िरत की यातना तो इससे भी बड़ी है। काश! वे जानते"},{"SurahNumber":39,"VerseNumber":27,"Text":"हमने इस क़ुरआन में लोगों के लिए हर प्रकार की मिसालें पेश कर दी हैं, ताकि वे शिक्षा ग्रहण करें"},{"SurahNumber":39,"VerseNumber":28,"Text":"एक अरबी क़ुरआन के रूप में, जिसमें कोई टेढ़ नहीं, ताकि वे धर्मपरायणता अपनाएँ"},{"SurahNumber":39,"VerseNumber":29,"Text":"अल्लाह एक मिसाल पेश करता है कि एक व्यक्ति है, जिसके मालिक होने में कई क्यक्ति साक्षी है, आपस में खींचातानी करनेवाले, और एक क्यक्ति वह है जो पूरा का पूरा एक ही व्यक्ति का है। क्या दोनों का हाल एक जैसा होगा? सारी प्रशंसा अल्लाह ही के लिए है, किन्तु उनमें से अधिकांश लोग नहीं जानते"},{"SurahNumber":39,"VerseNumber":30,"Text":"तुम्हें भी मरना है और उन्हें भी मरना है"},{"SurahNumber":39,"VerseNumber":31,"Text":"फिर निश्चय ही तुम सब क़ियामत के दिन अपने रब के समक्ष झगड़ोगे"}]}