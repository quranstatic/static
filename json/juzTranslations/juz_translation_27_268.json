{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":51,"VerseNumber":31,"Text":"(इब्राहीमले) भनेः कि ‘‘हे अल्लाहका दूत तिम्रो अभिप्राय के हो ?’’"},{"SurahNumber":51,"VerseNumber":32,"Text":"उनीहरूले भनेः कि ‘‘हामीहरू अपराधी समूहतर्फ पठाइएका हौं ।"},{"SurahNumber":51,"VerseNumber":33,"Text":"ताकि उनीहरूमाथि कंकडी बर्साऔं ।"},{"SurahNumber":51,"VerseNumber":34,"Text":"जो तपाईको पालनकर्ताको तर्फबाट निशान लगाइएका छन् ती सीमाको अतिक्रमणकारीको लागि ।’’"},{"SurahNumber":51,"VerseNumber":35,"Text":"अनि त्यहाँ जति ईमानवालाहरू थिए उनीहरूलाई, हामीले निकालिहाल्यौं ।"},{"SurahNumber":51,"VerseNumber":36,"Text":"र हामीले त्यहाँ मुसलमानको एउटा घर मात्र भेट्टायौं ।"},{"SurahNumber":51,"VerseNumber":37,"Text":"र जुन मानिसहरू दुःखद् यातनासित डराउँदछन्, उनीहरूको निम्ति त्यहाँ निशानी छोडिदियौं ।"},{"SurahNumber":51,"VerseNumber":38,"Text":"र ‘‘मूसा(अलैहिस्सलाम)’’ (को वृतान्त) मा पनि (निशानी छ) जब कि हामीले उनलाई फिरऔनतिर स्पष्ट प्रमाणकासाथ पठायौं ।"},{"SurahNumber":51,"VerseNumber":39,"Text":"तब त्यसले आफ्नो शक्ति (घमण्ड) ले विमुख भइहाल्यो र भन्न थाल्यो, यो त जादूगर हो वा दिवाना"},{"SurahNumber":51,"VerseNumber":40,"Text":"तब हामीले उसलाई र उसका लावालस्करलाई समातिहाल्यौं र उनीहरूलाई समुन्द्रमा फ्याकिहाल्यौं र त्यसको काम नै निन्दनीय थियो ।"},{"SurahNumber":51,"VerseNumber":41,"Text":"यस्तै ‘‘आद’’ (को वृतान्त) मा पनि (निशानी छ), जब हामीले उनीहरूमाथि अशुभ वायु चलायौं ।"},{"SurahNumber":51,"VerseNumber":42,"Text":"त्यो जुन जुन कुरामाथि चल्यो, त्यसलाई जिर्णशिर्ण हाड जस्तो चूरा–चूरा गरेर छाडिदियो ।"},{"SurahNumber":51,"VerseNumber":43,"Text":"र ‘‘समूद’’ (को वृतान्त) मा पनि (निशानी छ) जब उनीसित भनियो कि एक समयसम्म फाइदा उठाइहाल ।"},{"SurahNumber":51,"VerseNumber":44,"Text":"तर उनीहरूले आफ्नो पालनकर्ताको आदेशको उल्लंघन गरे, अनि हेर्दाहेर्दै उनीहरूलाई कडक चट्याङ्गले समाप्त गरिदियो ।"},{"SurahNumber":51,"VerseNumber":45,"Text":"अनि उनीहरू नउठ्न सके र नत बदला लिन सके ।"},{"SurahNumber":51,"VerseNumber":46,"Text":"र यसभन्दा पहिला (हामीले) ‘‘नूह(अलैहिस्सलाम)को’’ जातिबन्धुलाई पनि (समाप्त गरिसकेका थियौं) निश्चय नै उनीहरू ठूलो अवज्ञाकारी थिए ।"},{"SurahNumber":51,"VerseNumber":47,"Text":"र आकाशलाई हामीले आफ्नो शक्तिद्वारा बनायौं र निश्चितरूपले हामीमा ठूलो सामथ्र्य छ ।"},{"SurahNumber":51,"VerseNumber":48,"Text":"र धरतीलाई हामीले भूईं बनायौं तसर्थ (हेर) हामीले कति राम्ररी बनायौं ।"},{"SurahNumber":51,"VerseNumber":49,"Text":"र हामीले प्रत्येक कुराको जोडा बनायौं ताकि तिमीले उपदेश ग्रहण गर ।"},{"SurahNumber":51,"VerseNumber":50,"Text":"अतः तिमी अल्लाहतिर छिटै लाग । निश्चयनै म उसको तर्फबाट तिम्रो निम्ति एउटा प्रत्यक्ष सावधान गर्नेवाला हूँ ।"},{"SurahNumber":51,"VerseNumber":51,"Text":"र अल्लाहको साथ अन्य कसैलाई पूज्य नबनाऊ । म उसको तर्फबाट तिम्रो निम्ति एउटा प्रत्यक्ष डर देखाउनेवाला हूँ ।"},{"SurahNumber":51,"VerseNumber":52,"Text":"यस्तै यिनीहरूभन्दा पहिलेका मानिसहरूको पासमा जुन पैगम्बर आउँथ्यो उनीहरूले उनलाई जादूगर वा दीवाना भन्दथे ।"},{"SurahNumber":51,"VerseNumber":53,"Text":"के यिनीहरूले एकअर्कालाई यस कुराको निम्ति इच्छाउँदै (उपदेश दिदै) गएका छन् ? (होइन) बरु यिनीहरू सबै अवज्ञाकारी हुन् ।"},{"SurahNumber":51,"VerseNumber":54,"Text":"तपाईले यिनीहरूबाट पन्छिनुस् । तपाईलाई दोषारोपण हुनेछैन ।"},{"SurahNumber":51,"VerseNumber":55,"Text":"र उपदेश गर्दैगर्नुस् किनकि उपदेशले मोमिनहरूलाई लाभ पुर्याउँछ ।"},{"SurahNumber":51,"VerseNumber":56,"Text":"मैले जिन्न र मानिसहरूलाई यसकारण मात्र सृष्टि गरेको छु ताकि मेरो उपासना गरुन् ।"},{"SurahNumber":51,"VerseNumber":57,"Text":"म उनीहरूबाट जीविका चाहन्न र न यो चाहन्छु कि मलाई खुवाउन् ।"},{"SurahNumber":51,"VerseNumber":58,"Text":"अल्लाह आफै जीविका प्रदान गर्नेवाला शक्तिशाली, दृढ छ ।"},{"SurahNumber":51,"VerseNumber":59,"Text":"अतः जसले अत्याचार गरेका छन् उनीहरूको निम्ति पनि सजायको भाग निर्धारित छ, जुन प्रकार उनीहरूका साथीहरूको निम्ति निर्धारित थियो । अतः उनीहरू मसित हतार नगरुन् ।"},{"SurahNumber":51,"VerseNumber":60,"Text":"जुन दिनको यी काफिरहरूसित वाचा गरिन्छ, त्यसबाट उनको निम्ति खराबी छ ।"},{"SurahNumber":52,"VerseNumber":1,"Text":"तूर (पहाड़) को कसम ।"},{"SurahNumber":52,"VerseNumber":2,"Text":"र किताबको पनि जो लेखिएको छ ।"},{"SurahNumber":52,"VerseNumber":3,"Text":"खुल्ला पानाहरूमा"},{"SurahNumber":52,"VerseNumber":4,"Text":"र आबाद घरको कसम ।"},{"SurahNumber":52,"VerseNumber":5,"Text":"र उच्च छानाको (कसम) ।"},{"SurahNumber":52,"VerseNumber":6,"Text":"र भड्काइएको समुन्द्रको (कसम) ।"},{"SurahNumber":52,"VerseNumber":7,"Text":"निश्चय नै तपाईको पालनकर्ताको यातना भएरै रहनेछ ।"},{"SurahNumber":52,"VerseNumber":8,"Text":"उसलाई कसैले रोक्न सक्नेछैन ।"},{"SurahNumber":52,"VerseNumber":9,"Text":"जुन दिन आकाश कम्पित हुनेछ ।"},{"SurahNumber":52,"VerseNumber":10,"Text":"र पहाडहरू चलायमान हुनेछन् ।"},{"SurahNumber":52,"VerseNumber":11,"Text":"त्यसदिन इन्कार गर्नेहरूको निम्ति पूरै तिरस्कार हुनेछ ।"},{"SurahNumber":52,"VerseNumber":12,"Text":"जो सतही झूठा कुरामा रमाइरहेका छन् ।"},{"SurahNumber":52,"VerseNumber":13,"Text":"जुन दिन उनीहरू नर्कको आगोतिर धकेली लगिनेछन् ।"},{"SurahNumber":52,"VerseNumber":14,"Text":"यही त्यो नर्कको आगो हो, जसलाई तिमीले असत्य ठान्दथ्यौ ।"},{"SurahNumber":52,"VerseNumber":15,"Text":"त के यो जादू हो अथवा तिमीले देख्दैनौ"},{"SurahNumber":52,"VerseNumber":16,"Text":"यसमा प्रवेश गरिहाल र धैर्य गर वा नगर, तिम्रो निम्ति समान छ, जुन काम तिमीले गर्ने गर्दथ्यौ, त्यसैको तिमीलाई प्रतिफल दिइनेछ ।"},{"SurahNumber":52,"VerseNumber":17,"Text":"जो संयमी छन्, उनीहरू स्वर्गमा र अनुकम्पाहरूमा रहनेछन् ।"},{"SurahNumber":52,"VerseNumber":18,"Text":"जेजति उनीहरूको पालनकर्ताले उनीहरूलाई प्रदान गरेको छ त्यसबाट आनन्दित भइरहनेछन्, र उनको पालनकर्ताले उनीहरूलाई नर्कको सजायबाट बचाइहाल्यो ।"},{"SurahNumber":52,"VerseNumber":19,"Text":"तिमी आफ्ना कर्महरूको प्रतिफल स्वरूप, जुन तिमी गर्दथ्यौ आनन्दसित खाऊ र पिऊ ।"},{"SurahNumber":52,"VerseNumber":20,"Text":"पंक्तिबद्ध बिछाइएका शानदार तख्ताहरूमा तकिया लगाएर, र हामीले ठूला–ठूला आँखा भएकी सुन्दरी (अप्सरा)हरूसंग उनीहरूको विवाह गरिदिएका छौं ।"},{"SurahNumber":52,"VerseNumber":21,"Text":"र जसले ईमान ल्याए र उनका सन्तानहरूले पनि ईमानमा उनको अनुशरण गरे, हामीले उनको सन्तानहरूलाई पनि उनीहरूसम्म पुर्याइदिनेछौं र उनका कर्महरूबाट केही कम गर्ने छैनौं । प्रत्येक व्यक्ति आफ्नो कर्मजालमा फँसेको छ ।"},{"SurahNumber":52,"VerseNumber":22,"Text":"र हामीले उनीहरूको लागि स्वादिलो फलहरू र मनपराएका मासु पर्याप्त प्रदान गर्नेछौं ।"},{"SurahNumber":52,"VerseNumber":23,"Text":"त्यहाँ उनीहरू एक–अर्कासित पान–पत्र (मदिरा) आदानप्रदान गर्नेछन्, जसमा न कुनै फजूलपना हुनेछ न कुनै पाप ।"},{"SurahNumber":52,"VerseNumber":24,"Text":"उनीहरूको आसपासमा नवयुवक सेवकहरू हिंडिराख्नेछन् जो सुरक्षित मोतीहरू जस्तो हुनेछन् ।"},{"SurahNumber":52,"VerseNumber":25,"Text":"र एक अर्कातिर ध्यान दिएर आपसमा कुराकानी गर्नेछन् ।"},{"SurahNumber":52,"VerseNumber":26,"Text":"भन्नेछन्ः कि यसभन्दा पहिला हामी आफ्ना घरहरूमा (अल्लाहसित) धेरै डराउने तर्सने गर्दथ्यौं ।"},{"SurahNumber":52,"VerseNumber":27,"Text":"अनि अल्लाहले हामीमाथि ठूलो अनुकम्पा गर्यो र हामीलाई बिषालु लूको यातनाबाट बचाइहाल्यो ।"},{"SurahNumber":52,"VerseNumber":28,"Text":"यसभन्दा पहिला नै हामीले उसको (अल्लाहको) प्रार्थना गर्ने गर्दथ्यौं । निःसन्देह ऊ अनुकम्पा गर्नेवाला दयावान् छ ।"},{"SurahNumber":52,"VerseNumber":29,"Text":"अतः (हे पैगम्बर) तपाई सम्झाउँदै गर्नुस् किनभने तपाई आफ्नो पालनकर्ताको कृपाले न शकुनविचार गर्नेवाला र नत पागल हुनुहुन्छ ।"},{"SurahNumber":52,"VerseNumber":30,"Text":"के इन्कार गर्नेहरूले भन्दछन्ः कि त्यो कवि हो जसको निम्ति हामी कालचक्र अर्थात मृत्युको प्रतीक्षा गरिराखेका छौं ।"},{"SurahNumber":52,"VerseNumber":31,"Text":"भनिदिनुस् कि तिमी प्रतीक्षा गर्दैजाऊ । म पनि तिम्रो साथमा प्रतीक्षा गर्दैछु ।"},{"SurahNumber":52,"VerseNumber":32,"Text":"के उनीहरूको बुद्धिले उनीहरूलाई यही सिकाउँदछ वा उनीहरू अट्टेरी नै हुन् ।"},{"SurahNumber":52,"VerseNumber":33,"Text":"के इन्कारीहरू भन्दछन् कि यस पैगम्बरले (कुरआनलाई) स्वयं रचिहालेको छ ? (होइन) साँचो कुरा यो छ कि तिनीहरूमा ईमान छैन ।"},{"SurahNumber":52,"VerseNumber":34,"Text":"यदि यिनीहरू साँचो छन् भने यस्तो एउटै वाक्य यिनीहरूले पनि ल्याउन् ।"},{"SurahNumber":52,"VerseNumber":35,"Text":"के यिनीहरूले कसैले सृष्टि नगरी आफै जन्मिहालेका हुन् वा स्वयं स्रष्टा हुन्"},{"SurahNumber":52,"VerseNumber":36,"Text":"के उनीहरूले नै आकाशहरू र धरतीको सृष्टि गरेका छन् ? (होइन) बरु यिनीहरू ईमान नल्याउने मानिस हुन् ।"},{"SurahNumber":52,"VerseNumber":37,"Text":"वा के उनीहरूको पासमा तिम्रो पालनकर्ताको खजाना छ ? वा उनीहरू नै त्यसको (खाजानाको) रक्षक हुन्"},{"SurahNumber":52,"VerseNumber":38,"Text":"वा के उनको पासमा कुनै सिंढी छ जसमाथि चढेर उनीहरू सुन्दछन् ? (यदि यस्तो छ) भने उनीहरूमध्ये जसले सुनिराखेको छ उसले त्यसबारेमा स्पष्ट प्रमाण ल्याओस् ।"},{"SurahNumber":52,"VerseNumber":39,"Text":"वा के अल्लाहको लागि सबै छोरीहरू छन्, र तिम्रा निम्ति छोराहरू"},{"SurahNumber":52,"VerseNumber":40,"Text":"वा तपाईले उनीहरूसित कुनै पारिश्रमिक माँग्नु हुन्छ जसको बोझले यिनीहरू थिचिदै गएका छन्"},{"SurahNumber":52,"VerseNumber":41,"Text":"के उनीहरूसंग अदृश्यको ज्ञान छ कि उनीहरू त्यसलाई लेखिहाल्छन्"},{"SurahNumber":52,"VerseNumber":42,"Text":"के उनीहरू कुनै चाल चल्न चाहन्छन् ? (तर) विश्वास गर्नु काफिर त स्वयम् दाउको चपेटमा पर्नेवाला छन् ।"},{"SurahNumber":52,"VerseNumber":43,"Text":"के अल्लाह बाहेक उनीहरूको अर्को कोही पूज्य छ ? (होइन) अल्लाह उनीहरूको शिर्कबाट पवित्र छ ।"},{"SurahNumber":52,"VerseNumber":44,"Text":"यदि उनीहरू आकाशको कुनै टुक्रा खसिराखेको देख्छन् भने, भन्नेछन् कि यो त पत्रमाथि पत्र परेको बादल हो ।"},{"SurahNumber":52,"VerseNumber":45,"Text":"तसर्थ उनीहरूलाई छाडिदेऊ, यहाँसम्म कि त्यो दिनको सामना होस् जसमा उनीहरू बेहोश पारिनेछन् ।"},{"SurahNumber":52,"VerseNumber":46,"Text":"जुन दिन उनको कुनै दाउपेच उनको काम आउँदैन र नत कहींबाट सहायता प्राप्त गर्नेछन् ।"},{"SurahNumber":52,"VerseNumber":47,"Text":"निःसन्देह अत्याचारीहरूको निम्ति यस बाहेक अरु यातना पनि छ, तर उनीहरूमध्ये अधिकांशले बुझ्दैनन् ।"},{"SurahNumber":52,"VerseNumber":48,"Text":"तपाईले आफ्नो पालनकर्ताको आदेशको प्रतीक्षामा धैर्य गर्नुस्, तपाई त हाम्रो आँखा अगाडि हुनुहुन्छ । बिहान उठ्ने बेला आफ्नो पालनकर्ताको प्रशंसाको वर्णन गर्नुस् ।"},{"SurahNumber":52,"VerseNumber":49,"Text":"र राती पनि उसको गुणगान गर्ने गर्नुस् र ताराहरू अस्ताउँदा पनि ।"},{"SurahNumber":53,"VerseNumber":1,"Text":"ताराको कसम, जब त्यो तल खस्छ ।"},{"SurahNumber":53,"VerseNumber":2,"Text":"तिम्रो साथी (मुहम्मद ) न त बाटो बिर्सेका छन् न भ्रमित छन् ।"},{"SurahNumber":53,"VerseNumber":3,"Text":"र उनी आफ्नो इच्छाले केही भन्दैनन् ।"},{"SurahNumber":53,"VerseNumber":4,"Text":"त्यो त मात्र वह्य हो जुन (उनीमाथि) पठाइँदै छ ।"},{"SurahNumber":53,"VerseNumber":5,"Text":"उनलाई ठूलो शक्तिवाला अल्लाहको दूत (जिब्रील) ले सिकाएको छ ।"},{"SurahNumber":53,"VerseNumber":6,"Text":"त्यो शक्तिशाली छ अनि उनी सिधा ठाडो भइहाले"},{"SurahNumber":53,"VerseNumber":7,"Text":"र उनी आकाशको उच्चतम भागमा थिए ।"},{"SurahNumber":53,"VerseNumber":8,"Text":"अनि उनी निकट भए र उतरी आए ।"},{"SurahNumber":53,"VerseNumber":9,"Text":"अब कमानको बीचको दूरी बाँकी रह्यो वा त्योभन्दा पनि कम ।"},{"SurahNumber":53,"VerseNumber":10,"Text":"अनि अल्लाहले आफ्नो दासतिर जुन ‘‘वह्य’ पठाउनु थियो पठायो ।"},{"SurahNumber":53,"VerseNumber":11,"Text":"जे जति उनले देखे, उनको हृदयले त्यसलाई झूठ ठानेन ।"},{"SurahNumber":53,"VerseNumber":12,"Text":"के जेजति उनी देख्छन् तिमी त्यसमा उनीसित विवाद गर्छौ"},{"SurahNumber":53,"VerseNumber":13,"Text":"र (उनले) उसलाई एकपटक पहिले पनि देखेका थिए ।"},{"SurahNumber":53,"VerseNumber":14,"Text":"अन्तिम सीमाको बैरको रुख नजिक (अर्थात् सिदरतुल् मुन्तहा नजिक) ।"},{"SurahNumber":53,"VerseNumber":15,"Text":"त्यसैको निकटमा बासस्थानवाली जन्नत (जन्नतुल् मावा) छ ।"},{"SurahNumber":53,"VerseNumber":16,"Text":"त्यस बैरको रुखलाई ढाकेको थियो जे उसमाथि छाइरहेको थियो ।"},{"SurahNumber":53,"VerseNumber":17,"Text":"उनको दृष्टि नत अरुतिर गयो र न (सीमाभन्दा) अगाडि बढ्यो ।"},{"SurahNumber":53,"VerseNumber":18,"Text":"उनले निश्चय नै आफ्नो पालनकर्ताका ठूला–ठूला निशानीहरूमध्ये केही देखे ।"},{"SurahNumber":53,"VerseNumber":19,"Text":"के तिमीहरू लात र उज्जालाई देख्यौ"},{"SurahNumber":53,"VerseNumber":20,"Text":"र तेस्रो अन्तिम मनात (देवीको मूर्ति) लाई"},{"SurahNumber":53,"VerseNumber":21,"Text":"के तिम्रो निम्ति छोराहरू छन् र अल्लाहको निम्ति छोरीहरू"},{"SurahNumber":53,"VerseNumber":22,"Text":"यो विभाजन त बेढंग र अन्यायपूर्ण छ ।"},{"SurahNumber":53,"VerseNumber":23,"Text":"उनीहरू त मात्र केही नामहरू हुन् जुन तिमीले र तिम्रो बाउबाजेले राखेका छन्, अल्लाहले त उनीहरूको निम्ति कुनै प्रमाण पठाएको छैन । उनीहरू त मात्र अड्कल र आफ्नो इच्छापूर्तिको पछाडि हिंडिराखेका छन् र निश्चय नै उनको पालनकर्ताको तर्फबाट मार्गदर्शन आइसकेको छ ।"},{"SurahNumber":53,"VerseNumber":24,"Text":"के प्रत्येक मानिसले जुन कुराको कामना गर्दछ, त्यो सबै उसलाई प्राप्त छ"},{"SurahNumber":53,"VerseNumber":25,"Text":"आखिर यस संसारको र परलोकको स्वामी त अल्लाह नै हो ।"},{"SurahNumber":53,"VerseNumber":26,"Text":"र आकाशहरूमा यसो धेरै फरिश्ताहरू छन्, कि उनीहरूको सिफारिश कुनै काम लाग्नेछैन, यो अर्कै कुरा छ कि अल्लाह आफ्नो इच्छाले आफू खुशी जसलाई चाहन्छ अनुमति दिन्छ ।"},{"SurahNumber":53,"VerseNumber":27,"Text":"निःसन्देह जुन मानिसहरू आखिरतमाथि ईमान राख्दैनन्, उनीहरूले फरिश्ताहरूलाई स्त्रिीहरूको नाम दिन्छन् ।"},{"SurahNumber":53,"VerseNumber":28,"Text":"जब कि उनीहरूलाई यस विषयमा केही थाहा छैन । उनीहरू त मात्र आफ्नो अड्कलवाजीको पछाडि हिंड्छन् र अनुमानले वास्तविकताको दाँजोमा केही काम गर्दैन ।"},{"SurahNumber":53,"VerseNumber":29,"Text":"तसर्थ जो हाम्रो स्मरणबाट विमुख छन् र संसारिक जीवन बाहेक अरु केही चाहदैनन् । त्यसबाट तपाई पनि विमुख भइहाल्नुस् ।"},{"SurahNumber":53,"VerseNumber":30,"Text":"यस्ता मानिसहरूको ज्ञानको पहुँच यहीँसम्म छ । निश्चय नै तपाईको पालनकर्ता त्यसलाई राम्रोसंग जान्दछ, जो उसको मार्गबाट विचलित भएको छ, र उही नै उसलाई पनि राम्ररी जान्दछ जसले (सोझो) मार्ग अपनायो ।"},{"SurahNumber":53,"VerseNumber":31,"Text":"र जे–जति आकाशहरूमा छ र जे–जति धरतीमा छ सबै अल्लाहकै हो, ताकि जसले नराम्रो कर्म गर्यो, उनीहरूलाई त्यसको प्रतिफल देओस् । र जुन मानिसहरूले असल कर्म गरे, उनीहरूलाई राम्रो प्रतिफल प्रदान गरोस् ।"},{"SurahNumber":53,"VerseNumber":32,"Text":"जुन मानिसहरू ठूला–ठूला पाप र अश्लील कर्महरूबाट पन्छिन्छन्, केही साना–तिना पाप बाहेक । निश्चय नै तिम्रो पालनकर्ता क्षमाशीलतामा बडो व्यापक छ । उसले तिमीलाई राम्ररी जान्दछ, जब उसले तिमीलाई माटोबाट सृष्टि गर्यो र जब तिमी आफ्ना आमाहरूको पेटमा भ्रुण अवस्थामा थियौ । तसर्थ आफ्नो मनको पवित्रताको दावी आफै नगर । उसले संयमीहरूलाई राम्ररी जान्दछ ।"},{"SurahNumber":53,"VerseNumber":33,"Text":"के तपाईले त्यस व्यक्तिलाई देखनु भयो जो विमुख भयो ।"},{"SurahNumber":53,"VerseNumber":34,"Text":"र अलिकति दियो, र कठोर भइहाल्यो (हात रोक्यो) ।"},{"SurahNumber":53,"VerseNumber":35,"Text":"के उसलाई परोक्षको ज्ञान छ कि उसले सबथोक देखिराखेको छ"},{"SurahNumber":53,"VerseNumber":36,"Text":"वा जुन कुरो ‘‘मूसाको’’ किताबमा छन्, उनीहरूलाई त्यसको बारेमा थाहा भएन"},{"SurahNumber":53,"VerseNumber":37,"Text":"र जुन वफादार इब्राहीमको किताबमा थियो"},{"SurahNumber":53,"VerseNumber":38,"Text":"कि कुनै पनि व्यक्तिले अरु व्यक्ति (को पाप) को भारी बोक्नेछैन ।"},{"SurahNumber":53,"VerseNumber":39,"Text":"र यो कि प्रत्येक मानिसको लागी त्यही नै हो जसको निम्ति उसले प्रयास गर्यो ।"},{"SurahNumber":53,"VerseNumber":40,"Text":"र यो कि उसको प्रयास शीघ्र नै देखिनेछ ।"},{"SurahNumber":53,"VerseNumber":41,"Text":"अनि उसलाई पूरा प्रतिफल प्रदान गरिनेछ ।"},{"SurahNumber":53,"VerseNumber":42,"Text":"र यो कि तपाईको पालनकर्ताकै पासमा पुग्नु छ ।"},{"SurahNumber":53,"VerseNumber":43,"Text":"र यो कि उसैले हसाउँछ र रुलाउँछ ।"},{"SurahNumber":53,"VerseNumber":44,"Text":"र यो कि उसैले मार्दछ र जीवित राख्दछ ।"},{"SurahNumber":53,"VerseNumber":45,"Text":"र यो कि उसैले स्त्री र पुरुष (भाले र पोथी) जोडीको सृष्टि गर्यो ।"},{"SurahNumber":53,"VerseNumber":46,"Text":"(वीर्यको) थोपाबाट जबकि त्यो गर्भमा टपकाइन्छ ।"},{"SurahNumber":53,"VerseNumber":47,"Text":"र यो कि (कयामतको दिन) उसैको जिम्मा पुनः उठाउनु छ ।"},{"SurahNumber":53,"VerseNumber":48,"Text":"र यो कि उही हो जसले कि धनी र सन्तुष्ट बनाउँछ ।"},{"SurahNumber":53,"VerseNumber":49,"Text":"र यो कि उही शेअरा (अरबहरूका पहिलाको पुज्य तारा)को स्वामी हो ।"},{"SurahNumber":53,"VerseNumber":50,"Text":"र यो कि उसैले प्राचीन आदलाई नष्ट गर्यो ।"},{"SurahNumber":53,"VerseNumber":51,"Text":"र समूदलाई पनि, अर्थात कसैलाई बाँकी छाडेन ।"},{"SurahNumber":53,"VerseNumber":52,"Text":"र यिनीभन्दा पहिला ‘‘नूहको’’ कौमलाई पनि । कुनै सन्देह छैन कि उनीहरू बडो अत्याचारी र बडो अट्टेरी थिए ।"},{"SurahNumber":53,"VerseNumber":53,"Text":"र पल्टिजाने बस्तीलाई उसैले नष्ट गरिदियो ।"},{"SurahNumber":53,"VerseNumber":54,"Text":"अनि त्यसलाई छोपिहाल्यो, जसलाई जुन कुराले छोप्नु थियो ।"},{"SurahNumber":53,"VerseNumber":55,"Text":"अनि (हे मानिस) तिमीले आफ्नो पालनकर्ताका कुन–कुन अनुकम्पाको विषयमा विवाद गर्नेछौ"},{"SurahNumber":53,"VerseNumber":56,"Text":"यी (मुहम्मद सल्लल्लाहो अलैहे वसल्लम) पनि पहिलेका सावधानकर्ताहरू जस्तै एउटा सावधान गर्नेवाला हुन् ।"},{"SurahNumber":53,"VerseNumber":57,"Text":"आउनेवाला (कयामत) नजिक आइपुग्यो ।"},{"SurahNumber":53,"VerseNumber":58,"Text":"त्यस दिनको लुकेका कुरालाई अल्लाह बाहेक कसैले प्रकट गर्नसक्ने छैन ।"},{"SurahNumber":53,"VerseNumber":59,"Text":"अब के तिमीले यस कुरामा आश्चार्य गर्दछौ"},{"SurahNumber":53,"VerseNumber":60,"Text":"र हाँस्दछौ? र रुँदैनौ"},{"SurahNumber":53,"VerseNumber":61,"Text":"अपितु तिमी खेलीराखेका छौ ।"},{"SurahNumber":53,"VerseNumber":62,"Text":"तसर्थ अल्लाहको अगाडि़ ढोग र उसैको उपासना गर ।"},{"SurahNumber":54,"VerseNumber":1,"Text":"कयामत नजिक आइपुग्यो र चन्द्र च्यातीयो ।"},{"SurahNumber":54,"VerseNumber":2,"Text":"र यदि काफिरहरूले कुनै चमत्कार देख्दछन् भने मुख फर्काइहाल्छन् र भन्छन् कि यो पहिलादेखि चलिआइरहेको एउटा जादू हो ।"},{"SurahNumber":54,"VerseNumber":3,"Text":"उनीहरूले असत्य ठहराए, र आफ्ना इच्छाहरू अनुसार गरे । र प्रत्येक कामको समय निर्धारित छ ।"},{"SurahNumber":54,"VerseNumber":4,"Text":"र निश्चितरूपले उनीहरूछेउ (अतीतका) यस्ता सूचनाहरू पुगिसकेका छन्, जसमा हप्कीदप्की र नसीहतको कुरा छ ।"},{"SurahNumber":54,"VerseNumber":5,"Text":"अतः पूर्ण बुद्धिमत्ताको कुरा पनि छ, किन्तु चेतावनीहरू उनीहरूको कुनै काम आइरहेको छैन ।"},{"SurahNumber":54,"VerseNumber":6,"Text":"अतः हे नबी तपाई उनीहरूबाट विमुख भइहाल्नुस्, जुन दिन पुकार्नेवाला एक अत्यन्त अप्रिय कुरातिर बोलाउने छ ।"},{"SurahNumber":54,"VerseNumber":7,"Text":"तब उनीहरू झुकेका आफ्ना आँखाहरूका साथ, चिहानबाट यसरी निस्किरहेका हुन्छन्, जस्तोकि उनीहरू छरिएका सलहहरू हुन् ।"},{"SurahNumber":54,"VerseNumber":8,"Text":"त्यस बोलाउनेवालातिर दगुर्दै गइराखेका हुनेछन् । इन्कार गर्नेहरू भन्ने छन् कि यो दिन बडो कठिन छ ।"},{"SurahNumber":54,"VerseNumber":9,"Text":"यिनीहरूभन्दा पहिला ‘’नूहको’’ जातिबन्धुले पनि हाम्रो भक्तलाई असत्य ठहराएका थिए । र बौलाहा भनेर हप्काएका थिए ।"},{"SurahNumber":54,"VerseNumber":10,"Text":"तब उनले आफ्नो पालनकर्तासँग प्रार्थना गरे कि म विवश छु, तसर्थ मेरो मद्दत गर ।"},{"SurahNumber":54,"VerseNumber":11,"Text":"तब हामीले मुसलधारे पानीको वर्षाबाट आकाशको मुहान खोलिदियौं ।"},{"SurahNumber":54,"VerseNumber":12,"Text":"र धरतीमा पानीका मूलहरू प्रवाहित गरिदियौं र सारा पानी त्यस कामको निम्ति एकत्रित भइहाल्यो जुन निर्धारित भैसकेको थियो ।"},{"SurahNumber":54,"VerseNumber":13,"Text":"र हामीले ‘‘नूहलाई’’ एउटा डुङ्गामा जो तख्ता र किल्लाहरूबाट तयार गरिएको थियो, सवार गराइहाल्यौं ।"},{"SurahNumber":54,"VerseNumber":14,"Text":"त्यो हाम्रो आँखाको अगाडि चलिरहेको थियो, यो बदला उसको तर्फबाट थियो, जसलाई इन्कार गरिएको थियो ।"},{"SurahNumber":54,"VerseNumber":15,"Text":"र हामीले यस घटनालाई एउटा निशानी बनाएर बाँकी राख्यौं, त कोही छ जसले उपदेश हासिल (प्राप्त) गरोस् ।"},{"SurahNumber":54,"VerseNumber":16,"Text":"भन मेरो सजाय र डराउने कुरा कस्तो रह्यो"},{"SurahNumber":54,"VerseNumber":17,"Text":"र हामीले कुरआनलाई बुझ्नको निम्ति सरल गरिदियौं, त कोही छ जसले उपदेश हासिल गरोस्"},{"SurahNumber":54,"VerseNumber":18,"Text":"‘‘आदको समुदायले’’ पनि झूठा ठहराए तर मेरो यातना र मेरो डरको कुरा कस्तो रह्यो"},{"SurahNumber":54,"VerseNumber":19,"Text":"हामीले उनीहरूतिर एउटा अशुभ दिनमा निरन्तर तेज बग्ने प्रचण्ड आँधी (हूरी) चलायौं ।"},{"SurahNumber":54,"VerseNumber":20,"Text":"त्यसले मानिसहरूलाई उखेलिएको खजूरको बोट जस्तै उठाउँदै फ्याँक्दै गरेको थियो ।"},{"SurahNumber":54,"VerseNumber":21,"Text":"त मेरो यातना र तर्साइ कस्तो रह्यो"},{"SurahNumber":54,"VerseNumber":22,"Text":"निश्चितरूपले हामीले कुरआनलाई उपदेशको लागि सजिलो पारिदिएका छौँ, त कोही छ जसले उपदेश लिइहालोस्"},{"SurahNumber":54,"VerseNumber":23,"Text":"‘‘समूदको समुदायले’’ पनि चेतावनी दिनेवालाहरूलाई असत्य ठहराए ।"},{"SurahNumber":54,"VerseNumber":24,"Text":"र भने कि के हामीले हामीहरूमध्येकै एउटा मान्छेको अनुशरण गरौँ ? त्यस्तो भएत हामी निश्चितरूपले मार्गविचलन र बौलाहापनमा परिहाल्ने छौं ।"},{"SurahNumber":54,"VerseNumber":25,"Text":"के हामी सबैमध्ये उसैमाथि वह्य (अल्लाहको वाणी) अवतरित भएको हो ? होइन बरु त्यो अत्यन्त झूठा, आत्मप्रशंसक हो ।"},{"SurahNumber":54,"VerseNumber":26,"Text":"उनी सबैलाई अब चाडै थाहा भैहाल्नेछ कि को झूठा र आत्मप्रशंसक थियो ।"},{"SurahNumber":54,"VerseNumber":27,"Text":"निःसन्देह हामीले उनको परीक्षाको निम्ति उँटनी पठाउने छौं, तसर्थ (हे सालेह) तिमी उनको प्रतीक्षा र धैर्य गर ।"},{"SurahNumber":54,"VerseNumber":28,"Text":"हो उनीहरूलाई सूचित गरिदेऊ कि पानी उनीहरूबीच बाँडी सकिएको छ । प्रत्येक व्यक्ति आफ्नो पालोमा आउनु पर्नेछ ।"},{"SurahNumber":54,"VerseNumber":29,"Text":"उनीहरूले आफ्नो साथीलाई डाँके, जसले (उँटनीमाथि) प्रहार गर्यो र उसको घुँडाको पछाडिको नसा काटिदियो ।"},{"SurahNumber":54,"VerseNumber":30,"Text":"तसर्थ मेरो यातना र तर्साइ कस्तो रह्यो"},{"SurahNumber":54,"VerseNumber":31,"Text":"हामी उनीहरूमाथि एउटा चित्कार (विष्फोट) पठायौँ, अनि उनीहरू यस्तो भैहाले जस्तो खेतीको आली बनाउँदा मडारिएको घाँसहरू ।"},{"SurahNumber":54,"VerseNumber":32,"Text":"र हामीले कुरआनलाई उपदेशको निम्ति सरल गरिदियौं, त कोही छ जसले उपदेश लिइहालोस्"},{"SurahNumber":54,"VerseNumber":33,"Text":"‘‘लूतको’’ कौम (जातिबन्धु) ले पनि डराउनेहरूलाई झूठा भने ।"},{"SurahNumber":54,"VerseNumber":34,"Text":"तब हामीले उनीहरूमाथि गिट्टीले भरिएको हावा चलायौं, तर ‘‘लूतका’’ परिवार बाहेक तिनीहरूलाई हामीले प्रातःकाल नै बचाइहाल्यौं ।"},{"SurahNumber":54,"VerseNumber":35,"Text":"हामी यस्तै प्रकारले त्यस व्यक्तिलाई आफ्नो अनुकम्पाबाट प्रतिफल दिन्छौं जसले कृतज्ञता देखाउँछ ।"},{"SurahNumber":54,"VerseNumber":36,"Text":"र (लूतले) उनीहरूलाई हाम्रो पकडबाट डराएका पनि थिए तर तिनीहरूले त्यसमा शंका गर्दैरहे ।"},{"SurahNumber":54,"VerseNumber":37,"Text":"उनीहरूले लूत (अलैहिस्सलाम)लाई फकाएर उसको पासबाट उसको अतिथिहरूलाई बोलाउन चाहे, तब हामीले उनको आँखालाई अन्धा बनाइदियौं, तसर्थ (अब) मेरो यातना र मेरो डरको स्वाद चाख ।"},{"SurahNumber":54,"VerseNumber":38,"Text":"र सत्य कुरो छ उनीलाई बिहानै एउटा अटल निर्धारित यातनाले नष्ट गरिदियो ।"},{"SurahNumber":54,"VerseNumber":39,"Text":"त अब मेरो सजाय र मेरो डरको स्वाद चाख ।"},{"SurahNumber":54,"VerseNumber":40,"Text":"र हामीले कुरआनलाई उपदेशको निम्ति सरल बनाइदिएका छौं त कोही छ जसले शिक्षा प्राप्त गरोस् ।"},{"SurahNumber":54,"VerseNumber":41,"Text":"र फिरऔनका मानिसहरूको पास पनि डराउनेवाला आए ।"},{"SurahNumber":54,"VerseNumber":42,"Text":"उनीहरूले हाम्रा सबै निशानीहरूलाई असत्य ठहराए । अन्ततः हामीले उनीहरूलाई समातिहाल्यौं, जुन प्रकारले एउटा जबरजस्त अधिपत्यशालीले समात्छ ।"},{"SurahNumber":54,"VerseNumber":43,"Text":"(हे कुरैशीहरू) के तिम्रा काफिरहरू ती काफिरहरूभन्दा राम्रा छन् ? वा पहिलाका ग्रन्थहरूमा (तिम्रो निम्ति कुनै) छुट्कारा लेखिएको छ"},{"SurahNumber":54,"VerseNumber":44,"Text":"के यिनीहरू भन्छन्ः कि हाम्रो जत्था विजय हुनेवाला बडो बलियो छ"},{"SurahNumber":54,"VerseNumber":45,"Text":"शीघ्र नै यो जत्था पराजित हुनेछ र यिनीहरू पिठ्युँ फर्काई भागिहाल्नेछन् ।"},{"SurahNumber":54,"VerseNumber":46,"Text":"उनीहरूसंगको वचन अनुसार कयामतको समय (आउने) छ र कयामत (प्रलय) बडो गाह्रो र बहुत कठोर कुरा हो ।"},{"SurahNumber":54,"VerseNumber":47,"Text":"निःसन्देह पापीहरू मार्गबिचलन र यातनामा परेका छन् ।"},{"SurahNumber":54,"VerseNumber":48,"Text":"जुनदिन उनीहरूलाई मुख तल पारेर नर्कको आगोमा घिसारिनेछ । (र उनीहरूसंग भनिनेछ) अब, आगोको स्वाद चाख ।"},{"SurahNumber":54,"VerseNumber":49,"Text":"निश्चय नै हामीले हरेक कुरालाई निर्धारित नाप र अनुमानमा सृष्टि गरेका छौं ।"},{"SurahNumber":54,"VerseNumber":50,"Text":"र हाम्रो आदेश एक पटक मात्र (एकछिनको लागि हुन्छ) जस्तो कि आँखाको झिम्काई ।"},{"SurahNumber":54,"VerseNumber":51,"Text":"र हामीले तिमी जस्ता मानिसलाई विनष्ट गरिसकेका छौं, त कोही छ जो उपदेश प्राप्त गरिहालोस् ।"},{"SurahNumber":54,"VerseNumber":52,"Text":"र जे–जति उनीहरूले गरेका छन्, त्यो कर्मपत्रमा अंकित छ ।"},{"SurahNumber":54,"VerseNumber":53,"Text":"(अर्थात्) प्रत्येक सानो र ठूलो कुरा लेखिएको छ ।"},{"SurahNumber":54,"VerseNumber":54,"Text":"निश्चय नै जो संयमी परहेजगार छन्, उनीहरू बाग र नहरहरूको माझमा हुनेछन् ।"},{"SurahNumber":54,"VerseNumber":55,"Text":"(अर्थात्) पवित्र स्थानमा अधिपत्यशाली सम्राटको निकट राम्रोसँग सम्मानका साथ ।"},{"SurahNumber":55,"VerseNumber":1,"Text":"रहमान (अल्लाह) ले"},{"SurahNumber":55,"VerseNumber":2,"Text":"कुरआन सिकायो ।"},{"SurahNumber":55,"VerseNumber":3,"Text":"उसैले मानिसहरूलाई सृष्टि गर्यो"},{"SurahNumber":55,"VerseNumber":4,"Text":"र उसलाई बोल्न सिकायो ।"},{"SurahNumber":55,"VerseNumber":5,"Text":"सूर्य र चन्द्र एक निर्धारित हिसाबले चलिराखेका छन्"},{"SurahNumber":55,"VerseNumber":6,"Text":"र तारा र वृक्ष दुबैले ढोगी राखेका छन् ।"},{"SurahNumber":55,"VerseNumber":7,"Text":"र उसैले आकाशलाई माथि उठायो र तुला (तराजु) स्थापित गर्यो ।"},{"SurahNumber":55,"VerseNumber":8,"Text":"ताकि तिमी तौल्दा सीमाको उल्लंघन (घटीबढी) नगर ।"},{"SurahNumber":55,"VerseNumber":9,"Text":"न्यायोचितरूपले ठीक तौल गर र तौलमा कम नदेऊ ।"},{"SurahNumber":55,"VerseNumber":10,"Text":"र उसैले प्राणीहरूको निम्ती धरती बिछाइदियो ।"},{"SurahNumber":55,"VerseNumber":11,"Text":"त्यसमा स्वादिष्ट फल र गुच्छावाला खजूरका रुखहरू छन् ।"},{"SurahNumber":55,"VerseNumber":12,"Text":"र भुसवाला अन्नका दाना छन् र सुगन्धित फलहरू पनि छन् ।"},{"SurahNumber":55,"VerseNumber":13,"Text":"तसर्थ (हे मानिस र जिन्न) तिमीले आफ्नो पालनकर्ताको कुन–कनु अनुकम्पालाई असत्य ठहराउँनेछौ"},{"SurahNumber":55,"VerseNumber":14,"Text":"उसले मनुष्यलाई कङक्रिट जस्ता खनखनाउँदो माटोबाट सृष्टि गर्यो ।"},{"SurahNumber":55,"VerseNumber":15,"Text":"र जिन्नलाई उसले आगोको रापबाट सृष्टि गर्यो ।"},{"SurahNumber":55,"VerseNumber":16,"Text":"तसर्थ तिमीले आफ्नो पालनकर्ताको कुन–कुन अनुकम्पालाई असत्य साबित गर्नेछौ ।"},{"SurahNumber":55,"VerseNumber":17,"Text":"ऊ दुई पूर्वको स्वामी हो र दुई पश्चिमको पनि ।"},{"SurahNumber":55,"VerseNumber":18,"Text":"अनि (हे जिन्न र मानव) तिमीले आफ्नो पालनकर्ताको कुन–कुन अनुकम्पाहरूलाई असत्य ठहाराउनेछौ"},{"SurahNumber":55,"VerseNumber":19,"Text":"उसैले दुई समुन्द्र प्रवाहित गरिदियो जो आपसमा मिल्छन् ।"},{"SurahNumber":55,"VerseNumber":20,"Text":"ती दुवैको बीचमा एउटा पर्दा छ । जसको तिनीहरू अतिक्रमण गर्दैनन् ।"},{"SurahNumber":55,"VerseNumber":21,"Text":"त तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":22,"Text":"ती दुवै समुन्द्रबाट मोती र मुँगा निस्कन्छ ।"},{"SurahNumber":55,"VerseNumber":23,"Text":"अतः तिमीले आफ्नो पालनकर्ताका कुन–कुन पुरस्कारहरूलाई झूठ भन्नेछौं"},{"SurahNumber":55,"VerseNumber":24,"Text":"र ती जहाजहरू पनि उसैका हुन् जो समुन्द्रमा पर्वतहरू झै अग्लो भई चलीराखेका छन् ।"},{"SurahNumber":55,"VerseNumber":25,"Text":"तसर्थ तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":26,"Text":"प्रत्येक प्राणी जो यस धरतीमा छ, नाशवान छ ।"},{"SurahNumber":55,"VerseNumber":27,"Text":"तर तिम्रो पालनकर्ताको अनुहार (व्यक्तित्व) जो प्रतिष्ठित र सम्मानित छ शेष रहनेवाला छ ।"},{"SurahNumber":55,"VerseNumber":28,"Text":"त तिमीले आफ्नो पालनकर्ताको कुन– कुन अनुकम्पालाई असत्य ठहराउने छौ"},{"SurahNumber":55,"VerseNumber":29,"Text":"आकाशहरू र धरतीमा जो कोही पनि छन् सबै उसैसित माँग्दछन्, प्रत्येक दिन ऊ नौलो शानमा छ ।"},{"SurahNumber":55,"VerseNumber":30,"Text":"अनि तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":31,"Text":"हे दुवै समुदायहरू (जिन्न र मनुष्य) हामी शीघ्र तिम्रो निम्ति पूर्णरूपले ध्यान दिनेछौं ।"},{"SurahNumber":55,"VerseNumber":32,"Text":"अनि तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":33,"Text":"हे जिन्न र मनुष्यका समुदायहरू यदि तिमीहरूमा आकाशहरू र धरतीका सीमाहरूलाई पार गर्ने शक्ति छ त निस्केर हेर तर बिना वर्चस्वता र शक्तिको तिमीले कहिल्यै पार गर्न सक्दैनौं ।"},{"SurahNumber":55,"VerseNumber":34,"Text":"अनि तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":35,"Text":"तिमीमाथि आगोको ज्वाला र धुवाँ छोडिने छ, अनि तिमीले मुकाबिला गर्न सक्दैनौ ।"},{"SurahNumber":55,"VerseNumber":36,"Text":"अनि तिमीले आफ्नो पालनकर्ताको कुन–कुन अनुकम्पलाई असत्य ठहराउने छौ"},{"SurahNumber":55,"VerseNumber":37,"Text":"अनि जब आकाश च्यातिएर रातो छाला जस्तो भइहाल्नेछ ।"},{"SurahNumber":55,"VerseNumber":38,"Text":"अनि तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":39,"Text":"अनि त्यसदिन न कुनै मानिससित उसको पापको बारेमा सोधिनेछ र न कुनै जिन्नसित ।"},{"SurahNumber":55,"VerseNumber":40,"Text":"अनि तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":41,"Text":"गुनहगारहरू आफ्नो अनुहारबाट नै चिनिनेछन्, र उनका टाउकोको कपालहरू र खुट्टाद्वारा उनीहरूलाई समातिने छ ।"},{"SurahNumber":55,"VerseNumber":42,"Text":"अतः तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":43,"Text":"यही त्यो जहन्नम हो, जसलाई गुनाहगारहरूले असत्य भन्दथे ।"},{"SurahNumber":55,"VerseNumber":44,"Text":"उनीहरू यसको र उम्लिराखकेको तातो पानीको बीचमा चक्कर लगाइरहनेछन् ।"},{"SurahNumber":55,"VerseNumber":45,"Text":"तसर्थ तिमीले आफ्नो पालनकर्ताको कुन–कुन अनुकम्पालाई असत्य ठहराउनेछौ ।"},{"SurahNumber":55,"VerseNumber":46,"Text":"र जुन मानिस आफ्नो पालनकर्ताको सामु उभिनुबाट डर मान्यो, उसको निम्ति दुईवटा स्वर्गहरू छन् ।"},{"SurahNumber":55,"VerseNumber":47,"Text":"त तिमीले आफ्नो पालनकर्ताको कुन– कुन अनुकम्पालाई असत्य ठहराउनेछौ"},{"SurahNumber":55,"VerseNumber":48,"Text":"ती दुवै स्वर्गहरूमा धेरै हाँगाहरू हुनेछन् ।"},{"SurahNumber":55,"VerseNumber":49,"Text":"त तिमीले आफ्नो पालनकर्ताको कुन– कुन अनुकम्पालाई असत्य ठहराउनेछौ"},{"SurahNumber":55,"VerseNumber":50,"Text":"यी दुवै बगैंचाहरूमा दुईटा प्रवाहित झरनाहरू छन् ।"},{"SurahNumber":55,"VerseNumber":51,"Text":"त तिमीले आफ्नो पालनकर्ताको कुन– कुन अनुकम्पालाई असत्य ठहराउनेछौ"},{"SurahNumber":55,"VerseNumber":52,"Text":"ती दुवै बगैंचाहरूमा प्रत्येक स्वादिष्ट फलका दुई–दुई किसिम हुनेछन् ।"},{"SurahNumber":55,"VerseNumber":53,"Text":"अतः तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":54,"Text":"स्वर्गमा रहनेहरू यस्ता ओछ्यानमा तकिया लगाएर बसेका हुनेछन्, जसको अस्तर बाक्लो रेशमका हुनेछन्, र दुवै बगैंचाका फलहरू नजिकै हुनेछन् ।"},{"SurahNumber":55,"VerseNumber":55,"Text":"त तिमीले आफ्नो पालनकर्ताको कुन–कुन अनुकम्पलाई असत्य ठहराउने छौ"},{"SurahNumber":55,"VerseNumber":56,"Text":"त्यहाँ आँखा झुकाएका लज्जालु स्त्रीहरू (अप्सरा) हुनेछिन्, जसलाई जन्नतवालाभन्दा पहिला न कुनै मानिसले स्पर्श गरेको हुन्छ र न कुनै जिन्नले ।"},{"SurahNumber":55,"VerseNumber":57,"Text":"त तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":58,"Text":"ती (अप्सरा) स्त्रीहरू याकूत र मूँगा जस्ती हुनेछिन् ।"},{"SurahNumber":55,"VerseNumber":59,"Text":"त तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":60,"Text":"भलाईको बदला भलाई बाहेक अरु के हुनेछ"},{"SurahNumber":55,"VerseNumber":61,"Text":"त तिमीले आफ्नो पालनकर्ताको कुन–कुन अनुकम्पलाई असत्य ठहराउने छौ"},{"SurahNumber":55,"VerseNumber":62,"Text":"र यी बगैंचाहरू बाहेक दुईवटा अरु बगैंचाहरू छन् ।"},{"SurahNumber":55,"VerseNumber":63,"Text":"त तिमीले आफ्नो पालनकर्ताको कुन–कुन अनुकम्पलाई असत्य ठहराउने छौ"},{"SurahNumber":55,"VerseNumber":64,"Text":"दुवै निकै गाढा हरिया छन् ।"},{"SurahNumber":55,"VerseNumber":65,"Text":"त तिमीले आफ्नो पालनकर्ताको कुन–कुन अनुकम्पलाई असत्य ठहराउने छौ"},{"SurahNumber":55,"VerseNumber":66,"Text":"ती दुवै बगैंचाहरूमा दुईवटा बग्ने झरनाहरू प्रवाहित भइराखेका छन् ।"},{"SurahNumber":55,"VerseNumber":67,"Text":"त तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":68,"Text":"यिनीहरूमा स्वादिष्ट फल, मेवाहरू खजूर र अनारहरू हुनेछन् ।"},{"SurahNumber":55,"VerseNumber":69,"Text":"अतः तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":70,"Text":"यिनीहरूमा चरित्रवान र सुन्दर स्त्रीहरू छिन् ।"},{"SurahNumber":55,"VerseNumber":71,"Text":"त तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":72,"Text":"गोरो रंग भएकी ती स्त्रीहरू स्वर्गका खीमाहरूमा रहनेवाली हुन् ।"},{"SurahNumber":55,"VerseNumber":73,"Text":"त तिमीले (हे मानव र जिन्न) आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":74,"Text":"जसलाई पहिला न कुनै मनुष्यले छोएको हुन्छ र न कुनै जिन्नले ।"},{"SurahNumber":55,"VerseNumber":75,"Text":"त तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":76,"Text":"उनीहरू हरिया रेशमी डसना र उत्कृष्ट र असाधारण गलैंचाहरूमा तकिया लगाएर बसेका हुनेछन् ।"},{"SurahNumber":55,"VerseNumber":77,"Text":"त तिमीले आफ्नो पालनकर्ताको कुन–कुन अनुकम्पालाई असत्य ठहराउने छौ"},{"SurahNumber":55,"VerseNumber":78,"Text":"ठूलै बरकतवाला नाम हो तिम्रो गरिमामय र उदार पालनकर्ताको ।"},{"SurahNumber":56,"VerseNumber":1,"Text":"जब कयामत घटित भइहाल्ने छ ।"},{"SurahNumber":56,"VerseNumber":2,"Text":"त्यसको घटित हुने कुरामा केही असत्य छैन ।"},{"SurahNumber":56,"VerseNumber":3,"Text":"कसैलाई तल झार्ने, कसैलाई माथि उचाल्ने हुनेछ ।"},{"SurahNumber":56,"VerseNumber":4,"Text":"जब धरती भूकम्पको साथ कम्पित गराइनेछ ।"},{"SurahNumber":56,"VerseNumber":5,"Text":"र पहाडहरू फुटालेर साना–साना कणमा परिणत गराइनेछन् ।"},{"SurahNumber":56,"VerseNumber":6,"Text":"अनि तिनीहरू धुलो जस्तो भई उड्न थाल्नेछन् ।"},{"SurahNumber":56,"VerseNumber":7,"Text":"र तिमीहरू तीन समूहमा परिणत हुनेछौ ।"},{"SurahNumber":56,"VerseNumber":8,"Text":"त दाहिना हातवाला, दाहिना हातवाला कस्तो सौभाग्यशाली छन् ।"},{"SurahNumber":56,"VerseNumber":9,"Text":"र बाँया हातवाला अफशोच बाँया हातवालाको कस्तो हालत छ ।"},{"SurahNumber":56,"VerseNumber":10,"Text":"र जो अगाडिवाला छन् उनीहरू त अगाडिवाला नै हुन् ।"},{"SurahNumber":56,"VerseNumber":11,"Text":"तिनीहरू बिल्कुल (अल्लाहको) सामिप्यता प्राप्त हुन् ।"},{"SurahNumber":56,"VerseNumber":12,"Text":"अनुकम्पाले भरिएको जन्नतमा छन् ।"},{"SurahNumber":56,"VerseNumber":13,"Text":"धेरै ठूलो समूह त अघिका मानिसहरूको हुनेछ ।"},{"SurahNumber":56,"VerseNumber":14,"Text":"र थोरै पछिकाहरूमध्येबाट ।"},{"SurahNumber":56,"VerseNumber":15,"Text":"यिनीहरू सुनका तारहरूले बनेका पलंगहरूमाथि ।"},{"SurahNumber":56,"VerseNumber":16,"Text":"एक अर्काको सामुन्ने तकिया लगाएर बसेका हुनेछन् ।"},{"SurahNumber":56,"VerseNumber":17,"Text":"उनको पासमा किशोरहरू जो सधैं (बालक नै रहनेछन्) आउंदैजांदै गर्नेछन् ।"},{"SurahNumber":56,"VerseNumber":18,"Text":"अर्थात् प्याला र जगमा स्वादिलो पेयले भरिएको पात्र लिएर हिंडिरहने छन् ।"},{"SurahNumber":56,"VerseNumber":19,"Text":"जसबाट न त टाउकोमा दर्द हुनेछ र न उनको बुद्धिमा विकार आउनेछ ।"},{"SurahNumber":56,"VerseNumber":20,"Text":"र त्यस्ता फलहरूको साथ जुन कि उनले रुचाउँछन् ।"},{"SurahNumber":56,"VerseNumber":21,"Text":"र पंक्षीका मासु जुन तिनीहरूले रुचाउँछन् ।"},{"SurahNumber":56,"VerseNumber":22,"Text":"र ठूला–ठूला आँखा भएकी (अप्सरा) हरू"},{"SurahNumber":56,"VerseNumber":23,"Text":"जो लुकेको मोती जस्ती हुनेछिन् ।"},{"SurahNumber":56,"VerseNumber":24,"Text":"यो उनीहरूको कर्मको प्रतिफल हो ।"},{"SurahNumber":56,"VerseNumber":25,"Text":"त्यहाँ न व्यर्थका कुरा सुन्नेछन् र न गुनाहका ।"},{"SurahNumber":56,"VerseNumber":26,"Text":"उनीहरूको आपसमा सलामको आदान–प्रदान मात्र हुनेछ ।"},{"SurahNumber":56,"VerseNumber":27,"Text":"र दाहिना हातवालाहरू निकै (भाग्यशाली) हुनेछन् ।"},{"SurahNumber":56,"VerseNumber":28,"Text":"उनी काँडा नभएका बयरहरू"},{"SurahNumber":56,"VerseNumber":29,"Text":"र गुच्छेदार केराहरू"},{"SurahNumber":56,"VerseNumber":30,"Text":"र परसम्म फैलिएका छाँयाहरू"},{"SurahNumber":56,"VerseNumber":31,"Text":"र पानीका झरनाहरू"},{"SurahNumber":56,"VerseNumber":32,"Text":"र प्रशस्त फलहरूमा (हुनेछन्)"},{"SurahNumber":56,"VerseNumber":33,"Text":"जुन कहिल्यै समाप्त हुने छैनन् र उनीबाट कसैले रोक्नेछैन ।"},{"SurahNumber":56,"VerseNumber":34,"Text":"र अग्ला, अग्ला ओछ्यानमा हुनेछन् ।"},{"SurahNumber":56,"VerseNumber":35,"Text":"हामीले उनीहरूका स्वास्नीहरूलाई विशेष प्रकारले सृष्टि गरेका छौं ।"},{"SurahNumber":56,"VerseNumber":36,"Text":"अनि उनीहरूलाई हामीले कुमारी (पवित्र) बनायौं ।"},{"SurahNumber":56,"VerseNumber":37,"Text":"समान उमेरकी र मायालु ।"},{"SurahNumber":56,"VerseNumber":38,"Text":"दाहिने हातवालाहरूको निम्ति हुन् ।"},{"SurahNumber":56,"VerseNumber":39,"Text":"यिनीहरूमा अघिल्लामध्येका पनि धेरै हुनेछन् ।"},{"SurahNumber":56,"VerseNumber":40,"Text":"र पछिल्लामध्येका पनि धेरै हुनेछन्"},{"SurahNumber":56,"VerseNumber":41,"Text":"र बाँया हातवालाहरू, (अफशोच) बाँया हातवाला कस्ता छन् ।"},{"SurahNumber":56,"VerseNumber":42,"Text":"गर्म (तातो) हवा र उम्लिराखेको पानीमा हुनेछन् ।"},{"SurahNumber":56,"VerseNumber":43,"Text":"र कालो धुवाँको छाँयामा"},{"SurahNumber":56,"VerseNumber":44,"Text":"जुन न चिसो छ न रुचाउने योग्य ।"},{"SurahNumber":56,"VerseNumber":45,"Text":"निःसंदेह उनीहरू यसभन्दा पहिला धेरै सुख सुविधामा थिए ।"},{"SurahNumber":56,"VerseNumber":46,"Text":"र ठूला–ठूला पापहरू गर्दै बसेका थिए"},{"SurahNumber":56,"VerseNumber":47,"Text":"र भन्ने गर्दथे कि के जब हामी मृत भइहाल्ने छौं र माटो र हाड भइहाल्ने छौं, हामी फेरि उठाइने छौं"},{"SurahNumber":56,"VerseNumber":48,"Text":"र के हाम्रा बाबु बाजे पनि"},{"SurahNumber":56,"VerseNumber":49,"Text":"तपाई भनिदिनुस् कि निःसन्देह पहिला र पछिका"},{"SurahNumber":56,"VerseNumber":50,"Text":"सबै एउटा निर्धारित दिनको समयमा अवश्य एकत्रित गरिनेछन् ।"},{"SurahNumber":56,"VerseNumber":51,"Text":"अनि तिमी हे असत्य ठहराउनेवाला पथ विचलितहरू"},{"SurahNumber":56,"VerseNumber":52,"Text":"थूहर (क्याक्टस) को वृक्ष खानेछौ ।"},{"SurahNumber":56,"VerseNumber":53,"Text":"र यसैले पेट भर्ने छौ"},{"SurahNumber":56,"VerseNumber":54,"Text":"र यसमाथि उम्लिराखेको पानी पिउनेछौ"},{"SurahNumber":56,"VerseNumber":55,"Text":"र पिउँदा पनि (यसप्रकार पिउनेछौं जस्तो कि) तिर्खाएको ऊँट जस्तो"},{"SurahNumber":56,"VerseNumber":56,"Text":"कयामतको दिन उनीहरूको सत्कार हो यो"},{"SurahNumber":56,"VerseNumber":57,"Text":"हामीले तिमी सबैलाई सृष्टि गरेका हौं, तसर्थ तिमीले किन (सत्य) मान्दैनौ"},{"SurahNumber":56,"VerseNumber":58,"Text":"हेर जुन तिमीले वीर्य (स्वास्नीमा) छाड्छौ"},{"SurahNumber":56,"VerseNumber":59,"Text":"के तिमीले त्यसबाट मानिसको सृष्टि गर्दछौ वा हामीले नै सृष्टि गर्दछौं"},{"SurahNumber":56,"VerseNumber":60,"Text":"हामीले नै तिमीमा मृत्यु निर्धारित गरिदिएका छौं र हामी त्यसबाट हारेका होइनौं ।"},{"SurahNumber":56,"VerseNumber":61,"Text":"कि हामीले तिम्रो ठाउँमा अरु तिमीहरू जस्तालाई पैदा गर्न सक्छौ र तिमीलाई नयाँ रूपमा त्यस संसारमा पैदा गरिदिन्छौं जसको बारेमा तिमलिाई थाहा छैन ।"},{"SurahNumber":56,"VerseNumber":62,"Text":"तिमीलाई पहिलो पटकको जन्म थाहा छ, अनि तिमीले किन शिक्षा ग्रहण गर्दैनौ"},{"SurahNumber":56,"VerseNumber":63,"Text":"अनि यो पनि बताऊ जुन तिमीले उब्जाउँछौ"},{"SurahNumber":56,"VerseNumber":64,"Text":"के तिमीले नै त्यसलाई उब्जाउछौं वा हामी उब्जाउनेवाला हौं"},{"SurahNumber":56,"VerseNumber":65,"Text":"यदि हामीले चाह्यौं भने त्यसलाई भुसा गरिदिन्छौं र तिमी कुरा गर्दै रहनेछौ ।"},{"SurahNumber":56,"VerseNumber":66,"Text":"(कि अफशोच) हामी त सित्तैमा दण्डमा परिहाल्यौं"},{"SurahNumber":56,"VerseNumber":67,"Text":"बरु हामी बिल्कुलै वञ्चित रहयौं ।"},{"SurahNumber":56,"VerseNumber":68,"Text":"अनि यो बताऊ तिमीले जुन पानीलाई पिउँछौ ।"},{"SurahNumber":56,"VerseNumber":69,"Text":"उसलाई बादलबाट पनि तिमीले नै बर्साएका हौ वा हामीले बर्साउँछौं"},{"SurahNumber":56,"VerseNumber":70,"Text":"यदि हामीले चाह्यौं भने त्यस पानीलाई खारा बनाइदिन्छौं ? अनि तिमीले कृतज्ञता किन प्रकट गर्दैनौ"},{"SurahNumber":56,"VerseNumber":71,"Text":"हेर यो पनि बताऊ कि जुन आगो तिमीले सल्काउँछौ"},{"SurahNumber":56,"VerseNumber":72,"Text":"(के तिमीले) त्यस रुखलाई सृष्टि गर्दछौ वा हामीले त्यसको सृष्टि गरेका छौं"},{"SurahNumber":56,"VerseNumber":73,"Text":"हामीले उसलाई एउटा उपदेशको माध्यम र यात्रीहरू (र आवश्यक पर्नेहरूका) लागि लाभप्रद बनाएका छौं ।"},{"SurahNumber":56,"VerseNumber":74,"Text":"अतः तिमीले आफ्नो महान् पालनकर्ताको गुणगान गर ।"},{"SurahNumber":56,"VerseNumber":75,"Text":"म खस्ने ताराहरूको कसम खान्छु ।"},{"SurahNumber":56,"VerseNumber":76,"Text":"र यदि तिमीले बुझ्छौ भने यो ठूलो कसम हो"},{"SurahNumber":56,"VerseNumber":77,"Text":"निश्चय नै यो धेरै प्रतिष्ठित कुरआन हो"},{"SurahNumber":56,"VerseNumber":78,"Text":"जो एउटा सुरक्षित किताबमा अंकित छ ।"},{"SurahNumber":56,"VerseNumber":79,"Text":"त्यसलाई पवित्र (फरिश्ताहरू) मात्र हात लगाउँछन् ।"},{"SurahNumber":56,"VerseNumber":80,"Text":"सम्पूर्ण संसारको स्वामीको तर्फबाट अवतरित गरिएको छ ।"},{"SurahNumber":56,"VerseNumber":81,"Text":"के तिमीले त्यस वाणीलाई साधारण ठान्छौ"},{"SurahNumber":56,"VerseNumber":82,"Text":"र आफ्नो भागमा यो लिन्छौ कि यसलाई झूठो ठहराउँदै गर"},{"SurahNumber":56,"VerseNumber":83,"Text":"अनि जब प्राण कण्ठमा आइपुग्दछ"},{"SurahNumber":56,"VerseNumber":84,"Text":"र तिमीले त्यस समय आखाँले हेरिराखेको हुन्छौ"},{"SurahNumber":56,"VerseNumber":85,"Text":"र हामी त्यस बेला तिमीभन्दा धेरै नजिक हुन्छौं तर तिमीले देख्दैनौ ।"},{"SurahNumber":56,"VerseNumber":86,"Text":"अतः यदि तिमी कसैको अधीनमा छैनौ ।"},{"SurahNumber":56,"VerseNumber":87,"Text":"र यस कुरामा यदि साँचो हौ, त यस प्राणलाई किन फर्काउँदैनौ"},{"SurahNumber":56,"VerseNumber":88,"Text":"अनि यदि कोही (अल्लाहको) दरबारको नजीक गरिएको हुनेछ ।"},{"SurahNumber":56,"VerseNumber":89,"Text":"भने उसको निम्ति आराम, सुखसामग्री र आरामदायक स्वर्गहरू छन् ।"},{"SurahNumber":56,"VerseNumber":90,"Text":"र जो दाहिने हातावालामध्येको छ"},{"SurahNumber":56,"VerseNumber":91,"Text":"तिमीलाई सलाम छ कि तिमी भाग्यशालीमध्येका छौ ।"},{"SurahNumber":56,"VerseNumber":92,"Text":"तर यदि कोही त्यो झूठा ठहराउने र मार्गबिचलितहरूमध्येको छ"},{"SurahNumber":56,"VerseNumber":93,"Text":"त उसको लागि उम्लिराखेको पानीको आतिथ्य छ"},{"SurahNumber":56,"VerseNumber":94,"Text":"र (फेरि) नर्कमा जानु छ ।"},{"SurahNumber":56,"VerseNumber":95,"Text":"निःसन्देह यो (खबर) पूरै सत्य हो ।"},{"SurahNumber":56,"VerseNumber":96,"Text":"अतः तिमीले आफ्नो महान् पालनकर्ताको गुणगान गरिराख ।"},{"SurahNumber":57,"VerseNumber":1,"Text":"आकाशहरू र धरतीमा जे छ सबैले अल्लाहकै गुणगान गर्दैछन् र ऊ अधिपत्यशाली ठूलो तत्वदर्शी छ ।"},{"SurahNumber":57,"VerseNumber":2,"Text":"आकाशहरू र धरतीको सत्ता उसैको हो, उसैले जीवन दिन्छ र मृत्यु पनि र ऊ प्रत्येक कुरामा सामथ्र्य सम्पन्न छ ।"},{"SurahNumber":57,"VerseNumber":3,"Text":"उही पहिला हो र अन्तिम पनि । व्यक्त हो र अव्यक्त पनि । र ऊ हरेक कुरा राम्ररी जान्दछ ।"},{"SurahNumber":57,"VerseNumber":4,"Text":"उही हो जसले आकाशहरू र पृथ्वीलाई छः (६) दिनमा सृष्टि गर्यो अनि सिंहासनमाथि उच्च भयो । ऊ जान्दछ जे जति धरतीमा प्रवेश गर्दछ र जे–जति उसबाट निस्कन्छ, र जे–जति आकाशबाट अवतरित हुन्छ र जे–जति उसमा चढ्दछ । र तिमी जहाँसुकै भए पनि ऊ तिम्रो साथमा छ र अल्लाह देख्दछ, जे–जति तिमीले गर्दछौ ।"},{"SurahNumber":57,"VerseNumber":5,"Text":"आकाशहरू र धरतीको सत्ता उसैको हो र अल्लाहतिर नै सबै कुरा फर्काइन्छन् ।"},{"SurahNumber":57,"VerseNumber":6,"Text":"उसैले रातलाई दिनमा प्रविष्ट गराउँदछ र दिनलाई रातमा प्रविष्ट गराउँदछ । ऊ छातीमा लुकेका कुराहरू पनि जान्दछ ।"},{"SurahNumber":57,"VerseNumber":7,"Text":"(तसर्थ) अल्लाह र उसको रसूलमाथि ईमान ल्याऊ र जुन मालसामानमा उसले तिमीलाई अरुहरूको उत्तराधिकारी बनाएको छ त्यसमध्येबाट खर्च गर । त तिमीहरूमध्ये जसले ईमान ल्याए र खर्च (दान) गरिरहे उनीहरूको निम्ति ठूलो प्रतिफल छ ।"},{"SurahNumber":57,"VerseNumber":8,"Text":"तिमीहरू अल्लाहमाथि ईमान किन ल्याउँदैनौ, जब कि पैगम्बरहरूले तिमीलाई तिम्रो रब (प्रतिपालक) माथि ईमान ल्याउन आमन्त्रण गरिराखेका छन् । र यदि तिमी ईमानवाला हौ भने उसले तिमीसित दृढ वचन पनि लिइसकेको छ ।"},{"SurahNumber":57,"VerseNumber":9,"Text":"उही अल्लाह हो जसले आफ्नो भक्तहरूमाथि स्पष्ट आयतहरू उतारिराखेको छ ताकि उसले तिमीलाई अन्धकारहरूबाट प्रकाशतिर ल्याओस् । वास्तविकता यो छ कि अल्लाह तिमीमाथि अत्यन्त करुणामय र दयावान छ ।"},{"SurahNumber":57,"VerseNumber":10,"Text":"तिमीलाई के भएको छ कि अल्लाहको बाटोमा खर्च गर्दैनौ ? जब कि आकाशहरू र जमिनको स्वामित्व अल्लाहकै निम्ति छ, तिमीहरूमध्ये जुन व्यक्तिले (मक्काको) विजयभन्दा पहिला खर्च गर्यो र लडाई गर्यो उनीहरू अरुको समान हुन सक्दैनन् । उनीहरूको दर्जा ती मानिसहरूभन्दा बढी छ, जसले पछि खर्च गरे र धर्म युद्ध गरे । हो अल्लाहले सबैलाई भलाईको वचन त दिएको छ र जुन काम तिमीले गर्दछौ अल्लाह त्यसलाई जान्दछ ।"},{"SurahNumber":57,"VerseNumber":11,"Text":"को छ जसले अल्लाहलाई राम्रो ऋण देओस्, कि उसले त्यसलाई उसको निम्ति धेरै गुणा बढाउँदै गरुन् । र उसको निम्ति सम्मानित प्रतिफल छ ।"},{"SurahNumber":57,"VerseNumber":12,"Text":"कयामतको दिन तिमीले मोमिन पुरुषहरूलाई र मोमिन स्त्रीहरूलाई उनको प्रकाश उनीहरूको अगाडि अगाडि र दायाँतिर हिंडिराखेको देख्नेछौ । (उनीसित भनिने छ कि) तिमीलाई शुभसमाचार छ आज तिम्रो निम्ति यस्ता बगैंचाहरूको, जसका धरातलमा नहरहरू बगिराखेका छन्, तिनीहरूमा सदैंव रहनेछौं यही ठूलो सफलता हो ।"},{"SurahNumber":57,"VerseNumber":13,"Text":"त्यसदिन कपटी पुरुष र स्त्रीहरू मोमिनहरूसित भन्नेछन् कि हाम्रो प्रतीक्षा त गर कि हामीले पनि तिम्रो प्रकाशबाट केही प्रकाश हासिल गरौं त उनीहरूसित भनिने छ कि तिमी पछाडि फर्केर जाऊ, (त्यहाँ) अरु प्रकाश खोज, अनि उनीहरूको बीचमा एउटा पर्खाल उभ्याइने छ, जसमा ढोका पनि हुनेछ उसको भित्री भागमा (अल्लाहको) कृपा हुनेछ र बाहिर सजाय हुनेछ ।"},{"SurahNumber":57,"VerseNumber":14,"Text":"यिनीहरूले (कपटाचारीहरूले मोमिनहरूसित) कराएर भन्नेछन् कि के हामी तिम्रो साथमा थिएनौं, उनीहरूले भन्नेछन् किन थिएनौ, तर तिमीले स्वयं आफूले नै आफूलाई विचलनमा पार्यौ र प्रतीक्षा गरिराख्यौ र सन्देहमा परिरह्यौ र तिम्रा व्यर्थका कामनाहरूले तिमीलाई धोकामा राखे, यहाँसम्म कि अल्लाहको फैसला आइहाल्यो र तिमीलाई अल्लाहको बारेमा धोका दिनेले धोकामै राखिराख्यो ।"},{"SurahNumber":57,"VerseNumber":15,"Text":"तसर्थ आज नत तिमीबाट कुनै फिदिया (बदला) स्वीकार गरिनेछ र न काफिरहरूबाट । तिमी सबैको ठेगाना नर्क हो त्यो नै तिमीहरूको साथी हो र त्यो नराम्रो ठेगाना हो ।"},{"SurahNumber":57,"VerseNumber":16,"Text":"के मोमिनहरूको निम्ति अहिले पनि यस्तो समय अएको छैन कि उनीहरूका हृदय अल्लाहको लागि र जुन सत्य अवतरित भयो त्यसको लागि नर्म (कोमल) होस् ? र उनीहरू जस्ता नभइहालोस् जसलाई उनीभन्दा अगाडि किताब प्रदान गरेको थियो । अनि त्यस पश्चात लामो कालखण्ड बीत्यो । अनी उनीहरूका हृदय कठोर भइहाले र उनीहरूमध्ये अधिकांश अवज्ञाकारी छन् ।"},{"SurahNumber":57,"VerseNumber":17,"Text":"जानिराख कि अल्लाह नै धरतीलाई उसको मृत्यु पश्चात जीवन प्रदान गर्दछ । हामीले तिम्रो निम्ति हाम्रा आयतहरूलाई स्पष्टरूपले वर्णन गरिदिएका छौं, ताकि तिमी बुझ ।"},{"SurahNumber":57,"VerseNumber":18,"Text":"निःसंदेह खैरात (दान) गर्नेवाला, पुरुषहरू र स्त्रीहरू र जसले अल्लाहलाई राम्रो ऋण दिन्छन्, त्यसलाई उनको निम्ति कैयौं गुणा प्रदान गरिनेछ र उनीहरूको निम्ति सम्मानित प्रतिफल छ ।"},{"SurahNumber":57,"VerseNumber":19,"Text":"र जुन मानिसहरू अल्लाह र उसका पैगम्बरहरूमाथि ईमान ल्याए उनीहरू आफ्नो पालनकर्ताको समीपमा साँचो र शहीद छन् । उनीहरूको निम्ति उनीहरूको प्रतिफल र प्रकाश छ र जसले कुफ्र गरे र हाम्रा आयतहरूलाई असत्य ठहराए तिनीहरू नर्कीय हुन् ।"},{"SurahNumber":57,"VerseNumber":20,"Text":"जानिराख कि संसारको जीवन एउटा खेल र तमाशा र सजावट हो र तिम्रो आपसमा एक अर्कामाथि घमण्ड दर्शाउने र मात्र धन र सन्तानको कुरामा परस्पर एक अर्काभन्दा बढी भएको प्रदर्शित गर्नु हो । जस्तो वर्षा र त्यसद्वारा उब्जनी किसानलाई राम्रो लाग्दछ । अनि त्यो जब पाकिहाल्छ, अनि तिमीले देख्छौ कि पहेंलो भइहाल्यो । अनि त्यसपछि त्यो चूर–चूर भइहाल्छ । र कयामतमा कठोर यातना पनि छ र अल्लाहको क्षमा र प्रसन्नता पनि छ । र सांसारिक जीवन त मात्र धोकाको सुखसामग्री बाहेक केही होइन ।"},{"SurahNumber":57,"VerseNumber":21,"Text":"(आऊ) आफ्नो पालनकर्ताको क्षमा र त्यस स्वर्गतिर अग्रसर होऊ जसको आकार आकाश र धरती बराबर छ, जुन ती मानिसहरूको निम्ति तयार गरिएको छ जसले अल्लाह र उसका रसुलहरूमाथि ईमान राख्दछन् । यो अल्लाहको उदार अनुग्रह हो, जसलाई चाहन्छ प्रदान गर्छ । र अल्लाह धेरै उदार ठूलो अनुग्रहको स्वामी हो ।"},{"SurahNumber":57,"VerseNumber":22,"Text":"जुनसुकै मुसीबत (दुःख संकट) धरतीमा आउँछ या तिमीमाथि त्यसलाई मैले पठाउनुभन्दा पहिला एउटा किताबमा अंकित हुन्छ । यो काम अल्लाहको निम्ति सजिलो छ ।"},{"SurahNumber":57,"VerseNumber":23,"Text":"ताकि तिमीले त्यसकुराबाट अफशोच नगर जुन कि तिमीबाट गुज्रिसकेको छ, र न त्यस कुरामाथि अभिमान गर जुन उसले तिमीलाई प्रदान गरेको छ । अल्लाहलाई कुनै घमण्डी र आत्मप्रशंशकहरू मन पराउँदैनन् ।"},{"SurahNumber":57,"VerseNumber":24,"Text":"जो स्वयं कञ्जूसी गर्दछन् र अरुहरूलाई पनि कञ्जूसी गर्न प्रेरित गर्दछन् र (सुनिराख) जो कोही पनि विमुख होस्, अल्लाह त निस्पृह प्रशंसनीय छ ।"},{"SurahNumber":57,"VerseNumber":25,"Text":"निश्चय नै हामीले आफ्ना पैगम्बरहरूलाई स्पष्ट निशानीहरू दिएर पठायौं र उनीहरूमाथि किताब र तुला अवतरित गर्यौं ताकि मानिसहरू न्यायमा दृढ रहुन् र फलाम पनि उतार्यौं । त्यसमा ठूलो खतरा छ र निकै बलियो छ र मानिसहरूका लागि अरु पनि फाइदाहरू छन्, र यस कारण पनि कि अल्लाह थाहा पाइहालोस् कि को परोक्षमा रहँदै उसको र उसका रसूलहरूको सहायता गर्दछ । निश्चय नै अल्लाह शक्तिशाली र अधिपत्यशाली छ ।"},{"SurahNumber":57,"VerseNumber":26,"Text":"र हामीले ‘‘नूह’’ र ‘‘इब्राहीमलाई’’ संदेष्टा बनाएर पठायौं र उनीहरूको सन्ततिमा पैगम्बरी र किताबलाई (अल्लाह बाट अवतरित हुने) जारी राख्यौं अनि उनीहरूमध्ये केही त सत्मार्ग अपनाए, किन्तु उनीहरूमध्ये धेरै त अवज्ञाकारी नै रहे ।"},{"SurahNumber":57,"VerseNumber":27,"Text":"अनि उनीहरूपछि पनि हामीले एकपछि अर्को रसूल पठाउँदै गर्यौं र उनीपछि ‘‘मरियमको’’ छोरा ‘‘ईसालाई’’ पठायौं र उनलाई ‘‘इन्जील’’ प्रदान गर्यौं र उनको अनुशरण गर्नेहरूको हृदयमा हामीले करुणा र दया सृजना गर्यौं । रह्यो सन्यासको कुरा त उनीहरूले स्वयं बनाएका थिए हामीले त्यसलाई उनीहरूको निम्ति अनिवार्य गरेका थिएनौं यदि अनिवार्य गरेका थियौं त केवल अल्लाहको प्रसन्नताको चाहना । अनि उनीहरूले त्यसको निर्वाह गर्न सकेनन् । अतः ती मानिसहरूलाई जो तिनीहरूमध्ये ईमान ल्याएका थिए, उनीहरूलाई उनको प्रतिफल हामीले प्रदान गर्यौं । तर उनीहरूमध्ये धेरै अवज्ञाकारी नै छन् ।"},{"SurahNumber":57,"VerseNumber":28,"Text":"हे मोमिनहरू ! अल्लाहसित डर र उसको रसुलहरूमाथि ईमान ल्याऊ । अल्लाहले तिमीलाई आफ्नो दयाको दुईगुणा भाग प्रदान गर्नेछ र तिम्रो निम्ति एउटा प्रकाश दिनेछ, जसको प्रकाशमा तिमी हिंड्नेछौ र तिम्रो पाप पनि क्षमा गरिदिनेछ । अल्लाह बडो क्षमाशील र अत्यन्त दयावान छ ।"},{"SurahNumber":57,"VerseNumber":29,"Text":"यो यसकारण कि किताब मान्नेहरूले जानिहालुन् कि उनीहरूलाई अल्लाहको अनुग्रहको कुनै भागमाथि केही पनि अधिकार प्राप्त छैन र यो कि सम्पूर्ण अनुग्रह अल्लाहकै हातमा छ, जसलाई चाहन्छ, प्रदान गर्दछ र अल्लाह ठूलो अनुग्रहको स्वामी छ ।"}]}