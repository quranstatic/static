{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":78,"VerseNumber":1,"Text":"Peue atra teungoh jitanyong-tanyong"},{"SurahNumber":78,"VerseNumber":2,"Text":"Haba meukeunong hebat that leupah"},{"SurahNumber":78,"VerseNumber":3,"Text":"Haba nyan di jih han meusapeue kheun Teuma na nyang kheun mustahe leupah"},{"SurahNumber":78,"VerseNumber":4,"Text":"Tapi atra nyan akan jiteupeu"},{"SurahNumber":78,"VerseNumber":5,"Text":"Teuma jiteupue atra nyan bagah"},{"SurahNumber":78,"VerseNumber":6,"Text":"Kon ka lheuh Kamoe peujeut bumoe nyoe Takalon bagoe lagee sajadah"},{"SurahNumber":78,"VerseNumber":7,"Text":"Buket ngon gunong pih lagee bajoe Di dalam bumoe dum le sileupah"},{"SurahNumber":78,"VerseNumber":8,"Text":"Meupeujeut gata meujudo-judo"},{"SurahNumber":78,"VerseNumber":9,"Text":"Teungeut teupako tapiyoh payah"},{"SurahNumber":78,"VerseNumber":10,"Text":"Meupeujeut malam lagee pakaian"},{"SurahNumber":78,"VerseNumber":11,"Text":"Uroe tajalan mita napakah"},{"SurahNumber":78,"VerseNumber":12,"Text":"Di ateuh gata dum Kamoe peugot Tujoh boh langet nyang kong sileupah"},{"SurahNumber":78,"VerseNumber":13,"Text":"Meupeujeut lampu nyang trang meucahya"},{"SurahNumber":78,"VerseNumber":14,"Text":"Lam awan teuma le ie dum boh bah Kamoe peutron ie ujeun lam awan"},{"SurahNumber":78,"VerseNumber":15,"Text":"Tumbuh-tumbuhan teubiet le bagah Kamoe peutimoh dum bijeh kayee"},{"SurahNumber":78,"VerseNumber":16,"Text":"Keubon dum teuntee pih le si leupah"},{"SurahNumber":78,"VerseNumber":17,"Text":"Keubit uroe nyan uroe putosan Watee le Tuhan peuteutap sudah"},{"SurahNumber":78,"VerseNumber":18,"Text":"Uroe nyan geuyup ngon sangka kala Keunan tataeuka rame that leupah"},{"SurahNumber":78,"VerseNumber":19,"Text":"Geubeuka langet meupinto-pinto"},{"SurahNumber":78,"VerseNumber":20,"Text":"Geuhoi teupeuro gunong dum bicah Geupeujak gunong fatamorgana Tan le sapeue na sinan geukeubah"},{"SurahNumber":78,"VerseNumber":21,"Text":"Keubit nuraka cit ka teupreh-preh Pajan troh jadeh ureueng nyang salah"},{"SurahNumber":78,"VerseNumber":22,"Text":"Nyan keuh teumpat woe ureueng meudacha Nyang darohaka sinan geukeubah"},{"SurahNumber":78,"VerseNumber":23,"Text":"Tinggai dum sinan meuabad-abad"},{"SurahNumber":78,"VerseNumber":24,"Text":"Hana tom mangat meuube seupah Han tom jirasa di sinan leupie Hana geubri ie watee teuka grah"},{"SurahNumber":78,"VerseNumber":25,"Text":"Meulengkan nyang na ie leupah tutong Lagee ie idong nanoh ngon darah"},{"SurahNumber":78,"VerseNumber":26,"Text":"Nyan keuh balasan lagee jipubuet"},{"SurahNumber":78,"VerseNumber":27,"Text":"Hana jitakot masa nyang sudah Hana jitakot akan geuhisab"},{"SurahNumber":78,"VerseNumber":28,"Text":"Jikheun sulet that dum ayat Allah Jikheun sulet that dum ayat Kamoe"},{"SurahNumber":78,"VerseNumber":29,"Text":"Teuma di Kamoe dumpeue meukeubah Di dalam kitab bandum meupasoe"},{"SurahNumber":78,"VerseNumber":30,"Text":"Rasa treuk jinoe bandum meubalah Karasa jinoe azeub bak Kamoe Meubagi-bagi dum Kamoe tamah"},{"SurahNumber":78,"VerseNumber":31,"Text":"Ureueng nyang takwa lam keumenangan Ngon keusenangan hanaban peugah"},{"SurahNumber":78,"VerseNumber":32,"Text":"Na keubon-keubon deungon boh anggor"},{"SurahNumber":78,"VerseNumber":33,"Text":"Dara seulayeu nyang ceudah-ceudah"},{"SurahNumber":78,"VerseNumber":34,"Text":"Teuma glah peunoh ngon ie nyang lazat"},{"SurahNumber":78,"VerseNumber":35,"Text":"Narit nyang mangat hana tom salah Tan na geudeungo narit duseuta Nyang sia-sia hana phaedah"},{"SurahNumber":78,"VerseNumber":36,"Text":"Nyan keuh balasan nibak Po gata Neubri karonya meulimpah-limpah"},{"SurahNumber":78,"VerseNumber":37,"Text":"Tuhan Po langet dum deungon bumoe Diantara nyoe bandum blah bìcah Tuhan Pemurah geumaseh han soe Han jeut barangsoe marit ngon Allah"},{"SurahNumber":78,"VerseNumber":38,"Text":"Uroe nyan dum roh ngon malaikat Meubareh sapat bandum meuseuh-seuh Barangsoe han jeut marit uroe nyan Meulengkan ureueng nyang izin Allah Narit nyang beuna mantong watee nyan Ngon izin Tuhan nyang Maha Murah"},{"SurahNumber":78,"VerseNumber":39,"Text":"Uroe nyan keuh nyang han jeut han teuka Soe-soe nyang hawa jiwoe bak Allah Soe nyang meunapsu jiwoe bak Tuhan Jijak bak jalan nyang rila Allah"},{"SurahNumber":78,"VerseNumber":40,"Text":"Keubit di Kamoe ka meupeuingat Gata dum umat bek sagai salah Ingat keu azeub nyang ka toe that-that Bandum talihat amai nyang sudah Buet jaroe insan yoh masa dilee Uroe nyan teuntee jikalon leumah Teuma di kaphe uroe nyan jikheun Pakon han jeut lon mantong keu tanoh"},{"SurahNumber":79,"VerseNumber":1,"Text":"Demi be nyang na dum malaikat Nyang bot nyawong that dum hamba Allah"},{"SurahNumber":79,"VerseNumber":2,"Text":"Lom nyang bot nyawong ngon leumah leumb"},{"SurahNumber":79,"VerseNumber":3,"Text":"Nyang tron di langet leupah that bagah"},{"SurahNumber":79,"VerseNumber":4,"Text":"Teuma nyang dilee troh nibak laen"},{"SurahNumber":79,"VerseNumber":5,"Text":"Nyang ato bandum peurintah Allah"},{"SurahNumber":79,"VerseNumber":6,"Text":"Uroe nyan teuma meuguncang donya Geuyup pertama Neuyue le Allah"},{"SurahNumber":79,"VerseNumber":7,"Text":"Teuma meuireng ngon yup keudua"},{"SurahNumber":79,"VerseNumber":8,"Text":"Ate dum geunta teumakot leupah"},{"SurahNumber":79,"VerseNumber":9,"Text":"Mata pih bandum meuteukui u yup"},{"SurahNumber":79,"VerseNumber":10,"Text":"Jikheun peue ek jeut tanyoe meuubah Ek jeut tawoe lom Iheuh dalam uruek"},{"SurahNumber":79,"VerseNumber":11,"Text":"Tuleung ka teupluek ka anco bicah ‘Oh jeut geutanyoe keu tuleung anco"},{"SurahNumber":79,"VerseNumber":12,"Text":"Nyan woe rugoe le meunan jipeugah"},{"SurahNumber":79,"VerseNumber":13,"Text":"Teuma sigo yup sagai atra nyan"},{"SurahNumber":79,"VerseNumber":14,"Text":"Ban tanjo jih nyan ka teudong bagah U ateuh bumoe jih nyan ka teudong Teubingong-bingong hana peue peugah"},{"SurahNumber":79,"VerseNumber":15,"Text":"Peue na troh haba Musa bak gata"},{"SurahNumber":79,"VerseNumber":16,"Text":"Watee di Thuwa Neuhoi le Allah Lam urong suci nyang nan jih Thuwa Sinan bak Musa Tuhan Neupeugah"},{"SurahNumber":79,"VerseNumber":17,"Text":"Ubak Peuraʻun tajak hai Musa! Jih darohaka jipubuet salah"},{"SurahNumber":79,"VerseNumber":18,"Text":"Takheun nanapsu gata peugleh droe"},{"SurahNumber":79,"VerseNumber":19,"Text":"Lon tunyok keunoe bak jalan Allah Mangat tatakot akan Po gata"},{"SurahNumber":79,"VerseNumber":20,"Text":"Mvuʻjizat Musa teuma peuleumah Tanda nyang raya geuba muʻjizat"},{"SurahNumber":79,"VerseNumber":21,"Text":"Gata sulet that laju jipeugah Nyang Musa peugah jidarohaka"},{"SurahNumber":79,"VerseNumber":22,"Text":"Jipaleng sigra jimita hilah"},{"SurahNumber":79,"VerseNumber":23,"Text":"Jipeusapat le bandum kawom jih Jihoi bandum jih teuma jipeugah"},{"SurahNumber":79,"VerseNumber":24,"Text":"Jikheun nyoe keuh lon sidroe po gata Nyang manyang raya leupah that meugah"},{"SurahNumber":79,"VerseNumber":25,"Text":"Neuazeub treuk jih uleh Hadharat Azeub akhirat nyang brat sileupah Azeub di donya jirasa meuhat"},{"SurahNumber":79,"VerseNumber":26,"Text":"Jeut keu ibarat bandum nyan sudah Jeut keu ibarat keu soe nyang takot Keu soe nyang turot peutunyok Allah"},{"SurahNumber":79,"VerseNumber":27,"Text":"Peue brat that gata bak Tuhan peujeut Soe brat ngon langet nyang dumnan luah Langet Neubina keudroe le Tuhan"},{"SurahNumber":79,"VerseNumber":28,"Text":"Neupeugot manyang meunan Neuulah Seumpureuna that peuneugot Tuhan"},{"SurahNumber":79,"VerseNumber":29,"Text":"Neupeujeut malam seupot that leupah ‘Oh beungoh uroe teuma Neupeutrang"},{"SurahNumber":79,"VerseNumber":30,"Text":"Bumoe lom teuleung Neupeujeut luah"},{"SurahNumber":79,"VerseNumber":31,"Text":"Neupeuteubiet ie di dalam bumoe Timoh sinaroe taeu jroh leupah Timoh bak kayee ijo dum rata"},{"SurahNumber":79,"VerseNumber":32,"Text":"Gunong nyang raya Neupeudong ceudah"},{"SurahNumber":79,"VerseNumber":33,"Text":"Jeut keusenangan bandum keu gata Binatang gata pih han le susah Binatang ternak bandum ka seunang Le that makanan jirot le bagah"},{"SurahNumber":79,"VerseNumber":34,"Text":"‘Oh ban ka teuka bala raya that"},{"SurahNumber":79,"VerseNumber":35,"Text":"Insan teuingat masa nyang sudah Peue nyang jipubuet baro-baro kon Ingat uroe nyan peue na nyang salah"},{"SurahNumber":79,"VerseNumber":36,"Text":"Lom geupeuleumah yoh nyan nuraka Uroe nyan nyata jikalon leumah"},{"SurahNumber":79,"VerseNumber":37,"Text":"Teuma barangsoe nyang darohaka"},{"SurahNumber":79,"VerseNumber":38,"Text":"Udep lam donya galak jih leupah"},{"SurahNumber":79,"VerseNumber":39,"Text":"Teumpat jih meuhat dalam nuraka"},{"SurahNumber":79,"VerseNumber":40,"Text":"Laen that beda ureueng meutuah Ureueng nyang takwa takot keu Tuhan Napsu ureueng nyan pih ek geuteugah Han geupeuturot napsu ngon chetan"},{"SurahNumber":79,"VerseNumber":41,"Text":"Teumpat ureueng nyan churuga indah"},{"SurahNumber":79,"VerseNumber":42,"Text":"Awak nyan tanyong teuma bak gata Kiamat teuka pajan tapeugah"},{"SurahNumber":79,"VerseNumber":43,"Text":"Keu peue roe gata peugah atra nyan"},{"SurahNumber":79,"VerseNumber":44,"Text":"Keudeh bak Tuhan sineulheuh peugah Tuhan Po gata nyang tujan watee"},{"SurahNumber":79,"VerseNumber":45,"Text":"Di gata teuntee han jeut tapeugah Di gata sagai meu tapeuingat Keu soe nyang takot keubit keu Allah Keu soe nyang takot teuka kiamat"},{"SurahNumber":79,"VerseNumber":46,"Text":"Uroe nyan meuhat jieu trang leupah Watee nyan jieu sang-sang gohlom trep Malam lheuh meugreb watee that bagah Atawa beungoh ban teubiet uroe Hana trep lagoe ka teuka sudah"},{"SurahNumber":80,"VerseNumber":1,"Text":"Masam muka geuh geungieng ho laen"},{"SurahNumber":80,"VerseNumber":2,"Text":"Sabab troh keunan ureueng nyang reundah Troh geujak keunan ureueng nyang buta"},{"SurahNumber":80,"VerseNumber":3,"Text":"Peue bak takira ek na phaedah Kadang cit gopnyan geujak peugleh droe"},{"SurahNumber":80,"VerseNumber":4,"Text":"Got pih na peue-peue geumeung jak peugah Kadang pih geujak lakee nasehat Geutueng munaphaʻat ngon got that leupah"},{"SurahNumber":80,"VerseNumber":5,"Text":"Teuma awak jeh nyang le areuta"},{"SurahNumber":80,"VerseNumber":6,"Text":"Got that takira peue nyang jih peugah"},{"SurahNumber":80,"VerseNumber":7,"Text":"Adak jih teuma han jipeugleh droe Keu gata pih roe han jeut keu salah"},{"SurahNumber":80,"VerseNumber":8,"Text":"Di ureueng nyang jak keunan bak gata Jijak usaha ngon reuoh-reuah"},{"SurahNumber":80,"VerseNumber":9,"Text":"Teumakot di jih akan ilahi"},{"SurahNumber":80,"VerseNumber":10,"Text":"Han tapeuduli jih nyan takeubah"},{"SurahNumber":80,"VerseNumber":11,"Text":"Tapi nyoe keubit ajaran Tuhan Nyan peringatan nyang got that leupah"},{"SurahNumber":80,"VerseNumber":12,"Text":"Barangsoe nyang tem teuntee jiingat Tuhan Hadharat sabe di babah"},{"SurahNumber":80,"VerseNumber":13,"Text":"Lam kitab-kitab nyang that mulia"},{"SurahNumber":80,"VerseNumber":14,"Text":"Manyang that pula ngon suci leupah"},{"SurahNumber":80,"VerseNumber":15,"Text":"Bak jaroe duta utusan Tuhan"},{"SurahNumber":80,"VerseNumber":16,"Text":"Nyang muliawan ate got leupah"},{"SurahNumber":80,"VerseNumber":17,"Text":"Binasa insan got that jikaphe"},{"SurahNumber":80,"VerseNumber":18,"Text":"Pat jeut jih sampe sidumnan gagah Bak peue Neupeujeut jih nyan le Tuhan"},{"SurahNumber":80,"VerseNumber":19,"Text":"Kon bak peue laen bak ie meugeutah Neupeujeut jih bak sititek mani ‘Oh Iheuh nyan jadi insan nyang gagah"},{"SurahNumber":80,"VerseNumber":20,"Text":"Neubri ngon jalan mudah jiudep"},{"SurahNumber":80,"VerseNumber":21,"Text":"Lheuh nyan padum trep ajai jih sudah Lheuh Neupeumate jilop lam kubu"},{"SurahNumber":80,"VerseNumber":22,"Text":"‘Oh lheuh nyan laju Neubangket sudah Jan nyang Neukheundak udep lom rijang"},{"SurahNumber":80,"VerseNumber":23,"Text":"Tapi jih mantong jipubuet salah Gohlom jipubuet nyang suroh Tuhan"},{"SurahNumber":80,"VerseNumber":24,"Text":"Teuma hai insan takalon bagah Takalon ubak makanan teuh nyan"},{"SurahNumber":80,"VerseNumber":25,"Text":"Kamoe bri ujeun keunan meuruwah"},{"SurahNumber":80,"VerseNumber":26,"Text":"Kamoe plah bumoe teuma ‘oh Iheuh nyan"},{"SurahNumber":80,"VerseNumber":27,"Text":"Tanam-tanaman timoh le bagah Kamoe peutimoh bijeh tanaman"},{"SurahNumber":80,"VerseNumber":28,"Text":"Boh anggor sinan ngon boh markisah Sayor-sayoran meubagoe rupa"},{"SurahNumber":80,"VerseNumber":29,"Text":"Zaitun kureuma hanaban peugah"},{"SurahNumber":80,"VerseNumber":30,"Text":"Ngon keubon-keubon peunoh tanaman"},{"SurahNumber":80,"VerseNumber":31,"Text":"Buah-buahan ngon naleung basah"},{"SurahNumber":80,"VerseNumber":32,"Text":"Jeut keusenangan bandum keu gata Binatang gata pih han le susah Binatang ternak bandum ka seunang Le that makanan jirot le bagah"},{"SurahNumber":80,"VerseNumber":33,"Text":"‘Oh ban ka meusu deumpek raya that"},{"SurahNumber":80,"VerseNumber":34,"Text":"Uroe nyan meuhat insan geulisah Tinggai chedara di jih ka jiplueng"},{"SurahNumber":80,"VerseNumber":35,"Text":"Jitinggai bandum ma deungon ayah"},{"SurahNumber":80,"VerseNumber":36,"Text":"Aneuk peurumoh han le jipadok"},{"SurahNumber":80,"VerseNumber":37,"Text":"Keudroe dum mabok mita rot peuglah Uroe nyan insan pike untong droe Meubagoe-bagoe ingat keu salah"},{"SurahNumber":80,"VerseNumber":38,"Text":"Uroe nyan taeu muka meukilat"},{"SurahNumber":80,"VerseNumber":39,"Text":"Rumeh khem meuhat galak sileupah"},{"SurahNumber":80,"VerseNumber":40,"Text":"Na cit nyang muka peunoh meuabee"},{"SurahNumber":80,"VerseNumber":41,"Text":"Jitop le malee seupot that leupah"},{"SurahNumber":80,"VerseNumber":42,"Text":"Nyan keuh awak nyan kawom nyang kaphe Dilee lam sabe jipubuet salah"},{"SurahNumber":81,"VerseNumber":1,"Text":"Jan mata uroe geugule-gule"},{"SurahNumber":81,"VerseNumber":2,"Text":"Bintang dum reule luroh meulimpah"},{"SurahNumber":81,"VerseNumber":3,"Text":"Gunong geupeujak bandum ka anco"},{"SurahNumber":81,"VerseNumber":4,"Text":"Unta nyang ulu bandum geukeubah"},{"SurahNumber":81,"VerseNumber":5,"Text":"Binatang kleuet dum ka geupeusapat"},{"SurahNumber":81,"VerseNumber":6,"Text":"Laot u darat meulimpah ruah"},{"SurahNumber":81,"VerseNumber":7,"Text":"Nyawong geupeuwoe bandum bak tuboh"},{"SurahNumber":81,"VerseNumber":8,"Text":"Aneuk nyang jipoh geutanyong bagah Pakon jitanom kah udep-udep"},{"SurahNumber":81,"VerseNumber":9,"Text":"Peue na nyang saket ka pubuet salah"},{"SurahNumber":81,"VerseNumber":10,"Text":"Watee geubuka dum kitab amai Kitab nyang teubai hanaban peugah"},{"SurahNumber":81,"VerseNumber":11,"Text":"Ngon langet pih ka geupeubinasa"},{"SurahNumber":81,"VerseNumber":12,"Text":"Apui nuraka peuudep bagah"},{"SurahNumber":81,"VerseNumber":13,"Text":"Churuga indah pih ka geupeutoe"},{"SurahNumber":81,"VerseNumber":14,"Text":"Amai dum keudroe tateupue sudah Peue nyang tapubuet yoh masa dilee Bandum meuteuntee takalon leumah"},{"SurahNumber":81,"VerseNumber":15,"Text":"Ulon meusumpah ngon bintang-bintang"},{"SurahNumber":81,"VerseNumber":16,"Text":"Nyang jak berjalan got nyang ka leupah"},{"SurahNumber":81,"VerseNumber":17,"Text":"Demì hai malam nyang ka rap peungeuh"},{"SurahNumber":81,"VerseNumber":18,"Text":"Lom demi suboh fajar ka leumah"},{"SurahNumber":81,"VerseNumber":19,"Text":"Keubit Qur’an nyoe nyo narit rasul Nyang ka Neukabui gopnyan le Allah Gopnyan keuh rasul nyang that mulia"},{"SurahNumber":81,"VerseNumber":20,"Text":"Nyang leupah teuga di sisi Allah Teutap geuh sideh toe deungon Tuhan Nyan keuh utosan Tuhan Po ‘arasy"},{"SurahNumber":81,"VerseNumber":21,"Text":"Di sideh gopnyan bandum jitaʻat Amanah pih that hana tom salah"},{"SurahNumber":81,"VerseNumber":22,"Text":"Kon ureueng pungo rakan gata nyan"},{"SurahNumber":81,"VerseNumber":23,"Text":"Na geueu gopnyan geukalon leumah Bak ufok nyata sideh geukalon"},{"SurahNumber":81,"VerseNumber":24,"Text":"Hana kriet gopnyan kon han geupeugah Bandum geupeugah nyang tren bak Tuhan"},{"SurahNumber":81,"VerseNumber":25,"Text":"Kon marit chetan kutokan Allah"},{"SurahNumber":81,"VerseNumber":26,"Text":"Teuma ho gata tameung jak jinoe"},{"SurahNumber":81,"VerseNumber":27,"Text":"Keubit atra nyoe haba got leupah Haba peuingat keu bandum alam"},{"SurahNumber":81,"VerseNumber":28,"Text":"Soe nyang hʻeut jih nyan mangat bek salah"},{"SurahNumber":81,"VerseNumber":29,"Text":"Soe nyang meunapsu keu jalan teupat m Nyan pih cit meuhat meu kheundak Allah ¢ Meu hana kheundak nibak Po alam t Napsu gata nyan han mustajabah"},{"SurahNumber":82,"VerseNumber":1,"Text":"‘Oh watee langet bicah dum anco"},{"SurahNumber":82,"VerseNumber":2,"Text":"Bintang teupiro meuhambo sudah"},{"SurahNumber":82,"VerseNumber":3,"Text":"Laot pih buboh ie jih teupanca"},{"SurahNumber":82,"VerseNumber":4,"Text":"Kubu geubuka bandum ka teuhah"},{"SurahNumber":82,"VerseNumber":5,"Text":"Yoh nyan jiteupue le manusia Dum buet jih nyangka masa nyang sudah Peue buet jih teuma nyang goh jipubuet"},{"SurahNumber":82,"VerseNumber":6,"Text":"Hai insan peue jeut teuwo keu Allah"},{"SurahNumber":82,"VerseNumber":7,"Text":"Soe tipee gata jeut teuwo gata Keu Tuhan gata nyang that pemurah Ae Neupeujeut gata ngon seumpureuna Hingga jeut gata sidumnan gagah"},{"SurahNumber":82,"VerseNumber":8,"Text":"Neupeugot rupa ban nyang h‘eut Tuhan Neususon badan teuh ban hʻeut Allah"},{"SurahNumber":82,"VerseNumber":9,"Text":"Teutapi gata mantong cit batat Uroe kiamat sulet tapeugah"},{"SurahNumber":82,"VerseNumber":10,"Text":"Keubit dum gata na soe plihara Sabe geujaga beuna ngon salah"},{"SurahNumber":82,"VerseNumber":11,"Text":"Ureueng mulia nyang tuleh surat Bandum geucatat peue nyang tapeugah t"},{"SurahNumber":82,"VerseNumber":12,"Text":"Peue nyang tapubuet bandum geuteupue Hana meusapeue pih na meuilah"},{"SurahNumber":82,"VerseNumber":13,"Text":"Soe nyang peubuet got keu manusia Tamong churuga nikmat that leupah"},{"SurahNumber":82,"VerseNumber":14,"Text":"Teuma barangsoe nyang darohaka Dalam nuraka keudeh geukeubah"},{"SurahNumber":82,"VerseNumber":15,"Text":"Keunan jitamong uroe kjamat"},{"SurahNumber":82,"VerseNumber":16,"Text":"Hana meusiat pih jeut meupisah"},{"SurahNumber":82,"VerseNumber":17,"Text":"Na roe tateupue uroe kiamat"},{"SurahNumber":82,"VerseNumber":18,"Text":"Peve dih kiamat tacuba peugah"},{"SurahNumber":82,"VerseNumber":19,"Text":"Uroe nyan bandum hana kuasa Soe keumeung bila rakan nyang salah"},{"SurahNumber":83,"VerseNumber":1,"Text":"Ceulaka that-that ureueng peungeut gop"},{"SurahNumber":83,"VerseNumber":2,"Text":"Jisukat bak gop peunoh sileupah"},{"SurahNumber":83,"VerseNumber":3,"Text":"‘Oh jiboh keu gop jisukat keu gop Jitimang keu gop ka jipeusalah Ka jipeureugoe dum manusia"},{"SurahNumber":83,"VerseNumber":4,"Text":"Peue dih jisangka han le geubalah Peue han geubangket jih singoh teuma"},{"SurahNumber":83,"VerseNumber":5,"Text":"Uroe that raya hanaban peugah"},{"SurahNumber":83,"VerseNumber":6,"Text":"Uroe nyan jidong bandum na insan Di keu Po alam nyang Maha Murah"},{"SurahNumber":83,"VerseNumber":7,"Text":"Teutapi kitab ureueng meudacha Lam sijjin cit ka sinan geukeubah"},{"SurahNumber":83,"VerseNumber":8,"Text":"Na roe tateupue sìjjin dì gata"},{"SurahNumber":83,"VerseNumber":9,"Text":"Ķitab meusahja geutuleh sudah"},{"SurahNumber":83,"VerseNumber":10,"Text":"Ceulaka that-that teuma uroe nyan Keu ureueng nyang kheun sulet that leupah"},{"SurahNumber":83,"VerseNumber":11,"Text":"Jipeugah sulet uroe kiamat"},{"SurahNumber":83,"VerseNumber":12,"Text":"Nyang kheun nyan meuhat lalem sileupah Ureueng nyang lalem nyang raya dacha"},{"SurahNumber":83,"VerseNumber":13,"Text":"Watee geubaca dum ayat Allah ‘Oh geukheun bak jih dum ayat Kamoe Jikheun atra nyoe haba beurakah Jikheun nyoe dongeng ureueng nyang dilee"},{"SurahNumber":83,"VerseNumber":14,"Text":"Tapi ka teuntee atejih salah Ka jitop atejih le buet dacha Nyang jiusaha masa nyang sudah"},{"SurahNumber":83,"VerseNumber":15,"Text":"Teutapi keubit uroe nyan di jih Dengon Tuhan jih jioh that leupah Ka teutop rahmat keu jih bak Tuhan"},{"SurahNumber":83,"VerseNumber":16,"Text":"Jitamong lheuh nyan lam apui mirah Geupeulop jih nyan dalam nuraka"},{"SurahNumber":83,"VerseNumber":17,"Text":"Geukheun le sigra nyoe teumpat di kah Nyang ka kheun sulet yoh masa dilee Jinoe meuteuntee karasa di kah"},{"SurahNumber":83,"VerseNumber":18,"Text":"Teutapi kitab ureueng nyang got-got ‘Illiyin teumpat sinan geukeubah"},{"SurahNumber":83,"VerseNumber":19,"Text":"Na roe tateupue ʻilliyun teuma"},{"SurahNumber":83,"VerseNumber":20,"Text":"Kitab meusahja geutuleh sudah"},{"SurahNumber":83,"VerseNumber":21,"Text":"Saksi kitab nyan dum malaikat Ureueng nyang toe that dum deungon Allah"},{"SurahNumber":83,"VerseNumber":22,"Text":"Ureueng got keubit dalam churuga Nikmat that raya hanaban peugah"},{"SurahNumber":83,"VerseNumber":23,"Text":"Ateuh kurusi geuduek meusadeu Geukalon di keu nikmat that leupah"},{"SurahNumber":83,"VerseNumber":24,"Text":"Muka ureueng nyan watee takalon Nikmat di sinan trang meujeureulah"},{"SurahNumber":83,"VerseNumber":25,"Text":"Geubri ie rahiq nyan keu minuman Ladat that ie nyan geuboh cap bak glah"},{"SurahNumber":83,"VerseNumber":26,"Text":"Cap jih kasturi nyang be mangat that O Meukarat-karat tajak leh bagah Soe nyang meunapsu meudilee-dilee Je mangat that be hanaban peugah"},{"SurahNumber":83,"VerseNumber":27,"Text":"Meujampu tasnim lazat hanaban"},{"SurahNumber":83,"VerseNumber":28,"Text":"Nyan keuh minuman ureueng meutuah Minuman ureueng nyang toe ngon Tuhan Ureueng meuiman nyang han tom salah"},{"SurahNumber":83,"VerseNumber":29,"Text":"Ureueng meuiman dilee jipeukhem Le awak lalem nyang pubuet salah"},{"SurahNumber":83,"VerseNumber":30,"Text":"‘Oh watee geujak di keu awak nyan Mata awak nyan meuklip-klip siblah Meu geuneng-geuneng sabe keudroe jih"},{"SurahNumber":83,"VerseNumber":31,"Text":"Jiwoe bak ngon jih jikhem meuhah-hah"},{"SurahNumber":83,"VerseNumber":32,"Text":"Watee jikalon ureueng meuiman Jikheun ureueng nyan sisat sileupah"},{"SurahNumber":83,"VerseNumber":33,"Text":"Tan geuyue jaga bak jih ureueng nyan"},{"SurahNumber":83,"VerseNumber":34,"Text":"Uroe nyoe jeut nyan meubalek kisah Ureueng meuiman geukhem keu kaphe"},{"SurahNumber":83,"VerseNumber":35,"Text":"Geuduek dum sare ateuh peuratah Geuduek meusadeu geueu awak nyan"},{"SurahNumber":83,"VerseNumber":36,"Text":"Buet kaphe yoh nyan bandum geubalah"},{"SurahNumber":84,"VerseNumber":1,"Text":"‘Oh watee langet ka beukah dua"},{"SurahNumber":84,"VerseNumber":2,"Text":"Teurimong saja hana jibantah Peurintah pujoe han jeut jitulak Ban nyang Neukheundak kuasa Allah"},{"SurahNumber":84,"VerseNumber":3,"Text":"Watee bumoe nyoe ka geupeurata"},{"SurahNumber":84,"VerseNumber":4,"Text":"Asoe jih nyang na bandum jiruwah Han sapeue pih na le dalam bumoe"},{"SurahNumber":84,"VerseNumber":5,"Text":"Teurimong jinoe hana jibantah Peurintah Po jih han jeut jitulak Ban nyang Neukheundak kuasa Allah"},{"SurahNumber":84,"VerseNumber":6,"Text":"Hai manusia ka takeurija i Keu Tuhan gata ngon reuoh-reuah Teuma meureumpok gata ngon Tuhan"},{"SurahNumber":84,"VerseNumber":7,"Text":"Kitab teuh yoh nyan geujok le bagah Soe-soe nyang geujok kitab rot uneun"},{"SurahNumber":84,"VerseNumber":8,"Text":"Keunira jih nyan leupah that mudah"},{"SurahNumber":84,"VerseNumber":9,"Text":"Geuwoe bak rakan ngon ate seunang"},{"SurahNumber":84,"VerseNumber":10,"Text":"Nyang kon lagee nyan nyang leupah susah Nyang geujok kitab keu jih rot likot"},{"SurahNumber":84,"VerseNumber":11,"Text":"Muka laju krot meunyeusai teulah Jikheun ceulaka hana le ubat"},{"SurahNumber":84,"VerseNumber":12,"Text":"Jitamong ligat lam apui mirah 4 Dalam nuraka laju jitamong"},{"SurahNumber":84,"VerseNumber":13,"Text":"Uroe jih seunang di jih that leupah Meuseunang-seunang deungon kawom jih"},{"SurahNumber":84,"VerseNumber":14,"Text":"Jisangka le jih han le meuubah Jisangka han le jiwoe bak Tuhan"},{"SurahNumber":84,"VerseNumber":15,"Text":"Tapi di Tuhan Neukalon sudah Tuhan nyang Po jih Neukalon buet jih Barangpeue buet jih beuna ngon salah"},{"SurahNumber":84,"VerseNumber":16,"Text":"Ulon meusumpah ngon awan seunja"},{"SurahNumber":84,"VerseNumber":17,"Text":"Ngon malam buta seupot sileupah"},{"SurahNumber":84,"VerseNumber":18,"Text":"Ngon buleun watee peungeuh meucahya"},{"SurahNumber":84,"VerseNumber":19,"Text":"Udep dum gata seunang ngon susah Udep lam donya meutingkat-tingkat Na nyang mangat that na reuoh-reuah"},{"SurahNumber":84,"VerseNumber":20,"Text":"Pakon teuma han jitem meuiman"},{"SurahNumber":84,"VerseNumber":21,"Text":"Geubeuet Qur’an pih ji peu beuah Geubeuet Qur’an geuyue jih sujud Han jitem sujud teukabo leupah"},{"SurahNumber":84,"VerseNumber":22,"Text":"Tapi si kaphe han jipateh nyan Sulet bandum nyan di jih jipeugah"},{"SurahNumber":84,"VerseNumber":23,"Text":"Tuhan Neuteupue dum pikiran jih Dalam atejih jitroh jikeubah"},{"SurahNumber":84,"VerseNumber":24,"Text":"Tapeuingat jih azeub peudeh that"},{"SurahNumber":84,"VerseNumber":25,"Text":"Meulengkan umat iman keu Allah Soe nyang meuiman ngon jipubuet got Pahla raya that keu jih geukeubah Hana tom putoh pahla keu jih nyan Karonya Tuhan nyang Maha Murah AL-BURUJ (UMPUNG BINTANG) A"},{"SurahNumber":85,"VerseNumber":1,"Text":"Demi na langet nyang umpung bintang"},{"SurahNumber":85,"VerseNumber":2,"Text":"Demi uroe nyan nyang ka geupeugah Ka lheuh geujanji uroe nyan teuka"},{"SurahNumber":85,"VerseNumber":3,"Text":"Nyang kalon teuma ngon nyang deuh leumah"},{"SurahNumber":85,"VerseNumber":4,"Text":"Ka roe binasa awak kueh uruek y"},{"SurahNumber":85,"VerseNumber":5,"Text":"Jiboh lam uruek apui hu mirah Jipasoe rujoe dalam apui nyan"},{"SurahNumber":85,"VerseNumber":6,"Text":"Jiduek di sinan jipoh beurakah"},{"SurahNumber":85,"VerseNumber":7,"Text":"Peue nyang jipeugot keu ureueng mukmin Jieu di sinan seunang jih leupah"},{"SurahNumber":85,"VerseNumber":8,"Text":"Nyang jeut jisiksa ureueng meuiman y Sabab ureueng nyan iman keu Allah Allah Perkasa nyang hak tapujoe"},{"SurahNumber":85,"VerseNumber":9,"Text":"Langet ngon bumoe keurajeun Allah Allah Taʻala Neukalon dumpeue Hana meusapeue pih na meuilah"},{"SurahNumber":85,"VerseNumber":10,"Text":"Soe nyang fiteunah keu ureueng mukmin Agam ngon inong ureueng meutuah Lheuh jifiteunah pih han jitoubat y Keu jih azeub that nuraka juah Azeub nuraka tutong jih that-that"},{"SurahNumber":85,"VerseNumber":11,"Text":"Nyang mukmin meuhat nyang seunang leupah e Ureueng meuiman lom geupeubuet got Keu gopnyan teumpat churuga indah y Tle deungon krueng di yup churuga Nyan keuh bahgia nyang.raya leupah"},{"SurahNumber":85,"VerseNumber":12,"Text":"Azeub Po gata cit leupah that brat s"},{"SurahNumber":85,"VerseNumber":13,"Text":"Bandum lat batat peuneujeut Allah Phon-phon Neupeujeut teuma Neupeuwoe Neubangket dudoe bandum le Allah"},{"SurahNumber":85,"VerseNumber":14,"Text":"Droeneuh nyan Tuhan Maha Pengampon Lom gaseh sayang Neuh han ban peugah"},{"SurahNumber":85,"VerseNumber":15,"Text":"Droeneuh Po ‘arasy lom that mulia"},{"SurahNumber":85,"VerseNumber":16,"Text":"Ban-ban nyang suka Neupubuet bagah"},{"SurahNumber":85,"VerseNumber":17,"Text":"Na troh bak gata haba si pai Teuntra si kaphe nyang that seurakah"},{"SurahNumber":85,"VerseNumber":18,"Text":"Peuraʻun ngon awak Tsamud"},{"SurahNumber":85,"VerseNumber":19,"Text":"Tapi dum sulet jikheun keu Allah Meunan keuh kaphe dum han jipateh"},{"SurahNumber":85,"VerseNumber":20,"Text":"Teuma bandum jih Neueu le Allah Tuhan di likot jih Neukalon jih Neuteupue buet jih beuna ngon salah"},{"SurahNumber":85,"VerseNumber":21,"Text":"Tapi atra nyan Qur'an mulia"},{"SurahNumber":85,"VerseNumber":22,"Text":"Bak Lauh phon mula sideh geukeubah Lauh nyan geujaga Neuyue le Tuhan Barangsoe keunan han troh jilangkah"},{"SurahNumber":86,"VerseNumber":1,"Text":"Demi na langet ngon bintang thariq"},{"SurahNumber":86,"VerseNumber":2,"Text":"Peue bintang thariq jeut teuh tapeugah"},{"SurahNumber":86,"VerseNumber":3,"Text":"Nyan saboh bintang nyang hu meucahya"},{"SurahNumber":86,"VerseNumber":4,"Text":"Dum manusia na soe nyang papah Hana meu sidroe nyang tan soe jaga Dum manusia Neubri le Allah"},{"SurahNumber":86,"VerseNumber":5,"Text":"Pakon han jieu le manusia Neupeujeut mula peue jih le Allah"},{"SurahNumber":86,"VerseNumber":6,"Text":"Neupeujeut jih nyan bak ie teupanca"},{"SurahNumber":86,"VerseNumber":7,"Text":"Lam rahim bunda phon-phon bak ayah Lam lungkiek keuieng sideh di dalam"},{"SurahNumber":86,"VerseNumber":8,"Text":"Teuma cit Tuhan kuasa leupah Ek Neupeuwoe jih ‘oh lheuh mate jih"},{"SurahNumber":86,"VerseNumber":9,"Text":"Bak uroe dum jih rahsia teuhah Bandum rahsia teuhah uroe nyan"},{"SurahNumber":86,"VerseNumber":10,"Text":"Hana roe insan nyang ek peusiblah Hana le teuka hana soe tulong Cit teuhah bandum beuna ngon salah"},{"SurahNumber":86,"VerseNumber":11,"Text":"Demi nyoe langet nyang peuwoe ujeun"},{"SurahNumber":86,"VerseNumber":12,"Text":"Bumoe nyoe meutheun deungon blah bicah Tanam-tanaman sinoe nyang meutheun"},{"SurahNumber":86,"VerseNumber":13,"Text":"Keubit Qur'an narit peumisah Nyang got ngon jeuheut hana le saban"},{"SurahNumber":86,"VerseNumber":14,"Text":"Kon narit wayang bukon beurakah"},{"SurahNumber":86,"VerseNumber":15,"Text":"Awak nyan keubit jimita daya Jipubuet dacha jimita hilah"},{"SurahNumber":86,"VerseNumber":16,"Text":"Di Lon pih keu jih Lon peugot daya"},{"SurahNumber":86,"VerseNumber":17,"Text":"Tayue preh masa bak kaphe jadah Tapeutanggoh jih jipreh sikeujap ‘Oh Iheuh nyan meuhat keu jih geubalah"},{"SurahNumber":87,"VerseNumber":1,"Text":"Takheun teuseubeh tapujoe Tuhan Takheun Nan Tuhan nyang manyang leupah"},{"SurahNumber":87,"VerseNumber":2,"Text":"Tuhan nyang peujeut bandum lat batat Seupureuna that peuneujeut Allah"},{"SurahNumber":87,"VerseNumber":3,"Text":"‘Oh Iheuh Neukada Neutunyok teuma"},{"SurahNumber":87,"VerseNumber":4,"Text":"Naleung dum teuma udep jroh leupah Na padum na trep naleung nyan ijo"},{"SurahNumber":87,"VerseNumber":5,"Text":"Lheuh nyan Neupeutho rupa meuubah"},{"SurahNumber":87,"VerseNumber":6,"Text":"Di Kamoe teuma meupeubeut gata Bek teuwo gata taseubot Allah"},{"SurahNumber":87,"VerseNumber":7,"Text":"Meulengkan peue nyang ka kheundak Tuhan Keubit di Tuhan Neuteupue sudah Peue nyang deuh nyata got pih nyang meusom Neuteupue bandum hana meuilah"},{"SurahNumber":87,"VerseNumber":8,"Text":"Kamoe peumudah keu gata jalan Nyang jeut keu seunang bahgia leupah"},{"SurahNumber":87,"VerseNumber":9,"Text":"Teuma di gata beu tapeuingat Meunyo munaphaʻat raya phaedah"},{"SurahNumber":87,"VerseNumber":10,"Text":"Soe nyang teumakot di jih keu Tuhan Jeut peulajaran peue nyang tapeugah"},{"SurahNumber":87,"VerseNumber":11,"Text":"Nyang han tem pateh cit si ceulaka"},{"SurahNumber":87,"VerseNumber":12,"Text":"Apui nuraka raya sileupah Keunoe jitamong soe nyang ceulaka"},{"SurahNumber":87,"VerseNumber":13,"Text":"Sinan sengsara hanaban peugah Mate jih pih han udep jih pih han"},{"SurahNumber":87,"VerseNumber":14,"Text":"Teuma nyang seunang ureueng meutuah Ureueng peugleh droe ngon geumeuiman"},{"SurahNumber":87,"VerseNumber":15,"Text":"Geuseubot Tuhan sabe di babah Geuingat Tuhan lom geuseumbahyang"},{"SurahNumber":87,"VerseNumber":16,"Text":"Tapi that sayang gata dum salah Gata dum galak keu udep donya"},{"SurahNumber":87,"VerseNumber":17,"Text":"Akhirat teuma nyang leubeh indah Lom leubeh keukai seulama-lama"},{"SurahNumber":87,"VerseNumber":18,"Text":"Atra nyoe beuna ka lheuh geupeugah Ka lheuh geutuleh lam kitab jameun"},{"SurahNumber":87,"VerseNumber":19,"Text":"Kitab Ibrahim geunaseh Allah Lam Kitab Musa pih ka geusurat Haba beuna that tan na meusalah"},{"SurahNumber":88,"VerseNumber":1,"Text":"Na troh bak gata haba kiamat"},{"SurahNumber":88,"VerseNumber":2,"Text":"Muka dum meuhat uroe nyan mirah Ulee teukukui taeu hina that"},{"SurahNumber":88,"VerseNumber":3,"Text":"Buet leupah that brat ngon hek sileupah"},{"SurahNumber":88,"VerseNumber":4,"Text":"Dalam nuraka jilop le ligat Apui tutong that hanaban peugah"},{"SurahNumber":88,"VerseNumber":5,"Text":"Mata ie tutong sideh geucok ie Nyan geubri keu ie tutong that leupah"},{"SurahNumber":88,"VerseNumber":6,"Text":"Geujok makanan cit boh meuduroe"},{"SurahNumber":88,"VerseNumber":7,"Text":"Han ek takilo bah deuk sileupah"},{"SurahNumber":88,"VerseNumber":8,"Text":"Pane puleh deuk pane puleh troe Nyang laen bagoe muka that indah Muka nyang licen taeu uroe nyan"},{"SurahNumber":88,"VerseNumber":9,"Text":"Leupah that seunang hanaban peugah Buet nyang got dilee han sia-sia"},{"SurahNumber":88,"VerseNumber":10,"Text":"Dalam churuga manyang that leupah"},{"SurahNumber":88,"VerseNumber":11,"Text":"Han tom tadeungo narit nyang kuto"},{"SurahNumber":88,"VerseNumber":12,"Text":"Ie krueng meusaho ile dum boh bah"},{"SurahNumber":88,"VerseNumber":13,"Text":"Sinan peuratah dum manyang-manyang"},{"SurahNumber":88,"VerseNumber":14,"Text":"Ngon glah minuman cit ka geukeubah"},{"SurahNumber":88,"VerseNumber":15,"Text":"Bantai meusadeu cit ka meuriti"},{"SurahNumber":88,"VerseNumber":16,"Text":"Ngon permadani teuleung dum indah"},{"SurahNumber":88,"VerseNumber":17,"Text":"Peue hana jieu di jih dum unta Pakriban rupa geupeujeut sudah"},{"SurahNumber":88,"VerseNumber":18,"Text":"Pakri geupeuek langet u manyang"},{"SurahNumber":88,"VerseNumber":19,"Text":"Lom gunong-gunong geupeudong meugah"},{"SurahNumber":88,"VerseNumber":20,"Text":"Pakriban bumoe geuleung sang data"},{"SurahNumber":88,"VerseNumber":21,"Text":"Peuingat sigra bandum tapeugah Di gata mantong meu tapeuingat"},{"SurahNumber":88,"VerseNumber":22,"Text":"Han ek takarat jih nyan tagagah"},{"SurahNumber":88,"VerseNumber":23,"Text":"Tapi nyang han tem lom pih jikaphe"},{"SurahNumber":88,"VerseNumber":24,"Text":"Azeub bukon le Neubri le Allah Tuhan bri azeub keu jih raya that"},{"SurahNumber":88,"VerseNumber":25,"Text":"Dudoe jih meuhat jiwoe bak Allah Keudeh bak Kamoe jiwoe dum meuhat"},{"SurahNumber":88,"VerseNumber":26,"Text":"Meukira meuhat buet nyang ka leupah"},{"SurahNumber":89,"VerseNumber":1,"Text":"Demi na fajar bak watee suboh"},{"SurahNumber":89,"VerseNumber":2,"Text":"Ngon malam siploh nyang le phaedah"},{"SurahNumber":89,"VerseNumber":3,"Text":"Demi nyang geunap deungon nyang ganje"},{"SurahNumber":89,"VerseNumber":4,"Text":"Malam jak sabe han tom meuubah"},{"SurahNumber":89,"VerseNumber":5,"Text":"Nyan jeut keu sumpah ureueng meuakai"},{"SurahNumber":89,"VerseNumber":6,"Text":"Na taeu peue hai ‘Ad nyang seurakah Pakri Po gata Neupeugot keu ‘Ad"},{"SurahNumber":89,"VerseNumber":7,"Text":"Geudong manyang that di jih jiulah Sideh di Iram geudong jipeugot"},{"SurahNumber":89,"VerseNumber":8,"Text":"Han tom soe peugot lagee nyan meugah Bak jeut-jeut nanggroe hana lagee nyan"},{"SurahNumber":89,"VerseNumber":9,"Text":"Tsamud pih meunan jipeugot ulah Batee lam urong jipeugot kuta"},{"SurahNumber":89,"VerseNumber":10,"Text":"Peuraʻun teuma nyang le that syaukah"},{"SurahNumber":89,"VerseNumber":11,"Text":"Bandum awak nyan jidarohaka Di dalam donya jipubuet salah"},{"SurahNumber":89,"VerseNumber":12,"Text":"Le that buet rusak jipubuet sinan"},{"SurahNumber":89,"VerseNumber":13,"Text":"Neuhukom jih nyan teuma le Allah Neuple treuk azeub uleh Po gata Keu jih nyan teuma hanaban peugah"},{"SurahNumber":89,"VerseNumber":14,"Text":"Lam sabe Neuluem uleh Po gata Peue jikeurija Neueu le Allah"},{"SurahNumber":89,"VerseNumber":15,"Text":"Teuma si insan watee Neucuba Neupeumulia jih nyan le Allah Neubri ngon nikmat jikheun le sigra Neupeumulia lon nyoe le Allah"},{"SurahNumber":89,"VerseNumber":16,"Text":"Meunyo Neucuba Neukot raseuki Jih kureueng Neubri jikheun le bagah Ka Neupeuhina lon le Tuhanlon"},{"SurahNumber":89,"VerseNumber":17,"Text":"Tapi gata dum buet teuh ka salah Hana tahiroe keu aneuk yatim"},{"SurahNumber":89,"VerseNumber":18,"Text":"Keu ureueng gasien pih han taindah Hana tamaba tabri makanan Akan ureueng nyan nyang dalam susah"},{"SurahNumber":89,"VerseNumber":19,"Text":"Lom pih tapajoh arta pusaka Hana takira bateu deungon sah"},{"SurahNumber":89,"VerseNumber":20,"Text":"Lagi tagalak that keu areuta Got that tacinta hanaban peugah"},{"SurahNumber":89,"VerseNumber":21,"Text":"Tapi ‘oh watee bumoe meuguncang Ka meutang ilang bandum blah bicah"},{"SurahNumber":89,"VerseNumber":22,"Text":"Peurintah Tuhan ngon malaikat Dum malaikat meubareh bagah"},{"SurahNumber":89,"VerseNumber":23,"Text":"Uroe nyan geuba deungon nuraka Dum manusia uroe nyan teulah Bandum teuingat buet dalam donya Teuma peue guna ingat keu salah"},{"SurahNumber":89,"VerseNumber":24,"Text":"Jikheun treuk pakon di lon uroe jeh Hana lon pateh peue nyang peurintah Keu beukai udep hana lon pubuet"},{"SurahNumber":89,"VerseNumber":25,"Text":"Teuma geuazeub saket that leupah Hana nyang azeub lagee uroe nyan Nyang beu ek saban ngon azeub Allah"},{"SurahNumber":89,"VerseNumber":26,"Text":"Hana nyang ikat lagee uroe nyan Nyang beu kong saban ngon rante Allah"},{"SurahNumber":89,"VerseNumber":27,"Text":"Hai nyawong nyang gleh teunang ngon aman"},{"SurahNumber":89,"VerseNumber":28,"Text":"Jak woe bak Tuhan laju beu bagah Tajak woe laju ubak Po gata Sama tarila ngon rila Allah"},{"SurahNumber":89,"VerseNumber":29,"Text":"Jak tamong sapat ngon dum hamba Lon"},{"SurahNumber":89,"VerseNumber":30,"Text":"Lam churuga Lon tatamong bagah"},{"SurahNumber":90,"VerseNumber":1,"Text":"Ulon meusumpah deungon nanggroe nyoe"},{"SurahNumber":90,"VerseNumber":2,"Text":"Gata di sinoe gohlom taminah"},{"SurahNumber":90,"VerseNumber":3,"Text":"Demi lom ayah ngon aneuk gopnyan Nyang jeut bak gopnyan bak asaliyah"},{"SurahNumber":90,"VerseNumber":4,"Text":"Ka Kamoe peujeut dum manusia Dawok keurija susah ngon payah"},{"SurahNumber":90,"VerseNumber":5,"Text":"Peue na jisangka hana nyang teuka Nyang ek kuasa bak jih peurintah"},{"SurahNumber":90,"VerseNumber":6,"Text":"Jikheun di lon le ka abeh arta"},{"SurahNumber":90,"VerseNumber":7,"Text":"Peue bak jikira nyoe ban jipeugah Peue hana soe eu jih nyan meu sidroe"},{"SurahNumber":90,"VerseNumber":8,"Text":"Peue kon buet Kamoe peujeut jih sudah Kon Kamoe peujeut dua mata jih"},{"SurahNumber":90,"VerseNumber":9,"Text":"Dua bibi jih lom deungon lidah"},{"SurahNumber":90,"VerseNumber":10,"Text":"Kamoe peutunyok jih dua jalan Jeut jijak keunan beuna ngon salah"},{"SurahNumber":90,"VerseNumber":11,"Text":"Teuma han jijak bak jalan ek cot"},{"SurahNumber":90,"VerseNumber":12,"Text":"Peue jalan ek cot tacuba peugah"},{"SurahNumber":90,"VerseNumber":13,"Text":"Tapeulheuh namiet tapeumerdeka"},{"SurahNumber":90,"VerseNumber":14,"Text":"Got pih tamita ureueng nyang susah Bak uroe deuk that tabri makanan Mangat ureueng nyan hana le susah"},{"SurahNumber":90,"VerseNumber":15,"Text":"Keu aneuk yatim nyang na keurabat"},{"SurahNumber":90,"VerseNumber":16,"Text":"Got nyang gasien that hanaban peugah"},{"SurahNumber":90,"VerseNumber":17,"Text":"Lheuh nyan nak jeut jih lam kawan mukmin Nyang ka meuiman bandum keu Allah Nyang peugah wasiet dum geuyue saba Meugaseh arta bandum geupeugah"},{"SurahNumber":90,"VerseNumber":18,"Text":"Nyan keuh ureueng nyan ureueng blah uneun"},{"SurahNumber":90,"VerseNumber":19,"Text":"Nyang kaphe laen teuma meusiblah Awak nyang kaphe keu ayat Kamoe Siblah weil jih nyoe sinan geukeubah"},{"SurahNumber":90,"VerseNumber":20,"Text":"Keu jih nuraka nyang geutop rapat Di sinan teumpat di jih geukeubah"},{"SurahNumber":91,"VerseNumber":1,"Text":"Demi si Syamsi nyan mata uroe Ngon peungeuh nanggroe hana peue peugah"},{"SurahNumber":91,"VerseNumber":2,"Text":"Teuma lom buleuen di likot jih nyan"},{"SurahNumber":91,"VerseNumber":3,"Text":"Singoh uroe trang lom meujeureulah"},{"SurahNumber":91,"VerseNumber":4,"Text":"Teuma ‘oh malam teutop ngon seupot"},{"SurahNumber":91,"VerseNumber":5,"Text":"Demi lom langet geubina meugah"},{"SurahNumber":91,"VerseNumber":6,"Text":"Demi lom bumoe takalon teuleung"},{"SurahNumber":91,"VerseNumber":7,"Text":"Meunan pih nyawong seumpurna leupah"},{"SurahNumber":91,"VerseNumber":8,"Text":"Ladom Tuhan bri nyawong nyan meuhat Ladom Neupeujeut takwa keu Allah"},{"SurahNumber":91,"VerseNumber":9,"Text":"Nyang peugleh nyawong jih meubahgia"},{"SurahNumber":91,"VerseNumber":10,"Text":"Teuma ceulaka nyang kuto leupah Nyawong jih kuto hana ji peuglah"},{"SurahNumber":91,"VerseNumber":11,"Text":"Tsamud pih paleh jilawan Allah Jipeugah sulet peue nyang rasul ba That darohaka jih han ban peugah"},{"SurahNumber":91,"VerseNumber":12,"Text":"Nyang leubeh paleh lam kawan jih nyan Jibeudoh yoh nyan laju le bagah"},{"SurahNumber":91,"VerseNumber":13,"Text":"Geukheun le rasul ubak awak nyan Nyan unta Tuhan ngon ie watee grah Unta nyan ngon ie jih bek taganggu"},{"SurahNumber":91,"VerseNumber":14,"Text":"Jikheun peue laku haba jipeugah i Jikheun sulet that jicang ngon unta í Neupeubinasa treuk jih le Allah Jilawan Po jih jipubuet dacha Meu jeut treuk rata bandum jih sudah Rata ngon tanoh dum jih binasa Maha kuasa cit sidroe Allah"},{"SurahNumber":91,"VerseNumber":15,"Text":"Hana Neutakot sagai di Tuhan Akibat jih nyan han pat jipeugah"},{"SurahNumber":92,"VerseNumber":1,"Text":"Demi ‘oh malam ka seupott buta"},{"SurahNumber":92,"VerseNumber":2,"Text":"‘Oh uroe teuma peungeuh sileupah"},{"SurahNumber":92,"VerseNumber":3,"Text":"Neupeujeut agam Neupeujeut inong"},{"SurahNumber":92,"VerseNumber":4,"Text":"Usaha teuh nyan meupisah-pisah Usaha gata dum macam-macam"},{"SurahNumber":92,"VerseNumber":5,"Text":"Nyang saboh macam ureueng pemurah Geubri areuta ngon geutakwa"},{"SurahNumber":92,"VerseNumber":6,"Text":"Lom geupeubeuna peue nyang peurintah Balasan nyang got pih geupeucaya"},{"SurahNumber":92,"VerseNumber":7,"Text":"Ureueng nyan teuma Kamoe peumudah Kamoe bri mudah jalan keu udep"},{"SurahNumber":92,"VerseNumber":8,"Text":"Teuma soe nyang kriet laen lom balah Jithee kaya droe tan sapeue hajat"},{"SurahNumber":92,"VerseNumber":9,"Text":"Jikheun sulet that peue nyang peurintah Balasan nyang got pih han jipateh"},{"SurahNumber":92,"VerseNumber":10,"Text":"Meubri treuk keu jih jalan nyang susah"},{"SurahNumber":92,"VerseNumber":11,"Text":"Hana guna le bah le areuta Meu ka binasa teuh tan phaedah"},{"SurahNumber":92,"VerseNumber":12,"Text":"Nyang bri peutunyok cit hak bak Kamoe"},{"SurahNumber":92,"VerseNumber":13,"Text":"Meunan pih Kamoe Po bandua blah Akhirat donya pih atra Kamoe"},{"SurahNumber":92,"VerseNumber":14,"Text":"Gata dum jinoe teuma Lon peugah Haba peuingat Lon kheun bak gata Apui nuraka tutong that leupah"},{"SurahNumber":92,"VerseNumber":15,"Text":"Nyang tamong keunan cit ureueng paleh"},{"SurahNumber":92,"VerseNumber":16,"Text":"Nyang han tem pateh peue nyang peurintah Jikheun nyan sulet jipaleng muka"},{"SurahNumber":92,"VerseNumber":17,"Text":"Soe nyang takwa teuma meutuah Ureueng nyan han toe deungon nuraka"},{"SurahNumber":92,"VerseNumber":18,"Text":"Geubri areuta zakeut seudeukah Geupeugleh atra deungon droe gopnyan"},{"SurahNumber":92,"VerseNumber":19,"Text":"Teuma bandum nyan akan geubalah Balasan nikmat teuma han geubri"},{"SurahNumber":92,"VerseNumber":20,"Text":"Meulengkan suci ate ikheulah Geuharap sagai rila Po gopnyan Nyang Maha Manyang ngon Maha Murah"},{"SurahNumber":92,"VerseNumber":21,"Text":"Meunyo na meunan jeut rila ate Seunang bukon le got that beunalah"},{"SurahNumber":93,"VerseNumber":1,"Text":"Demi ‘oh beungoh jiteubiet uroe"},{"SurahNumber":93,"VerseNumber":2,"Text":"Malam pih jinoe seungue that leupah"},{"SurahNumber":93,"VerseNumber":3,"Text":"Kon na Po gata Neutinggai gata Neubeunci gata atawa marah"},{"SurahNumber":93,"VerseNumber":4,"Text":"Teuma nyang akhe nyang got keu gata Nibak nyang mula meu hana tuah"},{"SurahNumber":93,"VerseNumber":5,"Text":"Teuma Po gata Neubriì keu gata ‘Oh dudoe teuma seunang teuh leupah"},{"SurahNumber":93,"VerseNumber":6,"Text":"Kon gata dilee cit aneuk yatim Teuma Neulindong gata le Allah"},{"SurahNumber":93,"VerseNumber":7,"Text":"Yoh gata sisat hana soe tunyok Teuma Neutunyok gata bek salah"},{"SurahNumber":93,"VerseNumber":8,"Text":"Yoh gata gasien hana areuta Neubri treuk kaya gata le Allah"},{"SurahNumber":93,"VerseNumber":9,"Text":"Teuma si yatim bek that taparan Jeut barangkaban sabab tan ayah"},{"SurahNumber":93,"VerseNumber":10,"Text":"Ureueng meulakee pih bek tadhot-dhot Muka teuh pih krot tangieng meusalah"},{"SurahNumber":93,"VerseNumber":11,"Text":"Meunyo na nikmat nibak Po gata Neubri keu gata tapeugah-peugah"},{"SurahNumber":94,"VerseNumber":1,"Text":"Kon na Kamoe plah roe dada gata"},{"SurahNumber":94,"VerseNumber":2,"Text":"Kamoe cok dacha teuh meu na salah"},{"SurahNumber":94,"VerseNumber":3,"Text":"Mangat bek geuhon gata meularat"},{"SurahNumber":94,"VerseNumber":4,"Text":"Lom meubri pangkat teuh manyang leupah"},{"SurahNumber":94,"VerseNumber":5,"Text":"Keubit meu susah awai meularat Bak akhe meuhat seunang ngon mudah"},{"SurahNumber":94,"VerseNumber":6,"Text":"Bit meunyo susah awai meularat Bak akhe meuhat seunang ngon mudah"},{"SurahNumber":94,"VerseNumber":7,"Text":"Teuma ‘oh lheuh tapubuet ibadat Usaha ligat ngon susah payah"},{"SurahNumber":94,"VerseNumber":8,"Text":"Ubak Po gata taingat ligat Beu keubit that-that cinta keu Allah"},{"SurahNumber":95,"VerseNumber":1,"Text":"Demi boh ara deungon boh zaitun"},{"SurahNumber":95,"VerseNumber":2,"Text":"Buket Thursina nyang meuseujarah"},{"SurahNumber":95,"VerseNumber":3,"Text":"Demi nanggroe nyoe nyang that-that aman"},{"SurahNumber":95,"VerseNumber":4,"Text":"Meupeujeut insan leupah that indah Kamoe peujeut jih that seumpureuna"},{"SurahNumber":95,"VerseNumber":5,"Text":"‘Oh lheuh nyan teuma Kamoe peureundah Kamoe peutren jih bak paleng miyup Nyan balaku buet jih le that salah"},{"SurahNumber":95,"VerseNumber":6,"Text":"Meulengkan ureueng nyang na meuiman € Ngon amai jih nyan pih got that leupah Nyan pahla keu jih han putoh-putoh"},{"SurahNumber":95,"VerseNumber":7,"Text":"Boh pakon cit roh gata lam salah Tapeugah sulet uroe kiamat"},{"SurahNumber":95,"VerseNumber":8,"Text":"Peue kon Hadharat kuasa leupah Peue dih kon Tuhan hakim nyang ade Hana nyang sabe hakim ngon Allah"},{"SurahNumber":96,"VerseNumber":1,"Text":"Tabaca leh ngon Nan Tuhan gata Nyang peujeut gata dum ngon blah bicah"},{"SurahNumber":96,"VerseNumber":2,"Text":"Neupeujeut insan darah saboh cak"},{"SurahNumber":96,"VerseNumber":3,"Text":"Takheun beu galak peue nyang peurintah Tuhan Po gata nyang that geumaseh"},{"SurahNumber":96,"VerseNumber":4,"Text":"Neuyue teumuleh meureunoe bagah Tuhan peureunoe tuleh ngon kalam"},{"SurahNumber":96,"VerseNumber":5,"Text":"Bandum na insan bek sagai malah Tuhan peureunoe jih barangkapeue Nyang goh jiteupue dum le sileupah"},{"SurahNumber":96,"VerseNumber":6,"Text":"Tapi si insan cit darohaka"},{"SurahNumber":96,"VerseNumber":7,"Text":"Jieu droe kaya ureueng nyang meugah"},{"SurahNumber":96,"VerseNumber":8,"Text":"Bandum cit jìwoe bak Tuhan gata"},{"SurahNumber":96,"VerseNumber":9,"Text":"Na taeu teuma awak nyang salah"},{"SurahNumber":96,"VerseNumber":10,"Text":"Jijak tham hamba pubuet seumbahyang"},{"SurahNumber":96,"VerseNumber":11,"Text":"Taeu keu gopnyan peutunyok Allah"},{"SurahNumber":96,"VerseNumber":12,"Text":"Atawa geuyue takwa keu Tuhan"},{"SurahNumber":96,"VerseNumber":13,"Text":"Na taeu jih nyan ka laen ulah Jikheun nyan sulet jijak ho laen Muka jipaleng ngon jipeubeuah"},{"SurahNumber":96,"VerseNumber":14,"Text":"Peue han jiteupue Tuhan Neukalon"},{"SurahNumber":96,"VerseNumber":15,"Text":"Tapi meunyo han jipiyoh salah Meu han jipiyoh buet jih lagee nyan Bak ulee jih nyan Kamoe poh reubah"},{"SurahNumber":96,"VerseNumber":16,"Text":"Ulee sulet that jipeugot dacha"},{"SurahNumber":96,"VerseNumber":17,"Text":"Boh hai chedara keuh yue peusiblah"},{"SurahNumber":96,"VerseNumber":18,"Text":"Kamoe pih meuhoi pawang nuraka Malek nyang raja Az-Zabaniyah I"},{"SurahNumber":96,"VerseNumber":19,"Text":"Tapi bek gata taturot jih nyan Tasujud mantong peurap ngon Allah"},{"SurahNumber":97,"VerseNumber":1,"Text":"Kamoe peutren nyan bak malam kadar"},{"SurahNumber":97,"VerseNumber":2,"Text":"Peue malam kadar jeut teuh tapeugah"},{"SurahNumber":97,"VerseNumber":3,"Text":"Malam kadar nyan siribee buleun Leubeh got lom nyan Neukheun le Allah"},{"SurahNumber":97,"VerseNumber":4,"Text":"Dum malaikat ngon roh malam nyan Geutron dum keunan ngon izin Allah Bandum urusan izin Po gopnyan"},{"SurahNumber":97,"VerseNumber":5,"Text":"Saleum ngon aman malam meutuah Malam nyan sampoe ‘an teubit fajar Malam mulia Neubri le Allah"},{"SurahNumber":98,"VerseNumber":1,"Text":"Awak nyang kaphe dum ahli kitab Muchrek pih meuhat saban peuneugah Han lom jikeubah agama jih nyan Meu goh troh keunan dali trang leupah"},{"SurahNumber":98,"VerseNumber":2,"Text":"Nyoe ka troh rasul utusan Tuhan Geuba ngon peusan sideh bak Allah Kitab nyang suci geuba dum sajan"},{"SurahNumber":98,"VerseNumber":3,"Text":"Asoe di dalam bandum peurintah Meutuleh sinan jalan nyang teupat"},{"SurahNumber":98,"VerseNumber":4,"Text":"Di ahli kitab teuma meupisah Meupisah dum jih watee lheuh teuka Dali nyang nyata nyan rasul Allah"},{"SurahNumber":98,"VerseNumber":5,"Text":"Kon na peue laen nyang geuyue bak jih Jileumah le jih beu sidroe Allah Ikheulah ate jih keu agama Suci ngon beuna bek na meuilah Pubuet seumbahyang ngon jibri zakeut Bandum jipubuet bek na meusalah Nyan keuh agama jalan nyang teupat Suroh Hadharat bak jih geupeugah"},{"SurahNumber":98,"VerseNumber":6,"Text":"Teuma si kaphe dum ahli kitab Muchrek pih meuhat saban geubalah Dalam nuraka teumpat awak nyan Keukai jih sinan lam apui mirah Nyan keuh awak nyan makheuluk Tuhan Nyang brok hanaban jeuheut sileupah"},{"SurahNumber":98,"VerseNumber":7,"Text":"Ureueng meuiman lom geupubuet got Nyan keuh nyang that got makheuluk Allah"},{"SurahNumber":98,"VerseNumber":8,"Text":"Balasan gopnyan nibak Po gopnyan Churuga ‘adnen leupah that indah Je krueng dum ile di yup churuga 4 Keukai simasa sinan geukeubah Tuhan Neurila akan ureueng nyan Meunan pih gopnyan rila keu Allah Ureueng nyang takot akan Po gopnyan Nyan keuh balasan Neubri le Allah"},{"SurahNumber":99,"VerseNumber":1,"Text":"Watee jigok-gok bumoe le geumpa Nyan geumpa raya hanaban peugah"},{"SurahNumber":99,"VerseNumber":2,"Text":"Asoe lam bumoe jipeuteubiet le Geuhon bukon le bandum jiruah"},{"SurahNumber":99,"VerseNumber":3,"Text":"Watee nyan insan jikheun peue nyoe ka"},{"SurahNumber":99,"VerseNumber":4,"Text":"Bumoe kheun sigra teuma jipeugah"},{"SurahNumber":99,"VerseNumber":5,"Text":"Atra nyoe bandum wahi bak Tuhan Po gata Neukheun dum Neuyue ruah"},{"SurahNumber":99,"VerseNumber":6,"Text":"Uroe nyan teubiet dum manusia Meulaksin laksa le han ek peugah Meubagoe macam taeu uroe nyan Amai jih sinan dum geupeuleumah"},{"SurahNumber":99,"VerseNumber":7,"Text":"Barangsoe pubuet ube dhoi nyang got Jikalon meuhat teuma geubalah"},{"SurahNumber":99,"VerseNumber":8,"Text":"Barangsoe pubuet ube dhoi jeuheut Jikalon meuhat teuma geubalah"},{"SurahNumber":100,"VerseNumber":1,"Text":"Demi guda prang jiplueng teuga that Jilumpat-lumpat ngon meuh‘“ah-meuh‘ah"},{"SurahNumber":100,"VerseNumber":2,"Text":"Jisipak batee ngon ukee guda Meukilat cahya jipo meuk mirah"},{"SurahNumber":100,"VerseNumber":3,"Text":"Bak watee suboh jiseureubu dilee"},{"SurahNumber":100,"VerseNumber":4,"Text":"Jikeupong abee hana ban peugah"},{"SurahNumber":100,"VerseNumber":5,"Text":"Diteungoh-teungoh pasukan musoh Keunan keuh jibloh dum guda meugah"},{"SurahNumber":100,"VerseNumber":6,"Text":"Keubit si insan na sipheut batat Po jih Hadharat di jih jibantah"},{"SurahNumber":100,"VerseNumber":7,"Text":"Atra nyan keudroe jiteupue meuhat"},{"SurahNumber":100,"VerseNumber":8,"Text":"Lom atra le that galak jih leupah Leupah that galak jih keu areuta"},{"SurahNumber":100,"VerseNumber":9,"Text":"Peue tan jikira ‘oh dudoe susah Peue han jiteupue watee geubangket ‘Oh Iheuh padum trep kubu geupeuhah"},{"SurahNumber":100,"VerseNumber":10,"Text":"Peue nyang lam dada jisom lam ate Watee nyan ase bandum geupeugah"},{"SurahNumber":100,"VerseNumber":11,"Text":"Peue nyang jipubuet sigala rupa Tuhan jih teuma Neuteupue sudah"},{"SurahNumber":101,"VerseNumber":1,"Text":"Uroe Qariʻah uroe kiamat"},{"SurahNumber":101,"VerseNumber":2,"Text":"Tapeugah siat peue roh Qariʻah"},{"SurahNumber":101,"VerseNumber":3,"Text":"Na roe tateupue peue Qariʻah nyan"},{"SurahNumber":101,"VerseNumber":4,"Text":"Insan watee nyan hanaban peugah Meusiseu bandum meuhambo yoh nyan Ka lagee bambang dalam blang luah"},{"SurahNumber":101,"VerseNumber":5,"Text":"Buket ngon gunong sang bulee gapeuh Lagee ka geupruh meuhambo sudah"},{"SurahNumber":101,"VerseNumber":6,"Text":"Teuma barangsoe nyang brat timbangan"},{"SurahNumber":101,"VerseNumber":7,"Text":"Seunang that gopnyan udep lam mewah"},{"SurahNumber":101,"VerseNumber":8,"Text":"Teuma barangsoe nyang phui timbangan"},{"SurahNumber":101,"VerseNumber":9,"Text":"Teumpat awak nyan dalam hawiyah"},{"SurahNumber":101,"VerseNumber":10,"Text":"Na roe tateupue peue hawiyah nyan"},{"SurahNumber":101,"VerseNumber":11,"Text":"Tutong hanaban nuraka juah"},{"SurahNumber":102,"VerseNumber":1,"Text":"Kamoe peulale bandum na gata Meulale arta meumeugah-meugah"},{"SurahNumber":102,"VerseNumber":2,"Text":"Sampoe ‘an talop u dalam kubu"},{"SurahNumber":102,"VerseNumber":3,"Text":"Tapi nyan laju tateupue salah"},{"SurahNumber":102,"VerseNumber":4,"Text":"Lheuh nyan cit keubit akan tateupue"},{"SurahNumber":102,"VerseNumber":5,"Text":"Meunyo tateupue cit jeut keu susah Meunyo tateupue ngon tapeuyakin"},{"SurahNumber":102,"VerseNumber":6,"Text":"Cit taeu jahim nuraka juah Keubit cit taeu teuma nuraka"},{"SurahNumber":102,"VerseNumber":7,"Text":"Lheuh nyan cit sigra takalon bagah Watee nyan keubit taeu ngon mata Yakin bak mata han le tabantah"},{"SurahNumber":102,"VerseNumber":8,"Text":"Lheuh nyan geutanyong treuk bak dum gata Boh jinoe ho ka nikmat le leupah Geutanyong bandum uroe nyan nikmat Dilee gata that meumeugah-meugah"},{"SurahNumber":103,"VerseNumber":1,"Text":"Demi na masa dilee ngon dudoe"},{"SurahNumber":103,"VerseNumber":2,"Text":"Insan dum rugoe hanaban peugah"},{"SurahNumber":103,"VerseNumber":3,"Text":"Meulengkan ureueng nyang na meuiman f Lom amai gopnyan pih got sileupah Geubri nasehat bak buet nyang beuna £ Suroh Rabbana bek roh takeubah Geubri nasehat beu le that saba Barangpeue teuka teunang ngon tabah"},{"SurahNumber":104,"VerseNumber":1,"Text":"Ceulaka that-that ureueng kheun keu gop Ureueng upat gop dum jipeusalah"},{"SurahNumber":104,"VerseNumber":2,"Text":"Lom ngon areuta dum jipeusapat Galak jih that-that jibileung bagah"},{"SurahNumber":104,"VerseNumber":3,"Text":"Jisangka keukai jih ngon areuta"},{"SurahNumber":104,"VerseNumber":4,"Text":"Tapi geutampa jih lam Huthamah"},{"SurahNumber":104,"VerseNumber":5,"Text":"Na roe tateupue peue Huthamah nyan"},{"SurahNumber":104,"VerseNumber":6,"Text":"Nuraka Tuhan tutong that leupah Apui hu sabe dalam nuraka"},{"SurahNumber":104,"VerseNumber":7,"Text":"Jiek lam dada ate pih bicah"},{"SurahNumber":104,"VerseNumber":8,"Text":"Keu jih nuraka nyang geutop rapat"},{"SurahNumber":104,"VerseNumber":9,"Text":"Lom jih geuikat bak tameh reubah"},{"SurahNumber":105,"VerseNumber":1,"Text":"Hana taeu roe pakriban rupa Buet Tuhan gata keu teuntra gajah"},{"SurahNumber":105,"VerseNumber":2,"Text":"Peue kon Neupeugot daya jih sisat Teusiya meuhat buet jih nyang salah"},{"SurahNumber":105,"VerseNumber":3,"Text":"Neukirem keu jih ticem ababil"},{"SurahNumber":105,"VerseNumber":4,"Text":"Ngon batee sijjil jirhom jih bagah"},{"SurahNumber":105,"VerseNumber":5,"Text":"Jeut treuk bandum jih lagee on luroh Ka ulat pajoh dum jiseurakah"},{"SurahNumber":106,"VerseNumber":1,"Text":"Keu mangat ate dum ureueng Qureh"},{"SurahNumber":106,"VerseNumber":2,"Text":"Jeutjijak keudeh mita napakah Bak musem sijuek ngon musem seuuem Jijak keudeh dum lua daerah"},{"SurahNumber":106,"VerseNumber":3,"Text":"Teuma wajeb jih jiseumah Tuhan Nyang Po rumoh nyan cit Po Baitullah"},{"SurahNumber":106,"VerseNumber":4,"Text":"Tuhan keuh nyang bri makanan keu jih È Mangat bek deuk jih hana napakah Tuhan peuaman jih bek teumakot Musoh jisurot han jijeut gagah E S EA N A AE S ES"},{"SurahNumber":107,"VerseNumber":1,"Text":"Na roe takalon ureueng peusulet Uroe kiamat jikheun beurakah"},{"SurahNumber":107,"VerseNumber":2,"Text":"Nyan ureueng nyang dhot dum aneuk yatim"},{"SurahNumber":107,"VerseNumber":3,"Text":"Keu ureueng gasien pih han jipapah Keu ureueng gasien hana jiyue bri Bacut rasuki bek deuk deungon grah"},{"SurahNumber":107,"VerseNumber":4,"Text":"Teuma ceulaka ureueng seumbahyang"},{"SurahNumber":107,"VerseNumber":5,"Text":"Nyang jiseumbahyang lale that leupah Hana jipubuet lagee aturan"},{"SurahNumber":107,"VerseNumber":6,"Text":"Jipubuet dum nyan keu jipeuleumah Hana ikheulah buet jih nyan riya"},{"SurahNumber":107,"VerseNumber":7,"Text":"Lom hana suka jibri seudeukah"},{"SurahNumber":108,"VerseNumber":1,"Text":"Keubit Kamoe bri keu gata nikmat Kamoe bri le that hanaban peugah"},{"SurahNumber":108,"VerseNumber":2,"Text":"Teuma seumbahyang pujoe Po gata Keureubeun sigra tasie beu bagah"},{"SurahNumber":108,"VerseNumber":3,"Text":"Ureueng nyang beunci teuma keu gata Putoh meuleua rahmat bak Allah"},{"SurahNumber":109,"VerseNumber":1,"Text":"Takheun le gata bak awak kaphe"},{"SurahNumber":109,"VerseNumber":2,"Text":"Di lon han sabe nyang gata seumah Peue nyang taseumah di lon han lontem"},{"SurahNumber":109,"VerseNumber":3,"Text":"Gata han tatem peue nyang lon seumah"},{"SurahNumber":109,"VerseNumber":4,"Text":"Peue nyang taseumah cit ka han lon tem"},{"SurahNumber":109,"VerseNumber":5,"Text":"Gata han tatem cit nyang lon seumah"},{"SurahNumber":109,"VerseNumber":6,"Text":"Di gata ka keuh agama gata Di lon agama ban droe lon peugah"},{"SurahNumber":110,"VerseNumber":1,"Text":"Meunyo ka teuka bantuan Tuhan Ngon keumenangan Neubri le Allah"},{"SurahNumber":110,"VerseNumber":2,"Text":"Meuduyun-duyun takalon insan È Jitamong dalam agama Allah"},{"SurahNumber":110,"VerseNumber":3,"Text":"Takheun teuseubeh watee nyan rijang Tapujoe Tuhan ate ngon babah Talakee ampon laju tatoubat Teurimong toubat cit sipheuet Allah"},{"SurahNumber":111,"VerseNumber":1,"Text":"Binasa jaroe si abu Lahab Hana le ubat binasa sudah"},{"SurahNumber":111,"VerseNumber":2,"Text":"Hana meuguna areuta jih le Usaha jih le tan na phaedah"},{"SurahNumber":111,"VerseNumber":3,"Text":"Akan jitamong dalam nuraka Apui hu raya takalon mirah"},{"SurahNumber":111,"VerseNumber":4,"Text":"Di peurumoh jih jiangkot rujoe Bandum nyan teuntee ka jeut keu salah"},{"SurahNumber":111,"VerseNumber":5,"Text":"Bak takue jih nyan taloe nyang kong that Ngon nyan geuikat jih han soe peuglah"},{"SurahNumber":112,"VerseNumber":1,"Text":"Takheun le gata Allah cit sidroe"},{"SurahNumber":112,"VerseNumber":2,"Text":"Bandum gata nyoe hajat keu Allah"},{"SurahNumber":112,"VerseNumber":3,"Text":"Aneuk Neuh hana ayah Neuh hana Tbu pih hana cit sidroe Allah"},{"SurahNumber":112,"VerseNumber":4,"Text":"Hana meu sidroe pih nyang na saban Ngon Droeneuh Tuhan nyang Maha Murah"},{"SurahNumber":113,"VerseNumber":1,"Text":"Takheun lon lakee lindong bak Tuhan Po seukalian makheuluk Allah"},{"SurahNumber":113,"VerseNumber":2,"Text":"Nibak buet jeuheut makheuluk Tuhan"},{"SurahNumber":113,"VerseNumber":3,"Text":"Lom jeuheut malam ‘oh seupot sudah"},{"SurahNumber":113,"VerseNumber":4,"Text":"Lom jeuheut inong nyang pruh-pruh neukue ‘Oh lheuh jikue-kue teuma jirajah"},{"SurahNumber":113,"VerseNumber":5,"Text":"Lom jeuheut ureueng nyang pubuet deungki Watee jideungki keu hamba Allah"},{"SurahNumber":114,"VerseNumber":1,"Text":"Takheun lon lakee lindong bak Tuhan Po bandum insan hana meuilah"},{"SurahNumber":114,"VerseNumber":2,"Text":"Droeneuh nyan raja dum manusia"},{"SurahNumber":114,"VerseNumber":3,"Text":"Tuban jih teuma nyang hak jiseumah"},{"SurahNumber":114,"VerseNumber":4,"Text":"Nibak buet jeuheut weh-weuh bak chetan Takalon cit tan chetan seurakah"},{"SurahNumber":114,"VerseNumber":5,"Text":"Jijak peuweh-weueh lam dada insan Nyan keuh jih chetan nyang hana leumah"},{"SurahNumber":114,"VerseNumber":6,"Text":"Na jeuneh bak jen na manusia Jih nyan bandua chetan seurakah"}]}