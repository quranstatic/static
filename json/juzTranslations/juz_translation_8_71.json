{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":6,"VerseNumber":111,"Text":"Kad bismo im meleke poslali, i kad bi im mrtvi progovorili, i kad bismo pred njih sve dokaze sabrali - oni, opet, ne bi vjerovali, osim ako bi Allah htio, ali većina njih ne zna"},{"SurahNumber":6,"VerseNumber":112,"Text":"zato ti ostavi njih, i ono što izmišljaju"},{"SurahNumber":6,"VerseNumber":113,"Text":"i da bi srca onih koji u Ahiret ne vjeruju bila sklona tome i zadovoljna time, i da bi počinili grijehe koje su počinili"},{"SurahNumber":6,"VerseNumber":114,"Text":"Zar da pored Allaha tražim drugog sudiju, kad vam On objavljuje Knjigu potanko?! A oni kojima smo Mi dali knjigu dobro znaju da Kur'an objavljuje Gospodar tvoj s Istinom, zato ti ne sumnjaj nikako"},{"SurahNumber":6,"VerseNumber":115,"Text":"Riječi Gospodara tvoga vrhunac su istine i pravde; Njegove riječi niko ne može promijeniti i On je Svečujući i Sveznajući"},{"SurahNumber":6,"VerseNumber":116,"Text":"Ako bi se ti pokoravao većini onih koji žive na Zemlji, oni bi te od Allahova puta odvratili; oni se samo za pretpostavkama povode, i oni samo laži izmišljaju"},{"SurahNumber":6,"VerseNumber":117,"Text":"Zaista Gospodar tvoj najbolje zna one koji su skrenuli s Njegova puta i On najbolje zna one koji su na Pravom putu"},{"SurahNumber":6,"VerseNumber":118,"Text":"Zato, jedite ono pri čijem je klanju spomenuto Allahovo ime, ako u Njegove ajete i znakove vjerujete"},{"SurahNumber":6,"VerseNumber":119,"Text":"A zašto da ne jedete ono pri čijem je klanju spomenuto Allahovo ime kad vam je On objasnio šta vam je zabranio - osim kad ste prisiljeni; mnogi, prema prohtjevima svojim, nemajući za to nikakva dokaza, zavode druge u zabludu. U istinu, Gospodar tvoj najbolje zna one koji granice prelaze"},{"SurahNumber":6,"VerseNumber":120,"Text":"Okanite se i javnog i tajnog griješenja! Oni koji griješe sigurno će biti kažnjeni za ono što su zgriješili"},{"SurahNumber":6,"VerseNumber":121,"Text":"Ne jedite ono pri čijem klanju nije spomenuto Allahovo ime; to je, uistinu, neposluh! A šejtani, doista, navode štićenike svoje da se s vama raspravljaju, pa ako biste im se pokorili - i vi biste, sigurno, mušrici postali"},{"SurahNumber":6,"VerseNumber":122,"Text":"Zar je onaj koji je bio u zabludi, a koga smo Mi oživili i dali mu svjetlo pomoću kojeg se među ljudima kreće, kao onaj koji je u tminama iz kojih ne izlazi? A nevjernicima je uljepšano to što rade"},{"SurahNumber":6,"VerseNumber":123,"Text":"Isto tako, Mi učinimo da u svakom naselju velikaši postanu prestupnici i da u njemu lukavstva smišljaju, ali oni samo protiv sebe lukavstva smišljaju, a da i ne primjećuju"},{"SurahNumber":6,"VerseNumber":124,"Text":"A kada njima kakav znak dođe, oni govore: \"Mi nećemo vjerovati sve dok se i nama ne da nešto slično onome što je Allahovim poslanicima dato.\" A Allah najbolje zna kome će povjeriti poslanstvo Svoje. Prestupnike će sigurno kod Allaha zadesiti poniženje i stići će ih patnja velika zato što su spletkarili"},{"SurahNumber":6,"VerseNumber":125,"Text":"Onome koga Allah želi uputiti - On srce njegovo prema islamu raspoloži, a onome kome hoće dati da je u zabludi - On srce njegovo tijesnim i stegnutim učini, kao kad čini napor da na nebo uzleti. Eto, tako Allah učini da gnusoba - šejtan ovlada nad onima koji ne vjeruju"},{"SurahNumber":6,"VerseNumber":126,"Text":"Ovo je pravi put Gospodara tvoga, a Mi smo obrazložili ajete i znakove ljudima koji promišljaju i pouku primaju"},{"SurahNumber":6,"VerseNumber":127,"Text":"Njih čeka Kuća spasa u Gospodara njihova; On će biti zaštitnik njihov zbog onoga što su činili"},{"SurahNumber":6,"VerseNumber":128,"Text":"A na Dan kada On sve sakupi: \"O skupe džinski, vi ste mnoge ljude zaveli!\" \"Gospodaru naš\", reći će ljudi, štićenici njihovi, \"mi smo jedni drugima bili od koristi i stigli smo do roka našeg koji si nam odredio Ti!\" \"Vatra će biti prebivalište vaše\", \"reći će On\", \"u njoj ćete vječno ostati, osim ako Allah drukčije ne odredi.\" Gospodar tvoj je, zaista, mudar i Onaj Koji sve zna"},{"SurahNumber":6,"VerseNumber":129,"Text":"Tako isto Mi prepuštamo vlast jednim zulumćarima nad drugima zbog onoga što su zaradili"},{"SurahNumber":6,"VerseNumber":130,"Text":"O skupe džinski i ljudski, zar vam iz redova vaših nisu dolazili poslanici koji su vam ajete Moje kazivali i upozoravali vas da ćete ovaj vaš dan dočekati? Oni će reći: \"Mi svjedočimo protiv sebe.\" Njih je život na Zemlji bio obmanuo i oni će sami protiv sebe posvjedočiti da su bili nevjernici"},{"SurahNumber":6,"VerseNumber":131,"Text":"Tako je, jer Gospodar tvoj nije uništavao naselja zbog zuluma njihova - bez prethodne opomene njihovim stanovnicima"},{"SurahNumber":6,"VerseNumber":132,"Text":"Svima će pripasti nagrada ili kazna, prema tome kako su postupali, a Gospodar tvoj nije nemaran prema onom šta su radili"},{"SurahNumber":6,"VerseNumber":133,"Text":"Gospodar tvoj je neovisan i milostiv. Ako hoće, uklonit će vas, i poslije vas one koje On hoće dovesti, kao što je od potomstva drugih naroda vas stvorio"},{"SurahNumber":6,"VerseNumber":134,"Text":"Ono što vam se prijeteći obećava doista će doći i vi nećete moći umaći"},{"SurahNumber":6,"VerseNumber":135,"Text":"Reci: \"O narode moj, čini sve što možeš, činit ću, uistinu, i ja; a vi ćete već saznati koga čeka sretan kraj!\" Zulumćari sigurno neće uspjeti"},{"SurahNumber":6,"VerseNumber":136,"Text":"Oni određuju za Allaha dio ljetine i dio stoke, koju je On stvorio, pa govore: \"Ovo je za Allaha\", tvrde oni, \"a ovo za božanstva naša!\" Međutim, ono što je namijenjeno božanstvima njihovim ne stiže Allahu, dok ono što je određeno za Allaha stiže božanstvima njihovim!? Kako ružno oni sude"},{"SurahNumber":6,"VerseNumber":137,"Text":"Mnogim su mušricima isto tako šejtani njihovi ubijanje vlastite djece lijepim prikazali, da bi ih upropastili i da bi ih u vjeri njihovoj zbunili. A da je Allah htio, oni to ne bi činili. Zato, i njih i njihove izmišljotine ostavi"},{"SurahNumber":6,"VerseNumber":138,"Text":"Oni govore: \"Ova stoka i plodovi zabranjeni su, smiju ih jesti samo oni kojima mi dozvoljavamo\", tvrde oni, \"a ovo je stoka čija su leđa zabranjena.\" Ima stoke prilikom čijeg klanja ne spominju Allahovo ime, izmišljajući o Njemu laži. A On će ih zbog onoga što izmišljaju, kazniti"},{"SurahNumber":6,"VerseNumber":139,"Text":"Oni govore: \"Ono što je u utrobama ove i ove stoke dozvoljeno je samo muškarcima našim, a zabranjeno našim ženama. A ako se plod izjalovi, onda su u tome sudionici.\" Allah će ih za neistine koje pričaju kazniti, zaista je On Mudri i Sveznajući"},{"SurahNumber":6,"VerseNumber":140,"Text":"Gubitnici su oni koji iz lahkoumnosti i ne znajući šta rade djecu svoju ubijaju i koji ono čime ih je Allah opskrbio zabranjenim smatraju, izmišljajući o Allahu laži. Oni su zalutali i neupućeni"},{"SurahNumber":6,"VerseNumber":141,"Text":"On je Taj Koji stvara vinograde, poduprte i nepoduprte, i palme i usjeve različita okusa, i masline i šipke - oboje, i slično i različito; jedite plodove njihove kad plod dadnu, i podajte na dan žetve i berbe ono na što drugi pravo imaju, i ne rasipajte, a On, zaista, ne voli rasipnike"},{"SurahNumber":6,"VerseNumber":142,"Text":"Stvara i stoku koja teret nosi i onu od koje je prostirka; jedite dio onoga čime vas Allah opskrbljuje, a ne slijedite šejtanove korake, zaista vam je on otvoreni neprijatelj"},{"SurahNumber":6,"VerseNumber":143,"Text":"i to osam životinja u paru: par ovaca i par koza. Reci: \"Da li je On zabranio mužjake ili ženke, ili ono što se nalazi u utrobama ženki? Obavijestite me pouzdano, ako je istina to što govorite"},{"SurahNumber":6,"VerseNumber":144,"Text":"i par kamila i par goveda. Reci: \"Da li je On zabranio mužjake i ženke i ono što se nalazi u utrobama ženki? Da li ste vi bili prisutni kad vam je Allah to propisao?\" Ima li onda većeg zulumćara od onoga koji, ne znajući istinu, izmišlja laži o Allahu da bi ljude u zabludu doveo? Allah sigurno neće uputiti na Pravi put ljude koji su zulumćari"},{"SurahNumber":6,"VerseNumber":145,"Text":"Reci: \"Ja ne vidim u ovome što mi se objavljuje da je ikome zabranjeno jesti ma šta drugo osim strvi, ili krvi koja istječe, ili svinjskog mesa, to je, doista, pogano, ili što je kao vid neposluha zaklano u nečije drugo, a ne u Allahovo ime.\" A bude li ko primoran, a ne želi to i ne pretjeruje u tome - pa Gospodar tvoj je, doista, Oprostitelj grijeha, Milostivi"},{"SurahNumber":6,"VerseNumber":146,"Text":"Jevrejima smo sve životinje koje imaju kopita ili kandže zabranili, a od goveda i brava njihov loj, osim onog s leđa ili s crijeva, ili onog pomiješanog s kostima. Time smo ih zbog zuluma njihova kaznili; i Mi, zaista, govorimo istinu"},{"SurahNumber":6,"VerseNumber":147,"Text":"A ako ti oni ne budu vjerovali, ti reci: \"Gospodar vaš je posjednik milosti neizmjerne, ali kazne Njegove ne bivaju pošteđeni ljudi prestupnici"},{"SurahNumber":6,"VerseNumber":148,"Text":"Govorit će oni koji su Allahu druge u obožavanju pridruživali: \"Da je Allah htio, mi ne bismo širk činili, a ni preci naši, niti bismo išta zabranjenim učinili.\" Tako su i oni prije njih poricali, sve dok Našu kaznu nisu iskusili. Reci: \"Imate li vi kakav dokaz, da nam ga iznesete? Vi se samo za pretpostavkama povodite i vi samo neistinu govorite"},{"SurahNumber":6,"VerseNumber":149,"Text":"Reci: \"Allah ima potpun dokaz, i da On hoće, sve bi vas na Pravi put uputio"},{"SurahNumber":6,"VerseNumber":150,"Text":"Reci: \"Dovedite svoje svjedoke koji će posvjedočiti da je Allah to zabranio!\" Pa ako oni posvjedoče, ti im nemoj povjerovati i ne povodi se za strastima onih koji Naše ajete i znakove smatraju lažnim i koji u Ahiret ne vjeruju i koji druge Gospodaru svome ravnim smatraju"},{"SurahNumber":6,"VerseNumber":151,"Text":"Reci: \"Dođite da vam kažem šta vam Gospodar vaš propisuje: da Mu ništa u obožavanju ne pridružujete, da roditeljima dobro činite, da djecu svoju zbog neimaštine ne ubijate, Mi i vas i njih hranimo, ne približujte se nevaljalštinama, bile javne ili tajne; ne ubijajte onog koga je Allah zabranio ubiti, osim kada to pravda zahtijeva; to vam On zapovijeda, da biste razumjeli"},{"SurahNumber":6,"VerseNumber":152,"Text":"I ne približavajte se imetku siročeta, osim na najljepši način, sve dok punoljetno ne postane, i mjericu i vagu pravično napunite. Mi nikoga preko njegove mogućnosti ne zadužujemo; i kad govorite, po pravdi govorite, pa makar se ticalo i srodnika, i obaveze prema Allahu ispunjavajte, eto, to vam On zapovijeda da biste se prisjetili i pouku primili"},{"SurahNumber":6,"VerseNumber":153,"Text":"I zato što je ovo pravi put Moj, njega se držite i druge puteve ne slijedite, pa da vas odvoje od puta Njegova; eto, to vam On naređuje, da biste se uščuvali"},{"SurahNumber":6,"VerseNumber":154,"Text":"Mi smo Musau Knjigu dali da učinimo potpunom blagodat onome koji će prema njoj postupati i kao objašnjenje svemu i uputu i milost, da bi oni povjerovali da će pred Gospodara svoga stati"},{"SurahNumber":6,"VerseNumber":155,"Text":"A ova je Knjiga koju objavljujemo blagoslovljena, zato je slijedite i Allaha se bojte, da bi vam milost ukazana bila"},{"SurahNumber":6,"VerseNumber":156,"Text":"I zato, da ne kažete: \"Knjiga je objavljena dvjema zajednicama prije nas, ali mi je ne znamo čitati kao oni"},{"SurahNumber":6,"VerseNumber":157,"Text":"i da ne kažete: \"Da je Knjiga objavljena nama, bolje bismo se od njih držali Pravog puta.\" Pa objavljuje vam se, eto, od Gospodara vašeg jasan dokaz i uputa i milost; i ima li, onda, većeg zulumćara od onoga koji Allahove ajete ne priznaje i od njih odvraća?! A Mi ćemo teškom kaznom kazniti one koji od ajeta Naših odvraćaju, zato što to stalno čine"},{"SurahNumber":6,"VerseNumber":158,"Text":"Zar oni čekaju da im meleki dođu, ili da im Gospodar tvoj dođe, ili neki znakovi od Gospodara tvoga?! Onoga dana kada neki znakovi od Gospodara tvoga dođu nijednom čovjeku neće koristiti to što će tada vjerovati, ako prije nije vjerovao, ili ako nije kao vjernik kakvo dobro uradio. Reci: \"Samo vi čekajte, i mi ćemo, doista, čekati"},{"SurahNumber":6,"VerseNumber":159,"Text":"Zaista, s onima koji su vjeru svoju razdijelili i u stranke se podijelili ti nemaš ništa! Njihov slučaj je Allahu predat. On će ih, potom, o onome što su radili obavijestiti"},{"SurahNumber":6,"VerseNumber":160,"Text":"Ko god uradi dobro djelo, bit će deseterostruko nagrađen; a ko god uradi loše djelo, bit će samo prema zasluzi kažnjen, i neće im zulum biti učinjen"},{"SurahNumber":6,"VerseNumber":161,"Text":"Reci: \"Mene je Gospodar moj na Pravi put zaista uputio, u pravu vjeru, vjeru Ibrahima pravovjemika, a on višebožac nije bio"},{"SurahNumber":6,"VerseNumber":162,"Text":"Reci: \"Klanjanje moje, i obredi moji, i život moj, i smrt moja doista su zarad Allaha, Gospodara svjetova"},{"SurahNumber":6,"VerseNumber":163,"Text":"Koji nema saučesnika; to mi je naređeno i ja sam prvi musliman"},{"SurahNumber":6,"VerseNumber":164,"Text":"Reci: \"Zar da za Gospodara tražim nekog drugog osim Allaha, kad je On Gospodar svega?!\" Što god ko uradi, sebi uradi, i svaki grešnik samo će svoje breme nositi. Na kraju, Gospodaru svome ćete se vratiti i On će vas o onome u čemu ste se razilazili obavijestiti"},{"SurahNumber":6,"VerseNumber":165,"Text":"On čini da jedni druge na Zemlji smjenjujete i On vas po položajima jedne iznad drugih uzdiže, da bi vas iskušao u onome što vam daje. Gospodar tvoj, zaista, brzo kažnjava, ali On je, uistinu, i Onaj Koji oprašta grijehe i milostiv je"},{"SurahNumber":7,"VerseNumber":1,"Text":"Elif Lām Mīm Sād"},{"SurahNumber":7,"VerseNumber":2,"Text":"Ovo je knjiga koja ti se spušta - pa neka ti u grudima ne bude nikakve tegobe zbog nje - da njome upozoravaš, i da vjernicima bude opomena"},{"SurahNumber":7,"VerseNumber":3,"Text":"Slijedite ono što vam se od Gospodara vašeg objavljuje i pored Njega ne slijedite druge kao zaštitnike! A kako se vi malo prisjećate i pouku primate"},{"SurahNumber":7,"VerseNumber":4,"Text":"Koliko smo Mi samo naselja razorili; a kazna im je Naša dolazila noću ili danju kad bi prilegli"},{"SurahNumber":7,"VerseNumber":5,"Text":"A priznanje njihovo, kada bi im došla kazna Naša, bile su samo riječi: Zulumćari smo, zaista, bili"},{"SurahNumber":7,"VerseNumber":6,"Text":"I sigurno ćemo pitati one kojima smo poslanike slali, a pitat ćemo, doista, i poslanike"},{"SurahNumber":7,"VerseNumber":7,"Text":"pa ćemo im, sigurno, kazivati po znanju Našemu, sve što o njima znamo, a Mi nismo odsutni bili"},{"SurahNumber":7,"VerseNumber":8,"Text":"Vaganje toga dana bit će pravedno: oni čiji tas dobra bude teži, oni će uspjeti"},{"SurahNumber":7,"VerseNumber":9,"Text":"a oni čiji tas dobra bude lakši, oni će, zato što ajete i znakove Naše nisu priznavali, stradati"},{"SurahNumber":7,"VerseNumber":10,"Text":"Mi smo vas na Zemlji smjestili i na njoj vam sve što je potrebno za život dali, kako vi malo zahvaljujete"},{"SurahNumber":7,"VerseNumber":11,"Text":"Mi smo vas stvorili i onda vam oblik dali, a poslije melekima rekli: \"Sedždu Ademu učinite!\" Pa svi sedždu učiniše, osim Iblisa, on nije bio među onim koji na sedždu padoše"},{"SurahNumber":7,"VerseNumber":12,"Text":"Šta te je navelo pa da ničice ne padneš kad sam ti naredio?\", upita On. \"Ja sam bolji od njega; mene si od vatre stvorio, a njega od ilovače\", odgovori"},{"SurahNumber":7,"VerseNumber":13,"Text":"E, onda silazi iz Dženneta\", reče On, \"nije tvoje da se u njemu oholiš; silazi, ti si, zaista, među prezrenim"},{"SurahNumber":7,"VerseNumber":14,"Text":"Daj mi vremena do dana njihova oživljenja!\", zamoli"},{"SurahNumber":7,"VerseNumber":15,"Text":"Daje ti se vremena!\", reče On"},{"SurahNumber":7,"VerseNumber":16,"Text":"E, kao što si me u zabludu zaveo\", reče,\" tako ću i ja ljude na Tvom Pravom putu sigurno presretati"},{"SurahNumber":7,"VerseNumber":17,"Text":"pa ću im, doista, i sprijeda, i straga, i zdesna, i slijeva prilaziti, i Ti ćeš ustanoviti da većina njih neće zahvalna biti"},{"SurahNumber":7,"VerseNumber":18,"Text":"Izlazi iz njega, pokuđen i ponižen!\", reče On. \"Tobom i svima koji se za tobom budu povodili doista ću Džehennem napuniti"},{"SurahNumber":7,"VerseNumber":19,"Text":"a ti, o Ademe, i supruga tvoja u Džennetu stanujte i odakle god hoćete jedite, samo se ovom drvetu ne približujte, pa da tako u redovima zulumćara budete"},{"SurahNumber":7,"VerseNumber":20,"Text":"I šejtan ih poče navraćati da bi im otkrio avrete njihove, koja su im skrivena bila, i reče: \"Gospodar vaš zabranjuje vam ovo drvo samo zato da ne biste meleki postali ili da ne biste u redovima besmrtnika bili"},{"SurahNumber":7,"VerseNumber":21,"Text":"i zaklinjaše im se: \"Ja sam vama dvoma, zaista, savjetnik iskreni"},{"SurahNumber":7,"VerseNumber":22,"Text":"I na prevaru ih zavede. Kad oni ono drvo okusiše, avreti njihovi ukazaše im se i oni po sebi džennetsko lišće stavljati počeše. \"Zar vam to drvo nisam zabranio?\", zovnu ih Gospodar njihov, \"i rekao vam: 'šejtan vam je, zbilja, otvoreni neprijatelj"},{"SurahNumber":7,"VerseNumber":23,"Text":"Gospodaru naš\", rekoše oni, \"sami smo sebi zulum učinili, i ako nam Ti ne oprostiš i ne smiluješ nam se, sigurno ćemo u redovima gubitnika biti"},{"SurahNumber":7,"VerseNumber":24,"Text":"Silazite!\", reče On, \"jedni drugima bit ćete neprijatelji! Na Zemlji ćete boraviti i do određenog vremena uživati"},{"SurahNumber":7,"VerseNumber":25,"Text":"Na njoj ćete živjeti, na njoj umirati i iz nje oživljeni biti\", reče On"},{"SurahNumber":7,"VerseNumber":26,"Text":"O sinovi Ademovi, dali smo vam odjeću koja će pokrivati avrete vaše, a i raskošna odijela, ali, odjeća bogobojaznosti, to je ono najbolje. To su neki Allahovi znakovi da bi se oni prisjetili i pouku prihvatili"},{"SurahNumber":7,"VerseNumber":27,"Text":"O potomci Ademovi, neka vas nikako ne zavede šejtan kao što je roditelje vaše iz Dženneta izveo, skinuvši s njih odjeću da bi im avrete njihove pokazao! On vas, doista, vidi; on i vojske njegove, odakle vi njih ne vidite. Uistinu, Mi smo učinili šejtane zaštitnicima onih koji ne vjeruju"},{"SurahNumber":7,"VerseNumber":28,"Text":"A kada urade neko gnusno djelo, govore: \"Zatekli smo pretke naše da to rade, a i Allah nam je to zapovijedio.\" Reci: \"Allah ne zapovijeda da se rade gnusna djela! Zašto o Allahu govorite ono što ne znate"},{"SurahNumber":7,"VerseNumber":29,"Text":"Gospodar moj naređuje pravednost. I obraćajte se samo Njemu kad god obavljate namaz, i molite se iskreno Mu ispovijedajući vjeru!, kao što vas je prvi put stvorio, tako će vas ponovo oživiti"},{"SurahNumber":7,"VerseNumber":30,"Text":"On jedne na Pravi put upućuje, a drugi, s pravom, zabludu zaslužuju, jer oni, umjesto Allaha, doista šejtane za zaštitnike uzimaju i misle da su upućeni"},{"SurahNumber":7,"VerseNumber":31,"Text":"O sinovi Ademovi, kad god u mesdžid pođete odjeću pristojnu - ukras vaš - nosite! I jedite i pijte, samo ne pretjerujte; On, zaista, ne voli one koji pretjeruju"},{"SurahNumber":7,"VerseNumber":32,"Text":"Reci: \"Ko je zabranio Allahove ukrase koje je On za robove Svoje stvorio, i ukusna jela?\" Reci: \"To je za vjernike na dunjaluku, a i na Ahiretu jesu samo za njih.\" Eto, tako Mi podrobno izlažemo ajete ljudima koji znaju"},{"SurahNumber":7,"VerseNumber":33,"Text":"Reci: \"Gospodar moj zabranjuje gnusna djela, i javna i tajna, i grijehe, i bespravnu upotrebu sile, i da Allahu u obožavanju pridružujete one za koje On nikakav dokaz objavio nije, i da o Allahu govorite ono što ne znate"},{"SurahNumber":7,"VerseNumber":34,"Text":"Svaki narod ima svoj rok, i kada dođe njihov rok, neće ga moći ni za tren jedan ni odložiti ni ubrzati"},{"SurahNumber":7,"VerseNumber":35,"Text":"O sinovi Ademovi, kad vam između vas budu dolazili poslanici koji vam kazuju ajete Moje - onda za one koji se budu uščuvali i dobra djela činili nema straha niti će za bilo čim tugovati"},{"SurahNumber":7,"VerseNumber":36,"Text":"A oni koji ne budu vjerovali i dokaze i ajete Naše budu iz oholosti poricali bit će stanovnici Vatre; u njoj će vječno ostati"},{"SurahNumber":7,"VerseNumber":37,"Text":"Ima li, onda, većeg zulumćara od onoga koji o Allahu govori laži ili poriče Njegove ajete i znakove?! Takvi će dobiti sve ono što im je zapisano. Ali, kada im izaslanici Naši dođu da im duše uzmu, upitat će: \"A gdje su oni koje ste, umjesto Allaha, prizivali?\" \"Izgubili su nam se\", odgovorit će, i sami protiv sebe posvjedočiti da su nevjernici bili"},{"SurahNumber":7,"VerseNumber":38,"Text":"Reći će On: \"Ulazite u Vatru sa zajednicama džina i ljudi koje su prije vas bile i nestale!\" I kad god neka zajednica uđe, proklinjat će onu sebi sličnu - za kojom se u nevjerovanju povela. A kad se svi u njemu iskupe, tada će oni iz druge reći za one iz prve: \"Gospodaru naš, ovi su nas u zabludu odveli, zato im daj dvostruku patnju u Vatri!\" \"Za sve će biti dvostruka!\", reći će On, \"ali vi ne znate"},{"SurahNumber":7,"VerseNumber":39,"Text":"A oni iz prve reći će onima iz druge: \"Vi nemate nikakve prednosti nad nama! Zato iskusite patnju za ono što ste radili"},{"SurahNumber":7,"VerseNumber":40,"Text":"Doista, onima koji ajete i znakove Naše budu poricali i prema njima se budu oholo odnosili - kapije nebeske neće se otvoriti, niti će oni u Džennet ući sve dok se deva kroz iglene uši ne provuče!? Eto tako ćemo Mi prestupnike kazniti"},{"SurahNumber":7,"VerseNumber":41,"Text":"Od džehennemske vatre će im ležaji, a i pokrivači, iznad njih biti. Eto, tako ćemo Mi zulumćare kazniti"},{"SurahNumber":7,"VerseNumber":42,"Text":"Oni koji budu vjerovali i dobra djela činili - a Mi nikog ne zadužujemo mimo njegovih mogućnosti, bit će stanovnici Dženneta, u njemu će vječno ostati"},{"SurahNumber":7,"VerseNumber":43,"Text":"Iz njihovih ćemo grudi zlobu odstraniti; ispred njih će rijeke teći, i oni će govoriti: \"Hvaljen neka je Allah, Koji nas je na Pravi put uputio; mi ne bismo na Pravom putu bili da nas Allah nije uputio, poslanici Gospodara našeg Istinu su donosili\", i doviknut će im se: \"Taj ste Džennet u nasljedstvo dobili za ono što ste činili"},{"SurahNumber":7,"VerseNumber":44,"Text":"I stanovnici Dženneta stanovnike Vatre dozivat će: \"Mi nađosmo da je istinito ono što nam je Gospodar naš obećao, da li ste i vi našli da je istinito ono što je vama Gospodar vaš prijeteći obećao?\" \"Jesmo!\", odgovorit će. A onda će jedan glasnik među njima viknuti: \"Neka se Allahovo prokletstvo na zulumćarima ostvari"},{"SurahNumber":7,"VerseNumber":45,"Text":"koji su od Allahova puta odvraćali i nastojali da ga iskrive, i koji u Ahiret nisu vjerovali"},{"SurahNumber":7,"VerseNumber":46,"Text":"Između njih bit će zid, a na vrhovima ljudi koji će svakog po obilježju njegovom poznati. I oni će stanovnicima Dženneta, prije nego uđu u njega, viknuti: \"Selamun alejkum!\" a to će silno željeti"},{"SurahNumber":7,"VerseNumber":47,"Text":"Kada im pogledi skrenu prema stanovnicima Vatre, uzviknut će: \"Gospodaru naš, ne daj nam da budemo s ljudima zulumćarima"},{"SurahNumber":7,"VerseNumber":48,"Text":"Oni koji će po vrhovima bedema biti zovnut će ljude koje će po obilježju njihovom poznati, i reći će: \"Nije vam koristilo vaše mnoštvo i to što ste se oholo držali"},{"SurahNumber":7,"VerseNumber":49,"Text":"Zar ovo nisu oni za koje ste se zaklinjali da ih Allahova milost neće stići? Uđite u Džennet, nikakva straha za vas neće biti i ni za čim vi nećete tugovati"},{"SurahNumber":7,"VerseNumber":50,"Text":"I stanovnici Vatre dozivat će stanovnike Dženneta: \"Prolijte na nas vode ili nešto od onoga čime vas je Allah obdario!\", a oni će reći: \"Allah je, doista, to dvoje nevjernicima zabranio"},{"SurahNumber":7,"VerseNumber":51,"Text":"onima kojima su vjeru svoju za zabavu i igru držali i koje je život na Zemlji bio obmanuo. Zato ćemo danas Mi njih zaboraviti, kao što su zaboravljali da će na ovaj Dan pred Nama stajati i zato što su ajete i znakove Naše poricali"},{"SurahNumber":7,"VerseNumber":52,"Text":"A Mi smo im donijeli Knjigu koju smo po znanju Našem objasnili, da bude uputa i milost ljudima koji vjeruju"},{"SurahNumber":7,"VerseNumber":53,"Text":"Čekaju li oni da se to obistini? Onoga dana kada se obistini, reći će oni koji su je prije bili zaboravili: \"Istinu su poslanici Gospodara našeg donosili! Da nam je zagovornik kakav, pa da se za nas zauzme ili da nam je da budemo vraćeni pa da postupamo drukčije nego što smo prije postupali!\" Ali, oni su sami sebe upropastili, i zagubit će im se oni koje su izmišljali"},{"SurahNumber":7,"VerseNumber":54,"Text":"Zaista je Gospodar vaš Allah Koji je nebesa i Zemlju u šest dana stvorio, a zatim se nad Aršom uzvisio. On tamom noći dan prekriva i ona ga ustopu prati, a Sunce i Mjesec i zvijezde pokoravaju se Njegovoj naredbi. Samo On raspolaže stvaranjem i odlučivanjem! Uzvišen neka je Allah, Gospodar svjetova"},{"SurahNumber":7,"VerseNumber":55,"Text":"Molite se ponizno i u sebi Gospodaru svome, On, doista, ne voli one koji granicu prelaze"},{"SurahNumber":7,"VerseNumber":56,"Text":"I ne pravite nered na Zemlji, kada je na njoj red uspostavljen, a Njemu se molite sa strahom i nadom; milost je Allahova, doista, blizu onih koji dobra djela čine"},{"SurahNumber":7,"VerseNumber":57,"Text":"On je Taj Koji šalje vjetrove kao radosnu vijest milosti Svoje; a kad oni pokrenu teške oblake, Mi ih prema mrtvom predjelu potjeramo, pa na njeg kišu spustimo i učinimo da uz njenu pomoć rastu plodovi svakovrsni; tako ćemo i mrtve oživiti da bi ste se prisjetili i pouku prihvatili"},{"SurahNumber":7,"VerseNumber":58,"Text":"U plodnom predjelu raste bilje uz dopuštenje Gospodara njegova, a u neplodnom tek s mukom. Eto, tako Mi, na razne načine, izlažemo znakove ljudima koji zahvaljuju"},{"SurahNumber":7,"VerseNumber":59,"Text":"Mi smo Nuha poslali narodu njegovu, pa im je on govorio: \"O narode moj, Allahu ibadet činite, vi drugog boga osim Njega nemate! Ja se, doista, bojim za vas patnje na Velikom danu"},{"SurahNumber":7,"VerseNumber":60,"Text":"A glavešine naroda njegova odgovarale su: \"Mi smatramo da si ti, doista, u potpunoj zabludi"},{"SurahNumber":7,"VerseNumber":61,"Text":"A on je govorio: \"O narode moj, nisam ja ni u kakvoj zabludi, nego sam poslanik Gospodara svjetova"},{"SurahNumber":7,"VerseNumber":62,"Text":"dostavljam vam poslanice Gospodara svoga i savjetujem vas; ja od Allaha znam ono što ne znate vi"},{"SurahNumber":7,"VerseNumber":63,"Text":"Zar vam je čudno što vam pouka od Gospodara vašeg dolazi po čovjeku, jednom od vas, da vas upozorava, da biste se Allaha bojali i da biste pomilovani bili"},{"SurahNumber":7,"VerseNumber":64,"Text":"Ali, oni su ga lažnim smatrali, pa smo spasili njega i one koji su bili uz njega u lađi, a one koji u ajete i znakove Naše nisu vjerovali - potopili. Uistinu, oni su pravi slijepci bili"},{"SurahNumber":7,"VerseNumber":65,"Text":"A Adu njihova brata Huda poslasmo. On je govorio: \"O narode moj, Allahu ibadet činite, vi drugog boga osim Njega nemate, zar se sačuvati nećete"},{"SurahNumber":7,"VerseNumber":66,"Text":"Glavešine naroda njegova, koji nisu vjerovali, odgovarali su: \"Mi smatramo da si ti, doista, u ludilu i mi mislimo da si, zaista, lažac"},{"SurahNumber":7,"VerseNumber":67,"Text":"A on je govorio: \"O narode moj, nije pri meni nikakvo ludilo, nego sam Gospodara svjetova poslanik"},{"SurahNumber":7,"VerseNumber":68,"Text":"Dostavljam vam poslanice Gospodara svoga, i ja sam vam iskreni savjetnik"},{"SurahNumber":7,"VerseNumber":69,"Text":"Zar vam je čudno što vam pouka od Gospodara vašeg dolazi po čovjeku, jednom između vas, da vas opominje? Sjetite se da vas je On nasljednicima Nuhova naroda učinio i stvorio vas krupnog rasta. I neka su vam zato uvijek na umu Allahove blagodati, da biste uspjeli"},{"SurahNumber":7,"VerseNumber":70,"Text":"Oni su govorili: \"Zar si nam došao zato da samo Allahu ibadet činimo, a da napustimo one koje su preci naši obožavali? Učini da nas snađe to što nam prijeteći obećavaš, ako je istina to što govoriš"},{"SurahNumber":7,"VerseNumber":71,"Text":"Već vas je snašla kazna i gnjev Gospodara vašeg!\", govorio je on. \"Zar sa mnom da se prepirete o imenima nekakvim kojima ste ih vi i preci vaši nazvali, a o kojima Allah nikakav dokaz nije objavio? Zato čekajte, i ja ću s vama sigurno čekati"},{"SurahNumber":7,"VerseNumber":72,"Text":"I Mi smo iz milosti Naše njega i one koji su bili uz njega spasili, a do posljednjeg istrijebili one koji dokaze Naše nisu priznavali i koji nisu vjerovali"},{"SurahNumber":7,"VerseNumber":73,"Text":"A Semudu smo njegova brata Saliha poslali. \"O narode moj\", govorio je on, \"Allahu ibadet činite, vi drugog boga osim Njega nemate! Evo vam znaka Gospodara vašeg: ova Allahova kamila za vas je znak. Pustite je neka pase po Allahovoj zemlji i ne zlostavljajte je da vas bolna kazna ne bi snašla"},{"SurahNumber":7,"VerseNumber":74,"Text":"I sjetite se da vas je On nasljednicima Ada učinio, i da vas je On na Zemlji nastanio: u ravnicama njezinim palače gradite, a u brdima kuće klešete. I neka su vam uvijek na umu Allahove blagodati, i ne činite zlo po Zemlji nered praveći"},{"SurahNumber":7,"VerseNumber":75,"Text":"A glavešine naroda njegova, oni koji su se oholili, upitaše potlačene, one među njima koji su vjerovali: \"Znate li vi da je Saliha poslao Gospodar njegov?\" \"Mi, uistinu, vjerujemo u sve ono što je po njemu poslano\", odgovoriše oni"},{"SurahNumber":7,"VerseNumber":76,"Text":"A mi, doista, ne vjerujemo u to u što vi vjerujete\", rekoše oni koji su bili oholi"},{"SurahNumber":7,"VerseNumber":77,"Text":"I zaklaše oni kamilu, i zapovijed Gospodara svoga ne poslušaše i rekoše: \"O Salih, učini da nas snađe to što prijeteći obećavaš, ako si iz reda poslanih"},{"SurahNumber":7,"VerseNumber":78,"Text":"I zadesi ih strašan potres i oni u zemlji svojoj osvanuše mrtvi, nepomični"},{"SurahNumber":7,"VerseNumber":79,"Text":"A on ih napusti i reče: \"O narode moj, prenio sam vam poslanicu Gospodara svoga i savjetovao sam vas, ali vi ne volite one koji savjetuju"},{"SurahNumber":7,"VerseNumber":80,"Text":"I sjeti se Luta - kad reče narodu svome: \"Zašto činite razvrat koji niko među svim svjetovima prije vas nije činio"},{"SurahNumber":7,"VerseNumber":81,"Text":"Vi zaista strasno prilazite muškarcima, umjesto ženama. Štaviše, vi ste narod koji sve granice prelazi"},{"SurahNumber":7,"VerseNumber":82,"Text":"A odgovor naroda njegova bio je samo to što su rekli: \"Istjerajte ih iz naselja vašeg, oni su, zaista, ljudi koji se od toga ustežu"},{"SurahNumber":7,"VerseNumber":83,"Text":"I Mi smo njega i porodicu njegovu spasili, osim žene njegove; ona je ostala sa onima koji su kaznu iskusili"},{"SurahNumber":7,"VerseNumber":84,"Text":"I na njih smo kišu grumenja spustili, pa pogledaj kako su prijestupnici skončali"},{"SurahNumber":7,"VerseNumber":85,"Text":"A i u Medjen - njihova brata Šuajba poslasmo. \"O narode moj\", govorio je on, \"Allahu ibadet činite, vi drugog boga osim Njega nemate! Jasan dokaz od Gospodara vašeg došao vam je, zato punite mjericu i vagu, i ljude ni u čemu ne zakidajte, i red na Zemlji ne remetite kad je već na njoj red uspostavljen. To je bolje za vas, ako ste vjernici"},{"SurahNumber":7,"VerseNumber":86,"Text":"I ne postavljajte zasjede na putu, prijeteći i od Allahova puta odvraćajući one koji u Njega vjeruju, želeći da on kriv bude. I sjetite se da vas je bilo malo i da vas je On umnožio, a pogledajte kako su skončali oni koji su nered pravili"},{"SurahNumber":7,"VerseNumber":87,"Text":"I ako jedni od vas vjeruju u ono što je po meni poslano, a drugi ne vjeruju, pa pričekajte dok nam Allah ne presudi, a On je najbolji sudija"}]}