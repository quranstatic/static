{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":23,"VerseNumber":1,"Text":"Rwose abemeramana barahiriwe"},{"SurahNumber":23,"VerseNumber":2,"Text":"Ba bandi bakora iswala zabo bibombaritse"},{"SurahNumber":23,"VerseNumber":3,"Text":"Na ba bandi birengagiza ibidafite akamaro (mu mvugo no mu bikorwa)"},{"SurahNumber":23,"VerseNumber":4,"Text":"Na ba bandi batanga Zakat (amaturo ya ngombwa)"},{"SurahNumber":23,"VerseNumber":5,"Text":"Na ba bandi barinda ibitsina byabo (ntibishore mu busambanyi)"},{"SurahNumber":23,"VerseNumber":6,"Text":"Uretse gusa ku bagore babo cyangwa ku bo bafiteho ububasha (abaja), kuko kuri bo batabigayirwa"},{"SurahNumber":23,"VerseNumber":7,"Text":"Ariko abazashaka kwinezeza ku batari abo (bavuzwe), rwose abo bazaba batandukiriye"},{"SurahNumber":23,"VerseNumber":8,"Text":"Na ba bandi barinda ibyo baragijwe kandi bakubahiriza amasezerano"},{"SurahNumber":23,"VerseNumber":9,"Text":"Na ba bandi bahozaho iswala (y’itegeko, bakazikorera ku bihe byagenwe)"},{"SurahNumber":23,"VerseNumber":10,"Text":"Abo ni bo bazungura"},{"SurahNumber":23,"VerseNumber":11,"Text":"Bazazungura Firidawusi (Ijuru risumba ayandi), bakazaribamo ubuziraherezo"},{"SurahNumber":23,"VerseNumber":12,"Text":"Kandi mu by’ukuri twaremye umuntu (Adamu) tumukomoye mu ibumba ry’umwimerere"},{"SurahNumber":23,"VerseNumber":13,"Text":"Maze tumuha kororoka (kw’abamukomokaho) binyuze mu ntanga (twashyize) mu cyicaro gitekanye (nyababyeyi)"},{"SurahNumber":23,"VerseNumber":14,"Text":"Hanyuma intanga (tuyiremamo) urusoro rw’amaraso, hanyuma (tururemamo) ikinyama, muri icyo kinyama turemamo amagufa, maze amagufa tuyambika umubiri, hanyuma (duhuhamo roho) tugihindura ikindi kiremwa (kigaragaza ishusho). Bityo, ubutagatifu ni ubwa Allah, Umuremyi uhebuje"},{"SurahNumber":23,"VerseNumber":15,"Text":"Nyuma y’ibyo, mu by’ukuri muzapfa"},{"SurahNumber":23,"VerseNumber":16,"Text":"Hanyuma (nanone) muzazurwa ku munsi w’imperuka"},{"SurahNumber":23,"VerseNumber":17,"Text":"Rwose twaremye ibirere birindwi bigerekeranye (tubishyira) hejuru yanyu, kandi ntabwo tuyoberwa ibyo twaremye (cyangwa ngo tubyibagirwe)"},{"SurahNumber":23,"VerseNumber":18,"Text":"Twanamanuye amazi (imvura) mu kirere ku rugero rukwiye, tuyagumisha mu butaka, kandi mu by’ukuri dushoboye no kuyakamya"},{"SurahNumber":23,"VerseNumber":19,"Text":"(Muri ayo mazi), tuyaberezamo imirima y’imitende n’imizabibu, (muri iyo mirima) mugiramo imbuto nyinshi, ndetse hakanabamo izo murya"},{"SurahNumber":23,"VerseNumber":20,"Text":"(Muri ayo mazi kandi Allah yabamerejemo) igiti (cy’umuzeti) cyera ku Musozi wa Sinayi, kivamo amavuta yifashishwa n’abayafungura"},{"SurahNumber":23,"VerseNumber":21,"Text":"Kandi mu by’ukuri mu matungo (iremwa ryayo) harimo inyigisho kuri mwe (zigaragaza ubushobozi bwa Allah). Tubahamo ibyo munywa (amata) biturutse mu nda zayo, kandi (ayo matungo) muyakuramo byinshi bibafitiye akamaro, ndetse amwe muri yo muranayarya"},{"SurahNumber":23,"VerseNumber":22,"Text":"Kandi (ayo matungo) ndetse n’amato birabatwara (iyo muri mu ngendo zanyu)"},{"SurahNumber":23,"VerseNumber":23,"Text":"Rwose, twohereje Nuhu ku bantu be, maze arababwira ati “Yemwe bantu banjye! Nimugaragire Allah. Nta yindi mana mufite itari We (Allah). Ese ntimungandukira?”"},{"SurahNumber":23,"VerseNumber":24,"Text":"Ariko abanyacyubahiro bo mu bantu be bahakanye, baravuga bati “Uyu ntacyo ari cyo usibye kuba ari umuntu nkamwe, icyo ashaka ni ukwishyira hejuru (ngo abategeke). Kandi iyo Allah aza gushaka (kohereza Intumwa) yari kohereza umumalayika. Ntabwo twigeze twumva ibintu nk’ibi ku babyeyi bacu bo hambere!”"},{"SurahNumber":23,"VerseNumber":25,"Text":"Mu by’ukuri ni umuntu wahanzweho n’amashitani. Bityo, nimutegereze igihe runaka (agarure ubwenge maze areke ibyo avuga cyangwa apfe mumukire)"},{"SurahNumber":23,"VerseNumber":26,"Text":"(Nuhu) aravuga ati “Nyagasani wanjye! Ntabara unkize (abantu banjye) kubera ko bahakana (ibyo mvuga).”"},{"SurahNumber":23,"VerseNumber":27,"Text":"Nuko tumuhishurira tugira tuti “Ubaka inkuge tukugenzura, (bijyanye) n’ubutumwa bwacu. Maze itegeko ryacu (ryo kubarimbura) nirisohora, nuko itanura rigapfupfunyukamo amazi afite imbaraga (nk’ikimenyetso cy’uko ibihano bije), uzinjizemo ikigabo n’ikigore (kuri buri bwoko bw’inyamaswa), ndetse n’umuryango wawe, usibye abaciriweho iteka muri wo (ari bo umugore wawe n’umwana wawe).” Kandi ntugire icyo umbaza (uvuganira) inkozi z’ibibi. Mu by’ukuri bo bagomba kurohama"},{"SurahNumber":23,"VerseNumber":28,"Text":"Maze wowe n’abo muri kumwe nimumara gutuza mu nkuge, uzavuge uti “Ishimwe n’ikuzo byuzuye ni ibya Allah, We waturokoye abantu b’abahakanyi.”"},{"SurahNumber":23,"VerseNumber":29,"Text":"Uzanavuge uti “Nyagasani wanjye! Nyorohereza umpe kururukira ahuje imigisha, kuko ari Wowe Uhebuje mu kururutsa (abantu mu mahoro).”"},{"SurahNumber":23,"VerseNumber":30,"Text":"Mu by’ukuri muri ibyo (kurokora abemeye no kurimbura abahakanye) harimo ibimenyetso (bigaragaza ubushobozi bwa Allah). Kandi mu by’ukuri tugerageza (abantu)"},{"SurahNumber":23,"VerseNumber":31,"Text":"Nuko nyuma yabo turema ikindi gisekuru (aba Adi bo ku bwa Hudu)"},{"SurahNumber":23,"VerseNumber":32,"Text":"Maze tuboherereza intumwa (Hudu) ibakomokamo (ibabwira iti) “Nimugaragire Allah, nta yindi mana mufite itari We. Ese ntimungandukira?”"},{"SurahNumber":23,"VerseNumber":33,"Text":"Maze ibikomerezwa byo mu bantu be bahakanye (Allah) bakanahinyura kuzahura n’umunsi w’imperuka, kandi twarabahaye ubuzima bwiza hano ku isi, biravuga biti “Uyu nta cyo ari cyo usibye kuba ari umuntu nkamwe, urya ibyo murya akananywa ibyo munywa.”"},{"SurahNumber":23,"VerseNumber":34,"Text":"Kandi nimuramuka mwumviye umuntu nkamwe, mu by’ukuri muzaba mubaye abanyagihombo"},{"SurahNumber":23,"VerseNumber":35,"Text":"Ese abasezeranya ko nimuramuka mupfuye mugahinduka igitaka ndetse n’amagufa (akabora) muzazurwa"},{"SurahNumber":23,"VerseNumber":36,"Text":"Ibyo musezeranywa (na Hudu) biri kure, kure cyane"},{"SurahNumber":23,"VerseNumber":37,"Text":"Nta bundi (buzima buzabaho), usibye ubu buzima bwacu bwo ku isi! Turapfa, tukanabaho (hakaza abandi) kandi ntabwo tuzazurwa"},{"SurahNumber":23,"VerseNumber":38,"Text":"(Hudu) nta cyo ari cyo, usibye kuba ari umuntu uhimbira Allah ibinyoma, kandi ntabwo tuzamwemera"},{"SurahNumber":23,"VerseNumber":39,"Text":"(Hudu) aravuga ati “Nyagasani wanjye! Ntabara unkize (abantu banjye) kubera ko bahakana (ibyo mvuga).”"},{"SurahNumber":23,"VerseNumber":40,"Text":"(Allah) aravuga ati “Rwose mu kanya gato baraba bicuza (impamvu bahakanye).”"},{"SurahNumber":23,"VerseNumber":41,"Text":"Maze urusaku rw’ibihano rubatera rutabarenganyije, nuko tubahindura nk’ibishingwe (bireremba hejuru y’amazi). Bityo, kurimbuka nikube ku bahakanyi"},{"SurahNumber":23,"VerseNumber":42,"Text":"Nuko nyuma yabo turema ibindi bisekuru"},{"SurahNumber":23,"VerseNumber":43,"Text":"Nta bantu bashobora kwihutisha igihe cyabo (cyo kurimbuka) cyangwa ngo bagikerereze"},{"SurahNumber":23,"VerseNumber":44,"Text":"Hanyuma twohereza intumwa zacu zigenda zikurikirana, ariko buri uko intumwa yageraga mu bantu bayo (yatumweho) barayihinyuraga. Nuko tugenda tubakurikiza (ibihano) bamwe ku bandi, kandi tubagira iciro ry’imigani (kugira ngo bizabere isomo n’inyigisho ku bazabaho nyuma). Bityo, kurimbuka nikube ku bantu batemera"},{"SurahNumber":23,"VerseNumber":45,"Text":"Hanyuma twohereza Musa n’umuvandimwe we Haruna, tubahaye ibitangaza byacu n’ibimenyetso bigaragara"},{"SurahNumber":23,"VerseNumber":46,"Text":"(Tubohereza) kwa Farawo n’ibyegera bye, ariko (barabasuzugura) bagaragaza ubwibone, kandi bari abantu bishyira hejuru"},{"SurahNumber":23,"VerseNumber":47,"Text":"Baravuga bati “Ese twemere abantu babiri bameze nkatwe, kandi bene wabo ari abacakara bacu?”"},{"SurahNumber":23,"VerseNumber":48,"Text":"Nuko babahinyura bombi, maze (Farawo n’ibyegera bye) baba mu boretswe"},{"SurahNumber":23,"VerseNumber":49,"Text":"Kandi rwose twahaye Musa igitabo (Tawurati) kugira ngo bayoboke"},{"SurahNumber":23,"VerseNumber":50,"Text":"Twanagize mwene Mariyamu (Issa) na nyina, ikimenyetso (kigaragaza ubushobozi bwacu), nuko tubatuza ahirengeye, hatekanye kandi hari amazi"},{"SurahNumber":23,"VerseNumber":51,"Text":"Yemwe ntumwa! Nimurye amafunguro meza (aziruwe) kandi mukore ibikorwa byiza. Mu by’ukuri njye ndi Umumenyi uhebuje w’ibyo mukora"},{"SurahNumber":23,"VerseNumber":52,"Text":"Kandi mu by’ukuri uyu muryango wanyu (idini rya Isilamu) ni umuryango umwe, nanjye nkaba Nyagasani wanyu; bityo nimuntinye (mwubahiriza ibyo nabategetse)"},{"SurahNumber":23,"VerseNumber":53,"Text":"Ariko idini ryabo bariciyemo ibice, buri gatsiko kishimira ibyako"},{"SurahNumber":23,"VerseNumber":54,"Text":"Bityo (yewe Muhamadi), barekere mu buyobe bwabo kugeza igihe runaka (bazagerwaho n’ibihano)"},{"SurahNumber":23,"VerseNumber":55,"Text":"Ese bakeka ko imitungo n’urubyaro tubaha (ku isi)"},{"SurahNumber":23,"VerseNumber":56,"Text":"Tubibihutishiriza ku bw’ineza (bakwiye)? (Si ko bimeze) ahubwo (ni ukubareshya) nyamara ntibabimenya"},{"SurahNumber":23,"VerseNumber":57,"Text":"Mu by’ukuri ba bandi bitwararika kubera gutinya Nyagasani wabo"},{"SurahNumber":23,"VerseNumber":58,"Text":"Na ba bandi bemera ibimenyetso bya Nyagasani wabo"},{"SurahNumber":23,"VerseNumber":59,"Text":"Na ba bandi batagira icyo babangikanya na Nyagasani wabo"},{"SurahNumber":23,"VerseNumber":60,"Text":"Ndetse na ba bandi batanga mu byo bahawe (mu bikorwa byiza nk’amaturo, ineza, iswala, igisibo n’ibindi) imitima yabo ifite ubwoba (ko ibyo bakoze bitakirwa, ndetse banatinya igihe) bazasubira kwa Nyagasani wabo"},{"SurahNumber":23,"VerseNumber":61,"Text":"Abo ni bo bihutira gukora ibyiza, kandi ni na bo baza imbere muri byo"},{"SurahNumber":23,"VerseNumber":62,"Text":"Kandi nta we dutegeka gukora icyo adashoboye, ndetse dufite igitabo kivuga ukuri (cyanditsemo ibikorwa byabo), kandi ntibazarenganywa"},{"SurahNumber":23,"VerseNumber":63,"Text":"Ahubwo imitima yabo (abahakanyi) iri mu bujiji (bwo kudasobanukirwa) iyi (Qur’an), ndetse hari n’ibindi bikorwa (bibi) bakora bitari ibyo"},{"SurahNumber":23,"VerseNumber":64,"Text":"Kugeza ubwo dufashe abadamaraye muri bo tukabahana, nuko bagatangira guca bugufi batabaza"},{"SurahNumber":23,"VerseNumber":65,"Text":"Mwitabaza kuri uyu munsi! Mu by’ukuri ntawe uri bubadukize (ngo abatabare)"},{"SurahNumber":23,"VerseNumber":66,"Text":"Rwose mwajyaga musomerwa amagambo yanjye ariko mukayatera umugongo"},{"SurahNumber":23,"VerseNumber":67,"Text":"(Muvuga ko Umusigiti Mutagatifu wa Maka ari uwanyu nta wawubakuramo) mukawiratana, naho nijoro mukarara muvuga nabi (iyi Qur’an)"},{"SurahNumber":23,"VerseNumber":68,"Text":"Ese ntibatekereza ku magambo (ya Allah), cyangwa (babuzwa kuyemera nuko) bagezweho n’ibitarageze ku babyeyi babo bo hambere"},{"SurahNumber":23,"VerseNumber":69,"Text":"Cyangwa (babuzwa kuyoboka) no kuba bataramenye Intumwa yabo (Muhamadi), bikaba ari byo bituma bayihakana"},{"SurahNumber":23,"VerseNumber":70,"Text":"Cyangwa bavuga ko (Muhamadi) yahanzweho n’amashitani? (Si ko bimeze!) Ahubwo yabazaniye ukuri (idini rya Isilamu) ariko abenshi muri bo barakwanga"},{"SurahNumber":23,"VerseNumber":71,"Text":"Kandi iyo ukuri kuza kuba kujyanye n’ibyifuzo byabo, rwose ibirere n’isi ndetse n’ababirimo bari kwangirika. Nyamara twabazaniye urwibutso rwabo (Qur’an), ariko barutera umugongo"},{"SurahNumber":23,"VerseNumber":72,"Text":"Cyangwa (babuzwa kwemera) no kuba waba ubasaba igihembo (kugira ngo ubagezeho ubutumwa)? (Si ko bimeze!) Ahubwo ibihembo bya Nyagasani wawe ni byo byiza, kandi ni We Uhebuje mu batanga amafunguro"},{"SurahNumber":23,"VerseNumber":73,"Text":"Kandi mu by’ukuri (wowe Muhamadi) ubahamagarira kugana inzira igororotse"},{"SurahNumber":23,"VerseNumber":74,"Text":"Kandi rwose ba bandi batemera umunsi w’imperuka bayobye cyane iyo nzira"},{"SurahNumber":23,"VerseNumber":75,"Text":"N’iyo tuza kubagirira impuhwe tukabakuriraho ingorane barimo, bari gukomeza gutsimbarara ku bwigomeke bwabo, barindagira"},{"SurahNumber":23,"VerseNumber":76,"Text":"Kandi rwose twabahaye ibihano ariko ntibaca bugufi kuri Nyagasani wabo, ndetse ntibanamusaba bibombaritse (kugira ngo abibakize)"},{"SurahNumber":23,"VerseNumber":77,"Text":"Kugeza ubwo (ku munsi w’imperuka) tuzabafungurira umuryango w’ibihano bikaze, maze bakazabibamo bihebye"},{"SurahNumber":23,"VerseNumber":78,"Text":"Kandi (Allah) ni We wabahaye ukumva, ukubona ndetse (abaha) n’imitima (kugira ngo musobanukirwe), ariko ni gake mushimira"},{"SurahNumber":23,"VerseNumber":79,"Text":"Ni na We wabakwirakwije ku isi, kandi iwe ni ho muzakoranyirizwa"},{"SurahNumber":23,"VerseNumber":80,"Text":"Kandi ni We utanga ubuzima akanatanga urupfu, ndetse ni na We ugenga ukubisikana kw’ijoro n’amanywa. Ese ntimugira ubwenge"},{"SurahNumber":23,"VerseNumber":81,"Text":"Ahubwo bavuga nk’iby’abo hambere bavugaga"},{"SurahNumber":23,"VerseNumber":82,"Text":"Bajyaga bavuga bati “Ese nidupfa, tugahinduka igitaka ndetse n’amagufa (akabora), koko tuzazurwa?”"},{"SurahNumber":23,"VerseNumber":83,"Text":"Rwose ibyo twabisezeranyijwe mbere, twe n’ababyeyi bacu. Ibi nta kindi biri cyo usibye kuba ari inkuru z’abo hambere"},{"SurahNumber":23,"VerseNumber":84,"Text":"Vuga (yewe Muhamadi) uti “Ese isi n’ibiyirimo ni ibya nde niba mubizi?”"},{"SurahNumber":23,"VerseNumber":85,"Text":"Bazavuga bati “Ni ibya Allah.” Vuga uti “None se ubwo ntimwibuka?”"},{"SurahNumber":23,"VerseNumber":86,"Text":"Vuga (yewe Muhamadi) uti “Ni nde Nyagasani w’ibirere birindwi, ndetse ni na nde Nyagasani wa Ar’shi ihambaye?”"},{"SurahNumber":23,"VerseNumber":87,"Text":"Bazavuga bati “Ni ibya Allah.” Vuga uti “None se ubwo ntimutinya?”"},{"SurahNumber":23,"VerseNumber":88,"Text":"Vuga (yewe Muhamadi) uti “Ni nde ufite ubwami bwa buri kintu mu kuboko kwe, akaba ari na we urinda (umwikinzeho) mu gihe (We) adakeneye kurindwa, niba mubizi?”"},{"SurahNumber":23,"VerseNumber":89,"Text":"Bazavuga bati “Ni ibya Allah.” Vuga uti “None se ni gute mushukwa (mugateshuka ku kuri)?”"},{"SurahNumber":23,"VerseNumber":90,"Text":"Ahubwo twabazaniye ukuri, ariko mu by’ukuri (ababangikanyamana) ni abanyabinyoma"},{"SurahNumber":23,"VerseNumber":91,"Text":"Ntabwo Allah agira umwana kandi nta yindi mana babangikanye. (Iyo haza kubaho imana nyinshi), buri mana yari kwiharira ibyo yaremye, kandi zimwe zari kuganza izindi. Ubutagatifu ni ubwa Allah kandi nta ho ahuriye n’ibyo bamubangikanya na byo"},{"SurahNumber":23,"VerseNumber":92,"Text":"Ni Umumenyi w’ibitagaragara n’ibigaragara! Nta ho ahuriye n’ibyo bamubangikanya na byo"},{"SurahNumber":23,"VerseNumber":93,"Text":"Vuga (yewe Muhamadi) uti “Nyagasani wanjye! Nibiba ngombwa ko unyereka ibyo (bihano) basezeranyijwe”"},{"SurahNumber":23,"VerseNumber":94,"Text":"“Nyagasani wanjye! Ntuzanshyire mu bantu b’ababangikanyamana.”"},{"SurahNumber":23,"VerseNumber":95,"Text":"Kandi mu by’ukuri kukwereka ibyo twabasezeranyije turabishoboye"},{"SurahNumber":23,"VerseNumber":96,"Text":"Jya ukumira ikibi ukoresheje ibyiza. Twe tuzi neza ibyo bavuga"},{"SurahNumber":23,"VerseNumber":97,"Text":"Vuga (yewe Muhamadi) uti “Nyagasani wanjye! Nkwikinzeho ngo undinde ibishuko by’amashitani.”"},{"SurahNumber":23,"VerseNumber":98,"Text":"Nanakwikinzeho Nyagasani wanjye! Ngo uyandinde ntanyegere"},{"SurahNumber":23,"VerseNumber":99,"Text":"(Bazakomeza guhakana) kugeza ubwo umwe muri bo agezweho n’urupfu, maze avuge ati “Nyagasani wanjye! Nimungarure (ku isi)"},{"SurahNumber":23,"VerseNumber":100,"Text":"Kugira ngo mbashe gukora ibyiza ntakoze. Ibyo ntibishoboka! Mu by’ukuri ibyo ni amagambo yivugira, kandi inyuma yabo hari urusika (rubabuza kugaruka ku isi) kuzageza ku munsi bazazurirwaho.”"},{"SurahNumber":23,"VerseNumber":101,"Text":"Hanyuma impanda nivuzwa, nta masano azarangwa hagati yabo kuri uwo munsi, ndetse nta n’uzaba agira icyo abaza undi"},{"SurahNumber":23,"VerseNumber":102,"Text":"Abo iminzani yabo (y’ibikorwa byiza) izaremera; abo ni bo bazaba bahiriwe"},{"SurahNumber":23,"VerseNumber":103,"Text":"Naho ab’iminzani yabo (y’ibikorwa byiza) izagira uburemere buke; abo ni bo bazaba barihemukiye, bazaba mu muriro wa Jahanamu ubuziraherezo"},{"SurahNumber":23,"VerseNumber":104,"Text":"Umuriro uzatwika uburanga bwabo (iminwa iveho), maze bawubemo bashinyitse"},{"SurahNumber":23,"VerseNumber":105,"Text":"(Babwirwe bati) “Ese ntimwajyaga musomerwa amagambo yanjye maze mukayahinyura?”"},{"SurahNumber":23,"VerseNumber":106,"Text":"Bazavuga bati “Nyagasani wacu! Twaganjijwe n’irari ryacu maze tuba mu bantu bayobye.”"},{"SurahNumber":23,"VerseNumber":107,"Text":"Nyagasani wacu! Wudukuremo (udusubize ku isi). Nituramuka dusubiye (mu buyobe), mu by’ukuri, tuzaba turi abahemu (dukwiye guhanwa koko)"},{"SurahNumber":23,"VerseNumber":108,"Text":"(Allah) avuge ati “Nimuwubemo (musuzuguritse) kandi ntimugire icyo mwongera kumbwira!”"},{"SurahNumber":23,"VerseNumber":109,"Text":"Mu by’ukuri hari itsinda mu bagaragu banjye (ryajyaga risaba Allah) rigira riti “Nyagasani wacu! Twaremeye, bityo tubabarire unatugirire impuhwe, kuko ari wowe uhebuje mu kugira impuhwe!”"},{"SurahNumber":23,"VerseNumber":110,"Text":"Ariko mwarabannyegaga kugeza ubwo babibagije kunyibuka, kandi mwajyaga mubaseka"},{"SurahNumber":23,"VerseNumber":111,"Text":"Mu by’ukuri uyu munsi mbahembye (Ijuru) kubera kwihangana kwabo, ndetse ni na bo batsinze"},{"SurahNumber":23,"VerseNumber":112,"Text":"(Allah) azabwira (inkozi z’ibibi) ati “Ese mwamaze imyaka ingahe ku isi?”"},{"SurahNumber":23,"VerseNumber":113,"Text":"Bazavuga bati “Twahamaze umunsi cyangwa igice cy’umunsi. Ngaho baza abazi kubara!”"},{"SurahNumber":23,"VerseNumber":114,"Text":"(Allah) avuge ati “Mwamaze igihe gito cyane. Iyaba mwari muzi (ko igihe mugiye kumara ari cyo kirekire kuruta icyo mwamaze ku isi, muba mwaremeye).”"},{"SurahNumber":23,"VerseNumber":115,"Text":"Ese mukeka ko twabaremye dukina (nta mpamvu), kandi ko mutazagarurwa iwacu"},{"SurahNumber":23,"VerseNumber":116,"Text":"Bityo, Allah asumba byose, Umwami w’ukuri; nta yindi mana ikwiye gusengwa by’ukuri uretse We, Nyagasani wa Ar’shi y’icyubahiro"},{"SurahNumber":23,"VerseNumber":117,"Text":"N’uzabangikanya Allah n’ikindi kintu adafitiye gihamya, rwose ibarura rye rizakorwa na Nyagasani we. Mu by’ukuri abahakanyi ntibazatsinda"},{"SurahNumber":23,"VerseNumber":118,"Text":"Unavuge (yewe Muhamadi) uti “Nyagasani wanjye! Babarira unagire impuhwe, kuko ari Wowe Uhebuje mu kugira impuhwe.”"},{"SurahNumber":24,"VerseNumber":1,"Text":"(Iyi ni) isurat twahishuye kandi twanategetse (ko amategeko ayikubiyemo ashyirwa mu bikorwa), ndetse twanayihishuyemo imirongo isobanutse kugira ngo muyitekerezeho"},{"SurahNumber":24,"VerseNumber":2,"Text":"Umusambanyikazi n’umusambanyi (batari bashaka), buri wese mujye mumukubita inkoni ijana. Kandi ntimuzabagirire impuhwe igihe mushyira mu bikorwa itegeko rya Allah niba koko mwemera Allah n’umunsi w’imperuka. Ndetse (iyubahirizwa ry’icyo gihano cyabo) rijye ryitabirwa n’itsinda ry’abemeramana"},{"SurahNumber":24,"VerseNumber":3,"Text":"Umusambanyi nta wundi akwiye gushyingiranwa na we usibye umusambanyikazi cyangwa umubangikanyamanakazi. N’umusambanyikazi nta wundi akwiye gushyingiranwa na we utari umusambanyi cyangwa umubangikanyamana. Kandi ibyo byose biziririjwe ku bemeramana"},{"SurahNumber":24,"VerseNumber":4,"Text":"Kandi ba bandi babeshyera abagore biyubashye (bakabashinja) ko basambanye, ariko ntibabitangire abahamya bane (babibonye), mujye mubakubita inkoni mirongo inani, ndetse ntimuzongere kwemera ubuhamya bwabo na rimwe. Mu by’ukuri abo ni bo nkozi z’ibibi"},{"SurahNumber":24,"VerseNumber":5,"Text":"Keretse ba bandi bicujije nyuma y’ibyo maze bagakora ibikorwa byiza; kuko mu by’ukuri Allah ari Ubabarira ibyaha, Nyirimpuhwe"},{"SurahNumber":24,"VerseNumber":6,"Text":"Naho ba bandi babeshyera abagore babo (babashinja) ubusambanyi, ariko bakaba batabifitiye abahamya usibye bo ubwabo; (icyo gihe) ubuhamya bw’umwe muri bo (umugabo) ni ukurahira ku izina rya Allah inshuro enye (yemeza) ko ari mu bavuga ukuri (ku cyaha cy’ubusambanyi ashinja umugore we)"},{"SurahNumber":24,"VerseNumber":7,"Text":"Naho ku nshuro ya gatanu (akarahira yisabira) ko umuvumo wa Allah umubaho niba ari mu babeshyi (abeshyera umugore we)"},{"SurahNumber":24,"VerseNumber":8,"Text":"(Umugore) akurirwaho igihano igihe arahiye ku izina rya Allah inshuro enye (ahamya) ko umugabo we ari umubeshyi (mu byo amushinja)"},{"SurahNumber":24,"VerseNumber":9,"Text":"Ku nshuro ya gatanu (umugore arahira yisabira) ko uburakari bwa Allah bwamubaho niba (umugabo we) ibyo avuga ari ukuri"},{"SurahNumber":24,"VerseNumber":10,"Text":"N’iyo bitaza kuba ingabire za Allah n’impuhwe ze kuri mwe, ndetse no kuba mu by’ukuri Allah ari we wakira ukwicuza, Nyirubugenge buhambaye; (umubeshyi muri mwe yari guhita agerwaho n’ibyo yisabiye)"},{"SurahNumber":24,"VerseNumber":11,"Text":"Mu by’ukuri ba bandi bahimbye ikinyoma (babeshyera Ayisha, umugore w’intumwa Muhamadi ko yasambanye) ni bamwe muri mwe. Ntimwibwire ko (ikinyoma cyabo) ari kibi kuri mwe, ahubwo ni cyiza kuri mwe (kuko bigira umugore w’intumwa umwere, bikanatuma hamenyekana abemeramana nyakuri). Buri wese muri bo (abakwije icyo kinyoma) azahanirwa icyaha yakoze. Naho uwabigizemo uruhare runini ruruta urw’abandi, azahanishwa ibihano bihambaye"},{"SurahNumber":24,"VerseNumber":12,"Text":"None se ubwo mwumvaga (ibi bihuha bivugwa), kuki abemeramana baba ab’abagabo cyangwa ab’abagore, batatekerereje ibyiza bagenzi babo, maze ngo bavuge bati “Iki ni ikinyoma kigaragara”"},{"SurahNumber":24,"VerseNumber":13,"Text":"Kuki (abo banyabinyoma) batigeze batanga abahamya bane (bemeza ibyo bavuga)? Kandi nibaramuka batazanye abo bahamya, ubwo ni bo bazaba babaye abanyabinyoma imbere ya Allah"},{"SurahNumber":24,"VerseNumber":14,"Text":"N’iyo bitaza kuba ingabire za Allah ndetse n’impuhwe ze kuri mwe hano ku isi ndetse no ku mperuka, mwari kugerwaho n’ibihano bihambaye kubera ibyo mwavuze"},{"SurahNumber":24,"VerseNumber":15,"Text":"Ubwo mwabikwirakwizaga mukoresheje indimi zanyu, ndetse mukavugisha iminwa yanyu ibyo mudafitiye ubumenyi, mwakekaga ko byoroheje, nyamara imbere ya Allah bihambaye"},{"SurahNumber":24,"VerseNumber":16,"Text":"Kubera iki igihe mwabyumvaga mutavuze muti “Ntibikwiye ko tuvuga ibi. Ubutungane ni ubwawe (Nyagasani wacu)! Iki ni ikinyoma gihambaye.”"},{"SurahNumber":24,"VerseNumber":17,"Text":"Allah arabakangurira kutazabyongera na rimwe, niba koko muri abemeramana"},{"SurahNumber":24,"VerseNumber":18,"Text":"Kandi Allah abasobanurira amagambo (Ye), ndetse Allah ni Umumenyi uhebuje, Nyirubugenge buhambaye"},{"SurahNumber":24,"VerseNumber":19,"Text":"Mu by’ukuri ba bandi bishimira guharabika abemeramana (babashinja) icyaha cy’ubusambanyi, bazahanishwa ibihano bibabaza hano ku isi ndetse no ku munsi w’imperuka. Kandi Allah azi (ibinyoma byanyu) ariko mwe ntimuzi (ingaruka zabyo)"},{"SurahNumber":24,"VerseNumber":20,"Text":"N’iyo bitaza kuba ingabire za Allah ndetse n’impuhwe ze kuri mwe, no kuba mu by’ukuri we ari Nyirimpuhwe zihebuje, Nyirimbabazi, (yari kwihutisha ibihano ku bigomeka ku mategeko ye)"},{"SurahNumber":24,"VerseNumber":21,"Text":"Yemwe abemeye! Ntimugakurikire inzira za Shitani. Kandi ukurikiye inzira za Shitani, (amenye ko) mu by’ukuri itegeka gukora ibiteye isoni ndetse n’ibibi. N’iyo bitaza kuba ingabire za Allah n’impuhwe ze kuri mwe, nta n’umwe wari kwezwa ibyaha. Ariko Allah yeza uwo ashaka, kandi Allah ni Uwumva bihebuje, Umumenyi uhebuje"},{"SurahNumber":24,"VerseNumber":22,"Text":"Kandi abagiriwe ubuntu ndetse n’abakungu muri mwe, ntibakarahire bavuga ko badashobora guha (ubufasha) abo bafitanye isano n’abakene (kubera amakosa bakoze), ndetse n’abimutse kubera Allah. Bityo bajye bababarira banirengagize (ibyabaye) barenzeho. Ese ntimwifuza ko namwe Allah yabababarira? Kandi Allah ni Ubabarira ibyaha, Nyirimpuhwe"},{"SurahNumber":24,"VerseNumber":23,"Text":"Mu by’ukuri ba bandi bahimbira (icyaha cy’ubusambanyi) abagore biyubashye, barengana kandi b’abemeramana; (abo babahimbira) baravumwe hano ku isi ndetse no ku munsi w’imperuka, kandi bazahanishwa ibihano bihambaye"},{"SurahNumber":24,"VerseNumber":24,"Text":"Umunsi indimi, amaboko n’amaguru byabo bizabashinja ibyo bajyaga bakora"},{"SurahNumber":24,"VerseNumber":25,"Text":"Kuri uwo munsi Allah azabahembera ibyo bakoze mu buryo bwuzuye, (icyo gihe) bazamenya ko Allah ari We (uhemba mu) kuri kugaragara"},{"SurahNumber":24,"VerseNumber":26,"Text":"Abagore b’inkozi z’ibibi (cyangwa se imvugo mbi) bakwiranye n’abagabo b’inkozi z’ibibi, ndetse n’abagabo b’inkozi z’ibibi (cyangwa se imvugo mbi) bakwiranye n’abagore b’inkozi z’ibibi. Naho abagore bakora ibikorwa byiza bakwiranye n’abagabo bakora ibikorwa byiza, ndetse n’abagabo bakora ibikorwa byiza bakwiranye n’abagore bakora ibikorwa byiza. Abo (bakora ibyiza) ni abere ku byo babavugaho. Bazababarirwa ndetse banahabwe amafunguro meza (mu Ijuru)"},{"SurahNumber":24,"VerseNumber":27,"Text":"Yemwe abemeye! Ntimukinjire mu mazu atari ayanyu mutabanje gukomanga no gusuhuza bene yo. Ibyo ni byo byiza kuri mwe kugira ngo mwibuke (amategeko ya Allah)"},{"SurahNumber":24,"VerseNumber":28,"Text":"Nimutagira uwo muhasanga, ntimukayinjiremo kugeza muhawe uburenganzira. Kandi nimusabwa gusubira inyuma, mujye musubirayo; ibyo ni byo biboneye kuri mwe. Kandi Allah azi neza ibyo mukora"},{"SurahNumber":24,"VerseNumber":29,"Text":"Nta cyaha kuri mwe kwinjira (nta burenganzira mubisabiye) mu mazu adatuwemo (nko mu masoko, amasomero n’ahandi) igihe arimo ibyo mukeneye. Allah azi neza ibyo mugaragaza ndetse n’ibyo muhisha"},{"SurahNumber":24,"VerseNumber":30,"Text":"(Yewe Muhamadi) bwira abemeramana b’abagabo bajye bubika amaso yabo (birinda kureba ibyaziririjwe) ndetse banarinde ibitsina byabo (ntibishore mu busambanyi). Ibyo ni byo byiza kuri bo. Mu by’ukuri Allah azi neza ibyo bakora"},{"SurahNumber":24,"VerseNumber":31,"Text":"Unabwire abemeramana b’abagore kujya bubika amaso yabo (birinda kureba ibyaziririjwe) ndetse banarinde ibitsina byabo (kwishora mu busambanyi). Kandi ntibakagaragaze imirimbo yabo, usibye gusa isanzwe igaragara muri yo (uburanga, ibiganza). Ndetse bajye bamanura imyitero yabo kugera ku bituza byabo. Ntibakanagaragaze imirimbo yabo (ku bandi), usibye gusa ku bagabo babo, ba se, ba sebukwe, abahungu babo, abahungu b’abagabo babo, basaza babo, abisengeneza babo, abahungu babereye ba nyina wabo, abagore bagenzi babo, abacakara babo, abakozi b’abagabo batagira ingufu za kigabo (ibiremba), cyangwa abana batarasobanukirwa iby’ubwambure bw’abagore. Kandi (abemeramanakazi) ntibakagende bakubita ibirenge byabo hasi kugira ngo bamenyekanishe imirimbo yabo yihishe. Ndetse mujye mwicuza kwa Nyagasani wanyu mwese, yemwe abemeramana, kugira ngo mukiranuke"},{"SurahNumber":24,"VerseNumber":32,"Text":"Kandi mujye mushyingira ingaragu muri mwe, (munashyingire) abagaragu n’abaja banyu barangwa n’imico myiza. Nibaba ari abakene, Allah azabakungahaza ku bw’ingabire ze. Kandi Allah ni Nyiringabire zagutse, Umumenyi uhebuje"},{"SurahNumber":24,"VerseNumber":33,"Text":"Kandi abadafite ubushobozi bwo gushaka, bajye bifata kugeza igihe Allah azabahera ubushobozi mu ngabire ze. Ndetse no mu bagaragu banyu, abazashaka ko mugirana amasezerano (yo kubaha ubwigenge), mujye muyagirana igihe mubaziho imico myiza. Kandi mujye mubaha imitungo Allah yabahaye. Ndetse ntimugahatire abaja banyu gukora uburaya mugamije kubona indonke z’isi mu gihe bo bashaka kwifata. Ariko uzabahatira (gukora uburaya), mu by’ukuri nyuma y’uko kubahatira, Allah (azababarira abo baja kuko) ari Ubabarira ibyaha, Nyirimpuhwe"},{"SurahNumber":24,"VerseNumber":34,"Text":"Kandi rwose twabahishuriye amagambo asobanutse (akubiyemo) ingero z’ababayeho mbere yanyu ndetse (akaba) n’inyigisho ku bagandukira (Allah)"},{"SurahNumber":24,"VerseNumber":35,"Text":"Allah ni Urumuri rw’ibirere n’isi. Urumuri rwe (ari rwo ukwemera ndetse na Qur’an bimurikira umutima w’umwemeramana), ni nk’urw’itara riri mu kobo gafukuye mu rukuta, iryo tara rikaba riri mu kirahuri, icyo kirahuri kikaba kimeze nk’inyenyeri irabagirana, ricanishijwe amavuta y’igiti cy’umuzeti cyuje imigisha. Si icy’iburasirazuba (ku buryo izuba ritakigeraho ku gicamunsi) cyangwa icy’iburengerazuba (ku buryo izuba ritakigeraho igihe rirashe). Amavuta yacyo asa nk’amurika (ubwayo) n’ubwo yaba atagezweho n’umuriro. (Iyo ashyizwe ku muriro) aba urumuri (rw’amavuta) rugeretse ku rundi rumuri (rw’umuriro). Kandi Allah ayobora ku rumuri rwe uwo ashaka. Allah anaha abantu ingero (kugira ngo basobanukirwe), kandi Allah ni Umumenyi wa byose"},{"SurahNumber":24,"VerseNumber":36,"Text":"(Urwo rumuri ruboneka) mu mazu (imisigiti) Allah yategetse ko yubakwa ikanubahwa, maze izina rye rikambarizwamo, ndetse akanasingirizwamo mu gitondo na nimugoroba"},{"SurahNumber":24,"VerseNumber":37,"Text":"(N’) abantu batarangazwa n’ibicuruzwa n’ubucuruzi (ngo bibibagize) kwambaza Allah, guhozaho iswala ndetse no gutanga amaturo; batinya umunsi imitima n’amaso bizabura icyerekezo (kubera gutinya ibihano by’imperuka)"},{"SurahNumber":24,"VerseNumber":38,"Text":"Kugira ngo Allah azabahembere ibyiza bakoze anabongerere mu ngabire ze. Kandi Allah aha amafunguro uwo ashaka nta kugera"},{"SurahNumber":24,"VerseNumber":39,"Text":"Naho ba bandi bahakanye, ibikorwa byabo ni nk’ibirorirori biri ku murambi w’ubutayu; ufite inyota akeka ko ari amazi yahagera agasanga ntayo; (uko ni na ko umuhakanyi ku munsi w’imperuka azaza yiringiye guhemberwa ibyo yakoze asange nta byo), ahubwo azahasanga Allah amuhembe ibyo akwiye (igihano cy’umuriro). Kandi Allah ni Ubanguka mu ibarura"},{"SurahNumber":24,"VerseNumber":40,"Text":"Cyangwa (ibikorwa byabo) ni nk’umwijima wo mu nyanja ifite ubujyakuzimu burebure, itwikiriwe n’umuhengeri utwikiriwe n’undi muhengeri, hejuru yayo hari ibicu byirabura; ni umwijima ugeretse hejuru y’undi, umuntu aramutse arambuye ukuboko kwe akubona bigoranye (kubera umwijima ukabije). Kandi uwo Allah atahaye urumuri, nta rundi rumuri yagira (rwamuyobora)"},{"SurahNumber":24,"VerseNumber":41,"Text":"Ese (yewe Muhamadi) ntuzi ko ibiri mu birere n’ibiri ku isi, ndetse n’inyoni igihe zirambuye amababa (ziguruka mu kirere) bisingiza Allah? Rwose buri (kiremwa) cyose kizi uko gisenga n’uko gisingiza. Kandi Allah ni Umumenyi w’ibyo bikora"},{"SurahNumber":24,"VerseNumber":42,"Text":"Kandi ubwami bw’ibirere n’ubw’isi ni ubwa Allah, ndetse kwa Allah ni ho (byose) bizasubira"},{"SurahNumber":24,"VerseNumber":43,"Text":"Ese (yewe Muhamadi) ntubona ko Allah agenza ibicu, hanyuma akabihuriza hamwe, maze akabigerekeranya nuko ukabona imvura ibimanukamo? Kandi (Allah) amanura urubura mu kirere (ruturutse) mu bicu bimeze nk’imisozi, akaruteza uwo ashaka ndetse akanarurinda uwo ashaka. Urumuri rw’imirabyo (ituruka mu kugongana kw’ibicu) ruba rwenda guhuma amaso"},{"SurahNumber":24,"VerseNumber":44,"Text":"Allah asimburanya ijoro n’amanywa. Mu by’ukuri muri ibyo harimo isomo ku bashishoza"},{"SurahNumber":24,"VerseNumber":45,"Text":"Kandi Allah yaremye buri nyamaswa yose mu mazi (intanga). Muri byo, hari ibikururanda, no muri byo hari ibigendera ku maguru abiri, ndetse no muri byo hari ibigendera ku maguru ane. Allah arema ibyo ashaka. Mu by’ukuri Allah ni Ushobora byose"},{"SurahNumber":24,"VerseNumber":46,"Text":"Kandi rwose twabahishuriye amagambo asobanutse. Kandi Allah ayobora uwo ashaka mu nzira igororotse"},{"SurahNumber":24,"VerseNumber":47,"Text":"Kandi (indyarya) ziravuga ziti “Twemeye Allah n’Intumwa (Muhamadi), kandi twumvira (amategeko yabo).” Hanyuma nyuma y’ibyo, agatsiko muri bo kagatera umugongo (kakanga gukurikiza ayo mategeko); abo ntabwo ari abemeramana"},{"SurahNumber":24,"VerseNumber":48,"Text":"N’iyo bahamagawe ngo bagane Allah ndetse n’Intumwa ye kugira ngo abakiranure, icyo gihe agatsiko muri bo karabyanga kagatera umugongo"},{"SurahNumber":24,"VerseNumber":49,"Text":"Ariko iyo ari bo bafite ukuri, baza bayigana (Intumwa) bicishije bugufi"},{"SurahNumber":24,"VerseNumber":50,"Text":"Ese bafite uburwayi mu mitima yabo? Cyangwa se barashidikanya? Cyangwa batinya ko Allah n’Intumwa ye batabakiranura mu kuri? Ahubwo ni bo nkozi z’ibibi"},{"SurahNumber":24,"VerseNumber":51,"Text":"Mu by’ukuri imvugo y’abemeye igihe bahamagariwe kugana Allah n’intumwa ye kugira ngo babakiranure, ni ukuvuga bati “Turumvise kandi turumviye.” Abo ni bo bakiranutsi (bazaba mu Ijuru ubuziraherezo)"},{"SurahNumber":24,"VerseNumber":52,"Text":"Kandi uwumvira Allah n’Intumwa ye, akanatinya Allah ndetse akanamugandukira; abo ni bo batsinze"},{"SurahNumber":24,"VerseNumber":53,"Text":"Barahira mu izina rya Allah indahiro zabo zikomeye ko (wowe Muhamadi) nuramuka ubategetse gusohoka (bajya guharanira inzira ya Allah), bazajyayo. Vuga uti “Mwirahira; uko kumvira kwanyu kurazwi (si ukuri).” Mu by’ukuri Allah azi byimazeyo ibyo mukora"},{"SurahNumber":24,"VerseNumber":54,"Text":"Vuga (yewe Muhamadi) uti “Nimwumvire Allah munumvire Intumwa, ariko nimuhakana (mumenye ko) iyo ntumwa izabazwa ibyo yashinzwe, namwe mukabazwa ibyo mwashinzwe.” Nyamara nimuramuka muyumviye muzaba muyobotse. Nta kindi Intumwa ishinzwe kitari ugusohoza ubutumwa mu buryo bugaragara gusa"},{"SurahNumber":24,"VerseNumber":55,"Text":"Allah yasezeranyije abemeye muri mwe bakanakora ibikorwa byiza ko rwose azabagira abazungura ku isi nk’uko yabigiriye abababanjirije. Kandi ko azubahisha idini ryabo yabahitiyemo (Isilamu). Ndetse ibihe bahozemo by’ubwoba azabisimbuza iby’umutekano (igihe cyose bazaba) bangaragira batambangikanya n’icyo ari cyo cyose. Ariko abazahakana nyuma y’ibyo, abo ni bo byigomeke"},{"SurahNumber":24,"VerseNumber":56,"Text":"Kandi mujye muhozaho iswala munatange amaturo, ndetse munumvire Intumwa (Muhamadi) kugira ngo mugirirwe impuhwe"},{"SurahNumber":24,"VerseNumber":57,"Text":"Ntuzibwire ko ba bandi bahakanye bananiye (Allah kubahanira) ku isi. Ahubwo ubuturo bwabo buzaba mu muriro, kandi ni ryo herezo ribi"},{"SurahNumber":24,"VerseNumber":58,"Text":"Yemwe abemeye! Abacakara banyu ndetse na ba bandi bataragimbuka muri mwe, bajye babasaba uburenganzira (bwo kwinjira mu byumba byanyu) mu bihe bitatu: mbere y’isengesho ryo mu rukerera, igihe mwiyambuye imyambaro yanyu ku manywa (muruhutse), ndetse na nyuma y’isengesho rya nijoro. (Ibyo) bihe bitatu ni ibyanyu by’umwihariko (muruhukamo). Mu bindi bihe bitari ibyo, nta cyaha kuri mwe cyangwa kuri bo kuba mwanyuranyuranamo. Uko ni ko Allah abasobanurira amagambo ye. Kandi Allah ni Umumenyi uhebuje, Nyirubugenge buhambaye"},{"SurahNumber":24,"VerseNumber":59,"Text":"Kandi abato muri mwe nibagera igihe cyo kugimbuka, bajye basaba uburenganzira (bwo kwinjira mu byumba byanyu) nk’uko bakuru babo babusaba. Uko ni ko Allah abasobanurira amagambo ye. Kandi Allah ni Umumenyi uhebuje, Nyirubugenge buhambaye"},{"SurahNumber":24,"VerseNumber":60,"Text":"Naho abagore bacuze batagifite icyizere cyo kurongorwa (kubera izabukuru), nta cyaha kuri bo kuba bakwambura imyitero yabo ariko batagaragaza imirimbo (iri ahihishe), nyamara baramutse biyubashye (ntibayikuremo) byaba ari byo byiza kuri bo. Kandi Allah ni Uwumva bihebuje, Umumenyi uhebuje"},{"SurahNumber":24,"VerseNumber":61,"Text":"Si bibi ku muntu utabona, uwamugaye, umurwayi cyangwa mwe ubwanyu kuba mwarya mu ngo zanyu, mu ngo za ba so, mu ngo za ba nyoko, mu ngo z’abavandimwe banyu, mu ngo za bashiki banyu, mu ngo za ba so wanyu, mu ngo za ba nyoko wanyu, mu ngo za ba nyokorome, mu ngo za ba nyogosenge, mu ngo (z’abo) mufitiye imfunguzo (mwarindishijwe) cyangwa mu ngo z’inshuti zanyu. Ndetse si n’ikosa kuri mwe kuba mwasangirira hamwe cyangwa se mukarya intatane. Ariko igihe mwinjiye mu mazu (atuwe ndetse n’adatuwe), mujye musuhuzanya mu ndamutso nziza ituruka kwa Allah kandi yuje imigisha. Uko ni ko Allah abasobanurira amagambo ye, kugira ngo musobanukirwe"},{"SurahNumber":24,"VerseNumber":62,"Text":"Mu by’ukuri abemeramana nyabo ni ba bandi bemeye Allah n’Intumwa ye (Muhamadi). Kandi igihe bari kumwe na yo mu gikorwa kibahuza, nta ho bajya batabanje kuyisaba uruhushya. Mu by’ukuri abo bagusaba uruhushya ni bo bemera Allah n’Intumwa ye (by’ukuri). Bityo, nibaramuka bagusabye uruhushya ku bw’impamvu zabo bwite, ujye uruha uwo ushatse muri bo kandi unabasabire Allah imbabazi. Mu by’ukuri Allah ni Ubabarira ibyaha, Nyirimpuhwe"},{"SurahNumber":24,"VerseNumber":63,"Text":"Ntimukajye muhamagara Intumwa y’Imana (mu mazina yayo bwite) nk’uko muhamagarana hagati yanyu (Ahubwo mujye mumwubaha muvuge muti ‘Yewe Ntumwa y’Imana!’ Rwose Allah azi abasohoka rwihishwa muri mwe bikingakinga ku bandi. Bityo, abigomeka ku mategeko yayo (Intumwa) bajye bitwararika batazavaho bakagerwaho n’ikigeragezo cyangwa bakagerwaho n’ibihano bibabaza"},{"SurahNumber":24,"VerseNumber":64,"Text":"Mu by’ukuri ibiri mu birere n’ibiri ku isi ni ibya Allah. Rwose azi neza ibyo (mwe) muri mo, kandi (azi) n’umunsi (abantu bose) bazasubizwa iwe maze akababwira ibyo bakoze. Kandi Allah ni Umumenyi wa byose"},{"SurahNumber":25,"VerseNumber":1,"Text":"Ubutagatifu ni ubw’uwamanuriye umugaragu we (Muhamadi) igitabo cya Fur’qan (gitandukanya ukuri n’ikinyoma, ari cyo Qur’an), kugira ngo abe umuburizi w’ibiremwa byose"},{"SurahNumber":25,"VerseNumber":2,"Text":"We Nyirubwami bw’ibirere n’isi, utarigeze agira umwana ndetse ntanagire n’umufasha mu bwami (bwe). Yanaremye buri kintu cyose kandi agiha ikigero kigikwiriye"},{"SurahNumber":25,"VerseNumber":3,"Text":"(Abahakanyi) bishyiriyeho ibigirwamana bitari We (Allah), bitigeze bigira icyo birema na kimwe, ahubwo na byo ubwabyo byararemwe. Nta kibi byakwikiza ndetse nta n’icyiza byakwimarira, kandi ntibifite ubushobozi bwo kwica cyangwa gutanga ubuzima, habe n’ubwo kuzura (abapfuye)"},{"SurahNumber":25,"VerseNumber":4,"Text":"Abahakanye baravuze bati “Iyi (Qur’an) nta kindi iri cyo usibye kuba ari ikinyoma (Muhamadi) yahimbye abifashijwemo n’abandi bantu. Rwose (ibyo bavuga) ni bibi cyane kandi ni n’ikinyoma.”"},{"SurahNumber":25,"VerseNumber":5,"Text":"Baranavuze bati “(Qur’an) ni inkuru z’abo hambere (Muhamadi) bamwandikiye; akaba azisomerwa mu gitondo na nimugoroba.”"},{"SurahNumber":25,"VerseNumber":6,"Text":"Vuga (yewe Muhamadi) uti “(Qur’an) yahishuwe n’uzi amabanga yo mu birere n’isi (Allah). Mu by’ukuri We ni Ubabarira ibyaha, Nyirimpuhwe.”"},{"SurahNumber":25,"VerseNumber":7,"Text":"Baranavuze bati “Iyi ni ntumwa ki, irya ibiryo ikanajya mu masoko (nkatwe)? Kuki itamanuriwe umumalayika ngo ayifashe kuburira (abantu)?”"},{"SurahNumber":25,"VerseNumber":8,"Text":"“Cyangwa (kubera iki iyo ntumwa) itamanuriwe ubutunzi, cyangwa ngo igire umurima ikuramo amafunguro?” Kandi abahakanyi baranavuze bati “Uwo mukurikiye nta cyo ari cyo usibye kuba ari umuntu warozwe!”"},{"SurahNumber":25,"VerseNumber":9,"Text":"Reba uko bakugize iciro ry’imigani (kugira ngo babone uko baguhakana!) Ahubwo barayobye, kandi ntibashobora kugera mu nzira (igororotse)"},{"SurahNumber":25,"VerseNumber":10,"Text":"Ubutagatifu ni ubwe (Allah), aramutse abishatse yaguha ibyiza biruta ibyo; (yaguha) imirima itembamo imigezi (ku isi) ndetse akanaguha ingoro (zihambaye)"},{"SurahNumber":25,"VerseNumber":11,"Text":"Nyamara bahakanye imperuka, kandi abahakana imperuka twabateganyirije umuriro utwika"},{"SurahNumber":25,"VerseNumber":12,"Text":"(Umuriro) nubabonera kure, bazumva ijwi ry’uburakari bwawo no kugurumana kwawo"},{"SurahNumber":25,"VerseNumber":13,"Text":"N’igihe bazajugunywa mu mfunganwa zawo baboshye, aho ni ho bazisabira kurimbuka (ngo bakire ububabare bwawo)"},{"SurahNumber":25,"VerseNumber":14,"Text":"(Maze babwirwe bati) “Uyu munsi mwisaba kurimbuka inshuro imwe, ahubwo nimusabe kurimbuka kenshi (kuko nta cyo biri bubamarire)!”"},{"SurahNumber":25,"VerseNumber":15,"Text":"Vuga (yewe Muhamadi) uti “Ese uwo (muriro) ni wo mwiza, cyangwa ijuru rihoraho abagandukira (Allah) basezeranyijwe ngo ribe igihembo cyabo ndetse n’iherezo ryabo (ni ryo ryiza)?”"},{"SurahNumber":25,"VerseNumber":16,"Text":"Bazaribonamo ibyo bazifuza byose kandi bazabamo ubuziraherezo. Iryo ni isezerano rya Nyagasani wawe rigomba gusohora"},{"SurahNumber":25,"VerseNumber":17,"Text":"Kandi umunsi (Allah) azabakoranyiriza hamwe n’ibyo basengaga bitari Allah, azavuga ati “Ese ni mwe mwayobeje aba bagaragu banjye, cyangwa ni bo ubwabo bayobye inzira (y’ukuri)?”"},{"SurahNumber":25,"VerseNumber":18,"Text":"(Ababangikanyijwe na Allah) bazavuga bati “Ubutagatifu ni ubwawe! Ntabwo byari bikwiye ko habaho abandi tugira inshuti batari Wowe, ahubwo bo n’ababyeyi babo wabahaye umunezero kugeza ubwo bibagiwe urwibutso (rwawe), nuko baba abantu barimbutse.”"},{"SurahNumber":25,"VerseNumber":19,"Text":"(Ababangikanyamana bazabwirwa bati) “Rwose (ibigirwamana mwasengaga) byabanyomoje mu byo mubivugaho (ko ari byo mana zanyu), bityo ntimushobora kwikiza (ibihano) cyangwa ngo mubone ubutabazi. N’uzaramuka abangikanyije (Allah) muri mwe, tuzamusogongeza ibihano bikaze.”"},{"SurahNumber":25,"VerseNumber":20,"Text":"Kandi nta ntumwa twigeze twohereza mbere yawe (yewe Muhamadi) ngo zibure kuba zararyaga ibyo kurya ndetse zikarema n’amasoko. Kandi bamwe muri mwe twabagize ibigeragezo ku bandi; ese mushobora kwihangana? Kandi Nyagasani wawe ni Ubona bihebuje (buri kintu)"}]}