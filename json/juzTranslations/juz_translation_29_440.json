{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":67,"VerseNumber":1,"Text":"Nhyira (Wura no) ne Nea Ahennie no wͻ Nensa mu no, Ɔno na Ɔwͻ biribiara so tumii"},{"SurahNumber":67,"VerseNumber":2,"Text":"Ɔno na Ɔbͻͻ owuo ne nkwa sε Ɔde bεsͻ mo ahwε (de akyerε) mo mu nea odi dwuma pa. Ɔne Otumfoͻ no a Otumi ade nyinaa yε, Bͻnefakyε Hene no"},{"SurahNumber":67,"VerseNumber":3,"Text":"Ɔno na W’abͻ soro nson a εtoatoa soͻ. Wonnhunu deε atͻ sin wͻ Ahummͻborͻ Hene no abͻdeε no mu; enti san hwε bio, woahunu baabi a apaepaeε"},{"SurahNumber":67,"VerseNumber":4,"Text":"Afei dane w’ani hwε, na san hwε bio, nhwεeε no bedane aba wͻ hͻ ama w’ani so ayε wo basaa abrε kwa"},{"SurahNumber":67,"VerseNumber":5,"Text":"Nokorε sε, Yε’de nkanea (nsoromma) asiesie ͻsoro a, εwͻ wiaseε no, εna Y’ayε (saa nkanea) no akodeε a yεto bͻ abonsamfoͻ no; Y’asiesie Ogya tanaa asotwee ato wͻn hͻ nso"},{"SurahNumber":67,"VerseNumber":6,"Text":"Wͻn a wͻ’nnye wͻn Wura Nyankopͻn nnie no (nso wͻ) Amanehunu gya asotwee, na nnkyi bͻne paa ne hͻ"},{"SurahNumber":67,"VerseNumber":7,"Text":"Sε yεto wͻn gu (egya no) mu a, wͻ’bεte sε εrepͻ soͻ na εrehuro"},{"SurahNumber":67,"VerseNumber":8,"Text":"Abufuo reyε ama (egya) no apae. Ԑberε biara a yεbεto (Kaafirfoͻ no mu) nnipa kuo bi agu mu no, (egya no) so Awεnfoͻ no bebisa wͻn sε: “Enti Kͻkͻbͻni biara amma mohͻ (amεbͻ mo kͻkͻ)"},{"SurahNumber":67,"VerseNumber":9,"Text":"Wͻ’bεka sε: ”Aane, nokorε sε Kͻkͻbͻni baa yεn hͻ, nanso yԑfaa (asԑm no) atorosԑm, na yε’kaa sε: ”Nyankopͻn nsianee hwee (maa obiara); na nokorε sε modeε mowͻ ͻyera kεseε paa mu"},{"SurahNumber":67,"VerseNumber":10,"Text":"Wͻ’bεka sε: ”Sε yetiee (Asomafoͻ no asεm no), anaasε yε’dwenee ho a, anka y’ammεka Amane hunu gya no mu foͻ no ho"},{"SurahNumber":67,"VerseNumber":11,"Text":"Wͻ’bεka wͻn bͻne deε, nanso Amanehunu gya no mu foͻ no (ne Nyame ahummͻborͻ) ntεm kwan ware"},{"SurahNumber":67,"VerseNumber":12,"Text":"Nokorε sε wͻn a wͻ’suro wͻn Wura (Nyankopͻn) wͻ kokoamu no benya bͻnefakyε ne akatua kεseε paa"},{"SurahNumber":67,"VerseNumber":13,"Text":"Mode moasεm sie o, anaa nso moda no adi o, nokorε sε, Ɔno Ne deε εwͻ akoma mu no ho Nimdefoͻ no"},{"SurahNumber":67,"VerseNumber":14,"Text":"Enti Nea Ɔbͻͻ adeε no Onnim (N’abͻdeε)? Ɔne Onitefo a Onim biribiara mu yie, Amanebͻ Wura no"},{"SurahNumber":67,"VerseNumber":15,"Text":"Ɔno na W’ayε asaase aberε no ase ama mo, enti monfa emu akwan no so, na monidi wͻ N’akͻnhoma no mu, na Nehͻ na Owusͻreε no wͻ"},{"SurahNumber":67,"VerseNumber":16,"Text":"Anaasε moho atͻ mo sε, Nea Ɔwͻ soro no mma asaaase no mmene mo sε εwoso a"},{"SurahNumber":67,"VerseNumber":17,"Text":"Anaasε moho atͻ mo sε Nea Ɔwͻ soro no mma mframa den bi mmͻ mo (sεdeε εbͻͻ Aadfoͻ no)? (Ԑhͻ na) mobehunu sεdeε Me kͻkͻbͻ (akyiri asεm) siteε"},{"SurahNumber":67,"VerseNumber":18,"Text":"Ampa sε, wͻn a wͻ’dii wͻn anim kan no buu (Asomafoͻ no) atorᴐfoᴐ; na sεdeε M’abufuhyeε (a εbaa wͻn so no) siteε"},{"SurahNumber":67,"VerseNumber":19,"Text":"Anaasε wͻ’nhunuu nnomaa a wͻn wͻ wͻn apampamu a, wͻ’tu bae wͻn ntaban mu san ka to mu no? Obiara nkuta wͻn mu, na mmom Ahummͻborͻ Hene no ara. Nokorε sε, Ɔno na Ohunu biribiara"},{"SurahNumber":67,"VerseNumber":20,"Text":"Sε εnnyε Ahummͻborͻ Hene no a, hwan bio ne moasraafoͻ a, wͻ’bεboa mo? Nokorε sε, boniayεfoͻ no wͻ nnaadaa paa mu"},{"SurahNumber":67,"VerseNumber":21,"Text":"Sε osi N’akͻnhoma ho kwan a, hwan bio na ͻbεbͻ mo akͻnhoma? Nanso wͻ’kͻ so te atua dwane (Nokorε no)"},{"SurahNumber":67,"VerseNumber":22,"Text":"Enti obi a ͻnam a w’asi neti ase ama n’anim wͻ fͻm no na atenee, anaasε obi a, ͻnam a w’atene ne ho nam kwan tenenee soͻ"},{"SurahNumber":67,"VerseNumber":23,"Text":"(Nkͻmhyεni), ka sε: ”Ɔno na W’abͻ mo, εna W’ama mo aso ne ani ne akoma; (nanso) aseda kakraabi na mode da (no) aseε “"},{"SurahNumber":67,"VerseNumber":24,"Text":"Ka sε: “Ɔno na W’ama moase atrε wͻ asaase no soͻ, na Nehͻ na mobehyia“"},{"SurahNumber":67,"VerseNumber":25,"Text":"Wͻ’ka sε: “Ɛberε bεn na saa Bͻhyε yi besie, sε moyε nokwafoͻ ampa a “"},{"SurahNumber":67,"VerseNumber":26,"Text":"(Nkͻmhyεni), ka sε: ”Ɛho nimdeε no deε εwͻ Nyankopͻn hͻ, na medeε meyε kͻkͻbͻni pefee “"},{"SurahNumber":67,"VerseNumber":27,"Text":"Ɛberε a wͻ’behunu sε ato (wͻn awie) no, boniayεfoͻ no anim bεyε awerεho (anaasε mͻbͻmͻbͻ), na yεbεka akyerε wͻn sε: “Woi na na morefrε (sε εmmra mosoͻ) no"},{"SurahNumber":67,"VerseNumber":28,"Text":"Ka sε: “Monhwε, sε εba sε Nyankopͻn mame ne wͻn a wͻ’ka meho no wu, anaasε Ohu yεn mmͻbͻ a, hwan na ͻbεgye boniayεfoͻ no afri asotwee yaaya no mu?”"},{"SurahNumber":67,"VerseNumber":29,"Text":"Ka sε: Ɔne Ahummͻborͻ Hene no. Y’agye no adi, na Neso na yεde yεn ho toͻ, enti mobehunu obi a ͻwͻ ͻyera pefee mu paa"},{"SurahNumber":67,"VerseNumber":30,"Text":"Ka sε: “Monhwε, sε εba sε monsuo mmem kͻ fͻm a, hwan na (ͻbefri Nyankopͻn akyi) ama mo nsu korͻgyee a εretene"},{"SurahNumber":68,"VerseNumber":1,"Text":"Nuun; Mede Twerεdua ne Adeε a wͻ’de (Twerεdua no) twerε no di nse sε"},{"SurahNumber":68,"VerseNumber":2,"Text":"(Nkͻmhyεni), wommͻͻ dam wͻwo Wura Nyankopͻn adom no ho"},{"SurahNumber":68,"VerseNumber":3,"Text":"Nokorε nso sε, wowͻ akatua a, εtoͻ nntwa da"},{"SurahNumber":68,"VerseNumber":4,"Text":"Nokorε nso sε, wowͻ suban pa a εkorͻn paa so"},{"SurahNumber":68,"VerseNumber":5,"Text":"Enti wobehunu, na wͻn nso behunu"},{"SurahNumber":68,"VerseNumber":6,"Text":"Momu nea w’abͻ dam"},{"SurahNumber":68,"VerseNumber":7,"Text":"Nokorε sε, wo Wura Nyankopͻn na Onim obi a w’ayera afri Ne kwan no soͻ, Ɔno ara nso na Onim ateneneefoͻ no"},{"SurahNumber":68,"VerseNumber":8,"Text":"Enti entie wͻn a wͻ’fa nokorԑ no atorᴐsԑm no"},{"SurahNumber":68,"VerseNumber":9,"Text":"Wͻ’pεsε, anka wogo woho (ma wͻn), na wͻnso ayε bͻkͻͻ (ama wo)"},{"SurahNumber":68,"VerseNumber":10,"Text":"Entie obi a odi nse hunu bebrebe biara"},{"SurahNumber":68,"VerseNumber":11,"Text":"(Obi a) ͻka nkyisεm, nsekubͻni a ͻde (nkorͻfoͻ ho) nsεm nenam"},{"SurahNumber":68,"VerseNumber":12,"Text":"(Obi a) osi papayε ho kwan, mmratofoͻ, bͻneyεfoͻ no"},{"SurahNumber":68,"VerseNumber":13,"Text":"Otrimuͻdenfoͻ a bͻne nkͻmra nyinaa ͻwͻ mu bie, εno akyi nso ͻbͻ ntεtε-busua"},{"SurahNumber":68,"VerseNumber":14,"Text":"Efirisε ͻwͻ sika ne mma (pii) nti"},{"SurahNumber":68,"VerseNumber":15,"Text":"Sε yεrekenkan Yεn Nsεm kyerε no a, deɛ ɔka ne sɛ, tetefoͻ no anansesεm"},{"SurahNumber":68,"VerseNumber":16,"Text":"Yε’bεhyε no nnso wͻ ne hwene so"},{"SurahNumber":68,"VerseNumber":17,"Text":"Nokorε sε, Y’asͻ (Makafoͻ no) ahwε sεdeε Yε’sͻͻ Afuo wurafoͻ no hwεeε no, εberε a wͻ’kaa ntam sε, wͻ’bεte afuo no mu nnͻbae no anͻpa tutuutu no"},{"SurahNumber":68,"VerseNumber":18,"Text":"W’annka sε, (In Shaa’a-Laah) sε Nyankopͻn pε a"},{"SurahNumber":68,"VerseNumber":19,"Text":"Enti mmusuo bi fri wo Wura Nyankopͻn hͻ betwaa (afuo no) ho hyiae (hyee no pasaa) wͻ εberε a, na wͻn adeda"},{"SurahNumber":68,"VerseNumber":20,"Text":"Adeε kyeeε no na (afuo no ahye) ayε tumm a hwee nni (asaase no) soͻ"},{"SurahNumber":68,"VerseNumber":21,"Text":"Adeε kyee anͻpa tutuutu no wͻ’frεfrεε wͻn ho (kaa sε)"},{"SurahNumber":68,"VerseNumber":22,"Text":"“Sε mobεte momfudeε no a, εneε monkͻ moafuo no mu anͻpa tutuutu”"},{"SurahNumber":68,"VerseNumber":23,"Text":"Enti wͻ’sii mu kͻe; na wͻ’berεε wͻn nne ase (kaa sε)"},{"SurahNumber":68,"VerseNumber":24,"Text":"“Momma ohiani biara nnwura (afuo yi) mu mma moha nnε “"},{"SurahNumber":68,"VerseNumber":25,"Text":"Anͻpa no, wͻ’de wͻn adwen (bͻne) no sii mu kͻͻ (afuo no mu) wͻ tumi so"},{"SurahNumber":68,"VerseNumber":26,"Text":"Ɛberε a wͻ’hunuu (afuo) no, wͻ’kaa sε: “Nokorε sε, yayera (kwan no)“"},{"SurahNumber":68,"VerseNumber":27,"Text":"Daabi, (εnyε kwan na ya yayera, na mmom ya’dwen bͻne nti) ahwere yεn"},{"SurahNumber":68,"VerseNumber":28,"Text":"Wͻn mu nnipa papa no (anaasε wͻn mu adantamu no) kaa sε: “M’annka ankyerε mo sε, adεn na mo mmͻ (Nyankopͻn) abodin?”"},{"SurahNumber":68,"VerseNumber":29,"Text":"Wͻ’kaa sε: “Kronkron Hene ne ye’ Wura Nyankopͻn. Nokorε sε, ya’yε bͻne”"},{"SurahNumber":68,"VerseNumber":30,"Text":"Afei wͻ’danee wͻn ho hwεε wͻn ho wͻn ho anim bᴐᴐ wͻn ho soboᴐ"},{"SurahNumber":68,"VerseNumber":31,"Text":"Wͻ’kaa sε: Ao, adi ayε yεn. Nokorε sε y’ayε bͻne paa"},{"SurahNumber":68,"VerseNumber":32,"Text":"Ebia ye’ Wura Nyankopͻn de deε εyε kyεn no bεhyε yεn anan mu. Nokorε sε, ye’Wura Nyankopͻn na yɛde ya’ni to no soɔ“"},{"SurahNumber":68,"VerseNumber":33,"Text":"Saa ara na Wiase asotwee no teε, nokorε sε, Daakye asotwee no deε εso paa, sε anka wcnim a"},{"SurahNumber":68,"VerseNumber":34,"Text":"Nokorε sε, Nyamesurofoͻ no benya Anigyeε Aheman no wͻ wͻn Wura Nyankopͻn hͻ"},{"SurahNumber":68,"VerseNumber":35,"Text":"Enti Yε’bεyε Muslimifoͻ no sε abͻneεfoͻ no"},{"SurahNumber":68,"VerseNumber":36,"Text":"Ɛdeεn na εha mo? Sεn na mosi bu atεn yi"},{"SurahNumber":68,"VerseNumber":37,"Text":"Anaasε mowͻ Nwoma bi a emu na mokenkan—"},{"SurahNumber":68,"VerseNumber":38,"Text":"a, nokorԑ sԑ mowͻ deε mopε wͻ mu"},{"SurahNumber":68,"VerseNumber":39,"Text":"Anaasε moanya nsedie bͻhyε bi afri Yεn hͻ dekosi Atemmuda sε, deε mopε biara no monsa bεka"},{"SurahNumber":68,"VerseNumber":40,"Text":"(Nkͻmhyεni), bisa wͻn sε, wͻn mu hwan na odi (saa asεm no) ho agyinamu, anaa adanseε"},{"SurahNumber":68,"VerseNumber":41,"Text":"Anaasε wͻn wͻ (anyame) ahokafoͻ? Ɛneε ma wͻnfa wͻn (anyame) ahokafoͻ no mmra, sε wͻ’yε nokwafoͻ ampa a"},{"SurahNumber":68,"VerseNumber":42,"Text":"Ɛda a jhann kjsej no ho bjpa (Onyankopcn Hann) no, yεbεfrε wͻn sε wͻ’mfa wͻn anim mutu fͻm, nanso wͻ’nntumi"},{"SurahNumber":68,"VerseNumber":43,"Text":"Wͻn ani bewu, na animguaseε bemene wͻn. Ampa sε, εberε a na wͻn ho tͻ wͻn (wͻ wiaseε) no, na yεfrε wͻn sε wͻ’mfa wͻn anim mutu fͻm (nanso wͻ’annyε)"},{"SurahNumber":68,"VerseNumber":44,"Text":"Enti gyae Mene obi a, ͻfa saa Asεm yi nkontompo no; Yε’de no nkakra nkakra bεsͻ wͻn mu aberε a wͻ’nnim ho hwee"},{"SurahNumber":68,"VerseNumber":45,"Text":"Mato mebo ase na ama wͻn; nokorε sε, Metrim pͻ deε emu yε den yie"},{"SurahNumber":68,"VerseNumber":46,"Text":"Anaasε (Nkͻmhyεni, Nsεmpa a woka kyerε wͻn no), wobisa wͻn εho akatua εna enti ayε εka asoa wͻn"},{"SurahNumber":68,"VerseNumber":47,"Text":"Anaasε Asumade (Lawhul Mah’fuuz) no wͻ wͻn hͻ a, enti wͻ’twerε"},{"SurahNumber":68,"VerseNumber":48,"Text":"Enti (Nkͻmhyεni), si aboterε ma wo Wura Nyankopͻn atemmuo no, na hwε na w’annkͻyε sε adwene adamfo (Yuunus) a osu frεε ne Wura Nyankopͻn wͻ εberε a neho kyeree no a na ͻredi awerεhoͻ no"},{"SurahNumber":68,"VerseNumber":49,"Text":"Sε nensa annka ne Wura Nyankopͻn adom no a, anka (ͻkaa bonsu no yεm, nanso N’adom no nti) yεtoo no twenee asaase pataa bi so wͻ εberε a na ͻfata soboͻ"},{"SurahNumber":68,"VerseNumber":50,"Text":"Enti ne Wura Nyankopͻn yii no de no kaa apapafoͻ no ho"},{"SurahNumber":68,"VerseNumber":51,"Text":"Sε wͻn a wͻ’nnye nnie no te (Qur’aan mu) Afutusεm no a, na εkaa wͻn ko a anka wͻ’de wͻn ani (abu wo anikyeε) atwa wo afri hͻ; na deε wͻ’ka ne sε: “Nokorԑ wabͻ dam.”"},{"SurahNumber":68,"VerseNumber":52,"Text":"(Qur’aan adwuma ara ne sε) εyε Afutusεm de ma amansan nyinaa"},{"SurahNumber":69,"VerseNumber":1,"Text":"Nokorε paa no"},{"SurahNumber":69,"VerseNumber":2,"Text":"Ɛdeεn ne Nokorε paa no"},{"SurahNumber":69,"VerseNumber":3,"Text":"Na εdeεn na εbεkyerε wo sεdeε Nokorε paa no siteε"},{"SurahNumber":69,"VerseNumber":4,"Text":"Samuudfoͻ ne Aadfoͻ faa Mobͻmuu, Dede ne Gyegyeegye Da no sԑ atorᴐsԑm"},{"SurahNumber":69,"VerseNumber":5,"Text":"Enti Samuudfoͻ no, yεde Nteamu denden bi a εborosoͻ na εsεee wͻn"},{"SurahNumber":69,"VerseNumber":6,"Text":"Aadfoͻ no nso yεde mframa bͻne huhuuhu bi a εpͻ soͻ na εsεee wͻn"},{"SurahNumber":69,"VerseNumber":7,"Text":"(Mframa no) toaa so bͻͻ wͻn anadwo (nna) nson ne adekyeε (nna) nwͻtwe, na εhͻ na wohunu nkorͻfoͻ no sε wͻ'deda hͻ tesε akyiresua dua (anaasε bεtene) a tokuro da mu hoo"},{"SurahNumber":69,"VerseNumber":8,"Text":"Enti w’ahunu wͻn mu bi nea ͻkaaeε"},{"SurahNumber":69,"VerseNumber":9,"Text":"Ɛna Farao ne wͻn a wͻ’dii n’anim kan no, ne nkuro bi a yεdanee wͻn butuuε no nso de bͻne baae"},{"SurahNumber":69,"VerseNumber":10,"Text":"Wͻ’yεε wͻn Wura Nyankopͻn Asomafoͻ no asεm ho asoͻden, enti Ͻde asotwee a emu yε den twee wͻn aso"},{"SurahNumber":69,"VerseNumber":11,"Text":"Nokorε sε, εberε a nsuo no yiriiε (wͻ Noa pεn soͻ) no, Yε’de motenaa nsuo mu hyεn mu"},{"SurahNumber":69,"VerseNumber":12,"Text":"Sεdeε Y’εde bεyε afutusεm ama mo, na obi a ͻwͻ aso debεto netri mu"},{"SurahNumber":69,"VerseNumber":13,"Text":"Sε yεbͻ Totorobεnto no mu bͻ prεko a"},{"SurahNumber":69,"VerseNumber":14,"Text":"Na yε’pagya asaase ne mmepͻ, na εyam yam prεko a"},{"SurahNumber":69,"VerseNumber":15,"Text":"Saa Da no na εberε no aso"},{"SurahNumber":69,"VerseNumber":16,"Text":"Ɔsoro mu besunsuan wͻ saa Da no ama no ayε mmrε, (n’ahoͻden no bεsa)"},{"SurahNumber":69,"VerseNumber":17,"Text":"Na Soro abͻfoͻ begyina-gyina nentweaso, na (Soro abͻfoͻ) nwͻtwe na wͻ’bεsoa wo Wura Nyankopͻn Ahennwa no wͻ wͻn apampamu saa da no"},{"SurahNumber":69,"VerseNumber":18,"Text":"Saa Da no, yεde mobεba (mo Wura Nyankopͻn anim), na momu biara asumasεm nnsuma"},{"SurahNumber":69,"VerseNumber":19,"Text":"Enti obi a, yεde (ne dwumadie ho) Nwoma bεma no wͻ nensa nifa mu no, (ͻde anigyeε) bεka sε: “Momra mεgye me Nwoma no nkenkan bi"},{"SurahNumber":69,"VerseNumber":20,"Text":"Na menim yie sε, mehyia m’akontabuo"},{"SurahNumber":69,"VerseNumber":21,"Text":"Enti obenya ahotͻ asetena"},{"SurahNumber":69,"VerseNumber":22,"Text":"Wͻ Aheman a εkorͻn no mu"},{"SurahNumber":69,"VerseNumber":23,"Text":"Emu nnuaba no bεn (wͻn)"},{"SurahNumber":69,"VerseNumber":24,"Text":"(Yε’bεka akyerε wͻn sε): “Monfa anigyeε nnidi na monom, εnam deε moyε detoo moanim wͻ nna a atwa mu no mu no nti"},{"SurahNumber":69,"VerseNumber":25,"Text":"Na mmom obi a yεde ne Nwoma bεma no wͻ nensa benkum mu no, ͻbεka sε: Ɛkaa menko a, anka yannfa me Nwoma no amma me koraa"},{"SurahNumber":69,"VerseNumber":26,"Text":"Mennnim sεdeε m’akontabuo besi ayε"},{"SurahNumber":69,"VerseNumber":27,"Text":"Kaa menko na anka (mawu) ama asεm asa"},{"SurahNumber":69,"VerseNumber":28,"Text":"Mahonyadeε ho amma me mfasoͻ"},{"SurahNumber":69,"VerseNumber":29,"Text":"Metumii afri mensa"},{"SurahNumber":69,"VerseNumber":30,"Text":"(Yε’bεka akyerε Soro abͻfoͻ no sε): ”Monsͻ ne mu, na mongu no mpokyerε"},{"SurahNumber":69,"VerseNumber":31,"Text":"Afei monfa no nwura Amanehunu gya no mu"},{"SurahNumber":69,"VerseNumber":32,"Text":"Afei monfa nkͻnsͻnkͻnsͻn a ne tenten yε basamu aduͻson no nkyekyere no"},{"SurahNumber":69,"VerseNumber":33,"Text":"Nokorε sε, na ͻnnye Nyankopͻn Kεseε no nni"},{"SurahNumber":69,"VerseNumber":34,"Text":"Na ͻnnhyε mma wͻ’nnidi mma ahiafoͻ no bi"},{"SurahNumber":69,"VerseNumber":35,"Text":"Enti Ɛnnε deε onni ͻdͻfo biara wͻ ha"},{"SurahNumber":69,"VerseNumber":36,"Text":"Onni aduane nso (a obedie), gyesε akuro mu nsuo (ne efii)"},{"SurahNumber":69,"VerseNumber":37,"Text":"Obiara nni hͻ a obedie gyesε abͻnefoͻ no"},{"SurahNumber":69,"VerseNumber":38,"Text":"Mede adeε a moani hunu"},{"SurahNumber":69,"VerseNumber":39,"Text":"Ne adeε a moani nnhunu di nse sε"},{"SurahNumber":69,"VerseNumber":40,"Text":"Nokorε, (Qur’aan) yε Ɔsomafoͻ Nimuonyamfoͻ (Gebriel) no asεm"},{"SurahNumber":69,"VerseNumber":41,"Text":"Na εnnyε ͻdwomtoni asεm. Mogyidie a εwͻ mu no sua"},{"SurahNumber":69,"VerseNumber":42,"Text":"Na εnnyε ntafowayifoͻ nso kasaa, - εho adwen a modwen no sua"},{"SurahNumber":69,"VerseNumber":43,"Text":"(Qur’aan) yε Adiyisεm a efiri Abͻdeε nyinaa Wura Nyankopͻn no hͻ"},{"SurahNumber":69,"VerseNumber":44,"Text":"Sε anka (Nkͻmhyεni) abͻ netrim aka atorͻsεm bi ato Yεn so a"},{"SurahNumber":69,"VerseNumber":45,"Text":"Anka Y’asͻ ne mu wͻ nensa nifa"},{"SurahNumber":69,"VerseNumber":46,"Text":"Na Y’atwa n’akoma nkomena mu afri ne ho"},{"SurahNumber":69,"VerseNumber":47,"Text":"Na momu biara nnihͻ a, anka obetumi asi Yεn neho kwan"},{"SurahNumber":69,"VerseNumber":48,"Text":"Nokorε sε (Qur’aan) yε Afutusεm ma Nyame-surofoͻ no"},{"SurahNumber":69,"VerseNumber":49,"Text":"Na nokorε sε, Yenim yie sε, momu binom wͻ hͻ a wͻ’nnye nnie"},{"SurahNumber":69,"VerseNumber":50,"Text":"Nokorɛ sɛ (Qur’aan) yε akomasεeε ma boniayεfoͻ no"},{"SurahNumber":69,"VerseNumber":51,"Text":"Ampa nso sε, εno ne Nokorε pefee no"},{"SurahNumber":69,"VerseNumber":52,"Text":"Enti bͻ wo Wura Nyankopͻn Kεseε no abodin"},{"SurahNumber":70,"VerseNumber":1,"Text":"Obisafoͻ bi abisa fa asotwee a εrebesi –"},{"SurahNumber":70,"VerseNumber":2,"Text":"Ama boniayεfoͻ no a, enni obi a obesi ho kwan no ho asεm"},{"SurahNumber":70,"VerseNumber":3,"Text":"(Saa asotwee no) firi Sorokͻ akwan Wura Nyankopͻn no hͻ"},{"SurahNumber":70,"VerseNumber":4,"Text":"Soro abͻfoͻ ne Honhom no (Gabriel) de dakoro fro kͻ Nehͻ a nensusueε yε (wiase nsusueε) mfie mpem aduonum"},{"SurahNumber":70,"VerseNumber":5,"Text":"Enti (Nkͻmhyεni), si aboterε, aboterε pa (a yaw die anaa apenesie biara nni ho)"},{"SurahNumber":70,"VerseNumber":6,"Text":"Nokorε sε wͻ’hunu (asotwee) no wͻ akyirikyiri"},{"SurahNumber":70,"VerseNumber":7,"Text":"Ɛna Yε’nso Yε’hunu no sε abεn"},{"SurahNumber":70,"VerseNumber":8,"Text":"Ɛda a ͻsoro bεyε sε yaawa a ananee"},{"SurahNumber":70,"VerseNumber":9,"Text":"Na mmepͻ nso bεyε sε aboa nwii a εrehu korͻ"},{"SurahNumber":70,"VerseNumber":10,"Text":"(Saa Da no) adamfoͻ mmisa adamfoͻ (asεm)"},{"SurahNumber":70,"VerseNumber":11,"Text":"Wͻ’behu wͻn ho deε. Ɔbͻneni no bεpε mpo sε, anka saa Da no asotwee no, ͻde ne ba bεyε mpata"},{"SurahNumber":70,"VerseNumber":12,"Text":"Ne neyere ne nenua"},{"SurahNumber":70,"VerseNumber":13,"Text":"Ne nebusuani a ͻyεε no yie"},{"SurahNumber":70,"VerseNumber":14,"Text":"Ne deε εwͻ asaase so nyinaa na afei w’anya ne ho (afri asotwee no mu)"},{"SurahNumber":70,"VerseNumber":15,"Text":"Daabi, (εnyε yie saa), nokorε sε εyε Amane-hunu gya noa"},{"SurahNumber":70,"VerseNumber":16,"Text":"Ɛworͻ (onipa) tiri ho nwoma (ne nehonam wedeε no nyinaa ma ԑkͻto ne nnompe)"},{"SurahNumber":70,"VerseNumber":17,"Text":"(Egya no) refrε obi a obrekyi, na ͻdane neho fri (Nokorε no) ho kͻ"},{"SurahNumber":70,"VerseNumber":18,"Text":"Na ͻboa sika ano na ͻyε ho pεpεε (anaa ͻbͻ hoo ayεmuͻnyono)"},{"SurahNumber":70,"VerseNumber":19,"Text":"Nokorε sε, onipa suban ne sԑ, ᴐyԑ mpepreho. (Ɔpε biribiara ntεm)"},{"SurahNumber":70,"VerseNumber":20,"Text":"Sε bͻne bi to no a, na n’aba mu abu (anaasε na w’apa aba)"},{"SurahNumber":70,"VerseNumber":21,"Text":"Sε papa bi nso to no a, na w’abu n’ani agu (n’asεdeε) so"},{"SurahNumber":70,"VerseNumber":22,"Text":"Gyesε Nyamefrε foͻ no"},{"SurahNumber":70,"VerseNumber":23,"Text":"Wͻn a wͻ’kuta wͻn Nyamefrε mu daadaa no"},{"SurahNumber":70,"VerseNumber":24,"Text":"Ne wͻn a wͻn agyapadeε mu asεdeε bi a yahyehyε (sε wͻ’yi dema) wͻ mu"},{"SurahNumber":70,"VerseNumber":25,"Text":"Dema aserεfoͻ ne mmͻborͻwafoͻ no"},{"SurahNumber":70,"VerseNumber":26,"Text":"Ne wͻn a wͻ’gye Atemmuda no die"},{"SurahNumber":70,"VerseNumber":27,"Text":"Ne wͻn a wͻ’suro wͻn Wura Nyankopͻn asotwee no"},{"SurahNumber":70,"VerseNumber":28,"Text":"Efirisε, wͻn Wura Nyankopͻn asotwee no nnyε abodweε asεm koraa"},{"SurahNumber":70,"VerseNumber":29,"Text":"Ne wͻn a wͻ’hwε wͻn mmarima so yie"},{"SurahNumber":70,"VerseNumber":30,"Text":"Gyesε wͻn yere nom (nko ara so), anaasε wͻn mfenaa a wͻ’yε wͻn dea. Saa nkorͻfoͻ no deε nokorԑ sԑ wͻ’nni soboͻ biara"},{"SurahNumber":70,"VerseNumber":31,"Text":"(Na mmom) obi a obefri (mmaa a yakyerε mu) yi akyi akͻpε foforͻ no, saa nkorͻfoͻ no ne wͻn a w’ato mmara no"},{"SurahNumber":70,"VerseNumber":32,"Text":"Ne wͻn a wͻ’di nokorε wͻ nhwεsodeε a yεde ahyε wͻn nsa, san di wͻn bͻhyε soͻ"},{"SurahNumber":70,"VerseNumber":33,"Text":"Ne wͻn a wͻ’gyina pintinn di nokorε wͻ wͻn adansedie mu"},{"SurahNumber":70,"VerseNumber":34,"Text":"Ne wͻn a wͻ’hwε wͻn Nyamefrε so yie"},{"SurahNumber":70,"VerseNumber":35,"Text":"Saa nkorͻfoͻ no na wͻ’bεtena Aheman no mu wͻ animuonyam mu no"},{"SurahNumber":70,"VerseNumber":36,"Text":"Ԑdeεn na εha boniayεfoᴐ no a enti wᴐ’repere wᴐn ho ba wohͻ, atwetwe wᴐn kᴐn ahahaa wᴐn ani atwa wo ho ahyia"},{"SurahNumber":70,"VerseNumber":37,"Text":"Akuo-akuo wᴐ nifa so ne benkum soᴐ yi"},{"SurahNumber":70,"VerseNumber":38,"Text":"Enti wͻn mu nnipa biara pε sε ͻkͻ Anigyeε Aheman no mu (wͻ aberε a ͻnnyε ho adwuma)"},{"SurahNumber":70,"VerseNumber":39,"Text":"Daabi da, nokorε sε wͻ’nim adeε a Yε’bͻͻ wͻn frii mu"},{"SurahNumber":70,"VerseNumber":40,"Text":"Enti Mede Apueε ahodoᴐ no ne Atͻeε ahodoᴐ no Wura Nyankopͻn di nse sε: Nokorε, Yε’wͻ tumi"},{"SurahNumber":70,"VerseNumber":41,"Text":"Sε Yε’sesa wͻn de wͻn a wͻ’yε kyεn wͻn bεhyε wͻn anan mu, na εno ntumi mmu mfa yεn so, (anaasε εnnyε den mma Yεn)"},{"SurahNumber":70,"VerseNumber":42,"Text":"Enti (Nkͻmhyεni), wodeε gyae wͻn ma wͻ’nkeka wͻn nsεm hunu no, na wͻ’ni agorͻ nkosi sε wͻ’behyia wͻn Da a y’ahyε wͻn ho bͻ no"},{"SurahNumber":70,"VerseNumber":43,"Text":"Ɛda no a wͻ’de ahoͻherε bepue afri adakamena mu, na wᴐ’bԑyԑ tesε deε wͻ’rekͻ faako a wͻn anidaasoͻ bi wͻ no"},{"SurahNumber":70,"VerseNumber":44,"Text":"Wͻn ani bewu, na animguaseε bεmene wͻn. Saa Da no na yahyε wͻn ho bᴐ no"},{"SurahNumber":71,"VerseNumber":1,"Text":"Nokorε sε Yε’somaa Noa maa no kͻͻ nenkorͻfoͻ hͻ. (Yε’ka kyerεε no) sε: “Bͻ wo nkorͻfoͻ no kͻkͻ ansa na asotwee yaaya no aba wͻn so"},{"SurahNumber":71,"VerseNumber":2,"Text":"(Noa) kaa sε: ”Menkorͻfoͻ meyε kͻkͻbͻni pefee ma mo"},{"SurahNumber":71,"VerseNumber":3,"Text":"Sε: “Monsom Nyankopͻn na monsuro no, na monyε sotie ma me"},{"SurahNumber":71,"VerseNumber":4,"Text":"(Sε moyε saa a) Ɔde mobͻne no mu bi bεkyε mo, na W’ama mo εberε akosi εberε a yahyε ato hͻ no. Nokorε sε Onyankopͻn berε no so a, yenntu nnhyε da, sε anka monim a"},{"SurahNumber":71,"VerseNumber":5,"Text":"(Noa) kaa sε: ”Me Wura (Nyankopͻn) m’afrε me nkorͻfoͻ no anadwo ne adekyeε mu"},{"SurahNumber":71,"VerseNumber":6,"Text":"Nanso mefrε no nnyε nkͻsoͻ biara mma wͻn, na mmom dwanee na wͻ’redwanee"},{"SurahNumber":71,"VerseNumber":7,"Text":"Ԑberε biara a mεfrε wͻn sεdeε Wode wͻn bͻne bεkyε wͻn no, wͻ’de wͻn nsa teaa sisi wͻn aso, de wͻn ntoma katakata wͻn ho, na wͻ’tͻ kͻ (bͻne) so, na wͻ’yε akεsesεm yε ahomasoͻ papaapa"},{"SurahNumber":71,"VerseNumber":8,"Text":"Afei m’atea mu afrε wͻn pefee mu"},{"SurahNumber":71,"VerseNumber":9,"Text":"M’asan akasa akyerε wͻn wͻ badwa mu, asan akasa akyerε wͻn wͻ kokoa mu"},{"SurahNumber":71,"VerseNumber":10,"Text":"M’aka akyerε wͻn sε: “Monsrε mo Wura Nyankopͻn hͻ bͻnefakyε; nokorε sε, Ɔne Bͻnefakyε Hene"},{"SurahNumber":71,"VerseNumber":11,"Text":"Ɔbεma nsuo atͻ fri soro ama no abu mo so"},{"SurahNumber":71,"VerseNumber":12,"Text":"Na W’ama mo ahonyadeε (anaa sika) ne mma pii, na W’ama mo anya mfuo, na W’ama mo nsubͻnten"},{"SurahNumber":71,"VerseNumber":13,"Text":"Ɛdeεn na εha mo a enti monhwehwε nkͻsoͻ ne kεseyε wͻ Nyankopͻn hͻ"},{"SurahNumber":71,"VerseNumber":14,"Text":"Ampa sε Ɔnam akwan hodoͻ so na abͻ mo"},{"SurahNumber":71,"VerseNumber":15,"Text":"Monhunuu sεdeε Nyankopͻn asi abͻ ͻsoro nson a, εtoatoa soͻ"},{"SurahNumber":71,"VerseNumber":16,"Text":"Ɛna W’ayε bosome no nhyerεnee wͻ mu, εna W’ayε awia no nso kanea"},{"SurahNumber":71,"VerseNumber":17,"Text":"Nyankopͻn na W’ama mo afifi mfifiriε pa wͻ asaase no soͻ"},{"SurahNumber":71,"VerseNumber":18,"Text":"Afei Ɔbεma mo asan akͻ asaase no mu, na W’ama mo apue pue paa (wͻ Atemmuda)"},{"SurahNumber":71,"VerseNumber":19,"Text":"Nyankopͻn na W’ayε asaase de asε hͻ atrε mu ama mo"},{"SurahNumber":71,"VerseNumber":20,"Text":"Sεdeε mobεnante emu akwan a, εtrε no soͻ"},{"SurahNumber":71,"VerseNumber":21,"Text":"Noa kaa sε: “Me Wura Nyankopͻn, nokorε sε, wͻ’ate me so atua, na wͻ’di obi a n’agyapadeε ne ne mma mmfa nkͻsopa bi mma no, gyesε berεguo no akyi"},{"SurahNumber":71,"VerseNumber":22,"Text":"Na wͻn abͻ pͻ kεseε bi paa"},{"SurahNumber":71,"VerseNumber":23,"Text":"Wͻ’ka sε: “Monhwε na moanyae mo anyame no (som); Monhwε na monnyae ‘Wadda’ anaa ‘Suwaa-a’ anaa ‘Yaguusa’ εne ‘Ya’uuqa’ εne ‘Nasra’ (som da)"},{"SurahNumber":71,"VerseNumber":24,"Text":"Nokorε sε, wͻn ayera nnipa pii; na abͻneεfoͻ no deε (Awurade), εmma wͻn nnya nkͻsoͻ biara, na mmom ma wͻ’nyera anna ma wͻnsopa"},{"SurahNumber":71,"VerseNumber":25,"Text":"Wͻn bͻne nti nsuo faa wͻn na wͻ’bεsan nso akͻ Amanehunu gyem, na wͻ’nnya ͻboafoͻ wͻ Nyankopͻn akyi"},{"SurahNumber":71,"VerseNumber":26,"Text":"Noa kaa sε: “Me Wura Nyankopͻn, ennya boniayεfoͻ no mu biara wͻ asaase no so"},{"SurahNumber":71,"VerseNumber":27,"Text":"Efrisε, sε Wogyae wͻn a, wͻ’bεyera Wonkoa no; na abͻnefoͻ boniayεfoͻ nko ara na wͻ’bεwo wͻn"},{"SurahNumber":71,"VerseNumber":28,"Text":"Me Wura Nyankopͻn, fa mene m’awofoͻ ne obiara a, ͻde gyidie bewura me fie ha, ne agyidiefoͻ mmarima ne agyidiefoͻ mmaa bͻne kyε yεn. Na abͻnefoͻ no deε εmma wͻ’nnya nkͻsoͻ, na mmom ma wͻ’nsopa"},{"SurahNumber":72,"VerseNumber":1,"Text":"(Nkͻmhyεni), ka sε: “Yayi akyerε me sε, Jinn fekuo bi tiee (Qur’aan yi mu nsεm na wͻ’kͻeε no), wͻ’ka kyerεε (wͻn nkorͻfoͻ) sε: ”Nokorε sε, y’ate akenkan bi a εyε nwanwa"},{"SurahNumber":72,"VerseNumber":2,"Text":"Ɛkyerε kwan kͻ kwan tenenee no so, enti yε’deε y’agye adi, na yεnnfa obiara mmata ye’Wura Nyankopͻn ho (nnsom no)"},{"SurahNumber":72,"VerseNumber":3,"Text":"Nokorε sε, Ɔne ye’Wura (Nyankopͻn), Animuonyam Hene a Netumi korͻn no, Onni yere na Onni ba nso"},{"SurahNumber":72,"VerseNumber":4,"Text":"Nokorɛ sɛ nkwaseafoͻ bi a εwͻ yεn mu no twa nkontompo a εborosoᴐ paa deto Nyankopͻn so"},{"SurahNumber":72,"VerseNumber":5,"Text":"Yε’deε na yε’dwen sε, onipa ne Jinn ntumi ntwa nkontompo nnto Nyankopͻn so"},{"SurahNumber":72,"VerseNumber":6,"Text":"Nokorε sε, mmarima no bi wͻ nnipa mu a, wͻ’hwehwε ntwitwageε firi Jinn mmarima no mu bi hͻ, enti wͻ’ma (nnipa no) tͻkͻso di nsεmmͻne"},{"SurahNumber":72,"VerseNumber":7,"Text":"Nokorε sε, wᴐ’dwen sεdeε mo (nnipa no mu bi) dwen sε Nyankopͻn nnsoma (ᴐsomafoͻ) biara no"},{"SurahNumber":72,"VerseNumber":8,"Text":"Nokorε sε, na yεrehwehwε (kwan) sε, yεbeduru ͻsoro hͻ (akͻtie adwen a, εhͻfoͻ no refa), nanso yehunuu sε, awεnfoͻ ahoͻdenfoͻ ne ogya tanaa ayε hͻ mma"},{"SurahNumber":72,"VerseNumber":9,"Text":"Na anka yεkͻtena (ͻsoro) tenabea no mu baabi sεdeε yεbεtie (ͻsoro asafo no adwen a, wͻ’refa). Na seesei deε obi a (ͻbεkͻ hͻ) akotie no, ͻbεkͻ akͻto ogya tanaa a εretwεn no"},{"SurahNumber":72,"VerseNumber":10,"Text":"Nokorε nso sε yɛ’nnnim sε bͻne na Ɔrehwehwε ama asaase so foͻ, anaasε ͻkwan kyerε bi na wͻn Wura Nyankopͻn rehwehwε ama wͻn"},{"SurahNumber":72,"VerseNumber":11,"Text":"Nokorε sε yεn mu bi yε apapafoͻ, na ebinom nso nte saa, yegu ahodoͻ a yε’nam akwan sononko-sononko"},{"SurahNumber":72,"VerseNumber":12,"Text":"Yenim yie sε, yenntumi nwane Nyankopͻn wͻ asaase yi so, na yenntumi nso nntu nwane no (wͻ ewiem)"},{"SurahNumber":72,"VerseNumber":13,"Text":"Enti εberε a yε’tee tenenee no ho asεm no, yε’gye dii. Na obi a ͻbεgye Nyankopͻn adie no, onsuro papa ho asisie (sε ne papa so bεteε), anaa bͻne nso ho asisie (sε yεde bͻne a ͻnyͻeε bεma no)"},{"SurahNumber":72,"VerseNumber":14,"Text":"Yεn mu bi yε Muslimifoͻ, εna yεn mu bi nso ayera anaa wͻn amane afri kwan tenenee no soͻ. Enti obi a ͻbεyε Muslim aberε ne ho ase (ama Nyankopͻn) no, saa nkorͻfoͻ no na wᴐn afa tenenee kwan no"},{"SurahNumber":72,"VerseNumber":15,"Text":"Na mmom ayerafoͻ no deε wͻ’ne Amane-hunu gya no nnyentia no"},{"SurahNumber":72,"VerseNumber":16,"Text":"Sε wͻ’regyina pintinn wͻ ͻkwan tenenee no so a, anka Yε’bεma wͻn nsuo anom ama abu (wͻn) so"},{"SurahNumber":72,"VerseNumber":17,"Text":"Sεdeε Yε’de bεyε wͻn nsͻhwε. Na obi a ͻbεtwe ne ho afri ne Wura Nyankopͻn Afutusεm no ho no, Ɔbεma no akͻ asotwee kεseε paa mu"},{"SurahNumber":72,"VerseNumber":18,"Text":"Nokorε sε, Nyamefrε bea biara wͻ Nyankopͻn, enti monhwε na moannsu anfrε obiara (wͻ hͻ) ka Nyankopͻn nko ara ho"},{"SurahNumber":72,"VerseNumber":19,"Text":"Nokorε sε, εberε a Nyankopͻn akoa (Muhammad) gyina hͻ rebͻ mpae sufrε no no, εkaa kakraabi sε anka (Jinnfoͻ no) kͻkyere guu no so wͻ akͻnkͻn so"},{"SurahNumber":72,"VerseNumber":20,"Text":"(Nkͻmhyεni), ka sε: “Medeε me Wura Nyankopͻn na mesu frε no, na mennfa biribi mmata ne ho “"},{"SurahNumber":72,"VerseNumber":21,"Text":"Ka sε: “Medeε menni bͻne anaasε papa so tumi bi dema mo’’"},{"SurahNumber":72,"VerseNumber":22,"Text":"Ka sε: “Obiara nntumi nnye me mfiri Nyankopͻn nsam, na mefri n’akyi nso a mennya dwanekͻ bea"},{"SurahNumber":72,"VerseNumber":23,"Text":"Mmom (m’adwuma nesε) mεbͻ nsεm a efiri Nyankopͻn hͻ no ho dawuro. Enti obi a ͻbεte Nyankopͻn ne Ne Somafoͻ no so atua no, nokorε sε, ͻwͻ Amanhunu gya a, ͻbεtena mu afe bͻͻ"},{"SurahNumber":72,"VerseNumber":24,"Text":"(Abosomsomfoͻ no de asoͻden saa ara) kͻpem εberε a, wͻ’behunu deε yahyε wͻn ho bͻ no, εhͻ na wͻ’behunu obi a n’aboafoͻ nni ahoͻden na (wͻn) dodoͻ nso yε kakraabi"},{"SurahNumber":72,"VerseNumber":25,"Text":"(Nkͻmhyεni), ka sε: “Medeε mennim sε deε yahyε mo ho bͻ no abεn, anaasε me Wura Nyankopͻn de bεhyε εberε tenten bi"},{"SurahNumber":72,"VerseNumber":26,"Text":"Ahuntasεm mu Nimdefoͻ (Nyame), Ɔnna N’ahuntasεm adi nnkyerε obiara"},{"SurahNumber":72,"VerseNumber":27,"Text":"Gyesε Ɔsomani a W’ayi no. Nokorε sε, Ɔma Awεnfoͻ di n’anim ne n’akyi"},{"SurahNumber":72,"VerseNumber":28,"Text":"Sεdeε Obεhunu sε ampa, wͻ’abͻ wͻn Wura Nyankopͻn asεm no ho dawuro. (Ne nimdeε) atwa deε εwͻ wͻn hͻ no (nyinaa) ho ahyia, na Wakan biribiara nso dodoͻ, (anaasε Onim biribiara dodoͻ)"},{"SurahNumber":73,"VerseNumber":1,"Text":"Wo a wode bomo anaa ntoma akata wo ho"},{"SurahNumber":73,"VerseNumber":2,"Text":"Sͻre anadwo (bͻ mpaeε), na fa (εberε) kakraabi (da gye wa’home)"},{"SurahNumber":73,"VerseNumber":3,"Text":"Fa anadwo no mu fa (bͻ mpaeε), anaasε te (εberε) no so kakra"},{"SurahNumber":73,"VerseNumber":4,"Text":"Anaasε fa (εberε no) bi ka ho; na fa ntooboaseε kenkan Qur’aan no sεdeε efata ma ԑho nte"},{"SurahNumber":73,"VerseNumber":5,"Text":"Nokorε sε, Yε’de asεm a, emu yε duro paa bεma wo"},{"SurahNumber":73,"VerseNumber":6,"Text":"Nokorε sε, anadwo berε mpaebͻ (Tahajud) no emu yε du, etu awͻse, na εma asεm no nso kͻ (onipa no mu) anaasε εma no te asεm no ase yie"},{"SurahNumber":73,"VerseNumber":7,"Text":"Nokorj sj adekyej (berj) mu no,wo wc dwumadie pii"},{"SurahNumber":73,"VerseNumber":8,"Text":"Na bͻ wo Wura Nyankopͻn abodin, na fa woho ma no kora-kora-kora"},{"SurahNumber":73,"VerseNumber":9,"Text":"Apueε ne Atͻeε Wura ne no, Awurade foforͻ biara nnihͻ ka ne ho, enti fa no yε wo Kyitaafoͻ"},{"SurahNumber":73,"VerseNumber":10,"Text":"Na si aboterε wͻ deε wͻ’rekeka no ho, na fa kwan pa so twe wo ho fri wͻn ho"},{"SurahNumber":73,"VerseNumber":11,"Text":"Na gyae Mene wͻn a, wͻ’fa no atorᴐsԑm no, wͻn a wͻ’anya wͻn ho no; na wodeε to wobo ase ma wͻn kakra"},{"SurahNumber":73,"VerseNumber":12,"Text":"Nokorε sε, Yεn hͻ na dadewεnfoͻ ne Amanehunu gya wͻ"},{"SurahNumber":73,"VerseNumber":13,"Text":"Ɛne aduane a, ehia anaa etwi (onipa mene mu) ne asotwee a εyε ya paa (no nso wͻ)"},{"SurahNumber":73,"VerseNumber":14,"Text":"Ɛda no a asaase ne mmepͻ bεwoso nwoso kεseε no, mmepͻ no bεyε sε anwea a yaboa ano na εredwirie"},{"SurahNumber":73,"VerseNumber":15,"Text":"Nokorε sε, Y’asoma Ɔsomafoͻ aba monkyεn a ͻrebedi moho adanseε, sεdeε Yε’somaa Ɔsomafoͻ (Mose) kͻͻ Farao hͻ no"},{"SurahNumber":73,"VerseNumber":16,"Text":"Nanso Farao yεε asoͻden tiaa Ɔsomafoͻ (Mose), enti Yε’sͻͻ no mu nsͻdene"},{"SurahNumber":73,"VerseNumber":17,"Text":"Sε moannye Ɛda a εbεma nkͻdaa afu dwono no anni a, sεn na mobesi abͻ moho ban (wͻ saa Da no a)"},{"SurahNumber":73,"VerseNumber":18,"Text":"Ɔsoro besunsuan asin-asin wͻ mu no? Nyankopͻn bͻhyε deε εyε hͻ"},{"SurahNumber":73,"VerseNumber":19,"Text":"Nokorε sε, woi yε Afutusεm, enti obi a ͻpε no ͻnfa kwan a εkͻ ne Wura Nyankopͻn hͻ no so"},{"SurahNumber":73,"VerseNumber":20,"Text":"Wo Wura Nyankopͻn Nim yie sε, εkame ayε sε, wosͻre de anadwo no mu nkyεmu mmiεnsa mu mmienu bͻ mpaeε. Ɛtͻ dabi nso a, wokyε (anadwo no) mu mmienu; (εtͻ dabi nso a) woyi anadwo no nkyεmu mmiεnsa no mu baako (debͻ mpaeε), wͻn a wͻ’ka woho no mu bi nso saa ara. Nyankopͻn na Osusu adesaeε ne adekyeε. Onim sε monntumi nnsese, enti Wahu mo mmͻbͻ. Enti monkenkan Qur’aan no mu deε εyε mmrε (ma mo). Onim yie sε ayarefoͻ wͻ mo mu, ebinom nso tu kwan wͻ asaase no so kͻ hwehwε Nyankopͻn adom, ebinom nso reko wͻ Nyankopͻn kwan so. Enti monkenkan (Qur’aan no) mu deε εyε mmrε; na monfrε Nyame wͻ nebrε mu, na monyi Zaka, na momͻ Nyankopͻn bosea a εyε bosea pa. Adepa biara a mobεyε ato moanim no, monsa bεka no wͻ Nyankopͻn hͻ; εno na εyε paa na εno nso ne akatua a εsom boͻ. Na monsrε Nyankopͻn hͻ bͻnefakyε; nokorε sε Ɔne Bͻnefakyε Hene, Ɔne Mmͻborͻhunufoͻ Hene"},{"SurahNumber":74,"VerseNumber":1,"Text":"Wo a ntoma kata wo ho"},{"SurahNumber":74,"VerseNumber":2,"Text":"Sͻre na bͻ (amanfoͻ) kͻkͻ"},{"SurahNumber":74,"VerseNumber":3,"Text":"Na kamfo wo Wura (Nyankopͻn) kεseyε, (anaa da wo Wura Nyame kɛseyɛ adi)"},{"SurahNumber":74,"VerseNumber":4,"Text":"Na di w’ataadeε ni"},{"SurahNumber":74,"VerseNumber":5,"Text":"Na twe wo ho fri (abosomsom) fii ho"},{"SurahNumber":74,"VerseNumber":6,"Text":"Na εnnyε adͻeε bi na εnhwehwε (wiase) mfasoͻ"},{"SurahNumber":74,"VerseNumber":7,"Text":"Na si aboterε ma wo Wura Nyankopͻn"},{"SurahNumber":74,"VerseNumber":8,"Text":"Nasε yεbͻ Totorobεnto no mu a"},{"SurahNumber":74,"VerseNumber":9,"Text":"Saa Da no bεyε Ɛda a, εyε den"},{"SurahNumber":74,"VerseNumber":10,"Text":"(Saa da no) εnyε mmrε mma boniayεfoͻ no (koraa)"},{"SurahNumber":74,"VerseNumber":11,"Text":"Gyae obi a Menko ara na Mebͻͻ no no ma Me"},{"SurahNumber":74,"VerseNumber":12,"Text":"Na Mama no ahonya ama abu soͻ"},{"SurahNumber":74,"VerseNumber":13,"Text":"Ɛne mma mmarima a wͻ’tete ne ho"},{"SurahNumber":74,"VerseNumber":14,"Text":"Ɛna M’ayε asetena mu nso bͻkͻͻ ama no"},{"SurahNumber":74,"VerseNumber":15,"Text":"Afei ͻsan hwehwε mpo sε Menfa bi nka ne ho"},{"SurahNumber":74,"VerseNumber":16,"Text":"Daabi da, Nokorε sε, ͻko tia Yεn Nsεm no papaapa"},{"SurahNumber":74,"VerseNumber":17,"Text":"Mԑma mmusuo kεseε bi afro no"},{"SurahNumber":74,"VerseNumber":18,"Text":"Nokorε sε, w’adwen, εna w’abͻ pͻ (bͻne)"},{"SurahNumber":74,"VerseNumber":19,"Text":"Due nka no, sεdeε osi bͻͻ pͻ bͻne no"},{"SurahNumber":74,"VerseNumber":20,"Text":"Due nka no bio, sεdeε osi bͻͻ pͻ bͻne no"},{"SurahNumber":74,"VerseNumber":21,"Text":"Afei ͻhwεε (ne ho hyiae)"},{"SurahNumber":74,"VerseNumber":22,"Text":"Afei omunae, εna ͻkaa n’ani ntͻn sii soͻ"},{"SurahNumber":74,"VerseNumber":23,"Text":"Afei ͻdanee ne ho na ͻyεε ahomasoͻ"},{"SurahNumber":74,"VerseNumber":24,"Text":"Afei ͻkaa sε: “ Woi nnyε hwee, na mmom tetefoͻ no ntafowa"},{"SurahNumber":74,"VerseNumber":25,"Text":"Woi nnyε hwee, na mmom nipa kasaa’’"},{"SurahNumber":74,"VerseNumber":26,"Text":"Mede no bewura Amanehunu gya Saqara no mu"},{"SurahNumber":74,"VerseNumber":27,"Text":"Na εdeεn na εbεkyerε wo sεdeε Amane-hunu gya Saqara no siteε"},{"SurahNumber":74,"VerseNumber":28,"Text":"Ennyae obi (wͻ aberε a εnnsεe no), na εnnfa obi nso ho nnkyε no"},{"SurahNumber":74,"VerseNumber":29,"Text":"Ɛhye onipa honam sesa no bͻ no biri tumm"},{"SurahNumber":74,"VerseNumber":30,"Text":"(Soro abͻfoͻ) du nkron na wͻ’hwε soͻ"},{"SurahNumber":74,"VerseNumber":31,"Text":"Soro abͻfoͻ na Ya’yε wͻn Amanhunu gya no so hwεfoͻ; na Ya’yε wͻn dodoͻ (dunkron no,) sεdeε εbεyε suntidua ama wͻn a wͻ’nnye nnie no; na εbεma wͻn a y’ama wͻn Nyame-som ho Nwoma no gyidie asi pi, na gyidie foforͻ bεsan abεka wͻn a wͻ’agye adie no gyidie ho, na wͻn a yε’maa wͻn Nyamesom ho Nwoma no ne agyidiefoͻ no akoma nnhinhim, na afei wͻn a yadeε wͻ wͻn akoma mu no, ne wͻn a wͻ’nnye nnie no bεka sε: ‘’Ɛdeεn na Nyankopͻn de saa mfatoho yi repε akyerε?’’ Saa ara na Nyankopͻn yera obi a Ɔpε, εna Ɔkyerε obi a Ɔpε nso kwan. Obiara nnim wo Wura Nyankopͻn Asraafoͻ no, (anaa wͻn dodoͻ), gyesε Ɔno ara. Woi yε Afutusεm dema adasamma"},{"SurahNumber":74,"VerseNumber":32,"Text":"Daabi, Mede bosome"},{"SurahNumber":74,"VerseNumber":33,"Text":"Ne anadwo, εberε a εbεdane neho (akͻ)"},{"SurahNumber":74,"VerseNumber":34,"Text":"Ne Anͻpa, εberε a animu bεteteε no di nse sε"},{"SurahNumber":74,"VerseNumber":35,"Text":"Nokorε, (Amanehunu gya no) yε (mmusuo) akεseε no mu baako"},{"SurahNumber":74,"VerseNumber":36,"Text":"Ɛyε kͻkͻbͻ dema adasamma"},{"SurahNumber":74,"VerseNumber":37,"Text":"(Ɛyε kͻkͻbͻ) dema momu obi a ͻpεsε onya nkͻsoͻ anaasε ͻka akyire"},{"SurahNumber":74,"VerseNumber":38,"Text":"Yε’de onipa biara kraa asi awowa ama (ͻno ara) n’adwuma a odiiε"},{"SurahNumber":74,"VerseNumber":39,"Text":"Mmom nifa so foͻ no deε"},{"SurahNumber":74,"VerseNumber":40,"Text":"Wͻn wͻ Aheman mu rebisa"},{"SurahNumber":74,"VerseNumber":41,"Text":"Abͻneεfoͻ no sε"},{"SurahNumber":74,"VerseNumber":42,"Text":"“Ɛdeεn na εde mo kͻͻ Amane hunu gya no mu?”"},{"SurahNumber":74,"VerseNumber":43,"Text":"Wͻ’bεka sε: ”Na yεnnka wͻn a wͻ’frε Nyame no ho"},{"SurahNumber":74,"VerseNumber":44,"Text":"Afei na yεnnka wͻn a, wͻ’ma ahiafoͻ biribi die no ho"},{"SurahNumber":74,"VerseNumber":45,"Text":"Na yεka ahohwifoͻ no ho ne wͻn ka nsεm hunu"},{"SurahNumber":74,"VerseNumber":46,"Text":"Na yεnnnye Atemmuda no nni"},{"SurahNumber":74,"VerseNumber":47,"Text":"Kͻpem sε, (owuo a) εda biribiara adi pefee no bεtoo yεn.’’"},{"SurahNumber":74,"VerseNumber":48,"Text":"Enti (saa nkorͻfoͻ no), otwitwagyeni biara ntwitwagyeε ho mma mfasoͻ mma wͻn"},{"SurahNumber":74,"VerseNumber":49,"Text":"Na deεn na εha wͻn a, enti wͻ’retwe wͻn ho afiri Afutusεm no ho a"},{"SurahNumber":74,"VerseNumber":50,"Text":"W’ayε (wͻn ho) sε mfunumuu a, wabͻhu"},{"SurahNumber":74,"VerseNumber":51,"Text":"a wᴐ’redwane gyata"},{"SurahNumber":74,"VerseNumber":52,"Text":"Daabi, wͻn mu nipa biara pεsε yεnto nkrataa (a, obiara din wͻ nedeε soͻ) nhwete ma no"},{"SurahNumber":74,"VerseNumber":53,"Text":"Hwε, Daabi da, (saa nkorͻfoͻ no) nnsuro Daakye (Atemmuda) no"},{"SurahNumber":74,"VerseNumber":54,"Text":"Daabi, Qur’aan yε Afutusεm"},{"SurahNumber":74,"VerseNumber":55,"Text":"Enti obi a ͻpε no ͻnfa ntu ne ho fo"},{"SurahNumber":74,"VerseNumber":56,"Text":"Nanso wͻ’nnfa nntu wͻn ho fo, gyesε Nyankopͻn pε; Ɔno ne Obi a εsεsε yesuro no, na yε’yε Neho ahwεyie, na Ɔno ne Obi a Ɔde bͻne kyε"},{"SurahNumber":75,"VerseNumber":1,"Text":"Mede Owusͻreε Da no di nse"},{"SurahNumber":75,"VerseNumber":2,"Text":"Mesan de (gyidieni) kraa a ᴐbᴐ ne ho soboᴐ (wͻ bͻne bi a w’ayε ho anaa papa bi a w’annyε ho) di nse"},{"SurahNumber":75,"VerseNumber":3,"Text":"Enti onipa dwen sε, Yε’moaboa ne nnompe ano (nnyane no mmu no atεn)"},{"SurahNumber":75,"VerseNumber":4,"Text":"Daabi, Yε’wͻ tumi sε nensa teaa ano no (mpo) Yε’yε no pεpεεpε"},{"SurahNumber":75,"VerseNumber":5,"Text":"Nanso onipa pε sε ͻkͻso yε bͻne kͻ n’anim"},{"SurahNumber":75,"VerseNumber":6,"Text":"Obisa (dedi fεw) sε: “Ɛberε bεn ne Owu-sͻreε Da no?”"},{"SurahNumber":75,"VerseNumber":7,"Text":"Sε aniwa so te nyinam"},{"SurahNumber":75,"VerseNumber":8,"Text":"Na bosome yε tumm (anaasε bosome hwere nenhyerԑnee)"},{"SurahNumber":75,"VerseNumber":9,"Text":"Na yεka Awia ne Bosome bom a"},{"SurahNumber":75,"VerseNumber":10,"Text":"Saa Da no onipa bεka sε: ”Dwane kͻbea wͻ hen?”"},{"SurahNumber":75,"VerseNumber":11,"Text":"Daabi, dwane kͻbea biara nni hͻ"},{"SurahNumber":75,"VerseNumber":12,"Text":"Saa Da no, wo Wura Nyankopͻn hͻ nko ara ne Ahomegye bea"},{"SurahNumber":75,"VerseNumber":13,"Text":"Saa Da no, yε’bεbͻ onipa adwuma a, odi too n’anim ne deε εkaa akyire (a obuu n’ani guu soᴐ) ho amaneε"},{"SurahNumber":75,"VerseNumber":14,"Text":"Aane, onipa no ara nim neho"},{"SurahNumber":75,"VerseNumber":15,"Text":"Ɔpa kyεw mpo a, (ne kyεw pa no ho mma mfasoͻ biara)"},{"SurahNumber":75,"VerseNumber":16,"Text":"(Nkͻmhyεni), εnnanedane wo kεterεma mmpere Adyisεm no ho (sε wo werε befri nti)"},{"SurahNumber":75,"VerseNumber":17,"Text":"Nokorε sε, Yεn na (Qur’aan no) anoboa, εnesε (yεbεkyerε wo) n’akenkan no da Yεnsoͻ"},{"SurahNumber":75,"VerseNumber":18,"Text":"Enti sε Yε’rekenkan (kyerε wo a), di akenkan no akyi"},{"SurahNumber":75,"VerseNumber":19,"Text":"Afei nekyerεkyerεmu no nso Yε’so na εda (sε Yε’kyerεkyerε mu kyerε woͻ)"},{"SurahNumber":75,"VerseNumber":20,"Text":"Daabi, Nanso mopε seesei wiase (asetena) yi"},{"SurahNumber":75,"VerseNumber":21,"Text":"Na mobu moani gu Daakye deε no so"},{"SurahNumber":75,"VerseNumber":22,"Text":"Saa Da no ebinom anim bεhyerεn"},{"SurahNumber":75,"VerseNumber":23,"Text":"Ahwε wͻn Wura Nyankopͻn"},{"SurahNumber":75,"VerseNumber":24,"Text":"Saa Da no ebinom nso anim bemuna kusuu"},{"SurahNumber":75,"VerseNumber":25,"Text":"(Saa nkorͻfoͻ no) adwen sε mmusuo kεseε bi reba wͻn so"},{"SurahNumber":75,"VerseNumber":26,"Text":"Aane, Sε (nkwa no) duru (owufoͻ no) mene mu a"},{"SurahNumber":75,"VerseNumber":27,"Text":"Wͻ’ka sε: “Hwan na ͻbεgye no”"},{"SurahNumber":75,"VerseNumber":28,"Text":"(Owufoͻ no) behunu sε, nokorε, ͻne (wiase) redi mpaapaemu"},{"SurahNumber":75,"VerseNumber":29,"Text":"Na (owufoͻ no refa) ma anantu ne anantu kᴐka bom"},{"SurahNumber":75,"VerseNumber":30,"Text":"Saa Da no wo Wura Nyankopͻn hͻ na yεka kͻ"},{"SurahNumber":75,"VerseNumber":31,"Text":"Enti (boniayεni no) annye (Qur’aan) anni, εna wannfrε Nyame nso"},{"SurahNumber":75,"VerseNumber":32,"Text":"Na mmom obuu no atorͻsεm danee n’akyi demaae"},{"SurahNumber":75,"VerseNumber":33,"Text":"Afei ͻde ahomasoͻ kunkon kͻͻ n’abusuafoͻ hͻ"},{"SurahNumber":75,"VerseNumber":34,"Text":"Due nka wo. Enti Due"},{"SurahNumber":75,"VerseNumber":35,"Text":"Due nka wo bio, Enti Due"},{"SurahNumber":75,"VerseNumber":36,"Text":"Enti onipa dwen sε yε’bεgyae no kwa"},{"SurahNumber":75,"VerseNumber":37,"Text":"Na ͻnnyε nkwa-boaa a, efiri ahobae a, ehwie anaa epue ba no mu"},{"SurahNumber":75,"VerseNumber":38,"Text":"Ansa na ͻreyε mogya-toa, εna (Nyankopͻn) bͻͻ (no) yεε (no) pεpεεpε"},{"SurahNumber":75,"VerseNumber":39,"Text":"Ɛna Ͻyεε no mmienu, ͻbarima ne ͻbaa"},{"SurahNumber":75,"VerseNumber":40,"Text":"Enti (Nyankopͻn a, ͻnam anwanwa kwan a yakyerε yi so bͻͻ onipa no), Onni tumi sε Ɔbenyane owufoͻ aba nkwa mu (bio)"},{"SurahNumber":76,"VerseNumber":1,"Text":"Nokorε sε εberε bi baa onipa so a, na ͻnnyε biribi a yεbͻ din"},{"SurahNumber":76,"VerseNumber":2,"Text":"Nokorε sε, Yε’bͻͻ onipa firi (ͻbarima ne ͻbaa) ahobae a adi afra mu sε yε’resͻ no ahwε, enti Y’ama no aso ne ani"},{"SurahNumber":76,"VerseNumber":3,"Text":"Nokorԑ sε, Y’akyerε no ͻkwan no;- Deε ͻfa so a obeyi (Nyankopͻn) ayε anaa deε ͻfa so a obeyi (Nyankopͻn) boneayε"},{"SurahNumber":76,"VerseNumber":4,"Text":"Nokorε sε, Y’asiesie dadeԑ nkͻnsͻnkͻnsͻn ne dadewεnfoͻ ne Amanehunu gya ato hͻ ama (Kaafirfoͻ) boneayεfoͻ no"},{"SurahNumber":76,"VerseNumber":5,"Text":"Ampa sε, apapafoͻ no bεnom kuruwa bi mu a, (emu nsuo no) deε yε’de afra ne ‘Kaafuur’ anaasε Kamfa"},{"SurahNumber":76,"VerseNumber":6,"Text":"Ɛyε asutire bi a Nyankopͻn nkoa no bεnom mu (nsuo), na εbεtene abu so"},{"SurahNumber":76,"VerseNumber":7,"Text":"(Saa apapafoͻ no ne wͻn a) wͻ’di wͻn bͻhyε soͻ, san suro Ɛda no a, emu bͻne trε kͻ akyirikyiri no"},{"SurahNumber":76,"VerseNumber":8,"Text":"Na wͻ’ma ohiani ne awisiaa ne deduani aduane di, εnam Nyankopͻn ho dͻ nti"},{"SurahNumber":76,"VerseNumber":9,"Text":"(Deε wͻ’ka ne sε): Yε’deε yεrema mo aduane adi de ahwehwε Nyankopͻn hͻ animuonyam; yε’nhwehwε akatua anaa aseda bi wͻ mo hͻ"},{"SurahNumber":76,"VerseNumber":10,"Text":"Efirisε, ye’suro muna ne ahokyerε Da kεseε a efri yεn Wura Nyankopͻn hͻ no"},{"SurahNumber":76,"VerseNumber":11,"Text":"Enti Onyankopͻn beyi wͻn afri saa Da no bͻne mu, ama wͻn ahyia anigyeε ne ahosεpε"},{"SurahNumber":76,"VerseNumber":12,"Text":"Aboterε a wͻ’nyaaeε no ho nti, Ɔde Aheman ne serekye (anaa kyeme) ntoma betua wͻn ka"},{"SurahNumber":76,"VerseNumber":13,"Text":"Wͻ’bεgyegye ada mu wͻ Ahennwa so wͻ (Aheman no) mu; wͻ’nnhunu awia (hyew) anaasε awͻ a ano yε den wͻ hͻ"},{"SurahNumber":76,"VerseNumber":14,"Text":"(Aheman no mu nnua no) nyunu no bεbεn akata wͻn so, na emu nnuaba no nso bεbεn wͻn paa (ama neteε ayε mmrε ama wͻn)"},{"SurahNumber":76,"VerseNumber":15,"Text":"Nkuruwa bi nso a εyε dwetε, ne senya nkuruwa betwa wͻn ho ahyia"},{"SurahNumber":76,"VerseNumber":16,"Text":"Senya nkruwaa a εhyerεn tesε dwetε. Y’asusu no pεpεεpε (sεdeε wͻ’pε no)"},{"SurahNumber":76,"VerseNumber":17,"Text":"Yε’bεma wͻn asan anom kuruwa bi a, (emu nsuo no) afradeε yε ‘Zanjabiil’ wͻ (Aheman no) mu"},{"SurahNumber":76,"VerseNumber":18,"Text":"Asutire bi wͻ (Aheman no) mu, yεfrε no ‘Salsabiil’"},{"SurahNumber":76,"VerseNumber":19,"Text":"Mmeranteε a wͻn mfie no tesε deε εteε daa bedi wͻn ho akͻneaba (asom wͻn); sε wohu (saa mmeranteε) no a wobεka sε nhwene pa bi a y’ato apetee"},{"SurahNumber":76,"VerseNumber":20,"Text":"Na sε wohwε (Aheman no mu) a, εhͻ na wohunu anigyeε ne Ahennie kεseε"},{"SurahNumber":76,"VerseNumber":21,"Text":"Wͻ’befira serekye ntoma pa a εyε ahahan-mono, εna ago; na yεde dwetε nkapo asiesie wͻn. Na wͻn Wura Nyankopͻn bεma wͻn nsu kronkron anom"},{"SurahNumber":76,"VerseNumber":22,"Text":"(Yε’bεka akyerε wͻn sε): “Nokorε, woi ne moakatua, mommͻden a mobͻeε no so aseda nie”"},{"SurahNumber":76,"VerseNumber":23,"Text":"(Nkͻmhyεni), nokorε sε, Yεn na Ye’siane Qur’aan no nkrankakra ma woͻ"},{"SurahNumber":76,"VerseNumber":24,"Text":"Enti nya aboterε fama wo Wura Nyankopͻn atemmuo no, na entie wͻn mu bͻneεni anaasε boniayεni biara"},{"SurahNumber":76,"VerseNumber":25,"Text":"Na bͻ wo Wura Nyankopͻn abodin anͻpa ne anyumerε"},{"SurahNumber":76,"VerseNumber":26,"Text":"Anadwo no mu bi nso fa w’anim butu fͻm fama no, na fa anadwo no mu berε tenten tontom no"},{"SurahNumber":76,"VerseNumber":27,"Text":"Nokorε sε, saa nkorͻfoͻ yi pε seesei (wiase asetena yi), na wͻ’bu wͻn ani gu Ɛda a emu (asεm) yε den (a εda wͻn anim) no so"},{"SurahNumber":76,"VerseNumber":28,"Text":"Yεn na Yε’bͻͻ wͻn, hyεε wͻn mpamuden; sε Yε’pε a Yε’bεsesa wͻn korakora de wͻn sεso (foforͻ) abεhyε wͻn anam mu"},{"SurahNumber":76,"VerseNumber":29,"Text":"Nokorε sε, saa (Qur’aan yi) yε afutusεm (mamo), enti obi a ͻpε no ͻnfa ͻkwan a εkͻ ne Wura Nyankopͻn hͻ no so"},{"SurahNumber":76,"VerseNumber":30,"Text":"Ԑnnyε sεdeε mopε, (na εbεyε hͻ) na mmom sεdeε Nyankopͻn pε. Nokorε, Nyankopͻn ne Onimdefoͻ, Ɔne Onyansafoͻ"},{"SurahNumber":76,"VerseNumber":31,"Text":"Ɔde obi a Ɔpε Wura N’ahummͻborͻ no mu; na abͻneεfoͻ no deε W’asiesie asotwee a εyε ya paa ato wͻn hͻ"},{"SurahNumber":77,"VerseNumber":1,"Text":"Mede mframa a, εrebͻ toatoasoͻ"},{"SurahNumber":77,"VerseNumber":2,"Text":"Na εfa mframa a ano yε den"},{"SurahNumber":77,"VerseNumber":3,"Text":"Ne (Soro abͻfoͻ a, wͻ’de nsumunaeε no) hwete kͻ meamea"},{"SurahNumber":77,"VerseNumber":4,"Text":"Ne wͻn a wͻ’paepae Nokorε ne nkontompo no mu"},{"SurahNumber":77,"VerseNumber":5,"Text":"Ne Abͻfoͻ a, wͻ’de Adiyisεm no berε Nkͻmhyεfoͻ no"},{"SurahNumber":77,"VerseNumber":6,"Text":"Deyε nyinasoͻ anaa kͻkͻbͻ no di nse sε"},{"SurahNumber":77,"VerseNumber":7,"Text":"Nokorԑ deԑ yahyԑ ho bᴐ no besi"},{"SurahNumber":77,"VerseNumber":8,"Text":"Sε Nsoromma (nhyerεnee) pepa fri hͻ"},{"SurahNumber":77,"VerseNumber":9,"Text":"Nasε ͻsoro sunsuan asin-asini"},{"SurahNumber":77,"VerseNumber":10,"Text":"Nasε mmepͻ bubu gͻsͻͻ"},{"SurahNumber":77,"VerseNumber":11,"Text":"Nasε εberε a yahyε ama Asomafoͻ no duru hͻ a"},{"SurahNumber":77,"VerseNumber":12,"Text":"Yε’de ahyε da bεn"},{"SurahNumber":77,"VerseNumber":13,"Text":"Yε’de ahyε Aseni Da (anaa nokorε ne nkontompo mpaapaamu Da no)"},{"SurahNumber":77,"VerseNumber":14,"Text":"Ԑdeεn na εbεkyerε wo sεdeε Aseni Da no (huu) siteε"},{"SurahNumber":77,"VerseNumber":15,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":16,"Text":"Y’ansεe adikanfoͻ no (a wͻ’annye annie) no"},{"SurahNumber":77,"VerseNumber":17,"Text":"Saa ara na Yε’bεma nkyirimma yi nso atoa wͻn soͻ"},{"SurahNumber":77,"VerseNumber":18,"Text":"Saa ara na Yε’deyε abͻneεfoͻ no"},{"SurahNumber":77,"VerseNumber":19,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":20,"Text":"Y’ammͻ mo amfiri nsuo a yebu no animtia mu"},{"SurahNumber":77,"VerseNumber":21,"Text":"Ɛna Yε’dehyεε bea bi a εhͻ dwoͻ (wͻ awodeε mu)"},{"SurahNumber":77,"VerseNumber":22,"Text":"Kͻpem εberε bi a yahyehyε ato hͻ"},{"SurahNumber":77,"VerseNumber":23,"Text":"Ɛna Yε’totoo no pεpεεpε. Hwε sεdeε yesi toto ntotoeε pa"},{"SurahNumber":77,"VerseNumber":24,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":25,"Text":"Yε’nyεε asaase no tenabea a εgye"},{"SurahNumber":77,"VerseNumber":26,"Text":"Ateasefoͻ ne awufoͻ"},{"SurahNumber":77,"VerseNumber":27,"Text":"Ɛna Yε’de mmepͻ atenten asisi soͻ, εna Yε’ma mo nsuo a εyε dε nom"},{"SurahNumber":77,"VerseNumber":28,"Text":"Saa Da no due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":29,"Text":"(Saa Da no, yεbεka akyerε wͻn sε): “Monkͻ deε mobuu no atorͻsεm no mu"},{"SurahNumber":77,"VerseNumber":30,"Text":"Monkͻ enyunu a, εwͻ nkorabata mmiεnsa no mu"},{"SurahNumber":77,"VerseNumber":31,"Text":"Ɛnyε enyunu, na εnyε mfasoͻ biara nso (mma wͻn) wͻ gyaframa no ho"},{"SurahNumber":77,"VerseNumber":32,"Text":"Nokorε sε, (saa gya no) turituri gyasrama a, εtesε abrosan"},{"SurahNumber":77,"VerseNumber":33,"Text":"Tesε nyoma nsikaa-nsikaa’’"},{"SurahNumber":77,"VerseNumber":34,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":35,"Text":"Saa Da no, wͻ’ntumi nnkasa,36. Na yε’mma wͻn kwan na wͻ’apa kyεw"},{"SurahNumber":77,"VerseNumber":36,"Text":"Na yε’mma wͻn kwan na wͻ’apa kyεw"},{"SurahNumber":77,"VerseNumber":37,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":38,"Text":"Mpaepae mu anaasε Aseni Da no nie, Y’aboa mo ne tetefoͻ no nyinaa ano"},{"SurahNumber":77,"VerseNumber":39,"Text":"Enti sε mowͻ pͻ bi bͻ a, εneε momͻ ntia Me"},{"SurahNumber":77,"VerseNumber":40,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":41,"Text":"Nokorε sε, Nyamesurofoͻ no wͻ enyunu mu, ne nsuo aniwa ho"},{"SurahNumber":77,"VerseNumber":42,"Text":"Ne nnuaba ahodoͻ a wͻn kͻn dͻ"},{"SurahNumber":77,"VerseNumber":43,"Text":"(Yε’bεka akyerε wͻn sε): “Dwuma (pa) a modiiε no ho nti no, monfa anigyeε nnidi na monom “"},{"SurahNumber":77,"VerseNumber":44,"Text":"Nokorε sε, saa ara na Ye’tua apapafoͻ no (dwumadi pa) no so ka"},{"SurahNumber":77,"VerseNumber":45,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":46,"Text":"(Abͻneεfoͻ), monidi, na monye moani berε tiaa bi, nokorε sε, moyε abͻneεfoͻ"},{"SurahNumber":77,"VerseNumber":47,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":48,"Text":"Sε yεkakyerε wͻn sε, momͻ momu ase (nsom Onyankopͻn) a, wͻ’mmͻ wͻn mu ase"},{"SurahNumber":77,"VerseNumber":49,"Text":"Saa Da no, due nka wͻn a wͻ’faa (Owusͻreε Da) no sε atorͻsεm no"},{"SurahNumber":77,"VerseNumber":50,"Text":"Enti (Qur’aan yi mu nsεm) akyi asεm bεn bio na wͻ’bεgye adie"}]}