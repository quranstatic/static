{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":33,"VerseNumber":31,"Text":"Teuma barangsoe lam kawan gata Taʻat seutia keupada Allah Ngon Rasul Allah lom jipubuet got Nyan pahla meuhat keu jih le leupah Dua go di jih meuteumeung pahla Kamoe seudia lom dumpeue mudah Meubri raseuki nyang that mulia"},{"SurahNumber":33,"VerseNumber":32,"Text":"Hai dumna gata inong nyang ceudah Peurumoh Nabi sit bandum gata Inong biasa laen that leupah Meunyo bit gata taplihara droe Bek peuch‘ek-ch‘ek droe ‘oh taseumeugah Meunyo leumoh that watee tamarit Di agam keubit napsu jigagah Nyang na peunyaket dalam atejih Meunapsu di jih keu buet nyang salah Teuma tamarit lagee biasa"},{"SurahNumber":33,"VerseNumber":33,"Text":"Nyang got uluwa pih bek talangkah Taduek di rumoh sinan beu teutap Tameungui meuhat bek jahiliyah Buet jahiliyah bak masa dilee Jinoe meuteuntee bandum takeubah Pubuet seumbahyang tabri ngon zakeuet Lom beu tataʻat keupada Allah Lom beu tataʻat keupada Rasul Neuh beu takabui peue nyang peurintah Mangat Neuboh dum sigala dacha Nyang le bak gata teuma le Allah Gatanyan bandum ahlul bait Nabi Neumeung peusuci gata bek salah"},{"SurahNumber":33,"VerseNumber":34,"Text":"Beuna taingat keu ayat Tuhan Hikeumah Tuhan pih le that leupah Ayat nyang geubeut di rumoh gata Bek sagai lupa teuh hai meutuah Haloh that Tuhan Neuteupue dumpeue Hana meusapeue pih na meuilah"},{"SurahNumber":33,"VerseNumber":35,"Text":"Ureueng Iseulam ngon ureueng mukmin Agam ngon inong bandum meutuah Ureueng nyang ta‘at ureueng nyang beuna Ureueng nyang saba ngon khuchu‘ leupah Geubri seudeukah ngon geupuasa Malee geujaga bek sagai salah Meunalee gopnyan that geuplihara Hana tom lupa geuingat Allah Geuseubot Tuhan sabe ureueng nyan Agam ngon inong saban that leupah Bandum ureueng nyan agam ngon inong Pahla keu gopnyan ka lIheuh Neukeubah Amponan Tuhan ka Neuseudia Pahla that raya hana ban peugah"},{"SurahNumber":33,"VerseNumber":36,"Text":"Ureueng meuiman agam ngon inong Bandum teurimong pilihan Allah Ban hukom Tuhan ngon Rasul Tuhan Bandum lageenyan han jeut meuubah Han jeut geupileh laen nibak nyan Ban hukom Tuhan ngon Rasulullah Nyang darohaka maksiet keu Tuhan Ngon Rasul Tuhan raya that salah Meuhat ureueng nyan nyata that sisat Uleh Hadharat meunan Neupeugah"},{"SurahNumber":33,"VerseNumber":37,"Text":"Yoh gata takheun bak sidroe ureueng Nyang nikmat Tuhan keu jih Neulimpah Di gata pih na nikmat teuh keu jih Nyang takheun bak jih meunoe tapeugah Gata bek tacre peurumoh gata Teuma takwa gata keu Allah Na peue nyang tasom lam ate gata Allah Taʻala teuma Neupeuhah Di gata takot keu manusia Nyang hak that gata takot keu Allah ‘Oh ban peurumoh le Zaid ka geucre Meupeukawen le ngon gata bagah Meunyo peurumoh aneuk angkat teuh Meu ka jipeulheuh nyan hana salah Meu ka cre ngon jih jeut tameukawen Bak ureueng mukmin meunan tapeugah Bek jeut keu susah dum ureueng mukmin Han jeut meukawen geupike salah Urusan Tuhan han jeut han jadi"},{"SurahNumber":33,"VerseNumber":38,"Text":"Teuma bak Nabi pih han cit salah å Peue nyang le Tuhan ka Neupeuteutap Atranyan meuhat han jeut meuubah Nyan sunnah Tuhan keu ureueng dilee Cit ka meuteuntee jeut keupeurintah Urusan Tuhan meu ka Neukada Hana kuasa soe keumeung bantah"},{"SurahNumber":33,"VerseNumber":39,"Text":"Peurintah Tuhan ureueng nyan peutroh i Hana geupiyoh geuba risalah Barangsoe lawan hana geutakot Nyang na geutakot cit sidroe Allah Cukop meu Tuhan peugot keunira Dudoe sit nyata beuna ngon salah"},{"SurahNumber":33,"VerseNumber":40,"Text":"Muhammad kon yah sidroe-droe ureueng Nyang agam-agam nyang rayek sudah Teutapi gopnyan cit Rasul Tuhan Nyang peungabesan utusan Allah Gopnyan seuneulheuh sigala Nabi Hana le Nabi peuneutop sudah Keubit roe Tuhan Neuteupue dumpeue Hana meusapeue pih na meuilah"},{"SurahNumber":33,"VerseNumber":41,"Text":"Wahe dum ureueng nyang na meuiman Taseubot Tuhan beule that leupah"},{"SurahNumber":33,"VerseNumber":42,"Text":"Takheun teuseubeh beungeh ngon seupot"},{"SurahNumber":33,"VerseNumber":43,"Text":"Keu gata rahmat Neubri le Allah Seulaweut rahmat nibak Hadharat Ngon malaikat Neuyue peurintah Lam seupot suklip Neutarek gata Neuba bak cahya nyang trang sileupah Meunyo ngon ureueng nyang na meuiman Keubit roe Tuhan Maha Pemurah"},{"SurahNumber":33,"VerseNumber":44,"Text":"Watee meureumpok gopnyan ngon Tuhan Seulamat datang laju Neupeugah Neubri ngon pahla nyang that mulia Sit ka seudia sideh Neukeubah"},{"SurahNumber":33,"VerseNumber":45,"Text":"Hai Nabi kamoe meukirem gata Keu saksi hamba beuna ngon salah Haba peusuka haba peutakot Tayue jiturot bandum peurintah"},{"SurahNumber":33,"VerseNumber":46,"Text":"Tahoi jih bandum bak jalan Tuhan Ngon izin Tuhan nyang Maha Murah Gata keuh lampu nyang trang meucahya"},{"SurahNumber":33,"VerseNumber":47,"Text":"Haba gembira teuma tapeugah Keu bandum ureueng nyang na meuiman Karonya Tuhan raya that leupah"},{"SurahNumber":33,"VerseNumber":48,"Text":"Kaphe munaphek nyan bek taikot Bek tapeuturot peue nyang jipeugah Bah jielanya gata tasaba Tawakai gata keudeh bak Allah Cukop ngon Tuhan bak tapeujok droe Laen barangsoe cit tan na ilah"},{"SurahNumber":33,"VerseNumber":49,"Text":"Hai ureueng mukmin ‘oh tameukawen Tacre inong nyan leupah that bagah Gohlom seuteuboh gata deungon jih s Teuma ateuh jih hana peue ‘iddah Hana peue jipreh ‘iddah bak gata Teuma le gata tabri hadiyah Tabri keu jihnyan peuseunang ate Beuthat tameucre bek jeut keu susah Beu jroh sama jroh watee tameucre"},{"SurahNumber":33,"VerseNumber":50,"Text":"Jinoe hai Nabi teuma lon peugah Kamoe peuhaleu inong keu gata A Peurumoh gata jeut tameunikah ó Meu ka lheuh tabri jeunamee keu jih x Nyan ka keuh jeut jih judo teuh nyang sah Atawa namiet bahgi teuh lam prang 4 Laen nibaknyan pih jeut tanikah Ngon aneuk apa aneuk abuwa Macut ngon mawa aneuk geuh nyang sah Nyang jak hijeurah dum sajan gata Meunan pih juga inong meunyerah Inong meuiman jok droe keu Nabi Meunyoe di Nabi napsu meunikah Nyan gleh keu gata kon keu gop laen Mukmin nyang laen teuma bek salah Kamoe meuteupue wajeb si mukmin Peurumoh jihnyan wajeb jipapah Kamoe peuwajeb atranyan bak jih Ngon keu namietjih pih hana ubah Bek jeut keu susah teuma keu gata Allah Taʻala jeut Neupeumudah Keubit roe Tuhan Maha Pengampon Lagi pih Tuhan Maha Pemurah"},{"SurahNumber":33,"VerseNumber":51,"Text":"Jeut tapeutanggoh peurumoh gata Ban nyang hʻeut gata han jeut keu salah Soe nyang hʻeut gata tameuseuteuboh Han tapeutanggoh pih han cit salah Meu ka lheuh tacre Iheuhnyan tameuwoe Ban nyang galak droe jeut tapeurintah Mangat jeut seunang peurumoh gata Sijuek ngon mata hana le susah Peue nyang ka tabri jifueng ngon seunang Bandum awaknyan jeut got that leupah Tuhan Neuteupue lam ate gata Peue nyang meurimba hana meuilah Bandum Neuteupue Tuhan Hadharat Ngon halim Neuh that hana ban peugah"},{"SurahNumber":33,"VerseNumber":52,"Text":"Hana haleue le inong nyang laen Keu gata sep nyan nyang ka tanikah Han jeut tatuka pih inong gata Beuthat bak mata teuh laen ceudah Beuthat di gata harok that keu jih Sabab rupajih sang got that leupah Meulengkan namiet nyang milek gata Neuluem buet gata teuma le Allah"},{"SurahNumber":33,"VerseNumber":53,"Text":"Wahe dum ureueng nyang na meuiman Bek tamong keunan bak Rasul Allah Bek tamong keunan bak rumoh Nabi Meu hana geubri izin talangkah Tapreh makanan bek keunan tajak Meu gohlom masak dang geuboh kuah Tapi meu gata ka geuyue tamong Nyan beu tatamong bek le tabantah ‘Oh lIheuh tamakeun tatubiet laju Bek roh meuganggu keu Rasulullah Bek le di sinan tapeugah cakra Di Nabi gata han geujeut peugah Sabab di Nabi malee keu gata Allah Taʻala teuma nyang peugah Hana Neumalee teuma di Tuhan Bak keubenaran han Neukheun salah Meu na barangpeue takeumeung lakee Na nyang peureulee takeumeung peugah Di likot tabeng peurumoh Nabi Meunan nyang suci gata han salah Lam ate gata ngon ate gopnyan Han jijak keunan napsu seurakah Han jeut di gata taganggu Nabi Nyan Rasul Rabbi bek salah-salah Bek tameukawen peurumoh gopnyan Watee ka gopnyan geuwoe bak Allah Nyang nyan barangjan bek roh tapubuet Brat that Neutuntut teuma le Allah"},{"SurahNumber":33,"VerseNumber":54,"Text":"Nyang tapeulahe got pih nyang tasom Neuteupue bandum hana meuilah"},{"SurahNumber":33,"VerseNumber":55,"Text":"Hana jeut keu peue teuma ureueng nyan Geupeuhah badan geuh di keu ayah Dikeu aneukgeuh aduen adoegeuh Aneuk keumuen geuh pih hana salah Aduen adoegeuh agam ngon inong Aneuk ureueng nyan han jeut keu salah Lom sabe inong hana jeut keu peue Di keu namiet droe pih jeut geupeuhah Teuma gata dum peurumoh Nabi Bek taberhenti takwa keu Allah Dumpeue Neukalon teuma di Tuhan"},{"SurahNumber":33,"VerseNumber":56,"Text":"Seulaweut Tuhan teuma le leupah U ateuh Nabi seulaweut rahmat Lom malaikat lakee bak Allah Teuma hai gata dum nyang meuiman Seulaweut keunan pih bek takeubah Seulaweut rahmat deungon seujahtra Keu Nabi gata lakee bak Allah"},{"SurahNumber":33,"VerseNumber":57,"Text":"Nyang ganggu Tuhan ngon Rasul Tuhan Kutukan Tuhan keu jih brat leupah Donya akhirat jihnyan Neulaknat Azeub hina that keu jih Neukeubah"},{"SurahNumber":33,"VerseNumber":58,"Text":"Teuma nyang ganggu ureueng meuiman Agam ngon inong nyang hana salah Nyan salah di jih jipeuna-peuna Raya that dacha nyata that leupah"},{"SurahNumber":33,"VerseNumber":59,"Text":"Hai Nabi takheun bak judo gata Ngon aneuk darateuh dum tapeugah Meunan pih inong ureueng meuiman Ulee jih dumnyan bek tabri peuhah Jingui sileukom mangat gop turi Han le barangkri jipeugot ulah Han jijeut ganggu meu ka jitusoe Meunan keuh bagoe Neuyue le Allah Teuma sit Tuhan Maha Pengampon Lagi pih Tuhan Maha Pemurah"},{"SurahNumber":33,"VerseNumber":60,"Text":"Meu han jipiyoh awak munaphek Jipubuet pasek hana jiubah Meuhat Kamoe yue taprang awaknyan Bek le di sinan jihnyan takeubah Melengkan siat dang-dang jibongka ‘Oh lheuhnyan lanja tayue bot langkah Soe nyang lam ate jih na peunyaket Nyang haba sulet lom di Madinah Awak Munaphek ngon jihnyan saban Han jeut keu jiran teuh bek takeubah"},{"SurahNumber":33,"VerseNumber":61,"Text":"Kutukan Tuhan keu jihnyan bandum a Pat nyang meuteumeung jih tabeureukah Tadrop jih bandum tapoh ngon tacang"},{"SurahNumber":33,"VerseNumber":62,"Text":"Nyan sunnah Tuhan masa nyang sudah Keu ureueng dilee bandum ka meunan Nyan adat Tuhan han jeut taubah"},{"SurahNumber":33,"VerseNumber":63,"Text":"Teuma jitanyong le manusia Kiamat teuka pajan tapeugah Takheun atranyan ‘eleumee Tuhan Watee jih pajan sideh bak Allah Hana tateupue kadang ka toe that"},{"SurahNumber":33,"VerseNumber":64,"Text":"Teuma Neulaknat dum kaphe jadah Awaknyan bandum asoe nuraka Ka Neuseudia keu jih le Allah"},{"SurahNumber":33,"VerseNumber":65,"Text":"Keukai jih sinan silama-lama Walijih hana nyang ek jak peuglah Hana soe tulong pih jih meusidroe"},{"SurahNumber":33,"VerseNumber":66,"Text":"‘Oh teuka uroe nyang hebat leupah Muka jih geugom dalam nuraka Jikheun sangkira tataʻat Allah Adak tataʻat dilee keu Tuhan Ngon Rasul Tuhan bek roh tabantah Han roe gatanyoe meugriet lagee nyoe"},{"SurahNumber":33,"VerseNumber":67,"Text":"Jikheun lom meunoe wahe ya Allah Wahe Po kamoe kamoe meuikot Awak meupatot nyang meugah-meugah Keupala kamoe peumimpin kamoe Jiba treuk kamoe bak jalan salah Bak jalan sisat jiba dum kamoe"},{"SurahNumber":33,"VerseNumber":68,"Text":"Wahe Po kamoe jih keuh nyang salah Neuganda azeub keu jih dum ligat Dua go ligat azeub that leupah Neulaknat jihnyan beu raya that-that Kamoe nyoe sisat jih peugot ulah"},{"SurahNumber":33,"VerseNumber":69,"Text":"Wahe dum mukmin bek roh jeut gata Keu kawom Musa nyang keubit jadah l Jikheun na ayeb bak Nabi Musa Allah Taʻala teuma peuleupah Tuhan peuleumah Musa tan cacat Keubit sulet that haba jipeugah Gopnyan sit ureueng nyang terkemuka Ngon that mulia gopnyan bak Allah"},{"SurahNumber":33,"VerseNumber":70,"Text":"Wahe dum ureueng nyang na meuiman Ò Takwa keu Tuhan nyang Maha Murah Watee tamarit sabe nyang beuna"},{"SurahNumber":33,"VerseNumber":71,"Text":"Amai dum gata cit Tuhan keubah Neupeujroh amai gata le Tuhan Lom ngon amponan Neubri le Allah Neuampon dacha teuh le Hadharat Meunyoe tataʻat gata meutuah Tataʻat Tuhan ngon Rasul Tuhan Nyan keumenangan raya that leupah"},{"SurahNumber":33,"VerseNumber":72,"Text":"Dilee Kamoe jok amanah Kamoe Bak langet bumoe meuyue peurintah Meunan pih meujok bak gunong-gunong Han jitem tanggong bandum jipeugah Teumakot han ek bak jipeutimang Brat that tanggongan teumakot salah Teuma jitanggong le manusia Keubit elanya di jih that leupah Lagi pih jahe jih hana meuphom"},{"SurahNumber":33,"VerseNumber":73,"Text":"Neuazeub treuk dum jihnyan le Allah Awak munaphek agam ngon inong Muchrek pih meunan hana meuubah Bandum Neuazeub agam ngon inong Ureueng meuiman teuma meutuah Agam ngon inong bandum geutoubat Tuhan Hadharat teurimong bagah Keubit roe Tuhan Maha Pengampon Lagi pih Tuhan Maha Pemurah"},{"SurahNumber":34,"VerseNumber":1,"Text":"Sigala pujoe milek Hadharat J Peue nyang di langet sit milek Allah Peue nyang di bumoe pih milek Tuhan Dum seukalian hana meuilah Meunan pih pujoe uroe akhirat Milek Hadharat nyang Maha Murah Tuhanku sidroe bijaksana that Dumpeue Neutupat Neumaklum sudah"},{"SurahNumber":34,"VerseNumber":2,"Text":"Peue nyang jitamong u dalam bumoe Jiteubiet sinoe got pih meuruah Nyang tron di langet nyang ek u langet Neuteupue that-that bandum le Allah Maha Pemurah Maha Pengampon Sit sidroe Tuhan geumaseh leupah"},{"SurahNumber":34,"VerseNumber":3,"Text":"Uroe kiamat han troh bak kamoe Soe kaphe teuntee meunan jipeugah Takheun han jeut han demi Tuhanlon Bak gata bandum cit troh jilangkah Tuhan Neuteupue nyang han deuh taeu Bandum deuh Neueu hana meuilah Hana nyang lupot meu ube neuk‘uet Peue nyang di langet Neukalon leumah Peue nyang di bumoe pih deuh Neukalon Ubit nibak nyan pih han meuilah Ubit ngon rayok sit na lam kitab Sinan nyata that bandum geupeugah"},{"SurahNumber":34,"VerseNumber":4,"Text":"Ureueng meuiman ngon jipubuet got Sit leupah that got keu jih Neubalah Lom Neupeuampon ube na dacha Raseuki mulia cit ka Neukeubah"},{"SurahNumber":34,"VerseNumber":5,"Text":"Teuma nyang bantah keu ayat Kamoe i Jisangka keudroe jih ek jipeuglah $ Keu jihnyan bandum Kamoe bri azeub Nyan jeuneh azeub peudeh sileupah"},{"SurahNumber":34,"VerseNumber":6,"Text":"Teuma di ureueng nyang na ‘eleumee Atranyoe teuntee beuna geupeugah Peue nyang Neupeutren nibak Po gata Nyan keuh nyang beuna nyang hana salah Nyan nyang peutunyok bak jalan teupat Jalan Hadharat nyang Maha Murah Maha Perkasa patot tapujoe Tuhanku sidroe kuasa leupah"},{"SurahNumber":34,"VerseNumber":7,"Text":"Peue meupeuleumah teuma bak gata Meunan keuh haba si kaphe peugah Ureueng nyang peugah ‘oh anco teuh nyoe Tuleung ngon asoe ka abeh bicah Jeut gata teuma makheuluk baro"},{"SurahNumber":34,"VerseNumber":8,"Text":"Peue jih ka pungo nyan jijak peugah Jipeuna-peuna kadang keu Tuhan Tapi kon meunan kaphe nyang salah Han jipateh na uroe akhirat Azeub ngon sisat ka jioh leupah"},{"SurahNumber":34,"VerseNumber":9,"Text":"Di keue di likot jih langet bumoe - Bandum atranyoe peue hana leumah N Peue hana jieu meunyoe h‘eut Kamoe Meupeurhup bumoe nak rhot jih bagah Got pih meupeurhot geurupeng langet Meupeng-peng meuhat anco dum bicah Rhot u ateuh jih jeut keu binasa Sinan pih tanda kuasa Allah Hamba nyang tobat jiwoe bak Tuhan Bandum atranyan jitueng phaedah"},{"SurahNumber":34,"VerseNumber":10,"Text":"Karonya Kamoe meubri keu Daod Kamoe yue ikot geuh gunong meugah Hai gunong-gunong bandum meuucap Sajan ngon Daod nyang gaseh Allah Meunan pih cicem meuyue le Kamoe ‘Oh geumat beusoe pih leumiek leupah"},{"SurahNumber":34,"VerseNumber":11,"Text":"Peugot hai Daod dum bajee beusoe Tamanyuem keudroe mangat got indah Lom beu tapubuet dum amai nyang got Peue nyang tapubuet Lon kalon leumah"},{"SurahNumber":34,"VerseNumber":12,"Text":"Kamoe bri angen ubak Sulaiman Jarak sibuleun jan tameulangkah Jiwoe sibuleun sang jarak jihnyan Keubit Sulaiman raja nyang meugah Kamoe peuile bijeh teumaga Gopnyan kuasa bandum geuulah Awak jen teuma pubuet keu gopnyan Ngon izin Tuhan han jeut jibantah Nyang han tem pateh lam kawan jihnyoe Peue nyang le Kamoe ka meupeurintah Kamoe peurasa keu jihnyan azeub Nuraka meuhat keu jih meukeubah"},{"SurahNumber":34,"VerseNumber":13,"Text":"(Peue-peue nyang geuyue uleh Sulaiman ) Jipubuet dum nyan hana jibantah Mihrab meusijid got patong-patong Atawa palong nyang raya leupah Palong nyang raya taeu sang kulam Kanot beulangong lungkee hana glah Tapubuet chuko hai kawom Daod Keubit that patot chuko keu Allah Teuma hamba Lon nit nyang tem chuko Di jih teukabo sang droe jih meugah"},{"SurahNumber":34,"VerseNumber":14,"Text":"Malikul maut ‘oh Kamoe kirem Geujakcok nyawong Sulaiman bagah Gopnyan ka mate hana soe teupue Adak kon Kamoe nyang peugot ulah Tungkat Sulaiman jikap le kamue Baro jiteupue gopnyan ka reubah Kheun jen sangkira tateupue gaeb Han ro dumnoe trep tanyoe geujajah Padum trep dalam azeub nyang hina Hana kuasa takeumeung bantah"},{"SurahNumber":34,"VerseNumber":15,"Text":"Bak kawom Saba‘ na saboh tanda Keubit bahgia Neubri le Allah Bak teumpat jihnyan dua boh keubon Rot wie rot uneun keubon nyang luah Pajoh raseuki nibak Po gata Tachuko teuma keupada Allah Nanggroe nyang got that ngon sidroe Tuhan Maha Pengampon peue-peue nyang salah"},{"SurahNumber":34,"VerseNumber":16,"Text":"Teuma jipaleng bandum awaknyan í Meuple treuk keunan ie raya leupah Abeh dum karam dua keubonnyan Meugantoe laen teuma le bagah Dua boh keubon laen meugantoe Teuma keu asoe boh jih phet leupah Teuma bak aron bacut bak sire"},{"SurahNumber":34,"VerseNumber":17,"Text":"Meunan keuh bahgi keu jih meubalah Sabab jih kaphe meubalah meunoe Meu han di Kamoe han roe that leupah Han that meubalah meu kon jikaphe"},{"SurahNumber":34,"VerseNumber":18,"Text":"Meupeugot treuk le nanggroe nyang luah Antara jihnyan nanggroe beureukat Padum boh teumpat lom luah-luah Kamoe boh kada keunan ‘oh jijak Hana that jarak jisinggah-singgah Boh jak leh laju ‘oh malam-malam Uroe pih meunan aman that leupah"},{"SurahNumber":34,"VerseNumber":19,"Text":"Jikheun dum teuma hai Tuhan kamoe Bah jioh kamoe bek le meusinggah Neubri beujioh meujak ngon meuwoe Jielanya droe beuroh lam salah Kamoe peujeut tretuk bandum awaknyan Tinggai mantong nan gop peugah-peugah Kamoe peucre-bre jih bandum teuma Sinan jeut tanda tatueng phaedah Keubit bandum nyan sit jeut keu tanda Keu soe nyang saba chuko keu Allah"},{"SurahNumber":34,"VerseNumber":20,"Text":"Peue nyang jisangka le iblih pande Ka beuna jinoe awaknyan salah Jiikot iblih bandum awaknyan Meulengkan mukmin saboh parikah Saboh golongan ureueng meuiman Nyan keuh ureueng nyan nyang hana salah"},{"SurahNumber":34,"VerseNumber":21,"Text":"Han ek jidaya iblih keu gopnyan Beuthat beu meunan na sit meuilah Mangat meuteupue mukmin nyang taʻat Akan akhirat jiiman bagah Mangat meuturi nyang ragu ate Keu uroe page di jih chok leupah Teuma Po gata dumpeue Neujaga Ek Neuplihara bandum blah bicah"},{"SurahNumber":34,"VerseNumber":22,"Text":"Takheun hai keunoe bandum awaknyan % Nyang takheun Tuhan nyang bukon Allah ý Hana roh pangkai di jih meubacut Meu ube neukʻeut tan na jikeubah Sideh di langet got pih di bumoe Hana roh keunoe di jih nasabah Hana roe Tuhan jibantu le jih"},{"SurahNumber":34,"VerseNumber":23,"Text":"Chupheuʻat keu jih hana phaedah Han soe chupheuʻat lakee bak Tuhan Meulengkan ureueng nyang izin Allah Hingga ‘oh gadoh takot lam ate Jih jitanyong le peue Tuhan peugah Peue roe nyang Neukheun le Tuhan gata Jijaweub sigra beuna that leupah Keubit roe Tuhan Maha manyang that Maha Raya that hana ban peugah"},{"SurahNumber":34,"VerseNumber":24,"Text":"Takheun soe nyang bri raseuki gata Hingga jeut gata seunang sileupah Sideh di langet got pih di bumoe Takheun nyang bri nyoe cit sidroe Allah Teuma di kamoe deungon dum gata Roh lam bahgia tawa salah Roh lam peutunyok atawa sisat"},{"SurahNumber":34,"VerseNumber":25,"Text":"Takheun han sapat beuna ngon salah Hana geutanyong teuma bak gata Peue nyang Kamoe na meupubuet salah Teuma bak kamoe pih han geutanyong Buet gata bandum droe teuh nyang peuglah"},{"SurahNumber":34,"VerseNumber":26,"Text":"Takheun tanyoe dum Tuhan peusapat Neuhukom ligat tanyoe nyang salah Putusan Tuhan Maha beuna that Hana meusapat pih na meuilah Droeneuhnyan ahli peuputoh hukom Dumpeue that meuphom Neuteupue leupah"},{"SurahNumber":34,"VerseNumber":27,"Text":"Takheun peuleumah bak Lon awaknyan Nyang takheun Tuhan sajan ngon Allah Takheun charikat jihnyan ngon Tuhan Bandum atranyan narit nyang salah Tapi cit Tuhan Maha Perkasa Ngon bijaksana Neuh han ban peugah"},{"SurahNumber":34,"VerseNumber":28,"Text":"Teuma di Kamoe meukirem gata g Keu manusia taba risalah 8 Gata keuh Rasul keu bandum alam Tajakba peusan peurintah Allah Haba peusuka haba peutakot Soe nyang han turot akan geubalah Teutapi le that dum manusia Jiteupue hana peue nyang geupeugah"},{"SurahNumber":34,"VerseNumber":29,"Text":"Jikheun janjinyan pajan troh teuka Meunyoe bit gata beuna that leupah"},{"SurahNumber":34,"VerseNumber":30,"Text":"Takheun keu gata bandum na janji Han jeut peuakhe ‘oh troh jilangkah Han jeut peuawai han jeut peuakhe Hana sapeue le pih jeut tapeugah Han jeut meusiat pih tameutanggoh"},{"SurahNumber":34,"VerseNumber":31,"Text":"Di kaphe biyoh teuma jibantah Jikheun di kamoe han meu meuiman Got nyan Qur’an nyang gata peugah Got pih nyang laen dilee nibaknyan g Bandum atranyan sit kamoe bantah Sangkira taeu awak lalem nyan Watee Neuyue dong teuma le Allah Awak nyoe jikheun salah awak jeh Teuma awak jeh jikheun nyoe salah Nyang leumoh jikheun ubak keutua Adak kon gata kamoe han salah Teuntee dum kamoe ka meu meuiman"},{"SurahNumber":34,"VerseNumber":32,"Text":"Jiseuot yoh nyan awak nyang meugah j Bak awak leumoh jikheun peue kamoe s Nyang tham gata nyoe turot peurintah Bek roh peutunyok keunan keu gata ‘Oh troh bak gata geuba risalah Gata roe keudroe nyang pubuet dacha"},{"SurahNumber":34,"VerseNumber":33,"Text":"Nyang leumoh teuma jiseuot bagah g Tapi gata roe nyang padan kamoe Malam ngon uroe tajak peurintah Tapadan kamoe kaphe keu Tuhan Meupeugot Tuhan nyang bukon Allah Peugot charikat bandum keu Tuhan Lam ate jihnyan meunyeusai teulah Oh jieu azeub teulah jih kon le Kamoe boh rante teuma le bagah Bak takue kaphe rante meusangkot Kon ban laku buet meunan meubalah s"},{"SurahNumber":34,"VerseNumber":34,"Text":"‘Oh Kamoe kirem ureueng peuingat | Bak saboh teumpat nanggroe nyang luah Awak nyang mewah cit jikheun meuceh Han kamoe pateh peue nyang tapeugah Takheun droe rasul keunoe bak kamoee"},{"SurahNumber":34,"VerseNumber":35,"Text":"Jikheun lom kamoe ureueng nyang meugah Areuta meuh le aneuk pih meunan Bandum ancaman ek kamoe peuglah Kamoe nyoe bandum han keunong hukom"},{"SurahNumber":34,"VerseNumber":36,"Text":"Takheun Tuhanlon kuasa leupah i Neubri le atra soe nyang h‘eut Tuhan Nyang ladom cit tan cukop napakah Teutapi nyang le dum manusia Hana jikira kuasa Allah Hana jiteupue Tuhan kuasa"},{"SurahNumber":34,"VerseNumber":37,"Text":"Hareuta gata hana phaedah Kon roe areuta ngon aneuk gata Nyang peutoe gata keudeh bak Allah t Nyang toe ngon Kamoe soe nyang meuiman 8 Laen nibaknyan amai jroh leupah Ureueng nyan teuma balah meuganda Sabab usaha masa nyang sudah Aman ureueng nyan sideh meuteuntee Lam juree-juree churuga indah"},{"SurahNumber":34,"VerseNumber":38,"Text":"Teuma nyang bantah dum ayat Kamoe Jisangka keudroe teuga sileupah Keudeh lam azeub bandum jih geuron"},{"SurahNumber":34,"VerseNumber":39,"Text":"Takheun Tuhanlon kuasa leupah 5 Soe nyang h‘ʻeut Tuhan Neubri areuta Keu ladom hamba raseuki muda Nyang ladom Neubri ube sikada Kadang cit hana meu sep napakah Teuma meu tabri areuta gata Got keu beulanja zakeuet seudeukah Neugantoe laen teuma le Tuhan Keubit roe Tuhan Maha Pemurah Sineujroh ureueng nyang bri raseuki Tuhanku Rabbi geumaseh leupah"},{"SurahNumber":34,"VerseNumber":40,"Text":"Uroenyan bandum jih geupeusapat Bak malaikat Neukheun le Allah Peue nyoe awaknyoe nyang seumah gata"},{"SurahNumber":34,"VerseNumber":41,"Text":"Geujaweub sigra wahe ya Allah Maha suci Droeneuh wali kamoe Bandum awaknyoe raya that salah Tapi di kamoe kon jih keu rakan Jen deungon chetan di jih jiseumah Jiiman keu jen nyang le awaknyan"},{"SurahNumber":34,"VerseNumber":42,"Text":"Uroenyoe keuh trang hana phaedah Hana munaphaʻat got pih meularat A Bandum nyan meuhat han ek jiilah H Ubak soe lalem Kamoe kheun ligat Rasa treu azeub nuraka juah Han ka pateh na dilee nuraka"},{"SurahNumber":34,"VerseNumber":43,"Text":"Watee geubaca dum ayat Allah í ‘Oh geukheun bak jih dum ayat Kamoe £ Bah trang su le jih jikheun beurakah J% Kon na peue laen napsu ureueng nyoe Js Jitham gata nyoe taseutot ayah 3 Peue nyang geuseumah le yah-yah gata Buet sia-sia jikheun nyan salah Jikheun kon laen atranyoe teuma Jipeuna-peuna sulet that leupah Jikheun le kaphe ‘oh troh nyang beuna Bak jihnyan teuka geuba risalah Atranyoe sihe roe kon peue laen Nyata takalon hana meuilah"},{"SurahNumber":34,"VerseNumber":44,"Text":"Di Kamoe hana meukirem kitab ý Keu jihnyan meuhat masa nyang sudah Mangat jibaca ngon jimeureunoe Gohlom di Kamoe meuyue jak peugah Hana meukirem sigohlom gata Ureueng nyang jakba keu jih peurintah"},{"SurahNumber":34,"VerseNumber":45,"Text":"Awak nyang dilee nibak awaknyoe Jikheun sit meunoe sulet sileupah Teuma keu jih nyoe hana Kamoe boh Meu bahgi siploh pih tan meukeubah Nibak nyang dilee nyang ka Kamoe bri Sulet cit lagi bandum jipeugah Jipeugah sulet dum Rasul Kamoe Rasa treuk jinoe azeub sileupah Pakriban saket azeub Lon keu jih"},{"SurahNumber":34,"VerseNumber":46,"Text":"Takheun leh bak jih jinoe tapeugah Saboh hai mantong Lon bri nasehat Tadong tahadap keudeh bak Allah Got dua-dua teuh got sidroe-droe Tapike jinoe peue nyang peurintah Rakan geutanyoe keubit kon gila Tapi geujakba peurintah Allah Keu bandum gata geujak peuingat Azeub saket that hana ban peugah Azeub nyang brat that keu gata dudoe"},{"SurahNumber":34,"VerseNumber":47,"Text":"Takheun hana roe lon lakee upah Upah tapubuet cit keu droe gata Upah lon teuma sideh bak Allah Teuma sit Tuhan bandum Neuteupue Neukalon dumpeue hana meuilllah"},{"SurahNumber":34,"VerseNumber":48,"Text":"Takheun Tuhanlon Neujok nyang beuna Neuteupue teuma peue nyang tan leumah Peue-peue nyang gaeb bandum Neuteupue"},{"SurahNumber":34,"VerseNumber":49,"Text":"Takheun nyang bateu sit gadoh bagah € Ka troh nyang beuna gadoh nyang bateu Meuhat nyang bateu han le meurimbah Han le jipuphon han le jigisa"},{"SurahNumber":34,"VerseNumber":50,"Text":"Takheun sangkira adak lon salah Adak lon sisat droelon meularat Peutunyok meuhat nyan wahi Allah Sabab na wahi sideh bak Po lon Neutunyok treuk lon bek roh lam salah Dumpeue Neudeungo teuma di Tuhan Lom pih Droeneuhnyan sit toe sileupah"},{"SurahNumber":34,"VerseNumber":51,"Text":"Adak nyang taeu watee teukeujeut i Jih that teumakot hana ban peugah ' Teuma geucok jih bak teumpat nyang toe Geuazeub jih nyoe hana soe peuglah"},{"SurahNumber":34,"VerseNumber":52,"Text":"Jikheun treuk teuma kamoe meuiman N Pakri troh jihnyan jioh sileupah z"},{"SurahNumber":34,"VerseNumber":53,"Text":"Di jih jikaphe yoh dilee ka trep Hai-hai nyang gaeb pih jijak peugah Jieu hai gaeb bak teumpat jioh Pane keuh ek troh ban nyang jih peugah"},{"SurahNumber":34,"VerseNumber":54,"Text":"Peue nyang napsu jih han Tuhan peutroh Sabab ka Neuboh binteh keu batah Lage rakan jih nyang awai dilee Nyang saban lagee sit tukang bantah Lagee jih meunan cit geupeulaku Sabab jih ragu sabe chok leupah"},{"SurahNumber":35,"VerseNumber":1,"Text":"Pujoe keu Tuhan nyang cipta langet ; 1 Bumoe pih meuhat ciptaan Allah Droeneuh nyang peujeut dum malaikat Keu rasul meuhat jakba peurintah G Neupeujeut sayeup dum malaikat Nyang ladom meuhat sayeup dua blah Nyang ladom teuma na lhee boh sayeup Nyang ladom cit peut Neubri le Allah 7 Jeut Neupeuleubeh ban nyang h‘eut Tuhan Sabab sit Tuhan kuasa leupah A Ateuh barangsoe Tuhan kuasa"},{"SurahNumber":35,"VerseNumber":2,"Text":"Rahmat Neubuka ban nyang hʻeut Allah Meu ka Neubuka dum rahmat Tuhan Han soe keumeung tham got pih jibantah Keu soe nyang Neutop han Neubri rahmat Hana seumangat soe keumeung peuhah Keubit roe Tuhan Maha Perkasa Ngon bijaksana Neuh han ban peugah"},{"SurahNumber":35,"VerseNumber":3,"Text":"Hai manusia dum beu taingat Tuhan bri nikmat keu gata sudah ! Peue ek na Khalek nyang peujeut alam À Nyang bukon Tuhan nyang carong leupah Nyang bri raseuki keu gata dumnyoe Di langet bumoe raseuki mudah Tan laen Tuhan nyang kon Droeneuhnyan Pakon cit meunan tapaleng arah Pakon han tatem peue nyang yue Tuhan"},{"SurahNumber":35,"VerseNumber":4,"Text":"Keu gata jikheun pih sulet leupah Meunyo sit jikheun sulet keu gata Yoh dilee masa cit ka jipeugah Ka jikheun sulet Rasul dum dilee Bandum nyan teuntee pulang bak Allah Bandum urusan meuwoe bak Tuhan"},{"SurahNumber":35,"VerseNumber":5,"Text":"Wahe dum insan deugo Lon peugah Nyang janji Tuhan leupah that beuna Teuma bek gata dum ek jiilah Jitipee gata ngon udep donya Chetan pih teuka jiboh seunamah Jitipee gata bak jalan Tuhan Peurangei chetan sit hana ubah"},{"SurahNumber":35,"VerseNumber":6,"Text":"Keubit roe chetan musoh keu gata Teuma bek gata ek roh meusalah Beu tacok jihnyan keu musoh gata Mangat bek jiba lam apui mirah Jimita rakan dum jikeumeung ba Dalam nuraka nyang tutong leupah Mangat na ngonjih asoe nuraka"},{"SurahNumber":35,"VerseNumber":7,"Text":"Si kaphe teuma ek jipeurintah Si kaphe bandum jipate chetan Teuma keu jihnyan azeub that leupah Ureueng meuiman lom geupubuet got Ampon Hadharat peue-peue nyang salah Pahla nyang raya lom keu ureueng nyan"},{"SurahNumber":35,"VerseNumber":8,"Text":"Ek saban gopnyan ngon awak salah Amai jih nyang brok jiyakin got that Saba jikheun got le chetan colah Soe nyang h‘eut Tuhan sit Neupeusisat Soe nyang Neuhajat Neubri hidayah Teuma bek gata takeumeung poh droe Sabab that seungkoe ate teuh susah Sabab awaknyan han jimeuiman Teuma di Tuhan Neuteupue sudah Peue nyang jipeugot bandum Neuteupue Hana meusapeue pih na meuilah"},{"SurahNumber":35,"VerseNumber":9,"Text":"Tuhan keueh sidroc nyang kirem angen Jiparoh awan treuk le jih bagah Kamoe yue jijak bak nanggroe mate Jiba keunan le ie dum jiruwah Tanoh mate nyan Kamoe peuudep Meunan keuh bangket leupah that mudah"},{"SurahNumber":35,"VerseNumber":10,"Text":"Barangsoe napsu jih keu mulia Bandum mulia sit milek Allah Ka leumah nyang got jiek bak Tuhan Amai pih meunan nyang hana salah Amai nyang saleh Tuhan peumanyang Nyang jeuheut yohnyan azeub that leupah Awak nyang padan ubak buet jeuheut Anco dum meuhat peue nyang jiulah"},{"SurahNumber":35,"VerseNumber":11,"Text":"Tuhan Neupeujeut gata bak tanoh i ‘Oh Iheuhnyan singoh bak ie siceucah Bak ie sititek sinan Neujadi 4 Lakoe isteri seunang ngon susah k Hingga jeut gata meupasang-pasang Mume nyang inong teuma le bagah Aneuk nyang lahe nibak nyang inong Bandum di Tuhan Neuteupue sudah Nyang panyang umu nyang paneuk umu Uleh Tuhanku ka lheuh Neukeubah Ka Iheuh Neutuleh di dalam kitab Ubak Hadharat leupah that mudah"},{"SurahNumber":35,"VerseNumber":12,"Text":"Dua boh laot nyang hana saban Saboh ie sinan tabeue puleh grah Mangat that tajep leupie lam reukueng Saboh treuk bulueng masen that leupah i Teuma tapajoh bak dua laot Pajoh sie eungkot udep ngon basah Tajak kuet sinan lom perhiasan Tangui pakaian meutamah indah Takalon kapai lom jijak sinan Taek le keunan mita napakah Jeut tajak mita karonya Tuhan Chuko keu Tuhan teuma le bagah"},{"SurahNumber":35,"VerseNumber":13,"Text":"Tuhan peutamong malam lam uroe Meunan pih uroe lam malam sudah , Lom mata uroe Neubri ngon buleuen Keu gata bandum peungeh sileupah Masa buleuen jak ngon mata uroe Meugantoe-gantoe hana meuubah Atranyan bandum buet Tuhan gata Keurajeun raya sit milek Allah Nyang takheun Tuhan laen di gata Meu sapeu hana di jih jikeubah Ube lhok seukeuem tan na milek jih"},{"SurahNumber":35,"VerseNumber":14,"Text":"Oh tameuhoi jih pih seungap leupah Dum ek tameuhoi han deuh jideungo s Adak jideungo han jeut jipeugah J Peue nyang tatanyong han jeut jijaweub Uroe kiamat droe jih jipeugah Jipeugah keu jih charikat gata Nyang khcun bak gata meuhat sit Allah Hana nyang teupue nyang lagee Tuhan Teuma di Tuhan maklum that leupah"},{"SurahNumber":35,"VerseNumber":15,"Text":"Hai manusia dum beu taingat Gata meuhajat sabe keu Allah Tuhan nyang kaya nyang hak tapujoe"},{"SurahNumber":35,"VerseNumber":16,"Text":"Meunyoe h'eut Neuh nyoe gata Neukeubah Neukeubah gata keudeh ho laen Neugantoe laen teuma le bagah Teuma Neugantoe makheuluk laen"},{"SurahNumber":35,"VerseNumber":17,"Text":"Nyang nyan bak Tuhan leupah that mudah Hana pueh sagai meunyoe bak Tuhan"},{"SurahNumber":35,"VerseNumber":18,"Text":"Nyang brat me beuban ureueng nyang salah Soe nyang meudacha han jeut jitanggong Dacha gop lacn nyang pubuet salah Meunyoe jilakee le si meundacha Neubantu hamba nyoe brat sileupah Hana soe bantu jak me meusiat i Bahle keurabat nyang toe that leupah 3 Di gata teuma nyang tapeuingat Ureueng nyang teupat takot keu Allah Beuthat beu Tuhan hana geukalon Pubuet seumbahyang han tom geukeubah Ureueng peugleh droe deungon ibadat Keudroe geuh meuhat meuwoe phaedah Bandum teuh tawoe keudeh bak Tuhan"},{"SurahNumber":35,"VerseNumber":19,"Text":"Teuma han saban ureueng nyang salah Ureueng nyang buta ngon nyang trang mata Teuntee hana sa han peue tapeugah"},{"SurahNumber":35,"VerseNumber":20,"Text":"Lagee han saban seupot ngon cahya"},{"SurahNumber":35,"VerseNumber":21,"Text":"Reului pih han sa ngon tutong leupah"},{"SurahNumber":35,"VerseNumber":22,"Text":"Ureueng nyang udep ngon ureueng mate Han saban cit le nyawong ka sudah Neubri deuh deungo soe nyang h‘eut Tuhan Kuasa Tuhan hana ban peugah Di gata han ek tapeudeuh deungo Ureueng lam kubu ka mate sudah"},{"SurahNumber":35,"VerseNumber":23,"Text":"Gata kon laen meu tapeuingat"},{"SurahNumber":35,"VerseNumber":24,"Text":"Haba beuna that taba risalah Meukirem gata deungon sibeuna Haba peusuka mangat tapeugah Haba peutakot pih tapeuingat Mangat bek umat jipubuet salah Hana tom sunyi ureueng peuingat Bak bandum umat haba geupeugah"},{"SurahNumber":35,"VerseNumber":25,"Text":"Meunyoe jipeugah sulet keu gata Dilee kon cit ka meunan jipeugah ‘Oh ban troh Rasul bak ureueng dilee Meunan cit lagee jipeugot ulah Ayat ngon Zabur bak jih geujakba Kitab nyang nyata sinan peurintah"},{"SurahNumber":35,"VerseNumber":26,"Text":"Lheuhnyan Lon hukom bandum si kaphe Pakri nyan akhe keu jih Lon balah"},{"SurahNumber":35,"VerseNumber":27,"Text":"Peue hana taeu pakri buet Tuhan ! Neupeutren ujeun di langet luah 7 Teuma boh kayee macam wareuna ; Teubiet le sigra takalon indah o Tanaman ijo kayee pih meuboh Gunong dum teugoh harok teuh leupah Macam wareuna taeu di gunong Gareh nyang panyang puteh ngon mirah Nyang ladom itam takalon rupa"},{"SurahNumber":35,"VerseNumber":28,"Text":"Dum manusia pih hana ubah i Binatang pih le macam wareuna 4 Teurnak pih sama puteh got mirah Nyang yo keu Tuhan dum hamba Tuhan Nyang teupue Tuhan kuasa leupah Nyan keuh ulama nyang le ‘eleumee Teumakot teuntee gopnyan keu Allah Maha Perkasa cit sidroe Tuhan Maha Pengampon keu ureueng salah"},{"SurahNumber":35,"VerseNumber":29,"Text":"Ureueng nyang baca nyan kitab Tuhan í Lom jiseumbahyang jibri napakah Zakeuet seudeukah dalam rahsia Got lahe nyata takalon leumah Nyan ureueng meukat nyang han tom rugoe"},{"SurahNumber":35,"VerseNumber":30,"Text":"Laba meukatoe Tuhan Neubalah Pahla raya that akan ureueng nyan Karonya Tuhan Neutamah-tamah Maha Pengampon Neuchuko pih that Uleh Hadharat nyang Maha Murah"},{"SurahNumber":35,"VerseNumber":31,"Text":"Nyang Kamoe wahi kitab keu gata Nyan keuh nyang beuna nyang hana salah Geupeubeuna lom kitab nyang dilee Asoe jih teuntee hana meuubah Tuhan Neumaklum bandum buet hamba Neukalon nyata hana meuilah"},{"SurahNumber":35,"VerseNumber":32,"Text":"Dudoe Kamoe bri kitab nyan teuma ọ Jeut keu pusaka ureueng nyang ceudah Keu hamba Kamoe nyang Kamoe pileh g Nyang jitem pateh akan peurintah $ Teuma nyang ladom jielanya droe Han jitem pakoe nyang Kamoe peugah Le dum jipubuet ube sikada Ube kuasa Neubri le Allah Le dum meulet-let bak keubajikan Ngon izin Tuhan galak jih leupah Nyan keuh karonya nyang raya that-that"},{"SurahNumber":35,"VerseNumber":33,"Text":"Churuga teumpat Neubri le Allah Bandum geutamong dalam churuga Meuh ngon mutiara pakaian indah Ngon gleung bak jaroe meukilat cahya Pakaian sutra haloh that leupah"},{"SurahNumber":35,"VerseNumber":34,"Text":"Geukheun dum pujoe meuwoe keu Tuhan Kamoe that seunang hana le susah Maha Pengampon Neuchuko pih that Uleh Hadharat nyang Maha Murah Ka Neupeugadoh susah bak kamoe"},{"SurahNumber":35,"VerseNumber":35,"Text":"Neupeuduek kamoe bak teumpat indah Bak teumpat keukai Neupeuduek kamoe Karonya Neuh nyoe raya that leupah Hek meuh hana le susah pih tan le"},{"SurahNumber":35,"VerseNumber":36,"Text":"Teuma si kaphe brat that Neubalah Dalam nuraka teumpat jih sinan Mate jih pih han azeub that leupah Hana geupeuphui azeub nyan keu jih Meularat that jih hana ban peugah Meunan keuh azeub keu jih dum sabe Keu soe nyang kaphe dum Kamoe balah"},{"SurahNumber":35,"VerseNumber":37,"Text":"Jigeumecek dum wahe Po kamoe Bek le di sinoe kamoe Neukeubah Neubri meuteubiet kamoe di sinoe Han le di kamoe meupubuet salah Meupubuet amai teuma nyang got that Umu panyang that kamoe bri keu kah Cukop jiingat soe nyang tem ingat Watee panyang that meu jitem papah Lom ka troh Rasul geujak peuingat Rasa treuk azeub jinoe brat leupah Ureueng nyang lalem hana soe tulong Han ek jitulong jilawan Allah"},{"SurahNumber":35,"VerseNumber":38,"Text":"Bandum nyang gaeb Tuhan Neuteupue Langet ngon bumoe bandum sit teuhah Neuteupue bandum peue nyang lam dada"},{"SurahNumber":35,"VerseNumber":39,"Text":"Neupeujeut gata dum keu khaliphah Gata khaliphah di dalam bumoe Nyang kaphe keu droe jipreh-preh balah : Maken meutamah inkar si kaphe Maken le sabe muruka Allah Meutamah rugoe keu jih sit sabe Sabab jikaphe lawan peurintah"},{"SurahNumber":35,"VerseNumber":40,"Text":"Takheun na taeu charikat teuh nyan Nyang takheun Tuhan nyang bukon Allah Peuleumah bak Lon peue na jipeujeut Peue nyang jih peugot bak bumoe Allah Atawa na jih roh meucharikat Bak peugot langet lagee nyoe luah Atawa na jih Kamoe bri kitab Mangat jiyupat peue nyang jipeugah Mangat jiteupue dum keuterangan Tapi jih dum nyan keubit ka salah Awak lalem nyan jipeugah janji Atra jitaki kon ban jipeugah Sabe keudroe-droe jih jiteumaki"},{"SurahNumber":35,"VerseNumber":41,"Text":"Tuhanku Rabbi kuasa leupah Neupeudong bek rhet langet ngon bumoe # Hana barangsoe nyang ek peurintah t Teuma meunyoe rhet langet ngon bumoe Hana meusidroe ek peudong bagah Keubit roe Tuhan leupah that halim Maha Pengampon keu ureueng salah"},{"SurahNumber":35,"VerseNumber":42,"Text":"Ka jimeusumpah dum demi Tuhan Jikheun sumpah nyan kon keubeurakah Meunyoe troh bak jih ureueng peuingat Jisambot ligat meunan jipeugah Jisambot leubeh nibak barangsoe Leubeh keu jih nyoe Neubri hidayah Teuma ‘oh ban troh ureueng peuingat Hana teuingat jih le keu sumpah Tapi meutamah ate jih batat Maken jioh that jih deungon Allah"},{"SurahNumber":35,"VerseNumber":43,"Text":"Teukabo jih that jipeurayok droe Di dalam bumoe jih nyang peurintah : r Jitipee dum gop jiyue buet jeuheut : Teuma akhe buet keudroe jih balah i Akibat jeuheut kon keu gop laen Ka meunan lazem Neubri le Allah Nyan sunnah Tuhan keu ureueng dilee Di jih pih teuntee lagee nyan sudah Hana peue jipreh teuka nyang laen Nyan sunnah Tuhan han ek taubah Nyang sunnah Tuhan han ek tagantoe"},{"SurahNumber":35,"VerseNumber":44,"Text":"Pakon jih dum roe han jimeulangkah Pakon han jijak dum dalam bumoe Jikalon bagoe balasan Allah Ureueng nyang dilee nyang leupah teuga Bandum jirasa akibat salah Peue nyang di langet di bumoe saban Han ek jilawan peurintah Allah Dumpeue Neuteupue teuma di Tuhan Lagi pih Tuhan kuasa leupah"},{"SurahNumber":35,"VerseNumber":45,"Text":"Sangkira Tuhan Neuhukom insan Ban nyang ukuran jipubuet salah Meuhat ka abeh Neupeubinasa Peue nyang meulata hana Neukeubah Insan meulata ateuh rueng bumoe Abeh sinan roe anco dum bicah Tapi di Tuhan ka Neubri tanggoh Ajai gohlom troh jipiyih payah Meu ka troh ajai hana tanggoh le Tuhan that ade Neukalon sudah Tuhan Neukalon bandum buet hamba Neueu dum nyata hana meuilah"},{"SurahNumber":36,"VerseNumber":1,"Text":"Yasin Tuhan nyang teupue meukeusud ayat Sabab Hadharat hana geupeugah"},{"SurahNumber":36,"VerseNumber":2,"Text":"Demi Qur'an nyang le hikeumat"},{"SurahNumber":36,"VerseNumber":3,"Text":"Gata Muhammad bit Rasul Allah"},{"SurahNumber":36,"VerseNumber":4,"Text":"Neupeutron ateuh jalan nyang teupat"},{"SurahNumber":36,"VerseNumber":5,"Text":"Uleh Hadharat Meugah ngon Murah"},{"SurahNumber":36,"VerseNumber":6,"Text":"Mangat tapeutron bak bandum umat Haba peuingat takot keu Allah Yah-yah jih dilee ka geupeuingat Lale dum sisat gadoh sileupah"},{"SurahNumber":36,"VerseNumber":7,"Text":"Ka kada keubit nibak Hadharat Awaknyan le that iman ka salah Han jimeuiman akan Hadharat Meunan ka teutap Neubri le Allah"},{"SurahNumber":36,"VerseNumber":8,"Text":"Kamoe boh rante bak takue meuhat Keudeh meuikat bak kudok leupah"},{"SurahNumber":36,"VerseNumber":9,"Text":"Di keu di likot Kamoe top rapat Han deuh jilihat sapeue tan leumah"},{"SurahNumber":36,"VerseNumber":10,"Text":"Teuma di kaphe meunyo ka sisat Tabri nasehat hana phaedah i Han tapeuingat got tapeuingat Di jih cit sisat iman ka salah"},{"SurahNumber":36,"VerseNumber":11,"Text":"Kon macam jihnyan nyang tapeuingat Teutapi umat nyang ikot Allah Umat nyang pateh uroe kiamat Akan Hadharat teumakot leupah Haba gembira keu jihnyan meuhat Ampon Hadharat pahla Neubalah"},{"SurahNumber":36,"VerseNumber":12,"Text":"Ureueng nyang mate Kamoe peuudep Watee Neubangket bandum le Allah Amai jih dilee yoh masa hayat Bandum meusurat beuna ngon salah Peue nyang jipubuet bandum meusurat Meuboh lam kitab nyata sileupah"},{"SurahNumber":36,"VerseNumber":13,"Text":"Tapeugot miseu wahe Muhammad ¿ Jeut keu ibarat sinan tapeugah Bak saboh nanggroe na saboh umat Rasul Hadharat keunan geulangkah"},{"SurahNumber":36,"VerseNumber":14,"Text":"Dua droe teuka rasul Hadharat Teuma di umat sulet jipeugah Hingga Neukirem uleh Hadharat Nyang keu lIhee meuhat utusan Allah Teuma geupeugah ubak dum umat Kamoe nyoe meuhat nyoe rasul Allah"},{"SurahNumber":36,"VerseNumber":15,"Text":"Umat dum jaweub gata sulet that Hana Hadharat kirem peurintah Kamoe pih insan gata pih basyar Tanyoe saban that hana meuubah"},{"SurahNumber":36,"VerseNumber":16,"Text":"Rasul dum jaweub geukheun bak umat Tuhan Hadharat teupue peurintah Kamoe bit rasul nibak Hadharat Hana bak teumpat haba beurakah"},{"SurahNumber":36,"VerseNumber":17,"Text":"Di kamoe sagai meupeutroh siat"},{"SurahNumber":36,"VerseNumber":18,"Text":"Jijaweub ligat gata nyang salah Ngon sabab gata kamoe meularat Tapiyoh ligat bek le tapeugah Meu han tapiyoh meupoh ngon tungkat Gata meularat azeub sileupah"},{"SurahNumber":36,"VerseNumber":19,"Text":"Jaweub dum rasul kamoe kon sisat Droe gata meuhat nyang hana tuah Han tatem pateh kamoe peuingat Gata nyang batat tulak peurintah"},{"SurahNumber":36,"VerseNumber":20,"Text":"Na sidroe ureueng troh keunan ligat Nanggroe jioh that sideh geulangkah Ubak kawomnyan geubri nasehat Ikot hai sahbat kheun Rasulullah"},{"SurahNumber":36,"VerseNumber":21,"Text":"(Pateh hai rakan ureueng nyoe teupat Hana meuhajat geutueng phaedah JUZ 23) Geujak peutunyok ureueng nyang sisat Hana geuhajat meubacut upah"},{"SurahNumber":36,"VerseNumber":22,"Text":"Pakon han di lon ulon ibadat Lon seumah meuhat sit sidroe Allah Tuhan peujeut lon deungon lat-batat Tawoe dum meuhat dudoe bak Allah"},{"SurahNumber":36,"VerseNumber":23,"Text":"Keu peue lon seumah tuhan charikat Lonjak ibadat bak nyang kon Allah Meunyo lon susah kheundak Hadharat Tuhan charikat han ek jiilah Han ek jilakee peulheuh lon siat Meunyo meularat han ek jipeuglah"},{"SurahNumber":36,"VerseNumber":24,"Text":"Meunyo lon pateh tuhan charikat Teuntee lon sisat nyata sileupah"},{"SurahNumber":36,"VerseNumber":25,"Text":"Di lon meuiman akan Hadharat Deungo hai sahbat peue nyang lon peugah"},{"SurahNumber":36,"VerseNumber":26,"Text":"Ureueng nyan teuma balah Hadharat Churuga meuhat tamong beu bagah Watee nyan geukheun teuma sayang that Kawom lon batat sayang that leupah Adak jiteupue balah Hadharat"},{"SurahNumber":36,"VerseNumber":27,"Text":"Neuampon ligat keu lon dum salah Neupeumulia keu lon lom that-that"}]}