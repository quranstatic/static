{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":12,"VerseNumber":53,"Text":"Ja wcale nie uniewinniam mojej duszy, dusza bowiem pobudza do złego, jeśli tylko nie zmiłuje się mój Pan. Zaprawdę, mój Pan jest przebaczający, litościwy"},{"SurahNumber":12,"VerseNumber":54,"Text":"I powiedział król: \"Przyprowadźcie go do mnie! Ja zatrzymam go dla siebie.\" A kiedy Józef przemówił do niego, król powiedział: \"Oto jesteś dzisiaj u nas poważany, godny zaufania"},{"SurahNumber":12,"VerseNumber":55,"Text":"Powiedział: \"Postaw mnie nad spichlerzami tej ziemi! Ja jestem dobrym strażnikiem, umiejętnym"},{"SurahNumber":12,"VerseNumber":56,"Text":"W ten sposób umocniliśmy Józefa na tej ziemi, aby mógł zamieszkać tam, gdzie chciał. My dosięgamy Naszym miłosierdziem tego, kogo chcemy, i nie gubimy nagrody należnej czyniącym dobro"},{"SurahNumber":12,"VerseNumber":57,"Text":"A nagroda życia ostatecznego jest lepsza dla tych, którzy uwierzyli i byli bogobojni"},{"SurahNumber":12,"VerseNumber":58,"Text":"A kiedy przybyli bracia Józefa i weszli do niego, on ich poznał, lecz oni go nie poznali"},{"SurahNumber":12,"VerseNumber":59,"Text":"A kiedy zaopatrzył ich w zapasy, powiedział: \"Przyprowadźcie mi waszego brata urodzonego z waszego ojca. Czyż nie widzicie, że daję pełną miarę i że jestem najlepszym z gospodarzy"},{"SurahNumber":12,"VerseNumber":60,"Text":"Jeśli go nie przyprowadzicie, to nie będziecie u mnie mieć miary i więcej się do mnie nie zbliżajcie"},{"SurahNumber":12,"VerseNumber":61,"Text":"Oni powiedzieli: \"Będziemy się starali uzyskać to od ojca, i uczynimy to z pewnością"},{"SurahNumber":12,"VerseNumber":62,"Text":"Józef powiedział swoim sługom: \"Włóżcie ich towar w ich juki podróżne; może oni to zauważą, kiedy powrócą do swojej rodziny; może oni powrócą"},{"SurahNumber":12,"VerseNumber":63,"Text":"Kiedy powrócili do swojego ojca, powiedzieli: \"O ojcze nasz Odmówiono nam miary zboża. Poślij więc z nami naszego brata, zdobędziemy wtedy naszą miarę. Zaprawdę, będziemy czuwać nad nim"},{"SurahNumber":12,"VerseNumber":64,"Text":"On powiedział: \"Czyż mogę wam go powierzyć, tak jak wam powierzyłem kiedyś jego brata? Lecz Bóg jest najlepszym stróżem! On jest Najmiłosierniejszy spośród tych, którzy okazują miłosierdzie"},{"SurahNumber":12,"VerseNumber":65,"Text":"A kiedy otworzyli juki podróżne, znaleźli swój towar, który im został zwrócony. Powiedzieli: \"O ojcze nasz! Czego mamy jeszcze pragnąć? Nasz towar został nam zwrócony. My zaopatrzymy naszą rodzinę w żywność; będziemy strzec naszego brata; i otrzymamy o jeden więcej ładunek wielbłąda. To jest ładunek nieznaczny"},{"SurahNumber":12,"VerseNumber":66,"Text":"On powiedział: \"Ja nie wyślę go z wami, dopóki nie złożycie przysięgi wobec Boga, iż na pewno przywieziecie go do mnie z powrotem; chyba że zostaniecie otoczeni.\" A kiedy oni złożyli mu przysięgę, on powiedział: \"Bóg jest poręczycielem tego, co mówimy"},{"SurahNumber":12,"VerseNumber":67,"Text":"I powiedział: \"O synowie moi! Nie wchodźcie przez jedną bramę, lecz wchodźcie różnymi bramami! Ja nie mogę wam nic pomóc wobec Boga: Władza należy tylko do Boga. Ja Jemu zaufałem i niech Jemu zaufają"},{"SurahNumber":12,"VerseNumber":68,"Text":"A chociaż weszli tak, jak nakazał im ich ojciec, to nie posłużyło im w niczym wobec Boga. Było to bowiem tylko pragnienie w duszy Jakuba, które on wypowiedział. On przecież posiadał wiedzę, ponieważ My mu ją daliśmy. Lecz większość ludzi nie wie"},{"SurahNumber":12,"VerseNumber":69,"Text":"Kiedy oni przyszli do Józefa, on wziął do siebie swego brata i powiedział: \"Ja jestem twoim bratem, nie rozpaczaj z powodu tego, co oni uczynili"},{"SurahNumber":12,"VerseNumber":70,"Text":"A kiedy przygotował im ich zaopatrzenie, umieścił kielich w sakwie jednego brata, a potem herold ogłosił: \"O wy, wielbłądnicy! jesteście złodziejami"},{"SurahNumber":12,"VerseNumber":71,"Text":"Oni powiedzieli, kiedy podeszli do nich: \"Czego szukacie"},{"SurahNumber":12,"VerseNumber":72,"Text":"Powiedzieli: \"Poszukujemy kielicha króla; ten, kto go przyniesie, otrzyma ładunek wielbłąda. I ja za to gwarantuję"},{"SurahNumber":12,"VerseNumber":73,"Text":"Oni powiedzieli: \"Na Boga! Wy przecież wiecie, że nie przyszliśmy tutaj, aby szerzyć zgorszenie na tej ziemi, i nie jesteśmy złodziejami"},{"SurahNumber":12,"VerseNumber":74,"Text":"Powiedzieli: \"A jaka będzie zapłata za to, jeśli jesteście kłamcami"},{"SurahNumber":12,"VerseNumber":75,"Text":"Oni powiedzieli: \"Zapłatą będzie ten, w którego sakwie to znajdziecie - a więc on sam będzie zapłatą. Tak my płacimy niesprawiedliwym"},{"SurahNumber":12,"VerseNumber":76,"Text":"I Józef zaczął od innych sakw, zanim zabrał się do sakwy swego brata. Potem wyciągnął kielich z sakwy swego brata. Podsunęliśmy ten podstęp Józefowi, ponieważ on nie mógłby zabrać swego brata - według prawa króla - jeśliby nie zechciał tego Bóg. My wywyższamy o stopnie tego, kogo chcemy. A nad każdym posiadającym wiedzę jest wszechwiedzący"},{"SurahNumber":12,"VerseNumber":77,"Text":"Oni powiedzieli: \"Jeśli on ukradł, to jego brat ukradł wcześniej.\" Józef zachował to w tajemnicy w swojej duszy i nie ujawnił im tego. Powiedział: \"Wy jesteście w gorszej sytuacji. A Bóg wie najlepiej, co wy opisujecie"},{"SurahNumber":12,"VerseNumber":78,"Text":"Oni powiedzieli: \"O możny panie! Zaprawdę, on ma bardzo starego ojca; weź jednego z nas na jego miejsce! My przecież widzimy, że ty jesteś z liczby czyniących dobro"},{"SurahNumber":12,"VerseNumber":79,"Text":"On powiedział: \"Niech Bóg broni, żebyśmy brali kogoś innego niż tego, u którego znaleźliśmy naszą własność! Wtedy bylibyśmy niesprawiedliwymi"},{"SurahNumber":12,"VerseNumber":80,"Text":"A kiedy już byli zrozpaczeni o niego, zaczęli naradzać się na osobności. Powiedział starszy z nich: \"Czyż nie wiecie, że ojciec wasz wziął od was przysięgę wobec Boga? A przedtem postąpiliście niedbale w stosunku do Józefa. Ja więc nie opuszczę tej ziemi, dopóki nie pozwoli mi mój ojciec, albo niech rozstrzygnie za mnie Bóg. On jest najlepszym z sędziów"},{"SurahNumber":12,"VerseNumber":81,"Text":"Wracajcie do waszego ojca i powiedzcie mu: Ĺ¤O ojcze nasz! Zaprawdę, twój syn popełnił kradzież; my zaświadczamy tylko to, co wiemy; nie jesteśmy stróżami tego, co skryte"},{"SurahNumber":12,"VerseNumber":82,"Text":"Zapytaj mieszkańców miasta, w którym byliśmy, i karawany, z którą przybyliśmy. My przecież mówimy prawdę"},{"SurahNumber":12,"VerseNumber":83,"Text":"On powiedział: \"Wcale nie! Wasze dusze podsunęły wam jakąś myśl. Lecz cierpliwość jest piękna! Być może, Bóg przyprowadzi mi ich wszystkich! Zaprawdę, On jest Wszechwiedzący, Mądry"},{"SurahNumber":12,"VerseNumber":84,"Text":"I odwrócił się od nich, i powiedział: \"O biada mi z powodu Józefa!\" I zbielały jego oczy ze smutku, i był bardzo przygnębiony"},{"SurahNumber":12,"VerseNumber":85,"Text":"Oni powiedzieli: \"Na Boga! Przestań wspominać Józefa, inaczej bowiem całkowicie osłabniesz i doprowadzisz się do zguby"},{"SurahNumber":12,"VerseNumber":86,"Text":"On powiedział: \"Ja tylko żalę się Bogu na moją udrękę i na mój smutek. Ja wiem od Boga to, czego wy nie wiecie"},{"SurahNumber":12,"VerseNumber":87,"Text":"O synowie moi! Idźcie i dowiadujcie się o Józefa i jego brata! Nie powątpiewajcie w dobroć Boga! Zaprawdę w dobroć Boga powątpiewa tylko lud niewiernych"},{"SurahNumber":12,"VerseNumber":88,"Text":"A kiedy przyszli do Józefa, powiedzieli: \"O możny panie! Nieszczęście dotknęło nas i naszą rodzinę i niewiele przynosimy towaru. Wymierz nam pełną miarę i bądź dla nas miłosierny. Zaprawdę, Bóg nagradza miłosiernych"},{"SurahNumber":12,"VerseNumber":89,"Text":"On powiedział: \"Czy wiecie, co uczyniliście Józefowi i jego bratu w waszej nieświadomości"},{"SurahNumber":12,"VerseNumber":90,"Text":"Oni powiedzieli: \"Czy ty naprawdę jesteś Józefem?\" On powiedział: \"Ja jestem Józefem, a to jest mój brat. Bóg okazał nam dobroć. Zaprawdę, kto jest bogobojny i cierpliwy... - to przecież Bóg nie zgubi nagrody tych, którzy czynią dobro"},{"SurahNumber":12,"VerseNumber":91,"Text":"Oni powiedzieli: \"Na Boga! Bóg wyróżnił ciebie ponad nami, a my z pewnością byliśmy grzesznikami"},{"SurahNumber":12,"VerseNumber":92,"Text":"On powiedział: Niech żadna nagana nie spadnie dziś na was! Niech Bóg wam przebaczy! On jest Najmiłosierniejszy z tych, którzy czynią miłosierdzie"},{"SurahNumber":12,"VerseNumber":93,"Text":"Zabierzcie tę moją koszulę i zarzućcie ją na twarz mojego ojca, a on przejrzy na oczy. I przyjdźcie do mnie z całą waszą rodziną"},{"SurahNumber":12,"VerseNumber":94,"Text":"A kiedy karawana wyruszyła w drogę powrotną, powiedział ich ojciec: \"Zaprawdę, ja czuję zapach Józefa! Tylko nie uważajcie mnie za mówiącego brednie"},{"SurahNumber":12,"VerseNumber":95,"Text":"Oni powiedzieli: \"Na Boga! Ty ciągle jesteś w dawnym błędzie"},{"SurahNumber":12,"VerseNumber":96,"Text":"A kiedy przybył zwiastun radosnej nowiny i zarzucił koszulę na jego twarz, on odzyskał wzrok i powiedział: \"Czyż wam nie mówiłem, że wiem od Boga to, czego wy nie wiecie"},{"SurahNumber":12,"VerseNumber":97,"Text":"Oni powiedzieli: \"O ojcze nasz! Proś o przebaczenie nam naszych grzechów! My przecież byliśmy grzesznikami"},{"SurahNumber":12,"VerseNumber":98,"Text":"Będę prosił dla was o przebaczenie mego Pana. Zaprawdę, On jest Przebaczający, Litościwy"},{"SurahNumber":12,"VerseNumber":99,"Text":"A kiedy weszli oni do Józefa, on przyjął do siebie swoich rodziców i powiedział: \"Wejdźcie do Egiptu bezpieczni, jeśli Bóg tak chce"},{"SurahNumber":12,"VerseNumber":100,"Text":"A oni padli przed nim na twarz, wybijając pokłony. On powiedział: \"O ojcze mój! Oto jest wyjaśnienie mego dawnego widzenia! Mój Pan uczynił je prawdą. On okazał mi dobroć: oto wyprowadził mnie z więzienia i przyprowadził was z pustyni, choć przedtem szatan zasiał niezgodę między mną i między moimi braćmi. Zaprawdę, mój Pan jest łagodny względem wszystkiego, co chce! Zaprawdę, On jest Wszechwiedzący, Mądry"},{"SurahNumber":12,"VerseNumber":101,"Text":"Panie mój! Ty mi dałeś nieco władzy królewskiej i nauczyłeś mnie tłumaczenia wydarzeń. Ty jesteś stwórcą niebios i ziemi i jesteś moim opiekunem na tym świecie i w życiu ostatecznym. Daj mi umrzeć poddanym Tobie całkowicie i dołącz mnie do sprawiedliwych"},{"SurahNumber":12,"VerseNumber":102,"Text":"Oto jedno z opowiadań o tym, co skryte, które tobie objawiamy. Ty nie byłeś przy nich, kiedy oni uzgodnili swój zamysł i kiedy planowali chytrość"},{"SurahNumber":12,"VerseNumber":103,"Text":"I większa część ludzi, choćbyś bardzo tego chciał, nie będzie wierząca"},{"SurahNumber":12,"VerseNumber":104,"Text":"Ty nie żądasz od nich za to żadnej nagrody. To jest tylko napomnienie dla światów"},{"SurahNumber":12,"VerseNumber":105,"Text":"A ileż jest znaków w niebiosach i na ziemi, obok których oni przechodzą i od których się odwracają"},{"SurahNumber":12,"VerseNumber":106,"Text":"I większość z nich nie wierzy w Boga, i tylko dodają Mu współtowarzyszy"},{"SurahNumber":12,"VerseNumber":107,"Text":"Czy oni są pewni, że nie ogarnie ich kara Boża albo że nie zaskoczy ich Godzina, kiedy nawet nie będą przeczuwali"},{"SurahNumber":12,"VerseNumber":108,"Text":"Powiedz: \"Oto jest moja droga! Ja wzywam do Boga na podstawie jasnego dowodu - ja i ci, którzy postępują za mną. Chwała niech będzie Bogu! Ja nie należę do bałwochwalców"},{"SurahNumber":12,"VerseNumber":109,"Text":"My, przed tobą, posyłaliśmy tylko ludzi spośród mieszkańców miast, którym zsyłaliśmy objawienie. Czyż oni nie wędrowali po ziemi i czy nie widzieli, jaki był ostateczny koniec tych, którzy byli przed nimi? Przecież siedziba życia ostatecznego jest lepsza dla tych, którzy są bogobojni. Czy wy nie rozumiecie tego wcale"},{"SurahNumber":12,"VerseNumber":110,"Text":"A kiedy posłańcy popadli w rozpacz i sądzili, że zostali uznani za kłamców, przyszła do nich Nasza pomoc. I zostali uratowani ci, których chcieliśmy uratować. Lecz Nasza srogość nie może być odwrócona od ludzi grzesznych"},{"SurahNumber":12,"VerseNumber":111,"Text":"W opowiadaniach o nich jest pouczający przykład dla obdarzonych rozumem. Nie było to opowiadanie, które zostało zmyślone, lecz ono jest potwierdzeniem prawdziwości tego, co było przed nim, i wyjaśnieniem wszystkich rzeczy, i drogą prostą, i miłosierdziem dla ludzi, którzy wierzą"},{"SurahNumber":13,"VerseNumber":1,"Text":"Alif. Lam. Mi. Ra. To są znaki Księgi. To, co ci zostało zesłane od twego Pana, jest prawdą, lecz większość ludzi nie wierzy"},{"SurahNumber":13,"VerseNumber":2,"Text":"Bóg jest Tym, który wzniósł niebiosa bez dających się ujrzeć filarów; następnie umocnił się na tronie. On podporządkował słońce i księżyc, tak iż wszystko płynie do oznaczonego kresu. On zarządza każdą sprawą, On przedstawia jasno znaki. Być może, wy będziecie pewni, że spotkacie się z waszym Panem"},{"SurahNumber":13,"VerseNumber":3,"Text":"On jest Tym, który rozpostarł ziemię i umieścił na niej solidnie stojące i rzeki; a ze wszystkich owoców umieścił na niej pary, po dwoje. On okrywa nocą dzień. Zaprawdę, w tym są znaki dla ludzi, którzy się zastanawiają"},{"SurahNumber":13,"VerseNumber":4,"Text":"I są na ziemi działki sąsiadujące ze sobą, ogrody winnej latorośli i pola zasiane, i palmy rosnące w kępach lub osobno. Są one skrapiane tą samą wodą, lecz My dajemy wyższość jednym nad innymi, jeśli chodzi o owoce do jedzenia. Zaprawdę, w tym są znaki dla ludzi, którzy są rozumni"},{"SurahNumber":13,"VerseNumber":5,"Text":"Jeśli potrafisz się dziwić, to zadziwiające jest ich powiedzenie: \"Czy kiedy staniemy się prochem, to czy pojawimy się na pewno w nowym stworzeniu?\" Tamci - to tacy, którzy nie uwierzyli w swojego Pana; tamci - to tacy, którzy będą mieli łańcuchy na szyjach: oni będą mieszkańcami ognia, w którym będą przebywać na wieki"},{"SurahNumber":13,"VerseNumber":6,"Text":"Oni domagają się od ciebie, abyś przyśpieszył zło przed dobrem; a przecież już przed nimi miały miejsce kary przykładne. Zaprawdę, twój Pan jest władcą przebaczenia dla ludzi, mimo ich niesprawiedliwości! Zaprawdę, twój Pan jest straszny w karaniu"},{"SurahNumber":13,"VerseNumber":7,"Text":"I mówią ci, którzy nie uwierzyli: \"Gdyby jemu został zesłany jakiś znak od jego Pana!\" Ty jesteś tylko ostrzegającym, a każdy lud ma swojego przewodnika"},{"SurahNumber":13,"VerseNumber":8,"Text":"Bóg wie, co nosi każda żeńska istota i o ile kurczą się łona, i o ile się powiększają. Każda rzecz posiada u Niego pewną miarę"},{"SurahNumber":13,"VerseNumber":9,"Text":"On zna to, co jest ukryte, i to, co jest jawne. On jest Wielki, Wyniosły"},{"SurahNumber":13,"VerseNumber":10,"Text":"Równi są wobec Niego: ten spośród was, kto trzyma słowa w tajemnicy, i ten, kto je głosi jawnie; ten, kto kryje się nocą, i ten, kto chodzi swobodnie w dzień"},{"SurahNumber":13,"VerseNumber":11,"Text":"Człowiek ma idących bezpośrednio i przed sobą, i za sobą, którzy go ochraniają na rozkaz Boga. Zaprawdę, Bóg nie zmienia tego, co jest w ludziach, dopóki oni sami nie zmienią tego, co jest w nich! A kiedy Bóg chce jakiegoś zła dla ludzi, to nie ma możliwości odwrócenia tego i nie ma dla nich opiekuna poza Nim"},{"SurahNumber":13,"VerseNumber":12,"Text":"On jest Tym, który ukazuje wam błyskawicę dla strachu i nadziei On powoduje, iż powstają ciężkie chmury"},{"SurahNumber":13,"VerseNumber":13,"Text":"I grzmot głosi Jego chwałę, i aniołowie - z obawy przed Nim. On posyła pioruny i razi nimi, kogo chce, podczas gdy oni dyskutują o Bogu. A On jest straszny w swojej mocy"},{"SurahNumber":13,"VerseNumber":14,"Text":"Do Niego należy wezwanie prawdziwe. A ci, których ludzie wzywają poza Nim, nie dadzą im żadnej odpowiedzi. Podobnie czyni ten, który wyciąga swoje ręce ku wodzie, aby ona doszła do jego ust; lecz ona nie dochodzi do nich. Modlitwa niewiernych jest na błędnej drodze"},{"SurahNumber":13,"VerseNumber":15,"Text":"Bogu wybijają pokłony ci, którzy są w niebiosach i na ziemi, posłusznie lub wbrew woli; i nawet ich cienie, rano i wieczorem"},{"SurahNumber":13,"VerseNumber":16,"Text":"Powiedz: \"Kto jest Panem niebios i ziemi?\" Powiedz: \"To jest Bóg!\" Powiedz: \"Czy wy sobie weźmiecie, poza Nim, opiekunów, którzy nawet dla siebie samych nie władają ani korzyścią, ani szkodą?\" Powiedz: \"Czy są jednakowi - niewidomy i widzący jasno? Albo czy ciemności i światło są jednakowe? Albo czy oni przypisali Bogu współtowarzyszy, którzy by stwarzali, jak On stworzył, tak aby ich stworzenie było podobne do Jego stworzenia?\" Powiedz: \"Bóg jest Stwórcą wszelkiej rzeczy! On jest Jeden, Wszechpotężny"},{"SurahNumber":13,"VerseNumber":17,"Text":"On spuścił z nieba wodę i popłynęły doliny potokami podług ich wielkości; i poniósł potok wzdymającą się pianę. Podobna piana powstaje z tego, co ludzie wypalają w ogniu przy wyrobie ozdób albo wyposażenia. W ten sposób Bóg przedstawia w przypowieści prawdę i fałsz. A co się tyczy tej piany, to ona uchodzi jako szumowina; a to, co jest pożyteczne dla ludzi, pozostaje na ziemi. W ten sposób Bóg przytacza przypowieści"},{"SurahNumber":13,"VerseNumber":18,"Text":"Ci, którzy odpowiedzieli swemu Panu, będą mieli piękną nagrodę, a ci, którzy Jemu nie odpowiedzieli, - to choćby posiadali to wszystko, co jest na ziemi, i jeszcze raz tyle i chcieli się wykupić - oto ci otrzymają zły rachunek! Ich miejscem schronienia będzie Gehenna. A jakże to nieszczęsne miejsce odpoczynku"},{"SurahNumber":13,"VerseNumber":19,"Text":"Czy ten, który wie, że to, co tobie zostało zesłane, jest prawdą, podobny jest do niewidomego? Lecz zastanawiają się tylko obdarzeni rozumem"},{"SurahNumber":13,"VerseNumber":20,"Text":"Ci, którzy wiernie wypełniają przymierze Boga i nie naruszają układu"},{"SurahNumber":13,"VerseNumber":21,"Text":"Ci, którzy łączą to, co Bóg nakazał łączyć; ci, którzy się boją swego Pana i obawiają się złego rachunku"},{"SurahNumber":13,"VerseNumber":22,"Text":"Ci, którzy są cierpliwi, poszukując oblicza swego Pana; ci, którzy odprawiają modlitwę; ci, którzy rozdają z tego, czym ich obdarzyliśmy jako zaopatrzeniem - potajemnie i jawnie; ci, którzy odsuwają zło przez dobro - tych wszystkich czekają jako ostateczna siedziba"},{"SurahNumber":13,"VerseNumber":23,"Text":"Ogrody Edenu, do których wejdą oni oraz ci spośród ich ojców, którzy byli sprawiedliwi, jak też ich żony i ich potomstwo. A aniołowie będą wchodzili do nich przez wszystkie bramy"},{"SurahNumber":13,"VerseNumber":24,"Text":"Pokój wam! za to, iż byliście sprawiedliwi!\" A jakże wspaniała ta ostateczna siedziba"},{"SurahNumber":13,"VerseNumber":25,"Text":"A tych, którzy naruszają przymierze Boga po zawarciu paktu wierności; i tych, którzy rozcinają węzły, jakie nakazał utrzymać Bóg; i tych, którzy szerzą zgorszenie na ziemi - spotka przekleństwo i czeka ich nieszczęsna siedziba"},{"SurahNumber":13,"VerseNumber":26,"Text":"Bóg rozdziela hojnie zaopatrzenie i wymierza, komu chce. Oni używają życia tego świata, ale życie tego świata w porównaniu z życiem ostatecznym - to tylko czasowe używanie"},{"SurahNumber":13,"VerseNumber":27,"Text":"Mówią ci, którzy nie wierzą: \"Gdyby jemu został zesłany jakiś znak od jego Pana!\" Powiedz: \"Zaprawdę, Bóg sprowadza z drogi, kogo chce, i prowadzi drogą prostą do Siebie tego, kto się nawrócił"},{"SurahNumber":13,"VerseNumber":28,"Text":"Ci, którzy uwierzyli i których serca się uspokajają przez wspominanie Boga - o tak! przez wspominanie Boga uspokajają się ich serca"},{"SurahNumber":13,"VerseNumber":29,"Text":"I ci, którzy uwierzyli i czynili dobre dzieła - tych wszystkich czeka szczęśliwość i piękne miejsce powrotu"},{"SurahNumber":13,"VerseNumber":30,"Text":"Tak posłaliśmy ciebie do narodu, który poprzedziły już inne narody, abyś im głosił to, co objawiliśmy tobie; lecz oni nie wierzą w Miłosiernego. Powiedz: \"On jest moim Panem! Nie ma Boga, jak tylko On! Jemu zaufałem i do Niego ja powrócę"},{"SurahNumber":13,"VerseNumber":31,"Text":"Jeśliby nawet istniał taki Koran, przez który poruszyłyby się góry albo popękałaby ziemia, albo przemówiliby umarli... Ależ nie! Do Boga należy wszelka władza! Czyż ci, którzy uwierzyli; nie wiedzą, że jeśliby zechciał Bóg, to poprowadziłby drogą prostą wszystkich ludzi razem?! I nieszczęście zawsze dosięgnie niewiernych za to, co oni uczynili; albo też osiądzie w pobliżu ich domostwa, dopóki nie nadejdzie obietnica Boga. Zaprawdę, Bóg nie łamie Swojej obietnicy"},{"SurahNumber":13,"VerseNumber":32,"Text":"Wyśmiewano już posłańców, którzy byli przed tobą; lecz Ja dałem pewną zwłokę tym, którzy nie uwierzyli. Potem pochwyciłem ich. A jakaż była Moja kara"},{"SurahNumber":13,"VerseNumber":33,"Text":"Czyż Ten, który czuwa nad każdą duszą, nad tym, co ona zyskała?... A przecież oni przypisują Bogu współtowarzyszy. Powiedz: \"Nazwijcie ich! Czy potraficie obwieścić Jemu coś, czego On nie znałby na ziemi? Czy jest to tylko sposób mówienia?\" Ależ nie! Upiększony został podstęp tym, którzy nie uwierzyli; oni zostali odsunięci od drogi. A kogo Bóg sprowadzi z drogi, ten nie będzie miał żadnego przewodnika"},{"SurahNumber":13,"VerseNumber":34,"Text":"Spotka ich kara w życiu na tym świecie; a z pewnością kara życia ostatecznego jest bardziej bolesna! I nie będą oni mieli przed Bogiem opiekuna"},{"SurahNumber":13,"VerseNumber":35,"Text":"Podobieństwo Ogrodu, który został obiecany bogobojnym: będą tam w dole płynąć strumyki; zawsze będzie dostarczał owoców, podobnie jak i cienia. Oto ostateczna nagroda tych, którzy byli bogobojni! A ostateczna nagroda dla niewiernych - ogień"},{"SurahNumber":13,"VerseNumber":36,"Text":"Ci, którym daliśmy Księgę, cieszą się z danego tobie objawienia. Lecz są takie grupy, które je częściowo odrzucają. Powiedz: \"Mnie tylko rozkazano, abym czcił Boga i abym Mu nie dodawał współtowarzyszy. Do Niego zwracam się z modlitwą i do Niego ja powrócę"},{"SurahNumber":13,"VerseNumber":37,"Text":"W ten sposób zesłaliśmy go jako rozstrzygnięcie w języku arabskim. Jeśli pójdziesz za namiętnościami, choć przedtem otrzymałeś wiedzę, to nie będziesz miał przed Bogiem ani opiekuna, ani obrońcy"},{"SurahNumber":13,"VerseNumber":38,"Text":"Posyłaliśmy już posłańców przed tobą i daliśmy im żony i potomstwo. I nie było dane żadnemu posłańcowi, aby przychodził ze znakiem bez zezwolenia Boga. Każdy kres ma swoją Księgę"},{"SurahNumber":13,"VerseNumber":39,"Text":"Bóg ściera to, co chce, i utwierdza. U Niego znajduje się Matka Księgi"},{"SurahNumber":13,"VerseNumber":40,"Text":"Albo My pokażemy tobie część tego, co im obiecujemy, albo też ciebie wezwiemy. Do ciebie należy tylko obwieszczenie, a do Nas należy rachunek"},{"SurahNumber":13,"VerseNumber":41,"Text":"Czyż oni nie widzą, że My przychodzimy na ziemię, zmniejszając ją po jej krańcach? Bóg sądzi. I nikt nie może powstrzymać Jego sądu. On jest szybki w rachunku"},{"SurahNumber":13,"VerseNumber":42,"Text":"Knuli już podstępy ci, którzy byli przed nimi, lecz do Boga należy wszelka chytrość. On wie, co zyskała sobie każda dusza, i niebawem niewierni się dowiedzą, do kogo należy ostateczna siedziba"},{"SurahNumber":13,"VerseNumber":43,"Text":"Ci, którzy nie uwierzyli, mówią: \"Ty nie jesteś posłańcem!\" Powiedz: \"Bóg wystarczy jako świadek między mną a wami, a także każdy, kto posiada wiedzę Księgi"},{"SurahNumber":14,"VerseNumber":1,"Text":"Alif. Lam. Ra. Oto Księga; posłaliśmy ją tobie, abyś wyprowadził ludzi z ciemności ku światłu - za pozwoleniem ich Pana - ku drodze Potężnego, Godnego Chwały"},{"SurahNumber":14,"VerseNumber":2,"Text":"Boga, do którego należy to, co jest w niebiosach, i to, co jest na ziemi. Biada tym, którzy nie uwierzyli, z powodu kary strasznej"},{"SurahNumber":14,"VerseNumber":3,"Text":"Tym, którzy przedkładają życie tego świata ponad życie ostateczne, którzy oddalają się od drogi Boga i pragną drogi krętej. Oni są w zabłądzeniu dalekim"},{"SurahNumber":14,"VerseNumber":4,"Text":"My wysyłaliśmy posłańców przemawiających tylko językiem swojego ludu, aby mogli jasno tłumaczyć. Bóg sprowadza z drogi, kogo chce, i prowadzi drogą prostą, kogo chce. On jest Potężny, Mądry"},{"SurahNumber":14,"VerseNumber":5,"Text":"Posłaliśmy już Mojżesza z Naszymi znakami: \"Wyprowadź lud twój z ciemności ku światłu Przypomnij im dni Boga!\" Zaprawdę, w tym są znaki dla każdego cierpliwego i wdzięcznego"},{"SurahNumber":14,"VerseNumber":6,"Text":"I oto powiedział Mojżesz do swego ludu: \"Wspominajcie dobroć Boga względem was! Oto On was wyratował od ludzi Faraona! Oni nakładali na was najgorszą karę: zabijali waszych synów, a pozostawiali przy życiu kobiety. W tym jest wielkie doświadczenie dla was od waszego Pana"},{"SurahNumber":14,"VerseNumber":7,"Text":"Oto ogłosił wasz Pan: \"Jeśli będziecie wdzięczni, to Ja obdarzę was więcej; a jeśli nie będziecie wdzięczni, to, zaprawdę, Moja kara będzie straszna"},{"SurahNumber":14,"VerseNumber":8,"Text":"I powiedział Mojżesz: \"Jeśli nie będziecie wdzięczni - wy i ci, którzy są na ziemi -... zaprawdę, Bóg jest bogaty i godny chwały"},{"SurahNumber":14,"VerseNumber":9,"Text":"Czy nie doszło do was opowiadanie o tych, którzy byli przed wami - o ludzie Noego, o ludach Ad i Samud, jak i o tych, którzy przyszli po nich, a o których wie tylko Bóg? Przyszli do nich posłańcy z jasnymi dowodami, lecz oni włożyli ręce do swoich ust i powiedzieli: \"My nie wierzymy w to, z czym zostaliście posłani. I, zaprawdę, jesteśmy w głębokim zwątpieniu względem tego, do czego nas wzywacie"},{"SurahNumber":14,"VerseNumber":10,"Text":"Powiedzieli ich posłańcy: \"Czy można wątpić o Bogu, stwórcy niebios i ziemi? On was wzywa,. aby wam przebaczyć grzechy i aby wam udzielić zwłoki aż do oznaczonego terminu.\" Oni powiedzieli: \"Jesteście tylko ludźmi, tak jak my. Chcecie nas oddalić od tego, co czcili nasi ojcowie. Dajcie nam więc jakiś jasny dowód władzy"},{"SurahNumber":14,"VerseNumber":11,"Text":"Powiedzieli im ich posłańcy: \"Jesteśmy tylko ludźmi, tak jak wy, lecz Bóg obdarowuje dobrodziejstwami tego, kogo chce spośród Swoich sług; i nie możemy przychodzić do was z dowodem władzy inaczej, jak tylko za zezwoleniem Boga. Niech więc zaufają Bogu ludzie wierzący"},{"SurahNumber":14,"VerseNumber":12,"Text":"A dlaczego nie mielibyśmy zaufać Bogu, skoro On nas poprowadził po naszych drogach? My będziemy, z pewnością, bardzo cierpliwie znosić to wszystko, czym nas obrażacie. _Niech więc zaufają Bogu ci, którzy są pełni ufności"},{"SurahNumber":14,"VerseNumber":13,"Text":"Ci którzy nie uwierzyli, powiedzieli do swoich posłańców: \"My na pewno wypędzimy was z naszej ziemi albo powrócicie do naszej społeczności religijnej.\" I objawił im ich Pan: \"My z pewnością wytracimy niesprawiedliwych"},{"SurahNumber":14,"VerseNumber":14,"Text":"I osiedlimy was na ziemi po nich. To jest dla tych, którzy się obawiają Mojej obecności, którzy się obawiają Mojej groźby"},{"SurahNumber":14,"VerseNumber":15,"Text":"Oni prosili o rozstrzygnięcie, lecz zawiedziony zostanie wszelki uporczywy tyran"},{"SurahNumber":14,"VerseNumber":16,"Text":"Za nim jest Gehenna, gdzie będzie on pojony wodą cuchnącą"},{"SurahNumber":14,"VerseNumber":17,"Text":"Będzie ją połykał, lecz tylko z trudem będzie mógł ją przełknąć. Śmierć będzie do niego przychodzić z każdego miejsca, lecz on nie będzie mógł umrzeć; a z tyłu za nim - sroga kara"},{"SurahNumber":14,"VerseNumber":18,"Text":"Czyny tych, którzy nie uwierzyli w swojego Pana, podobne są do popiołu, nad którym wzmógł się wiatr w burzliwy dzień. Oni nie będą mieli władzy nad niczym, co zyskali. To jest zabłądzenie dalekie"},{"SurahNumber":14,"VerseNumber":19,"Text":"Czy nie widzisz, że Bóg stworzył niebiosa i ziemię w całej prawdzie? Jeśli zechce, to was usunie i sprowadzi nowe stworzenie"},{"SurahNumber":14,"VerseNumber":20,"Text":"To dla Boga nie jest wcale trudne"},{"SurahNumber":14,"VerseNumber":21,"Text":"I pojawią się wszyscy przed Bogiem. I powiedzą słabi tym, którzy byli dumni: \"My postępowaliśmy za wami. Czy wybawicie nas od jakiejkolwiek kary Boga?\" Oni powiedzą: \"Gdyby Bóg poprowadził nas drogą prostą, to i my poprowadzilibyśmy was drogą prostą. Nam jest wszystko jedno, czy będziemy się skarżyć, czy będziemy cierpliwi; my nie mamy wcale miejsca schronienia"},{"SurahNumber":14,"VerseNumber":22,"Text":"Powiedział szatan, kiedy sprawa została rozstrzygnięta: \"Zaprawdę, Bóg dał wam obietnicę, obietnicę prawdy! I ja wam dałem obietnicę, lecz ja was oszukałem; ja nie miałem nad wami żadnej władzy. Ja tylko wzywałem was, a wyście mi odpowiedzieli. Nie gańcie mnie więc, lecz gańcie siebie samych! Ani ja wam nie pomogę, ani wy mi nie pomożecie. Wyrzekam się tego, czego wy niegdyś uczyniliście mnie współuczestnikiem.\" Zaprawdę, niesprawiedliwych czeka kara bolesna"},{"SurahNumber":14,"VerseNumber":23,"Text":"I ci, którzy uwierzyli i pełnili dobre dzieła, będą wprowadzeni do Ogrodów, gdzie w dole płyną strumyki. Oni tam będą przebywać na wieki - za zezwoleniem ich Pana. Tam ich pozdrowieniem będzie: \"Pokój"},{"SurahNumber":14,"VerseNumber":24,"Text":"Czy nie widziałeś, jak Bóg przytacza jako przypowieść dobre słowo? - ono jest jak dobre drzewo, którego korzeń jest mocno utwierdzony, a jego gałęzie w niebiosach"},{"SurahNumber":14,"VerseNumber":25,"Text":"Ono przynosi swoje owoce każdego czasu, za pozwoleniem swego Pana. Bóg przytacza przypowieści ludziom - być może, oni się opamiętają"},{"SurahNumber":14,"VerseNumber":26,"Text":"A złe słowo jest podobne do złego drzewa: wyrwane z powierzchni ziemi, nie ma solidnego utwierdzenia"},{"SurahNumber":14,"VerseNumber":27,"Text":"Bóg umacnia tych, którzy uwierzyli, słowem mocno utwierdzonym, w życiu na tym świecie i w życiu ostatecznym; i sprowadza Bóg z drogi niesprawiedliwych. Bóg czyni to, co chce"},{"SurahNumber":14,"VerseNumber":28,"Text":"Czy nie widziałeś tych, którzy zamienili dobroć Boga na niewiarę i umieścili swój lud w domostwie zguby"},{"SurahNumber":14,"VerseNumber":29,"Text":"w Gehennie, w której oni się będą palić. A jakże to nieszczęsne miejsce pobytu"},{"SurahNumber":14,"VerseNumber":30,"Text":"Oni ustanowili równych Bogu, aby sprowadzać z Jego drogi. 'Powiedz: \"Używajcie póki czas, bo, zaprawdę, wasze wędrowanie zmierza ku ogniu"},{"SurahNumber":14,"VerseNumber":31,"Text":"Powiedz Moim sługom, którzy uwierzyli, niech oni odprawiają modlitwę i niech rozdają skrycie i jawnie z tego, w co ich zaopatrzyliśmy, zanim nadejdzie dzień, kiedy nie będzie ani handlu, ani przyjaźni"},{"SurahNumber":14,"VerseNumber":32,"Text":"Bóg jest Tym, który stworzył niebiosa i ziemię i spuścił z nieba wodę; i wyprowadził dzięki niej owoce jako zaopatrzenie dla was. On podporządkował wam okręty, aby pływały po morzu na Jego rozkaz. On podporządkował wam rzeki"},{"SurahNumber":14,"VerseNumber":33,"Text":"On podporządkował wam słońce i księżyc, trudzące się nieustannie; a także noc i dzień"},{"SurahNumber":14,"VerseNumber":34,"Text":"On dał wam wszystko, o co prosiliście. Jeślibyście chcieli zliczyć dobrodziejstwa Boga, to zliczyć ich nie zdołacie. Zaprawdę, człowiek jest bardzo niesprawiedliwy i niewdzięczny"},{"SurahNumber":14,"VerseNumber":35,"Text":"Oto powiedział Abraham: \"Panie mój! Uczyń to miasto bezpiecznym i uchowaj mnie i moich synów od tego, abyśmy mieli czcić bałwany"},{"SurahNumber":14,"VerseNumber":36,"Text":"Panie mój! Przecież oni sprowadzili z drogi wielu ludzi. Kto więc pójdzie za mną, ten należy do mnie; a ten, kto mi się sprzeciwia... Ty, zaprawdę, jesteś przebaczający, litościwy"},{"SurahNumber":14,"VerseNumber":37,"Text":"Panie nasz! Oto osiedliłem część mojego potomstwa w dolinie nieurodzajnej, obok Twego świętego Domu. Panie nasz! Niech oni odprawiają modlitwę, a Ty uczyń, aby serca ludzi skłoniły się ku nim, i daj im owoców jako zaopatrzenie! Być może, oni będą wdzięczni"},{"SurahNumber":14,"VerseNumber":38,"Text":"Panie nasz! Zaprawdę, Ty wiesz, co my ukrywamy i co czynimy jawnie. I nic nie jest ukryte przed Bogiem ani na ziemi, ani w niebie"},{"SurahNumber":14,"VerseNumber":39,"Text":"Chwała niech będzie Bogu, który mi dał, mimo mojej starości, Isma`ila i Izaaka. Zaprawdę, mój Pan dobrze słyszy modlitwę"},{"SurahNumber":14,"VerseNumber":40,"Text":"Panie mój! Uczyń, abym odprawiał modlitwę, i tak samo względem mego potomstwa! Panie nasz! Przyjmij moją modlitwę"},{"SurahNumber":14,"VerseNumber":41,"Text":"Panie nasz! Przebacz mi i moim rodzicom, i wszystkim wierzącym w Dniu, kiedy nastąpi rachunek"},{"SurahNumber":14,"VerseNumber":42,"Text":"I nie uważaj, iż Bóg nie dba o to, co czynią niesprawiedliwi! On tylko daje im zwłokę do Dnia,. kiedy ich spojrzenia osłupieją"},{"SurahNumber":14,"VerseNumber":43,"Text":"Oni się będą śpieszyć przerażeni, z głowami podniesionymi, nie patrząc na siebie wcale, a ich serca będą jak powietrze"},{"SurahNumber":14,"VerseNumber":44,"Text":"Ostrzegaj ludzi przed Dniem, kiedy przyjdzie do nich kara! Wtedy ci, którzy czynili niesprawiedliwość, będą mówili: \"Panie nasz! daj nam krótką zwłokę; my odpowiemy na Twoje wezwanie i pójdziemy za posłańcami.\" \"Czyż nie przysięgaliście przedtem, że nigdy nie znikniecie"},{"SurahNumber":14,"VerseNumber":45,"Text":"Zamieszkaliście domostwa tych, którzy byli niesprawiedliwi dla siebie samych; i stało się dla was jasne, jak postąpiliśmy z nimi; i przytoczyliśmy wam przypowieści"},{"SurahNumber":14,"VerseNumber":46,"Text":"Oni uciekali się do swojej chytrości, lecz u Boga jest wszystka ich chytrość, choćby nawet ich chytrość była zdolna przesunąć góry"},{"SurahNumber":14,"VerseNumber":47,"Text":"I nie uważaj, iż Bóg nie dotrzymuje obietnicy, którą dał Swoim posłańcom. Zaprawdę, Bóg jest potężny, włada zemstą"},{"SurahNumber":14,"VerseNumber":48,"Text":"W Dniu, kiedy ziemia zostanie zamieniona na inną ziemię, i tak samo niebiosa, i kiedy oni stawią się przed Bogiem, Jedynym, Wszechpotężnym"},{"SurahNumber":14,"VerseNumber":49,"Text":"Zobaczysz tego Dnia grzeszników zakutych w kajdany"},{"SurahNumber":14,"VerseNumber":50,"Text":"Ich szaty będą ze smoły, a ich twarze będzie pokrywał ogień"},{"SurahNumber":14,"VerseNumber":51,"Text":"Tak by mógł zapłacić Bóg każdej duszy za to, co ona sobie zdobyła. Zaprawdę, Bóg jest szybki w rachunku"},{"SurahNumber":14,"VerseNumber":52,"Text":"To jest obwieszczenie dla ludzi, aby byli przez nie ostrzeżeni i aby wiedzieli, iż On jest Bogiem Jedynym; i aby się opamiętali ludzie obdarzeni rozumem"}]}