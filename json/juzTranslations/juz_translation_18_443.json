{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":23,"VerseNumber":1,"Text":"Досягають успіху віруючі"},{"SurahNumber":23,"VerseNumber":2,"Text":"які смиренні у своїх молитвах"},{"SurahNumber":23,"VerseNumber":3,"Text":"які уникають усього марного"},{"SurahNumber":23,"VerseNumber":4,"Text":"які дають закят"},{"SurahNumber":23,"VerseNumber":5,"Text":"які закривають свою наготу від усіх"},{"SurahNumber":23,"VerseNumber":6,"Text":"окрім дружин, і тих, ким оволоділи їхні правиці, — їм не докорятимуть за це,[CCXLIX]"},{"SurahNumber":23,"VerseNumber":7,"Text":"а хто прагне більшого, ті — порушники"},{"SurahNumber":23,"VerseNumber":8,"Text":"які зберігають довірене їм та договори"},{"SurahNumber":23,"VerseNumber":9,"Text":"які належно звершують свої молитви"},{"SurahNumber":23,"VerseNumber":10,"Text":"саме вони — спадкоємці"},{"SurahNumber":23,"VerseNumber":11,"Text":"які отримають у спадок Фірдаус, де будуть довіку.[CCL]"},{"SurahNumber":23,"VerseNumber":12,"Text":"Справді, Ми створили людину з глиняного замісу"},{"SurahNumber":23,"VerseNumber":13,"Text":"а потім у надійному місці перетворили на краплю"},{"SurahNumber":23,"VerseNumber":14,"Text":"потім створили з краплі кров’яний згусток, а з кров’яного згустку створили шматочок плоті. Зі шматочку плоті Ми створили кістки, а потім покрили їх м’язами. Потім Ми виростили це як нове творіння! Благословенний Аллаг, Найкращий із творців![CCLI]"},{"SurahNumber":23,"VerseNumber":15,"Text":"Згодом ви неодмінно помрете"},{"SurahNumber":23,"VerseNumber":16,"Text":"а потім, у День Воскресіння, вас знову піднімуть"},{"SurahNumber":23,"VerseNumber":17,"Text":"Справді, Ми створили над вами сім шляхів. І Ми не були неуважні до Своїх творінь"},{"SurahNumber":23,"VerseNumber":18,"Text":"Ми звели з неба належну міру води й розмістили її на землі. Воістину, Ми спроможні забрати її"},{"SurahNumber":23,"VerseNumber":19,"Text":"Нею Ми зростили для вас сади з пальмами й виноградом. Там багато плодів для вас, які ви їсте"},{"SurahNumber":23,"VerseNumber":20,"Text":"і дерево, яке росте на горі Сінай. Воно дає олію та приправи для тих, хто споживає"},{"SurahNumber":23,"VerseNumber":21,"Text":"Воістину, худоба — повчання для вас. Ми даємо вам пити те, що міститься у їхніх черевах. Ви маєте з неї багато іншої користі й харчуєтеся від неї"},{"SurahNumber":23,"VerseNumber":22,"Text":"На ній і на кораблях ви пересуваєтесь"},{"SurahNumber":23,"VerseNumber":23,"Text":"Справді, Ми відіслали Нуха до його народу й сказали: «О люди! Поклоняйтесь Аллагу, крім Якого для вас немає бога! Невже ви не маєте страху?»"},{"SurahNumber":23,"VerseNumber":24,"Text":"Старшина народу його, яка не увірувала, сказала: «Він — така сама людина, як і ви. І він хоче вивищитися над вами. Якби Аллаг побажав, то зіслав би ангела. Ми не чули такого від наших прадідів"},{"SurahNumber":23,"VerseNumber":25,"Text":"Він просто божевільний. Тож почекайте з ним до певного часу!»"},{"SurahNumber":23,"VerseNumber":26,"Text":"Той сказав: «Господи! Допоможи мені, адже мене вважають брехуном!»"},{"SurahNumber":23,"VerseNumber":27,"Text":"Ми відкрили Йому: «Збудуй ковчег перед Нашими очима та згідно з Нашим одкровенням. А коли прийде Наш наказ і відкриється джерело в печі, то візьми до нього пару з кожного виду та свою родину — окрім тих, про яких уже було сказано слово. І не проси Мене за несправедливих — воістину, їх буде втоплено![CCLII]"},{"SurahNumber":23,"VerseNumber":28,"Text":"А коли ті, хто з тобою, сядуть у ковчег, скажи: «Хвала Аллагу, який урятував нас від несправедливих людей!»"},{"SurahNumber":23,"VerseNumber":29,"Text":"Той сказав: «Господи! Даруй нам благословенний притулок, адже Ти — найкращий із тих, хто дарує притулок!»"},{"SurahNumber":23,"VerseNumber":30,"Text":"Воістину, в цьому знамення! Ми випробовуємо вас"},{"SurahNumber":23,"VerseNumber":31,"Text":"Після них Ми зростили інше покоління"},{"SurahNumber":23,"VerseNumber":32,"Text":"й відіслали до них посланця з них самих: «Поклоняйтесь Аллагу, крім якого у вас немає бога! Невже ви не маєте страху?»"},{"SurahNumber":23,"VerseNumber":33,"Text":"Старшина народу його, яка не увірувала й заперечувала зустріч у наступному житті, — ті, кому Ми дарували розкіш у житті земному — сказала: «Він — така сама людина, як і ви. Їсть те, що їсте ви, п’є те, що п’єте ви"},{"SurahNumber":23,"VerseNumber":34,"Text":"Якщо ви слухатиметесь людини, яка подібна до вас, то неодмінно зазнаєте втрат"},{"SurahNumber":23,"VerseNumber":35,"Text":"Невже він обіцяє вам, що після того, як ви помрете й станете прахом і кістками, вас воскресять"},{"SurahNumber":23,"VerseNumber":36,"Text":"Далеке, далеке те, що вам обіцяють"},{"SurahNumber":23,"VerseNumber":37,"Text":"Немає нічого, крім земного життя. Ми помираємо, ми живемо й не воскреснемо"},{"SurahNumber":23,"VerseNumber":38,"Text":"Він тільки чоловік, який зводить наклеп на Аллага. Ми не віримо йому!»"},{"SurahNumber":23,"VerseNumber":39,"Text":"Той сказав: «Господи! Допоможи мені, адже мене вважають за брехуна!»"},{"SurahNumber":23,"VerseNumber":40,"Text":"Аллаг відповів: «Дуже скоро вони неодмінно пошкодують!»"},{"SurahNumber":23,"VerseNumber":41,"Text":"Крик уразив їх справедливо, і Ми перетворили їх на сміття. Нехай згинуть люди несправедливі![CCLIII]"},{"SurahNumber":23,"VerseNumber":42,"Text":"Після них Ми зростили інші покоління"},{"SurahNumber":23,"VerseNumber":43,"Text":"Жодна громада не випередить свого строку й не відкладе його"},{"SurahNumber":23,"VerseNumber":44,"Text":"Потім Ми відсилали Наших посланців одного за другим. До якої б громади не приходив посланець, вони вважали його за брехуна. Отож, Ми [нищили] один [народ] за другим і зробили їх притчами. Нехай згинуть люди, які не вірують"},{"SurahNumber":23,"VerseNumber":45,"Text":"А потім із Нашими знаменнями та ясним доказом Ми відіслали Мусу та його брата Гаруна"},{"SurahNumber":23,"VerseNumber":46,"Text":"до Фірауна та старшини народу його. Але вони погордо відвернулись, адже були зверхніми людьми"},{"SurahNumber":23,"VerseNumber":47,"Text":"Вони сказали: «Невже ми повіримо двом людям, схожим на нас, тоді як їхній народ служить нам?»"},{"SurahNumber":23,"VerseNumber":48,"Text":"Отож, вони визнали їх обох брехунами й прирекли себе на загибель"},{"SurahNumber":23,"VerseNumber":49,"Text":"Справді, Ми дарували Мусі Писання — можливо, підуть вони прямим шляхом"},{"SurahNumber":23,"VerseNumber":50,"Text":"Ми зробили сина Мар’ям та його матір знаменням і поселили їх на затишному пагорбі біля струмка"},{"SurahNumber":23,"VerseNumber":51,"Text":"О ви, посланці! Споживайте блага й робіть добро. Воістину, Я знаю, що ви робите"},{"SurahNumber":23,"VerseNumber":52,"Text":"Воістину, ваша громада — громада єдина. А Я — ваш Господь. Тож бійтеся Мене"},{"SurahNumber":23,"VerseNumber":53,"Text":"Але вони розірвали цю справу на частини й кожна група радіє з того, що має"},{"SurahNumber":23,"VerseNumber":54,"Text":"Залиш їх у їхній омані — до певного часу"},{"SurahNumber":23,"VerseNumber":55,"Text":"Невже вони вважають, що Ми даємо їм майно й синів"},{"SurahNumber":23,"VerseNumber":56,"Text":"поспішаючи наділити благами? Та ж ні, але вони цього не відчувають"},{"SurahNumber":23,"VerseNumber":57,"Text":"Воістину, ті, які тремтять від страху перед Господом своїм"},{"SurahNumber":23,"VerseNumber":58,"Text":"які вірують у знамення Господа свого"},{"SurahNumber":23,"VerseNumber":59,"Text":"які в поклонінні Господу своєму не додають рівних"},{"SurahNumber":23,"VerseNumber":60,"Text":"які дають пожертви, а в серцях мають страх, що повернуться до Господа свого, –"},{"SurahNumber":23,"VerseNumber":61,"Text":"саме вони поспішають робити добрі справи, випереджаючи в цьому інших"},{"SurahNumber":23,"VerseNumber":62,"Text":"Ми не вимагаємо від душі понад її можливості. Ми маємо Писання, яке говорить істину, і з ними не вчинять несправедливо"},{"SurahNumber":23,"VerseNumber":63,"Text":"Але їхні серця неуважні до нього. Також вони коять інші вчинки,[CCLIV]"},{"SurahNumber":23,"VerseNumber":64,"Text":"доки Ми не вразимо карою тих серед них, хто розкошує! Тоді вони заголосять"},{"SurahNumber":23,"VerseNumber":65,"Text":"Не голосіть цього дня! Воістину, ви не отримаєте від Нас допомоги"},{"SurahNumber":23,"VerseNumber":66,"Text":"Вам же читали Мої знамення, але ви поверталися на своїх п’ятах назад"},{"SurahNumber":23,"VerseNumber":67,"Text":"були горді, а ночами вели лихі розмови.[CCLV]"},{"SurahNumber":23,"VerseNumber":68,"Text":"Невже вони не замисляться над цим словом? Або до них прийшло те, що не приходило до їхніх прабатьків"},{"SurahNumber":23,"VerseNumber":69,"Text":"Чи вони не впізнали свого Посланця й заперечують його?[CCLVI]"},{"SurahNumber":23,"VerseNumber":70,"Text":"Чи вони кажуть: «Він божевільний»? Та ж ні! Він прийшов до них з істиною, але більшість із них ненавидить істину"},{"SurahNumber":23,"VerseNumber":71,"Text":"Якби істина йшла за їхніми бажаннями, то згинули б небеса, земля й ті, хто на них. Та ж ні! Ми дарували їм нагадування, але ж вони відвертаються від свого нагадування"},{"SurahNumber":23,"VerseNumber":72,"Text":"Хіба ти просиш у них винагороди? Винагорода Господа твого краща, а Він — найкращий із тих, хто наділяє"},{"SurahNumber":23,"VerseNumber":73,"Text":"Воістину, ти кличеш їх на прямий шлях"},{"SurahNumber":23,"VerseNumber":74,"Text":"Воістину, ті, які не вірують у наступне життя, неодмінно відхиляються від цього шляху"},{"SurahNumber":23,"VerseNumber":75,"Text":"Якби Ми навіть помилували їх і відвернули від них лихо, вони все одно вперто тримались би своєї омани, блукаючи"},{"SurahNumber":23,"VerseNumber":76,"Text":"Тож Ми вразили їх карою, але вони не змирилися перед своїм Господом і не стали смиренними.[CCLVII]"},{"SurahNumber":23,"VerseNumber":77,"Text":"Та коли Ми відкриємо над ними ворота великої кари, впадуть у відчай вони"},{"SurahNumber":23,"VerseNumber":78,"Text":"Він — Той, Хто створив для вас слух, зір і серця. Як мало ви дякуєте"},{"SurahNumber":23,"VerseNumber":79,"Text":"Він — Той, Хто розселив вас на землі. І до Нього вас буде зібрано"},{"SurahNumber":23,"VerseNumber":80,"Text":"Він — Той, Хто дарує життя і смерть. Він чергує ніч і день. Невже ви не розумієте"},{"SurahNumber":23,"VerseNumber":81,"Text":"Та ж ні! Вони говорять те саме, що й минулі покоління"},{"SurahNumber":23,"VerseNumber":82,"Text":"Вони говорять: «Невже після того, як ми помремо й станемо прахом і кістками, нас воскресять"},{"SurahNumber":23,"VerseNumber":83,"Text":"Це обіцяють нам, а ще раніше обіцяли нашим батькам. Та це тільки казки давніх народів!»"},{"SurahNumber":23,"VerseNumber":84,"Text":"Запитай: «Кому належить земля і ті, хто на ній, якщо ви знаєте?»"},{"SurahNumber":23,"VerseNumber":85,"Text":"Вони скажуть: «Аллагу!» Скажи: «То невже ви не замислитеся?»"},{"SurahNumber":23,"VerseNumber":86,"Text":"Запитай: «Хто Господь семи небес і великого трону?»"},{"SurahNumber":23,"VerseNumber":87,"Text":"Вони скажуть: «Аллаг!» Скажи: «Невже ви не боїтесь?»"},{"SurahNumber":23,"VerseNumber":88,"Text":"Скажи: «У Чиїй руці влада над кожною річчю? Хто захищає та від Кого немає захисту, якщо ви знаєте?»"},{"SurahNumber":23,"VerseNumber":89,"Text":"Вони скажуть: «Аллаг!» Скажи: «Як же вас зачаровано!»"},{"SurahNumber":23,"VerseNumber":90,"Text":"Так, Ми дарували їм істину, а вони її заперечують"},{"SurahNumber":23,"VerseNumber":91,"Text":"Аллаг не брав Собі дитини й немає, крім Нього, іншого бога. Інакше кожен бог забирав би те, що створив, а одні з них вивищилися би над іншими. Пречистий Аллаг від того, що Йому приписують"},{"SurahNumber":23,"VerseNumber":92,"Text":"Знаючий потаємне й відкрите, Вищий від того, кого Йому додають у поклонінні"},{"SurahNumber":23,"VerseNumber":93,"Text":"Скажи: «Господи! Якщо Ти покажеш мені те, що їм обіцяно"},{"SurahNumber":23,"VerseNumber":94,"Text":"то не роби мене, Господи, одним із несправедливих людей![CCLVIII]"},{"SurahNumber":23,"VerseNumber":95,"Text":"Воістину, Ми спроможні показати тобі те, що обіцяли їм"},{"SurahNumber":23,"VerseNumber":96,"Text":"Відштовхни зло тим, що краще. Ми знаємо про те, що вони приписують Нам![CCLIX]"},{"SurahNumber":23,"VerseNumber":97,"Text":"Скажи: «Господи! Шукаю в Тебе захисту від навіювання шайтанів"},{"SurahNumber":23,"VerseNumber":98,"Text":"шукаю в Тебе захисту, Господи, щоб не стикатися з ними»"},{"SurahNumber":23,"VerseNumber":99,"Text":"Коли смерть приходить до когось із них, то він говорить: «Господи! Поверни мене назад"},{"SurahNumber":23,"VerseNumber":100,"Text":"Можливо, я робитиму добрі вчинки, які відкинув!» Та ж ні! Це тільки слова, які він промовляє. Перепона буде за ними аж до Дня, коли вони воскреснуть"},{"SurahNumber":23,"VerseNumber":101,"Text":"А в День, коли засурмлять у ріг, між ними не буде родинних зв’язків і не розпитуватимуть вони одне одного"},{"SurahNumber":23,"VerseNumber":102,"Text":"Ті, чия шалька терезів виявиться важкою, будуть врятовані"},{"SurahNumber":23,"VerseNumber":103,"Text":"А ті, чия шалька терезів виявиться легкою, втратять самих себе й будуть у геєні вічно"},{"SurahNumber":23,"VerseNumber":104,"Text":"Вогонь палитиме їхні обличчя, й вони будуть кривитися в ньому"},{"SurahNumber":23,"VerseNumber":105,"Text":"Хіба вам не читали Моїх знамень? Але ви вважали їх брехнею"},{"SurahNumber":23,"VerseNumber":106,"Text":"Вони скажуть: «Господи наш! Нещастя наше здолало нас. Ми були людьми, які потрапили в оману"},{"SurahNumber":23,"VerseNumber":107,"Text":"Господи наш! Виведи нас звідси! А якщо ми повернемося до свого, то, воістину, будемо нечестивцями!»"},{"SurahNumber":23,"VerseNumber":108,"Text":"Ганьбіться собі тут і не говоріть до Мене"},{"SurahNumber":23,"VerseNumber":109,"Text":"Воістину, частина Моїх рабів говорила: «Господи наш! Ми увірували! Прости нас і помилуй нас, адже Ти — Найкращий із милосердних!»"},{"SurahNumber":23,"VerseNumber":110,"Text":"Ви глузували з них, доки не забули Мого нагадування. Ви сміялися з них"},{"SurahNumber":23,"VerseNumber":111,"Text":"Сьогодні Я винагородив їх за те, що вони були терплячі. Воістину, вони досягли успіху"},{"SurahNumber":23,"VerseNumber":112,"Text":"Він запитає: «Скільки років ви пробули на землі?»"},{"SurahNumber":23,"VerseNumber":113,"Text":"Ті скажуть: «Ми пробули день або й частину дня. Спитай у тих, хто лічить!»"},{"SurahNumber":23,"VerseNumber":114,"Text":"Він скаже: «Мало ж ви пробули! Якби ви тільки знали"},{"SurahNumber":23,"VerseNumber":115,"Text":"Невже ви вважаєте, що Ми створили вас для забави та що ви не повернетесь до Нас?»"},{"SurahNumber":23,"VerseNumber":116,"Text":"Всевишній Аллаг, Істинний Володар! Немає бога, крім Нього, Господа великого трону"},{"SurahNumber":23,"VerseNumber":117,"Text":"У того, хто звертається замість Аллага до іншого бога, немає для цього жодного доказу. Його рахунок — у Його Господа. Воістину, невіруючі не матимуть успіху"},{"SurahNumber":23,"VerseNumber":118,"Text":"Скажи: «Господи! Прости й помилуй, адже Ти — найкращий із милосердних!»"},{"SurahNumber":24,"VerseNumber":1,"Text":"Це — сура, яку Ми зіслали та зробили обов’язком. Ми зіслали в ній ясні знамення — можливо, ви замислитеся"},{"SurahNumber":24,"VerseNumber":2,"Text":"Розпусника й розпусницю бийте сто разів — кожного з них. Нехай ваш жаль до них не переважить релігії Аллага, якщо ви віруєте в Аллага й в Останній День. І нехай свідками їхнього покарання буде група віруючих"},{"SurahNumber":24,"VerseNumber":3,"Text":"Розпусник може одружитися тільки з розпусницею чи багатобожницею, а розпусниця може вийти заміж тільки за розпусника чи багатобожника. А для віруючих це заборонено"},{"SurahNumber":24,"VerseNumber":4,"Text":"Тих, які звинувачують доброчесних жінок, але не можуть привести чотирьох свідків, бийте вісімдесят разів і ніколи не приймайте від них свідчення, бо вони — нечестивці"},{"SurahNumber":24,"VerseNumber":5,"Text":"крім тих, які згодом покаялися й виправилися. Воістину, Аллаг — Прощаючий, Милосердний"},{"SurahNumber":24,"VerseNumber":6,"Text":"А кожен із тих, які звинувачують своїх дружин, але не мають свідків, окрім самих себе, повинен поклястися чотири рази Аллагом про те, що він правдивий"},{"SurahNumber":24,"VerseNumber":7,"Text":"а п’ятий раз — що прокляття Аллага впаде на нього, якщо він бреше"},{"SurahNumber":24,"VerseNumber":8,"Text":"Жінка не зазнає покарання, якщо поклянеться чотири рази Аллагом про те, що чоловік бреше"},{"SurahNumber":24,"VerseNumber":9,"Text":"а п’ятий раз — що гнів Аллага впаде на неї, якщо чоловік правдивий"},{"SurahNumber":24,"VerseNumber":10,"Text":"Якби не ласка Аллага до вас, Його милість і те, що Він — Приймаючий каяття і Мудрий![CCLX]"},{"SurahNumber":24,"VerseNumber":11,"Text":"Воістину, ті які зводять наклеп, є серед вас самих. Не вважайте це злом проти вас. Навпаки, це — добро для вас. Кожна людина отримає за свій гріх! А на того, хто згрішив найбільше, чекає велика кара![CCLXI]"},{"SurahNumber":24,"VerseNumber":12,"Text":"Чому ж ви, віруючі чоловіки й жінки, почувши про таке, не подумали про самих себе добре й не сказали: «Це явний наклеп»"},{"SurahNumber":24,"VerseNumber":13,"Text":"Чому ж вони не прийшли з чотирма свідками? Тож, якщо вони не прийшли з ними, то вони перед Аллагом — брехуни"},{"SurahNumber":24,"VerseNumber":14,"Text":"Якби не ласка Аллага до вас та Його милість у земному й наступному житті, то за ваші балачки були б ви покарані"},{"SurahNumber":24,"VerseNumber":15,"Text":"Коли ви переказуєте це своїми язиками й говорите вашими вустами те, про що у вас немає знання, та ще вважаєте це за дрібницю, то це — великий гріх перед Аллагом"},{"SurahNumber":24,"VerseNumber":16,"Text":"Чому ж ви, почувши це, не сказали: «Нам не варто говорити такого. Пречистий Ти! А це — великий наклеп!»"},{"SurahNumber":24,"VerseNumber":17,"Text":"Аллаг повчає вас більше не робити цього ніколи, якщо ви віруючі"},{"SurahNumber":24,"VerseNumber":18,"Text":"Він пояснює вам знамення. А Аллаг — Всезнаючий, Мудрий"},{"SurahNumber":24,"VerseNumber":19,"Text":"Воістину, на тих, кому подобається, щоб про віруючих розповідали мерзенне, чекає болісна кара в житті земному й наступному! Аллаг знає, а ви не знаєте"},{"SurahNumber":24,"VerseNumber":20,"Text":"Якби не ласка Аллага до вас, Його милість і те, що Він Ласкавий і Милосердний"},{"SurahNumber":24,"VerseNumber":21,"Text":"О ви, які увірували! Не йдіть слідом за шайтаном. Хтось іде слідом за шайтаном, але ж той закликає до мерзенного й відразного! Якби не ласка Аллага та Його милість, то жоден із вас не очистився б ніколи, але Аллаг очищує, кого побажає! Аллаг — Всечуючий, Всезнаючий"},{"SurahNumber":24,"VerseNumber":22,"Text":"Нехай ті, хто має статки й багатство серед вас, не клянуться, що не будуть допомагати родичам, бідним і переселенцям на шляху Аллага. Натомість нехай вибачають і прощають. Невже ви не бажаєте, щоб Аллаг простив вас? Аллаг — Прощаючий, Милосердний![CCLXII]"},{"SurahNumber":24,"VerseNumber":23,"Text":"Воістину, ті, які дорікають невинним доброчесним жінкам, будуть прокляті в світі земному й наступному! Чекає на них велика кара"},{"SurahNumber":24,"VerseNumber":24,"Text":"Того Дня їхні язики, руки й ноги будуть свідчити про те, що вони робили"},{"SurahNumber":24,"VerseNumber":25,"Text":"Того Дня Аллаг відплатить їм повною та справедливою мірою, і вони дізнаються, що Аллаг — Явна Істина"},{"SurahNumber":24,"VerseNumber":26,"Text":"Погані жінки — поганим чоловікам, погані чоловіки — поганим жінкам. А добрі жінки — добрим чоловікам, добрі чоловіки — добрим жінкам. Вони непричетні до того, що про них кажуть. На них чекає прощення й щедра винагорода"},{"SurahNumber":24,"VerseNumber":27,"Text":"О ви, які увірували! Не заходьте до чужих будинків, не спитавши дозволу й не привітавши їхніх жителів. Так буде краще для вас, можливо, замислитеся ви"},{"SurahNumber":24,"VerseNumber":28,"Text":"Якщо там нікого не буде, то не заходьте, доки вам не дозволять. А якщо вам говорять: «Повертайтеся!» — то повертайтеся. Так буде чистіше для вас! Аллаг знає, що ви робите"},{"SurahNumber":24,"VerseNumber":29,"Text":"На вас не буде гріха, якщо ви ввійдете до нежилих будинків, де є користь для вас. Аллаг знає те, що ви відкриваєте й приховуєте"},{"SurahNumber":24,"VerseNumber":30,"Text":"Скажи віруючим чоловікам, щоб вони відводили свої погляди й закривали свою наготу. Так буде чистіше для них. Воістину, Аллагу відомо, що вони роблять"},{"SurahNumber":24,"VerseNumber":31,"Text":"Скажи віруючим жінкам, щоб вони відводили свої погляди й закривали свою наготу. Нехай вони не показують своїх прикрас, окрім того, що назовні, й нехай закривають своїми покривалами груди. Нехай не показують своїх прикрас нікому, крім своїх чоловіків, батьків, батьків своїх чоловіків, своїх синів, синів своїх чоловіків, своїх братів, синів братів, синів своїх сестер, інших жінок чи тих, ким оволоділи їхні правиці, слуг, у яких немає пристрасті, або дітей, які не знають жіночої наготи; нехай вони не ходять так, щоб було відомо, які прикраси вони приховують. Кайтеся перед Аллагом усі разом, о віруючі! Можливо, ви матимете успіх![CCLXIII]"},{"SurahNumber":24,"VerseNumber":32,"Text":"Одружуйте тих із вас, хто самотній, а також праведників із ваших рабів та рабинь. А якщо вони бідні, то Аллаг із ласки Своєї збагатить їх. Аллаг — Всеосяжний, Всезнаючий"},{"SurahNumber":24,"VerseNumber":33,"Text":"Нехай зберігають цноту ті, хто не може одружитися, доки Аллаг із ласки Своєї не збагатить їх. Якщо ті, ким оволоділи ваші правиці, прагнуть письмового свідчення, то напишіть його — якщо ви знайшли в них чесноти. Дайте їм частину з майна Аллага, яке Він дарував вам. Не примушуйте своїх невільниць до розпусти, бажаючи швидкоплинних благ земного життя, якщо ті хочуть зберегти цноту. А якщо хто примусив їх, то Аллаг після того — Прощаючий, Милосердний![CCLXIV]"},{"SurahNumber":24,"VerseNumber":34,"Text":"Ми зіслали вам ясні знамення, притчу про тих, які жили раніше за вас, а також повчання для богобоязливих"},{"SurahNumber":24,"VerseNumber":35,"Text":"Аллаг — світло небес і землі. Світло Його схоже на нішу, в якій є світильник, світильник у склі, а скло — наче зірка сяюча. Горить вона від благословенного оливного дерева, ні східного, ні західного; прагне запалати олія його, хоча б вогонь і не торкнувся її. Світло над світлом! Аллаг веде до Свого світла того, кого побажає! Аллаг наводить притчі людям, і Аллаг про кожну річ знаючий"},{"SurahNumber":24,"VerseNumber":36,"Text":"[Такий світильник] — у будинках, які дозволив побудувати Аллаг та, в яких згадується Його ім’я. Там Його прославляють зранку та ввечері[CCLXV]"},{"SurahNumber":24,"VerseNumber":37,"Text":"чоловіки, яких ні купівля, ні продаж не відволікають від згадування Аллага, звершення молитви й виплати закяту. Вони бояться того Дня, коли здригнуться серця й застигнуть погляди"},{"SurahNumber":24,"VerseNumber":38,"Text":"щоб Аллаг нагородив їх за найкраще з того, що вони робили, та ще додав із ласки Своєї. Аллаг наділяє, кого побажає, без відплати"},{"SurahNumber":24,"VerseNumber":39,"Text":"А вчинки тих, які не увірували, подібні до марева в пустелі, яке спраглому видається за воду. Коли він приходить туди, то не знаходить нічого. Але знаходить поряд Аллага, який відплатить йому сповна! Аллаг – швидкий у відплаті"},{"SurahNumber":24,"VerseNumber":40,"Text":"Або вони подібні до мороку в морських глибинах. Хвиля накриває їх згори, ще одна хвиля вище, а ще вище — хмара. Одна темрява над іншою! Якщо хтось витягне свою руку, то не зможе її побачити. Кому Аллаг не дав світла, тому немає світла"},{"SurahNumber":24,"VerseNumber":41,"Text":"Невже ти не бачиш, що Аллага прославляє те, що на небесах, і те, що на землі, а також птахи з простертими крилами? Кожен знає свою молитву й славлення. Аллаг знає про те, що вони роблять"},{"SurahNumber":24,"VerseNumber":42,"Text":"Аллагу належить влада над небесами й землею. І до Аллага — повернення"},{"SurahNumber":24,"VerseNumber":43,"Text":"Невже ти не бачиш, що Аллаг жене хмари, потім збирає їх, нагромаджує, і стає видно, як злива виливається з-поміж них? Із гір, що на небі, Він посилає град і вражає ним, кого побажає, і відвертає його, від кого побажає. Світло блискавок ледь не позбавляє зору![CCLXVI]"},{"SurahNumber":24,"VerseNumber":44,"Text":"Аллаг змінює ніч та день. Воістину, в цьому повчальний приклад для тих, хто має зір"},{"SurahNumber":24,"VerseNumber":45,"Text":"Аллаг створив усіх живих істот із води. Серед них є такі, що повзають на череві, є такі, що ходять на двох ногах, є такі, що ходять на чотирьох. Аллаг творить, що побажає. Воістину, Аллаг спроможний на кожну річ"},{"SurahNumber":24,"VerseNumber":46,"Text":"Ми зіслали ясні знамення, а Аллаг веде прямим шляхом, кого побажає"},{"SurahNumber":24,"VerseNumber":47,"Text":"Вони говорять: «Ми увірували в Аллага й Посланця. Ми коримось!» А потім частина з них відвертається. Ні, вони невіруючі![CCLXVII]"},{"SurahNumber":24,"VerseNumber":48,"Text":"Коли їх кличуть до Аллага та Його Посланця, щоб між ними розсудили, то частина з них відвертається"},{"SurahNumber":24,"VerseNumber":49,"Text":"Якби правда була на їхньому боці, то вони б покірно прийшли до нього"},{"SurahNumber":24,"VerseNumber":50,"Text":"Чи в їхніх серцях хвороба? Чи вони сумніваються? Чи вони бояться, що Аллаг та Його Посланець судитимуть їх несправедливо? Навпаки, вони самі несправедливі"},{"SurahNumber":24,"VerseNumber":51,"Text":"Слова віруючих, коли їх кличуть до Аллага та Його Посланця, такі: «Слухаємо та коримось!» Саме вони й матимуть успіх"},{"SurahNumber":24,"VerseNumber":52,"Text":"Ті, які коряться Аллагу та Його Посланцю, бояться Аллага та мають перед Ним страх, досягнуть успіху"},{"SurahNumber":24,"VerseNumber":53,"Text":"Вони клянуться Аллагом — найсильнішими клятвами! — що, якби ти їм наказав, то вони неодмінно вирушили б у похід. Скажи: «Не кляніться! Знаємо цю покору!» Воістину, Аллагу відомо, що ви робите"},{"SurahNumber":24,"VerseNumber":54,"Text":"Скажи: «Коріться Аллагу та коріться Посланцю!» А якщо ви відвернетесь, то він відповідатиме тільки за своє, а ви будете відповідати за своє. Але якщо ви будете покірні, то підете прямим шляхом. Воістину, Посланець повинен тільки передати ясне послання"},{"SurahNumber":24,"VerseNumber":55,"Text":"Тих серед вас, які увірували й робили добро, Аллаг обіцяв зробити намісниками на землі — так, як Він зробив намісниками їхніх попередників; Він неодмінно утвердить їхню релігію, яку Сам схвалив для них, і замінить їхній страх безпекою. Вони поклоняються Мені й не додають у поклонінні нічого. А хто після цього буде невдячним, ті — нечестивці![CCLXVIII]"},{"SurahNumber":24,"VerseNumber":56,"Text":"Звершуйте молитву, давайте закят і коріться Посланцю — можливо, вас помилують"},{"SurahNumber":24,"VerseNumber":57,"Text":"Не думай, що ті, які не вірують, зможуть урятуватися на землі, їхнім притулком буде вогонь! Яке мерзотне це місце повернення"},{"SurahNumber":24,"VerseNumber":58,"Text":"О ви, які увірували! Нехай ті, ким оволоділи ваші правиці, й ті, які не досягли зрілого віку, просять у вас дозволу увійти [до вашої кімнати] в трьох випадках: перед ранковою молитвою, опівдні — коли ви скидаєте одяг свій, а також після нічної молитви. Такі три випадки вашої наготи. В інший час не буде гріха ні на вас, ні на них, адже одні з вас заходять до інших. Так Аллаг пояснює вам знамення, а Аллаг — Всезнаючий, Мудрий"},{"SurahNumber":24,"VerseNumber":59,"Text":"Коли ваші діти досягнуть зрілого віку, то нехай просять дозволу ввійти так само, як це робили [старші]. Так Аллаг пояснює вам знамення Свої, а Аллаг — Всезнаючий, Мудрий"},{"SurahNumber":24,"VerseNumber":60,"Text":"Не буде гріха на старших жінках, які не сподіваються на шлюб, якщо вони скинуть верхній одяг, не показуючи своїх прикрас. Але краще для них утриматися від цього, а Аллаг — Всечуючий, Всезнаючий"},{"SurahNumber":24,"VerseNumber":61,"Text":"Не буде гріха ні сліпому, ні кульгавому, ні хворому, ні вам самим, якщо ви їстимете у своїх будинках або будинках ваших батьків, або в будинках ваших матерів, або в будинках ваших братів, або в будинках ваших сестер, або в будинках ваших дядьків із боку батька, або тіток із боку батька, або дядьків із боку ваших матерів, або тіток із боку ваших матерів, або в тих будинках, від яких ви маєте ключі, або в будинках ваших друзів. Не буде гріха, якщо ви їстимете разом або окремо. Тож, коли заходите в будинки, то вітайте одне одного вітанням від Аллага, благословенним, добрим! Так Аллаг пояснює вам Свої знамення — можливо, ви зрозумієте![CCLXIX]"},{"SurahNumber":24,"VerseNumber":62,"Text":"Віруючі — це тільки ті, які увірували в Аллага та Його Посланця. Коли вони поряд із ним у якійсь спільній справі, то не йдуть, доки не спитають дозволу. Воістину, ті, які питають у тебе дозволу — саме вони увірували в Аллага та Його Посланця! А коли вони питають дозволу [щоб піти] в якійсь справі, то дозволь тому з них, кому побажаєш. І проси за них прощення в Аллага. Воістину, Аллаг — Прощаючий, Милосердний"},{"SurahNumber":24,"VerseNumber":63,"Text":"Не звертайтеся до Посланця так, як ви звертаєтесь одне до одного. Аллаг знає тих серед вас, які йдуть потай. Тож нехай стережуться ті, які опираються його наказу, адже може їх спіткати спокуса чи болісна кара"},{"SurahNumber":24,"VerseNumber":64,"Text":"Воістину, Аллагу належить те, що на небесах і на землі. Він знає ваш стан і той День, коли їх буде зібрано перед Ним. Тоді він сповістить їх про те, що вони робили! Аллаг про кожну річ Знаючий"},{"SurahNumber":25,"VerseNumber":1,"Text":"Благословен Той, Хто зіслав Розрізнення своєму рабу, щоб він був застерігачем для світів![CCLXX]"},{"SurahNumber":25,"VerseNumber":2,"Text":"Він — Той, Кому належить влада на небесах і на землі. Він не брав Собі дитини й не було Йому рівного у владі! Він створив кожну річ і розмірив її мірою"},{"SurahNumber":25,"VerseNumber":3,"Text":"Замість Нього вони беруть собі богами тих, які нічого не творять, але створені самі; тих, які не мають влади завдати собі шкоди чи принести користь; тих, які не мають влади ні над смертю, ні над життям, ні над воскресінням"},{"SurahNumber":25,"VerseNumber":4,"Text":"Ті, які не вірують, говорять: «Це тільки брехня, яку він вигадав за допомогою інших людей!» Так вони чинять кривду й брешуть"},{"SurahNumber":25,"VerseNumber":5,"Text":"Вони говорять: «Казки давніх народів! Він попросив записати їх і йому читають це зранку та ввечері!»[CCLXXI]"},{"SurahNumber":25,"VerseNumber":6,"Text":"Скажи: «Його зіслав Той, Хто знає таємниці небес і землі. Воістину, Він — Прощаючий та Милосердний!»"},{"SurahNumber":25,"VerseNumber":7,"Text":"Вони говорять: «Що це за посланець? Він споживає їжу й ходить по базарах! Чому до нього не зіслано ангела, який би застерігав разом із ним"},{"SurahNumber":25,"VerseNumber":8,"Text":"Чому йому не зіслано скарб? Чому не має він саду, з якого б він споживав їжу?» Нечестивці сказали: «Ви йдете слідом за чоловіком, якого зачаровано!»"},{"SurahNumber":25,"VerseNumber":9,"Text":"Поглянь, як вони наводять тобі притчі! Вони заблукали й не можуть знайти шляху"},{"SurahNumber":25,"VerseNumber":10,"Text":"Благословенний Той, Хто, якщо побажає, дарує тобі краще за це все — сади, де течуть ріки. Він також поставить для тебе палаци"},{"SurahNumber":25,"VerseNumber":11,"Text":"Та ж ні! Вони вважають Час за брехню! А для тих, хто вважає Час за брехню, приготували Ми полум’я"},{"SurahNumber":25,"VerseNumber":12,"Text":"Щойно воно побачить їх здалеку, вони почують його шипіння й гуркіт"},{"SurahNumber":25,"VerseNumber":13,"Text":"А коли їх, закутих, кинуть до тісного місця, вони проситимуть там для себе загибелі"},{"SurahNumber":25,"VerseNumber":14,"Text":"Сьогодні не кличте на себе однієї загибелі, кличте їх багато"},{"SurahNumber":25,"VerseNumber":15,"Text":"Скажи: «Що краще — таке [покарання] чи сад вічності, який чекає на богобоязливих і буде їхньою винагородою, й місцем для повернення?»"},{"SurahNumber":25,"VerseNumber":16,"Text":"Там вони матимуть усе, що побажають, і будуть вони там довіку! Така обіцянка, взята Твоїм Господом, про яку запитують"},{"SurahNumber":25,"VerseNumber":17,"Text":"Того Дня Він збере їх і тих, кому вони поклонялись замість Аллага. І скаже: «Це ви ввели в оману Моїх рабів, чи вони самі збилися зі шляху?»"},{"SurahNumber":25,"VerseNumber":18,"Text":"Ті скажуть: «Преславний Ти! Нам не годиться брати покровителів замість Тебе, але це Ти дозволив їм та їхнім батькам насолоджуватися благами, тож вони забули нагадування й стали людьми, які згинули!»"},{"SurahNumber":25,"VerseNumber":19,"Text":"Вони заперечили те, що ви говорите, тож ви не зможете ні відвернути [кару], ні допомогти собі. Тих із вас, які були несправедливі, Ми змусимо скуштувати великої кари"},{"SurahNumber":25,"VerseNumber":20,"Text":"Посланці, яких Ми відсилали раніше, також споживали їжу й ходили по базарах. Одних із вас Ми зробили спокусою для інших — чи будете ви терплячі? А Господь твій — Всевидячий"}]}