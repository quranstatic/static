{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":11,"VerseNumber":6,"Text":"Alaa e ruugayngel ka leydi si wanah ko Alla fawtii arsike maggel on, Himo anndi ñiiɓirde maggel e daakorde maggel; fow no e Deftere ɓanngunde"},{"SurahNumber":11,"VerseNumber":7,"Text":"Ko Kanko tagi kammuuli ɗin e leydi ndin nder balɗe jeegoo, hari arsi Makko kin no ka hoore ndiyam, fii yo O ndaarndo on ko hommbo e mo'on ɓurata moƴƴinnde gollal. Pellet si a wi'i: \"Onon ko on ummintinteeɓe ɓaawo maayde\", maa heeferɓe ɓen wi'u: \"Ɗum wonaali si wanaa mbilewu feeñungu\". @Corrected"},{"SurahNumber":11,"VerseNumber":8,"Text":"Pellet si Men nennaniiɓe lepte ɗen haa e dumunna limaaɗo, maa ɓe wi'u: \"Ko tonngi ɗe?\" Anndee ñalnde nde arat e mabɓe, ɓe wonataa sureteeɓe e majje; jippoo e maɓɓe kon ko laatinoo hiɓe jalkita"},{"SurahNumber":11,"VerseNumber":9,"Text":"Si tawii Men meeɗinii neɗɗanke on neema immornde ka Amen, refti Men ɓoori nde e makko, kanko ko otaƴaado, yeddoowo"},{"SurahNumber":11,"VerseNumber":10,"Text":"Si tawii kadi Men meeɗinirii mo neema ɓaawo lorra memuɗo mo, maa o wi'oy : \"Satteende nden iwii e am\", kanko (ontuma) ko o weltiiɗo, ñaañoowo"},{"SurahNumber":11,"VerseNumber":11,"Text":"Si wanaa ɓen muññii ɓe, ɓe golli golle moƴƴe. Ɓen ɗon, no woodani ɓe haforanal e njoɓdi mawndi"},{"SurahNumber":11,"VerseNumber":12,"Text":"Belajo'o ko a accoowo yoga ko wahayinaa e maaɗa, ɓernde maa nden ɓiɗtora ɗum; fii hiɓe wi'i: \"Ko haɗno ngalu jippinee e makko? maa Malaa'ikaajo arda e makko?\" Anndu an ko a jertinoowo. Alla ko deenoowa kala huunde"},{"SurahNumber":11,"VerseNumber":13,"Text":"Kaa ɓe wi'ay : \"O fefindi nde?\" Maaku : \"Addee Corteeji( cimooje) sappo yeru mayre, pepindaaɗe, noddon kala mo haɗtanɗon gaanin Alla, si on laatike goonguɓe"},{"SurahNumber":11,"VerseNumber":14,"Text":"Si ɓe jaabitaaki on, anndee wonnde ko nde jippinira ko ganndal Alla, e wonnde reweteeɗo alaa si wanaa Kanko. Hara onon ko on jebbiliiɓe"},{"SurahNumber":11,"VerseNumber":15,"Text":"Kala on tawɗo ko nguurndam aduna e cuɗaari majjam faandii, Men humnanay ɓe golle maɓɓe ɗen ton, hara kamɓe ɓe ɗuytantaake ton"},{"SurahNumber":11,"VerseNumber":16,"Text":"Ko ɓen woni ɓe alanah ɗum en ka laakara si wanaa Yiite. Ko ɓe golli ton kon firtii, ko meere woni koɓe gollaynoo"},{"SurahNumber":11,"VerseNumber":17,"Text":"E ko on laatiiɗo e ɓanngannduyee immorde ka Joomi makko, himo janngande mo seediiɗo immorde ka Makko, e nde aditiinde mo [kanko Muhammadu], Deftere Muusaa nden ardiinde e yurmeende [ɓuri moƴƴude diini ko alah hujja kon?]: Ɓen ɗon hino gomɗini nde; kala on yedduɗo nde e feddeeji ɗin, ko Yiite ngen woni fodoore makko. Wata a laato e sikke fii mayre. Pellet ko nde goonga immornde ka Joomi maa; ko woni tun, ko ɓuri ɗuuɗude e yimɓe ɓen gomɗintaa"},{"SurahNumber":11,"VerseNumber":18,"Text":"Ko hommbo ɓuri tooñude ɓuri on fefandiido fenaa- nde e hoore Alla? Ɓen ɗon holliroyte ka Joomi maɓɓe, (malaa'ikaaɓe) seediiɓe ɓen wi'a: \"Ko ɓee ɗoo feni bakki e Joomi maɓɓe\". Hey, kuddi Alla ndin wonii e tooñooɓe ɓen"},{"SurahNumber":11,"VerseNumber":19,"Text":"Ɓen falotooɓe gaay e laawol Alla ngol, ɓe ɗaɓɓana ngol ooñorde, hara kadi ko ɓe yedduɓe laakara"},{"SurahNumber":11,"VerseNumber":20,"Text":"Ɓen ɓe wonaali laawotooɓe ka leydi, laatanaaki ɓe kadi weldiiɓe gaanin Alla, hiɓe sowoyanee lepte ɗen. Ɓe laatanooki hattanɓe nanugol, ɓe wonaano kadi yi'ooɓe"},{"SurahNumber":11,"VerseNumber":21,"Text":"Ko ɓe woni sooyinɓe wonkiiji mun ɗin. Kon ko ɓe fefintonoo majji gaay e maɓɓe"},{"SurahNumber":11,"VerseNumber":22,"Text":"Sikke alah, wonnde ɓen ɗon ka laakara, ko kamɓe ɓuroyta sooyude"},{"SurahNumber":11,"VerseNumber":23,"Text":"Ɓen gonɗimɓe, ɓe golli golle moƴƴe, ɓe yankinanii Joomi maɓɓe, ko ɓe woni yimɓe Aljanna ɓen, kamɓe ko ɓe duumotooɓe ton"},{"SurahNumber":11,"VerseNumber":24,"Text":"Misal feddeeji ɗin ɗin: ko wano bunɗo e faaɗuɗo, e yi'oowo e nanoowo. E ɓee ɗoo ɗiɗi fotay e misal? E on waajitotaako"},{"SurahNumber":11,"VerseNumber":25,"Text":"Gomɗii Men Nulirii Nuuhu e yimɓe makko ɓen: \"Min wonannde on ko mi jertinoowo ɓannginɗo"},{"SurahNumber":11,"VerseNumber":26,"Text":"wonnde wata on rewu si wanah Alla. Min miɗo hulani on lepte ñalaande musuunde"},{"SurahNumber":11,"VerseNumber":27,"Text":"Mbatu ɓen yedduɓe e yimɓe makko ɓen wi'i: Men yi'aali ma si wanah ko a ɓanndinke sifa amen, men yi'aali kadi ɓen jokkuɓe ma si wo- naa jaasuɓe amen faaɗuɓe feere, men yi'anaali on e amen ɓural. Worin meɗen sikki ko on fenooɓe"},{"SurahNumber":11,"VerseNumber":28,"Text":"O maaki: \"Ko onon yo yimɓe am, yeetee lam si tawii miɗo e ɓanngannduyee immorde ka Joomi am, O yeɗii lam yurmeende (Annabaaku) immorde ka Makko, ɗum wumna e mooɗon, e menm baaw- nay on nde hara ko on añuɓe nde"},{"SurahNumber":11,"VerseNumber":29,"Text":"Ko onon yo yimɓe am, mi lanndaaki on jawdi e ɗum. Njoɓdi am wonaali si wanah ka Alla. Min mi wonaali raɗotooɗo ɓen gomɗimɓe, kamɓe ko ɓe hawroyooɓe Joomi maɓɓe. Ko woni tun, min mi yi'ii on yimɓe majjuɓe"},{"SurahNumber":11,"VerseNumber":30,"Text":"Ko onon yo yimɓe am, ko hommbo walloytammi ka Alla si mi raɗike ɓe? E on waajitotaako"},{"SurahNumber":11,"VerseNumber":31,"Text":"Mi wi'antah on miɗo mari ngaluujii Alla, mi annah kadi ko wirnii, mi wi'ataa wonnde ko mi malayko, mi wi'antaa ɓen ɓe gite mon ɗen yawi, Alla okkoytaa-ɓe moƴƴere; ko Alla ɓuri anndude ko woni e wonkiiji maɓɓe. Min ontuma [si mi waɗii ɗum], haray ko mi jeyaaɗo e tooñuɓe ɓen"},{"SurahNumber":11,"VerseNumber":32,"Text":"Ɓe wi'i: \"Ko an yo Nuuhu, gomɗii a wenjidii e amen, a ɗuɗɗinii yeddondiral ngal e amen. Addan men kon ko fodu-ɗaa men, si a laatike jeyaaɗo e goonguɓe ɓen"},{"SurahNumber":11,"VerseNumber":33,"Text":"O maaki: \"Anndee ko Alla addanta on ɗe -si O muuyii- on wonaali laawotooɓe"},{"SurahNumber":11,"VerseNumber":34,"Text":"Laaɓal-reedu am nafatah on, si mi faandike laaɓangol on, si tawii Alla no faandii bewnugol on (majjina). Ko Kanko woni Joomi mon, ko ka Makko woni ruttorde mon"},{"SurahNumber":11,"VerseNumber":35,"Text":"Si ko woni, ɓe wi'ay : O fefidi-nde. Maaku: \"Si mi fefindi nde, haray bonnere am nden no fawii lam. Min no ko mi daɗndiiɗo ko bonnoton kon"},{"SurahNumber":11,"VerseNumber":36,"Text":"Wahayinaa e Nuuhu wonnde : \"Gomɗintah e yimɓe maa ɓen si wanaa ɓen gomɗinnooɓe. Wata a suno e ko ɓe gollaynoo"},{"SurahNumber":11,"VerseNumber":37,"Text":"Moƴƴin laana kan e ndeenka Amen e yamiroore Amen. Wata a yewtidoy e am fii ɓen tooñuɓe, kamɓe ko ɓe yoolotooɓe. @Corrected"},{"SurahNumber":11,"VerseNumber":38,"Text":"Himo moƴƴina laana kan. Tuma kala nde dental hoorewal rewi ka o moƴƴinta ton, ɓe jalkita mo. O maaki: \"Si on jalkitii men, menen kadi men jalkitoyay on wano jalkitirton [men non]"},{"SurahNumber":11,"VerseNumber":39,"Text":"Aray nde annduɗon ko hommbo lepte hoynayɗe aroyat e muuɗum, lepte duumiiɗe jippoo e makko"},{"SurahNumber":11,"VerseNumber":40,"Text":"Haa si yamiroore Amen nden aroyii, huɓɓinirɗe ɗen fati, Men daali: \"Ronndo e makka kala nooneeji ɗiɗi resindirayɗi e ɓeynguure maa nden -si wanaa ɓen konngol lepte ngol adii e mu'un- e ɓen gomɗimɓe\". Gomɗinaano wonndude e makko si wonah seeɗaaɓe"},{"SurahNumber":11,"VerseNumber":41,"Text":"O maaki: \"Waɗɗoree e makka Innde Alla ka dogugol makka e daragol makko. Pellet Joomi am ko Haforoowo Hinnotooɗo"},{"SurahNumber":11,"VerseNumber":42,"Text":"Kan no dogida e maɓɓe e mollooɗe waaɗe wa pelle. Nuuhu noddi ɓiɗɗo makko on, hari on no serindi: \"Ko an yo ɓinngel am, waɗɗida e amen, wata a wonndu e yedduɓe ɓen"},{"SurahNumber":11,"VerseNumber":43,"Text":"O wi'i: \"Mi ƴawoyay e fello daɗndayngo lam ndiyam ɗam\". O maaki: \"Daɗoowo yamiroore Alla nden alaa hannde si wanah on Mo O yurmini\". Molloonde nden heedi hakkunde maɓɓe, o laatodii e yoolaaɓe ɓen"},{"SurahNumber":11,"VerseNumber":44,"Text":"Wi'a: \"Ko an yo leydi, moɗu ndiyam maa ɗam! Ko an kadi yo kammu, jogito [sorombooji ndiyam ɗin]!\". Ndiyam ɗam ɓeeɓi, fiyaaku on ñaawaa, [laana] kan daroyii ka dow fello juudiiy, wi'aa: \"Halkaare woodanii ɓen yimɓe tooñuɓe"},{"SurahNumber":11,"VerseNumber":45,"Text":"Nuuhu noddi Joomi makko, o maaki: \"Joomi am, pellet ɓiɗɗo am on ko jeyaaɗo e ɓeynguure am, pellet fodoore Maa nden ko goonga. Ko An ɓuri nunɗude ñaawoore ñaawooɓe"},{"SurahNumber":11,"VerseNumber":46,"Text":"O daali: \"Ko an yo Nuuhu, pellet on jeyaaka e ɓeynguure maa, nden (toraare) ko gollal ngal moƴƴaa. Wata a toro Lam ko a alanaa ɗum ganndal. Min Miɗo waajo maa fii wata a jeye e majjuɓe ɓen"},{"SurahNumber":11,"VerseNumber":47,"Text":"O maaki: \"Joomi am, mi moolorike Ma nde mi lanndoto Maa huunde nde mi alanah ɗum ganndal. Si wanaa A hafranam yurmin Ɗaa mi, mi jeyete e hayruɓe ɓen"},{"SurahNumber":11,"VerseNumber":48,"Text":"Wi'aa: \"Ko an yo Nuuhu, jippor kisiyee immorde ka Amen, e moƴƴi dow maaɗaa e mofte wonnduɓe e maaɗa. Mofte goo (no ton), aray Men dakmita ɓe, refti memoya ɓe immorde e Amen, lepte muusuɗe"},{"SurahNumber":11,"VerseNumber":49,"Text":"Ɗii ɗoo ko jeyaaɗi e kabaruuji wiirniiɗi, Meɗen wahayina ɗe e maaɗa. A anndaano ɗe an, wanaa yimɓe maa ɓen, ko adii ɗum. Muñño, pellet battane moƴƴe ɗen woanii gomɗuɓe ɓen"},{"SurahNumber":11,"VerseNumber":50,"Text":"[Men Nulii] kadi faade e Aadinkooɓe ɓen, musiɗɗo maɓɓe on Huudi. O maaki : \"Ko onon yo yimɓe am, rewee Alla, reweteeɗo alanah on ko woori mo. On wonaali si wanaa fefindotooɓe"},{"SurahNumber":11,"VerseNumber":51,"Text":"Ko onon yo yimɓe am, mi lanndaaki on e ɗum njoɓdi. Njoɓdi am wonaali si wanaa ka on taguɗo lam. En on haqqiltaa"},{"SurahNumber":11,"VerseNumber":52,"Text":"Ko onon yo yimɓe am, insinee ka Joomi mon, refti tuubanon Mo O jippina e mooɗon toɓo jokkondirn-ngo, O ɓeyda on cemmbe e hoore cemmbe mon ɗen. Wata on huccitu ko on bomɓe"},{"SurahNumber":11,"VerseNumber":53,"Text":"Ɓe wi'i: \"Ko an yo Huudu, kala ko addan-ɗaa men e ɓanngannduyee, menen men wonaali accooɓe reweteeɗi amen ɗin fii konngol maa ngol, menen men wonaali gomɗinooɓe ma"},{"SurahNumber":11,"VerseNumber":54,"Text":"Men wi'atah si wanaa yoga e reweteeɗi amen ɗin meminirii ma bone\". O maaki: \"Min miɗo seedina Alla -seeditee onon kadi- wonnde min, ko mi daɗndiiɗo e kon ko sirkoton"},{"SurahNumber":11,"VerseNumber":55,"Text":"gaanin Makko. Fewjanee lam on denndaangal, refti wata on fadee kam"},{"SurahNumber":11,"VerseNumber":56,"Text":"Min mi fawike e Alla, Joomi am e Joomi mon. Alaa e ruugayngel si wanaa ko O nannguɗo jubuuru maggel. Pellet, Joomi am no e laawol focciingol"},{"SurahNumber":11,"VerseNumber":57,"Text":"Si on huccitii, gomɗii mi yottinanii kon ko mi nulidaa e mooɗon. Joomi am lontinay yimɓe goo ɓe wonaa onon, on lorrirtaa Mo hay e huunde. Pellet, Joomi am ko deeno kala huunde"},{"SurahNumber":11,"VerseNumber":58,"Text":"Nde yamiroore Amen nden ari, Men daɗndiri Huudi e ɓen gomɗimɓe wonnduɓe e makko yurmeende Amen. Men daɗndi ɓe lepte tiiɗuɗe"},{"SurahNumber":11,"VerseNumber":59,"Text":"Ɓen ko Aadinkooɓe. Ɓe yedduno Aayeeje Joomi amɓɓe ɗen, ɓe yeddi Nulaaɓe maɓɓe ɓen, ɓe jokki yamiroore kala dunndaranke sanndolɗinɗo"},{"SurahNumber":11,"VerseNumber":60,"Text":"Ɓe jokkindinaa ka aduna ɗoo, kuddi, e Ñalnde Darngal. Anndee pellet, Aadinkooɓe ɓen yeddi Joomi maɓɓe. Anndee goɗɗal woodanii Aadi'en, yimɓe Huudi"},{"SurahNumber":11,"VerseNumber":61,"Text":"[Men Nulii] kadi e Samuuda'en, musiɗɗo maɓɓe Saalih, o maaki: \"Ko onon yo yimɓe am, rewee Alla. Reweteeɗo alanaano on ko woori Mo. Ko Kanko fuɗɗi on ka leydi, O wuurni on e mayri. Insinanee Mo, refti tuubon ka Makko. Pellet Joomi am ko ɓaɗiiɗo, jaabotooɗo"},{"SurahNumber":11,"VerseNumber":62,"Text":"Ɓe wi'i: \"Ko an yo Saalihu, gomɗii a woniino hakkunde amen yaakoraaɗo ado ɗum ɗoo. E a haɗay men rewugol ko baabiraaɓe amen rewatno? Menen non, men wonii e sikke e huunde nde noddataa men e mun (sikke) jaaliiɗe"},{"SurahNumber":11,"VerseNumber":63,"Text":"O maaki: \"Ko onon yo yimɓe! Yeetee lam, si mi laatike e ɓanngannduyee immorde ka Joomi am, O okkii lam immorde ka Makko yurmeende, ko hommbo faabotoo mi ka Alla si mi yeddii Mo? On ɓeydataa lam si wanaa hayrugol"},{"SurahNumber":11,"VerseNumber":64,"Text":"Ko onon yo yimɓe am, mbaa ɗoo ko ngelooba wonannde on maande. Tertee mba, mba ñaama ka leydi Alla. Wata on memir-mba bone, lepte ɓaɗtiiɗe heɓa on"},{"SurahNumber":11,"VerseNumber":65,"Text":"Ɓe mborii-mba. o maaki: \"Dakmitee ka galleeji mon balɗe tati! Ɗum ko fodoore nde fennetaake"},{"SurahNumber":11,"VerseNumber":66,"Text":"Nde yamiroore Alla nden arunoo, Men daɗndiri Saalihu e ɓen gomɗimɓe wonduɓe e makko, yur-meende immorde ka Amen- e koyeera nden ñalnde Pellet Joomi maa, ko Kanko woni Doolnuɗo, Fooluɗo"},{"SurahNumber":11,"VerseNumber":67,"Text":"Haacaango ngon nanngi tooñuɓe ɓen.Ɓe waɗtini ka galleeji maɓɓe jicciiɓe"},{"SurahNumber":11,"VerseNumber":68,"Text":"A sikkay ɓe ñiiɓaano ɗon. Anndee pellet Samuudu en yedduno Joomi maɓɓe, anndee goɗɗal yurmee- nde (Alla) woodanii Samuuda'en"},{"SurahNumber":11,"VerseNumber":69,"Text":"Gomɗii Nulaaɓe Amen ɓen addanii Ibraahiima welo-welo, ɓe wi'i: \"Kisal (e mon)\". O maaki: \"Kisal (e mon). Neeɓaali o ardi e ngaari juɗaandi"},{"SurahNumber":11,"VerseNumber":70,"Text":"Nde o yi'unoo juuɗe maɓɓe ɗen yottaaki ndi, o faytiɓe (o sikkitii), o soomi kulol e maɓɓe. Ɓe wi'i: \"Wata a hulu, ko men nulaaɓe e yimɓe Luuti ɓen"},{"SurahNumber":11,"VerseNumber":71,"Text":"Tawi suddiiɗo makko on no darii, o jali, Men weltiniri mo Ishaaqa, e ɓaawo Ishaaqa, Yaaquube"},{"SurahNumber":11,"VerseNumber":72,"Text":"[Debbo on] wi'i: \"Ee jalla am! E mi jibinay e hoore ko mi nayeejo, e hino oo ɗoo gorko am ko nayeejo? Pellet ɗum ɗoo ko huunde haawniinde"},{"SurahNumber":11,"VerseNumber":73,"Text":"Ɓe wi'i: \"E a haawete fiyaaku Alla on? Yurmeende Alla e barkiiji Makko wonii e mon, yimɓe nduu suudu. Pellet ko O Yettiniiɗo Tedduɗo"},{"SurahNumber":11,"VerseNumber":74,"Text":"Nde kulol ngol iwunoo e Ibraahiima, welo-welo ngon ari e makko, himo yeddandira e Amen fii yimɓe Luuti ɓen"},{"SurahNumber":11,"VerseNumber":75,"Text":"Pellet, Ibraahiima ko muññiiɗo, heewuɗo yankina-gol, tuuboowo"},{"SurahNumber":11,"VerseNumber":76,"Text":"Ko an yo Ibraahiima, ɗuurno gaayi e ɗum; gomɗii yamiroore Joomi maa nden arii, e pellet, lepte aray e maɓɓe lepte ɗe ruttetaake"},{"SurahNumber":11,"VerseNumber":77,"Text":"Nde Nulaaɓe Amen ɓen arunoo ka Luuti, o sunanii ɓe, o ɓiɗtori fonndo makko ngon fii maɓɓe, o maaki: \"Ndee ɗoo ko ñalaande saɗtunde"},{"SurahNumber":11,"VerseNumber":78,"Text":"Yimɓe makko ɓen ari e makko e yaccoo. Ado ɗum hari hiɓe gollaynoo bonɗi. O maaki: \"Ko onon yo yimɓe am, ɓee ɗoo ko jwiɓe am: ko kamɓe ɓuri laaɓannde on. Hulee Alla, wata on hersinam e hoɓ- ɓe am. E gorko feewuɗo alaa e mo'on"},{"SurahNumber":11,"VerseNumber":79,"Text":"Ɓe wi'i: \"Pellet hiɗa anndi haaju alanah men e jiwɓe maa ɓen, pellet hiɗa anndi kadi ko men faalaa"},{"SurahNumber":11,"VerseNumber":80,"Text":"O maaki: \"Sinno miɗo marunoo doole e mon! Maa mi fattinoo(moolo) e soɓɓundu sattundu(jookdu)"},{"SurahNumber":11,"VerseNumber":81,"Text":"[Hoɓɓe ɓen] wi'i: \"Ko an yo Luutu, pellet ko men Nulaaɓe Joomi maa. Ɓe hewtataa ma. Yaltinir ɓeynguure maa nden e taƴunnde jemma, wata gooto e mo'on yeƴƴito si wanaa suddiiɗo maa on, ko fii heɓay mo ko heɓata ɓeya kon. Anndon fodoore maɓɓe nden ko ka subaka. E subaka on laataaki ɓaɗiido"},{"SurahNumber":11,"VerseNumber":82,"Text":"Nde yamiroore Amen nden arunoo, Men waɗtiri dow [saare] nden ley mayre, Men caaƴini e mayre kaaƴe iwruɗe loope juɗaaɗe rewondirɗe"},{"SurahNumber":11,"VerseNumber":83,"Text":"Maandinaaɗe ka Joomi maa. Ɗe wonaali woɗɗuɗe e tooñooɓe ɓen"},{"SurahNumber":11,"VerseNumber":84,"Text":"[Men Nulii] kadi e Madyana'en, musiɗɗo maɓɓe on Shu'aybu, o maaki: \"Ko onon yo yimɓe am, rewee Alla; reweteeɗo alanaa on ko woori Mo. Wata on ɗuytu ɓetu ngun e manndake ɗen. Min on miɗo yi'i on e moƴƴere. Min non miɗo hulani on lepte ñalaande fiiltiindede"},{"SurahNumber":11,"VerseNumber":85,"Text":"Ko onon yo yimɓe am, hunniree ɓetu ngun e manndake ɗen nunɗal. Wata on ɗuytan yimɓe ɓen coggu maɓɓe ngun, wata on yahru ka leydi bonnugol"},{"SurahNumber":11,"VerseNumber":86,"Text":"Ko keddiiɗe Alla ɗen ɓuri moƴƴannde on si on laatike gomɗimɓe. Mi wonaali reenoowo on"},{"SurahNumber":11,"VerseNumber":87,"Text":"Ɓe wi'i: \"Ko an yo Shu'aybu! E ko julde maa nden yamiru-maa nde men accata rewugol ko baabiraa- ɓe amen ɓen rewaynoo kon, maa nde men gollata huuwata e jawle amen ɗen ko men yiɗi? Pellet an ko a muññiiɗo feewuɗo"},{"SurahNumber":11,"VerseNumber":88,"Text":"O maaki: \"Ko onon yo yimɓe am, yeetee lam: si miɗo e ɓanngannduyee immorde ka Joomi am, O arsikii lam immorde ka Makko arsike moƴƴo?... Mi faandaaki lunndaade on e kon haɗay-mi on e muuɗum. Mi faandaaki si wanaa moƴƴingol fotde yeru am on. Kawral am wonaali si wanaa ka Alla. Ko e Makko mi fawii, ko ka Makko mi ruttotoo"},{"SurahNumber":11,"VerseNumber":89,"Text":"Ko onon yo yimɓe am, wata ngayngu am defu on haa heɓa on sugu ko heɓunoo yimɓe Nuuhu maa yimɓe Huudi maa yimɓe Saalih. Yimɓe Luuti ɓen kan woɗɗitaaki on"},{"SurahNumber":11,"VerseNumber":90,"Text":"Insinanee Joomi mon, refti tuubanon Mo. Pelet Joomi am ko Hinnotooɗo, Giɗo"},{"SurahNumber":11,"VerseNumber":91,"Text":"Ɓe wi'i: \"Ko an yo Shu'aybu, men alah faamude ko ɗuuɗi e kon ko wi'ataa; menen meɗen yi'e hakku-nde amen lo'uɗo. Si wanaano gorol maa ngol, men piyirteno keeƴe. An a wonaali tedduɗo e amen"},{"SurahNumber":11,"VerseNumber":92,"Text":"O maaki: \"E ko gorol am ngol ɓuri teddudo e mon diini Alla, on waɗtirii mo ɓaawo mon hawkaaɗo? Pellet Joomi am ko huɓindiiɗo(fiiltiido) ko huuwoton kon"},{"SurahNumber":11,"VerseNumber":93,"Text":"Ko onon yom yimɓe am, gollee e nokku mo'on. Min kadi ko mi golloowo. Aray nde anndoton ko hombo lepte hoynooje arat e mu'u, e ko hommbo woni fenoowo on. (Jooni non) habbitee! Min kadi miɗo wondi e mon habbitiiɗo"},{"SurahNumber":11,"VerseNumber":94,"Text":"Nde yamiroore Amen nden arunoo, Men daɗndiri Shu'aybu e ɓen gomɗimɓe wonnduɓe e makko yurmeende Amen. Haacaango ngon nanngi ɓen tooñuɓe, ɓe waɗtini ka cuuɗi maɓɓe jicciiɓe"},{"SurahNumber":11,"VerseNumber":95,"Text":"A wi'ay ɓe ñiiɓaano ɗon. Anndee woɗɗineede yurmeende wonanii Madayana wano Samuuda'en woɗɗiniranoo"},{"SurahNumber":11,"VerseNumber":96,"Text":"Gomɗii Men Nulirii Muusaa Aayeeje Amen ɗen e hujja ɓannguɗo"},{"SurahNumber":11,"VerseNumber":97,"Text":"Ha e Fir'awna e mbatu mun. Ɓe jokkii yamiroore Fir'awna nden, yamiroore Fir'awna non wanaa feewunde"},{"SurahNumber":11,"VerseNumber":98,"Text":"O ardoyto yimɓe makko ɓen Ñalnde Darngal, o jolna ɓe ka Yiite. (Nge)bonii jolirde jolaande"},{"SurahNumber":11,"VerseNumber":99,"Text":"Ɓe jokkinaama kuddi e oo (aduna), e Ñalnde Darngal. Bonii ballal ngal ɓe jokkindiranaa"},{"SurahNumber":11,"VerseNumber":100,"Text":"Ɗum ko jeyaaɗum e kumpite ca'e, Meɗen fillano maa ɗum: no e majje ñiiɓuɗe e conyaaɗe"},{"SurahNumber":11,"VerseNumber":101,"Text":"Men tooñaali ɓe. Ko woni, ko kamɓe tooñi ko'e maɓɓe. Reweteeɗi maɓɓe ɗin ɗiɓe rewaynoo gaanin ɗin duncanaali ɓe hay e huunde, tuma nde yamiroore Joomi maa nden arunoo; ɗi ɓeydaali ɓe si wanaa hayrude"},{"SurahNumber":11,"VerseNumber":102,"Text":"Ko wano nii nanngal Joomi maa ngal, si tawii O nanngii ca'e ɗen hara ko ɗe tooñuɗe. Pellet nanngal Makko ngal ko muusungal saɗtungal"},{"SurahNumber":11,"VerseNumber":103,"Text":"Pellet tasakuyee wonii e ɗum ɗoo wonannde on hulɗo lepte laakara. Nden ko ñalaande aade en mooɓoyte e mun, nde kadi ko ñalaande seedoyteende"},{"SurahNumber":11,"VerseNumber":104,"Text":"Men neɓnataa nde si wanah haa e lajal limangal"},{"SurahNumber":11,"VerseNumber":105,"Text":"Ñalnde ngal arata, wonkii (woo) wowlatah si wanaa e duŋayee Makko. Hino e maɓɓe malkisaaɗo e malaaɗo"},{"SurahNumber":11,"VerseNumber":106,"Text":"Si ko malkisaaɓe ɓen, ko ka Yiite; hino woodani ɓe nder ton ookaango e hiikaango"},{"SurahNumber":11,"VerseNumber":107,"Text":"Ko ɓe luttinteeɓe nder magge fotde kammuuli ɗin e leydi ndin no duumii, si wanah si Joomii maa muuyii; pellet Joomi maa ko waɗoowo kala ko O faandii"},{"SurahNumber":11,"VerseNumber":108,"Text":"Si tawii non ko malaaɓe ɓen, ko ka nder Aljanna woni ko duumintee e mun fotde kammuuli ɗin e leydi ndin no duumii, si wanaa si Joomi maa muuyii. (Ɗum) ko dokkal ngal taƴondirtaa"},{"SurahNumber":11,"VerseNumber":109,"Text":"Wata a wonu e sikke e huunde ko ɓee rewata. Ɓe rewiraali si wanaa no baabiraaɓe maɓɓe rewiray- noo ko adii. Menen non, Men hunniranay ɓe geɓal maɓɓe ngal ko aldah e ɗuytugol"},{"SurahNumber":11,"VerseNumber":110,"Text":"Gomɗii Men okkii Muusaa Deftere nden, luutondi- raa e mayre. Si wanaano konngol ardinoongol immorde ka Joomi maa, ñaaweteno hakkunde maɓɓe. Kamɓe kan hiɓe e sikke sikkitiiɗo e e mayre"},{"SurahNumber":11,"VerseNumber":111,"Text":"Wonaali kala maɓɓe si wanaa Joomi maa hunna- nay ɓe (njoɓdi) kuuɗe maɓɓe. Pellet ko O humpitiiɗo ko ɓe gollata kon"},{"SurahNumber":11,"VerseNumber":112,"Text":"Ñiiɓir [e focciingol ngol] wano yamiraɗaa non, e tuubuɓe wonnduɓe e maaɗa. Wata on bewu. Pellet ko O reenuɗo ko golloton kon"},{"SurahNumber":11,"VerseNumber":113,"Text":"Wata on ooñor e tooñuɓe ɓen sakko Yiite ngen mema on. Alanah on gaanin Alla yiɗɓe. Refti on walloytaake"},{"SurahNumber":11,"VerseNumber":114,"Text":"Ñinnu julde nden ka seraaji ɗiɗi ñalorma e saa'iiji jemma. Pellet moƴƴi ɗin hino monta bonɗi ɗin. Ɗum ko waaju wonannde ɓen waajitotooɓe"},{"SurahNumber":11,"VerseNumber":115,"Text":"Muñño. Pellet Alla yeebataa njoɓdi moƴƴinooɓe ɓen"},{"SurahNumber":11,"VerseNumber":116,"Text":"Ko haɗnoo wona e gire adinooɓe on ɓen, joomiraa- ɓe kedde, ɓe no haɗa e bonnugol ka leydi! si seeɗaaɓe e ɓen ɓe Men daɗndunoo e maɓɓe. Tooñuɓe ɓen jokki e ko ɓe neeminaa e mun kon, ɓe laatii bomɓe"},{"SurahNumber":11,"VerseNumber":117,"Text":"Joomi maa siforaali halkiroowo ca'e e hoore tooñe tawa yimɓe maɓɓe ko moƴƴinooɓe"},{"SurahNumber":11,"VerseNumber":118,"Text":"Sinno Joomi maa muuyiino, O waɗayno yimɓe ɓen moftal gootal. Ɓe seerataa ko ɓe luutondirooɓe"},{"SurahNumber":11,"VerseNumber":119,"Text":"si wanaa ɓen ɓe Joomi maa yurmaa. Ko sabu ɗum O tagiri ɓe. Konngol Joomi maa ngol jojjii wonnde: \"Pellet, Mi hebbiniray Jahannama jinna e yimɓe, ɓe denndaangal"},{"SurahNumber":11,"VerseNumber":120,"Text":"Kala e mu'un, Meɗen fillano maa kabaruuji Nulaaɓe, ko Men tabintinra ɗum ɓernnde maa ngon. Aranii ma e ngol (cortewol) goonga e waaju e janntoore wonannde gomɗimɓe ɓen"},{"SurahNumber":11,"VerseNumber":121,"Text":"Maakan ɓen ɓe gomɗinah: \"Gollee e nokku mo'on. Menen kadi, ko men gollooɓe"},{"SurahNumber":11,"VerseNumber":122,"Text":"Habbitee kadi. Menen ko men habbitiiɓe"},{"SurahNumber":11,"VerseNumber":123,"Text":"Ko Alla heeranii wirniiɗi kammuuli ɗin e leydi ndin, ko ka Makko fiyaaku no fow ruttetee. Awa rewu Mo, fawo-ɗaa e Makko. Joomi maa wonaali welsindiiɗo e kon ko golloton"},{"SurahNumber":12,"VerseNumber":1,"Text":"Alif, laam, raa. Ɗen ko Aayeeje Deftere ɓanngunde nden"},{"SurahNumber":12,"VerseNumber":2,"Text":"Menen Men jippiniriinde janngeteende [e ɗemngal] Aarabu, belajo'o, on haqqilay"},{"SurahNumber":12,"VerseNumber":3,"Text":"Menen Meɗen fillano maa ko ɓuri moƴƴude e fillayee, e kon ko Men wahayini e maaɗa ndee Alqur'aanaare, hay si woniino ado mayre, ko a jeyaaɗo e welsindiiɓe ɓen"},{"SurahNumber":12,"VerseNumber":4,"Text":"Tuma nde Yuusufu maakannoo ben makko: \"Ko onon yo baaba'en, mi yi'ii [e koyɗol] koode sappo e go'o, naange ngen kadi e lewru ndun; mi yi'ii ɗin no sujjana lam"},{"SurahNumber":12,"VerseNumber":5,"Text":"[Ben makko] maaki: \"Ko an yo ɓinngel am, wata a fillano musiɗɓe maa ɓen koyɗol maa ngol sakko ɓe fewjane feere; pellet seytaane ko gañoAade ɓannguɗo"},{"SurahNumber":12,"VerseNumber":6,"Text":"Ko wano nii Joomi maa suɓoray maa, O anndine firo koyɗi, O timmina neema Makko on e maaɗa e ɓeynguure Yaaquuba nden, wano O timminirnoo mo e baabiraaɓe maa ɓen ɗiɗo: Ibraahiima e ishaaqa. Pellet Joomi maa ko Annduɗo Ñeeñuɗo"},{"SurahNumber":12,"VerseNumber":7,"Text":"Gomɗii wonii e Yuusufa e musiɗɓe makko ɓen, taskuyeeji wonannde lanndotooɓe ɓen"},{"SurahNumber":12,"VerseNumber":8,"Text":"tuma nde ɓe wi'unoo: \"Pellet ko Yuusufa e neene-gooto mun on ɓuraa yiɗeede ka ben-men dii enen, enen le ko en jamaa ɗuuɗuɓe. Pellet ben-men wonii e majjere ɓanngunde"},{"SurahNumber":12,"VerseNumber":9,"Text":"Waree Yuusufa maa feroɗon mo e leydi; yeeso ben mon ngon heeranoo on, wonton ɓaawo ɗum yimɓe moƴƴuɓe"},{"SurahNumber":12,"VerseNumber":10,"Text":"Gooto e maɓɓe wi'i: \"Wata on waru Yuusufa, weddee mo ka niɓe woyndu yoga e seteeɓe hoccay mo, si on laatike gllooɓe"},{"SurahNumber":12,"VerseNumber":11,"Text":"Ɓe wi'i: \"Ko an yo ben amen, ko heɓu-maa a hoolotaako men e fii Yuusufa? Menen le ko men laaɓamɓe mo reedu"},{"SurahNumber":12,"VerseNumber":12,"Text":"Accitidu-mo e amen o ñaama, o fija. Menen ko men reenooɓe mo"},{"SurahNumber":12,"VerseNumber":13,"Text":"O maaki: \"Min no suninay lam nde yahdoton e makko; miɗo huli nde boyeeru ndu ñaamata-mo ka welsindi-ɗon e makko"},{"SurahNumber":12,"VerseNumber":14,"Text":"Ɓe wi'i: \"Pellet si saafaandu ñaamii mo e hoore ko men jamaa ɗuuɗuɓe, haray ko men hayruɓe"},{"SurahNumber":12,"VerseNumber":15,"Text":"Nde ɓe yahdunoo e makko, ɓe fottani ukkugol mo ka niɓe woyndu, Men wahayini e makko: \"Ma a yeetitoyo ɓe ɗee kuuɗe maɓɓe hara ɓe so'aa anndude"},{"SurahNumber":12,"VerseNumber":16,"Text":"Ɓe arti ka ben maɓɓe kiikiiɗe hiɓe woya"},{"SurahNumber":12,"VerseNumber":17,"Text":"Ɓe wi'i: \"Ko an yo baaben amen, menen men yehii meɗen adondira, men acci Yuusufa ka kaake amen saafaandu ndun ñaami mo. A hoolotaako men non, hay si men wonii goonguɓe"},{"SurahNumber":12,"VerseNumber":18,"Text":"Ɓe ardi e dolokke makko on hino moddi ƴiiƴam fenaande. O maaki: \"Si ko woni, wonkiiji mon ɗin cuɗinanii on fiyaaku. Ko muñal moƴƴal [heddanii lam]! Ko Alla woni wallitorɗo e ko sifotoɗon kon"},{"SurahNumber":12,"VerseNumber":19,"Text":"Seteeɓe ari, ɓe nuli ƴoogoowo maɓɓe on, o jippini baagal makko ngal. O wi'i: \"Ee wel¨-welo am! E hino paykum!\" Ɓe suuɗiri mo keyee maɓɓe. Alla non ko annduɗo ko ɓe gollata kon"},{"SurahNumber":12,"VerseNumber":20,"Text":"Ɓe yeeyiri mo coggel famɗungel: dirhamu-woy limotoo-koy. Ɓe woni welsindiiɓe e fii makko"},{"SurahNumber":12,"VerseNumber":21,"Text":"Sooduɗo mo on Misra wi'ani ɓeyngu makko: \"Teddin jipporde makko. Hino gasa ka o nafa en maa jogitoɗe mo ɓiɗɗo\". Ko nii Men hoɗniri Yuusufa ka leydi fii yo Men anndin mo firo koyɗi. Alla ko fooluɗo e fiyaaku Makko on: kono ko ɓuri ɗuuɗude e yimɓe ɓen anndaa"},{"SurahNumber":12,"VerseNumber":22,"Text":"Nde o yottinoo sagatalaaku makko, Men okki mo faamu e anndal. Ko wano nii Men yoɓirta moƴƴinooɓe ɓen"},{"SurahNumber":12,"VerseNumber":23,"Text":"On [debbo] mo on woni e suudu mun ɗaɓɓiri mo hoore-makko. O soki baafe ɗen o wi'i: \"Mi heblanii-mo-ma!\" O maaki: \"Moolaare Alla! Jeyɗo lam on moƴƴinii weerde am. Si ko woni, tooñooɓe ɓen maletaake"},{"SurahNumber":12,"VerseNumber":24,"Text":"Gomɗii [debbo] on himmanii oon. Kanko kadi o himmanayno mo si wanaa o yi'ii hujja Joomi makko on. Ko nii [Men gerdiri] fii yo Men yiltu mo e bone e pankare. Pellet ko o jeyaaɗo e jeyaaɓe amen laɓɓinaaɓe ɓen"},{"SurahNumber":12,"VerseNumber":25,"Text":"Ɓe ɗiɗo kala ɓe adondiri ka baafal, o seekiri dolokke oya on ɓaawo. Ɓe tawi moodi makko ka baafal. [debbo] on wi'i: \"Ko honɗum woni njoɓdi on faalanaaɗo ɓeynguure maa nden bonki si wanaa yo soke [o leptiree] lepte muusuɗe"},{"SurahNumber":12,"VerseNumber":26,"Text":"[Yuusufu] maaki: \"Ko kanko ɗaɓɓiri lam hoore-am\". Tawanooɗo e yimɓe [debbo] on seeditii: \"Si tawii dolokke mum on ko yeeso seekiraa, haray ko [debbo] on goongi, kanko [gorko] on ko jeyaaɗo e fenuɓe ɓen"},{"SurahNumber":12,"VerseNumber":27,"Text":"Si tawii non dolokke makko on ka ɓaawo seekiraa, haray [debbo] on fenii, kanko [gorko] on ko o jeyaaɗo goonguɓe ɓen"},{"SurahNumber":12,"VerseNumber":28,"Text":"Nde [moodi makko] yi'unoo dolokke on ko ɓaawo seekori, o wi'i: \"Ɗum ko jeyaaɗum e pewje mon! Pellet pewje mon ɗen ko haawniiɗe"},{"SurahNumber":12,"VerseNumber":29,"Text":"Yuusufa, ɗuurno gaayi e ɗum. An [debbo on], insinano junuubi(bakkaat) maa ɗin; tawde pellet a jeyaama e woopuɓe ɓen"},{"SurahNumber":12,"VerseNumber":30,"Text":"Rewɓe ɓen ka saare wi'i: \"Debbo laamɗo on ɗaɓɓirii kurkaadu makko ndun hoore-makko! Gomɗii giggol ɓurtirii mo. Menen dey meɗen yi'a oo [debbo] e majjere ɓanngunde"},{"SurahNumber":12,"VerseNumber":31,"Text":"Nde o nanunoo pewje maɓɓe ɗen, o nulani ɓe, o hebilani ɓe ngawluuji, o jonni gooto kala e maɓɓe laɓi, o wi'i: \"Yaltu e maɓɓe!\". Nde ɓe yi'unoo mo, ɓe mawnini mo, ɓe hetti juuɗe maɓɓe ɗen, ɓe wi'i: \"Kaawee Alla! Oo wanaa ɓanndinke, oo wonaali si wanaa malaa'ikaajo tedduɗo"},{"SurahNumber":12,"VerseNumber":32,"Text":"O wi'i: \"Ko oo mo'on felirɗon lam fii mun, gomɗii mi ɗaɓɓirii mo hoore-makko o haɗitii. Si wonii o waɗaali ko mi yamirta mo kon, ma o soke ma o laato jeyaaɗo e hoyɓe ɓen"},{"SurahNumber":12,"VerseNumber":33,"Text":"O maaki: \"Joomi am, Ko kaso ngon ɓurani lam e ko ɓe noddata lam e mun kon. Si a pottinaani lam pewje maɓɓe ɗen, mi ooñoto e maɓɓe, mi jeyee e majjuɓe ɓen"},{"SurahNumber":12,"VerseNumber":34,"Text":"Joomi makko jaabinani mo, O firliti e makko pewje maɓɓe ɗen. Pellet, ko Kanko woni Nanoowo, Annduɗo On"},{"SurahNumber":12,"VerseNumber":35,"Text":"Refti feeñani (rewɓe) ɓen ɓaawo nde ɓe yi'i maandeeji ɗin, ma o sok-mbo tigi haa e saa'i"},{"SurahNumber":12,"VerseNumber":36,"Text":"Sukaaɓe ɗiɗo naatidi e makko ka kaso. Goɗɗo e maɓɓe wi'i: \"Min mi hoyɗii hoore-am miɗo siiwa sanngara\". Oya kadi wi': \"Min mi hoyɗii hoore-am miɗo ronndii ka hoore-am cobbal, colli no ñaama e maggal\". Humpitii men firo ɗin, menen men yi'ii ma jeyaaɗo e moƴƴinooɓe ɓen"},{"SurahNumber":12,"VerseNumber":37,"Text":"O maaki: \"Ñaametee mo wonaɗon okkoreede on aratah on si wanaa mi humpitay on firo mun ado o arde on. Ɗum mo'on ko jeyeeɗum e ko Joomi am anndini lam. Min mi ɗalii diina yimɓe ɓe gomɗinaa Alla, hara kamɓe e fii laakara ko ɓe yedduɓe"},{"SurahNumber":12,"VerseNumber":38,"Text":"Jokku-mi diina baabiraaɓe am ɓen: Ibraahiima e Ishaaqa e Yaaquuba. Haananaa men nde men kafidata e Alla hay e huunde. Ɗum ko jeyaaɗum e ɓural Alla e dow amen e hoore yimɓe ɓen; kono ko ɓuri ɗuuɗude e yimɓe ɓen ɓe yettataa"},{"SurahNumber":12,"VerseNumber":39,"Text":"Ko onon yo wondiiɓe am ɗiɗo ka kaso! E ko reweteeɗi sertuɗi ɓuri moƴƴude, kaa ko Alla Gooto Fooluɗo on"},{"SurahNumber":12,"VerseNumber":40,"Text":"On alah e rewde gaanin Makko, si wanah inɗe ɗe innuɗon ɗum, onon e baabiraaɓe mon, Alla jippinanaali ɗen hujja. Ñaawoore nden alanah si wanaa Alla. O yamirii wata on rewu si wanaa Kanko. Ko ɗum ɗum woni diina ñiiɓuka kan; kono ko ɓuri ɗuuɗude e yimɓe ɓen ɓe anndaa"},{"SurahNumber":12,"VerseNumber":41,"Text":"Ko onon yo wondiiɓe am ɗiɗo ka kaso! Goɗɗo e mo'on yarnay koohoo mun on sanngara; oya on, o fetee, colli ɗin ñaama ka hoore makko. Fiyaaku mo lanndiɗon fii mun on ñaawaama"},{"SurahNumber":12,"VerseNumber":42,"Text":"O maakani on mo o sikke daɗay e maɓɓe kamɓe ɗiɗo: \"Janto lam ka koohoojo maa on\". Seytaane yejjintini mo jantanagol koohoojo makko on. [Yuusufu] ñiiɓiti ka kaso yoga e duuɓi"},{"SurahNumber":12,"VerseNumber":43,"Text":"Laamɗo on wi'i: \"Min mi yi'ii (e koyɗol) na'i jeeɗiɗi fayɗi, na nyaama fooƴuɗi jeeɗiɗi ɗin, e dukke jeeɗiɗi kecce, e goɗɗi goo yooruɗi. Ko onon yo dental, firtanee lam ngol koyɗol am, si on laatike firtooɓe koyɗi"},{"SurahNumber":12,"VerseNumber":44,"Text":"Ɓe wi'i: \"Ko jiiɓu-jaaɓu koyɗi ! Men wonaali annduɓe firo koyɗi"},{"SurahNumber":12,"VerseNumber":45,"Text":"Daɗuɗo on e ɓeya ɗiɗo miijitii ɓaawo dumunna o wi'i: \"Min mi humpitay on firo maggol. Nulee lam"},{"SurahNumber":12,"VerseNumber":46,"Text":"Yuusufu, an yo goonguɗo! Yeetii men fii na'i jeeɗiɗi fayɗi, na nyaama fooƴuɗi jeeɗiɗi ɗin, e dukke jeeɗiɗi kecce, e goɗɗi goo yooruɗi, belajo'o mi ruttoo ka yimɓe ɓen, belajo'o, ɓe annday"},{"SurahNumber":12,"VerseNumber":47,"Text":"O maaki: \"On remay duuɗi jeeɗiɗi jokkondirɗi. Kala ko soñuɗon, accon ɗum ka dukkal(butaali) mun, si wanaa seeɗa e kon ko ñaamoton"},{"SurahNumber":12,"VerseNumber":48,"Text":"Refti aroyay ɓaawo ɗum, duuɓi jeeɗiɗi saɗtuɗi, ɗin (duuɓi) no ñaama kon ko marnaɗon ɗi si wanaa seeɗa e ko maroton [fii awdi]"},{"SurahNumber":12,"VerseNumber":49,"Text":"Refti aroya ɓaawo ɗum, hitaande, ko e mayre yimɓe ɓen toɓetee, ko e mayre kadi ɓe hamata"},{"SurahNumber":12,"VerseNumber":50,"Text":"Laamɗo on wi'i: \"Addanee lam on\". Nde imminaaɗo on arunoo mo, o maaki: \"Rutto ka koohoojo maa on lanndoɗaa mo: Ko woni fiyaaku ɓen rewɓe hettunooɓe juuɗe mun ɗen? Pellet Joomi am ko annduɗo pewje maɓɓe ɗen"},{"SurahNumber":12,"VerseNumber":51,"Text":"[Laamɗo on] wi'i: \"Ko honɗum wonunoo fiyaaku mon tuma ɗaɓɓirnoɗon Yuusufa hoore-makko?\" Ɓe wi'i: \"Moolaare Alla! Men anndiraa mo ko boni\". Ɓeyngu laamɗo on wi'i: \"Jooni goonga kan feeñii. Ko min ɗaɓɓirnoo mo hoore-makko, pellet ko o jeyaaɗo e goonguɓe ɓen"},{"SurahNumber":12,"VerseNumber":52,"Text":"Ɗum ko fii yo o anndu wonnde mi janfaaki mo ka wirnii, e wonnde Alla fewnatah pewje janfotooɓe ɓen"}]}