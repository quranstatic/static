{"Id":83,"LanguageCodes":["dag"],"Name":"dag-muhammadbabaght","Author":"Muhammad Baba Ghtobo","Language":"Dagbani","Description":"Dagbani","Direction":"ltr","Source":"https://www.islamic-invitation.com","Translations":[{"SurahNumber":78,"VerseNumber":1,"Text":"Bo yɛla ka bɛ leei bɔhiri taba"},{"SurahNumber":78,"VerseNumber":2,"Text":"Lahibali timsili yɛla (Chiyaama yiɣisibu yɛla ka bɛ chɛfurinim’ bɔhiri taba)"},{"SurahNumber":78,"VerseNumber":3,"Text":"Dina n-nyɛ bɛ ni ŋmɛri namgbankpeeni shɛli puuni maa"},{"SurahNumber":78,"VerseNumber":4,"Text":"Haifa! Ni baalim, bɛ ni ti baŋ"},{"SurahNumber":78,"VerseNumber":5,"Text":"Din nyaaŋa, Haifa! Ni baalim. bɛ ni ti baŋ"},{"SurahNumber":78,"VerseNumber":6,"Text":"Di ni bɔŋɔ, Ti (Tinim’ Naawuni) bi zaŋ tiŋgbani leei binyɛrgili"},{"SurahNumber":78,"VerseNumber":7,"Text":"Ka zoya mi nyɛ kpahi (din gbibi tiŋgbani)"},{"SurahNumber":78,"VerseNumber":8,"Text":"Ka Ti nam ya ka yi nyɛ balibu (doo ni paɣa)"},{"SurahNumber":78,"VerseNumber":9,"Text":"Yaha! Ka Ti chɛ ka gom nyɛ vuhim n-tin ya"},{"SurahNumber":78,"VerseNumber":10,"Text":"Ka Ti lahi zaŋ yuŋ ka di nyɛ ashili lirgu tin ya"},{"SurahNumber":78,"VerseNumber":11,"Text":"Ka Ti lahi zaŋ wuntaŋni leei bindirigu bobu saha"},{"SurahNumber":78,"VerseNumber":12,"Text":"Ka Ti me sagbana ayɔpoin din mali yaa yi zuɣusaa"},{"SurahNumber":78,"VerseNumber":13,"Text":"Ka Ti lahi tin ya furila shɛli (wuntaŋa) din kuli neei pam"},{"SurahNumber":78,"VerseNumber":14,"Text":"Yaha! Ka Ti siɣisi sakom na zuɣusaa, ka di nyɛla din kuli kpaara"},{"SurahNumber":78,"VerseNumber":15,"Text":"Domin ti zaŋ li n-yihi bimbɛlim mini bimbilma"},{"SurahNumber":78,"VerseNumber":16,"Text":"Ni puri din laɣim tihi pam"},{"SurahNumber":78,"VerseNumber":17,"Text":"Achiika! Saliya karibu dali nyɛla din mali di saha"},{"SurahNumber":78,"VerseNumber":18,"Text":"Dabsi’ shɛli bɛ ni yɛn ti piɛbsi kikaa ni, ka yi ka na (Mani Naawuni sani) ka nyɛla laɣinsi"},{"SurahNumber":78,"VerseNumber":19,"Text":"Ka bɛ yooi sagbana, ka di leei dindoya"},{"SurahNumber":78,"VerseNumber":20,"Text":"Ka bɛ (Naawuni) chɛ ka zoya chana, ka leei aliziŋkom"},{"SurahNumber":78,"VerseNumber":21,"Text":"Achiika! ʒahannama buɣum nyɛla din be guhibu shee"},{"SurahNumber":78,"VerseNumber":22,"Text":"Ka di nyɛ labbu shee n-ti ban kpahi yεɣi tariga"},{"SurahNumber":78,"VerseNumber":23,"Text":"Ka bɛ nyɛla ban yɛn ʒini di puuni ʒemana waɣila"},{"SurahNumber":78,"VerseNumber":24,"Text":"Bɛ ti bi yɛn lam gom bee ka bɛ lam binnyurili shɛli di puuni"},{"SurahNumber":78,"VerseNumber":25,"Text":"Naɣila kotulum mini ʒim ni mari"},{"SurahNumber":78,"VerseNumber":26,"Text":"Di nyɛla sanyoo din simsi ba"},{"SurahNumber":78,"VerseNumber":27,"Text":"Achiika! Bɛ daa nyɛla ban bi zɔri saliya karibu dabiɛm"},{"SurahNumber":78,"VerseNumber":28,"Text":"Yaha! Ka bɛ labsi Ti aaya- nim’ ʒiri"},{"SurahNumber":78,"VerseNumber":29,"Text":"Yaha! Ti (Tinim’ Naawuni) malila yɛllikam laasabu, ka di nyɛla Ti ni sabi shɛli sɔŋ"},{"SurahNumber":78,"VerseNumber":30,"Text":"Dinzuɣu lammi ya, Ti ku yon ya sam shɛli naɣila azaaba"},{"SurahNumber":78,"VerseNumber":31,"Text":"Achiika! Wuntizɔriba mali tarli din galsi"},{"SurahNumber":78,"VerseNumber":32,"Text":"(Bɛ sanyoo nyɛla) Alizanda puri mini Inabi (sinsaba)"},{"SurahNumber":78,"VerseNumber":33,"Text":"Ni paɣasara ban biha pali bɛ nyɔri ni, ka bɛ yuma lahi saɣisi taba"},{"SurahNumber":78,"VerseNumber":34,"Text":"Ni jaashee din pali ni dam"},{"SurahNumber":78,"VerseNumber":35,"Text":"Bɛ bi wumdi yɛltɔɣa kaha di puuni, bɛ di ti yɛli ni ʒiri"},{"SurahNumber":78,"VerseNumber":36,"Text":"Di nyɛla sanyoo din yi a Duuma sani na, ka nyɛla pini din galsi"},{"SurahNumber":78,"VerseNumber":37,"Text":"Sagbana mini tiŋgbani, n-ti pahi din be di sunsuuni Duuma, Nambɔnaa, bɛ ka yiko din yɛn ti tooi tɔɣisi yɛltɔɣa shɛli o sani"},{"SurahNumber":78,"VerseNumber":38,"Text":"Dabsi’ shɛli Ruhi (Malaaika Ziblila) mini Malaaikanim’ ni yɛn ti zani safu ni, bɛ ti ku tooi tɔɣisi yɛltɔɣa naɣila Nambɔzobonaa ni saɣi ti so, ka o naan tooi tɔɣisi yɛltɔɣa shɛli din tuhi"},{"SurahNumber":78,"VerseNumber":39,"Text":"Dina n-nyɛ yɛlimaŋli dali, dinzuɣu ŋun bɔra, ŋun gbibi biɛrisuŋ n-zaŋ labi o Duuma sani"},{"SurahNumber":78,"VerseNumber":40,"Text":"Achiika! Ti (Tinim’ Naawuni) valsiri ya mi ni azaaba din be yoma, dabsi’ shɛli ninsala ni yɛn yuli o nuhi ni daŋsi tuun’ shɛŋa, ka chɛfura yɛli: Bo n-di leei niŋ ka n-gba leei taŋkpaɣu"},{"SurahNumber":79,"VerseNumber":1,"Text":"M (Mani Naawuni) po Malaaikanim’ ban tɔhigiri deeri (chɛfurinim’) nyɛvuya ni suli"},{"SurahNumber":79,"VerseNumber":2,"Text":"Yaha! M-po Malaaikanim’ ban deeri ninvuɣu shɛba ban ti Naawuni yɛliamaŋli nyɛvuya ni baalim"},{"SurahNumber":79,"VerseNumber":3,"Text":"Yaha! M-po Malaaikanim’ ban chani ka labri sagbana mini tiŋgbani sunsuuni"},{"SurahNumber":79,"VerseNumber":4,"Text":"Yaha! M-po Malaaikanim’ ban kpaɣiri taba n-zaŋ chaŋ Naawuni ni puhi ba shɛli tumbu"},{"SurahNumber":79,"VerseNumber":5,"Text":"Yaha! M-po Malaaikanim’ ban gbibi binnamda yɛligola"},{"SurahNumber":79,"VerseNumber":6,"Text":"Dabsi’ shɛli din sɔhigiri binyɛra ni yɛn ti sɔhigira"},{"SurahNumber":79,"VerseNumber":7,"Text":"Ka kikaa piɛbsibu (din pahiri ayi) doli di nyaaŋa"},{"SurahNumber":79,"VerseNumber":8,"Text":"Dindali maa, ninvuɣu shɛba suhiri nyɛla din yɛn ti dam"},{"SurahNumber":79,"VerseNumber":9,"Text":"Ka bɛ (ninsalinim’) nina ba tiŋgbani ni"},{"SurahNumber":79,"VerseNumber":10,"Text":"Ka bɛ yɛra: “Di ni bɔŋɔ, ti nyɛla bɛ ni yɛn labsi shɛba ti tuuli bɛhigu la ni"},{"SurahNumber":79,"VerseNumber":11,"Text":"Hali di yi niŋ ka ti yi leei koba din bursi bursi"},{"SurahNumber":79,"VerseNumber":12,"Text":"Ka bɛ yɛli: “Din ŋuna, di labbu maa nyɛla ashaara dini.”"},{"SurahNumber":79,"VerseNumber":13,"Text":"Achiika! Di nyɛla tahigu yim zuɣu"},{"SurahNumber":79,"VerseNumber":14,"Text":"Ka a nya ba (ninsalinima) ka bɛ ʒe tiŋgbani yaaŋa zuɣu"},{"SurahNumber":79,"VerseNumber":15,"Text":"(Yaa nyini Annabi)! Di ni- bɔŋɔ, Annabi Musa lahibali ka a na"},{"SurahNumber":79,"VerseNumber":16,"Text":"Saha shɛli o Duuma ni daa boli o biɛŋ din nyɛ kasi la shee"},{"SurahNumber":79,"VerseNumber":17,"Text":"(Ka yɛli o): “Cham Fir’auna sani, dama o nyɛla ninvuɣu so ŋun kpahi yεɣi.”"},{"SurahNumber":79,"VerseNumber":18,"Text":"Ka yɛli o: “Di ni bɔŋɔ, a ku niŋ a maŋ’ kasi?”"},{"SurahNumber":79,"VerseNumber":19,"Text":"Ka n-dolsi a n-zaŋ kana a Duuma sani, ka a zo o dabɛm?”"},{"SurahNumber":79,"VerseNumber":20,"Text":"Ka o (Annabi Musa) wuhi o alaama titali (dina n-nyɛ o jaangbee la)"},{"SurahNumber":79,"VerseNumber":21,"Text":"Ka o (Fir’auna) labsi o ʒirilana, ka kpe Naawuni taali puuni"},{"SurahNumber":79,"VerseNumber":22,"Text":"Din nyaaŋa, ka o lebi biri, ka be o tummbiɛri ni"},{"SurahNumber":79,"VerseNumber":23,"Text":"Ka o laɣim o niriba, ka moli"},{"SurahNumber":79,"VerseNumber":24,"Text":"Ka yɛli: “Mani n-nyɛ yi duuma so ŋun gari duma kam.”"},{"SurahNumber":79,"VerseNumber":25,"Text":"Ka Naawuni niŋ o azaaba ni o bahigu yɛltɔɣa ŋɔ maa mini tuuli dini la"},{"SurahNumber":79,"VerseNumber":26,"Text":"Achiika! Ŋɔ maa puuni mali kpahimbu n-ti ninvuɣu so ŋun zɔri Naawuni"},{"SurahNumber":79,"VerseNumber":27,"Text":"Di ni bɔŋɔ, yi (ninsalinim’) nambu n-kpɛm gari sagbana shɛli O (Naawuni) ni me ŋɔ maa"},{"SurahNumber":79,"VerseNumber":28,"Text":"O (Naawuni) duhila di mee, ka chɛ ka di saɣisi"},{"SurahNumber":79,"VerseNumber":29,"Text":"Ka zibgi di yuŋ, ka chɛ ka di wuntaŋ’ ne"},{"SurahNumber":79,"VerseNumber":30,"Text":"Din nyaaŋa, ka o yɛrgi tiŋgbani"},{"SurahNumber":79,"VerseNumber":31,"Text":"Ka O yihi di kom mini di biŋkobri ŋubbu shee di puuni na"},{"SurahNumber":79,"VerseNumber":32,"Text":"Ni zoya, ka O (Naawuni) kpaŋkpa li"},{"SurahNumber":79,"VerseNumber":33,"Text":"Ka di nyɛ nyεɣisim wumbu n-tin ya, ni yi biŋkɔbri"},{"SurahNumber":79,"VerseNumber":34,"Text":"Dinzuɣu, mushiiba titali (Chiyaama yiɣisibu) yi ti kana"},{"SurahNumber":79,"VerseNumber":35,"Text":"Dabsi’ shɛli ninsala ni yɛn ti teei o ni daa tum shɛli"},{"SurahNumber":79,"VerseNumber":36,"Text":"Ka bɛ yihi ʒehiimi buɣum polo ni, n-zaŋ ti ŋun yɛn nya li"},{"SurahNumber":79,"VerseNumber":37,"Text":"Amaa! Ninvuɣu so ŋun kpahi yεɣi"},{"SurahNumber":79,"VerseNumber":38,"Text":"Ka gahim Dunia biɛhigu"},{"SurahNumber":79,"VerseNumber":39,"Text":"Tɔ! Achiika! Ʒehiimi buɣum n-nyɛ o labbu shee"},{"SurahNumber":79,"VerseNumber":40,"Text":"Amaa! Ninvuɣu so ŋun zo o Duuma (Naawuni) tooni zanibu, ka mɔŋ o maŋ’ suhuyurlim"},{"SurahNumber":79,"VerseNumber":41,"Text":"Tɔ! Achiika! Alizanda n-nyɛ o labbu shee"},{"SurahNumber":79,"VerseNumber":42,"Text":"(Yaa nyini Annabi)! Bɛ bɔhira n-zaŋ chaŋ saha (Chiyaama yiɣisibu), ni bondali ka di yɛn ti niŋ"},{"SurahNumber":79,"VerseNumber":43,"Text":"Yapolo ka a yɛn nyɛ di baŋsim yɛli ba"},{"SurahNumber":79,"VerseNumber":44,"Text":"Di baŋsim kpaliŋkpaa bela a Duuma (Naawuni) sani"},{"SurahNumber":79,"VerseNumber":45,"Text":"Achiika! A nyɛla valsigulana n-ti ŋun zɔri li"},{"SurahNumber":79,"VerseNumber":46,"Text":"Dabsi’ shɛli bɛ (chɛfurinim’) ni yɛn ti nya li, di yɛn ti ŋmanila bɛ na ʒin ʒinila Dunia puuni, naɣila dabsili puuni Zaawuni bee di Wuntaŋ’ palli"},{"SurahNumber":80,"VerseNumber":1,"Text":"O (Annabi Muhammadu) saɣim o nini ni, ka lebi biri"},{"SurahNumber":80,"VerseNumber":2,"Text":"Domin zom kana o sani na zuɣu"},{"SurahNumber":80,"VerseNumber":3,"Text":"(Yaa nyini Annabi)! Bo n-leei baŋsi a ni di yi pa shɛli o naan niŋ kasi"},{"SurahNumber":80,"VerseNumber":4,"Text":"Bee ka o wum a wa’azu, ka wa’azu maa niŋ o anfaani"},{"SurahNumber":80,"VerseNumber":5,"Text":"Amaa! Ninvuɣu so ŋun mali buni maa"},{"SurahNumber":80,"VerseNumber":6,"Text":"Ka a zaɣisim be o ni"},{"SurahNumber":80,"VerseNumber":7,"Text":"Tɔ! Bo n-leei yɛn niŋ a chuuta o yi bi niŋ kasi"},{"SurahNumber":80,"VerseNumber":8,"Text":"Amaa! Ŋun kana a sani n-ti bɔri yomyom’ maa"},{"SurahNumber":80,"VerseNumber":9,"Text":"Ka o nyɛla ŋun zɔri Naawuni"},{"SurahNumber":80,"VerseNumber":10,"Text":"Ka a nyɛla ŋun yi o yɛla ni"},{"SurahNumber":80,"VerseNumber":11,"Text":"Haifa! Achiika! Di nyɛla teebu"},{"SurahNumber":80,"VerseNumber":12,"Text":"Dinzuɣu, ŋun bɔra ŋun zaŋ li n-teei o maŋa"},{"SurahNumber":80,"VerseNumber":13,"Text":"Di bela kundi shɛŋa din mali jilma la puuni"},{"SurahNumber":80,"VerseNumber":14,"Text":"Ka di nyɛ bɛ ni duhi shɛli, ka nyɛla din mali kasi"},{"SurahNumber":80,"VerseNumber":15,"Text":"Ka di be Malaaikanim’ ban sabri (ninsalinim’) tuuntumsa nuu ni"},{"SurahNumber":80,"VerseNumber":16,"Text":"Darzanima, ban doli Naawuni zaligu"},{"SurahNumber":80,"VerseNumber":17,"Text":"Bɛ narim ninsala (chɛfura), bo n- leei chɛ ka o niŋ gutulunsi"},{"SurahNumber":80,"VerseNumber":18,"Text":"Ni bimbo ka O (Naawuni) nam o"},{"SurahNumber":80,"VerseNumber":19,"Text":"Ni maniyyi (dablim kom) ka O nam o, ka nam O saɣisi"},{"SurahNumber":80,"VerseNumber":20,"Text":"Din nyaaŋa ka O balgi soli n-ti o"},{"SurahNumber":80,"VerseNumber":21,"Text":"Din nyaaŋa, ka O chɛ ka o kpi, ka zaŋ o niŋ gballi ni"},{"SurahNumber":80,"VerseNumber":22,"Text":"Din nyaaŋa, O yi bɔra, ka O lahi yiɣisi o"},{"SurahNumber":80,"VerseNumber":23,"Text":"Haifa! O (ninsala) bi tum Naawuni ni puhi o shɛli niŋbu"},{"SurahNumber":80,"VerseNumber":24,"Text":"Dinzuɣu, ninsala yulmi o bindirgu"},{"SurahNumber":80,"VerseNumber":25,"Text":"Achiika! Ti (Tinim’ Naawuni) kpaai la kom na (sagbana ni) kpaabu ni yɛlimaŋli"},{"SurahNumber":80,"VerseNumber":26,"Text":"Din nyaaŋa, ka Ti chɛ ka tiŋgbani tahibɔɣi, bɔɣibu ni yɛlimaŋli"},{"SurahNumber":80,"VerseNumber":27,"Text":"Din nyaaŋa, ka Ti chɛ ka bimbilima yi di puuni na"},{"SurahNumber":80,"VerseNumber":28,"Text":"Ni inabi (sinsaba) mini momaha"},{"SurahNumber":80,"VerseNumber":29,"Text":"Ni zaituun mini dobino"},{"SurahNumber":80,"VerseNumber":30,"Text":"Ni puri din laɣim tihi pam"},{"SurahNumber":80,"VerseNumber":31,"Text":"Ni binwola mini biŋkobri bindira"},{"SurahNumber":80,"VerseNumber":32,"Text":"Ka di nyɛla nyεɣisim n-ti ya, n-ti pahi yi biŋkobri"},{"SurahNumber":80,"VerseNumber":33,"Text":"Dinzuɣu, tahigu din pahi ayi yi ti kana"},{"SurahNumber":80,"VerseNumber":34,"Text":"Dindali ka ninsala yɛn ti zɔri ka chɛri o mabia"},{"SurahNumber":80,"VerseNumber":35,"Text":"Ni o ba mini o ma"},{"SurahNumber":80,"VerseNumber":36,"Text":"Ni o paɣa mini o bihi"},{"SurahNumber":80,"VerseNumber":37,"Text":"Dindali maa, bɛ puuni ninvuɣu yino kam daa ti yεn malila yɛli shɛli din saɣindi o"},{"SurahNumber":80,"VerseNumber":38,"Text":"Dindali maa, ninvuɣu shɛba nina yɛn ti malila neesim"},{"SurahNumber":80,"VerseNumber":39,"Text":"Ka nyɛla din lara, ka mali suhupɛlli"},{"SurahNumber":80,"VerseNumber":40,"Text":"Dindali maa mi, taŋkpagbilgu yɛn ti limsila shɛba nina polo"},{"SurahNumber":80,"VerseNumber":41,"Text":"Ka zimsim ŋari li"},{"SurahNumber":80,"VerseNumber":42,"Text":"Bannim’ maa n-nyɛ chɛfurinima, ka nyɛ bibiɛhi"},{"SurahNumber":81,"VerseNumber":1,"Text":"Bɛ yi ti nyɛhi wuntaŋ’ neesim"},{"SurahNumber":81,"VerseNumber":2,"Text":"Yaha! Saŋmarsi yi ti gabi taba ni"},{"SurahNumber":81,"VerseNumber":3,"Text":"Yaha! Bɛ yi ti wurim zoya"},{"SurahNumber":81,"VerseNumber":4,"Text":"Yaha! Bɛ yi ti chɛ laakumbaɣa bahi (ka so bi lahi guli ba)"},{"SurahNumber":81,"VerseNumber":5,"Text":"Yaha! Bɛ yi ti laɣim mɔɣuni biŋkobri luɣuyini"},{"SurahNumber":81,"VerseNumber":6,"Text":"Yaha! Bɛ yi ti chɛ ka teeku kom taai ni buɣum"},{"SurahNumber":81,"VerseNumber":7,"Text":"Yaha! Bɛ yi ti laɣim nyɛvuya ni di nimgbina"},{"SurahNumber":81,"VerseNumber":8,"Text":"Bɛ yi ti bɔhi bipuɣimbila so bɛ ni daa pi ni o nyɛvuli"},{"SurahNumber":81,"VerseNumber":9,"Text":"Taali dini zuɣu ka bɛ daa ku o"},{"SurahNumber":81,"VerseNumber":10,"Text":"Yaha! Bɛ yi ti chɛ ka ninsalinim’ tuuntumsa gbana yεɣili luɣuli kam"},{"SurahNumber":81,"VerseNumber":11,"Text":"Yaha! Bɛ yi ti shi sagbana (kamani bɛ ni shiri biŋkobgu shɛm)"},{"SurahNumber":81,"VerseNumber":12,"Text":"Yaha! Bɛ yi ti pɔbsi ʒehiimi buɣum"},{"SurahNumber":81,"VerseNumber":13,"Text":"Yaha! Bɛ yi ti vuui Alizanda miri na"},{"SurahNumber":81,"VerseNumber":14,"Text":"Nyɛvuli ni baŋ di ni kana (Chiyaama) ni shɛli"},{"SurahNumber":81,"VerseNumber":15,"Text":"M-po saŋmari shɛŋa ban chana, ka labri na"},{"SurahNumber":81,"VerseNumber":16,"Text":"Ka di nyɛla din zɔra, ka sɔɣira"},{"SurahNumber":81,"VerseNumber":17,"Text":"Ni yuŋ, di yi ti surgi"},{"SurahNumber":81,"VerseNumber":18,"Text":"Ni bekaali, di yi ti neei"},{"SurahNumber":81,"VerseNumber":19,"Text":"Achiika! Di (Alkur’aani) nyɛla tuun’ so ŋun mali jilma yɛltɔɣa"},{"SurahNumber":81,"VerseNumber":20,"Text":"Yaalana, ŋun mali jilma Al’arshi lana sani"},{"SurahNumber":81,"VerseNumber":21,"Text":"O nyɛla bɛ ni doli so nimaa ni (Alizanda), yɛmbahiga lana"},{"SurahNumber":81,"VerseNumber":22,"Text":"Yaha! Yi zo (Annabi Muhammadu) maa pala yinyaa"},{"SurahNumber":81,"VerseNumber":23,"Text":"Yaha! Achiika! O (Muhammadu) nya o (Malaaika Ziblila) zuɣusaa polo yεɣu ni"},{"SurahNumber":81,"VerseNumber":24,"Text":"Yaha! O pala biɛmlana ni din sɔɣi"},{"SurahNumber":81,"VerseNumber":25,"Text":"Yaha! Di (Alkur’aani) pala shintaŋ so bɛ ni narim la yɛltɔɣa"},{"SurahNumber":81,"VerseNumber":26,"Text":"Dizuɣu, ya ka yi chana"},{"SurahNumber":81,"VerseNumber":27,"Text":"Di (Alkur’aani) pa shɛli naɣila teebu n-zaŋ ti binnamda"},{"SurahNumber":81,"VerseNumber":28,"Text":"Ni ninvuɣu so ŋun bɔri ni o zani n-tuhi yi puuni"},{"SurahNumber":81,"VerseNumber":29,"Text":"Yi mi ku tooi yu shɛli (ka di niŋ), naɣila Naawuni, binnamda Duuma yi yu li"},{"SurahNumber":82,"VerseNumber":1,"Text":"Sagbana yi ti cheei"},{"SurahNumber":82,"VerseNumber":2,"Text":"Yaha! Saŋmarsi yi ti lu tiŋgbani ni, ka yaɣili luɣulikam"},{"SurahNumber":82,"VerseNumber":3,"Text":"Yaha! Kulikara yi ti cheei kpe taba ni"},{"SurahNumber":82,"VerseNumber":4,"Text":"Yaha! Bɛ yi ti kurgi gbala"},{"SurahNumber":82,"VerseNumber":5,"Text":"Nyɛvuli ni baŋ binshɛɣu di ni daŋsi, ni din naɣisi shɛli"},{"SurahNumber":82,"VerseNumber":6,"Text":"Yaa nyini ninsala (chɛfura)! Bo n-leei yɔhim a n-zaŋ chaŋ a Duuma So Ŋun nam tibgila"},{"SurahNumber":82,"VerseNumber":7,"Text":"Ŋuna n-nyɛ Ŋun nam a, ka pali a nama, ka nam a saɣisi"},{"SurahNumber":82,"VerseNumber":8,"Text":"Ka O zaŋ a niŋ ŋmahiŋgbana shɛli ni O ni bɔra"},{"SurahNumber":82,"VerseNumber":9,"Text":"Haifa! Chɛli gba! Yi zaŋla sanyoo (Chiyaama dabsili) leei ʒiri"},{"SurahNumber":82,"VerseNumber":10,"Text":"Yaha! Achiika! Yi zuɣusaa mali (Malaaika shɛba) ban guli ya"},{"SurahNumber":82,"VerseNumber":11,"Text":"Bɛ nyɛla ban mali jilma, ka nyɛla ban sabri yi tuuntumsa"},{"SurahNumber":82,"VerseNumber":12,"Text":"Bɛ mila binshɛɣu yi ni niŋda"},{"SurahNumber":82,"VerseNumber":13,"Text":"Achiika! Naawuni dabsuma yɛn ti bela yolsigu puuni"},{"SurahNumber":82,"VerseNumber":14,"Text":"Achiika! Bibɛhi mi yɛn ti bela ʒehiimi (buɣum) puuni"},{"SurahNumber":82,"VerseNumber":15,"Text":"Ka bɛ yɛn ti kpe li Sanyoo- dali"},{"SurahNumber":82,"VerseNumber":16,"Text":"Bɛ mi pala ban yɛn tooi sɔɣi ka chɛ li"},{"SurahNumber":82,"VerseNumber":17,"Text":"(Yaa nyini ŋun gbilsiri tibli)! Bo n-leei baŋsi a, bo n-leei nyɛ Sanyoodali"},{"SurahNumber":82,"VerseNumber":18,"Text":"Din nyaaŋa, bo n-leei baŋsi a din nyɛ Sanyoodali"},{"SurahNumber":82,"VerseNumber":19,"Text":"Dabsi’ shɛli nyɛvuli ni ti ka di nyɛvuli kpee yiko shɛli, dindali maa, yɛllikam daa yɛn ti nyɛla Naawuni ko dini"},{"SurahNumber":83,"VerseNumber":1,"Text":"Azaaba kpeeni be ban filindi zaɣa (muuru bee sikeli) zuɣu"},{"SurahNumber":83,"VerseNumber":2,"Text":"Bana n-nyɛ ninvuɣu shɛba ban yɛn zahim niriba sani, ka bɔri ni di pali"},{"SurahNumber":83,"VerseNumber":3,"Text":"Amaa! Bɛ yi ti yɛn zahim n-ti shɛba muuru ni bee sikeeli zuɣu, ka bɛ filinda"},{"SurahNumber":83,"VerseNumber":4,"Text":"Di ni bɔŋɔ, bannim’ maa bi tɛhiri ni bɛ nyɛla bɛ ni yɛn ti neei shɛba"},{"SurahNumber":83,"VerseNumber":5,"Text":"Dabsi’ titali maa ni (Zaadali)"},{"SurahNumber":83,"VerseNumber":6,"Text":"Dabsi’ shɛli ninsalinim’ ni yɛn ti zani binnamda Duuma tooni"},{"SurahNumber":83,"VerseNumber":7,"Text":"Haifa! Bibiɛhi tuuntumsa gbana yɛn ti bela Sijjiin puuni"},{"SurahNumber":83,"VerseNumber":8,"Text":"(Yaa nyini Annabi)! Bo n-leei baŋsi a, bo n-leei nyɛ Sijjiin"},{"SurahNumber":83,"VerseNumber":9,"Text":"Di nyɛla litaafi shɛli bɛ ni sabi daba tuuntumsa di puuni"},{"SurahNumber":83,"VerseNumber":10,"Text":"Dindali maa, azaaba kpeeni daa be ni ban labsiri Chiyaama ʒiri la zuɣu"},{"SurahNumber":83,"VerseNumber":11,"Text":"Ninvuɣu shɛba ban labsiri Sanyoodali ʒiri"},{"SurahNumber":83,"VerseNumber":12,"Text":"So mi bi labsiri li ʒiri, naɣila ŋun kam kpahiri yεɣiri tariga, ka zooi Naawuni taali ni kpɛbu"},{"SurahNumber":83,"VerseNumber":13,"Text":"Bɛ yi ti karindi Ti (Tinim’ Naawuni) aayanima n-tiri o, ka o yɛli: “Ŋɔ maa nyɛla kurumbuni- nim’ salima.”"},{"SurahNumber":83,"VerseNumber":14,"Text":"Haifa! Chɛli gba! Bɛ tuuntumsa nyɛla din zahim bɛ suhiri zuɣu"},{"SurahNumber":83,"VerseNumber":15,"Text":"Haifa! Dindali maa, bɛ nyɛla bɛ ni yɛn limsi shɛba ka chɛ bɛ Duuma (Naawuni) nyabu"},{"SurahNumber":83,"VerseNumber":16,"Text":"Din nyaaŋa, achiika! Bɛ nyɛla ban yɛn ti kpe ʒehiim buɣum ni"},{"SurahNumber":83,"VerseNumber":17,"Text":"Din nyaaŋa, ka bɛ yɛli ba: “Ŋɔ maa n-nyɛ yi ni daa labsiri shɛli ʒiri maa.”"},{"SurahNumber":83,"VerseNumber":18,"Text":"Haifa! Achiika! Ninvuɣu suma tuuntumsa gbana yɛn ti bela Illiyyiin puuni"},{"SurahNumber":83,"VerseNumber":19,"Text":"(Yaa nyini Annabi)! Bo n-leei baŋsa, bo n-nyɛ Illiyyiin"},{"SurahNumber":83,"VerseNumber":20,"Text":"Di nyɛla litaafi shɛli bɛ ni sabi daba tuuntumsa di puuni"},{"SurahNumber":83,"VerseNumber":21,"Text":"Ka ban miri Naawuni diri di shɛhira"},{"SurahNumber":83,"VerseNumber":22,"Text":"Achiika! Ninvuɣu suma yɛn ti bela nyεɣisim puuni"},{"SurahNumber":83,"VerseNumber":23,"Text":"Ka bɛ do kuɣuwaɣila zuɣu n- lihira"},{"SurahNumber":83,"VerseNumber":24,"Text":"Ka a ni baŋ neesim din nyε Naawuni yolsa bɛ nindɔhi puuni"},{"SurahNumber":83,"VerseNumber":25,"Text":"Ka bɛ nyuhiri ba da’ shɛŋa bɛ ni yo di binyɔrsi zuɣu"},{"SurahNumber":83,"VerseNumber":26,"Text":"Ka di lambu bahigu nyo almiski. Lala zuɣu, ban yεn kpaɣi taba (ni tuunviεla) kpaɣima"},{"SurahNumber":83,"VerseNumber":27,"Text":"Yaha! Ka bɛ gabi li ni Tasniim"},{"SurahNumber":83,"VerseNumber":28,"Text":"Di (Tasniimi maa) nyɛla kobilnin’ shɛli ban miri Naawuni ni nyuri li"},{"SurahNumber":83,"VerseNumber":29,"Text":"Achiika! Ninvuɣu shɛba ban tum bibɛlim maa daa nyɛla ban lari ninvuɣu shɛba ban ti Naawun yɛlimaŋli (Dunia puuni)"},{"SurahNumber":83,"VerseNumber":30,"Text":"Yaha! Bɛ daa yi gari bɛ zuɣu, ka bɛ zuɣusiri bɛ noya"},{"SurahNumber":83,"VerseNumber":31,"Text":"Yaha! Bɛ daa yi ŋmalgi labi bɛ niriba sani, ka bɛ labi ka nyɛla ban wumdi nyεɣisim"},{"SurahNumber":83,"VerseNumber":32,"Text":"Yaha! Bɛ daa yi nya ba ka bɛ yɛli: “Achiika! Bambɔŋɔnim’ nyɛla ban bɔrgi.”"},{"SurahNumber":83,"VerseNumber":33,"Text":"Bɛ mi bi tim ba na ni bɛ ti nyɛ ban guli ba"},{"SurahNumber":83,"VerseNumber":34,"Text":"Dinzuɣu zuŋɔ, ninvuɣu shɛba ban ti Naawuni yɛlimaŋli nyɛla ban lara chɛfurinima"},{"SurahNumber":83,"VerseNumber":35,"Text":"Ka nyɛla ban do kuɣuwaɣila zuɣu n-lihira"},{"SurahNumber":83,"VerseNumber":36,"Text":"Di ni bɔŋɔ, bɛ yo chɛfurinim’ bɛ ni daa tumdi shɛli samli"},{"SurahNumber":84,"VerseNumber":1,"Text":"Sagbana yi ti tahibɔɣi"},{"SurahNumber":84,"VerseNumber":2,"Text":"Ka doli di Duuma zaligu kamani bɛ ni niŋ ba li talahi ni shɛm"},{"SurahNumber":84,"VerseNumber":3,"Text":"Yaha! Bɛ yi ti darigi teei tiŋgbani"},{"SurahNumber":84,"VerseNumber":4,"Text":"Ka di tuhi din be di puuni bahi na, ka kpalim zaɣikuŋ"},{"SurahNumber":84,"VerseNumber":5,"Text":"Ka doli di Duuma zaligu, kamani bɛ ni niŋ ba li talahi ni shɛm"},{"SurahNumber":84,"VerseNumber":6,"Text":"Yaa nyini ninsala! Achiika! A nyɛla ŋun diri wahala n-zaŋ chaŋ a Duuma sani, a mi nyɛla ŋun yɛn laɣim ni Ŋuna"},{"SurahNumber":84,"VerseNumber":7,"Text":"Dinzuɣu, ninvuɣu so bɛ ni ti o tuuntumsa gbana ni o nudirgu"},{"SurahNumber":84,"VerseNumber":8,"Text":"Tɔ! Ni baalim, bɛ ni kari o saliya shɛli din nyɛ tuŋ (soochi)"},{"SurahNumber":84,"VerseNumber":9,"Text":"Ka o ŋmalgi chaŋ o niriba sani, ka nyɛla ŋun mali suhupiɛlli"},{"SurahNumber":84,"VerseNumber":10,"Text":"Amaa! Ninvuɣu so bɛ ni ti o tuuntumsa gbana o nyaaŋa"},{"SurahNumber":84,"VerseNumber":11,"Text":"Tɔ! Ni baalim, o ni kuhi o bahiyoli"},{"SurahNumber":84,"VerseNumber":12,"Text":"Ka o lahi kpe Sa’iiri buɣum ni"},{"SurahNumber":84,"VerseNumber":13,"Text":"Achiika! O daa nyɛla ŋun be suhupiɛlli ni o niriba puuni"},{"SurahNumber":84,"VerseNumber":14,"Text":"Achiika! O daa tɛhimi ni o ku labi na (Naawuni sani)"},{"SurahNumber":84,"VerseNumber":15,"Text":"Wumma! O Duuma daa nyɛla ŋun nyari o"},{"SurahNumber":84,"VerseNumber":16,"Text":"Tɔ! M (Mani Naawuni) po wuntaŋʒɛli"},{"SurahNumber":84,"VerseNumber":17,"Text":"Ni yuŋ mini di ni laɣim shɛli"},{"SurahNumber":84,"VerseNumber":18,"Text":"Ni goli, di yi ti niŋ ka di neesim pali"},{"SurahNumber":84,"VerseNumber":19,"Text":"Achiika! Yi nyɛla ban yɛn kpe hali shɛŋa din nyɛ koŋkoba ni"},{"SurahNumber":84,"VerseNumber":20,"Text":"Ka bo n-leei mali ba ka bɛ ku ti Naawuni yɛlimaŋli"},{"SurahNumber":84,"VerseNumber":21,"Text":"Yaha! Bɛ yi ti karim Alkur’aani n-ti ba, ka bɛ ku filim bɛ maŋ’ n-ti Naawuni"},{"SurahNumber":84,"VerseNumber":22,"Text":"Chɛli gba! Ninvuɣu shɛba ban niŋ chɛfuritali maa labsila Chiyaama ʒiri"},{"SurahNumber":84,"VerseNumber":23,"Text":"Naawuni mi mi bɛ ni laɣindi tuun’ shɛŋa n-zaandi bɛ maŋa"},{"SurahNumber":84,"VerseNumber":24,"Text":"(Yaa nyini Annabi)! Dinzuɣu, tim ba azaaba kpeeni lahibali"},{"SurahNumber":84,"VerseNumber":25,"Text":"Naɣila ninvuɣu shɛba ban ti Naawuni yɛlimaŋli, ka tum tuunsuma, bɛ mali sanyoo (laara) din bi ŋmaara"},{"SurahNumber":85,"VerseNumber":1,"Text":"M (Mani Naawuni) po sagbana shɛli din mali saŋmari kara"},{"SurahNumber":85,"VerseNumber":2,"Text":"Ka lahi po alikauli dabsili (Zaadali)"},{"SurahNumber":85,"VerseNumber":3,"Text":"Yaha! M-po shɛhiradira, ni bɛ ni diri so shɛhira (Bana n-nyɛ Naawuni tuumba mini bɛ niriba)"},{"SurahNumber":85,"VerseNumber":4,"Text":"Bɛ (Naawuni) narim ninvuɣu shɛba ban gbi voli la"},{"SurahNumber":85,"VerseNumber":5,"Text":"Ka di nyɛla bɛ malila buɣum din kuli dira n-niŋ di puuni"},{"SurahNumber":85,"VerseNumber":6,"Text":"Saha shɛli bɛ ni ʒinʒiya gili li (buɣum maa)"},{"SurahNumber":85,"VerseNumber":7,"Text":"Ka nyɛla ban nyari bɛ ni niŋdi ninvuɣu shɛba ban ti Naawuni yɛlimaŋli maa shɛm"},{"SurahNumber":85,"VerseNumber":8,"Text":"Bɛ bi niŋ ba azaaba maa shɛli zuɣu m-pahila bɛ tila Naawuni So Ŋun nyɛ Nyɛŋda, Duuma paɣirigu la yɛlimaŋli"},{"SurahNumber":85,"VerseNumber":9,"Text":"Ŋuna n-nyɛ Ŋun su sagbana ni tiŋgbani yiko, Naawuni mi nyɛla Ŋun nyari yɛllikam"},{"SurahNumber":85,"VerseNumber":10,"Text":"Achiika! Ninvuɣu shɛba ban niŋ Muslim dobba ni paɣaba furminisi la, ka bi niŋ tuuba di nyaaŋa, tɔ! Ʒahannama buɣum daazaaba be bɛ zuɣu. Yaha! Bɛ mali azaaba shɛli din buɣum diri ni pampam"},{"SurahNumber":85,"VerseNumber":11,"Text":"Achiika! Ninvuɣu shɛba ban ti Naawuni yɛlimaŋli, ka tum tuunsuma, bɛ mali Alizanda yili shɛŋa kulibona ni yɛn ti zɔri gindi di lɔŋ ni, dina n-nyɛ tarli din galsi"},{"SurahNumber":85,"VerseNumber":12,"Text":"Achiika! A Duuma (Naawuni) daazaaba nyɛla din kpɛma"},{"SurahNumber":85,"VerseNumber":13,"Text":"Achiika! Ŋuna n-nyɛ Ŋun piindi nambu, ka labsiri li na (gballi ni, bee Chiyaama dali)"},{"SurahNumber":85,"VerseNumber":14,"Text":"Yaha! Ŋuna n-nyɛ Chɛmpaŋlana, Yura"},{"SurahNumber":85,"VerseNumber":15,"Text":"Al’arshi shɛli din galsila lana"},{"SurahNumber":85,"VerseNumber":16,"Text":"O tumdila O ni yu shɛli"},{"SurahNumber":85,"VerseNumber":17,"Text":"(Yaa nyini Annabi)! Di ni- bɔŋɔ, tobbihi la lahibali ka a na"},{"SurahNumber":85,"VerseNumber":18,"Text":"Fir’auna mini Samuudu nima"},{"SurahNumber":85,"VerseNumber":19,"Text":"Chɛli gba! Ninvuɣu shɛba ban niŋ chɛfuritali maa ban kuli bela ʒiri labsi niŋ tuumba noli ni"},{"SurahNumber":85,"VerseNumber":20,"Text":"Naawuni mi nyɛla Ŋun gili bɛ nyaaŋa (ni baŋsim)"},{"SurahNumber":85,"VerseNumber":21,"Text":"Chɛli gba! Di nyɛla Alkur’aani shɛli din mali jilma"},{"SurahNumber":85,"VerseNumber":22,"Text":"Ka di be Lauhuli Mahfuuzu puuni"},{"SurahNumber":86,"VerseNumber":1,"Text":"M (Mani Naawuni) po sagbana, ka po Taariki"},{"SurahNumber":86,"VerseNumber":2,"Text":"(Yaa nyini Annabi)! Bo n-leei baŋsi a, bo n-nyɛ Taariki"},{"SurahNumber":86,"VerseNumber":3,"Text":"Di nyɛla saŋmar’ so ŋun ne pam"},{"SurahNumber":86,"VerseNumber":4,"Text":"Nyɛvuli n-kani naɣila di malila ŋun (Malaaika so) guli li"},{"SurahNumber":86,"VerseNumber":5,"Text":"Dinzuɣu ninsala lihimi bɛ ni nam o na ni shɛli"},{"SurahNumber":86,"VerseNumber":6,"Text":"Bɛ nam o mi ni ko’ shɛli di puhiri yiri na"},{"SurahNumber":86,"VerseNumber":7,"Text":"Ka di yiri doo yaaŋkobli mini paɣa nyokoba ni na"},{"SurahNumber":86,"VerseNumber":8,"Text":"Achiika! O (Naawuni) mali yiko din ni tooi labsi o na (o nyɛvuli ni)"},{"SurahNumber":86,"VerseNumber":9,"Text":"Dabsi’ shɛli bɛ ni yɛn ti viigi ashiya"},{"SurahNumber":86,"VerseNumber":10,"Text":"Ka o (ninsala) ti ka yaa bee sɔŋda"},{"SurahNumber":86,"VerseNumber":11,"Text":"M (Mani Naawuni) po sagbana shɛli din mali sakom din miri ka labri mira"},{"SurahNumber":86,"VerseNumber":12,"Text":"Ka po tiŋgbani shɛli din tahiri bɔɣira (ka bindira yiri na)"},{"SurahNumber":86,"VerseNumber":13,"Text":"Achiika! Di (Alkur’aani) nyɛla yɛltɔɣa din wolgiri yɛlimaŋli mini ʒiri sunsuuni"},{"SurahNumber":86,"VerseNumber":14,"Text":"Yaha! Di pala kpɛrigu"},{"SurahNumber":86,"VerseNumber":15,"Text":"Achiika! Bɛ (chɛfurinim’) narila nabiɛri"},{"SurahNumber":86,"VerseNumber":16,"Text":"Ka N (Mani Naawuni) gba nari ba nari"},{"SurahNumber":86,"VerseNumber":17,"Text":"Dinzuɣu (yaa nyini Annabi)! Naɣisim ti chɛfurinima, ka guhi ba ni baalim"},{"SurahNumber":87,"VerseNumber":1,"Text":"(Yaa nyini Annabi)! Simsim a Duuma So ŋun du yuli"},{"SurahNumber":87,"VerseNumber":2,"Text":"Ŋuna n-nyɛ Ŋun nam (yɛllikam), ka chɛ ka di saɣisi. (O ni bɔri li shɛm)"},{"SurahNumber":87,"VerseNumber":3,"Text":"Yaha! Ŋuna n-nyɛ Ŋun zali o nam zaligu, ka wuhi (ninsala dolsigu ni bɔrginsim soli)"},{"SurahNumber":87,"VerseNumber":4,"Text":"Yaha! Ŋuna n-nyɛ Ŋun yihi biŋkɔbri ŋubbu shee na"},{"SurahNumber":87,"VerseNumber":5,"Text":"Ka zaŋ li leei mokuma, din sabgi (ka buɣum di li ka di sabgi)"},{"SurahNumber":87,"VerseNumber":6,"Text":"(Yaa nyini Annabi)! Ni baalim, Ti ni baŋsi a Alkur’aani, ka a ku lahi tam li"},{"SurahNumber":87,"VerseNumber":7,"Text":"Naɣila Naawuni ni yu shɛli, achiika! O mila din be polo ni, ni din sɔɣi"},{"SurahNumber":87,"VerseNumber":8,"Text":"Yaha! Ti ni balgi dolsigu soli n- zaŋ ti a"},{"SurahNumber":87,"VerseNumber":9,"Text":"Dinzuɣu niŋmi wa’azu, wa’azu maa yi niŋ anfaani"},{"SurahNumber":87,"VerseNumber":10,"Text":"Ni baalim, ŋun zɔri Naawuni ni zaŋ li teei"},{"SurahNumber":87,"VerseNumber":11,"Text":"Yaha! Ni baalim, zuɣubiɛɣu lana ni niŋ li katiŋa"},{"SurahNumber":87,"VerseNumber":12,"Text":"Ŋuna n-nyɛ ŋun yɛn ti kpe buɣum shɛli din galsi la ni"},{"SurahNumber":87,"VerseNumber":13,"Text":"Din nyaaŋa, o pala ŋun yɛn ti kpi di puuni (ka vuhi), o mi ku gali"},{"SurahNumber":87,"VerseNumber":14,"Text":"Achiika! Ŋun niŋ Naawuni kasi tilgi ya"},{"SurahNumber":87,"VerseNumber":15,"Text":"Ka teegi o Duuma yuli, ka puhi jiŋli"},{"SurahNumber":87,"VerseNumber":16,"Text":"Chɛli gba! Yi gahindila Dunia bɛhigu (ka chεri Chiyaama)"},{"SurahNumber":87,"VerseNumber":17,"Text":"Chiyaama mi n-nyɛ din gari, ka nyɛ kpaliŋkpaa"},{"SurahNumber":87,"VerseNumber":18,"Text":"Achiika! Ŋɔ maa be kurumbuni kundinima la puuni"},{"SurahNumber":87,"VerseNumber":19,"Text":"Annabi Ibrahima mini Annabi Musa kundinima"},{"SurahNumber":88,"VerseNumber":1,"Text":"(Yaa nyini Annabi)! Di ni- bɔŋɔ, din liriti ninsalinim’ nina la (Chiyaama) lahibali ka a na"},{"SurahNumber":88,"VerseNumber":2,"Text":"Dindali maa ka ninvuɣu shɛba nina yɛn ba tiŋgbani ni"},{"SurahNumber":88,"VerseNumber":3,"Text":"Ka di nyɛla din yɛn ti tum tuunkpɛma, ka niŋ wahala (buɣum ni)"},{"SurahNumber":88,"VerseNumber":4,"Text":"Di yɛn ti kpela buɣum tulli ni"},{"SurahNumber":88,"VerseNumber":5,"Text":"Ka bɛ nyuhiri ba kobilnina shɛli din nyɛ kotulum"},{"SurahNumber":88,"VerseNumber":6,"Text":"Bɛ ka bindirgu naɣila gabligɔhi"},{"SurahNumber":88,"VerseNumber":7,"Text":"Di bi ŋmɛlinda (ninsalinima), di mi bi kuri kum"},{"SurahNumber":88,"VerseNumber":8,"Text":"Dindali maa, ninvuɣu shɛba nina polo yɛn ti mali suhupiɛlli"},{"SurahNumber":88,"VerseNumber":9,"Text":"Ka bɛ tuma nyɛla bɛ ni saɣi ti shɛli"},{"SurahNumber":88,"VerseNumber":10,"Text":"Ka bɛ yɛn ti be Alizanda shɛli din du la ni"},{"SurahNumber":88,"VerseNumber":11,"Text":"A ku wum yɛltɔɣa kaha di (Alizanda maa) puuni"},{"SurahNumber":88,"VerseNumber":12,"Text":"Di puuni malila kobilnin’ shɛli din kuli zɔra"},{"SurahNumber":88,"VerseNumber":13,"Text":"Ka di puuni mali gar’ shɛŋa din duhi zuɣusaa"},{"SurahNumber":88,"VerseNumber":14,"Text":"Ni dama dam kopu-nima, ka bɛ zaŋ zali bɛ tooni"},{"SurahNumber":88,"VerseNumber":15,"Text":"Ni dufɛmeensi din pempe taba"},{"SurahNumber":88,"VerseNumber":16,"Text":"Ni bindɔhi din yɛrgi"},{"SurahNumber":88,"VerseNumber":17,"Text":"Di ni bɔŋɔ, bɛ (ninsalinim’) bi lihiri bɛ (Naawuni) ni nam laakumi shɛm"},{"SurahNumber":88,"VerseNumber":18,"Text":"Ka nya bɛ ni duhi sagbana shɛm"},{"SurahNumber":88,"VerseNumber":19,"Text":"Ka lihi bɛ ni kpamkpa zoya shɛm"},{"SurahNumber":88,"VerseNumber":20,"Text":"Ka lahi lihi bɛ ni yɛrgi tiŋgbani shɛm"},{"SurahNumber":88,"VerseNumber":21,"Text":"Dinzuɣu (yaa nyini Annabi)! Niŋmi wa’azu, achiika! A nyɛla wa’azulana"},{"SurahNumber":88,"VerseNumber":22,"Text":"A pala ŋun niŋdi ba talahi (ni dolsigu)"},{"SurahNumber":88,"VerseNumber":23,"Text":"Naɣila ninvuɣu so ŋun lebi biri, ka niŋ chɛfuritali"},{"SurahNumber":88,"VerseNumber":24,"Text":"Ka Naawuni niŋ o azaaba din galsi"},{"SurahNumber":88,"VerseNumber":25,"Text":"Achiika! Bɛ labbu shee nyɛla Ti (Tinim’ Naawuni) sani"},{"SurahNumber":88,"VerseNumber":26,"Text":"Din nyaaŋa, Bɛ saliya bela Ti sani"},{"SurahNumber":89,"VerseNumber":1,"Text":"M (Mani Naawuni) po bekaali"},{"SurahNumber":89,"VerseNumber":2,"Text":"Yaha! M (Mani Naawuni) po yuŋ yuŋ pia"},{"SurahNumber":89,"VerseNumber":3,"Text":"Yaha! M (Mani Naawuni) po binjiɛhi, ni bingaŋsi"},{"SurahNumber":89,"VerseNumber":4,"Text":"Yaha! M (Mani Naawuni) po yuŋ, di yi ti yɛn chaŋ yεɣi"},{"SurahNumber":89,"VerseNumber":5,"Text":"Achiika! Di puuni mali pɔri n- zaŋ ti ninvuɣu so ŋun mali haŋkali"},{"SurahNumber":89,"VerseNumber":6,"Text":"Di ni bɔŋɔ, a bi nya a Duuma ni daa niŋ Aadunim’ (Annabi Hudu niriba) shɛm"},{"SurahNumber":89,"VerseNumber":7,"Text":"Bana n-nyɛ Iramanim’ ban nama daa galsi galsi"},{"SurahNumber":89,"VerseNumber":8,"Text":"Ka bɛ daa nyɛla bɛ ni na ʒin nam shɛba tatabo tiŋgbana ni. -Affa shɛba yɛli ni Naawuni pola nolɔri goli bahigu biɛɣu pia, ka shɛba mi yɛli ni chimsi goli pilgu bɛɣu pia"},{"SurahNumber":89,"VerseNumber":9,"Text":"Ni Samuudunim’ ban daa ŋmari tampima (ka di leeri yiya) yiliŋ ni"},{"SurahNumber":89,"VerseNumber":10,"Text":"Ni Fir’auna so ŋun nyɛ bandi- lana"},{"SurahNumber":89,"VerseNumber":11,"Text":"Bana n-nyɛ ban kpahi yεɣi tariga tiŋgbana ni"},{"SurahNumber":89,"VerseNumber":12,"Text":"Ka bɛ zooi tuumbiɛri tumbu di puuni"},{"SurahNumber":89,"VerseNumber":13,"Text":"Ka a Duuma kpaai azaaba balibu m-bahi bɛ zuɣu"},{"SurahNumber":89,"VerseNumber":14,"Text":"Achiika! A Duuma nyɛla Ŋun pa nina yuunda"},{"SurahNumber":89,"VerseNumber":15,"Text":"A nya ninsala, o Duuma yi dahimmi o ka tibgi o, ka niŋ o ni’ima shɛli, o yɛrimi: “Achiika! N Duuma shiri tibgi ma.”"},{"SurahNumber":89,"VerseNumber":16,"Text":"Amaa! O yi ti dahimmi o ka chɛ ka bɛhigu kpɛm n-ti o, o yɛri mi: “N Duuma filim ma.”"},{"SurahNumber":89,"VerseNumber":17,"Text":"Haifa! Chɛli gba! Yi bi tibgirila kpibga"},{"SurahNumber":89,"VerseNumber":18,"Text":"Yi mi bi kpaŋsiri ni nandana dihibu"},{"SurahNumber":89,"VerseNumber":19,"Text":"Ka yi diri fali liɣiri dibu din zooi"},{"SurahNumber":89,"VerseNumber":20,"Text":"Ka yi lahi yuri liɣiri yurlim din zooi"},{"SurahNumber":89,"VerseNumber":21,"Text":"Haifa! Bɛ yi ti dam tiŋgbani dambu ni yɛlimaŋli"},{"SurahNumber":89,"VerseNumber":22,"Text":"Ka a Duuma kana, ka Malaaikanim’ ti ʒe safu ni"},{"SurahNumber":89,"VerseNumber":23,"Text":"Dindali ka bɛ yɛn ti zaŋ ʒahannama buɣum na, dindali ka ninsala yɛn ti teei, ka yapolo ka teebu yɛn niŋ o anfaani"},{"SurahNumber":89,"VerseNumber":24,"Text":"Ka o yɛra: “M-baye, bo n-di niŋ ka n-daa daŋsi tuunsuma n Dunia ʒii puuni.”"},{"SurahNumber":89,"VerseNumber":25,"Text":"Dindali maa, so n-kani yɛn tooi niŋ azaaba n-ti lahi paagi O"},{"SurahNumber":89,"VerseNumber":26,"Text":"So mi n-kani yɛn ba bandi n-ti lahi paagi O"},{"SurahNumber":89,"VerseNumber":27,"Text":"“Yaa nyini nyɛvuli shɛli din mali suhudoo"},{"SurahNumber":89,"VerseNumber":28,"Text":"Labmi a Duuma (Naawuni) sani, ka nyɛla ŋun niŋ yɛda, ni bɛ ni niŋ so yɛda.”"},{"SurahNumber":89,"VerseNumber":29,"Text":"“Dinzuɣu, kpɛm N (Mani Naawuni) daba puuni”"},{"SurahNumber":89,"VerseNumber":30,"Text":"“Ka kpe N Daalizanda"},{"SurahNumber":90,"VerseNumber":1,"Text":"M (Mani Naawuni) po tiŋ’ shɛli dimbɔŋɔ maa (Maka)"},{"SurahNumber":90,"VerseNumber":2,"Text":"(Yaa nyini Annabi)! A nyɛla ŋun yɛn ʒini tiŋ’ ŋɔ ni"},{"SurahNumber":90,"VerseNumber":3,"Text":"Yaha! M (Mani Naawuni) po ba, ni o ni dɔɣi shɛli (Bana n-nyɛ Annabi Adam ni o zuliya)"},{"SurahNumber":90,"VerseNumber":4,"Text":"Achiika! Ti (Tinim’ Naawuni) namla ninsala wahala puuni"},{"SurahNumber":90,"VerseNumber":5,"Text":"Di ni bɔŋɔ, o tɛhirimi ni so ku tooi nyɛŋ o"},{"SurahNumber":90,"VerseNumber":6,"Text":"Ka o yɛra: “Mani ku liɣiri din zooi.”"},{"SurahNumber":90,"VerseNumber":7,"Text":"Di nibɔŋɔ, o tɛhirimi ni so bi nya o"},{"SurahNumber":90,"VerseNumber":8,"Text":"Di ni bɔŋɔ, Ti (Tinim’ Naawuni) bi zali o ka o mali nina ayi"},{"SurahNumber":90,"VerseNumber":9,"Text":"Ni zilli ni namgbampiba ayi"},{"SurahNumber":90,"VerseNumber":10,"Text":"Ka Ti lahi wuhi o soya ayi"},{"SurahNumber":90,"VerseNumber":11,"Text":"Di ni bɔŋɔ, bo n-di mɔŋ ni o chibi kpe tuunvɛla tumbu ni"},{"SurahNumber":90,"VerseNumber":12,"Text":"(Yaa nyini Annabi)! Bo n-leei yɛn chɛ ka a baŋ tuunvɛla tumbu ni nyɛ shɛli"},{"SurahNumber":90,"VerseNumber":13,"Text":"Dina n-nyɛ a chɛ dabpaɣa (ka o leei bilchina)"},{"SurahNumber":90,"VerseNumber":14,"Text":"Bee kum kpeeni dali dihibu"},{"SurahNumber":90,"VerseNumber":15,"Text":"Kpibga ŋun nyɛ dɔɣim"},{"SurahNumber":90,"VerseNumber":16,"Text":"Bee nandan’ so ŋun ka binshεɣu"},{"SurahNumber":90,"VerseNumber":17,"Text":"Din nyaaŋa, ka o be ninvuɣu shɛba ban ti Naawuni yɛlimaŋli puuni, ka saɣisi taba ni suɣulo, ka lahi saɣisi taba ni nambɔzɔbo"},{"SurahNumber":90,"VerseNumber":18,"Text":"Bannim’ maa n-nyɛ nudirgu- nima"},{"SurahNumber":90,"VerseNumber":19,"Text":"Yaha! Ninvuɣu shɛba ban niŋ chɛfuritali ni Ti (Tinim’ Naawuni) aayanima, bana n-nyɛ nuzaanima"},{"SurahNumber":90,"VerseNumber":20,"Text":"Buɣum shɛli din dindoya kpariti be bɛ zuɣu"},{"SurahNumber":91,"VerseNumber":1,"Text":"M (Mani Naawuni) po wuntaŋ’ ni di neesim"},{"SurahNumber":91,"VerseNumber":2,"Text":"Ka po goli, di yi ti doli di nyaaŋa"},{"SurahNumber":91,"VerseNumber":3,"Text":"Yaha! M (Mani Naawuni) po dabsili, di yi ti yihi wuntaŋ’ neesim polo ni"},{"SurahNumber":91,"VerseNumber":4,"Text":"Ka lahi po yuŋ, di yi ti zibgi li"},{"SurahNumber":91,"VerseNumber":5,"Text":"Yaha! M (Mani Naawuni) po sagbana ni binshɛɣu din mɛ li"},{"SurahNumber":91,"VerseNumber":6,"Text":"Yaha! M (Mani Naawuni) po tiŋgbani, ni binshɛɣu din yɛrgi li"},{"SurahNumber":91,"VerseNumber":7,"Text":"Yaha! M (Mani Naawuni) po nyɛvuli, ni binshɛɣu din pali di nam"},{"SurahNumber":91,"VerseNumber":8,"Text":"Din nyaaŋa, ka O (Naawuni) baŋsi li di tuumbiɛri ni di wuntia"},{"SurahNumber":91,"VerseNumber":9,"Text":"Achiika! Ŋun simsi li (nyɛvuli maa) tilgi ya"},{"SurahNumber":91,"VerseNumber":10,"Text":"Ŋun mi bahi li yoli niŋ hallaka"},{"SurahNumber":91,"VerseNumber":11,"Text":"Samuudunim’ labsi ʒiri niŋ bɛ tumo (Annabi Salihu) noli ni, domin bɛ kpahi yεɣi tariga zuɣu"},{"SurahNumber":91,"VerseNumber":12,"Text":"Saha shɛli bɛ ni daa tim bɛ zuɣubiɛɣu lana (ni o ti ku Annabi Saalihu laakumi)"},{"SurahNumber":91,"VerseNumber":13,"Text":"Ka Naawuni tumo (Annabi Sālihu) yɛli ba: “O nyɛla Naawuni laakumi, Di mɔŋ ya o kom maa nyubu.”"},{"SurahNumber":91,"VerseNumber":14,"Text":"Ka bɛ labsi o ʒirilana, ka ku o (laakumi ma), ka bɛ Duuma niŋ ba hallaka ni bɛ tuumbiɛri maa, ka chɛ ka di saɣisi ba"},{"SurahNumber":91,"VerseNumber":15,"Text":"O (Naawuni) mi bi zɔri di bahigu"},{"SurahNumber":92,"VerseNumber":1,"Text":"M (Mani Naawuni) po yuŋ, di yi ti zibgi"},{"SurahNumber":92,"VerseNumber":2,"Text":"N-lahi po wuntaŋ ni, di yi ti neei"},{"SurahNumber":92,"VerseNumber":3,"Text":"Yaha! M (Mani Naawuni) po binshɛɣu din nam doo ni paɣa"},{"SurahNumber":92,"VerseNumber":4,"Text":"Achiika! Yi tuuntumsa nyɛla koŋkoba"},{"SurahNumber":92,"VerseNumber":5,"Text":"Amaa! Ninvuɣu so ŋun ti pini, ka zo Naawuni"},{"SurahNumber":92,"VerseNumber":6,"Text":"Ka ti yɛlimaŋli ni yɛltɔɣa suŋ (Laa’ilaaha illallahu)"},{"SurahNumber":92,"VerseNumber":7,"Text":"Tɔ! Ni baalim, Ti (Tinim’ Naawuni) ni balgi faako soli n-ti o"},{"SurahNumber":92,"VerseNumber":8,"Text":"Yaha! Amaa! Ŋun ti niŋ biɛm, ka o nini tiɣi o buni (ka che Naawuni dolibu)"},{"SurahNumber":92,"VerseNumber":9,"Text":"Ka labsi yɛltɔɣa suŋ maa ʒiri"},{"SurahNumber":92,"VerseNumber":10,"Text":"Tɔ! Ni baalim, Ti ni balgi miisim soya n-ti o"},{"SurahNumber":92,"VerseNumber":11,"Text":"O mi liɣiri ku niŋ o anfaani, o yi yɛn kpe hallaka (buɣum) ni"},{"SurahNumber":92,"VerseNumber":12,"Text":"Achiika! Dolsigu bela Ti (Tinim’ Naawuni) sani"},{"SurahNumber":92,"VerseNumber":13,"Text":"Yaha! Chiyaama mini Dunia nyɛla Ti dini"},{"SurahNumber":92,"VerseNumber":14,"Text":"Dinzuɣu, mani (Muhammadu) niŋdi ya la wa’azu ni yi zom buɣum shɛli din dabri dabɛm"},{"SurahNumber":92,"VerseNumber":15,"Text":"So ku kpe li naɣila zuɣubɛɣu- lana"},{"SurahNumber":92,"VerseNumber":16,"Text":"Ŋun labsi Chiyaama ʒiri, ka lebi biri"},{"SurahNumber":92,"VerseNumber":17,"Text":"Yaha! Ni baalim, ninvuɣu so ŋun zɔri Naawuni (ti toondana Abubakar) ni niŋ li katiŋa"},{"SurahNumber":92,"VerseNumber":18,"Text":"Ŋuna n-nyɛ ŋun tiri o liɣiri, ka niŋdi li kasi"},{"SurahNumber":92,"VerseNumber":19,"Text":"So mi n-kani o sani mali ni’ima shɛli ka bɛ ni bɔri di sanyoo o sani"},{"SurahNumber":92,"VerseNumber":20,"Text":"Naɣila o Duuma So Ŋun dula yɛdda bobu zuɣu"},{"SurahNumber":92,"VerseNumber":21,"Text":"Yaha! Ni baalim, O ni saɣi ti (bɛ ni yɛn ti yo o sam shɛli maa)"},{"SurahNumber":93,"VerseNumber":1,"Text":"M (Mani Naawuni) po wuntaŋ- palli"},{"SurahNumber":93,"VerseNumber":2,"Text":"N-lahi po yuŋ, di yi ti zibgi"},{"SurahNumber":93,"VerseNumber":3,"Text":"(Yaa nyini Annabi)! A Duuma bi chɛ a mi, O mi bi zaɣisi a mi"},{"SurahNumber":93,"VerseNumber":4,"Text":"Yaha! Achiika! Chiyaama n-nyɛ din viɛla n-ti a gari Dunia"},{"SurahNumber":93,"VerseNumber":5,"Text":"Yaha! Ni baalim, a Duuma ni ti a pini shɛli, ka a niŋ li yɛdda"},{"SurahNumber":93,"VerseNumber":6,"Text":"Di ni bɔŋɔ, O daa bi nya a la kpibga, ka O ti a kpɛhili shee"},{"SurahNumber":93,"VerseNumber":7,"Text":"Ka O nya a ka a nyɛla ŋun daa ka adiini, ka O dolsi a"},{"SurahNumber":93,"VerseNumber":8,"Text":"Yaha! Ka O nya a ka a nyɛ faralana, ka yolsa"},{"SurahNumber":93,"VerseNumber":9,"Text":"Dinzuɣu, di gari kpibga yaa (ka di o zuaalinsi)"},{"SurahNumber":93,"VerseNumber":10,"Text":"Yaha! Di tahi baramanda zuɣu"},{"SurahNumber":93,"VerseNumber":11,"Text":"Yaha! Amaa! Yɛlimi a Duuma (Naawuni) ni yolsa yolsiri shɛli (ka di nyε wumpaɣali)"},{"SurahNumber":94,"VerseNumber":1,"Text":"(Yaa nyini Annabi)! Di ni- bɔŋɔ, Ti (Tinim’ Naawuni) bi yɛlgi a nyɔɣu (ka paɣi neei a suhi)"},{"SurahNumber":94,"VerseNumber":2,"Text":"Yaha! Ka Ti vuui timsim shɛli din be a zuɣu ka chɛ a"},{"SurahNumber":94,"VerseNumber":3,"Text":"Dina n-nyɛ din niŋ timsim a yaaŋa zuɣu"},{"SurahNumber":94,"VerseNumber":4,"Text":"Yaha! Ka Ti duhi a yuli"},{"SurahNumber":94,"VerseNumber":5,"Text":"Tɔ! Achiika! Miisim be mi ni faako"},{"SurahNumber":94,"VerseNumber":6,"Text":"Achiika! Miisim be mi ni faako"},{"SurahNumber":94,"VerseNumber":7,"Text":"Dinzuɣu, a yi ti naai (a jɛma), nyin ʒinimi niŋ wahala (n-suhi a Duuma)"},{"SurahNumber":94,"VerseNumber":8,"Text":"Yaha! Niŋmi kore n-zaŋ kana a Duuma (Naawuni) sani"},{"SurahNumber":95,"VerseNumber":1,"Text":"M (Mani Naawuni) po Tiin mini Zaituun"},{"SurahNumber":95,"VerseNumber":2,"Text":"Yaha! M-po Sainaa’a zoli (Annabi Musa ni daa tɔɣisi yɛltɔɣa ni Naawuni zoli shɛli zuɣu la)"},{"SurahNumber":95,"VerseNumber":3,"Text":"Yaha! M-po tiŋ’ shɛli din mali suhudoo ŋɔ maa (Maka)"},{"SurahNumber":95,"VerseNumber":4,"Text":"Achiika! Ti (Tinim’ Naawuni) namla ninsala, namdi shεli din vɛlim paai tariga puuni"},{"SurahNumber":95,"VerseNumber":5,"Text":"Din nyaaŋa, ka Ti labsi o na, ka o ti nyɛ ŋun gbargi n-gari sokam (o kurginsim saha)"},{"SurahNumber":95,"VerseNumber":6,"Text":"Naɣila ninvuɣu shɛba ban ti Naawuni yɛlimaŋli, ka tum tuunsuma, tɔ! Bɛ mali laara din ka ŋmaabu"},{"SurahNumber":95,"VerseNumber":7,"Text":"Din nyaaŋa, bo n-leei chɛ ka a labsi sanyoo (Chiyaama) ʒiri"},{"SurahNumber":95,"VerseNumber":8,"Text":"Di ni bɔŋɔ, pa Naawuni n-nyɛ Ŋun gari ban kam zaandi fukumsi fukumsi zalibu"},{"SurahNumber":96,"VerseNumber":1,"Text":"(Yaa nyini Annabi)! Karimmi ni a Duuma So Ŋun nam yuli"},{"SurahNumber":96,"VerseNumber":2,"Text":"O namla ninsala ni ʒitalli"},{"SurahNumber":96,"VerseNumber":3,"Text":"Karimma! Yaha! A Duuma n- nyɛ Ŋun tibgi"},{"SurahNumber":96,"VerseNumber":4,"Text":"Ŋuna n-nyɛ Ŋun baŋsi (ninsala) ni alkalimi"},{"SurahNumber":96,"VerseNumber":5,"Text":"O (Naawuni) baŋsila ninsala binshɛɣu o ni ʒi"},{"SurahNumber":96,"VerseNumber":6,"Text":"Haifa! Achiika! Ninsala nyɛla ŋun kpahiri yεɣiri tariga"},{"SurahNumber":96,"VerseNumber":7,"Text":"Domin o nyaya ka o mali buni zuɣu"},{"SurahNumber":96,"VerseNumber":8,"Text":"Achiika! Labbu shee nyɛla a Duuma (Naawuni) sani"},{"SurahNumber":96,"VerseNumber":9,"Text":"A nya ninvuɣu so ŋun mɔŋda"},{"SurahNumber":96,"VerseNumber":10,"Text":"Dabli (Annabi Muhammadu), o yi ti yɛn puhi jiŋli"},{"SurahNumber":96,"VerseNumber":11,"Text":"Di ni bɔŋɔ, O (dabli maa) yi bela dolsigu zuɣu"},{"SurahNumber":96,"VerseNumber":12,"Text":"Bee ka o puhi (niriba) ni wuntia"},{"SurahNumber":96,"VerseNumber":13,"Text":"Di ni bɔŋɔ, a nya ka o (Abu Jahli) yi labsi ʒiri niŋ (Annabi noli ni), ka lebi biri"},{"SurahNumber":96,"VerseNumber":14,"Text":"Di ni bɔŋɔ, o bi mi ni Naawuni nyara (o ni niŋdi shɛli maa zaa)"},{"SurahNumber":96,"VerseNumber":15,"Text":"Haifa! O (Abu Jahli) yi bi chɛ o ni niŋdi shɛli maa, achiika! Ti ni gbaagi o o gbetaa zuɣu"},{"SurahNumber":96,"VerseNumber":16,"Text":"ʒiri ni tuumbiɛrilana gbetaa"},{"SurahNumber":96,"VerseNumber":17,"Text":"Dinzuɣu, o bolimi o ʒishee- nima (o sɔŋdiba)"},{"SurahNumber":96,"VerseNumber":18,"Text":"Ni baalim, Ti (Tinim’ Naawuni) gba ni boli Zabaaniya- nima (Bana n-nyɛ Malaaika shɛba ban guli ʒahannama buɣum)"},{"SurahNumber":96,"VerseNumber":19,"Text":"Haifa! (Yaa nyini Annabi)! Di doli o, ka zaŋ a gbiεɣu ŋmε tiŋgbani ni (A jεma shee), ka miri a Duuma Naawuni"},{"SurahNumber":97,"VerseNumber":1,"Text":"Achiika! Ti (Tinim’ Naawuni) n-siɣisi li (Alkur’aani) mi yuŋ shɛli din mali darza puuni"},{"SurahNumber":97,"VerseNumber":2,"Text":"(Yaa nyini Annabi)! Bo n-leei baŋsi a yuŋ shɛli din mali darza"},{"SurahNumber":97,"VerseNumber":3,"Text":"Yuŋ shɛli din mali darza maa gari chirili tuhili"},{"SurahNumber":97,"VerseNumber":4,"Text":"(Dindali yuŋ maa) Malaaika- nim’ yɛn sheeri mi na, ka Ruhi (Ziblila) be bɛ ni, ni bɛ Duuma (Naawuni) yɛda, ni zaligu kam"},{"SurahNumber":97,"VerseNumber":5,"Text":"Di kuli yɛn nyɛla suhudoo hali ni faʒiri puhibu saha (bekaali)"},{"SurahNumber":98,"VerseNumber":1,"Text":"Ninvuɣu shɛba ban niŋ chɛfuritali ban mali litaafi (Yahuudu mini Nashaaranim’) puuni, ni buɣujɛmdiba pala ban yɛn vuui (ka chɛ bɛ chɛfuritali) hali ka kahigibu (Annabi Muhammadu tuuntali) ti ka ba na"},{"SurahNumber":98,"VerseNumber":2,"Text":"O nyɛla tuun’ so ŋun yi Naawuni sani na, n-ti karindi kundinima din niŋ kasi"},{"SurahNumber":98,"VerseNumber":3,"Text":"Ka di puuni mali saba shɛŋa din mali darza"},{"SurahNumber":98,"VerseNumber":4,"Text":"Yaha! Ninvuɣu shɛba ban mali litaafi maa namgbana daa bi woli naɣila kahigibu ni daa ti ka ba na nyaaŋa"},{"SurahNumber":98,"VerseNumber":5,"Text":"Yaha! Bɛ daa bi puhi ba shɛli m-pahila bɛ jɛmmi Naawuni, ka nyɛla ban gahim O ko ni jɛma, ka bi bo nyintaa pahi O zuɣu, ka bɛ lahi puhi jiŋli ka ti zaka. Yaha! Dina n-nyɛ adiini shɛli din tuhi (sochibga)"},{"SurahNumber":98,"VerseNumber":6,"Text":"Achiika! Ninvuɣu shɛba ban niŋ chɛfuritali ban mali litaafi (Yahuudu mini Nashaaranim’) puuni, n-ti pahi buɣujɛmdiba yɛn ti bela ʒahannama buɣum ni, ka nyɛla ban yɛn kpalim di puuni, bannim’ maa n-nyɛ binnamda puuni ninvuɣu biɛri"},{"SurahNumber":98,"VerseNumber":7,"Text":"Achiika! Ninvuɣu shɛba ban ti Naawuni yɛlimaŋli, ka tum tuunviɛla, bannim’ maa n-nyɛ binnamda puuni ban gahim"},{"SurahNumber":98,"VerseNumber":8,"Text":"Bɛ sanyoo bɛ Duuma sani yɛn ti nyɛla Alizanda yili shɛŋa din kulibɔna yɛn ti zɔri di gbinni, ka bɛ nyɛla ban yɛn ti kpalim di puuni kuli mali wɔra. Naawuni niŋ ba yɛdda, ka bɛ gba saɣi ti (O ni ti ba pini shɛli maa). Di (lala sanyoo maa) ʒemi n-ti ŋun zo o Duuma (Naawuni)"},{"SurahNumber":99,"VerseNumber":1,"Text":"Bɛ yi ti dam tiŋgbani di dambu (din nyε Chiyaama yiɣisibu dini)"},{"SurahNumber":99,"VerseNumber":2,"Text":"Ka tiŋgbani yihi di ʒilitibsa na"},{"SurahNumber":99,"VerseNumber":3,"Text":"Ka ninsala yɛli: “Bo n-leei mali li (ka di ti damdi lala).”"},{"SurahNumber":99,"VerseNumber":4,"Text":"Dindali ka di (tiŋgbani maa) yɛn ti tɔɣisi di lahibaya ni nyɛ shɛli"},{"SurahNumber":99,"VerseNumber":5,"Text":"Kadama a Duuma n-nyɛ Ŋun ti li saɣisigu (ni di tɔɣisi yɛltɔɣa maa)"},{"SurahNumber":99,"VerseNumber":6,"Text":"Dindali ka ninsalinim’ yɛn ti yiɣisi ka nyɛla koŋkoba, ni bɛ ti zaŋ bɛ tuuntumsa wuhi ba"},{"SurahNumber":99,"VerseNumber":7,"Text":"Dinzuɣu ŋun tum viɛnyɛla shɛli din pɔrlim paai moʒi (bee salinsaa), o ni nya li"},{"SurahNumber":99,"VerseNumber":8,"Text":"Ŋun mi tum tuumbiɛɣu din pɔrlim paai moʒi (bee salinsaa), o ni lahi nya li"},{"SurahNumber":100,"VerseNumber":1,"Text":"M (Mani Naawuni) po yuri ban guura, ka bɛ puuni kumda"},{"SurahNumber":100,"VerseNumber":2,"Text":"Ka bɛ takarfiɛma neeri buɣum"},{"SurahNumber":100,"VerseNumber":3,"Text":"Din nyaaŋa ka bɛ mali li n-lirti bε dimba bekaali na"},{"SurahNumber":100,"VerseNumber":4,"Text":"Ka bɛ zaŋ li n-yiɣisi taŋkpagbiligu"},{"SurahNumber":100,"VerseNumber":5,"Text":"Ka zaŋ li zo n-kpe bɛ dimba sunsuuni"},{"SurahNumber":100,"VerseNumber":6,"Text":"Achiika! Ninsala nyɛla ŋun zooi gutulunsi ni o Duuma"},{"SurahNumber":100,"VerseNumber":7,"Text":"Yaha! Achiika! O nyɛla ŋun diri lala shɛhira"},{"SurahNumber":100,"VerseNumber":8,"Text":"Yaha! Achiika! O nyɛla ŋun yu buni (arzichi) pam"},{"SurahNumber":100,"VerseNumber":9,"Text":"Di ni bɔŋɔ, o bi mi ni bɛ yi ti kurgi din be gbala ni"},{"SurahNumber":100,"VerseNumber":10,"Text":"Ka vii ashiya din be suhiri ni"},{"SurahNumber":100,"VerseNumber":11,"Text":"Achiika! Dindali maa, bɛ Duuma (Naawuni) nyɛla Ŋun mi din sɔɣi bɛ tuuntumsa puuni"},{"SurahNumber":101,"VerseNumber":1,"Text":"Din tɔri suhi ni"},{"SurahNumber":101,"VerseNumber":2,"Text":"Bo n-leei nyɛ din tɔri suhi ni"},{"SurahNumber":101,"VerseNumber":3,"Text":"(Yaa nyini Annabi)! Bo n-leei baŋsi a din tɔri suhi ni"},{"SurahNumber":101,"VerseNumber":4,"Text":"Dabsi’ shɛli ninsalinim’ ni yɛn ti leei kamani toya ban yɛm luɣuli kam"},{"SurahNumber":101,"VerseNumber":5,"Text":"Ka zoya leei kamani pekobri din shi la"},{"SurahNumber":101,"VerseNumber":6,"Text":"Tɔ! Amaa! Ninvuɣu so ŋun tuunviɛla binzahindigu ti niŋ timsim"},{"SurahNumber":101,"VerseNumber":7,"Text":"Tɔ! O nyɛla ŋun be bɛrisuŋ puuni (dindali maa)"},{"SurahNumber":101,"VerseNumber":8,"Text":"Amaa! Ŋun mi binzahindigu ti niŋ zaɣifaliŋ"},{"SurahNumber":101,"VerseNumber":9,"Text":"Tɔ! O labbu shee n-nyɛ Haawiyah (buɣum)"},{"SurahNumber":101,"VerseNumber":10,"Text":"(Yaa nyini Annabi)! Ŋuna n-leei baŋsi a, bo n-leei nyɛ li"},{"SurahNumber":101,"VerseNumber":11,"Text":"Di nyɛla buɣum shɛli din diri (din diri ninsalinima) pam"},{"SurahNumber":102,"VerseNumber":1,"Text":"Taba buna fuhibu n-kpɛri yi haŋkali"},{"SurahNumber":102,"VerseNumber":2,"Text":"Hali ka yi ti kaai yi gbala (ka kum ti paai ya)"},{"SurahNumber":102,"VerseNumber":3,"Text":"Haifa! Ni baalim, yi ni ti baŋ"},{"SurahNumber":102,"VerseNumber":4,"Text":"Din nyaaŋa, haifa! Ni baalim, yi ni ti baŋ"},{"SurahNumber":102,"VerseNumber":5,"Text":"Haifa! Yi yi di nyɛla ban mi (buni laɣisibu bahigu ni yεn ti nyε shεm tin ya), milinsi din nyɛ yɛlimaŋli"},{"SurahNumber":102,"VerseNumber":6,"Text":"Achiika! Yi ni nya ʒehiimi buɣum"},{"SurahNumber":102,"VerseNumber":7,"Text":"Di nyaaŋa, achiika! Yi ni nya li ni yi nina, polo ni"},{"SurahNumber":102,"VerseNumber":8,"Text":"Din nyaaŋa, dindali maa, achiika! Bɛ ni ti bɔhi ya bɛ ni daa yolsi ya yolsa shɛŋa yɛla (Zaadali)"},{"SurahNumber":103,"VerseNumber":1,"Text":"M (Mani Naawuni) po zaamani"},{"SurahNumber":103,"VerseNumber":2,"Text":"Achiika! Ninsala balibu kam be kɔhilu (ashaara) puuni"},{"SurahNumber":103,"VerseNumber":3,"Text":"Naɣila ninvuɣu shɛba ban ti Naawuni yɛlimaŋli, ka tum tuunviɛla, ka saɣisi taba ni yɛlimaŋli, ka lahi saɣisi taba ni suɣulo"},{"SurahNumber":104,"VerseNumber":1,"Text":"Azaaba kpeeni be ninvuɣu so ŋun zuri niriba nyaaŋa, ŋun tiri niriba lahinli zuɣu"},{"SurahNumber":104,"VerseNumber":2,"Text":"Ŋuna n-nyɛ ŋun laɣim buni (arzichi), ka kali li"},{"SurahNumber":104,"VerseNumber":3,"Text":"Ka o tɛhiri ni o buni maa ni tooi chɛ ka o kpalim o nyɛvuli ni"},{"SurahNumber":104,"VerseNumber":4,"Text":"Haifa! Achiika! Bɛ ni ti zaŋ o n-labi Hutama puuni"},{"SurahNumber":104,"VerseNumber":5,"Text":"(Yaa nyini Annabi)! Bo n-leei baŋsi a, bo n-leei nyɛ Hutama"},{"SurahNumber":104,"VerseNumber":6,"Text":"Di nyɛla Naawuni buɣum shɛli bɛ ni pobsi"},{"SurahNumber":104,"VerseNumber":7,"Text":"Dina n-nyɛ din nyoori (niriba) suhiri zuɣu"},{"SurahNumber":104,"VerseNumber":8,"Text":"Achiika! Di nyɛla bɛ ni yɛn kpari shɛli dindoli m-bahi bɛ (chɛfurinim’) zuɣu"},{"SurahNumber":104,"VerseNumber":9,"Text":"Ka di be daantali shɛŋa bɛ ni zaŋ yo buɣum dindoya ni"},{"SurahNumber":105,"VerseNumber":1,"Text":"(Yaa nyini Annabi)! Di ni- bɔŋɔ, a bi nya a Duuma (Naawuni) ni niŋ wobgunim’ la shɛm"},{"SurahNumber":105,"VerseNumber":2,"Text":"Di ni bɔŋɔ, O bi zaŋ bɛ nabiɛri maa niŋ bɔrginsim puuni"},{"SurahNumber":105,"VerseNumber":3,"Text":"Ka sahi noombihi zaɣibɔŋ bɔŋ m-bahi bɛ zuɣu"},{"SurahNumber":105,"VerseNumber":4,"Text":"Ka bɛ labri ba ni kuɣu shɛŋa din yi Sijiili buɣum ni na"},{"SurahNumber":105,"VerseNumber":5,"Text":"Ka di zaŋ ba leei kamani pu’ shɛli biŋkobri ni di n-naai li"},{"SurahNumber":106,"VerseNumber":1,"Text":"Domin Kuraishinim’ (Annabi Muhammadu) zuliya milgu zuɣu"},{"SurahNumber":106,"VerseNumber":2,"Text":"Bɛ milgu ni shɛɣuni mini wuuni gɔrim"},{"SurahNumber":106,"VerseNumber":3,"Text":"Dinzuɣu, bɛ jɛmmi duu ŋɔ (Ka’aba) Duuma (domin yolsiri shɛli O ni yolsi ba, ka bɛ ni tooi go gɔrim wokati kam ni)"},{"SurahNumber":106,"VerseNumber":4,"Text":"Ŋuna n-nyɛ ŋun dihi ba ka chɛ kum, ka lahi ti ba suhudoo ka chɛ dabiɛm"},{"SurahNumber":107,"VerseNumber":1,"Text":"Di ni bɔŋɔ, a nya ninvuɣu so ŋun labsiri sanyoo dali ʒiri"},{"SurahNumber":107,"VerseNumber":2,"Text":"Ŋuna n-nyɛ ŋun taɣiri kpibga (ka chɛ o hachi ni nyɛ shɛli)"},{"SurahNumber":107,"VerseNumber":3,"Text":"O mi bi kpaŋsira ni nandana dihibu"},{"SurahNumber":107,"VerseNumber":4,"Text":"Dinzuɣu, azaaba kpeeni be ni ban puhiri jiŋli (ka bi mali li n- tumdi tuma)"},{"SurahNumber":107,"VerseNumber":5,"Text":"Bana n-nyɛ ban tamdi bɛ jiŋli yɛla"},{"SurahNumber":107,"VerseNumber":6,"Text":"Bana n-nyɛ ban niŋdi niriba nyabu zuɣu"},{"SurahNumber":107,"VerseNumber":7,"Text":"Ka mɔŋdi ban bɔri sɔŋsim"},{"SurahNumber":108,"VerseNumber":1,"Text":"(Yaa nyini Annabi)! Achiika! Ti (Tinim’ Naawuni) ti a la pini din galsi (Di nyεla Alizanda puuni kulibɔŋ)"},{"SurahNumber":108,"VerseNumber":2,"Text":"Dinzuɣu, puhimi jiŋli a Duuma zuɣu, ka kɔrgi laakumi (n-ti Naawuni)"},{"SurahNumber":108,"VerseNumber":3,"Text":"Achiika! A dindana n-nyɛ bɛ ni ŋmaai alheeri kam ka chɛ so"},{"SurahNumber":109,"VerseNumber":1,"Text":"(Yaa nyini Annabi)! Yɛlima: “Yaa yinim’ chɛfurinima"},{"SurahNumber":109,"VerseNumber":2,"Text":"N-ku jɛm yi ni jɛmdi shɛli"},{"SurahNumber":109,"VerseNumber":3,"Text":"Yi mi pala ban yɛn jɛm n-ni jɛmdi shɛli"},{"SurahNumber":109,"VerseNumber":4,"Text":"Yaha! M-pala ŋun yɛn jɛm yi ni jɛm shɛli"},{"SurahNumber":109,"VerseNumber":5,"Text":"Yi mi gba pala ban yɛn jɛm n-ni jɛmdi shɛli"},{"SurahNumber":109,"VerseNumber":6,"Text":"Gbibiya yi daadiini, ka n-gbibi n daadiini"},{"SurahNumber":110,"VerseNumber":1,"Text":"Naawuni sɔŋsim yi ti ka na, ni nasara (ka a tuhi deei Maka)"},{"SurahNumber":110,"VerseNumber":2,"Text":"Ka a nya ka ninsalinim’ kpɛri Naawuni daadiini puuni ka nyɛla zaɣibɔŋ bɔŋ"},{"SurahNumber":110,"VerseNumber":3,"Text":"Tɔ! Nyin’ simsim a Duuma (Naawuni) ni paɣibu, ka bo O chεmpaŋ, achiika! O nyɛla Tuubadeera"},{"SurahNumber":111,"VerseNumber":1,"Text":"Abu Lahibi nuhi ayi niŋ hallaka, ka o mammaŋ’ niŋ hallaka"},{"SurahNumber":111,"VerseNumber":2,"Text":"O buni (arzichi) mini o ni laɣim shɛli bi niŋ o anfaani"},{"SurahNumber":111,"VerseNumber":3,"Text":"Ni baalim, o ni kpe buɣum shɛli din mali zinli ni"},{"SurahNumber":111,"VerseNumber":4,"Text":"Ni o paɣa so ŋun ʒiri gɔhi (n-ti sɔŋdi Annabi soli zuɣu maa)"},{"SurahNumber":111,"VerseNumber":5,"Text":"(Buɣum) Mikpeeni yεn ti pirila o niŋgoli ni (Zaadali)"},{"SurahNumber":112,"VerseNumber":1,"Text":"(Yaa nyini Annabi)! Yɛlima: “Ŋuna Naawuni nyɛla zaɣigaŋ.”"},{"SurahNumber":112,"VerseNumber":2,"Text":"Naawuni nyɛla bɛ ni mali bukaata n-kpari So"},{"SurahNumber":112,"VerseNumber":3,"Text":"O bi dɔɣi, bɛ mi bi dɔɣi O"},{"SurahNumber":112,"VerseNumber":4,"Text":"O mi ka binshɛɣu din ŋmani O (binnamda puuni)"},{"SurahNumber":113,"VerseNumber":1,"Text":"(Yaa nyini Annabi)! Yɛlima: “M-bɔri taɣibu ni asibaasi Duuma"},{"SurahNumber":113,"VerseNumber":2,"Text":"Ka chɛ O ni nam shɛli zaɣibetali"},{"SurahNumber":113,"VerseNumber":3,"Text":"Ni yuŋ zaɣibetali, di yi ti zibi"},{"SurahNumber":113,"VerseNumber":4,"Text":"Ni paɣa shɛba ban tuhiri niŋdi kabiriti ni zaɣibetali"},{"SurahNumber":113,"VerseNumber":5,"Text":"Ni nyubiɛɣu lana zaɣibetali, o yi ti zabi nyuli"},{"SurahNumber":114,"VerseNumber":1,"Text":"(Yaa nyini Annabi)! Yɛlima: “M-bɔri taɣibu ni ninsalinim’ Duuma"},{"SurahNumber":114,"VerseNumber":2,"Text":"Ninsalinim’ Sulinsilana"},{"SurahNumber":114,"VerseNumber":3,"Text":"Ninsalinim’ Duuma jɛmdigu"},{"SurahNumber":114,"VerseNumber":4,"Text":"Ka chɛ yɛltɔɣabiɛri lana (shintaŋ) zaɣibetali, ŋun sɔɣira"},{"SurahNumber":114,"VerseNumber":5,"Text":"Ŋuna n-nyɛ ŋun zaŋdi yɛltɔɣa- biɛri m-birti ninsalinim’ suhiri ni"},{"SurahNumber":114,"VerseNumber":6,"Text":"Alizinnim’ mini ninsalinim’ puuni"}]}