{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":33,"VerseNumber":31,"Text":"Maar wie aan Allah en Sy Boodskapper gehoorsaam is en goeie werke doen: Ons sal haar ’n dubbele beloning gee, en Ons het vir haar ’n eerlike voorsiening voorberei"},{"SurahNumber":33,"VerseNumber":32,"Text":"O Eggenotes van die Profeet! Julle is nie soos ander vrouens nie. Indien julle jul plig wil nakom, moet dan geen verleidelike gesprek voer nie, anders sal hy in wie se hart daar ’n siekte is, verwagtinge koester; maar spreek ’n woord wat welgevallig is"},{"SurahNumber":33,"VerseNumber":33,"Text":"En bly in julle huise, en moenie julle skoonheid tentoonstel soos onwetende vroue in die vroeëre dae nie; en onderhou die gebed en betaal die Zakaat4 en gehoorsaam Allah en Sy Boodskapper. O huisgenote! Allah begeer bo alles om die onreinheid van julle te verwyder en julle skoon en rein te maak"},{"SurahNumber":33,"VerseNumber":34,"Text":"En onthou die tekens van Allah en die wysheid wat in julle huise aan julle voorgedra word. Voorwaar, Allah is Aldeurdringend, Allerbewus"},{"SurahNumber":33,"VerseNumber":35,"Text":"Waarlik, die Moesliems en die Moesliema’s, en die gelowige mans en die gelowige vroue, en die gehoorsame mans en die gehoorsame vroue, en die opregte mans en die opregte vroue, en die geduldige mans en die geduldige vroue, en die nederige mans en die nederige vroue, en die mans en vroue wat offergawes gee, en die mans en vroue wat vas, en die mans en vroue wat hul kuisheid bewaar, en die mans en die vroue wat dikwels aan Allah dink: vir hulle het Allah vergifnis en ’n groot beloning voorberei"},{"SurahNumber":33,"VerseNumber":36,"Text":"En dit betaam nie ’n gelowige man of ’n gelowige vrou ~ wanneer Allah en Sy Boodskapper oor ’n saak besluit het ~ dat daar nog vir hulle ’n keuse in die saak sal wees nie. En hy wat Allah en Sy Boodskapper nie gehoorsaam nie, het inderdaad ’n verkeerde koers ingeslaan"},{"SurahNumber":33,"VerseNumber":37,"Text":"En toe u aan hom, aan wie Allah sowel as u guns bewys het, gesê het: Behou u vrou, en kom u plig teenoor Allah na. En u het in u hart verberg wat Allah aan die lig wou laat kom; en u het die mense gevrees, terwyl Allah meer reg daarop het dat u Hóm sou vrees. En toe Zeid van haar geskei het, het Ons haar as vrou aan u gegee, sodat daar vir die gelowiges geen beswaar meer sal wees ten opsigte van die vroue van aangenome seuns nie, nadat hulle geskei is. En die gebod van Allah móét uitgevoer word"},{"SurahNumber":33,"VerseNumber":38,"Text":"Daar moet vir die Profeet geen beswaar wees aangaande dít wat Allah vir hom verorden het nie. Dit was ook die handelswyse van Allah met hulle wat reeds heengegaan het. En die gebod van Allah is ’n verordening wat bindend is"},{"SurahNumber":33,"VerseNumber":39,"Text":"vir hulle wat die tekens van Allah aflewer en Hom vrees, en niemand buiten Allah vrees nie. En Allah is Genoegsaam in die verrekening"},{"SurahNumber":33,"VerseNumber":40,"Text":"Moegammad is nie die vader van één van julle manne nie, maar hy is die Boodskapper van Allah, en die Seël van die profete. En Allah is altyd die Kennisdraer van alle dinge"},{"SurahNumber":33,"VerseNumber":41,"Text":"O julle gelowiges! Dink dikwels aan Allah"},{"SurahNumber":33,"VerseNumber":42,"Text":"en verheerlik Hom soggens en saans"},{"SurahNumber":33,"VerseNumber":43,"Text":"Dit is Hy wat seëninge na julle stuur ~ en ook Sy engele doen dit ~ sodat Hy julle van die duisternis na die lig mag bring. En Hy is altyd Genadevol teenoor die gelowiges"},{"SurahNumber":33,"VerseNumber":44,"Text":"Hulle groet op die Dag wanneer hulle Hom sal ontmoet, sal wees: Vrede! En Hy het ’n eervolle beloning vir hulle voorberei"},{"SurahNumber":33,"VerseNumber":45,"Text":"O Profeet! Ons het u waarlik as ’n getuie, as ’n draer van blye tydinge en as ’n waarskuwer gestuur"},{"SurahNumber":33,"VerseNumber":46,"Text":"en as ’n roeper tot Allah deur Sy gebod, en as ’n liggewende son"},{"SurahNumber":33,"VerseNumber":47,"Text":"En gee aan die gelowiges die blye tyding dat hulle groot genade van Allah sal ontvang"},{"SurahNumber":33,"VerseNumber":48,"Text":"En gehoorsaam nie die ongelowiges en die huigelaars nie, en slaan geen ag op hulle geterg nie, en stel u vertroue in Allah. En Allah is Toereikend as Beskermer"},{"SurahNumber":33,"VerseNumber":49,"Text":"O julle gelowiges! As julle met gelowige vroue in die huwelik tree en daarna van hulle skei voordat julle hulle aangeraak het, dan hoef julle in hulle geval geen wagperiode te bereken nie. Skenk hulle daarom ’n gawe, en stel hulle op grootmoedige wyse vry"},{"SurahNumber":33,"VerseNumber":50,"Text":"O Profeet! Ons het u vroue vir u wettig gemaak aan wie u bruidskatte gegee het; en diegene van hulle wat u regterhand besit ~ wat Allah as oorlogsbuit aan u gegee het ~ en die dogters van u ooms van vaderskant, en die dogters van u tantes van vaderskant, en die dogters van u ooms van moederskant, en die dogters van u tantes van moederskant, wat met u gevlug het; en ’n gelowige vrou, indien sy haarself aan die Profeet toevertrou, as die Profeet begeer om met haar te trou; dit is slegs vir ú en nie vir die gelowiges nie ~ Ons weet wat Ons vir hulle, aangaande hulle vroue, en wat hulle regterhand besit, verorden het, sodat daar geen blaam aan u kleef nie. En Allah is altyd Vergewensgesind, Genadevol"},{"SurahNumber":33,"VerseNumber":51,"Text":"U mag afsien van wie u wil, en ontvang wie u wil. En daar rus geen blaam op u wanneer u hulle van wie u u afsydig gehou het, terugneem nie. Dit is uiters welvoeglik, sodat hulle oë verkoel mag word, en sodat hulle nie sal treur nie, en dat hulle almal tevrede kan wees met wat u hulle gee. En Allah weet wat in julle harte is. En Allah is Alleswetend, Verdraagsaam"},{"SurahNumber":33,"VerseNumber":52,"Text":"Dit is u hierná nie toegestaan om ander vroue te trou nie, ook nie om hulle vir ander vroue te verruil nie, selfs al behaag hulle skoonheid u, met uitsondering van húlle wat u regterhand besit. En Allah hou wag oor alle dinge"},{"SurahNumber":33,"VerseNumber":53,"Text":"O julle gelowiges! Gaan die huise van die Profeet nie binne nie, tensy toestemming vir ’n maaltyd aan julle verleen word; moenie wag totdat die voorbereiding hiervan gereed is nie. Maar wanneer julle uitgenooi word, gaan binne, en wanneer julle geëet het, vertrek dan, en moenie agterbly om gesprek te voer nie. Dit is waarlik ’n hindernis vir die Profeet, maar hy is verdraagsaam om julle ontwil, terwyl Allah nie wag om aan julle die waarheid voor te hou nie. En wanneer julle hulle5 om iets vra, vra dit van agter ’n gordyn. Dit is reiner vir julle harte én hulle harte. Dit kom julle nie toe om die Boodskapper van Allah lastig te val nie, of dat julle ooit sy eggenotes ná hom sal trou nie. Dit is inderdaad griewend in die oë van Allah"},{"SurahNumber":33,"VerseNumber":54,"Text":"Of julle iets in die openbaar doen of dit verberg, waarlik, Allah het kennis van alle dinge"},{"SurahNumber":33,"VerseNumber":55,"Text":"Daar rus geen skuld op hulle met betrekking tot hulle vaders nie, nóg hulle seuns, nóg hulle broers, nóg hulle broers se seuns, nóg hulle susters se seuns, nóg hulle vroue, nóg wat hulle regterhand besit ~ en julle vroue, kom julle plig teenoor Allah na. Voorwaar, Allah is Getuie van alle dinge"},{"SurahNumber":33,"VerseNumber":56,"Text":"Waarlik, Allah en Sy engele seën die Profeet. O julle gelowiges! Roep seëninge oor hom uit en begroet hom met ’n eerbiedige begroeting"},{"SurahNumber":33,"VerseNumber":57,"Text":"Aangaande diegene wat vir Allah en Sy Boodskapper lastig val, Allah het hulle in hierdie wêreld en die Hiernamaals vervloek, en Hy het ’n vernederende straf vir hulle voorberei"},{"SurahNumber":33,"VerseNumber":58,"Text":"En húlle wat gelowige mans en gelowige vroue onbetaamlik lastig val, hulle dra voorwaar die skuld van laster en openlike sonde"},{"SurahNumber":33,"VerseNumber":59,"Text":"O Profeet! Sê aan u eggenotes en aan u dogters en die vroue van die gelowiges, dat hulle ’n gedeelte van hulle omslagdoeke oor hul hoofde moet hang ~ dit is meer fatsoenlik ~ sodat hulle uitgeken kan word, en nie lastig geval mag word nie. En Allah is altyd Vergewensgesind, Genadevol"},{"SurahNumber":33,"VerseNumber":60,"Text":"Indien die huigelaars en diegene in wie se harte daar ’n siekte is, en die oproermakers in Medina, nie ophou nie, sal Ons u sekerlik teen hulle aanspoor, dan sal hulle nie u bure daarin wees nie, behalwe ’n kort rukkie"},{"SurahNumber":33,"VerseNumber":61,"Text":"Vervloek is hulle; waar hulle ook al gevind word, sal hulle gegryp en doodgemaak word"},{"SurahNumber":33,"VerseNumber":62,"Text":"Voorwaar, so was Allah se handelwyse met hulle wat reeds heengegaan het, en in Sy handelwyse sal u geen verandering vind nie"},{"SurahNumber":33,"VerseNumber":63,"Text":"Die mense vra u uit oor die Uur. Sê: Kennis daarvan is slegs by Allah. En wat sal u laat begryp dat die Uur dalk naby is"},{"SurahNumber":33,"VerseNumber":64,"Text":"Allah het die ongelowiges sekerlik vervloek, en het ’n brandende Vuur vir hulle voorberei"},{"SurahNumber":33,"VerseNumber":65,"Text":"om ’n lang tyd daarin te bly; hulle sal nóg beskermer nóg helper vind"},{"SurahNumber":33,"VerseNumber":66,"Text":"Op die Dag wanneer hulle op hul gesigte in die Vuur omge- keer sal word, sal hulle sê: O, het ons maar liewers Allah en Sy Boodskapper gehoorsaam"},{"SurahNumber":33,"VerseNumber":67,"Text":"En hulle sal sê: Ons Heer! Ons het slegs ons leiers en ons voormanne gehoorsaam, maar hulle het ons van die regte weg laat afdwaal"},{"SurahNumber":33,"VerseNumber":68,"Text":"Ons Heer! Gee aan hulle ’n dubbele straf, en vervloek hulle met ’n vreeslike vloek"},{"SurahNumber":33,"VerseNumber":69,"Text":"O julle gelowiges! Wees nie soos húlle wat Moses vererg het nie; Allah het hom egter vrygespreek van wat hulle gesê het. En hy was in aansien by Allah"},{"SurahNumber":33,"VerseNumber":70,"Text":"O julle gelowiges! Kom julle plig teenoor Allah na, en spreek die reine waarheid"},{"SurahNumber":33,"VerseNumber":71,"Text":"Hy sal julle werke vir julle goed maak, en julle sondes vergewe. En wie Allah en Sy Boodskapper gehoorsaam, het inderdaad ’n groot oorwinning behaal"},{"SurahNumber":33,"VerseNumber":72,"Text":"Voorwaar, Ons het vertroue aan die hemele en die aarde en die berge aangebied, maar hulle het geweier om daaraan getrou te wees, en daarvoor gevrees; maar die mens het dit op hom geneem. Voorwaar, hy is altyd onregverdig, onwetend"},{"SurahNumber":33,"VerseNumber":73,"Text":"gevolglik sal Allah die manlike en die vroulike huigelaars, en die heidene en die heidinne, straf. En Allah sal Hom met barmhartigheid tot die gelowige mans en die gelowige vroue wend. Allah is Vergewensgesind, Genadevol"},{"SurahNumber":34,"VerseNumber":1,"Text":"Die lof kom Allah toe, aan Wie alles behoort wat in die hemele en op die aarde is, en aan Hom behoort die lof in die Hierna- maals. En Hy is die Allerwyse, die Allesbewuste"},{"SurahNumber":34,"VerseNumber":2,"Text":"Hy weet wat alles die aarde binnegaan en wat alles daaruit kom, en wat van die hemel afdaal en wat daarnatoe opstyg. En Hy is die Barmhartige, die Vergewensgesinde"},{"SurahNumber":34,"VerseNumber":3,"Text":"En die ongelowiges sê: Die Uur sal nooit oor ons kom nie. Sê: Ja, by my Heer, die Kennisdraer van die Onsigbare, dit sal beslis oor julle kom! Selfs die gewig van ’n greintjie in die hemele of op die aarde, ontgaan hom nie ~ ook nie van iets kleiner of groter as dit nie ~ of dit staan in ’n duidelike boek"},{"SurahNumber":34,"VerseNumber":4,"Text":"sodat Hy diegene wat glo en goeddoen, kan beloon. Vir hulle is daar vergifnis en ’n eervolle onderhoud"},{"SurahNumber":34,"VerseNumber":5,"Text":"En hulle wat hard strewe om Ons tekens te bestry, vir hulle is daar ’n pynlike straf van ’n slegte soort"},{"SurahNumber":34,"VerseNumber":6,"Text":"En hulle aan wie kennis gegee is, sien dat dit die Waarheid is wat van hulle Heer geopenbaar is, en dat dit lei na die pad van die Almagtige, die Lofwaardige"},{"SurahNumber":34,"VerseNumber":7,"Text":"En die ongelowiges sê: Sal ons julle na ’n man bring wat julle sal vertel dat wanneer julle deur bederf uiteen sal val, julle weer opnuut geskape sal word"},{"SurahNumber":34,"VerseNumber":8,"Text":"Het hy ’n leuen teen Allah versin, of is daar kranksinnigheid in hom? Nee, hulle wat nie in die Hiernamaals glo nie, sal onder die straf ly en is reeds vér afgedwaal"},{"SurahNumber":34,"VerseNumber":9,"Text":"Sien hulle dan nie wat vóór hulle en wat agter hulle lê van die hemel en die aarde nie? As dit Ons behaag het, kon Ons hulle op aarde verneder of ’n gedeelte van die hemel op hulle laat neerkom het. Hierin is waarlik ’n teken vir elke dienaar wat hom tot Allah wend"},{"SurahNumber":34,"VerseNumber":10,"Text":"En voorwaar, Ons het van Ons oorvloed aan Dawid geskenk, en gesê: O jul berge, en, o jul voëls! Verheerlik Allah saam met hom! En Ons het die yster vir hom saggemaak"},{"SurahNumber":34,"VerseNumber":11,"Text":"en gesê: Maak voldoende pantsers, en stel ’n tyd vas om die pantsers in te maak, en verrig goeie werke. Waarlik, Ek is die Siener van wat julle doen"},{"SurahNumber":34,"VerseNumber":12,"Text":"En Ons het die wind aan Salomo diensbaar gemaak; dit het ’n maand se reis in die aand afgelê; en Ons het ’n bron van gesmelte koper vir hom laat vloei. En van die djien was daar diegene wat op bevel van sy Heer onder hom gewerk het. En wie van hulle ook al van Ons gebod afgewyk het, het Ons die straf van verbranding laat ondergaan"},{"SurahNumber":34,"VerseNumber":13,"Text":"Hulle het vir hom gemaak net wat hy verlang het, soos sinagoges en beelde, en komme ~ soos groot reservoirs ~ en onbeweeglike kookpotte. O Huis van Dawid! Betuig dankbaarheid! ~ En baie min van My dienaars is ooit dankbaar"},{"SurahNumber":34,"VerseNumber":14,"Text":"Maar toe Ons sy dood bepaal het, het niemand van hulle sy dood besef nie, voordat ’n diertjie van die aarde nie sy staf opgeknaag het nie. Maar toe dit neerval, het die djien duidelik gesien dat as hulle die Onsigbare geken het, hulle nie die vernederende foltering sou ondergaan het nie"},{"SurahNumber":34,"VerseNumber":15,"Text":"Daar was sekerlik ’n teken vir Skeba in hulle woonplek: twee tuine aan die regterkant en aan die linkerkant. Daar is gesê: Eet van die spyse van julle Heer en wees Hom dankbaar. ’n Goeie land en ’n Vergewende Heer"},{"SurahNumber":34,"VerseNumber":16,"Text":"Maar hulle het weggedraai; daarom het Ons ’n geweldige vloed oor hulle gestuur, en Ons het hulle tuine verander in tuine wat bitter vrugte oplewer, en daarin groei baie tamariske en min lotusbome"},{"SurahNumber":34,"VerseNumber":17,"Text":"Daarmee het Ons hulle vergeld vir hulle ondankbaarheid; en Ons straf niemand nie behalwe die ondankbares"},{"SurahNumber":34,"VerseNumber":18,"Text":"En Ons het tussen hulle en die stede wat Ons geseën het, ander stede gemaak, wat maklik gesien kon word; en Ons het die reis daarin maklik gemaak: Reis by nag en by dag veilig daardeur"},{"SurahNumber":34,"VerseNumber":19,"Text":"Maar hulle het gesê: Ons Heer! Maak die skofte op ons reise langer. En hulle het hulself onreg aangedoen, daarom het Ons van hulle ’n legende gemaak en Ons het hulle totaal verstrooi. Daarin is sekerlik tekens vir elke geduldige, dankbare persoon"},{"SurahNumber":34,"VerseNumber":20,"Text":"En die duiwel het inderdaad die waarheid van sy mening oor hulle bewys; daarom volg hulle hom, behalwe ’n deel van die ware gelowiges"},{"SurahNumber":34,"VerseNumber":21,"Text":"En hy het geen gesag oor hulle nie, maar dis net dat Ons hom wat in die Hiernamaals glo, kan uitken van hom wat daaraan twyfel. En u Heer is die Bewaarder van alle dinge"},{"SurahNumber":34,"VerseNumber":22,"Text":"Sê: Roep diegene aan van wie julle beweer dat hulle gode buiten Allah is. Hulle besit selfs geen mag oor die gewig van ’n greintjie in die hemele of op die aarde nie; nóg het hulle ’n aandeel aan een van die twee, nóg het hy ’n enkele helper onder hulle"},{"SurahNumber":34,"VerseNumber":23,"Text":"En geen voorspraak geld by Hom nie, behalwe vir diegene vir wie Hy dit toelaat. Wanneer die vrees van hulle weggeneem word, sê hulle: Wat is dit wat julle Heer gesê het? Hulle sal antwoord: Die Waarheid. En Hy is die Allerhoogste, die Grote"},{"SurahNumber":34,"VerseNumber":24,"Text":"Sê: Wie gee aan julle ’n lewensonderhoud van die hemele en die aarde? Sê: Allah. En waarlik, een van ons groepe is op die regte pad, en die ander is verdwaal"},{"SurahNumber":34,"VerseNumber":25,"Text":"Sê: Julle sal nie ondervra word oor ons misdade nie, nóg sal ons ondervra word oor júlle dade"},{"SurahNumber":34,"VerseNumber":26,"Text":"Sê: Ons Heer sal ons almal byeenbring, dan sal Hy in waarheid tussen ons oordeel. En Hy is die Beste Regter, die Alleswetende"},{"SurahNumber":34,"VerseNumber":27,"Text":"Sê: Wys my diegene wat julle as geselle met Hom gelykstel! Nee, Hy is Allah, die Allermagtige, die Allerwyse"},{"SurahNumber":34,"VerseNumber":28,"Text":"En Ons het u nie anders gestuur nie, behalwe as ’n draer van blye tyding en as ’n waarskuwer vir die hele mensdom; maar die meeste mense weet dit nie"},{"SurahNumber":34,"VerseNumber":29,"Text":"En hulle sê: Wanneer sal hierdie belofte vervul word, indien julle opreg is"},{"SurahNumber":34,"VerseNumber":30,"Text":"Daar is vir julle ’n vasgestelde Dag wat julle nie eens ’n uur langer kan uitstel nie, ook kan julle dit nie verhaas nie"},{"SurahNumber":34,"VerseNumber":31,"Text":"En die ongelowiges sê: Ons glo nie in hierdie Qur’ãn nie, ook nie in dít wat dit voorafgegaan het nie. En kon u maar sien wanneer die kwaaddoeners voor hulle Heer versamel word, hoe hulle die skuld op mekaar sal pak! Diegene wat as swak beskou is, sal tot die hoogmoediges sê: Was dit nie deur julle nie, sou ons ook gelowiges gewees het"},{"SurahNumber":34,"VerseNumber":32,"Text":"En die hoogmoediges sal aan hulle wat as swak beskou is, sê: Het ons julle van die leiding afgekeer nadat dit tot julle gekom het? Nee, julle dra self die skuld daarvan"},{"SurahNumber":34,"VerseNumber":33,"Text":"En die swakkes sal aan die hoogmoediges sê: Nee, dis deur julle listige planne, wat julle dag en nag beraam het, om ons nie in Allah te laat glo nie en om gelykes naas Hom te stel. En hulle sal berou toon wanneer hulle die sraf sien. En om die nekke van die ongelowiges sal Ons kettings bind. Hulle sal slegs vergeld word vir wat hulle gedoen het"},{"SurahNumber":34,"VerseNumber":34,"Text":"En nog nooit het Ons ’n waarskuwer na ’n stad gestuur nie, of die welgesteldes daarin het gesê: Ons glo nie in dít waarmee julle gestuur is nie"},{"SurahNumber":34,"VerseNumber":35,"Text":"En hulle sê: Ons het baie rykdom en kinders; ons kan nie gestraf word nie"},{"SurahNumber":34,"VerseNumber":36,"Text":"Sê: Waarlik, my Heer vergroot en verklein die lewensonderhoud vir wie Hy wil; maar die meeste mense weet dit nie"},{"SurahNumber":34,"VerseNumber":37,"Text":"En dit is nie julle rykdom of julle kinders wat julle ’n aaansien in Ons oë gee nie; maar hulle wat glo en goeie werke doen, sal ’n dubbele beloning ontvang vir wat hulle doen, en hulle sal veilig wees in die hoogste plekke"},{"SurahNumber":34,"VerseNumber":38,"Text":"En hulle wat probeer om Ons tekens kragteloos te maak, oor hulle sal die straf gebring word"},{"SurahNumber":34,"VerseNumber":39,"Text":"Sê: Waarlik, my Heer vergroot die lewensonderhoud vir wie van Sy dienaars Hy wil; net so verminder Hy dit ook. Wat julle ook al goed bestee, Hy sal julle as beloning daarvoor nog meer gee. Hy is die Beste Voorsiener"},{"SurahNumber":34,"VerseNumber":40,"Text":"En op die Dag wanneer Hy almal bymekaar sal maak, sal Hy aan die engele sê: Het hulle júlle aanbid"},{"SurahNumber":34,"VerseNumber":41,"Text":"Hulle sal sê: Heilig is U! U is ons Beskermende Vriend, nie hulle nie. Nee, hulle het die djien aanbid; in hom het die meeste van hulle geglo"},{"SurahNumber":34,"VerseNumber":42,"Text":"Op daardie Dag sal die een vir die ander geen voor- of nadeel kan bewerk nie. En Ons sal aan hulle wat kwaad gedoen het, sê: Ondergaan die straf van die Vuur wat julle verloën het"},{"SurahNumber":34,"VerseNumber":43,"Text":"En wanneer Ons duidelike tekens aan hulle voorgedra word, sê hulle: Dit is niemand anders nie as ’n man wat probeer om julle weg te keer van wat julle vaders aanbid het. En hulle sê: Dit is niks anders nie as ’n leuen wat versin is nie! En die ongelowiges sê van die Waarheid wanneer dit tot hulle kom: Dit is niks anders nie as openlike towerkuns"},{"SurahNumber":34,"VerseNumber":44,"Text":"En Ons het vir hulle geen Boek gegee om te bestudeer nie, en ook het Ons vóór u geen waarskuwer na hulle gestuur nie"},{"SurahNumber":34,"VerseNumber":45,"Text":"En diegene vóór hulle het die Waarheid verloën ~ en tog het hulle nog nie eens ’n tiende bereik van wat Ons aan hulle gegee het nie ~ maar hulle het My boodskappers tot leuenaars gemaak. Hoe vreeslik was My afkeur nie! Afdeling : Die Waarheid sal voorspoedig wees"},{"SurahNumber":34,"VerseNumber":46,"Text":"Sê: Ek raai julle aan om slegs één ding te doen: dat julle in pare én een vir een, ter wille van Allah, opstaan en gaan nadink! Daar is geen kranksinnigheid in julle metgesel nie. Hy is vir julle slegs ’n waarskuwer voordat ’n streng straf kom"},{"SurahNumber":34,"VerseNumber":47,"Text":"Sê: Watter loon ek ook van julle vra, dit is slegs om júlle onthalwe. My beloning is by Allah; en Hy is Getuie van alle dinge"},{"SurahNumber":34,"VerseNumber":48,"Text":"Sê: Waarlik, my Heer versprei die Waarheid. Hy is die Kenner van die Onsigbare"},{"SurahNumber":34,"VerseNumber":49,"Text":"Sê: Die waarheid het gekom en die leuen sal nie meer ontstaan of terugkeer nie"},{"SurahNumber":34,"VerseNumber":50,"Text":"Sê: As ek dwaal, dan dwaal ek slegs tot my eie verlies; en indien ek reg gelei word, dan is dit deur wat my Heer aan my geopenbaar het. Voorwaar, Hy is die Alleshorende, die Nabysynde"},{"SurahNumber":34,"VerseNumber":51,"Text":"En kon u maaar sien wanneer hulle verskrik sal word! Daar sal geen ontvlugting moontlik wees wanneer hulle van naby gegryp word nie"},{"SurahNumber":34,"VerseNumber":52,"Text":"En hulle sal sê: Ons glo daarin. En hoe kan hulle tot bekering kom van uit ’n afgeleë plek"},{"SurahNumber":34,"VerseNumber":53,"Text":"En waarlik, hulle het vantevore nie daarin geglo nie, en hulle uiter gissings omtrent die Onsigbare uit ’n afgeleë plek"},{"SurahNumber":34,"VerseNumber":54,"Text":"En daar is ’n versperring geplaas tussen hulle en wat hulle verlang, soos ook voorheen die geval was met ander soos hulle. Hulle verkeer inderdaaad in ’n verontrustende twyfel"},{"SurahNumber":35,"VerseNumber":1,"Text":"Alle lof kom Allah toe, die Skepper van die hemele en die aarde, wat van die engele boodskappers gemaak het met twee, drie en vier vlerke. Hy vermeerder in die skepping wat Hy wil. Waarlik, Allah het mag oor alle dinge"},{"SurahNumber":35,"VerseNumber":2,"Text":"Wat Allah uit barmhartigheid aan die mens skenk, kan deur niemand teruggehou word nie; en wat Hy terughou, kan deur niemand geskenk word nie. Hy is die Allermagtige, die Allerwyse"},{"SurahNumber":35,"VerseNumber":3,"Text":"O mensdom! Dink aan die gunste wat Allah julle bewys het. Is daar ’n ander skepper wat julle van die hemel en uit die aarde ’n lewensonderhoud skenk? Daar is geen god nie buiten Hom. Waarom het julle dan afgedwaal"},{"SurahNumber":35,"VerseNumber":4,"Text":"En as hulle u verwerp, weet dan dat die boodskappers vóór u ook verwerp is. En tot Allah word alles teruggebring"},{"SurahNumber":35,"VerseNumber":5,"Text":"O mensdom! Die beloftes van Allah is sekerlik waar; laat die lewe van hierdie wêreld julle daarom nie bedrieg nie. En laat die aartsbedrieër julle nie omtrent Allah bedrieg nie"},{"SurahNumber":35,"VerseNumber":6,"Text":"Voorwaar, die duiwel is julle vyand, daarom moet julle hom ook as ’n vyand beskou. Hy nooi slegs sy metgeselle om bewoners van die Brandende Vuur te word"},{"SurahNumber":35,"VerseNumber":7,"Text":"Daar is ’n streng straf vir die ongelowiges. Maar daar is vergifnis en ’n groot beloning vir hulle wat glo en goeie werke doen"},{"SurahNumber":35,"VerseNumber":8,"Text":"Is hy wie se slegte dade vir hom skoonskynend gemaak is, dan so bedorwe dat hy dit as goed beskou? Sekerlik, Allah laat dwaal wie Hy wil en Hy lei wie Hy wil. Waarlik, Allah is die Kennisdraer van wat julle doen"},{"SurahNumber":35,"VerseNumber":9,"Text":"Dit is Allah wat die winde stuur om wolke op te jaag, dit na ’n dooie land aandryf en daarmee lewe gee aan die aarde ná haar dood. Net so is die Opstanding"},{"SurahNumber":35,"VerseNumber":10,"Text":"Wie na mag verlang, moet weet dat die mag aan Allah behoort. Tot Hom styg die goeie woorde; en die goeie daad, dit verhef Hy. En dié wat slegte dade beplan, vir hulle is daar ’n streng straf. En hul planne sal misluk"},{"SurahNumber":35,"VerseNumber":11,"Text":"En Allah het julle uit stof geskape, daarna uit ’n sperm waarna Hy julle tot pare gemaak het. En geen vrou word swanger of bring voort sonder Sy kennis nie. En geen langlewende persoon se lewe word verleng nie, nóg word ’n deel van sy lewe ingekort, of dit is in ’n boek opgeteken. Voorwaar, dit is maklik vir Allah"},{"SurahNumber":35,"VerseNumber":12,"Text":"En die twee seë is nie eenders nie: die een soet, baie soet, aangenaam om van te drink; en die ander sout, bitter. Tog, van beide eet julle vars vleis en kry ornamente daaruit, wat julle dra. En julle sien hoe die skepe dit bevaar sodat julle van Sy oorvloed mag soek, en sodat julle dankbaar kan wees"},{"SurahNumber":35,"VerseNumber":13,"Text":"Dit is Hy wat die nag in dag verander, en die dag in nag, en Hy het die son en die maan in diens gestel: elkeen volg sy baan vir ’n vasgestelde termyn. So is Allah, julle Here; aan Hom behoort die Koninkryk. En hulle wat julle buiten Hom aanroep, besit selfs nie eens ’n wit stippel van ’n dadelpit nie"},{"SurahNumber":35,"VerseNumber":14,"Text":"As julle hulle aanroep, sal hulle julle geroep nie hoor nie; en indien hulle gehoor het, sal hulle julle tog nie kan antwoord nie. En op die Opstandingsdag sal hulle julle vereenselwiging van hulle met Allah ontken. En niemand kan julle soos die Allerbewuste inlig nie"},{"SurahNumber":35,"VerseNumber":15,"Text":"O mensdom! Dit is júlle wat van Allah afhanklik is; Allah is die Onafhanklike, die Lofwaardige"},{"SurahNumber":35,"VerseNumber":16,"Text":"As Hy wil, kan Hy julle wegneem en ’n nuwe skepping voortbring"},{"SurahNumber":35,"VerseNumber":17,"Text":"Dít is vir Allah nie moeilik nie"},{"SurahNumber":35,"VerseNumber":18,"Text":"En geen lasdraende siel kan die las van ’n ander dra nie. En indien iemand wat swaar belaai is, ’n ander roep om sy las te dra, sal niks daarvan gedra word nie, selfs al is hy ’n bloedverwant. U kan slegs húlle waarsku wat hulle Heer in die geheim vrees en die gebed onderhou. En wie homself reinig, reinig hom vir sy eie ontwil. En tot Allah is die uiteindelike terugkeer"},{"SurahNumber":35,"VerseNumber":19,"Text":"En die blinde en die siende is nie eenders nie"},{"SurahNumber":35,"VerseNumber":20,"Text":"ook is die duisternis nie soos die lig nie"},{"SurahNumber":35,"VerseNumber":21,"Text":"en die skadu is nie die hitte nie"},{"SurahNumber":35,"VerseNumber":22,"Text":"Nóg is die lewende gelyk aan die dooie. Voorwaar, Allah laat hoor wie Hy wil, maar u kan hulle wat in die grafte is, nie laat hoor nie"},{"SurahNumber":35,"VerseNumber":23,"Text":"U is slegs ’n waarskuwer"},{"SurahNumber":35,"VerseNumber":24,"Text":"Voorwaar, Ons het u met die Waarheid gestuur, as ’n draer van blye tyding en as ’n waarskuwer. En daar is nie ’n volk onder wie ’n waarskuwer nie verskyn het nie"},{"SurahNumber":35,"VerseNumber":25,"Text":"En as hulle u verloën, dan het diegene vóór hulle ook verloën ~ hulle boodskappers het met duidelike bewyse en met Geskrifte en met ’n liggewende Boek by hulle gekom"},{"SurahNumber":35,"VerseNumber":26,"Text":"Maar Ek het die ongelowiges vasgegryp. En hoe vreeslik was My afkeuring nie"},{"SurahNumber":35,"VerseNumber":27,"Text":"Sien u nie dat Allah water uit die wolke afstuur en dat Ons daardeur vrugte van verskillende kleure voortbring nie? En in die berge is strale, wit en rooi, van verskillende tinte, en party selfs pikswart"},{"SurahNumber":35,"VerseNumber":28,"Text":"En net so is daar ook mense, beeste en vee van verskillende kleure. Alleen Sy dienaars wat kennis besit, vrees Allah. Voorwaar, Allah is Almagtig, Vergewensgesind"},{"SurahNumber":35,"VerseNumber":29,"Text":"Waarlik, hulle wat die Boek van Allah voordra en die gebed onderhou en heimlik of openlik bestee van wat Ons aan hulle geskenk het, hoop op winste wat nooit sal vergaan nie"},{"SurahNumber":35,"VerseNumber":30,"Text":"sodat Hy hulle beloning ten volle kan terugbetaal, en hulle meer uit Sy oorvloed kan gee. Hy is sekerlik Vergewensgesind, Vermenigvuldiger van beloning"},{"SurahNumber":35,"VerseNumber":31,"Text":"En wat Ons u van die Boek geopenbaar het, is die waarheid, en bevestig wat reeds voorheen geopenbaar is. Waarlik, Allah is Allerbewus, Siener van Sy dienaars"},{"SurahNumber":35,"VerseNumber":32,"Text":"Ons het die Boek as erfdeel gegee aan die uitverkorenes onder Ons dienaars. En onder hulle is daar een wat homself ’n onreg aandoen, en nog een wat ’n middeweg volg, en ’n ander wat met die toestemming van Allah vooruitstrewend is in goeie dade. Dít is die groot Genade"},{"SurahNumber":35,"VerseNumber":33,"Text":"Tuine van Ewigheid sal hulle binnegaan; daarin sal hulle met goue armbande en pêrels getooi word; en hulle kleding daarin sal van sy wees"},{"SurahNumber":35,"VerseNumber":34,"Text":"En hulle sal sê: Alle lof kom Allah toe, wat die droefheid van ons af weggeneem het! Ons Heer is waarlik Vergewensgesind, Vermenigvuldiger van beloning"},{"SurahNumber":35,"VerseNumber":35,"Text":"wat ons deur Sy goedertierenheid in die Huis van Ewigheid toegelaat het; daarin raak geen las ons aan nie, nóg kwel die moegheid ons"},{"SurahNumber":35,"VerseNumber":36,"Text":"En wat die ongelowiges betref, vir hulle is daar die Vuur van die Hel. Geen tydperk is vasgestel, sodat hulle daarná kan sterf nie, en die straf word vir hulle ook nie verminder nie. Want so vergeld Ons elke ondankbare skepsel"},{"SurahNumber":35,"VerseNumber":37,"Text":"En hulle sal daarin skreeu om hulp: Ons Heer! Haal ons uit! Ons sal hierdie keer beter werke doen as wat ons vroeër gedoen het! Het Ons julle nie ’n lewe gegee, lank genoeg vir hom wat wou onthou, om dit te doen nie? En ’n waarskuwer hét na julle gekom. Ondergaan dan die straf, want vir die boosdoeners is daar geen helper nie"},{"SurahNumber":35,"VerseNumber":38,"Text":"Voorwaar, Allah is die Kenner van die geheime van die hemele en die aarde. Waarlik, Hy is die Kenner van wat in die harte is"},{"SurahNumber":35,"VerseNumber":39,"Text":"Dit is Hy wat julle as opvolgers op die aarde aangestel het. Hy wat nie glo nie, sy ongeloof sal teen homself wees. En die ongeloof van die ongelowiges verwek slegs weersin in die oë van hulle Heer"},{"SurahNumber":35,"VerseNumber":40,"Text":"Sê: Het julle jul deelgenote gesien wat julle buiten Allah aanroep? Wys my watter deel van die aarde hulle geskep het! Of het hulle ’n aandeel aan die hemele? Of het Ons hulle ’n Boek gegee sodat hulle die duidelike riglyne daarvan kan volg? Nee, die boosdoeners belowe mekaar slegs bedrog"},{"SurahNumber":35,"VerseNumber":41,"Text":"Voorwaar, Allah hou die hemele en die aarde in stand sodat dit nie vergaan nie. En indien hulle vergaan, sal niemand buiten Hom hulle bymekaar kan hou nie. Voorwaar, Hy is Verdraagsaam, Vergewensgesind"},{"SurahNumber":35,"VerseNumber":42,"Text":"En hulle sweer by Allah hulle sterkste eed, dat as ’n waarskuwer na hulle gekom het, hulle beter as ander volke gelei sou gewees het. Maar toe ’n waarskuwer na hulle gekom het, het dit hulle slegs in afkeer laat toeneem"},{"SurahNumber":35,"VerseNumber":43,"Text":"hulle gedrag op aarde slegs aanmatiger laat word, en bose planne laat beraam. En die slegte plan omring niemand anders as die deelgenote daaraan nie. Kan hulle dan iets anders as"},{"SurahNumber":35,"VerseNumber":44,"Text":"Het hulle nie op die aarde gereis en gesien wat die einde was van diegene wat vóór hulle gelewe het nie? En daardie mense was selfs magtiger as dié wat vandag lewe. Dit kom Allah nie te pas dat enigiets in die hemel of op die aarde Hom kan ontgaan nie. Voorwaar, Hy is die Alleswetende, die Allermagtige"},{"SurahNumber":35,"VerseNumber":45,"Text":"En indien Allah die mense sou straf vir wat hulle verdien, sou Hy geen skepsel op die oppervlak van die aarde agterlaat nie. Maar Hy skenk hulle uitstel tot op ’n vasgestelde tyd. Wanneer hulle verdoemenis kom, dan is Allah waarlik die Siener van Sy dienaars"},{"SurahNumber":36,"VerseNumber":1,"Text":"Jaasien"},{"SurahNumber":36,"VerseNumber":2,"Text":"By die Qur’ãn, vol van wysheid"},{"SurahNumber":36,"VerseNumber":3,"Text":"U is inderdaad een van die boodskappers"},{"SurahNumber":36,"VerseNumber":4,"Text":"en op die regte pad"},{"SurahNumber":36,"VerseNumber":5,"Text":"’n Openbaring van die Almagtige, die Genadevolle"},{"SurahNumber":36,"VerseNumber":6,"Text":"dat ’n volk daarmee mag waarsku, wie se vaders nie gewaarsku is nie, en wat dus agtelosig is"},{"SurahNumber":36,"VerseNumber":7,"Text":"Die woord is reeds bewaarheid ten opsigte van die meeste van hulle; dus glo hulle nie"},{"SurahNumber":36,"VerseNumber":8,"Text":"Ons het sekerlik kettings om hulle nekke gesit wat tot aan hulle ken reik, sodat hulle hoofde omhoog gehef bly"},{"SurahNumber":36,"VerseNumber":9,"Text":"en Ons het ’n verskansing voor hulle en ’n verskansing agter hulle geplaas; so het Ons hulle dan omsluier, sodat hulle nie kan sien nie"},{"SurahNumber":36,"VerseNumber":10,"Text":"Dit is vir hulle om‘t ewe of u hulle waarsku of nie waarsku nie; hulle wíl nie glo nie"},{"SurahNumber":36,"VerseNumber":11,"Text":"U kan slegs hóm waarsku wat die Vermaning volg en die Barmhartige in die verborgene vrees; bring hom dan ’n blye tyding van vergifnis en ’n eervolle beloning"},{"SurahNumber":36,"VerseNumber":12,"Text":"Voorwaar, dit is Ons wat die dooies laat herlewe, en Ons laat opteken wat hulle vooruitstuur, en ook hulle voetspore; en Ons boekstaaf alles in ’n duidelike verslagboek"},{"SurahNumber":36,"VerseNumber":13,"Text":"Gee aan hulle die gelykenis van die Bewoners van die Stad toe die apostels daar aangekom het"},{"SurahNumber":36,"VerseNumber":14,"Text":"Toe Ons twee apostels na hulle gestuur het, het hulle albei verloën; daarna het Ons hulle met ’n derde versterk en hulle het gesê: Waarlik, ons is na julle gestuur"},{"SurahNumber":36,"VerseNumber":15,"Text":"Hulle het geantwoord: Julle is maar net sulke sterflinge soos ons, en die Barmhartige het niks aan julle geopenbaar nie; julle lieg net"},{"SurahNumber":36,"VerseNumber":16,"Text":"Hulle het gesê: Ons Heer weet dat ons waarlik na julle gestuur is"},{"SurahNumber":36,"VerseNumber":17,"Text":"En dit is slegs ons plig om die boodskap duidelik af te lewer"},{"SurahNumber":36,"VerseNumber":18,"Text":"Die volk het gesê: Waarlik, ons voorspel kwaad van julle. As julle nie ophou nie, sal ons julle gewis stenig, en ’n pynlike straf van ons sal julle sekerlik tref"},{"SurahNumber":36,"VerseNumber":19,"Text":"Hulle het gesê: Julle teenspoed is met julle. Is dit omdat julle vermaan word? Nee julle is ’n volk wat oortree"},{"SurahNumber":36,"VerseNumber":20,"Text":"En van die verste uithoek van die stad het ’n man aangehardloop gekom. Hy het gesê: O my volk! Volg die apostels"},{"SurahNumber":36,"VerseNumber":21,"Text":"volg hom wat geen beloning van julle vra nie. Hulle is op die regte pad"},{"SurahNumber":36,"VerseNumber":22,"Text":"En watter rede het ek om Hom wat my geskape het en tot wie julle teruggebring sal word, nie te aanbid nie"},{"SurahNumber":36,"VerseNumber":23,"Text":"Sal ek dan buiten Hom gode aanneem wie se bemiddeling, indien die Barmhartige sou wens om my te benadeel, my niks sal baat nie, en wat my nie sal kan verlos nie"},{"SurahNumber":36,"VerseNumber":24,"Text":"Dan sal ek inderdaad in openlike dwaling verkeer"},{"SurahNumber":36,"VerseNumber":25,"Text":"Waarlik, ek glo in julle Heer; luister daarom na my"},{"SurahNumber":36,"VerseNumber":26,"Text":"Daar is gesê: Gaan die Paradys binne. Hy het gesê: Het my volk maar geweet"},{"SurahNumber":36,"VerseNumber":27,"Text":"hoe my Heer my vergewe en my een van die geëerdes gemaak het"}]}