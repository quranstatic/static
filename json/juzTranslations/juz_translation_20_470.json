{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":27,"VerseNumber":56,"Text":"Kodwa impendulo yabantu bakubo ayizanga ibe nto yimbi ngaphandle kokuthi: “Lugxotheni usapho lukaLût (luphume) esixekweni senu. Inene bona ngabantu abafuna ukuzigcina msulwa.”"},{"SurahNumber":27,"VerseNumber":57,"Text":"Samsindisa ke Thina yena nosapho lwakhe, ngaphandle komkakhe; Sammisela ukuba abe ngomnye wabo baza kushiyeka ngemva"},{"SurahNumber":27,"VerseNumber":58,"Text":"Saza Sathoba imvula yamatye (omlilo) phezu kwabo, hayi ukungcola kwentshabalalo yabo babelunyukisiwe"},{"SurahNumber":27,"VerseNumber":59,"Text":"Yithi (Muhammad): “Iindumiso mazibe kuAllâh, uxolo phezu kwezicaka zaKhe Awazikhethayo. Ingaba nguAllâh Olungileyo na okanye ngabo babayamanisa naYe?”"},{"SurahNumber":27,"VerseNumber":60,"Text":"AyinguYe na Owadala amazulu nomhlaba, nonithobela amanzi (emvula) evela esibhakabhakeni, eSithi ngawo Senze kukhule izitiya ezingummangaliso zizele bubuhle nokuyolisa eningekhe nina ngokwenu nikwazi ukukhulisa imithi yazo? Ukhona na omnye uthixo ngaphandle koAllâh? Kodwa bona ngabantu abayamanisa (amahlulelane) bawalinganise (naYe)"},{"SurahNumber":27,"VerseNumber":61,"Text":"Ingaba loWo Wenza ihlabathi laba ngumhlaba ozinzileyo Waza Wabeka kuwo apho imilambo, Wawenzela iintaba eziqinileyo, Wabeka phakathi kweelwandle ezimbini umsantsa? Ukhona omnye uthixo na ngaphandle koAllâh? Kodwa uninzi lwabo alwazi"},{"SurahNumber":27,"VerseNumber":62,"Text":"AyinguYe na ophendula lowo uxhwalekileyo xa ebiza kuYe Aze asuse okungcolileyo, Anenze nibe ziindla-lifa zehlabathi izizukulwana emva kwezizukulwana? Ukhona na omnye uthixo ngaphandle koAllâh? Kuncinane enikukhumbulayo"},{"SurahNumber":27,"VerseNumber":63,"Text":"AyinguYe na Onikhokelayo Anikhuphe ebumnyameni bomhlaba nolwandle nothumela imimoya eba ziindaba ezivuyisayo phambi kwenceba yaKhe? Ukhona na omnye uthixo ngaphandle koAllâh? Uphakamile uAllâh ngaphezulu kwayo yonke into abayayamanisa naYe"},{"SurahNumber":27,"VerseNumber":64,"Text":"AyinguYe na Oqalisa indalo Aze Aphinde ayiphinde nonibonelelayo ngokusuka emazulwini nasemhlabeni? Ukhona na omnye uthixo okunye noAllâh? Yithi: “Vezani ubungqina kaloku ukuba ninenyaniso.”"},{"SurahNumber":27,"VerseNumber":65,"Text":"Yithi: “Akukho namnye emazulwini nasemhlabeni owazi okungabonwayo ngaphandle koAllâh, yaye abazi nokwazi ukuba baza kuvuswa nini na.”"},{"SurahNumber":27,"VerseNumber":66,"Text":"Ukusuka apho ulwazi lwabo lulinganiselwe mayela noBomi oBuzayo. Ngapha koko bayathandabuza ngokumayela nabo. Kananjalo bona mayela nabo, (uBomi oBuzayo) baziimfama"},{"SurahNumber":27,"VerseNumber":67,"Text":"Ke kaloku abo bangakholwayo bathi: “Ingaba xa sele siluthuli kunye nookhokho bethu, siza kubuyiswa (sikhutshwe emangcwabeni)"},{"SurahNumber":27,"VerseNumber":68,"Text":"Sathenjiswa ngako oku, thina nookhokho bethu ngaphambili. Oku akunto yimbi ngaphandle kokuba ziintsomi zabantu bakudala"},{"SurahNumber":27,"VerseNumber":69,"Text":"Yithi kubo: “Tyhutyha-tyhutyhani ilizwe, nibone okokuba saba njani na isiphelo sezaphula-mthetho.”"},{"SurahNumber":27,"VerseNumber":70,"Text":"Musa ukukhathazeka ngabo okanye ube buhlungu ngoko bakuqulunqayo"},{"SurahNumber":27,"VerseNumber":71,"Text":"Kananjalo bathi: “Inini na (inzaliseko) yesi sithembiso, ukuba nithetha inyaniso?”"},{"SurahNumber":27,"VerseNumber":72,"Text":"Yithi wena: “Mhlawumbi sele ikufuphi emva kwenu inxalenye yoko ningenamonde ngako.”"},{"SurahNumber":27,"VerseNumber":73,"Text":"Inene iNkosi yenu Izele buBubele ngabantu kodwa uninzi lwabo abanambulelo.”"},{"SurahNumber":27,"VerseNumber":74,"Text":"Kananjalo iNkosi yenu Iyakwazi oko kufihlwe zizifuba zenu noko zikuvezayo"},{"SurahNumber":27,"VerseNumber":75,"Text":"Yaye akukho nto ifihlakeleyo ezulwini nasemhlabeni koko iseNcwadini ecacileyo"},{"SurahNumber":27,"VerseNumber":76,"Text":"Inene le ‘Kur’ân ibalisela aBantwana bakwaSirayeli okuninzi koko baphikisana ngako"},{"SurahNumber":27,"VerseNumber":77,"Text":"Inene yona isisiKhokelo nenceba kumakholwa"},{"SurahNumber":27,"VerseNumber":78,"Text":"Inene iNkosi yenu Iza kugweba phakathi kwabo ngogwebo lwaYo. Yona nguSobunganga, uSolwazi"},{"SurahNumber":27,"VerseNumber":79,"Text":"Ngoko ke thembela ngoAllâh; inene wena usenyanisweni ecacileyo"},{"SurahNumber":27,"VerseNumber":80,"Text":"Inene wena akungekhe wenze abafileyo beve, ungekhe wenze izithulu ziluve ubizo xa sele zibuye umva zijibilikile"},{"SurahNumber":27,"VerseNumber":81,"Text":"Yaye akungekhe ukhokele iimfama uzikhuphe ekulahlekeni kwazo. Uya kwenza kuve kuphela abo bakholwayo kwiiVesi zeThu, abo ke ngamaMuslim"},{"SurahNumber":27,"VerseNumber":82,"Text":"Kananjalo xa iLizwi (elingummiselo) liwile phezu kwabo, Siya kuzisa kubo isilo sivela emhlabeni sithethe nabo, kuba abantu abazanga bakholwe ngokunyanisekileyo kwiiVesi zeThu"},{"SurahNumber":27,"VerseNumber":83,"Text":"Yaye ngaloo Mini xa Siya kubaqokelela kwisizwe ngasinye, iqela labo babephika iiVesi zeThu liya kuqhutywa luyimikrozo"},{"SurahNumber":27,"VerseNumber":84,"Text":"Bade baye kufika kwindawo yoMgwebo, Aze Athi (uAllâh): “Nayiphika na nina imiqondiso yaM lo gama naningayiqiqi elwazini (lwenu) kanti yintoni kanye le naniyenza?”"},{"SurahNumber":27,"VerseNumber":85,"Text":"Lize iLizwi lizaliseke kubo, ngokuba benza ubugwenxa, yaye abayi (kukwazi) ukuthetha"},{"SurahNumber":27,"VerseNumber":86,"Text":"Ababoni na bona ukuba Senza ubusuku khona ukuze baphumle ngabo nemini ebanika ukubona? Inene kuko oku kukho imiqondiso kubantu abakholwayo"},{"SurahNumber":27,"VerseNumber":87,"Text":"NgeMini ekuya kuvuthelwa iXilongo ngayo, yaye wonke osezulwini naye wonke osemhlabeni uya kunkwantya ngaphandle kwabo uAllâh Aya kuthanda (ukuba bangoyiki). Yaye bonke baza kuza kuYe bethobekile"},{"SurahNumber":27,"VerseNumber":88,"Text":"Ke kaloku uzibona iintaba uzicingele ukuba ziqinile, lo gama ziya kudlula njengokudlula kwamafu. Ngumsebenzi ka-Allâh, Owafezekisa izinto zonke. Inene Yena Unolwazi ngoko nikwenzayo"},{"SurahNumber":27,"VerseNumber":89,"Text":"Nabani na lowo uya kuza nesenzo esilungileyo (ngeMini yoMgwebo), uya kufumana umvuzo ongcono kunaso (isenzo eso) yaye bona (abanjalo) kuloyiko lwaloo Mini baya kukhuseleka"},{"SurahNumber":27,"VerseNumber":90,"Text":"Kananjalo nabani na oya kuza nesenzo esikukungcola ubuso babo (banjalo) buya kujulelwa ezantsi eMlilweni. (Kuze kuthiwe) Ingaba nihlawulelwe enye into ngaphandle koko nanidla ngokukwenza na?”"},{"SurahNumber":27,"VerseNumber":91,"Text":"(Yithi Muhammad): “Mna ndiyalelwe kuphela ukuba ndinqule iNkosi yesi sixeko, Eyasenza saNgcwele ekuyiYo ezizezaYo izinto zonke. Yaye kananjalo ndiyalelwe ukuba ndibe ngomnye wamaMuslim"},{"SurahNumber":27,"VerseNumber":92,"Text":"Nokuba ndicengceleze i’Kur’ân. Nabani na ke okhokelweyo yena ukhokelelwe inzuzo yakhe kuphela; kwaye nabani na lowo ulahlekayo yithi (kuye), “Kuphela mna ndingomnye wabalumkisi.”"},{"SurahNumber":27,"VerseNumber":93,"Text":"Kananjalo yithi: “Iindumiso zonke mazibe kuAllâh. Yena Uya kunibonisa imiqondiso yaKhe, yaye niya kuyazi. Kananjalo iNkosi yenu akungaba Ayikwazi enikwenzayo.”"},{"SurahNumber":28,"VerseNumber":1,"Text":"Tâ-Sîn-Mîm"},{"SurahNumber":28,"VerseNumber":2,"Text":"Ezi ziiVesi zeNcwadi ecacileyo"},{"SurahNumber":28,"VerseNumber":3,"Text":"Sizicengceleza kuwe zivela kwiindaba zikaMûsâ noFir’awn ngenyaniso kubantu abakholwayo"},{"SurahNumber":28,"VerseNumber":4,"Text":"Inene, uFir’awn waziphakamisa ezweni wenza nabantu balo baba ziimvaba ngeemvaba, ecinezela iqela elithile kubo, egwinta oonyana babo agcine abasetyhini babo. Inene, yena wayengomnye wabenzi bobubi"},{"SurahNumber":28,"VerseNumber":5,"Text":"Ke kaloku Thina Saye Sathanda ukuba Sibonise uBabalo kwabo babecinezelekile elizweni, Sabenza baziinkokeli, Sabenza baba ziindlalifa"},{"SurahNumber":28,"VerseNumber":6,"Text":"Sibamisele elizweni, Sabonisa ngabo uFir’awn (nephakathi lakhe) uHâmân nomkhosi wabo abo babeboyika"},{"SurahNumber":28,"VerseNumber":7,"Text":"Ke kaloku Satyhilela umama kaMûsâ (Sathi kuye): “Mncancise (uMûsâ); kodwa ukuba uye wamoyikisela uze uye kumbeka emlanjeni, ungoyiki, ungaxhalabi. Inene Thina Siya kumbuyisela kuwe yaye Siya kumenza abe ngomnye wabaThunywa.”"},{"SurahNumber":28,"VerseNumber":8,"Text":"Ke kaloku usapho lwakwaFir’awn lwamchola (emlanjeni) khon’ukuze abe lutshaba (nonobangela) wenkxwaleko. Inene uFir’awn, uHâmân nomkhosi wakhe babengaboni"},{"SurahNumber":28,"VerseNumber":9,"Text":"Ke kaloku umkaFir’awn wathi, “(Lo mntwana uya kuba) luchulumanco lwemehlo kum nakuwe. Ngoko ke musa ukumbulala; hleze abe yinzuzo kuthi, okanye singamchola abe ngunyana (wethu).” Babe bengaqondi bona"},{"SurahNumber":28,"VerseNumber":10,"Text":"Intliziyo kamama kaMûsâ yaba liphanga (yaba buhlungu) kwabakancinaneukubaangayichaziimekongaye(umntwana) ukuba SaSingayibophanga Sayiqinisa intliziyo yakhe ukuze abe ngomnye wabakholwayo"},{"SurahNumber":28,"VerseNumber":11,"Text":"Wathi kudade wabo: “Mlandele (umntwana),” wamlandela ke emlondolozile mgama bona (abakwaFir’wn) bengaqondi"},{"SurahNumber":28,"VerseNumber":12,"Text":"Ke Thina Sabe Sibathintele bonke abaqeshelwa ukuncancisa kwangaphambili, wathi (udade boMûsâ): “Ndinganikhombisa na kumzi wabantu abaya kunihoyela yena lo gama bona baya kuba ngabakhulisi bakhe abanyanisekileyo.”"},{"SurahNumber":28,"VerseNumber":13,"Text":"Sambuyisela kumama wakhe (ngolo hlobo) khon’ukuze axole angakhathazeki kwanokuba azi okokuba isithembiso sika-Allâh siyinyaniso. Kodwa uninzi lwabo (abantu) alwazi"},{"SurahNumber":28,"VerseNumber":14,"Text":"Wathi ke esakukhula ngokupheleleyo (nasengqondweni) sele ebhadlile, Sampha (ukwazi) ukugweba. Nolwazi. Sibavuza kanjalo ke Thina abenzi bokulungileyo"},{"SurahNumber":28,"VerseNumber":15,"Text":"Ke kaloku wangena esixekweni esithile ngethuba abantu baso babengananzanga nto, wafumana apho amadoda amabini esilwa: enye iyeyohlanga lwakhe enye iyeyotshaba. Ke kaloku le yohlanga lwakhe yacela ukuba ayincedise ngokuchasene nale yotshaba lwakhe, ngoko nangoko uMûsâ wayibetha wayibulala (kungenganjongo). Wathi: “Oku ndikwenzileyo) kuvela kumsebenzi kaShaytân. Inene yena ngumlahlekisi ocacileyo.”"},{"SurahNumber":28,"VerseNumber":16,"Text":"Wathi: “Nkosi yam, inene mna ndizonile (umphefumlo) wam, ndixolele ke ngoko,” Yaza Yona (iNkosi yakhe) Yamxolela. Inene Yona nguMxoleli, uSozinceba"},{"SurahNumber":28,"VerseNumber":17,"Text":"Wathi: “Nkosi yam, ngobabalo Ondenzele lona, andisokuze ndibe ngumncedisi wezaphula-mthetho.”"},{"SurahNumber":28,"VerseNumber":18,"Text":"Waye woyika, esixekweni apho ephunguza esoyikisela (ukuba kwaziwe akwenzileyo), xa kwathi ngesaquphe lowo wayecele ukuncediswa nguye kwixesha elidlulileyo wakhalela ukuncedwa kwakhona. UMûsâ wathi kuye, : “Inene, wena ungumphambuki wokwenyani.”"},{"SurahNumber":28,"VerseNumber":19,"Text":"Uthe xa efuna ukumbetha lowo wayelutshaba kubo bobani, wathi yena: “Hini na Mûsâ, ingaba ufuna ukundibulala na njengalowaa ubumbulele izolo?” Wena ufuna ukuba sisikhohlakali ezweni yaye akufuni kuba ngomnye wabalungisayo.”"},{"SurahNumber":28,"VerseNumber":20,"Text":"Ke kaloku enye indoda eyayisuka kwelinye icala elikude lesixeko, yeza ibaleka. Yathi: Hini na Mûsâ, inene iinkosi (zalapha) ziyabhunga ngawe ukuba zikubulale, ngoko ke wena zimela. Inene, mna ndingomnye wabacebisi abanyanisekileyo kuwe.”"},{"SurahNumber":28,"VerseNumber":21,"Text":"Wazimela ke wemka apho, ephunguphunguza esoyika. Wathi: Nkosi yam! Ndisindise kubantu abangabenzi bobubi.”"},{"SurahNumber":28,"VerseNumber":22,"Text":"Waza wathi akubhekisa ngakwaMidiyan, wathi: “Mhlawumbi iNkosi yam Iya kundikhokelela eNdleleni elungileyo.”"},{"SurahNumber":28,"VerseNumber":23,"Text":"Ke kaloku wathi akufika kwindawo enamanzi kwaMidiyan, wafumana apho iqela lamadoda liseza (imihlambi yemfuyo yalo), ecaleni kwabo wafumana abafazi ababini ababebuyisa umva (umhlambi wabo). Wathi (kubo): “Kwenzeka ntoni na kuni?” Bathi bona: “Asikwazi ukuseza (umhlambi wethu) de abelusi basuse eyabo kwaye utata wethu waluphele kakhulu.”"},{"SurahNumber":28,"VerseNumber":24,"Text":"Wabasezela umhlambi wabo, (akugqiba) wabuyela emthunzini, wathi: “Nkosi yam inene mna ndiswele nayiphi na into elungileyo Onokundipha yona.”"},{"SurahNumber":28,"VerseNumber":25,"Text":"Omnye wabo bafazi babini weza kuye ehamba eneentloni. Wathi: “Utata wam uyakumema khona ukuze akubuyekeze ngokusisezela (impahla yethu).” Wathi ke akufika kuye wambalisela ibali (lokwenzeke kuye), wathi yena, “Musa ukoyika. (Ngoku) umkile kubantu abangabenzi bobubi.”"},{"SurahNumber":28,"VerseNumber":26,"Text":"Omnye wabafazi (abo) wathi: “O tata wam, mqeshe. Inene oyena ulungileyo unokumqesha ngonamandla nothembekileyo.”"},{"SurahNumber":28,"VerseNumber":27,"Text":"Wathi yena [uyise wabo bafazi) (kuMûsâ)]: “Inene mna ndinqwenelaukukutshatisanenyeyazoezintombizam, phantsi komqathango wokuba undisebenzele iminyaka esibhozo; kodwa ke ukuba ugqibe yalishumi, oko kuya kuba luvelwano lwakho. Mna ke andinqweneli kukubeka bunzimeni. Uya kundifumana mna ndingomnye wabangamalungisa ukuba uAllâh Uthandile.”"},{"SurahNumber":28,"VerseNumber":28,"Text":"(UMûsâ) wathi: “Oko kumiselwe phakathi kwam nawe. Naliphi na ke endiye ndaligqiba kula maxesha mabini uwabekileyo akukho ntswela bulungisa (eya kuba yenzekile) kum, Yaye uAllâh ulingqina mayela noko sikuthethayo.”"},{"SurahNumber":28,"VerseNumber":29,"Text":"Ke kaloku ukuligqiba kwakhe uMûsâ ixesha wahamba nosapho lwakhe, wabona umlilo ngasentabeni yeTûr. Wathi kusapho lwakhe: “Hlalani apha; inene mna ndibone umlilo. Mhlawumbi ndiya kuniphathela kuwo apho inkcazelo ethile okanye isikhuni esivuthayo ukuze nizifudumeze ngaso.”"},{"SurahNumber":28,"VerseNumber":30,"Text":"Kodwa wathi akusondela kuwo, wabizwa ngakwicala lasekunene lentili kwindawo esikelelekileyo emthini (kwathiwa kuye): “Wena Mûsâ, inene Mna NdinguAllah, iNkosi yamaphakade.”"},{"SurahNumber":28,"VerseNumber":31,"Text":"“Jula phantsi umsimelelo wakho.” Kodwa wathi akuwubona ubhinyalaza okwenyoka, wajika wabaleka, akanyeka nokunyeka. UAllâh Wathi: Hini na Mûsâ sondela ungoyiki. Inene wena ungomnye wabakhuselekileyo"},{"SurahNumber":28,"VerseNumber":32,"Text":"Faka isandla sakho ekuvulekeni kwesambatho sakho; siya kuphuma simhlophe, singenasifo. Uze uphinde usondeze ingalo yakho kuwe (ukuthintela) uloyiko, kuba leyo yimiqondiso emibini evela eNkosini yakho isiya kuFir’awn neenkosi zakhe. Inene bona ngabantu abangabenzi bobubi.”"},{"SurahNumber":28,"VerseNumber":33,"Text":"Wathi yena: “Nkosi yam, inene mna ndabulala umntu phakathi kwabo, yaye ndinoloyiko lokuba baya kundibulala (nam)"},{"SurahNumber":28,"VerseNumber":34,"Text":"Ukanti umntakwethu uHârûn nguyena uliciko kunam ngokolwimi, ngoko ke mthume kunye nam njengomncedisi, ukuze andingqinele. Inene mna ndoyika ukuba baza kundiphika.”"},{"SurahNumber":28,"VerseNumber":35,"Text":"UAllâhWathi:“Siyakuyomelezaingaloyakhongomntakwenu Size Sininike nobabini ubukhulu ukuze bangafikeleli kuni. (Kuya kwenzeka oko) ngemiqondiso yeThu; Nina nobabini nabo balandela nina niya kuba nokongamela.”"},{"SurahNumber":28,"VerseNumber":36,"Text":"Kodwa wathi uMûsâ esakufika kubo nemiqondiso yeThu ibubungqina obucacileyo, bathi bona: “Oku akunto yimbi ngaphandle kwemilingo eqanjiweyo, yaye asizanga siyive le (nkolo) koobawo mkhulu bethu.”"},{"SurahNumber":28,"VerseNumber":37,"Text":"UMûsâ wathi: “INkosi yam yiYo Eyaziyo (kunathi nani) ukuba ngubani na oze nesiKhokelo esivela kuYo"},{"SurahNumber":28,"VerseNumber":38,"Text":"UFir’awn wathi: Hini na nina zinkosi, andinazi ninathixo wumbi ngaphandle kwam. Ngoko ke wena Hâmân ndiphembele (umlilo unditshisele izitena) zodongwe, undakhele ibhotwe eliphakamileyo3 ukuze ndinyuke ngalo ndiye kuThixo kaMûsâ. Kodwa mna ngokokubona kwam ndicinga ukuba uMûsâ ngomnye wakumaxoki"},{"SurahNumber":28,"VerseNumber":39,"Text":"Kananjalo yena (uFir’awn) namajoni akhe babekhukhumele elizweni, ngokungekho lungelweni, yaye babecinga ukuba abayi kubuyela kuThi"},{"SurahNumber":28,"VerseNumber":40,"Text":"Samhlasela ke kunye nemikhosi yakhe, Saza Sabaphosa bonke elwandle. Khangela ke okokuba saba njani na isiphelo sabenzi bobubi"},{"SurahNumber":28,"VerseNumber":41,"Text":"Yaye Sabenza iinkokeli ezimemela (abantu) (eMlilweni: ukanti ngeMini yokuGqibela, abayi kuncedwa)"},{"SurahNumber":28,"VerseNumber":42,"Text":"Kananjalo Senza isiqalekiso ukuba sibalandele kweli hlabathi, kanti ngoMhla woVuko baya kuba ngabanye babo banyelekileyo"},{"SurahNumber":28,"VerseNumber":43,"Text":"Ke kaloku Sanika uMûsâ isiBhalo emva kokuba Sitshabalalise izizukulwana zamandulo ukuba (eso siBhalo) sibe lukhanyiselo lwabantu, nesiKhokelo nenceba, khon’ukuze bakhumbule"},{"SurahNumber":28,"VerseNumber":44,"Text":"Kewena(Muhammad) wawungekhokwicalaelingasentshona5 (lentaba), xa Sacacisela uMûsâ umthetho yaye wena wawungengomnye wamangqina"},{"SurahNumber":28,"VerseNumber":45,"Text":"Kodwa Thina Sadala izizukulwana (ezininzi) emva koMûsâ, yaye lalilide ixesha labo. Kananjalo wena (Muhammad) abaThumeli (boMyalezo)"},{"SurahNumber":28,"VerseNumber":46,"Text":"Kananjalo wena (Muhammad) wawungekho ngakwicala lentaba yeTûr (intaba yeSinayi) xa Sasibiza6. Ukanti wena uthunyelwe njengenceba evela eNkosini yakho, ukuba unike isilumkiso ebantwini ekungazanga kwabakho mlumkisi uthunyelwayo kubo ngaphambili kunawe: khon’ukuze bakhumbule okanye bafumane ululeko"},{"SurahNumber":28,"VerseNumber":47,"Text":"Ukuba ibingeyiyo le nto (Sathumela wena kubantu baseMakkah) ngebahlelwa lishwangusha ngenxa yezenzo ezenziwa zizandla zabo. Bebeza kuthi: “Nkosi yethu! Yini na ukuba ungasithumeleli uMthunywa? Besiya kuzilandela iiVesi zaKho, sibe ngabanye bamakholwa.”"},{"SurahNumber":28,"VerseNumber":48,"Text":"Kodwa yathi inyaniso isakufika kubo ivela kuThi, bathi: “Kutheni yena (uMuhammad) enganikwanga okufana noko kwakunikwe uMûsâ nje.” Kanti abazanga bale na ukukholwa koko kwakunikwe uMûsâ?’ Bathi: “(iTorah ne’Kur’ân) yimilingo emibini encedisanayo, yaye thina asikholwa kuzo zombini.”"},{"SurahNumber":28,"VerseNumber":49,"Text":"Yithi: “Yizani nesibhalo kaloku esivela kuAllâh esikhokela ngcono kunayo nayiphi na kuzo (iTorah ne’Kur’ân) khon’ukuze nam ndisilandele, ukuba nithetha inyaniso.”"},{"SurahNumber":28,"VerseNumber":50,"Text":"Kodwaukubaabakuphendulikeuzewaziukubabonabalandela iminqweno yabo kuphela. Ngubani na olahleke ngaphezulu kunalowo ulandela iminqweno yakhe engenasiKhokelo sivela kuAllâh. Inene, uAllâh Akabakhokeli abenzi bobubi.”"},{"SurahNumber":28,"VerseNumber":51,"Text":"Inene Thina Silivakalisile ilizwi (i’Kur’ân) khon’ukuze bakhumbuzeke"},{"SurahNumber":28,"VerseNumber":52,"Text":"Abo Sabanika isiBhalo ngaphambili kunayo (i’Kur’ân) bangabakholwayo kuyo"},{"SurahNumber":28,"VerseNumber":53,"Text":"Ke kaloku xa icengcelezwa kubo, bathi bona, “Sikholiwe kuyo; inene iyinyaniso evela eNkosini yethu. Inene thina besihleli singawo amaMuslim kwangaphambili"},{"SurahNumber":28,"VerseNumber":54,"Text":"Abo ke baya kuwunikwa umvuzo wabo ngokuphindwe kabini ngoko bakunyamezelayo ngomonde nangenxa yokuba bona baphindisa okubi ngokulungileyo, baza banikela (kumalizo) nangoko Sabapha kona"},{"SurahNumber":28,"VerseNumber":55,"Text":"Naxa besiva incoko yobudenge bayazikhwebula kuyo, bathi izenzo zethu mazibe phezu kwethu, izenzo zenu zibe phezu kwenu, uxolo malube nani. Thina asiyifuni indlela yabasweli kuqonda"},{"SurahNumber":28,"VerseNumber":56,"Text":"Inene wena (Muhammad) awunakumkhokela lowo uthande (ukumkhokela), kodwa Yena uAllâh Ukhokela lowo Athande ukumkhokela. Yaye ubazi kakuhle abo bakhokelelekileyo"},{"SurahNumber":28,"VerseNumber":57,"Text":"Ke kaloku bathi: “Ukuba singalandela isiKhokelo kunye nawe, singaxhwilwa simke elizweni lethu.” Kanti Asibenzelanga indawo engcwele (iMakkah) na, ekuziswa kuyo zonke iintlobo-ntlobo zeziqhamo, ezisisixhaso esivela kuThi, kodwa uninzi lwabo alwazi"},{"SurahNumber":28,"VerseNumber":58,"Text":"Kanti zingaphi izixeko eSazitshabalalisayo, ezazingenambulelo ngeembonelelo zesixhaso sokuphila kwazo? Yaye ezo ziindawo ababehlala kuzo ezingazanga zihlalwe mntu ngaphandle kokukancinane. Inene Thina Sibe zizo iindlalifa"},{"SurahNumber":28,"VerseNumber":59,"Text":"Yaye kananjalo iNkosi yakho Ayisokuze Izitshabalalise izixeko de Ithumele uMthunywa, acengcelezele (abantu bazo) iiVesi zeThu kunozala7 wazo (kwikomkhulu lazo) Yaye! ASisokuze Sizitshabalilise izixeko ngaphandle kokuba abantu bazo babe ngabenzi bobubi"},{"SurahNumber":28,"VerseNumber":60,"Text":"Ke kaloku nantoni na eniyiphiweyo, yeyolonwabo (olufutshane) lobu bomi balo mhlaba yaye bungumhombiso ukanti bona uBomi oBuzayo bukuAallâh bubona bulungileyo yaye buya kuhlala bukho ngonaphakade. Kanti aninangqiqo na"},{"SurahNumber":28,"VerseNumber":61,"Text":"Ingaba lowo Simthembise isithembiso esisesona silungileyo (iPaladesi) aya kusifumana siyinyani uyafana nalowo Simenze ukuba onwabele ubunewunewu beli hlabathi, kunoMhla woVuko, noza kuba ngomnye wabo baya kuvuselwa (ukohlwaywa)"},{"SurahNumber":28,"VerseNumber":62,"Text":"Ngemini Aya kubabiza (uAllâh) Athi “Aphi na kaloku) amahlulelane aM enanidla ngokuwakhankanya?”"},{"SurahNumber":28,"VerseNumber":63,"Text":"Abo ilizwi liya kuzalisekiswa (ngokuchasene nabo) baya kuthi: “Nkosi yethu! Aba ngabo sabalahlekisayo. sabalahlekisa njengoko nathi sasilahlekile.” (Ngoku) thina sazisa ukuba msulwa kwethu (ngokumayela nabo) phambi kwaKho. Yayingesithi abo babebanqula.”"},{"SurahNumber":28,"VerseNumber":64,"Text":"Kuya kuthiwa (kubo): “Bizani kaloku kuloo mahlulelane enu (nithi ngaka-Allâh), baya kubiza ke kuwo, kodwa akayi kubanika mpendulo, yaye baya kusibona isohlwayo. (baze banqwenele) ukuba akwaba babekhokelelekile"},{"SurahNumber":28,"VerseNumber":65,"Text":"NgeMini (uAllâh) Aya kumemeza kubo Athi; “Mpendulo ni na enayinika abaThunywa (baM)?”"},{"SurahNumber":28,"VerseNumber":66,"Text":"Kodwa iindaba ezingempendulo elungileyo aziyi kucaca kubo ngaloo Mini, yaye abayi kukwazi nokubuzana"},{"SurahNumber":28,"VerseNumber":67,"Text":"Kodwayenalowowaguqukayo, wakholwa, wenzaubulungisa, uthenjisiwe nguAllâh okokuba uya kuba ngomnye wabo baya kuphumelela"},{"SurahNumber":28,"VerseNumber":68,"Text":"Ke kaloku iNkosi yakho Idala oko Ithande (ukukudala) nekukhethileyo, Ayikokwabo ukuzikhethela. Uzuko malube kuAllâh Ophakamileyo (kwizithixo) abazayamanisa naYe"},{"SurahNumber":28,"VerseNumber":69,"Text":"Kananjalo iNkosi yakho Iyakwazi oko kufihlakele ezifubeni zabo noko bakuvezayo"},{"SurahNumber":28,"VerseNumber":70,"Text":"Yona nguAllâh; akukho thixo wumbi ngaphandle kwaYo. Iindumiso zonke zifanele Yena ekuqalekeni (kobu bomi) nakuBomi oBuzayo. Isigqibo sokuphetha sesaKhe, kukuYe apho niza kubuyela khona"},{"SurahNumber":28,"VerseNumber":71,"Text":"Yithi, “Khanikhe nicinge: Xa uAllâh Enokwenza ubusuku buqhubeke umphelo kuye kuma ngeMini yoVuko, nguwuphi omnye uthixo ngaphandle koAllâh onokuninika ukukhanya? Aniyi kuphulaphula na?”"},{"SurahNumber":28,"VerseNumber":72,"Text":"Yithi: “Khanikhe nicinge: xa uAllâh Enokwenza imini iqhubeke umlibe iye kuma ngoMhla woVuko, nguwuphi na omnye uthixo onokunizisela ubusuku eniza kuthi niphumle ngabo? Kanti aniyi kubona na?”"},{"SurahNumber":28,"VerseNumber":73,"Text":"Ngenxa yobuBele baKhe Wanenzela imini nobusuku khon’ukuze niphumle kuzo (ngemini) nikhangele iziBele zaKhe ukuze mhlawumbi nibe nombulelo"},{"SurahNumber":28,"VerseNumber":74,"Text":"NgeMini Aya kubabiza Athi kubo: “Aphi na amahlulelane aM enanidla ngokuthetha ngawo?”"},{"SurahNumber":28,"VerseNumber":75,"Text":"Kwaye Siya kuthabatha ingqina kwisizwe ngasinye Sithi: “Velisani ubungqina benu kaloku,” yaye baya kwazi okokuba inyaniso yeka-Allâh, okuya kunyamalala kubo koko babedla ngokukuqamba"},{"SurahNumber":28,"VerseNumber":76,"Text":"Inene u’Karûn (uKora) waye engowabantu bakuloMûsâ, kodwa wabaphatha kakubi. Kananjalo Samnika oovimba abazitshixo zabo zazithwalwa lihlokondiba lamadoda anamandla; ke kaloku abantu bakhe (izizalwana zakhe) bathi kuye: “Musa ukuzikhukhumalisa. Inene uAllâh Akabathandi abakhukhumeleyo"},{"SurahNumber":28,"VerseNumber":77,"Text":"Ukusuka apho ngoko uAllâh Akuphe kona wena zifunele ikhaya lasemva kokufa; uthi kananjalo ungasilibali isabelo sakho sasehlabathini.Wenze okulungileyo njengoko uAllâh Ekwenzele okulungileyo.Unganqweneli (ukwenza) ubutshinga elizweni. Inene uAllâh Akabathandi abenzi bobutshinga.”"},{"SurahNumber":28,"VerseNumber":78,"Text":"Wathi yena (u’Kârûn): “Mna ndakunikwa oku ngenxa yolwazi endinalo.” (Kanti) wayengayazi na into yokuba uAllâh Watshabalalisa izizukulwana ngaphambili kunaye, amadoda ayenamandla kunaye emakhulu ngokobutyebi ayebuqokelele? Kodwa abaphuli-mthetho abayi kubuzwa ngezono zabo"},{"SurahNumber":28,"VerseNumber":79,"Text":"Waza ke wahamba-hamba phambi kwabantu bakhe (edlisela) ngobunewunewu bakhe. Abo banqwenela ubomi beli hlabathi bathi: “O akwaba sasinikwe okunjengoko kunikwe u’Kârûn. Inene yena ngomnye wabo bathamsanqeliseke kakhulu.”"},{"SurahNumber":28,"VerseNumber":80,"Text":"Kodwa abo babenikwe ulwazi bathi: “Yeha kuni! Umvuzo ka-Allâh nguwona ulungileyo kulowo ukholwayo enze izenzo ezilungileyo. Yaye akukho namnye uwufumanayo ngaphandle kwabanomonde.”"},{"SurahNumber":28,"VerseNumber":81,"Text":"Ke kaloku Saya Senza umhlaba ukuba umginye (u’Karûn) nomzi wakhe. Yaye akazanga abe namahlakani okumncedisa ngaphaya koAllâh, wasuka waba ngomnye wabo bangakwazi kuzikhusela (ngokuchasene naThi)"},{"SurahNumber":28,"VerseNumber":82,"Text":"Ke kaloku abo babenqwenela ukuba sesikhundleni sakhe ngezolo baqala bathi: “O, uAllâh Wandisa imbonelelo yaKhe kulowo Athande (ukumandisela) kwizicaka zakhe. Aze Ayincitshe (kulowo Athande ukuyincitsha kuye)! Ukuba ngaba uAllâh Ebengathululanga ubabalo lwaKhe phezu kwethu, ngesenze saginywa (nathi). Inene, abangakholwayo abanampumelelo!”"},{"SurahNumber":28,"VerseNumber":83,"Text":"Elo khaya loBomi oBuzayo Silinika abo banganqweneli nkukhumalo nabutshinga kulo mhlaba. Ke kaloku isiphumo esilungileyo sesabangamalungisa"},{"SurahNumber":28,"VerseNumber":84,"Text":"Nabani na oya kuza ngoMhla woVuko nesenzo esilungileyo, uya kufumana okulunge ngaphezulu kunaso; ke lowo uya kuza nesenzo esingcolileyo abo benza izenzo ezingcolileyo abayi kubuyekezwa nganto ngaphandle koko babedla ngokukwenza (ehlabathini)"},{"SurahNumber":28,"VerseNumber":85,"Text":"Inene(wenaMuhammad),loWoWakunikai’Kur’ân,Ukuyalela ukuba wenze ngokwemithetho yayo okuyishumayela, Yena Uya kukubuyisela kwindawo yakho yokubuyela9. Yithi: “INkosi yam yiYo Eyaziyo ukuba ngubani na okwisiKhokelo ingubani na osekulahlekeni okucacileyo"},{"SurahNumber":28,"VerseNumber":86,"Text":"Kananjalo wena wawungayilindelanga into yokuba kungaze kuthunyelwe iNcwadi kuwe, kodwa (oko kwenzekile ngenxa) yobabalo oluvela eNkosini yakho. Ngoko ke ungaze ube ngumxhasi wabangakholwayo"},{"SurahNumber":28,"VerseNumber":87,"Text":"Ungaze kananjalo ubavumele bakuwexule kwiiVesi zika- Allâh emveni kokuba sele zityhiliwe kuwe. Kananjalo memela abantu eNkosini yakho. Ungaze ube ngomnye wabo bayamanisa abanye kuAllâh"},{"SurahNumber":28,"VerseNumber":88,"Text":"Kananjalo uze ungaMnquli uAllâh ngokuMdibanisa nomnye uthixo. Akukho thixo wumbi ngaphandle kwaKhe. Yonke into iza kutshabalala ngaphandle koBuso baKhe. OkwaKhe kukugweba, yaye kukuYe apho niza kubuyela khona"},{"SurahNumber":29,"VerseNumber":1,"Text":"Alif-Lâm-Mîm"},{"SurahNumber":29,"VerseNumber":2,"Text":"Ingaba abantu (aba) bacinga ukuba baza kuyekwa na kuba besithi: “Siyakholwa”, bangavavanywa"},{"SurahNumber":29,"VerseNumber":3,"Text":"Kodwa Sabavavanya abo bangaphambili kunabo, kwaye uAllâh Uza kwenza bacace abo banyanisekileyo, Abenze bacace nabo bangamaxoki"},{"SurahNumber":29,"VerseNumber":4,"Text":"Makube mhlawumbi abo benza izenzo zokungcola bacinga ukuba bangaphuncula kuThi? Ingcolile (indlela) abagweba ngayo"},{"SurahNumber":29,"VerseNumber":5,"Text":"Nabani na onethemba lokudibana noAllâh inene ixesha (elibekwe) nguAllâh liyeza. Yaye Yena nguSokuva, uSolwazi"},{"SurahNumber":29,"VerseNumber":6,"Text":"Ke kaloku lowo uzabalazayo, uzabalazela kuphela ukusindisa isiqu sakhe. Inene uAllâh Akadingi nto emaphakadeni"},{"SurahNumber":29,"VerseNumber":7,"Text":"Abo bakholwayo benze izenzo ezilungileyo ngenene Thina Siya kuzisusa izenzo zabo ezigwenxa kubo, Sibavuze kananjalo kangangoko kulungileyo bakwezayo"},{"SurahNumber":29,"VerseNumber":8,"Text":"Kananjalo Siyalele ukulunga emntwini kubazali (bakhe) kodwa ukuba bakuyalela ukuba wayamanise (amahlulelane) kuM (Mna Allâh) ongenalwazi wena ngawo, ungabathobeli. KukuM apho ukubuyela kwenu kukhoyo, yaye Ndiya kunazisa ngoko nakwenzayo"},{"SurahNumber":29,"VerseNumber":9,"Text":"Abo bakholwayo, benze izenzo ezilungileyo Siya kubangenisa ngenene phakathi kwabangamalungisa (ePaladesi)"},{"SurahNumber":29,"VerseNumber":10,"Text":"Ebantwini kukho abo bathi: “Siyakholwa kuAllâh,” kodwa athi omnye kubo esakuhlelwa bububi ngenxa ka- Allâh, bayithathe loo ntlungu yenziwe ngabantu (kubo) ngokungengathi sisohlwayo sika-Allâh. Kodwa xa uloyiso lufika luvela eNkosini yakho, bathi: “Inene thina besikunye nani.”Ayingo-Allâh na Ongoyena Waziyo ngoko kusezifubeni zezidalwa"},{"SurahNumber":29,"VerseNumber":11,"Text":"Ke kaloku uAllâh Uza kwenza bacace abo bakholwayo, kwaye Uza kubenza babonakale nabahanahanisi"},{"SurahNumber":29,"VerseNumber":12,"Text":"Abo bangakholwayo bathi kwabo bakholwayo: “Landelani indlela yethu, thina siya kuzithwala izono zenu.” Kodwa abayi kuthwala nento le kwezo zono zabo. Eneneni bona ngamaxoki"},{"SurahNumber":29,"VerseNumber":13,"Text":"Kodwa baza kuthwala eyabo imithwalo neminye imithwalo kunye naloo mithwalo yabo, yaye baza kubuzwa ngokwenene ngeMini yoVuko ngoko bakuqambayo"},{"SurahNumber":29,"VerseNumber":14,"Text":"Kananjalo Sathumela uNûh kubantu bakubo, waphila phakathi kwabo iminyaka eliwaka uthabathe (kuyo) iminyaka engamashumi amahlanu, waza wabahlasela ke unogumbe besengabenzi bobubi"},{"SurahNumber":29,"VerseNumber":15,"Text":"Kodwa yena (Nûh) Samsindisa nababesenqanaweni, kananjalo Thina Sayenza umqondiso emazweni"},{"SurahNumber":29,"VerseNumber":16,"Text":"Ukanti Sathumela uIbrâhîm, owathi kubantu bakubo: “Khonzani uAllâh noyike Yena. Kokona kulungileyo oko kuni ukuba benisazi"},{"SurahNumber":29,"VerseNumber":17,"Text":"Nina nikhonza izithixo ngaphandle koAllâh, nize nivelise ubuxoki. Inene abo nibakhonzayo ngaphandle koAllâh abanamandla banawo okunibonelela nganto. Ngoko funani imbonelelo kuAllâh nikhonze Yena, nibe nombulelo kuYe. KukuYe apho niza kubuyela khona"},{"SurahNumber":29,"VerseNumber":18,"Text":"Ke kaloku nina (bantu) ukuba niya kuwuphika (umyalezo weIslam) sele zawuphika kakade izizwe ezingaphambili kunani. Kanti akukho xanduva lumbi phezu koMthunywa ngaphandlekoxanduvalokuvakalisaumyalezongokucacileyo"},{"SurahNumber":29,"VerseNumber":19,"Text":"Ababoni na ukuba uAllâh Uyiqala kanjani na indalo Aze ayiphinde kwakhona? Inene kulula oko kuAllâh"},{"SurahNumber":29,"VerseNumber":20,"Text":"Yithi (Muhammad): “Hamba-hambani ehlabathini nibone ukuba Wayiqala kanjani na indalo. Ke kaloku uAllâh Uza kuvelisa indalo yokugqibela. Inene uAllâh Unamandla ngaphezulu kwezinto zonke.”"},{"SurahNumber":29,"VerseNumber":21,"Text":"Yena Wohlwaya lowo Athandileyo, Abe nenceba kulowo Athandileyo, ukanti kukuYe apho niza kubuyela khona"},{"SurahNumber":29,"VerseNumber":22,"Text":"Kwaye aniyi kumenza Asilele (uAllâh) ehlabathini okanye ezulwini. Kananjalo nina aninaye omnye umkhuseli ngaphandle koAllâh"},{"SurahNumber":29,"VerseNumber":23,"Text":"Abo bangakholwayo kwiiVesi zika-Allâh nakwindibano naYe abo (sele) balahlekelwa lithemba mayela nenceba yaM. Yaye baya kufumana isohlwayo esibuhlungu"},{"SurahNumber":29,"VerseNumber":24,"Text":"Ke kaloku impendulo yabantu bakubo (uIbrâhîm) yaba kukuthi: “Mbulaleni kungenjalo mtshiseni.” Kodwa uAllâh Wamsindisa Yena emlilweni. Inene kuko oko kukho imiqondiso kubantu abakholwayo"},{"SurahNumber":29,"VerseNumber":25,"Text":"Kananjalo (uIbrâhîm) wathi: “Nina nithabathe izithixo ngaphandle koAllâh nazenza unxibelelwaniso lokuthandaza phakathi kwenu kubomi beli hlabathi, ukanti ngeMini yoVuko niza kukhanyelana ize indawo yenu yokubalekela ibe seMlilweni, yaye aniyi kuba namncedi.”"},{"SurahNumber":29,"VerseNumber":26,"Text":"Ke kaloku uLût wakholwa kuye (uIbrâhîm), wathi: “Inene mna ndiya kufuduka ngenxa yeNkosi yam, inene Yona nguSobunganga, uSobulumko"},{"SurahNumber":29,"VerseNumber":27,"Text":"Kananjalo yena (uIbrâhîm) Samnika uIs-hâ’k noYa’kûbh sabeka ubuProfeti nesiBhalo kwihlumelo lakhe. Samnika nomvuzo wakhe kweli hlabathi, inene yena kuBomi oBuzayo ungomnye wamalungisa"},{"SurahNumber":29,"VerseNumber":28,"Text":"Kanti noLût xa wathi kubantu bakubo: “Inene, nina nenza ukungcola okungafaniyo nokwenziwa nangubani na ongaphambili kunani emaphakadeni"},{"SurahNumber":29,"VerseNumber":29,"Text":"Nina niya emadodeni nivale iindlela1, nenze konke ukungcola ezindibanweni zenu.” Ke kaloku impendulo yabantu bakhe ayizanga ibe yinto yimbi ngaphandle kokuthi: “Sizisele isohlwayo sika-Allâh, ukuba uthetha inyaniso.”"},{"SurahNumber":29,"VerseNumber":30,"Text":"Wathi yena: Nkosi yam ndincedise ngokuchasene nabantu abazizingcoli.”"},{"SurahNumber":29,"VerseNumber":31,"Text":"Ke kaloku ukufika kweziThunywa zethu (iingelosi) kuIbrâhîm neendaba ezivuyisayo, zathi: “Inene thina siya kubatshabalalisa abantu besiyaa sixeko, inene abantu baso baye babangabenzi bobugwenxa.”"},{"SurahNumber":29,"VerseNumber":32,"Text":"uIbrâhîm wathi: “Inene kuso apho kukho noLût nje.” zathi zona: “Sazi ngcono thina okungaphakathi kuso. Inene siya kumsindisa yena nosapho lwakhe, ngaphandle komkakhe. Yena ungomnye wabo baya kushiywa ngemva.”"},{"SurahNumber":29,"VerseNumber":33,"Text":"Ke kaloku ukufika kweziThunywa zeThu kuLût waya wakhathazeka ngenxa yazo waziva exhalabe kakhulu ngazo, zathi zona: “Mûsâ ukoyika, ungaxhalabi nokuxhalaba. Inene thina siya kukusindisa wena nosapho lwakho, ngaphandle komkakho, yena ungomnye wabo baza kushiywa ngemva"},{"SurahNumber":29,"VerseNumber":34,"Text":"Inene thina siza kuhlisa isohlwayo esibhakabhakeni phezu kwabantu besi sixeko ngokuba bona baye babanendelelo abathobela.”"},{"SurahNumber":29,"VerseNumber":35,"Text":"Ke kaloku Sayishiya ingumqondiso ocacileyo kubantu abasebenzisa ingqiqo"},{"SurahNumber":29,"VerseNumber":36,"Text":"Kanti kwaMidiyan (Sathumela) umntakwabo uShu’aybh wathi: “Hini na bantu bakuthi, khonzani uAllâh, nilindele iMini yokugqibela, ningenzi ukungcola emhlabeni nisasaze ububi.”"},{"SurahNumber":29,"VerseNumber":37,"Text":"Kodwa bamphikisa bona, yabahlasela ke yona inyikima, baza baba zizidumbu bawa badunduluza emizini yabo ngentseni"},{"SurahNumber":29,"VerseNumber":38,"Text":"Kananjalo (Satshabalalisa) ama’Ad namaThamûd, kwaye sekucacile kuwe ngamabhodlo ezindlu zabo yaye uShaytân wenza zabonakala zilungile izenzo zabo kubo wabakhupha eNdleleni ukanti babephiwe ingqiqo"},{"SurahNumber":29,"VerseNumber":39,"Text":"Kanti no’Kârûn (Samtshabalalisa) naye noFir’awn noHâmân. Ukanti uMûsâ wayesele efikile kubo nemiqondiso ecacileyo, baza bona bakhukhumala emhlabeni, kodwa abazanga basoyise Thina"},{"SurahNumber":29,"VerseNumber":40,"Text":"Ngamnye kubo Samhlasela ke ngezono zakhe; ukanti phakathi kwabo kukho abo Sabathumela izichotho zamatye, kuze phakathi kwabo kubekho abo bahlaselwa ngoqhushumbiso (oluvela esibhakabhakeni), kubekho phakathi kwabo abo Senza umhlaba wabaginya, kuze kubekho nabanye kubo eSabatshonisa (emanzini). Ke kaloku uAllâh Wayengekhe Abenze ubugwenxa koko ngabo ngokwabo abazenza ubugwenxa"},{"SurahNumber":29,"VerseNumber":41,"Text":"Umzekelo wabo bazithabathela bakhuseli bambi ngaphandle koAllâh unjengowesigcawu esizakhela umzi. Inene owona mzi uyacuyacu kunayo yonke imizi ngumzi wesigcawu ukuba bebesazi"},{"SurahNumber":29,"VerseNumber":42,"Text":"Inene uAllâh wazi zonke izinto ababiza kuzo ezingaphandle kwaKhe. Yena ke nguSobunganga, nguSolwazi"},{"SurahNumber":29,"VerseNumber":43,"Text":"Le mizekeliso Siyenzela abantu, kodwa akukho uya kuyiqiqa ngaphandle kwabo bolwazi"},{"SurahNumber":29,"VerseNumber":44,"Text":"UAllâh Wadala amazulu nomhlaba ngenyaniso. Inene apho kukho umqondiso kwabakholwayo"},{"SurahNumber":29,"VerseNumber":45,"Text":"Cengceleza ke wena oko kutyhilwe kuwe kuvela eNcwadini, umisele iSalâh (umthandazo). Inene iSalâh ithintela ukuziphatha ngokungcola nokwenziwa kobugwenxa, ukanti inkumbulo ngoAllâh yiyona inkulu. Kananjalo uAllâh Uyakwazi oko nikwenzayo"}]}