{"Id":270,"LanguageCodes":["nl","nld"],"Name":"nld-salomokeyzer","Author":"Salomo Keyzer","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"De tijd nadert, waarop de bewoners van Mekka rekenschap zullen moeten afleggen, en nochtans zijn zij achteloos en hebben zich van de overdenking daarvan afgewend"},{"SurahNumber":21,"VerseNumber":2,"Text":"Er komt geene waarschuwing tot hen van hunnen Heer, die hun onlangs in den Koran werd geopenbaard, of als zij die hooren, maken zij haar tot een voorwerp van hunnen spot"},{"SurahNumber":21,"VerseNumber":3,"Text":"Hunne harten denken slechts aan vermaken. En zij die onrechtvaardig handelen, spreken heimelijk met elkander, zeggende: Is deze Mahomet iets meer dan een mensch gelijk gij? Wilt gij dus naar een tooverij luisteren, terwijl gij duidelijk bemerkt, dat het niets anders is"},{"SurahNumber":21,"VerseNumber":4,"Text":"Zeg: Mijn Heer weet wat in den hemel en op aarde wordt gesproken; hij hoort en ziet alles"},{"SurahNumber":21,"VerseNumber":5,"Text":"Maar zij zeggen: De Koran is een weefsel van droomen; hij heeft dien uitgedacht; hij is een dichter; laat hem dus met een wonder tot ons komen, op dezelfde wijze als de vroegere profeten werden gezonden"},{"SurahNumber":21,"VerseNumber":6,"Text":"Geene der steden welke wij verdelgd hebben, geloofde de wonderen welke zij voor hunne oogen zagen geschieden. Zullen deze dus gelooven indien zij een wonder zien"},{"SurahNumber":21,"VerseNumber":7,"Text":"Wij zonden geene andere gezanten vóór hen, dan menschen, aan welke wij onzen wil openbaarden. Vraag het hun die met de schrift bekend zijn, indien gij dit niet weet"},{"SurahNumber":21,"VerseNumber":8,"Text":"Wij gaven hun geen lichaam, dat onderhouden kan worden zonder dat zij voedsel gebruikten, en zij waren niet onsterfelijk"},{"SurahNumber":21,"VerseNumber":9,"Text":"Maar wij vervullen onze belofte omtrent hen; wij bevrijdden hen en degenen die ons behaagden, maar wij verdelgden de zondaren"},{"SurahNumber":21,"VerseNumber":10,"Text":"O Koreïshieten! wij hebben u het boek van den Koran nedergezonden, waarin gij beroemd gemaakt wordt; zult gij dit niet begrijpen"},{"SurahNumber":21,"VerseNumber":11,"Text":"En hoevele steden die goddeloos waren, hebben wij omgekeerd, terwijl wij andere volkeren na deze hebben doen opstaan"},{"SurahNumber":21,"VerseNumber":12,"Text":"En toen zij onze strenge wraak gevoelden, vluchtten zij ijlings uit die steden"},{"SurahNumber":21,"VerseNumber":13,"Text":"En de engelen zeiden spottenderwijze tot hen: Vlucht niet, maar keert terug tot uwe vermaken en tot uwe woningen; misschien zult gij ondervraagd worden"},{"SurahNumber":21,"VerseNumber":14,"Text":"Zij antwoordden: Helaas! waarlijk, wij waren onrechtvaardig"},{"SurahNumber":21,"VerseNumber":15,"Text":"En deze hunne weeklacht hield niet op, dan nadat wij hen, gelijk het afgemaaide en geheel uitgedroogde koren, hadden uitgespreid"},{"SurahNumber":21,"VerseNumber":16,"Text":"Wij schiepen, de hemelen en de aarde en al wat daartusschen is, niet tot onze uitspanning"},{"SurahNumber":21,"VerseNumber":17,"Text":"Indien het ons behaagd had, ons te vermaken, zouden wij het gedaan hebben met hetgeen ons past, zoo wij hadden besloten dit te doen"},{"SurahNumber":21,"VerseNumber":18,"Text":"Maar wij zullen de waarheid tegenover de ijdelheid plaatsen en de eerste zal de laatste doen verdwijnen. Ziedaar hetgeen verdwijnt. Wee over u! om hetgeen gij aan God toeschrijft"},{"SurahNumber":21,"VerseNumber":19,"Text":"Alles wat in den hemel en op aarde bestaat, is aan hem onderworpen, en de engelen, die in zijne tegenwoordigheid zijn, rekenen hen niet beneden zich, hem te aanbidden, en worden dit niet moede"},{"SurahNumber":21,"VerseNumber":20,"Text":"Zij prijzen hem des nachts en des daags en vermoeien zich niet"},{"SurahNumber":21,"VerseNumber":21,"Text":"Hebben zij goden van de aarde genomen? Zullen zij den doode tot het leven opwekken? Indien er in den hemel of op aarde goden behalve God waren, zouden zij allen vernietigd worden"},{"SurahNumber":21,"VerseNumber":22,"Text":"Maar het zij verre van God wat zij nopens hem uitdenken; nopens hem, den Heer van den troon"},{"SurahNumber":21,"VerseNumber":23,"Text":"Er zal hem geene rekenschap gevraagd worden nopens hetgeen hij zal doen; maar van hen zal rekenschap gevraagd worden"},{"SurahNumber":21,"VerseNumber":24,"Text":"Hebben zij andere goden naast hem geplaatst? Zeg: lever uw bewijs daarvoor. Dit is de vermaning van hen die tegelijk met mij bestaan en de vermaning van hen die voor mij bestonden maar het grootste deel hunner kent de waarheid niet en wendt zich daarvan af"},{"SurahNumber":21,"VerseNumber":25,"Text":"Wij hebben vóór u geen gezant nedergezonden, of wij openbaarden hun, dat er geen God buiten mij is; dient mij dus"},{"SurahNumber":21,"VerseNumber":26,"Text":"Zij zeggen; de Barmhartige heeft kinderen gebaard, en de engelen zijn zijne dochters. Verre zij dit van hem! Zij zijn slechts zijne eerbiedige dienaren"},{"SurahNumber":21,"VerseNumber":27,"Text":"Zij zeggen niets voor hij heeft gesproken, en zij voeren zijn bevel uit"},{"SurahNumber":21,"VerseNumber":28,"Text":"Hij weet wat vóór hen en wat achter hen is; zij zullen voor niemand tusschen beiden treden. Behalve voor wien hem zal behagen, en zij beven uit vrees voor hem"},{"SurahNumber":21,"VerseNumber":29,"Text":"Die engel die zeggen zal: Ik ben een god naast hem, zullen wij met de hel vergelden; want zoo vergelden wij den onrechtvaardige"},{"SurahNumber":21,"VerseNumber":30,"Text":"Weten de ongeloovigen dus niet, dat de hemelen en de aarde vast waren, en dat wij die van een gescheiden hebben, en dat wij door middel van water het leven aan alle dingen geven? Zullen zij dus niet gelooven"},{"SurahNumber":21,"VerseNumber":31,"Text":"En wij plaatsten vaste bergen op de aarde, opdat zij zich niet met hen zou bewegen, en wij maakten breede doorgangen er tusschen, voor paden, opdat zij op hunne reizen zouden geleid worden"},{"SurahNumber":21,"VerseNumber":32,"Text":"En wij maakten den hemel tot een goed ondersteund dak. Maar zij wenden zich af van de teekens, die zich daarin bevinden, en vergeten dat zij Gods werk zijn"},{"SurahNumber":21,"VerseNumber":33,"Text":"Hij is het, die den nacht en den dag en de zon en de maan heeft geschapen; al de hemellichamen bewegen zich snel, ieder in zijne eigen sfeer"},{"SurahNumber":21,"VerseNumber":34,"Text":"Wij hebben het eeuwige leven vóór u aan niemand in dit leven geschonken; zouden zij dus onsterfelijk zijn indien gij sterft"},{"SurahNumber":21,"VerseNumber":35,"Text":"Iedere ziel zal den dood proeven, en wij zullen u beproeven met kwaad en met goed, en tot ons zult gij terugkeeren"},{"SurahNumber":21,"VerseNumber":36,"Text":"Als de ongeloovigen u zien, ontvangen zij u slechts met spotternij, zeggende: Is dit dezelfde die met verachting van uwe goden spreekt? Maar zij zelven gelooven niet wat hun omtrent den Barmhartige wordt medegedeeld"},{"SurahNumber":21,"VerseNumber":37,"Text":"De mensch is van overhaasting geschapen. Ik zal u hierna mijne teekens toonen, zoodat gij niet zult wenschen dat die verhaast worden"},{"SurahNumber":21,"VerseNumber":38,"Text":"Wanneer zal deze bedreiging vervuld worden, indien gij de waarheid spreekt"},{"SurahNumber":21,"VerseNumber":39,"Text":"Indien zij die gelooven, niet wisten dat de tijd zekerlijk zal komen, waarop zij niet in staat zullen zijn het vuur der hel van hunne aangezichten of hunne ruggen af te keeren, waarbij zij niet geholpen zullen worden, zouden zij dien niet verhaasten"},{"SurahNumber":21,"VerseNumber":40,"Text":"Maar de dag der wraak zal plotseling over hen komen en hen met verbazing treffen: zij zullen niet in staat zijn het te voorkomen, noch om uitstel te verkrijgen"},{"SurahNumber":21,"VerseNumber":41,"Text":"Andere gezanten werden vóór u bespot, maar de straf, waarmede zij spotten, viel op de spotters"},{"SurahNumber":21,"VerseNumber":42,"Text":"Zeg tot de spotters: Wie zal u bij dag of bij nacht tegen den Barmhartige verdedigen? En toch verwaarloozen zij de herdenking van hunnen Heer"},{"SurahNumber":21,"VerseNumber":43,"Text":"Hebben zij goden die hen tegen ons kunnen verdedigen? Zij zijn niet in staat zich zelven te helpen, en nimmer zullen zij door hunne makkers tegen ons worden bijgestaan"},{"SurahNumber":21,"VerseNumber":44,"Text":"Maar wij hebben deze menschen en hunnen vaderen veroorloofd, wereldlijken voorspoed te genieten, zoo lang hun leven zal duren. Bemerken zij niet dat wij in het land der ongeloovigen komen en zijne grenzen aan alle zijden vernauwen? Zullen zij dus de overwinnaars zijn"},{"SurahNumber":21,"VerseNumber":45,"Text":"Zeg: Ik predik u alleen de openbaring van God; de dooven willen uwe roepstem niet hooren, als gij onder hen predikt"},{"SurahNumber":21,"VerseNumber":46,"Text":"Indien de lichtste adem van de straf van uwen Heer hen bereikt, zullen zij zekerlijk zeggen: Helaas! waarlijk, wij waren onrechtvaardig"},{"SurahNumber":21,"VerseNumber":47,"Text":"Wij zullen juiste weegschalen instellen voor den dag der opstanding, geene ziel zal onrechtvaardig worden behandeld; al zij de verdienste of de schuld eener daad zoo zwaar slechts als een mostaardzaadkorrel, wij zullen die openbaar voorbrengen, en het is voldoende dat wij die rekening hebben ingesteld"},{"SurahNumber":21,"VerseNumber":48,"Text":"Wij gaven vroeger aan Mozes en Aäron de wet, zijnde eene onderscheiding tusschen goed en kwaad en tot een licht en een waarschuwing voor de godvruchtigen"},{"SurahNumber":21,"VerseNumber":49,"Text":"Die hunnen Heer in het geheim vreezen en het uur des oordeels duchten"},{"SurahNumber":21,"VerseNumber":50,"Text":"Ook is dit boek eene gezegende vermaning welke wij van den hemel hebben nedergezonden; zult gij die dus loochenen"},{"SurahNumber":21,"VerseNumber":51,"Text":"En wij gaven vroeger aan Abraham zijne leiding, en wij wisten dat hij de openbaringen waardig was, waarmede hij werd begunstigd"},{"SurahNumber":21,"VerseNumber":52,"Text":"Gedenk, toen hij tot zijn vader en zijn volk zeide: Wat zijn deze beelden, waaraan gij zoo geheel zijt onderworpen"},{"SurahNumber":21,"VerseNumber":53,"Text":"Zij antwoordden: Wij zagen die door onze vaderen aanbidden"},{"SurahNumber":21,"VerseNumber":54,"Text":"Hij zeide: Waarlijk, gij en uwe vaderen hebben in eene duidelijke dwaling verkeerd"},{"SurahNumber":21,"VerseNumber":55,"Text":"Zij zeiden: Verhaalt gij ons ernstig de waarheid, of spot gij met ons"},{"SurahNumber":21,"VerseNumber":56,"Text":"Hij hernam: Waarlijk, uw Heer is de Heer der hemelen en der aarde, hij is het die deze heeft geschapen, en ik ben een van hen die daarvan getuigenis afleggen"},{"SurahNumber":21,"VerseNumber":57,"Text":"Ik zweer bij God, dat ik uwe afgodsbeelden een trek zal spelen, nadat gij u daarvan zult hebben verwijderd en dezen den rug zult hebben toegewend"},{"SurahNumber":21,"VerseNumber":58,"Text":"En gedurende de afwezigheid des volks ging hij in den tempel, waar de afgodsbeelden stonden, en hij brak die allen in stukken, behalve het grootste, opdat zij dit de schuld zouden toeschrijven van hetgeen er gebeurd was"},{"SurahNumber":21,"VerseNumber":59,"Text":"En toen zij teruggekeerd waren en de veroorzaakte verwoesting zagen, zeiden zij: Wie heeft dit aan onze goden bedreven? Hij is zekerlijk een goddeloos persoon"},{"SurahNumber":21,"VerseNumber":60,"Text":"En sommigen van hen antwoordden: Wij hoorden een jongman vol verwijtingen van hen spreken; hij is Abraham genaamd"},{"SurahNumber":21,"VerseNumber":61,"Text":"Zij zeiden: Brengt hem dus voor het volk, opdat het getuigenis tegen hem aflegge"},{"SurahNumber":21,"VerseNumber":62,"Text":"En toen hij voor de vergadering was gebracht, zeiden zij tot hem: Hebt gij dit aan onze goden gedaan, o Abraham"},{"SurahNumber":21,"VerseNumber":63,"Text":"Hij antwoordde: Neen: deze, de grootste van hen, heeft het gedaan; maar vraagt hun of zij kunnen spreken"},{"SurahNumber":21,"VerseNumber":64,"Text":"En zij kwamen tot zich zelven en zeiden tot elkander: Waarlijk, gij zijt de goddeloozen"},{"SurahNumber":21,"VerseNumber":65,"Text":"Later keerden zij tot hunne vroegere hardnekkigheid terug en zeiden: Waarlijk, gij weet wel dat deze niet spreken"},{"SurahNumber":21,"VerseNumber":66,"Text":"Abraham antwoordde: Bidt gij dus naast God aan, wat u noch bevoordeelen noch deren kan"},{"SurahNumber":21,"VerseNumber":67,"Text":"Schande over u en over datgene wat gij naast God aanbidt! Begrijpt gij het niet"},{"SurahNumber":21,"VerseNumber":68,"Text":"Zij zeiden: Verbrandt hem en wreekt uwe goden; indien gij dit doet handelt gij wel"},{"SurahNumber":21,"VerseNumber":69,"Text":"En toen Abraham op den brandstapel was geworpen, zeiden wij: O vuur! wees koud en beveilig Abraham"},{"SurahNumber":21,"VerseNumber":70,"Text":"En zij trachtten hem een valstrik te spannen, doch wij deden hen het onderspit delven"},{"SurahNumber":21,"VerseNumber":71,"Text":"En wij bevrijdden hem en Lot door hen in het land te brengen, waarin wij alle schepselen hebben gezegend"},{"SurahNumber":21,"VerseNumber":72,"Text":"En wij schonken hem Izaäk en Jacob als een buitengewoon geschenk, en wij maakten hen allen tot rechtvaardige menschen"},{"SurahNumber":21,"VerseNumber":73,"Text":"Wij maakten hen ook tot voorbeelden van godsvrucht, opdat zij anderen door ons bevel zouden mogen leiden, en wij gaven hun het verrichten van goede werken in, het inachtnemen des gebeds en het geven van aalmoezen, en zij dienden ons"},{"SurahNumber":21,"VerseNumber":74,"Text":"En aan Lot gaven wij wijsheid en kennis, en wij bevrijdden hem uit de stad, die zoovele misdaden bedreef; want daar was een zondig en boos volk"},{"SurahNumber":21,"VerseNumber":75,"Text":"En wij leidden hem in onze genade; want hij was een oprecht mensch"},{"SurahNumber":21,"VerseNumber":76,"Text":"En gedenk Noach, toen hij smeekte om de verwoesting van zijn volk voor de boven vermelde profeten, en wij hoorden hem en bevrijdden hem en zijn gezin van eene groote droefheid"},{"SurahNumber":21,"VerseNumber":77,"Text":"En wij beschermden hem tegen het volk dat onze teekens van valschheid beschuldigde; want zij waren zondaren, weshalve wij hen allen verdronken"},{"SurahNumber":21,"VerseNumber":78,"Text":"En herdenk David en Salomo, toen zij een oordeel uitspraken over een veld, waarin de schapen van zeker gezin zich des nachts, zonder schaapherder hadden gevoed, en wij waren getuigen van hun oordeel"},{"SurahNumber":21,"VerseNumber":79,"Text":"En wij deden Salomo dit begrijpen. En wij schonken hun beiden wijsheid en kennis, en wij dwongen de bergen en de vogels, ons met David te loven; wij deden dit"},{"SurahNumber":21,"VerseNumber":80,"Text":"En wij leerden hem de kunst, maliënkolders voor u te maken, om u in uwe oorlogen te beschutten; zult gij dus niet dankbaar zijn"},{"SurahNumber":21,"VerseNumber":81,"Text":"En aan Salomo onderwierpen wij een sterken wind, die op zijn bevel naar het land ging, dat wij onzen zegen hadden geschonken; en wij kenden alle dingen"},{"SurahNumber":21,"VerseNumber":82,"Text":"Ook onderwierpen wij verschillende duivels aan zijn bevel, die voor hem doken om parelen op te visschen en andere werken voor hem te verrichten. En wij waakten over dezen"},{"SurahNumber":21,"VerseNumber":83,"Text":"En gedenk Job, toen hij zijn Heer aanriep, zeggende: Waarlijk, het ongeluk heeft mij bereikt; doch gij zijt de genadigste der genadigen"},{"SurahNumber":21,"VerseNumber":84,"Text":"Daarom verhoorden en bevrijdden wij hem van het kwaad dat op hem drukte, en wij gaven hem zijn gezin, en nog meer, door onze genade terug, als eene vermaning voor hen die God dienen"},{"SurahNumber":21,"VerseNumber":85,"Text":"En gedenk Ismaël en Edris en Dhu'lkefl. Zij waren allen geduldige menschen"},{"SurahNumber":21,"VerseNumber":86,"Text":"Daarom leidden wij hen in onze genade; want zij waren rechtvaardigen"},{"SurahNumber":21,"VerseNumber":87,"Text":"En herdenk Dhu'lnun toen hij in woede vertrok en dacht, dat wij onze macht niet op hem konden uitoefenen. En hij riep in de duisternis uit: Er is geen God buiten u, geloofd zijt gij! Waarlijk, ik was een onrechtvaardige"},{"SurahNumber":21,"VerseNumber":88,"Text":"Daarom verhoorden wij hem en bevrijdden hem van droefheid; want zoo bevrijden wij de ware geloovigen"},{"SurahNumber":21,"VerseNumber":89,"Text":"En gedenk Zacharias, toen hij zijn Heer aanriep, zeggende: o Heer! laat mij niet kinderloos; maar gij zijt de beste erfgenaam"},{"SurahNumber":21,"VerseNumber":90,"Text":"Daarom verhoorden wij hem en wij schonken hem Yahia (Johannes); en wij stelden zijne vrouw in staat hem een kind ter wereld te brengen. Deze trachtten er naar, in goede werken uit te munten, en riepen ons met liefde en vrees aan, en verootmoedigden zich voor ons"},{"SurahNumber":21,"VerseNumber":91,"Text":"En gedenk haar die hare maagdelijkheid bewaarde, en welke wij van onzen geest inbliezen, terwijl wij haar en haren zoon als een teeken voor alle schepselen instelden"},{"SurahNumber":21,"VerseNumber":92,"Text":"Waarlijk deze uw godsdienst is een godsdienst, en ik ben uw Heer; dien mij dus"},{"SurahNumber":21,"VerseNumber":93,"Text":"Maar de menschen hebben onder elkander afscheiding in hunnen godsdienst gemaakt; doch zij zullen allen voor ons verschijnen"},{"SurahNumber":21,"VerseNumber":94,"Text":"Wie goede werken zal doen en een waar geloovige is, diens pogingen zullen niet miskend worden, en wij zullen die voor hem opteekenen"},{"SurahNumber":21,"VerseNumber":95,"Text":"Een onverbreekbare vloek ligt op iedere stad, welke wij verwoest zullen hebben, opdat zij niet weder in de wereld terugkeere"},{"SurahNumber":21,"VerseNumber":96,"Text":"Tot Gog en Magog een doorgang voor hen zullen hebben geopend, en zij zullen snel van iederen hoogen berg afdalen"},{"SurahNumber":21,"VerseNumber":97,"Text":"En de ware belofte zal hare vervulling nabij zijn, en de oogen der ongeloovigen zullen met verbazing gevestigd worden, en zij zullen zeggen: Helaas! wij waren vroeger achteloos omtrent dezen dag; waarlijk, wij waren goddeloozen"},{"SurahNumber":21,"VerseNumber":98,"Text":"Waarlijk, o bewoners van Mekka! gij en de afgoden welke gij naast God aanbidt, zullen als brandhout in het hellevuur geworpen worden; gij zult derwaarts gaan"},{"SurahNumber":21,"VerseNumber":99,"Text":"Indien deze waarlijk goden waren, zouden zij er niet binnen gaan: zij allen zullen eeuwig daarin verblijven"},{"SurahNumber":21,"VerseNumber":100,"Text":"Op die plaats zullen zij angstig zuchten, en zij zullen er niets hooren"},{"SurahNumber":21,"VerseNumber":101,"Text":"Wat hen betreft, voor wie de meest uitmuntende belooning van het paradijs door ons werd bestemd, zij zullen ver van daar verwijderd worden"},{"SurahNumber":21,"VerseNumber":102,"Text":"Zij zullen niet het minste gedruisch er van hooren, en zij zullen eeuwig de gelukzaligheid genieten, welke hunne zielen begeeren"},{"SurahNumber":21,"VerseNumber":103,"Text":"De groote schrik zal hen niet verwarren, en de engelen zullen hen ontmoeten om hen geluk te wenschen, zeggende: Dit is de dag die u werd beloofd"},{"SurahNumber":21,"VerseNumber":104,"Text":"Op dien dag zullen wij de hemelen oprollen, zoo als de engel Al Sijil het boek oprolt, waarin de daden van ieder mensch zijn vermeld. Gelijk wij het eerste schepsel uit niets maakten zullen wij het bij de opstanding vertoonen. Dit is eene belofte, welker vervulling van ons afhangt; wij zullen die zekerlijk uitvoeren"},{"SurahNumber":21,"VerseNumber":105,"Text":"Wij hebben, na de verkondiging der wet, in de psalmen geschreven, dat mijne rechtvaardige dienaren de aarde zullen erven"},{"SurahNumber":21,"VerseNumber":106,"Text":"Waarlijk, in dit boek is een toereikend onderricht bevat voor hen die God aanbidden"},{"SurahNumber":21,"VerseNumber":107,"Text":"O Mahomet! wij hebben u niet gezonden dan uit de genade voor alle schepselen"},{"SurahNumber":21,"VerseNumber":108,"Text":"Zeg: Mij is niets geopenbaard, dan dat uw God een eenig God is: zult gij u dus aan hem onderwerpen"},{"SurahNumber":21,"VerseNumber":109,"Text":"Maar indien zij aan de belijdenis van Gods eenheid den rug toewenden, zeg dan: Ik verklaar u allen gelijkelijk den oorlog; maar ik weet niet of datgene waarmede gij bedreigd wordt, nabij of verwijderd is"},{"SurahNumber":21,"VerseNumber":110,"Text":"Waarlijk, God kent het gesprek dat in het openbaar wordt gevoerd, en hij kent ook wat gij in het geheim zegt"},{"SurahNumber":21,"VerseNumber":111,"Text":"Ik weet het niet, maar misschien is het uitstel dat u verleend werd eene proef voor u, opdat gij een voorspoed van deze wereld voor eenigen tijd zoudt mogen genieten"},{"SurahNumber":21,"VerseNumber":112,"Text":"Zeg: O Heer! oordeel tusschen mij en mijne tegenstanders met waarheid. Onze Heer is de Barmhartige, wiens hulp moet ingeroepen worden tegen de lasteringen en de leugens welke gij uitspreekt"},{"SurahNumber":22,"VerseNumber":1,"Text":"O menschen! vreest uwen Heer. Waarlijk, de schok van het laatste uur zal een vreeselijke zaak wezen"},{"SurahNumber":22,"VerseNumber":2,"Text":"Op den dag, waarop gij het zult zien, zal iedere vrouw die zog geeft, het kind vergeten dat zoogt, en iedere zwangere vrouw zal haren last wegwerpen, en gij zult de mannen schijnbaar dronken zien, maar zij zullen niet wezenlijk beschonken wezen; doch de straf van God zal streng zijn"},{"SurahNumber":22,"VerseNumber":3,"Text":"Er is een man die, zonder kennis, twist nopens God, en iederen oproerigen duivel volgt"},{"SurahNumber":22,"VerseNumber":4,"Text":"Omtrent hem is geschreven, dat al wie hem tot beschermer zal kiezen, zekerlijk door hem verleid en door hem in de marteling der hel gevoerd zal worden"},{"SurahNumber":22,"VerseNumber":5,"Text":"O menschen! indien gij in twijfel verkeert nopens de opstanding, neemt dan in overweging, dat wij u het eerst schiepen uit stof der aarde, daarna van zaad, daarna van een weinig gestold bloed, daarna van een stuk vleesch, voor een gedeelte volkomen en voor een gedeelte onvolkomen gevormd, ten einde onze macht duidelijk voor u te maken; en wij deden wat wij verkozen in den schoot blijven, tot den bepaalden tijd der verlossing. Daarna brachten wij u, als kinderen voort; vervolgens veroorloofden wij u, uwen ouderdom van volle kracht te bereiken; de een uwer sterft in zijne jeugd en een ander uwer is uitgesteld tot een hoogen ouderdom, zoo dat hij alles vergeet wat hij wist. Gij zaagt de aarde somtijds opgedroogd en onvruchtbaar; maar indien wij den regen daarop nederzenden, wordt zij in beweging gebracht en zwelt op, en brengt alle soorten van weelderige planten voort"},{"SurahNumber":22,"VerseNumber":6,"Text":"Dit toont, dat God de waardheid is; dat hij de dooden ten leven opwekt en dat hij almachtig is"},{"SurahNumber":22,"VerseNumber":7,"Text":"Dat het uur des oordeels zekerlijk zal komen, daaraan is geen twijfel en dat God hen zal opwekken die zich in de graven bevinden"},{"SurahNumber":22,"VerseNumber":8,"Text":"Er is een man die nopens God twist, zonder een boek dat hem verlicht"},{"SurahNumber":22,"VerseNumber":9,"Text":"Hij wendt zich trotsch af, ten einde de menschen van Gods weg af te leiden. Schande zal hem in deze wereld wachten; en op den dag der opstanding zullen wij hem de marteling der verbranding doen ondergaan"},{"SurahNumber":22,"VerseNumber":10,"Text":"Dan zal tot hem gezegd worden: Dit ondergaat hij om hetgeen uwe handen vroeger bedreven; want God is niet onrechtvaardig nopens den mensch"},{"SurahNumber":22,"VerseNumber":11,"Text":"Er zijn sommige menschen die God op eene wankelende wijze dienen, staande als bij de grens van den waren godsdienst. Indien aan een van hen goed wedervaart, is hij voldaan, maar indien hem eenige beproeving overkomt, wendt hij zich af, met verlies in deze en in de volgende wereld. Dit is een duidelijk verderf"},{"SurahNumber":22,"VerseNumber":12,"Text":"Hij zal dus naast God aanroepen, wat hem deren noch bevoordeelen kan. Dit is eene dwaling die van de waarheid verwijdert"},{"SurahNumber":22,"VerseNumber":13,"Text":"Hij zal dengeen aanroepen, die hem veeleer verderfelijk dan voordeelig is. Dit is zeker een ellendige beschermer, en een ellendige makker"},{"SurahNumber":22,"VerseNumber":14,"Text":"Maar God zal hen die gelooven en goede werken verrichten, in tuinen leiden, waarin rivieren stroomen; want God doet wat hem behaagt"},{"SurahNumber":22,"VerseNumber":15,"Text":"Laat hij, die denkt dat God zijn gezant in deze wereld en in het toekomstige leven geene hulp zal verleenen, een touw aan den hemel bevestigen en laat hem daarna een eind aan zijn leven maken, en hij zal zien, of zijne kunstgrepen datgene de uitwerking kunnen benemen, welke hem toornig maakt"},{"SurahNumber":22,"VerseNumber":16,"Text":"Zoo zonden wij den Koran neder, zijnde duidelijke teekens; want God leidt wie hem behaagt"},{"SurahNumber":22,"VerseNumber":17,"Text":"Wat de ware geloovigen betreft, en de Joden, de Sabbeïsten, de Christenen, de Magiërs en de afgodendienaars, waarlijk God zal op den dag der opstanding tusschen hen richten; want God is getuige van alle dingen"},{"SurahNumber":22,"VerseNumber":18,"Text":"Bemerkt gij niet dat alle schepselen, zoowel in den hemel als op de aarde God aanbidden; de zon, de maan, de sterren, de bergen, de boomen, de dieren en een groot gedeelte der menschen? Maar velen hebben eene kastijding verdiend. En hij dien God verachtelijk zal hebben gemaakt, zal door niemand vereerd worden; want God doet wat hem behaagt"},{"SurahNumber":22,"VerseNumber":19,"Text":"Er zijn twee tegenovergestelde partijen, die nopens hunnen Heer twisten. En zij die niet gelooven, zullen met kleederen van vuur omhangen worden, en kokend water zal op hunne hoofden gegoten worden"},{"SurahNumber":22,"VerseNumber":20,"Text":"Hunne ingewanden en hunne huiden zullen daardoor verteerd"},{"SurahNumber":22,"VerseNumber":21,"Text":"Een zij zullen met ijzeren staven geslagen worden"},{"SurahNumber":22,"VerseNumber":22,"Text":"Zoo dikwijls zij, door de smart hunner martelingen, zullen trachten de hel te verlaten, zullen zij daar weder worden teruggebracht en hunne pijnigers zullen tot hen zeggen: Ondergaat de pijn der verbranding"},{"SurahNumber":22,"VerseNumber":23,"Text":"God zal hen die gelooven en rechtvaardig handelen, in tuinen voeren, waarin rivieren stroomen; zij zullen daar versierd worden met gouden armbanden en paarlen, en hunne kleederen zullen van zijde wezen"},{"SurahNumber":22,"VerseNumber":24,"Text":"Zij worden tot goede woorden en op een heerlijken weg geleid"},{"SurahNumber":22,"VerseNumber":25,"Text":"Maar zij die ongeloovig zullen wezen, den weg van God versperren en de menschen verhinderen, den heiligen tempel van Mekka te bezoeken, welke wij hebben aangewezen tot eene plaats van aanbidding voor alle menschen; want zoowel de inwoners als de vreemdelingen hebben een gelijk recht dien te bezoeken. En wie trachten zal dien op goddelooze wijze te ontheiligen, hen zullen wij een gestrenge straf doen lijden"},{"SurahNumber":22,"VerseNumber":26,"Text":"Herinner u, dat wij de plek van het gebouw van den Caaba tot een verblijf aan Abraham gaven, zeggende: Vereenig niets met mij, en houdt mijn huis rein voor hen die het bezoeken, en die opstaan en nederbuigen om te aanbidden"},{"SurahNumber":22,"VerseNumber":27,"Text":"En verkondig het volk een plechtigen pelgrimstocht. Laten zij te voet of op snel loopende kameelen uit verwijderde streken tot u komen"},{"SurahNumber":22,"VerseNumber":28,"Text":"Opdat zij getuigen mogen zijn van de voordeelen die voor hen voortspruiten uit het bezoeken van deze heilige plaats, en dat zij den naam van God mogen herdenken op de bepaalde dagen, uit dankbaarheid voor de kudden, welke hij hun heeft geschonken. Eet dus daarvan, en voedt den nooddruftige en den arme"},{"SurahNumber":22,"VerseNumber":29,"Text":"Laat hen daarna een einde maken aan de achteloosheid nopens hunne personen, en laat hen hunne geloften voldoen en om het oude huis trekken"},{"SurahNumber":22,"VerseNumber":30,"Text":"Laat hen dit doen. En wie de heilige geboden van God in acht zal nemen, zal eene belooning bij God vinden. Alle soorten van vee zijn u geoorloofd te eten, uitgenomen wat u reeds in vroegere plaatsen van den Koran als verboden is voorgelezen. Ontvliedt den gruwel der afgoden en vermijdt onwaarheid te spreken"},{"SurahNumber":22,"VerseNumber":31,"Text":"Weest God onderworpen en vereenigt geene andere goden met hem; want wie een ander met God verbindt, is gelijk aan datgene, wat van den hemel valt, wat de vogels wegvoeren of de wind naar eene ver verwijderde plaats overbrengt"},{"SurahNumber":22,"VerseNumber":32,"Text":"Dit is zoo. Wie Gods gedenkteekenen eerbiedigt, verricht eene daad die uit de vroomheid des harten ontspruit"},{"SurahNumber":22,"VerseNumber":33,"Text":"Gij verkrijgt verschillende voordeelen van het vee, tot offeranden aangewezen, tot den tijd voor de slachting bepaald; en de plaats der offerande zal in het oude huis zijn"},{"SurahNumber":22,"VerseNumber":34,"Text":"Voor de belijders van iederen godsdienst hebben wij verschillende riten vastgesteld, opdat zij den naam van God zouden mogen herdenken bij het slachten van het vee, dat hij voor hen heeft geschapen. Uw God is een eenig God, onderwerp u dus geheel aan hem en breng goede tijdingen aan hen, die zich ootmoedig betoonen"},{"SurahNumber":22,"VerseNumber":35,"Text":"Wier harten, als Gods naam wordt vermeld, door vrees, worden getroffen, en hun, die geduldig doorstaan wat hun overkomt, die hunne gebeden in acht nemen, en aalmoezen geven van hetgeen wij hun hebben geschonken"},{"SurahNumber":22,"VerseNumber":36,"Text":"De kameelen voor offeranden gedood, hebben wij u aangewezen als zinnebeelden van uwe gehoorzaamheid aan God; ook verkrijgt gij andere voordeelen van hen. Herdenk dus den naam van God over hen, als gij hen doodt, in de juiste orde op hunne voeten staande, en als zij dood zijn nedergevallen eet dan er van, en geef er van te eten, zoowel aan hem, die tevreden is met hetgeen hem gegeven wordt, zonder dat hij vraagt, als aan hem die vraagt. Zoo hebben wij u de oppermacht over hen gegeven, opdat gij ons dankbaar zoudt zijn"},{"SurahNumber":22,"VerseNumber":37,"Text":"Hun vleesch wordt niet door God aangenomen, noch hun bloed, maar uwe vroomheid wordt door hem aangenomen. Zoo hebben wij u de oppermacht over hen gegeven, opdat gij God zoudt verheerlijken voor de openbaringen, waardoor hij u heeft geleid. En breng den rechtvaardige de goede tijding"},{"SurahNumber":22,"VerseNumber":38,"Text":"Dat God de kwade voornemens der ongeloovigen tegen de ware geloovigen zal verijdelen; want God bemint de booze ongeloovigen niet"},{"SurahNumber":22,"VerseNumber":39,"Text":"Aan hen is verlof gegeven, de wapenen tegen de ongeloovigen op te vatten, als zij onrechtvaardig door hen vervolgd worden (en God is zekerlijk in staat hen te ondersteunen)"},{"SurahNumber":22,"VerseNumber":40,"Text":"Die onrechtvaardig uit hunne woningen werden verjaagd, en om geene andere redenen, dan dat zij zeggen: Onze Heer is God! Indien God het geweld van sommige menschen niet door andere had verijdeld, waarlijk, dan zouden kloosters, kerken, synagogen en de tempels der Moslems, waarin de naam van God dikwijls wordt herdacht, geheel verwoest zijn. En God zal zekerlijk dengeen ondersteunen, die zich aan zijne zijde zal bevinden; want God is sterk en machtig"},{"SurahNumber":22,"VerseNumber":41,"Text":"En hij zal degenen ondersteunen, die, als wij hen op aarde nederzetten, het gebed in acht nemen en aalmoezen geven, en bevelen wat rechtvaardig en verbieden wat onrechtvaardig is. En aan God staat het einde van alle dingen"},{"SurahNumber":22,"VerseNumber":42,"Text":"Indien zij u, o Mahomet! van bedrog beschuldigen, neem dan in aanmerking, dat, vóór hen, het volk van Noach en de stammen van Ad en Thamoed"},{"SurahNumber":22,"VerseNumber":43,"Text":"En het volk van Abraham en het volk van Lot"},{"SurahNumber":22,"VerseNumber":44,"Text":"En de bewoners van Madian hunne profeten van bedrog beschuldigden; ook Mozes werd van leugen beschuldigd; en ik verleende een groot uitstel aan de ongeloovigen, maar daarna kastijdde ik hen; en hoe vreeselijk was de verandering welke ik in hunnen toestand bracht"},{"SurahNumber":22,"VerseNumber":45,"Text":"Hoevele steden hebben wij verwoest, die goddeloos waren en die thans onder hare eigene bouwvallen zijn begraven. En hoevele bronnen en trotsche kasteelen werden er niet verlaten"},{"SurahNumber":22,"VerseNumber":46,"Text":"Reisden zij niet door het land? En hebben zij geene harten om er mede te begrijpen, en ooren om er mede te hooren? Waarlijk, hunne oogen zijn voor deze niet blind, maar de harten, die zich in hunne borsten bevinden zijn blind"},{"SurahNumber":22,"VerseNumber":47,"Text":"Zij zullen bij u er op aandringen, de bedreigde straf te verhaasten; maar God zal niet nalaten te volbrengen waarmede hij heeft bedreigd. Een dag met uwen Heer staat gelijk met duizend jaren uwer berekening"},{"SurahNumber":22,"VerseNumber":48,"Text":"Aan hoevele steden gaf ik niet uitstel? maar zij waren goddeloos. Doch daarna kastijdde ik haar; en tot mij zullen zij komen, om op den laatsten dag geoordeeld te worden"},{"SurahNumber":22,"VerseNumber":49,"Text":"Zeg: O menschen! waarlijk, ik ben slechts een openbaar prediker onder u"},{"SurahNumber":22,"VerseNumber":50,"Text":"En zij die gelooven en goede werken doen, zullen vergiffenis en eene heerlijke belooning verwerven"},{"SurahNumber":22,"VerseNumber":51,"Text":"Maar zij die trachten onze teekenen krachteloos te maken, zullen bewoners der hel zijn"},{"SurahNumber":22,"VerseNumber":52,"Text":"Wij hebben geen' gezant of profeet vóór u gezonden, of als hij las, gaf Satan hem eene verkeerde gedachte in. Maar God zal nietig maken wat Satan hun inblaast, en God zal zijne teekens bevestigen; want God is alwetend en wijs"},{"SurahNumber":22,"VerseNumber":53,"Text":"Maar God veroorlooft het te doen, opdat de ingevingen van Satan eene beproeving zouden zijn voor hen, wier hart door ziekte is aangedaan en wier boezem verhard is (want waarlijk de goddeloozen zijn ver van de waarheid verwijderd)"},{"SurahNumber":22,"VerseNumber":54,"Text":"Opdat zij wien verstand werd geschonken, zouden mogen weten, dat dit boek de waarheid van hunnen Heer is en zij daarin zouden gelooven, en opdat hunne harten daarop zouden vertrouwen; want waarlijk, God is de leider op den rechten weg van hen die gelooven"},{"SurahNumber":22,"VerseNumber":55,"Text":"Maar de ongeloovigen zullen niet ophouden daaraan te twijfelen, tot dat het uur des oordeels plotseling over hen zal komen, of dat de straf van een droevigen dag hen overvalt"},{"SurahNumber":22,"VerseNumber":56,"Text":"Op dien dag zal het koninkrijk Gods zijn; hij zal tusschen hen richten. En zij die beloofd zullen hebben, en rechtvaardigheid uitgeoefend, zullen in tuinen des vermaaks verblijf houden"},{"SurahNumber":22,"VerseNumber":57,"Text":"Maar zij die niet geloofd zullen hebben en onze teekenen van valschheid hebben beschuldigd, zullen eene schandelijke straf ondergaan"},{"SurahNumber":22,"VerseNumber":58,"Text":"En wat hen betreft, die hunne woning zullen hebben verlaten voor de zaak van Gods waar geloof, en daarna gedood of gestorven zullen zijn, aan dezen zal God eene uitmuntende belooning geven; en God is de beste belooner"},{"SurahNumber":22,"VerseNumber":59,"Text":"Hij zal hen het paradijs binnenleiden, op eene wijze die hun behagen zal; want God is wijs en genadig. Zoo is het"},{"SurahNumber":22,"VerseNumber":60,"Text":"Wie eene wraak zal nemen gelijk aan de schade welke hem werd toegebracht, en daarna onrechtvaardig zal worden behandeld, waarlijk God zal hem ondersteunen; want God is barmhartig en vergevensgezind"},{"SurahNumber":22,"VerseNumber":61,"Text":"Dit zal gedaan worden, dewijl God den nacht op den dag en den dag op den nacht doet volgen, en omdat God zoo wel hoort als ziet"},{"SurahNumber":22,"VerseNumber":62,"Text":"Dit is omdat God waarheid is, en dewijl hetgeen zij naast hem aanroepen, ijdelheid is, en omdat God de verhevene, de machtige is"},{"SurahNumber":22,"VerseNumber":63,"Text":"Ziet gij niet, dat God water van den hemel nederzendt en dat de aarde groen wordt? want God is barmhartig en wijs"},{"SurahNumber":22,"VerseNumber":64,"Text":"Aan hem behoort alles wat in den hemel en op de aarde is, en God volstaat in zich zelven, en is waardig geprezen te worden"},{"SurahNumber":22,"VerseNumber":65,"Text":"Ziet gij niet, dat God alles wat op de aarde is en de schepen, die op de zee zeilen, door zijn bevel aan uwen dienst heeft onderworpen? Hij ondersteunt den hemel, dat die niet dan op zijn verlof op de aarde nedervalle: want God is genadig omtrent den mensch en barmhartig"},{"SurahNumber":22,"VerseNumber":66,"Text":"Hij is het die u leven heeft gegeven, en u later zal doen sterven, daarna zal hij u bij de opstanding tot het leven doen verrijzen; maar waarlijk de mensch is ondankbaar"},{"SurahNumber":22,"VerseNumber":67,"Text":"Voor de belijders van iederen godsdienst hebben wij zekere gebruiken vastgesteld, welke zij in acht moeten nemen. Laten zij dus niet met u daarover twisten, maar noodig hen tot uwen Heer; want gij volgt den rechten weg"},{"SurahNumber":22,"VerseNumber":68,"Text":"Maar indien zij in woordenwisseling met u treden, antwoord: God weet wel wat gij doet"},{"SurahNumber":22,"VerseNumber":69,"Text":"God zal tusschen u richten op den dag der opstanding, nopens datgene waarover gij thans verschilt"},{"SurahNumber":22,"VerseNumber":70,"Text":"Weet gij niet dat God alles kent wat in den hemel en op aarde is? Waarlijk, dit is geschreven in het boek zijner besluiten, en dit is God gemakkelijk"},{"SurahNumber":22,"VerseNumber":71,"Text":"Zij aanbidden naast God datgene, waaromtrent hij geen overtuigend bewijs heeft nedergezonden, en waarvan zij geene kennis bezitten, maar de onrechtvaardigen zullen niemand ter hunner ondersteuning hebben"},{"SurahNumber":22,"VerseNumber":72,"Text":"En als hun onze duidelijke teekens worden herhaald, zult gij in de houding der ongeloovigen minachting daarvoor bemerken; en zij zijn gereed degenen gewelddadig te behandelen, die hun onze teekenen verhalen. Zeg: Zal ik u iets vreeselijkers dan dit verklaren? Het vuur der hel, waarmede God dengenen heeft bedreigd die niet gelooven, is vreeselijk; dat zal eene ongelukkige reis wezen"},{"SurahNumber":22,"VerseNumber":73,"Text":"O menschen! er wordt u eene vergelijking voorgesteld: luistert er dus naar. Waarlijk, de afgoden, welke gij naast God aanroept, kunnen zelfs geene eenvoudige vlieg scheppen, al waren zij ook allen tot dat doel vergaderd; en indien eene vlieg hun iets ontneemt, kunnen zij het haar niet ontrukken. De aangebedene en de aanbidder zijn beiden onmachtig"},{"SurahNumber":22,"VerseNumber":74,"Text":"Zij weten God niet op zijne rechte waarde te schatten; want God is sterk en machtig"},{"SurahNumber":22,"VerseNumber":75,"Text":"God kiest gezanten onder de engelen; want God hoort en ziet alles"},{"SurahNumber":22,"VerseNumber":76,"Text":"Hij kent wat vóór hen en wat achter hen is en tot God zal alles terugkeeren"},{"SurahNumber":22,"VerseNumber":77,"Text":"O ware geloovigen! buigt u neder en knielt, aanbidt uwen Heer en oefent rechtvaardigheid uit, opdat gij gelukkig moogt zijn"},{"SurahNumber":22,"VerseNumber":78,"Text":"En strijdt ter verdediging van Gods waar geloof, zooals het u toekomt daarvoor te strijden. Hij heeft u gekozen, en heeft u geenerlei moeilijkheid opgelegd in den godsdienst welken hij u heeft gegeven: den godsdienst van uwen vader Abraham. Hij heeft u Moslems genoemd. Zoo wel te voren als in dit boek, opdat onze gezant een getuigen tegen u zal kunnen zijn, op den dag der opstanding, en opdat gij getuigen zoudt mogen zijn tegen het overige gedeelte der menschen. Wees dus volhardend in het gebed, geef aalmoezen en hecht u standvastig aan God. Hij is uw meester, en hij is de beste meester en de beste beschermer"}]}