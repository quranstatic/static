{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":46,"VerseNumber":1,"Text":"Ḥā. Mīm"},{"SurahNumber":46,"VerseNumber":2,"Text":"Ang pagbababa ng Aklat ay mula kay Allāh, ang Makapangyarihan, ang Marunong"},{"SurahNumber":46,"VerseNumber":3,"Text":"Hindi Kami lumikha ng mga langit at lupa at anumang nasa pagitan ng mga ito malibang ayon sa katotohanan at sa isang taning na tinukoy. Ang mga tumangging sumampalataya, hinggil sa ibinabala sa kanila ay mga umaayaw"},{"SurahNumber":46,"VerseNumber":4,"Text":"Sabihin mo: \"Nagsaalang-alang ba kayo sa dinadalanginan ninyo bukod pa kay Allāh? Magpakita kayo sa akin kung ano ang nilikha nila mula sa lupa, o kung mayroon silang pakikitambal sa mga langit. Maghatid kayo sa akin ng isang aklat bago pa nito o ng isang bakas mula sa kaalaman, kung kayo ay mga tapat"},{"SurahNumber":46,"VerseNumber":5,"Text":"Sino ang higit na ligaw kaysa sa sinumang dumadalangin sa bukod pa kay Allāh, na hindi tumutugon sa kanya hanggang sa Araw ng Pagbangon samantalang ang mga ito, sa panalangin sa mga ito, ay mga nalilingat"},{"SurahNumber":46,"VerseNumber":6,"Text":"Kapag kinalap ang mga tao, ang mga [dinalanginang] ito para sa kanila ay magiging mga kaaway at ang mga ito sa pagsamba sa mga ito ay magiging mga tagatanggi [sa pagkilala]"},{"SurahNumber":46,"VerseNumber":7,"Text":"Kapag binibigkas sa kanila ang mga tanda Namin bilang mga malinaw na patunay ay nagsasabi ang mga tumangging sumampalataya hinggil sa katotohanan noong dumating ito sa kanila: \"Ito ay isang panggagaway na malinaw"},{"SurahNumber":46,"VerseNumber":8,"Text":"O nagsasabi sila: \"Ginawa-gawa niya ito.\" Sabihin mo: \"Kung gumawa-gawa ako nito ay hindi kayo makapagdudulot para sa akin laban kay Allāh ng anuman. Siya ay higit na maalam sa anumang sinusuong. Nakasapat Siya bilang saksi sa pagitan ko at sa pagitan ninyo. Siya ay ang Mapagpatawad, ang Maawain"},{"SurahNumber":46,"VerseNumber":9,"Text":"Sabihin mo: \"Hindi ako naging isang nauna mula sa mga sugo at hindi ako nakababatid sa gagawin sa akin ni sa inyo. Hindi ako sumusunod maliban sa ikinakasi sa akin at walang iba ako kundi isang mapagbabalang malinaw"},{"SurahNumber":46,"VerseNumber":10,"Text":"Sabihin mo: \"Nagsaalang-alang ba kayo kung ito ay mula sa ganang kay Allāh at tumanggi kayong sumampalataya rito at may sumaksi na isang tagasaksi mula sa mga anak ni Israel sa tulad nito kaya sumampalataya siya samantalang nagmalaki kayo?\" Tunay na si Allāh ay hindi pumapatnubay sa mga taong tagalabag sa katarungan"},{"SurahNumber":46,"VerseNumber":11,"Text":"Nagsabi ang mga tumangging sumampalataya sa mga sumampalataya: \"Kung sakaling [ang Qur’ān na] ito ay kabutihan, hindi sana sila nakauna sa amin dito.\" Yayamang hindi sila napatnubayan sa pamamagitan nito ay magsasabi sila: \"Ito ay isang panlilinlang na luma"},{"SurahNumber":46,"VerseNumber":12,"Text":"Bago pa nito, ang Kasulatan ni Moises ay bilang gabay at bilang awa. Ito ay Aklat na tagapagpatotoo, sa wikang Arabe, upang magbabala ito sa mga lumabag sa katarungan at bilang balitang nakagagalak na balita para sa mga tagagawa ng maganda"},{"SurahNumber":46,"VerseNumber":13,"Text":"Tunay na ang mga nagsabi: \"Ang Panginoon namin ay si Allāh,\" pagkatapos nagpakatatag sila, ay walang pangamba sa kanila at sila ay hindi malulungkot"},{"SurahNumber":46,"VerseNumber":14,"Text":"Ang mga iyon ay ang mga maninirahan sa Paraiso bilang mga mananatili roon bilang ganti sa dati nilang ginagawa"},{"SurahNumber":46,"VerseNumber":15,"Text":"Nagtagubilin Kami sa tao hinggil sa mga magulang niya ng paggawa ng maganda. Nagdalang-tao sa kanya ang ina niya sa hirap at nagsilang ito sa kanya sa hirap. Ang pagdadalang-tao sa kanya at ang pag-awat sa kanya ay tatlumpong buwan. Hanggang sa nang umabot siya sa kalakasan niya at umabot siya sa apatnapung taong gulang ay nagsabi siya: \"Panginoon ko, udyukan Mo ako na magpasalamat ako sa biyaya Mo na ibiniyaya Mo sa akin at sa mga magulang ko, na gumawa ako ng maayos na kalulugdan Mo, at magsaayos Ka para sa akin sa mga supling ko; tunay na ako ay nagbabalik-loob sa Iyo at tunay na ako ay kabilang sa mga Muslim"},{"SurahNumber":46,"VerseNumber":16,"Text":"Ang mga iyon ay tatanggap Kami buhat sa kanila ng pinakamaganda sa ginawa nila at magpapalampas Kami sa mga masagwang gawa nila [upang mapabilang] sa mga maninirahan sa Paraiso bilang pangako ng katapatan na sa kanila noon ay ipinangangako"},{"SurahNumber":46,"VerseNumber":17,"Text":"Ang nagsabi sa mga magulang niya: \"Pagkasuya sa inyong dalawa! Nangangako ba kayong dalawa sa akin na palabasin ako [sa libingan] samantalang lumipas na ang mga [ibang] salinlahi bago ko pa?\" samantalang silang dalawa ay nagpapasaklolo kay Allāh, [na nagsasabi]: \"Kapighatian sa iyo! Sumampalataya ka! Tunay na ang pangako ni Allāh ay totoo,\" ngunit nagsasabi naman siya: \"Walang iba ito kundi mga alamat ng mga sinauna"},{"SurahNumber":46,"VerseNumber":18,"Text":"Ang mga iyon ay ang mga nagindapat sa kanila ang hatol sa mga kalipunang lumipas bago pa nila, kabilang sa jinn at tao. Tunay na sila ay naging mga lugi"},{"SurahNumber":46,"VerseNumber":19,"Text":"Para sa lahat ay mga antas dahil sa anumang ginawa nila, at upang tumumbas Siya sa kanila sa mga gawa nila habang hindi sila nilalabag sa katarungan"},{"SurahNumber":46,"VerseNumber":20,"Text":"Sa araw na isasalang ang mga tumangging sumampalataya sa Apoy [ay sasabihin]: \"Nag-alis kayo ng mga kaaya-aya ninyo sa buhay ninyo sa Mundo at nagtamasa kayo roon. Kaya ngayong araw ay gagantihan kayo ng pagdurusa ng pagkahamak dahil kayo dati ay nagmamalaki sa lupa nang walang karapatan at dahil kayo dati ay nagpapakasuwail"},{"SurahNumber":46,"VerseNumber":21,"Text":"Banggitin mo ang kapatid ng `Ād noong nagbabala siya sa mga kalipi niya sa Al-Aḥqāf. Lumipas na ang mga mapagbabala noong bago pa niya at noong matapos na niya, [na nagsasabi]: \"Huwag kayong sumamba maliban kay Allāh; tunay na ako ay nangangamba para sa inyo sa pagdurusa sa isang araw na sukdulan"},{"SurahNumber":46,"VerseNumber":22,"Text":"Nagsabi sila: \"Dumating ka ba sa amin upang magpalihis ka sa amin palayo sa mga diyos namin? Kaya maglahad ka sa amin ng ipinangangako mo sa amin, kung ikaw ay naging sa mga tapat"},{"SurahNumber":46,"VerseNumber":23,"Text":"Nagsabi siya: \"Tanging ang kaalaman ay nasa ganang kay Allāh. Nagpapaabot ako sa inyo ng ipinasugo sa akin, subalit ako ay nakakikita sa inyo bilang mga taong nagpapakamangmang"},{"SurahNumber":46,"VerseNumber":24,"Text":"Kaya noong nakakita sila niyon na isang ulap na [nakaharang na] nakaharap sa mga lambak nila ay nagsabi sila: \"Ito ay isang ulap na magpapaulan sa atin.\" Bagkus iyon ay ang minadali ninyo na isang hanging sa loob nito ay isang pagdurusang masakit"},{"SurahNumber":46,"VerseNumber":25,"Text":"Wawasak ito sa bawat bagay ayon sa utos ng Panginoon nito kaya sila ay magiging walang nakikita kundi ang mga tirahan nila. Gayon Kami gumaganti sa mga taong salarin"},{"SurahNumber":46,"VerseNumber":26,"Text":"Talaga ngang nagbigay-kapangyarihan Kami sa kanila sa [paraang] hindi Kami nagbigay-kapangyarihan sa inyo. Gumawa Kami para sa kanila ng pandinig, mga paningin, at mga puso ngunit hindi nakapagdulot sa kanila ang pandinig nila ni ang mga paningin nila ni ang mga puso nila ng anuman yayamang sila dati ay nagkakaila sa mga tanda ni Allāh. Papaligid sa kanila ang dati nilang kinukutya"},{"SurahNumber":46,"VerseNumber":27,"Text":"Talaga ngang nagpahamak Kami sa nasa paligid ninyo na mga pamayanan at nagsarisari Kami ng mga tanda nang sa gayon sila ay babalik"},{"SurahNumber":46,"VerseNumber":28,"Text":"Kaya bakit hindi nag-adya sa kanila ang mga ginawa nila bukod pa kay Allāh bilang ipinanlalapit na mga diyos? Bagkus naligaw ang mga ito palayo sa kanila. Iyon ay ang panlilinlang nila at ang dati nilang ginagawa-gawa"},{"SurahNumber":46,"VerseNumber":29,"Text":"[Banggitin] noong naglihis Kami tungo sa iyo ng isang pangkat ng mga jinn na nakikinig sa Qur’ān, saka noong dumalo sila roon ay nagsabi sila: \"Tumahimik kayo [upang makinig].\" Kaya noong nagwakas ito ay umuwi sila sa mga kalahi nila bilang mga tagapagbabala"},{"SurahNumber":46,"VerseNumber":30,"Text":"Nagsabi sila: \"O mga kalahi namin, tunay na kami ay nakapakinig sa isang Aklat na pinababa nang matapos ni Moises, bilang tagapagpatotoo para sa nauna rito, na nagpapatnubay tungo sa katotohanan at tungo sa isang daang tuwid"},{"SurahNumber":46,"VerseNumber":31,"Text":"O mga kalahi namin, sumagot kayo sa tagapag-anyaya ni Allāh at sumampalataya kayo rito, magpapatawad Siya sa inyo sa mga pagkakasala ninyo at magsasanggalang Siya sa inyo laban sa isang pagdurusang masakit"},{"SurahNumber":46,"VerseNumber":32,"Text":"Ang sinumang hindi sumagot sa tagapag-anyaya ni Allāh ay hindi makapagpapawalang-kakayahan [sa Kanya] sa lupa at hindi ito magkakaroon bukod pa sa Kanya ng mga katangkilik. Ang mga iyon ay nasa isang pagkaligaw na malinaw"},{"SurahNumber":46,"VerseNumber":33,"Text":"Hindi ba nila napag-alaman na si Allāh na lumikha ng mga langit at lupa at hindi napata sa paglikha ng mga ito ay nakakakaya na magbigay-buhay sa mga patay? Oo; tunay na Siya sa bawat bagay ay May-kakayahan"},{"SurahNumber":46,"VerseNumber":34,"Text":"Sa araw na isasalang sa Apoy ang mga tumangging sumampalataya [ay sasabihin]: \"Hindi ba ito ang katotohanan?\" Magsasabi sila: \"Opo; sumpa man sa Panginoon namin.\" Magsasabi Siya: \"Kaya lasapin ninyo ang pagdurusa dahil kayo dati ay tumatangging sumampalataya"},{"SurahNumber":46,"VerseNumber":35,"Text":"Kaya magtiis ka kung paanong nagtiis ang mga may pagtitika kabilang sa mga sugo at huwag kang magmadali para sa kanila. Para bang sila, sa araw na makikita nila ang ipinangangako sa kanila, ay hindi namalagi kundi isang oras mula sa maghapon. Isang pagpapaabot [ito] kaya walang ipahahamak kundi ang mga taong suwail"},{"SurahNumber":47,"VerseNumber":1,"Text":"Ang mga tumangging sumampalataya at sumagabal sa landas ni Allāh ay magpapawalang-kabuluhan Siya sa mga gawa nila"},{"SurahNumber":47,"VerseNumber":2,"Text":"Ang mga sumampalataya at gumawa ng mga maayos at sumampalataya sa ibinaba kay Muḥammad – at ito ay ang katotohanan mula sa Panginoon nila – ay magtatakip-sala Siya sa kanila sa mga masagwang gawa nila at magsasaayos Siya sa lagay nila"},{"SurahNumber":47,"VerseNumber":3,"Text":"Iyon ay dahil ang mga tumangging sumampalataya ay sumunod sa kabulaanan at ang mga sumampalataya naman ay sumunod sa katotohanan mula sa Panginoon nila. Gayon naglalahad si Allāh para sa mga tao ng mga paghahalintulad nila"},{"SurahNumber":47,"VerseNumber":4,"Text":"Kaya kapag nakipagkita kayo [sa labanan] sa mga tumangging sumampalataya ay tumaga sa mga leeg nila, hanggang sa, kapag nakalipol kayo sa kanila ay higpitan ninyo ang mga paggapos [sa mga bihag], saka maaaring may pagmamagandang-loob o maaaring may pagpapatubos [sa mga bihag] hanggang sa magbaba ang digmaan ng mga pasanin nito. Iyon nga; at kung sakaling loloobin ni Allāh ay talaga sanang naghiganti Siya laban sa kanila subalit [ipinag-utos ang pakikibaka] upang sumubok Siya sa iba sa inyo sa pamamagitan ng iba pa. Ang mga pinatay sa landas ni Allāh ay hindi Siya magwawala sa mga gawa nila"},{"SurahNumber":47,"VerseNumber":5,"Text":"Magpapatnubay Siya sa kanila at magsasaayos Siya sa lagay nila"},{"SurahNumber":47,"VerseNumber":6,"Text":"Magpapapasok Siya sa kanila sa Paraiso, na ipinakilala Niya sa kanila"},{"SurahNumber":47,"VerseNumber":7,"Text":"O mga sumampalataya, kung mag-aadya kayo kay Allāh, mag-aadya Siya sa inyo at magpapatatag Siya sa mga paa ninyo"},{"SurahNumber":47,"VerseNumber":8,"Text":"Ang mga tumangging sumampalataya, kasawian ay ukol sa kanila at iwawala Niya ang mga gawa nila"},{"SurahNumber":47,"VerseNumber":9,"Text":"Iyon ay dahil sila ay nasuklam sa pinababa ni Allāh kaya nagpawalang-kabuluhan Siya sa mga gawa nila"},{"SurahNumber":47,"VerseNumber":10,"Text":"Kaya hindi ba sila humayo sa lupain para tumingin sila kung papaano naging ang kinahinatnan ng mga bago pa nila? Dumurog si Allāh sa kanila. Ukol sa mga tagatangging sumampalataya ang mga tulad niyon"},{"SurahNumber":47,"VerseNumber":11,"Text":"Iyon ay dahil si Allāh ang Mapagtangkilik ng mga sumampalataya at [dahil] ang mga tagatangging sumampalataya ay walang mapagtangkilik para sa kanila"},{"SurahNumber":47,"VerseNumber":12,"Text":"Tunay na si Allāh ay magpapapasok sa mga sumampalataya at gumawa ng mga maayos sa mga hardin na dumadaloy mula sa ilalim ng mga ito ang mga ilog. Ang mga tumatangging sumampalataya ay nagtatamasa at kumakain kung paanong kumakain ang mga hayupan. Ang Apoy ay tuluyan para sa kanila"},{"SurahNumber":47,"VerseNumber":13,"Text":"Kay raming pamayanan ay higit na matindi sa lakas kaysa sa pamayanan mo na nagpalisan sa iyo! Nagpahamak Kami sa kanila sapagkat walang tagapag-adya para sa kanila"},{"SurahNumber":47,"VerseNumber":14,"Text":"Kaya ba ang sinumang nasa isang malinaw na patunay mula sa Panginoon niya ay gaya ng mga ipinaakit para sa kanila ang kasagwaan ng gawain nila at sumunod sila sa mga pithaya nila"},{"SurahNumber":47,"VerseNumber":15,"Text":"Ang paglalarawan sa Paraiso – na pinangakuan ang mga tagapangilag magkasala roon ng mga ilog mula sa tubig na hindi nagbabago, ng mga ilog mula sa gatas na hindi nagbago ang lasa nito, ng mga ilog mula sa alak na kasarapan para sa mga tagainom, at ng mga ilog mula sa pulut-pukyutan na dinalisay, at may ukol sa kanila roon na lahat ng mga bunga at isang kapatawaran mula sa Panginoon nila – ay gaya ba ng mga mamamalagi sa Apoy at paiinumin ng isang nakapapasong tubig kaya magpuputul-putol ito sa mga bituka nila"},{"SurahNumber":47,"VerseNumber":16,"Text":"Mayroon sa kanila na nakikinig sa iyo, na hanggang sa kapag nakalabas sila mula sa piling mo ay nagsabi sila sa mga binigyan ng kaalaman: \"Ano ang sinabi niya kanina?\" Ang mga iyon ay ang mga nagpinid si Allāh sa mga puso nila at sumunod sa mga pithaya nila"},{"SurahNumber":47,"VerseNumber":17,"Text":"Ang mga napatnubayan ay nagdagdag Siya sa kanila ng patnubay at nagbigay Siya sa kanila ng pangingilag nilang magkasala"},{"SurahNumber":47,"VerseNumber":18,"Text":"Kaya naghihintay kaya sila ng maliban pa sa Huling Sandali, na sumapit ito sa kanila nang bigla sapagkat dumating na ang mga tanda nito? Kaya papaanong ukol sa kanila, kapag dumating ito sa kanila, ang paalaala sa kanila"},{"SurahNumber":47,"VerseNumber":19,"Text":"Kaya alamin mo na walang Diyos kundi si Allāh at humingi ka ng tawad para sa pagkakasala mo at para sa mga lalaking mananampalataya at mga babaing mananampalataya. Si Allāh ay nakaaalam sa ginagalawan ninyo at tuluyan ninyo"},{"SurahNumber":47,"VerseNumber":20,"Text":"Nagsasabi ang mga sumampalataya: \"Bakit kasi walang ibinaba na isang kabanata?\" Ngunit nang may pinababa na isang kabanatang tinahas at binanggit dito ang pakikipaglaban, makikita mo ang mga sa mga puso nila ay may sakit na tumitingin sa iyo nang pagtingin ng hinimatay dahil sa [takot sa] kamatayan. Kaya higit na nararapat para sa kanila ay"},{"SurahNumber":47,"VerseNumber":21,"Text":"pagtalima at pagsasabing nakabubuti. Kaya kapag napagpasyahan ang usapin saka kung sakaling nagpakatotoo sila kay Allāh, talaga sanang ito ay naging higit na mabuti para sa kanila"},{"SurahNumber":47,"VerseNumber":22,"Text":"Kaya marahil kayo kaya, kung tumalikod kayo, ay manggugulo sa lupa at magpuputul-putol sa mga ugnayang pangkaanak ninyo"},{"SurahNumber":47,"VerseNumber":23,"Text":"Ang mga iyon ay ang mga isinumpa ni Allāh, kaya bumingi Siya sa kanila at bumulag Siya sa mga paningin nila"},{"SurahNumber":47,"VerseNumber":24,"Text":"Kaya hindi ba sila nagmumuni-muni sa Qur’ān o sa mga puso ay may mga pampinid ng mga ito"},{"SurahNumber":47,"VerseNumber":25,"Text":"Tunay na ang mga bumalik sa mga tinalikdan nila nang matapos luminaw para sa kanila ang patnubay, ang demonyo ay nambighani sa kanila at nagpapatagal [ng maling pag-asa] para sa kanila"},{"SurahNumber":47,"VerseNumber":26,"Text":"Iyon ay dahil sila ay nagsabi sa mga nasuklam sa ibinaba ni Allāh: \"Tatalima kami sa inyo sa ilan sa usapin,\" samantalang si Allāh ay nakaaalam sa paglilihim nila"},{"SurahNumber":47,"VerseNumber":27,"Text":"Kaya papaano kapag bumawi sa kanila ang mga anghel habang pumapalo ang mga ito sa mga mukha nila at mga likod nila"},{"SurahNumber":47,"VerseNumber":28,"Text":"Iyon ay dahil sila ay sumunod sa nagpainis kay Allāh at nasuklam sila sa pagkalugod Niya kaya nagpawalang-kabuluhan Siya sa mga gawa nila"},{"SurahNumber":47,"VerseNumber":29,"Text":"O nag-akala ang mga sa mga puso nila ay may karamdaman na hindi magpapalabas si Allāh sa mga poot nila"},{"SurahNumber":47,"VerseNumber":30,"Text":"Kung sakaling niloloob Namin ay talaga sanang ipinakita Namin sa iyo sila kaya talaga sanang nakilala mo sila sa pamamagitan ng mga tatak nila at talaga sanang makikilala mo nga sila sa himig ng pagkakasabi. Si Allāh ay nakaaalam sa mga gawa ninyo"},{"SurahNumber":47,"VerseNumber":31,"Text":"Talagang susubok nga Kami sa inyo hanggang sa maghayag Kami sa mga nakikibaka kabilang sa inyo at mga nagtitiis at sumubok Kami sa mga gawain ninyo"},{"SurahNumber":47,"VerseNumber":32,"Text":"Tunay na ang mga tumangging sumampalataya, sumagabal sa landas ni Allāh, at nakipaghidwaan sa Sugo nang matapos luminaw para sa kanila ang patnubay ay hindi makapipinsala kay Allāh sa anuman at magpapawalang-kabuluhan Siya sa mga gawa nila"},{"SurahNumber":47,"VerseNumber":33,"Text":"O mga sumampalataya, tumalima kayo kay Allāh at tumalima kayo sa Sugo, at huwag kayong magpawalang-saysay sa mga gawa ninyo"},{"SurahNumber":47,"VerseNumber":34,"Text":"Tunay na ang mga tumangging sumampalataya at sumagabal sa landas ni Allāh – pagkatapos namatay sila habang sila ay mga tagatangging sumampalataya – ay hindi magpapatawad si Allāh sa kanila"},{"SurahNumber":47,"VerseNumber":35,"Text":"Kaya huwag kayong panghinaan at [huwag] kayong mag-anyaya sa pakikipagpayapaan samantalang kayo ay ang mga pinakamataas at si Allāh ay kasama sa inyo. Hindi Siya magbabawas sa inyo sa [gantimpala sa] mga gawa ninyo"},{"SurahNumber":47,"VerseNumber":36,"Text":"Ang buhay na pangmundo ay isang paglalaro at isang paglilibang lamang. Kung sasampalataya kayo at mangingilag kayong magkasala ay magbibigay Siya sa inyo ng mga pabuya ninyo at hindi Siya hihingi sa inyo ng mga yaman ninyo"},{"SurahNumber":47,"VerseNumber":37,"Text":"Kung hihingi Siya sa inyo niyon saka magpipilit Siya sa inyo ay magmamaramot kayo at magpapalabas Siya sa mga poot ninyo"},{"SurahNumber":47,"VerseNumber":38,"Text":"Kayo nga itong tinatawagan upang gumugol kayo sa landas ni Allāh ngunit mayroon sa inyo na nagmamaramot. Ang sinumang nagmamaramot ay nagmamaramot lamang sa sarili niya. Si Allāh ay ang Walang-pangangailangan samantalang kayo ay ang mga maralita. Kung tatalikod kayo ay papalitan Niya [kayo] ng mga taong iba sa inyo, pagkatapos hindi sila magiging mga tulad ninyo"},{"SurahNumber":48,"VerseNumber":1,"Text":"Tunay na Kami ay nagpawagi sa iyo ng isang malinaw na pagwagi"},{"SurahNumber":48,"VerseNumber":2,"Text":"upang magpatawad sa iyo si Allāh sa anumang nauna na pagkakasala mo at anumang naantala, [upang] lumubos Siya sa biyaya Niya sa iyo, [upang] magpatnubay Siya sa iyo sa isang landasing tuwid"},{"SurahNumber":48,"VerseNumber":3,"Text":"at [upang] mag-adya Siya sa iyo ng isang pag-aadyang makapangyarihan"},{"SurahNumber":48,"VerseNumber":4,"Text":"Siya ay ang nagpababa ng katiwasayan sa mga puso ng mga mananampalataya upang madagdagan sila ng pananampalataya kasama sa pananampalataya nila. Sa kay Allāh ang mga kawal ng mga langit at lupa. Laging si Allāh ay Maalam, Marunong"},{"SurahNumber":48,"VerseNumber":5,"Text":"[Ito ay] upang magpapasok Siya sa mga lalaking mananampalataya at mga babaing mananampalataya sa mga hardin na dumadaloy mula sa ilalim ng mga ito ang mga ilog bilang mga mananatili sa mga ito, [upang] magtakip-sala Siya sa kanila sa mga masagwang gawa nila – laging iyon sa ganang kay Allāh ay isang pagkatamong sukdulan –"},{"SurahNumber":48,"VerseNumber":6,"Text":"at [upang] pagdusahin Niya ang mga lalaking mapagpaimbabaw at ang mga babaing mapagpaimbabaw, at ang mga lalaking tagapagtambal at ang mga babaing tagapagtambal, na mga nagpapalagay kay Allāh ng pagpapalagay ng kasagwaan. Sumakanila ang pananalanta ng kasagwaan! Nagalit si Allāh sa kanila, sumumpa Siya sa kanila, at naghanda Siya para sa kanila ng Impiyerno. Kay saklap iyon bilang kahahantungan"},{"SurahNumber":48,"VerseNumber":7,"Text":"Sa kay Allāh ang mga kawal ng mga langit at lupa. Laging si Allāh ay Makapangyarihan, Marunong"},{"SurahNumber":48,"VerseNumber":8,"Text":"Tunay na Kami ay nagsugo sa iyo bilang tagasaksi, bilang tagapagbalita ng nakagagalak, at bilang mapagbabala"},{"SurahNumber":48,"VerseNumber":9,"Text":"upang sumampalataya kayo kay Allāh at sa Sugo Niya, kumatig kayo rito, gumalang kayo rito, at magluwalhati kayo sa Kanya sa umaga at sa hapon"},{"SurahNumber":48,"VerseNumber":10,"Text":"Tunay na ang mga nangangako ng katapatan sa iyo ay nangangako lamang ng katapatan kay Allāh habang ang kamay ni Allāh ay nasa ibabaw ng mga kamay nila. Kaya ang sinumang sumira ay sumisira lamang siya laban sa sarili niya. Ang sinumang tumupad sa pakikipagkasunduan kay Allāh ay magbibigay Siya sa kanya ng isang pabuyang sukdulan"},{"SurahNumber":48,"VerseNumber":11,"Text":"Magsasabi sa iyo ang mga pinaiwan kabilang sa mga Arabeng disyerto: \"Umabala sa amin ang mga ari-arian namin at ang mga mag-anak namin kaya magpatawad Ka sa amin.\" Nagsasabi sila sa pamamagitan ng mga dila nila ng wala sa mga puso nila. Sabihin mo: \"Sino ang makapagdudulot para sa inyo laban kay Allāh ng anuman kung nagnais Siya sa inyo ng isang kapinsalaan o nagnais Siya sa inyo ng isang kapakinabangan? Bagkus laging si Allāh sa anumang ginagawa ninyo ay Mapagbatid"},{"SurahNumber":48,"VerseNumber":12,"Text":"Bagkus nagpalagay kayo na hindi uuwi ang Sugo at ang mga mananampalataya sa mga mag-anak nila magpakailanman, ipinang-akit iyon sa mga puso ninyo, nagpalagay kayo ng pagpapalagay ng kasagwaan, at kayo ay naging mga taong napariwara"},{"SurahNumber":48,"VerseNumber":13,"Text":"At ang sinumang hindi sumampalataya kay Allāh at sa Sugo Niya ay tunay na Kami ay naglaan para sa mga tagatangging sumampalataya ng isang Liyab"},{"SurahNumber":48,"VerseNumber":14,"Text":"Sa kay Allāh ang paghahari sa mga langit at lupa. Nagpapatawad Siya sa kaninumang niloloob Niya at nagpaparusa Siya sa sinumang niloloob Niya. Laging si Allāh ay Mapagpatawad, Maawain"},{"SurahNumber":48,"VerseNumber":15,"Text":"Magsasabi ang mga pinaiwan kapag lumisan kayo patungo sa mga samsam upang kumuha ng mga iyon: \"Magpaubaya kayo sa amin, susunod kami sa inyo.\" Nagnanais sila na magpalit ng Pananalita ni Allāh. Sabihin mo: \"Hindi kayo susunod sa amin; gayon nagsabi si Allāh bago pa niyon.\" Kaya magsasabi sila: \"Bagkus naiinggit kayo sa amin.\" Bagkus sila noon ay hindi nakauunawa kundi nang kaunti"},{"SurahNumber":48,"VerseNumber":16,"Text":"Sabihin mo sa mga pinaiwan kabilang sa mga Arabeng disyerto: \"Aanyayahan kayo tungo sa mga taong may pakikidigmang matindi. Makikipaglaban kayo sa kanila o magpapasakop sila. Kaya kung tatalima kayo ay magbibigay sa inyo si Allāh ng isang pabuyang maganda. Kung tatalikod kayo kung paanong tumalikod kayo bago pa niyon, pagdurusahin Niya kayo ng isang pagdurusang masakit"},{"SurahNumber":48,"VerseNumber":17,"Text":"Walang pagkaasiwa sa bulag, walang pagkaasiwa sa pilay, at walang pagkaasiwa sa may-sakit [na magpaiwan]. Ang sinumang tumatalima kay Allāh at sa Sugo Niya ay magpapapasok Siya rito sa mga hardin na dumadaloy mula sa ilalim ng mga ito ang mga ilog. Ang sinumang tumalikod ay pagdurusahin Niya ito ng isang pagdurusang masakit"},{"SurahNumber":48,"VerseNumber":18,"Text":"Talaga ngang nalugod si Allāh sa mga mananampalataya noong nangangako sila ng katapatan sa iyo sa ilalim ng punong-kahoy sapagkat nakaalam Siya sa nasa mga puso nila kaya naman nagpababa Siya ng katiwasayan sa kanila at gumantimpala Siya sa kanila ng isang pagpapawaging malapit"},{"SurahNumber":48,"VerseNumber":19,"Text":"at maraming samsam na makukuha nila. Laging si Allāh ay Makapangyarihan, Marunong"},{"SurahNumber":48,"VerseNumber":20,"Text":"Nangako sa inyo si Allāh ng maraming samsam na makukuha ninyo kaya minadali Niya para sa inyo ang mga ito at pumigil Siya sa mga kamay ng tao laban sa inyo, at upang ang mga ito ay maging isang tanda para sa mga mananampalataya at magpatnubay Siya sa inyo sa isang landasing tuwid"},{"SurahNumber":48,"VerseNumber":21,"Text":"May iba pa na hindi kayo nakakaya sa mga iyon, na sumaklaw si Allāh sa mga iyon. Laging si Allāh sa bawat bagay ay May-kakayahan"},{"SurahNumber":48,"VerseNumber":22,"Text":"Kung sakaling kumalaban sa inyo ang mga tumangging sumampalataya ay talaga sanang nagbaling sila ng mga likod, pagkatapos hindi sila nakatatagpo ng isang katangkilik ni isang mapag-adya"},{"SurahNumber":48,"VerseNumber":23,"Text":"[Nagsakalakaran] ng kalakaran ni Allāh na nagdaan na bago pa niyon at hindi ka makatatagpo para sa kalakaran ni Allāh ng isang pagpapalit"},{"SurahNumber":48,"VerseNumber":24,"Text":"Siya ay ang pumigil sa mga kamay nila laban sa inyo at sa mga kamay ninyo laban sa kanila sa lambak ng Makkah nang matapos na nagpanalo Siya sa inyo laban sa kanila. Laging si Allāh sa anumang ginagawa ay Nakakikita"},{"SurahNumber":48,"VerseNumber":25,"Text":"Sila ay ang mga tumangging sumampalataya at sumagabal sa inyo sa Masjid na Pinakababanal at sa inaalay habang pinigilan na makarating sa pinag-aalayan nito. Kung hindi dahil sa mga lalaking mananampalataya at mga babaing mananampalataya na hindi kayo nakaalam sa kanila – na baka makapaslang kayo sa kanila para may tumama sa inyo dahil sa kanila na isang kapintasan nang wala sa kaalaman – [pinahintulutan sana kayong pumasok sa Makkah] upang magpapapasok si Allāh sa awa Niya ng sinumang niloloob Niya. Kung sakaling nabukod sila ay talaga sanang pinagdusa Namin ang mga tumanging sumampalataya kabilang sa kanila ng isang pagdurusang masakit"},{"SurahNumber":48,"VerseNumber":26,"Text":"Noong naglagay ang mga tumangging sumampalataya sa mga puso nila ng kapalaluan, kapalaluan ng Kamangmangan, ay nagpababa si Allāh ng katiwasayan Niya sa Sugo Niya at sa mga mananampalataya, nagpanatili Siya sa kanila sa salita ng pangingilag magkasala, at sila ay higit na may karapatan doon at higit na karapat-dapat doon. Laging si Allāh sa bawat bagay ay Maalam"},{"SurahNumber":48,"VerseNumber":27,"Text":"Talaga ngang nagsakatuparan si Allāh sa Sugo Niya ng panaginip ayon sa katotohanan. Talagang papasok nga kayo sa Masjid na Pinakababanal, kung niloob ni Allāh, na mga ligtas na mga nag-ahit ng mga ulo ninyo at mga nagpaiksi [ng buhok], na hindi kayo nangangamba, saka nakaalam Siya ng hindi ninyo nalaman kaya gumawa Siya bukod pa roon ng isang pagpapawaging malapit"},{"SurahNumber":48,"VerseNumber":28,"Text":"Siya ay ang nagsugo sa Sugo Niya kalakip ng patnubay at Relihiyon ng Katotohanan upang magpangibabaw Siya nito sa relihiyon sa kabuuan nito. Nakasapat si Allāh bilang Saksi"},{"SurahNumber":48,"VerseNumber":29,"Text":"Si Muḥammad ay ang Sugo ni Allāh. Ang mga kasama sa kanya ay mga matindi sa mga tagatangging sumasampalataya, mga maawain sa isa’t isa sa kanila. Makikita mo sila na mga nakayukod, mga nakapatirapa, na naghahangad ng isang kabutihang-loob mula kay Allāh at ng isang kasiyahan [Niya]. Ang tatak nila ay nasa mga mukha nila, mula sa bakas ng pagpapatirapa. Iyon ay ang pagkakalarawan sa kanila sa Torah. Ang pagkakalarawan naman sa kanila sa Ebanghelyo ay gaya ng tanim na nagluwal ng usbong nito, saka pinalakas nito iyon, saka kumapal iyon, saka tumayo iyon sa puno nito, na nagpatuwa sa mga tagatanim, upang magpangitngit Siya sa pamamagitan nila sa mga tagatangging sumampalataya. Nangako si Allāh sa mga sumampalataya at mga gumawa ng mga maayos kabilang sa kanila ng isang kapatawaran at isang pabuyang sukdulan"},{"SurahNumber":49,"VerseNumber":1,"Text":"O mga sumampalataya, huwag kayong manguna sa harap ni Allāh at ng Sugo Niya at mangilag kayong magkasala kay Allāh. Tunay na si Allāh ay Madinigin, Maalam"},{"SurahNumber":49,"VerseNumber":2,"Text":"O mga sumampalataya, huwag kayong magtaas ng mga tinig ninyo higit sa tinig ng Propeta at huwag kayong maglakas [ng tinig] sa kanya sa pagsasabi gaya ng pagpapalakas ng tinig ng ilan sa inyo sa iba pa dahil [baka] mawalang-kabuluhan ang mga gawa ninyo samantalang kayo ay hindi nakararamdam"},{"SurahNumber":49,"VerseNumber":3,"Text":"Tunay na ang mga nagbababa ng mga tinig nila sa piling ng Sugo ni Allāh, ang mga iyon ay ang mga nasubok ni Allāh ang mga puso nila para sa pangingilag sa pagkakasala. Ukol sa kanila ay isang pabuyang sukdulan"},{"SurahNumber":49,"VerseNumber":4,"Text":"Tunay na ang mga tumatawag sa iyo mula sa likuran ng mga silid, ang higit na marami sa kanila ay hindi nakapag-uunawa"},{"SurahNumber":49,"VerseNumber":5,"Text":"Kung sakaling sila ay nagtiis hanggang sa lumabas ka sa kanila, talaga sanang iyon ay naging mabuti para sa kanila. Si Allāh ay Mapagpatawad, Maawain"},{"SurahNumber":49,"VerseNumber":6,"Text":"O mga sumampalataya, kung naghatid sa inyo ang isang suwail ng isang balita ay magsiyasat kayo dahil baka makapaminsala kayo ng mga tao dahil sa kamangmangan, saka kayo dahil sa nagawa ninyo ay baka maging mga nagsisisi"},{"SurahNumber":49,"VerseNumber":7,"Text":"Alamin ninyo na nasa inyo ang Sugo ni Allāh. Kung sakaling tatalima siya sa inyo sa marami sa usapin ay talaga sanang nahirapan kayo. Subalit si Allāh ay nagpaibig sa inyo sa pananampalataya, nagpaakit nito sa mga puso ninyo, at nagpasuklam sa inyo ng kawalang-pananampalataya at kasuwailan. Ang mga iyon ay ang mga nagagabayan"},{"SurahNumber":49,"VerseNumber":8,"Text":"[Nangyari ito] bilang kabutihang-loob mula kay Allāh at bilang biyaya. Si Allāh ay Maalam, Marunong"},{"SurahNumber":49,"VerseNumber":9,"Text":"Kung may dalawang pangkat kabilang sa mga mananampalataya na nag-away-away ay magpayapa kayo sa pagitan ng dalawa; ngunit kung lumapastangan ang isa sa dalawa sa iba ay kalabanin ninyo ang lumalapastangan hanggang sa bumalik ito sa kautusan ni Allāh. Kaya kung bumalik ito ay magpayapa kayo sa pagitan ng dalawa ayon sa katarungan at magpakamakatarungan kayo; tunay na si Allāh ay umiibig sa mga nagpapakamakatarungan"},{"SurahNumber":49,"VerseNumber":10,"Text":"Ang mga mananampalataya ay magkakapatid lamang, kaya magpayapa kayo sa pagitan ng mga kapatid ninyo. Mangilag kayong magkasala kay Allāh nang sa gayon kayo ay kaaawaan"},{"SurahNumber":49,"VerseNumber":11,"Text":"O mga sumampalataya, huwag manuya ang ilang lalaki sa ilang lalaki; baka ang mga [tinutuyang] ito ay higit na mabuti kaysa sa kanila [na nanunuya]. Huwag [manuya] ang ilang babae sa ilang babae; baka ang mga [tinutuyang] ito ay higit na mabuti sa kanila [na nanunuya]. Huwag kayong manuligsa sa isa’t isa sa inyo at huwag kayong magtawagan ng mga [masamang] taguri. Kay saklap bilang pangalan ang kasuwailan matapos ng pananampalataya. Ang sinumang hindi nagbalik-loob, ang mga iyon ay ang mga tagalabag sa katarungan"},{"SurahNumber":49,"VerseNumber":12,"Text":"O mga sumampalataya, umiwas kayo sa maraming pagpapalagay; tunay na ang ilan sa pagpapalagay ay kasalanan. Huwag kayong maniktik. Huwag manlibak ang ilan sa inyo ang iba pa. Iibigin ba ng isa sa inyo na kumain ng laman ng kapatid niya kapag patay na? Masusuklam kayo rito. Mangilag kayong magkasala kay Allāh. Tunay na si Allāh ay Palatanggap ng pagbabalik-loob, Maawain"},{"SurahNumber":49,"VerseNumber":13,"Text":"O mga tao, tunay na Kami ay lumikha sa inyo mula sa isang lalaki at isang babae at gumawa sa inyo na mga bansa at mga lipi upang magkakilalahan kayo. Tunay na ang pinakamarangal sa inyo sa ganang kay Allāh ay ang pinakamapangilag magkasala sa inyo. Tunay na si Allāh ay Maalam, Mapagbatid"},{"SurahNumber":49,"VerseNumber":14,"Text":"Nagsabi ang mga Arabeng disyerto: \"Sumampalataya kami.\" Sabihin mo: \"Hindi kayo sumampalataya, subalit sabihin ninyo: ‘Nagpasakop kami.’ Hindi pa pumasok ang pananampalataya sa mga puso ninyo. Kung tatalima kayo kay Allāh at sa Sugo Niya ay hindi Siya babawas sa inyo mula sa mga gawa ninyo ng anuman. Tunay na si Allāh ay Mapagpatawad, Maawain"},{"SurahNumber":49,"VerseNumber":15,"Text":"Tanging ang mga mananampalataya ay ang mga sumampalataya kay Allāh at sa Sugo Niya, pagkatapos hindi sila nag-alinlangan, at nakibaka sila sa pamamagitan ng mga yaman nila at mga sarili nila sa landas ni Allāh. Ang mga iyon ay ang mga tapat"},{"SurahNumber":49,"VerseNumber":16,"Text":"Sabihin mo: \"Nagtuturo ba kayo kay Allāh ng relihiyon ninyo samantalang si Allāh ay nakaaalam sa anumang nasa mga langit at anumang nasa lupa? Si Allāh sa bawat bagay ay Maalam"},{"SurahNumber":49,"VerseNumber":17,"Text":"Nanunumbat sila sa iyo na nagpasakop sila. Sabihin mo: \"Huwag kayong manumbat sa akin ng pagpapasakop ninyo, bagkus si Allāh ay nagmamagandang-loob sa inyo na pumatnubay Siya sa inyo sa pananampalataya, kung kayo ay naging mga tapat"},{"SurahNumber":49,"VerseNumber":18,"Text":"Tunay na si Allāh ay nakaaalam sa Lingid sa mga langit at lupa. Si Allāh ay Nakakikita sa anumang ginagawa ninyo"},{"SurahNumber":50,"VerseNumber":1,"Text":"Qāf. Sumpa man sa Qur’ān na maringal"},{"SurahNumber":50,"VerseNumber":2,"Text":"Bagkus nagtaka sila na dumating sa kanila ang isang tagapagbabala kabilang sa kanila, kaya nagsabi ang mga tagatangging sumampalataya: \"Ito ay isang bagay na kataka-taka"},{"SurahNumber":50,"VerseNumber":3,"Text":"[Bubuhaying muli kami] kapag namatay ba kami at kami ay naging alabok? Iyon ay isang pagpapabalik na malayo [nang mangyari]"},{"SurahNumber":50,"VerseNumber":4,"Text":"Nakaalam nga Kami sa anumang ibinabawas ng lupa mula sa kanila. Sa piling Namin ay may isang talaang mapag-ingat"},{"SurahNumber":50,"VerseNumber":5,"Text":"Bagkus nagpasinungaling sila sa katotohanan noong dumating ito sa kanila, kaya sila ay nasa kalagayang natutuliro"},{"SurahNumber":50,"VerseNumber":6,"Text":"Kaya hindi ba sila tumingin sa langit sa ibabaw nila kung papaanong nagpatayo Kami nito at gumayak Kami nito, at wala itong anumang mga bitak"},{"SurahNumber":50,"VerseNumber":7,"Text":"Ang lupa, bumanat Kami nito, naglapat Kami rito ng mga matatag na bundok, at nagpatubo Kami rito ng bawat uring marilag"},{"SurahNumber":50,"VerseNumber":8,"Text":"bilang pagpapakita at bilang paalaala para sa bawat lingkod na nagsisising nagbabalik"},{"SurahNumber":50,"VerseNumber":9,"Text":"Nagbaba Kami mula sa langit ng isang tubig na biniyayaan saka nagpatubo Kami sa pamamagitan niyon ng mga hardin at mga butil na inaani"},{"SurahNumber":50,"VerseNumber":10,"Text":"at mga puno ng datiles, habang mga pumapaitaas na may bunga na patung-patong"},{"SurahNumber":50,"VerseNumber":11,"Text":"bilang panustos para sa mga lingkod. Nagbigay-buhay Kami sa pamamagitan nito ng isang lupaing patay. Gayon ang paglabas [ng buhay]"},{"SurahNumber":50,"VerseNumber":12,"Text":"Nagpasinungaling bago nila ang mga kababayan ni Noe, ang mga naninirahan sa Rass, ang [mga kalipi ng] Thamud"},{"SurahNumber":50,"VerseNumber":13,"Text":"ang [mga kalipi ng] `Ād, si Paraon, at ang mga kapatid ni Lot"},{"SurahNumber":50,"VerseNumber":14,"Text":"ang mga naninirahan sa kasukalan, at ang mga kalipi ni Tubba`. Bawat [isa] ay nagpasinungaling sa mga sugo kaya nagindapat ang banta Ko"},{"SurahNumber":50,"VerseNumber":15,"Text":"Kaya nangalupaypay ba Kami sa unang paglikha? Bagkus sila ay nasa isang pagkalito sa paglikhang bago"},{"SurahNumber":50,"VerseNumber":16,"Text":"Talaga ngang lumikha Kami sa tao, habang nakaaalam Kami sa anumang isinusulsol sa kanya ng sarili niya at Kami ay higit na malapit sa kanya kaysa sa ugat ng leeg"},{"SurahNumber":50,"VerseNumber":17,"Text":"[Banggitin] kapag tumatanggap ang dalawang [anghel na] tagatanggap sa gawing kanan at sa gawing kaliwa habang nakaupo"},{"SurahNumber":50,"VerseNumber":18,"Text":"Wala siyang binibigkas na anumang pagkakasabi malibang sa tabi niya ay may isang mapagmasid na nakalaang [magtala]"},{"SurahNumber":50,"VerseNumber":19,"Text":"Maghahatid ang hapdi ng kamatayan ng katotohanan; iyon ay ang dati mong tinatakasan"},{"SurahNumber":50,"VerseNumber":20,"Text":"Iihip sa tambuli, iyon ay ang Araw ng Pagbabanta"},{"SurahNumber":50,"VerseNumber":21,"Text":"Darating ang bawat kaluluwa na may kasama itong isang tagaakay at isang saksi"},{"SurahNumber":50,"VerseNumber":22,"Text":"[Sasabihin]: \"Talaga ngang ikaw dati ay nasa isang pagkalingat rito, kaya humawi Kami sa iyo ng lambong mo kaya ang paningin mo ngayong araw ay matalas"},{"SurahNumber":50,"VerseNumber":23,"Text":"Magsasabi ang [anghel na] kaugnay niya: \"Ito, ang taglay ko, ay nakalaan"},{"SurahNumber":50,"VerseNumber":24,"Text":"[Sasabihin sa dalawang anghel]: \"Magtapon kayong dalawa sa Impiyerno ng bawat palatanggi na mapagmatigas"},{"SurahNumber":50,"VerseNumber":25,"Text":"palakait ng kabutihan, tagalabag, tagapag-alinlangan"},{"SurahNumber":50,"VerseNumber":26,"Text":"na gumawa kasama kay Allāh ng isang diyos na iba pa. Kaya itapon ninyong dalawa siya sa pagdurusang matindi"},{"SurahNumber":50,"VerseNumber":27,"Text":"Magsasabi ang [demonyong] kaugnay niya: \"Panginoon namin, hindi ako nagpalabis sa kanya, subalit siya dati ay nasa isang pagkaligaw na malayo"},{"SurahNumber":50,"VerseNumber":28,"Text":"Magsasabi Siya: \"Huwag kayong magkaalitan sa piling Ko at nagpauna na Ako para sa inyo ng banta"},{"SurahNumber":50,"VerseNumber":29,"Text":"Hindi napapalitan ang sabi sa piling Ko at Ako ay hindi palalabag sa katarungan sa mga alipin"},{"SurahNumber":50,"VerseNumber":30,"Text":"Sa Araw na magsasabi Kami sa Impiyerno: \"Napuno ka kaya?\" at magsasabi ito: \"May dagdag pa kaya"},{"SurahNumber":50,"VerseNumber":31,"Text":"Palalapitin ang Paraiso para sa mga tagapangilag magkasala nang hindi malayo"},{"SurahNumber":50,"VerseNumber":32,"Text":"[Sasabihin]: \"Ito ay ang ipinangangako sa inyo – para sa bawat palabalik, mapag-ingat"},{"SurahNumber":50,"VerseNumber":33,"Text":"na sinumang natakot sa Napakamaawain nang lingid at naghatid ng isang pusong nagsisising bumabalik"},{"SurahNumber":50,"VerseNumber":34,"Text":"Pumasok kayo rito sa kapayapaan; iyon ay ang Araw ng Pamamalagi"},{"SurahNumber":50,"VerseNumber":35,"Text":"Ukol sa kanila ang anumang niloloob nila rito at mayroon Kaming isang dagdag"},{"SurahNumber":50,"VerseNumber":36,"Text":"Kay rami ng ipinahamak Namin bago nila na salinlahi na higit na matindi kaysa sa kanila sa bagsik, saka gumalugad sila sa bayan; may mapupuslitan kaya"},{"SurahNumber":50,"VerseNumber":37,"Text":"Tunay na sa gayon ay talagang may paalaala para sa sinumang may puso o nag-ukol ng pakikinig habang siya ay saksi"},{"SurahNumber":50,"VerseNumber":38,"Text":"Talaga ngang lumikha Kami ng mga langit at lupa at anumang nasa pagitan ng mga ito sa anim na araw at walang sumaling sa Amin na anumang kapagalan"},{"SurahNumber":50,"VerseNumber":39,"Text":"Kaya magtiis ka sa sinasabi nila at magluwalhati ka kasabay ng pagpupuri sa Panginoon mo bago ng pagsikat ng araw at bago ng paglubog"},{"SurahNumber":50,"VerseNumber":40,"Text":"Sa bahagi ng gabi ay magluwalhati ka sa Kanya at sa mga katapusan ng pagpapatirapa"},{"SurahNumber":50,"VerseNumber":41,"Text":"Makinig ka sa Araw na mananawagan ang tagapanawagan mula sa isang pook na malapit"},{"SurahNumber":50,"VerseNumber":42,"Text":"sa Araw na maririnig nila ang Sigaw kalakip ng katotohanan. Iyon ay ang Araw ng Paglabas"},{"SurahNumber":50,"VerseNumber":43,"Text":"Tunay na Kami mismo ay nagbibigay-buhay at nagbibigay-kamatayan at tungo sa Amin ang kahahantungan"},{"SurahNumber":50,"VerseNumber":44,"Text":"sa araw na magkakabiyak-biyak ang lupa palayo sa kanila habang nasa pagmamadali. Iyon ay isang pagkakalap, na sa Amin ay madali"},{"SurahNumber":50,"VerseNumber":45,"Text":"Kami ay higit na maalam sa anumang sinasabi nila. Ikaw sa kanila ay hindi isang mapaniil, kaya magpaalaala ka sa pamamagitan ng Qur’ān sa sinumang nangangamba sa banta Ko"},{"SurahNumber":51,"VerseNumber":1,"Text":"Sumpa man sa mga [hanging] tagapagpalipad sa pagpapalipad [ng alikabok]"},{"SurahNumber":51,"VerseNumber":2,"Text":"saka sa mga [ulap na] tagapagdala ng lulan [na ulap]"},{"SurahNumber":51,"VerseNumber":3,"Text":"at sa mga [daong na] tagapaglayag nang magaan"},{"SurahNumber":51,"VerseNumber":4,"Text":"saka sa mga [anghel na] tagapagbahagi ng nauukol"},{"SurahNumber":51,"VerseNumber":5,"Text":"tunay na ang ipinangangako sa inyo ay talagang tapat"},{"SurahNumber":51,"VerseNumber":6,"Text":"at tunay na ang paggagantimpala ay talagang magaganap"},{"SurahNumber":51,"VerseNumber":7,"Text":"Sumpa man sa langit na may mga daanan"},{"SurahNumber":51,"VerseNumber":8,"Text":"tunay na kayo ay talagang nasa isang pagsasabing nagkakaiba"},{"SurahNumber":51,"VerseNumber":9,"Text":"Nalilinlang palayo rito ang sinumang nalinlang"},{"SurahNumber":51,"VerseNumber":10,"Text":"Napahamak ang mga palasapantaha"},{"SurahNumber":51,"VerseNumber":11,"Text":"na sila sa isang pagkalubog [sa kamangmangan] ay mga nakaliligta"},{"SurahNumber":51,"VerseNumber":12,"Text":"Nagtatanong sila: \"Kailan ang Araw ng Paggagantimpala"},{"SurahNumber":51,"VerseNumber":13,"Text":"Sa araw na sila sa ibabaw ng Apoy ay sinisilaban"},{"SurahNumber":51,"VerseNumber":14,"Text":"Lasapin ninyo ang pagsilab sa inyo; ito ay ang dati ninyong minamadali"},{"SurahNumber":51,"VerseNumber":15,"Text":"Tunay na ang mga tagapangilag magkasala ay nasa mga hardin at mga bukal"},{"SurahNumber":51,"VerseNumber":16,"Text":"habang mga kumukuha ng anumang ibinigay sa kanila ng Panginoon nila. Tunay na sila dati bago niyon ay mga tagagawa ng maganda"},{"SurahNumber":51,"VerseNumber":17,"Text":"Sila dati ay kaunti mula sa gabi ang iniidlip"},{"SurahNumber":51,"VerseNumber":18,"Text":"Sa mga huling bahagi ng gabi, sila ay humihingi ng tawad"},{"SurahNumber":51,"VerseNumber":19,"Text":"Sa mga yaman nila ay may karapatan para sa nanghihingi at napagkakaitan"},{"SurahNumber":51,"VerseNumber":20,"Text":"Sa lupa ay may mga tanda para sa mga nakatitiyak"},{"SurahNumber":51,"VerseNumber":21,"Text":"at sa mga sarili ninyo. Kaya hindi ba kayo nakakikita"},{"SurahNumber":51,"VerseNumber":22,"Text":"Sa langit ay ang panustos ninyo at ang ipinangangako sa inyo"},{"SurahNumber":51,"VerseNumber":23,"Text":"Kaya sumpa man sa Panginoon ng langit at lupa, tunay na ito ay talagang katotohanan tulad ng anuman na kayo ay bumibigkas [niyon]"},{"SurahNumber":51,"VerseNumber":24,"Text":"Dumating kaya sa iyo ang salaysay ng mga panauhin ni Abraham, na mga pinarangalan"},{"SurahNumber":51,"VerseNumber":25,"Text":"Noong pumasok sila sa kanya saka nagsabi sila ng kapayapaan ay nagsabi naman siya: \"Kapayapaan, mga taong di-kilala"},{"SurahNumber":51,"VerseNumber":26,"Text":"Kaya tumalilis siya sa mag-anak niya, saka naghatid ng isang guyang mataba"},{"SurahNumber":51,"VerseNumber":27,"Text":"Kaya naglapit siya nito sa kanila; nagsabi siya: \"Hindi ba kayo kakain"},{"SurahNumber":51,"VerseNumber":28,"Text":"Kaya nakadama siya mula sa kanila ng pangangamba. Nagsabi sila: \"Huwag kang mangamba.\" Nagbalita sila ng nakagagalak sa kanya hinggil sa isang batang lalaking maalam"},{"SurahNumber":51,"VerseNumber":29,"Text":"Kaya lumapit ang maybahay niya habang nasa paghihiyaw saka tinampal nito ang mukha nito at nagsabi: \"Matandang babaing baog [ako]"},{"SurahNumber":51,"VerseNumber":30,"Text":"Nagsabi sila: \"Gayon nagsabi ng Panginoon mo; tunay na Siya ay ang Marunong, ang Maalam"}]}