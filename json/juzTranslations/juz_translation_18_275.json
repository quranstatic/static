{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":23,"VerseNumber":1,"Text":"Anthu okhulupirira ndiwo opambana"},{"SurahNumber":23,"VerseNumber":2,"Text":"Iwo amene amadzichepetsa akamapemphera"},{"SurahNumber":23,"VerseNumber":3,"Text":"Ndi iwo amene amalewa nkhani zabodza"},{"SurahNumber":23,"VerseNumber":4,"Text":"Ndipo amapereka zaulere kwa anthu osauka"},{"SurahNumber":23,"VerseNumber":5,"Text":"Ndi iwo amene amadziteteza ku chiwerewere"},{"SurahNumber":23,"VerseNumber":6,"Text":"Kupatula kwa akazi awo kapena akapolo awo akazi, chifukwa iwo sangadzudzulidwe"},{"SurahNumber":23,"VerseNumber":7,"Text":"Koma amene angafune zina pamwamba pa zimene tawaloleza anthu otere ndi ochimwa"},{"SurahNumber":23,"VerseNumber":8,"Text":"Amene amakwaniritsa malonjezo ndi mapangano awo"},{"SurahNumber":23,"VerseNumber":9,"Text":"Ndi iwo amene amasunga mapemphero awo"},{"SurahNumber":23,"VerseNumber":10,"Text":"Amenewa ndithudi ndiwo amene adzalowa"},{"SurahNumber":23,"VerseNumber":11,"Text":"Iwo adzalowa ku Paradiso ya pamwamba ndipo adzakhalamo mpaka kalekale"},{"SurahNumber":23,"VerseNumber":12,"Text":"Ndithudi Ife tidapanga munthu kuchokera ku dothi labwino"},{"SurahNumber":23,"VerseNumber":13,"Text":"Titatero tidamukonza iye kukhala dontho la umuna m’malo otetezedwa mu msana"},{"SurahNumber":23,"VerseNumber":14,"Text":"dontho la umunali tidalipanga kukhala dontho la magazi ndipo dontho lamagazili tidalipanga kukhala m’bulu wa mnofu. Ndipo mnofu umenewu tidaukonza kukhala mafupa ndipo tidakuta mafupa ndi mnofu. Kotero tidamupanga iye kukhala chilengedwe china. odalitsa akhale Mulungu, Namalenga wabwino kwambiri mwa onse"},{"SurahNumber":23,"VerseNumber":15,"Text":"Ndipo pambuyo pake inu nonse mudzafa"},{"SurahNumber":23,"VerseNumber":16,"Text":"Ndipo mudzapatsidwanso moyo patsiku la kuuka kwa akufa"},{"SurahNumber":23,"VerseNumber":17,"Text":"Ife tidalenga miyamba isanu ndi iwiri pamwamba panu ndipo kwa zolengedwa zathu. Ndipo Ife sitikhala osalabadira ayi"},{"SurahNumber":23,"VerseNumber":18,"Text":"Ife timatumiza madzi kuchokera kumwamba m’muyeso wokwana ndipo timawalowetsa pansi pa nthaka. Ndipo Ife tili ndi mphamvu yowachotsa madziwo"},{"SurahNumber":23,"VerseNumber":19,"Text":"Ndipo Ife timakutulutsirani mmenemo minda ya tende ndi mphesa, m’mene muli zipatso zanu zambiri zimene zina mwa izo mumadya"},{"SurahNumber":23,"VerseNumber":20,"Text":"Mtengo umene umamera pa phiri la Sinai, umapereka mafuta ndiponso ndiwo kwa anthu"},{"SurahNumber":23,"VerseNumber":21,"Text":"M’nyama namonso muli chizindikiro choonetsa mphamvu zathu. Inu timakumwetsani zimene zili m’mimba mwake ndipo mumadya nyama yake ndiponso mumapeza phindu lambiri"},{"SurahNumber":23,"VerseNumber":22,"Text":"Ndipo pa izo ndi m’zombo zimene zimayenda pa nyanja, inu mumanyamulidwa"},{"SurahNumber":23,"VerseNumber":23,"Text":"Tidamutumiza Nowa kwa anthu ake ndipo iye adati, “Tumikirani Mulungu anthu anga chifukwa mulibe mulungu wina koma Iye yekha. Kodi simungamuope Iye?”"},{"SurahNumber":23,"VerseNumber":24,"Text":"Akuluakulu osakhulupirira a anthu ake adati, “Munthu uyu ndi wolingana ndi inu, iye ali kungodziyenereza kuti ndi wopambana pakati panu.” Mulungu akadafuna, akadatumiza angelo. Ndiponso zinthu za mtundu uwu sitidamvepo kuchokera kwa makolo athu akalekale"},{"SurahNumber":23,"VerseNumber":25,"Text":"Ndithudi ameneyu ndi wopenga, ndipo mumuyang’anire pa kanthawi.”"},{"SurahNumber":23,"VerseNumber":26,"Text":"Iye adati, “Ambuye! Ndithandizeni ine chifukwa iwo ali kundikana.”"},{"SurahNumber":23,"VerseNumber":27,"Text":"Ife tidavumbulutsa chifuniro chathu kwa iye ponena kuti, “Khoma chombo chimene Ife tidzayang’anira molingana ndi chilangizo chathu. Pamene chiweruzo chathu chidza ndipo madzi asefukira kuchokera ku ng’anjo, utenge zolengedwa ziwiriziwiri, zazimuna ndi zazikazi ndiponso kuchokera kwa iwo a m’nyumba mwako kupatula okhawo amene adanenedwa kuti adzaonongeka. Usandipemphe kuti ndipulumutse iwo amene adachita zoipa chifukwa iwo adzamizidwa.”"},{"SurahNumber":23,"VerseNumber":28,"Text":"Ndipo pamene iwe ndi iwo amene akutsata iwe mulowa m’chombo, nena, “Kuyamikidwa kukhale kwa Mulungu amene watipulumutsa ife kuchoka ku mtundu wa anthu oipa.”"},{"SurahNumber":23,"VerseNumber":29,"Text":"Ndipo nena: “Ambuye wanga! Ndithandizeni kuti ndikafike pamalo podalitsika chifukwa Inu ndinu wabwino wa onse amene amafikitsa pamalo okocheza.”"},{"SurahNumber":23,"VerseNumber":30,"Text":"Ndithudi mu zimenezi muli zizindikiro zooneka. Ndithudi Ife timawaika anthu m’mayesero"},{"SurahNumber":23,"VerseNumber":31,"Text":"Potero Ife tidapanga mtundu wa anthu a tsopano pambuyo pawo"},{"SurahNumber":23,"VerseNumber":32,"Text":"Ndipo tidatumiza kwa iwo Mtumwi wa mtundu wawo amene adati, “Tumikirani Mulungu chifukwa inu mulibe mulungu wina koma Iye yekha. Kodi simungamuope Mulungu?”"},{"SurahNumber":23,"VerseNumber":33,"Text":"Koma akuluakulu a anthu osakhulupirira a anthu ake, amene adakana za moyo umene uli nkudza ndi amene tidawapatsa zinthu zabwino za m’moyo uno adati, “Munthu uyu ndi munthu monga inu nomwe amene akudya zimene mumadya inu ndi kumwa zimene inu mumamwa.”"},{"SurahNumber":23,"VerseNumber":34,"Text":"“Ngati inu mumvera munthu wonga inu nomwe, ndithudi, inu mudzatayika.”"},{"SurahNumber":23,"VerseNumber":35,"Text":"“Kodi iye ali kukuopsezani kuti pamene inu mutafa ndi kusanduka dothi ndi mafupa mudzadzuka ndi kukhalanso ndi moyo?”"},{"SurahNumber":23,"VerseNumber":36,"Text":"“Zimene inu muli kuopsezedwa nazo zili kutali.”"},{"SurahNumber":23,"VerseNumber":37,"Text":"“Kulibenso moyo wina koma moyo wathu wapadziko lapansi basi. Ife timafa ndi kukhala ndi moyo ndipo ife sitidzadzukanso ayi.”"},{"SurahNumber":23,"VerseNumber":38,"Text":"“Munthu uyu ndi odziyenereza amene ali kunena za Mulungu zimene sizili zoona ayi. Ife sitidzamukhulupirira.”"},{"SurahNumber":23,"VerseNumber":39,"Text":"Iye adati, “Ambuye! Ndithandizeni ine chifukwa iwo ali kunditsutsa.”"},{"SurahNumber":23,"VerseNumber":40,"Text":"Iye adati, “Posachedwapa iwo adzanong’oneza bombono.”"},{"SurahNumber":23,"VerseNumber":41,"Text":"Chilango chathu chidawapeza mwachilungamo ndipo tidawafafaniza monga zinyalala. Chionongeko kwa anthu onse ochimwa"},{"SurahNumber":23,"VerseNumber":42,"Text":"Atapita awa tidalenganso mitundu ina ya anthu"},{"SurahNumber":23,"VerseNumber":43,"Text":"Palibeanthuameneangafulumizitsekapenakuchedwetsa chionongeko chawo"},{"SurahNumber":23,"VerseNumber":44,"Text":"Ndipo Ife tidatumiza Atumwi ena motsagana ndipo nthawi iliyonse Mtumwi amadza kwa iwo ndipo amamukana nati ndi wabodza. Ndipo Ife tidawaononga ena pambuyo pawo ndipo tidawapanga iwo kukhala chitsanzo cha mbiri ya anthu olakwa. Ichi chidali chionongeko cha anthu osakhulupirira"},{"SurahNumber":23,"VerseNumber":45,"Text":"Ndipo Ife tidamutumiza Mose pamodzi ndi m’bale wake Aroni ndi zizindikiro ndiponso ulamuliro wathu"},{"SurahNumber":23,"VerseNumber":46,"Text":"Kwa Farawo ndi nduna zake ndipo iwo adawalandira mwamwano chifukwa iwo adali anthu a chipongwe"},{"SurahNumber":23,"VerseNumber":47,"Text":"Ndipo iwo adati, “Kodi ife tikhulupirire anthu awiri olingana ndi ife amene anthu awo ndi akapolo athu?”"},{"SurahNumber":23,"VerseNumber":48,"Text":"Iwo adawakana iwo kotero iwo adalandira chionongeko"},{"SurahNumber":23,"VerseNumber":49,"Text":"Ndipo Ife tidamupatsa Mose Buku la Chipangano Chakale kuti anthu ake akhoza kutsogozedwa bwino"},{"SurahNumber":23,"VerseNumber":50,"Text":"Ife tidamupanga mwana wamwamuna wa Maria pamodzi ndi amayi ake kukhala chizindikiro kwa anthu onse ndipo tidawapatsa mnthunzi pa malo okwera ndi malo a mtendere amene anali kuthiriridwa ndi madzi a pa kasupe"},{"SurahNumber":23,"VerseNumber":51,"Text":"Oh Atumwi! Idyani zinthu zabwino ndipo muzichita ntchito zabwino. Ndithudi Ine ndimadziwa zonse zimene mumachita"},{"SurahNumber":23,"VerseNumber":52,"Text":"Ndithudi chipembedzo chanu ndi chimodzi ndipo Ine ndine Ambuye wanu. Kotero ndiopeni Ine"},{"SurahNumber":23,"VerseNumber":53,"Text":"Koma anthu adagawanika m’magulu osiyanasiyana, gulu lililonse limasangalala ndi ziphunzitso zawo"},{"SurahNumber":23,"VerseNumber":54,"Text":"Alekeni ayambe achimwa mpaka pamene imfa iwapeza"},{"SurahNumber":23,"VerseNumber":55,"Text":"Kodi iwo amaganiza kuti popeza tawapatsa chuma ndi ana"},{"SurahNumber":23,"VerseNumber":56,"Text":"Ndiye kuti Ife tili kuwafunira zabwino? Iyayi. Iwo sadziwa kanthu ayi"},{"SurahNumber":23,"VerseNumber":57,"Text":"Ndithudi iwo ndi anthu amene amaopa Ambuye wawo"},{"SurahNumber":23,"VerseNumber":58,"Text":"Amene amakhulupirira zizindikiro za Ambuye wawo"},{"SurahNumber":23,"VerseNumber":59,"Text":"Amene sapembedza wina aliyense poonjezera pa Ambuye wawo"},{"SurahNumber":23,"VerseNumber":60,"Text":"Amene amapereka chaulere mitima ili yoopa Ambuye wawo chifukwa chakuti adzabwerera kwa Iye"},{"SurahNumber":23,"VerseNumber":61,"Text":"Awa ndiwo amene amapikisana wina ndi mnzake pochita zabwino ndipo amakhala oyamba pozindikira"},{"SurahNumber":23,"VerseNumber":62,"Text":"Ife sitinyamulitsa mzimu wina uliwonse katundu amene iwo sangathe kunyamula. M’buku lathu mudalembedwa zoona zokhazokha. Ndipo palibe munthu amene adzaponderezedwa"},{"SurahNumber":23,"VerseNumber":63,"Text":"Koma mitima ya anthu osakhulupirira siyizidziwa zimenezi ayi. Iwo ali ndi ntchito zina zoipa kupatula zimene iwo amachita"},{"SurahNumber":23,"VerseNumber":64,"Text":"Koma pamene chilango chathu chidza pa iwo amene amakhala mu mtendere, iwo adzafuula kufuna chithandizo"},{"SurahNumber":23,"VerseNumber":65,"Text":"Musalire tsiku la lero chifukwa inu simudzalandira chithandizo china chilichonse kuchokera kwa Ife"},{"SurahNumber":23,"VerseNumber":66,"Text":"Chivumbulutso changa chinali kulakatulidwa kwa inu nthawi zambiri koma inu munali kuthawa ndi kuchikana mwamwano"},{"SurahNumber":23,"VerseNumber":67,"Text":"Inu mumachinyoza usana ndi usiku uliwonse"},{"SurahNumber":23,"VerseNumber":68,"Text":"Kodi iwo sangathe kulingalira mozama pa mawu a Mulungu kapena pali china chake chimene chidavumbulutsidwa kwa iwo chimene sichidavumbulutsidwe kwa makolo awo"},{"SurahNumber":23,"VerseNumber":69,"Text":"Kapena iwo sadziwa kuti akukana Mtumwi wawo"},{"SurahNumber":23,"VerseNumber":70,"Text":"Kapena iwo akuti Iye ndi wopenga? Koma iye wawabweretsera iwo onse zoonadi. Koma ambiri amakana choonadi"},{"SurahNumber":23,"VerseNumber":71,"Text":"Kukadakhala kuti choonadi chimatsatira zofuna zawo, ndithudi, kumwamba, dziko lapansi ndi onse okhala m’menemo akadaonongeka. Ife tawapatsa chikumbutso komabe iwo safuna kumvera chikumbutsocho"},{"SurahNumber":23,"VerseNumber":72,"Text":"Kapena iwe uli kuwapemphera mphotho? Chithandizo cha Ambuye wawo ndicho chabwino. Ndipo Iye ndiye wopereka moolowa manja kuposa onse amene amapereka"},{"SurahNumber":23,"VerseNumber":73,"Text":"Ndithudi iwe uli kuwaitana kuti adze kunjira yoyenera"},{"SurahNumber":23,"VerseNumber":74,"Text":"Ndithudi iwo amene amakana moyo umene uli nkudza adzakhala ali kusochera ku njira yoyenerayi"},{"SurahNumber":23,"VerseNumber":75,"Text":"Ngati Ife tikadawalangiza chisoni chathu ndi kuwachotsera mavuto, iwo akadakhala ali kulakwabe m’njira zawo zoipa ndi kusokonezeka ndi zoipazo"},{"SurahNumber":23,"VerseNumber":76,"Text":"Ndithudi tidawalanga kale koma iwo sadafunefune Ambuye wawo kapena kukhala odzichepetsa pamaso pake"},{"SurahNumber":23,"VerseNumber":77,"Text":"Mpaka pamene tidzawatsekulira khomo la chilango chowawa, iwo adzakhala okhumudwa"},{"SurahNumber":23,"VerseNumber":78,"Text":"Iye ndiye amene adakupatsani makutu, maso ndi mitima. Komabe inu simuthokoza mokwanira"},{"SurahNumber":23,"VerseNumber":79,"Text":"Iye ndiye amene adakulengani ndi kukuchulukitsani padziko lapansi ndipo nonsenu mudzasonkhanitsidwa kudza pamaso pake"},{"SurahNumber":23,"VerseNumber":80,"Text":"Iye ndiye amene amapereka moyo ndiponso imfa ndipo ndi Iyenso amene amasithanitsa usiku ndi usana. Kodi simungazindikire"},{"SurahNumber":23,"VerseNumber":81,"Text":"Iwo amanena zimene anthu akale ankanena"},{"SurahNumber":23,"VerseNumber":82,"Text":"Iwo amati, “Pamene ife tafa ndi kusanduka dothi ndi mafupa, kodi tidzadzukanso ndi kukhala ndi moyo?”"},{"SurahNumber":23,"VerseNumber":83,"Text":"Ndithudi ife tidalonjedzedwa zimenezi kale pamodzi ndi makolo athu. Izi si zina ayi koma nkhani zabodza za anthu a makedzana"},{"SurahNumber":23,"VerseNumber":84,"Text":"Nena, “Kodi Mwini wake wa dziko lapansi ndi zonse zimene zili mmenemo ndani? Ndiuzeni ngati mumudziwa.”"},{"SurahNumber":23,"VerseNumber":85,"Text":"Iwo adzati, “Mwini wake ndi Mulungu.” Nena, “Kodi inu simungachenjezedwe?”"},{"SurahNumber":23,"VerseNumber":86,"Text":"Nena, “Kodi Ambuye wa miyamba isanu ndi iwiri ndiponso Mwini Ufumu ndani?”"},{"SurahNumber":23,"VerseNumber":87,"Text":"Iwo adzati, “Mwini wake ndi Mulungu.” Nena, “Nanga kodi simungasiye kuchita zoipa?”"},{"SurahNumber":23,"VerseNumber":88,"Text":"Nena, “Kodi ulamuliro wa zinthu zonse zili m’manja mwa yani? Kodi ndani amene amaziteteza zonse pamene Iye safuna chitetezo cha wina aliyense ngati inu mukudziwa?”"},{"SurahNumber":23,"VerseNumber":89,"Text":"Iwo adzati, “M’manja mwa Mulungu.” Nena, “Nanga ndi chifukwa chiyani inu mwanyengedwa?”"},{"SurahNumber":23,"VerseNumber":90,"Text":"Iyayi, Ife tawavumbulutsira choonadi. Koma onsewa ndi anthu abodza"},{"SurahNumber":23,"VerseNumber":91,"Text":"Palibe nthawi imene Mulungu adabala mwana ndipo kulibe Mulungu wina woonjezera pa Iye. Ngati izi zikadakhala choncho, bwezi Mulungu aliyense akumatenga zolengedwa zake zokha ndi kumaziika pamwamba pa zolengedwa za Mulungu wina. Ulemerero ukhale kwa Mulungu woposa zina zilizonse"},{"SurahNumber":23,"VerseNumber":92,"Text":"Iye amadziwa zonse zooneka ndiponso zobisika. Mulungu akhale wopambana milungu ina imene iwo amaitumikira"},{"SurahNumber":23,"VerseNumber":93,"Text":"Nena, “Ambuye wanga! Ngati Inu mukadandionetsa chilango chimene muli kuwopseza"},{"SurahNumber":23,"VerseNumber":94,"Text":"Ambuye wanga! Pulumutsani ndipo musandisiye ine pakati pa mtundu wa anthu oipawu.”"},{"SurahNumber":23,"VerseNumber":95,"Text":"Ndithudi, Ife tili ndi mphamvu zoti ukhoza kuona chilango chimene tawaopseza"},{"SurahNumber":23,"VerseNumber":96,"Text":"Dzitetezeni ndi chabwino pothamangitsa choipa. Ife tili kudziwa zonse zimene ali kukunamizirani"},{"SurahNumber":23,"VerseNumber":97,"Text":"Ndipo iwe unene kuti, “Ambuye wanga, Ine ndili kufuna chitetezo chanu pothawa zoipa za Satana.”"},{"SurahNumber":23,"VerseNumber":98,"Text":"“Ambuye! Ine ndili kupempha chitetezo chanu kuti asabwere kumene ndili ine.”"},{"SurahNumber":23,"VerseNumber":99,"Text":"Mpaka pamene imfa idza kwa munthu wolakwa iye adzati, “Ambuye wanga! Bwezeni.”"},{"SurahNumber":23,"VerseNumber":100,"Text":"“Kuti ndikachite ntchitozabwinozimenendidalepherakuchita.” Kosatheka! Amenewa ndiwo mawu chabe amene akungolankhula. Kumbuyo kwawo kudzakhala chipupa mpaka pa tsiku la kuuka kwa akufa"},{"SurahNumber":23,"VerseNumber":101,"Text":"Ndipo pamene lipenga lidzaombedwa, pa tsiku limeneli, ubale wawo wonse udzathera pomwepo ndiponso sadzafunsana chithandizo chochokera kwa wina ndi mnzake"},{"SurahNumber":23,"VerseNumber":102,"Text":"Aliyense amene muyeso wake udzakhala wolemera, adzapambana"},{"SurahNumber":23,"VerseNumber":103,"Text":"Koma aliyense amene muyeso wake udzakhala wopepuka adzataya moyo wake ndipo adzakhala ku Gahena nthawi zonse"},{"SurahNumber":23,"VerseNumber":104,"Text":"Moto udzatentha nkhope zawo ndipo izo zidzakwinyikakwinyika chifukwa chaululu"},{"SurahNumber":23,"VerseNumber":105,"Text":"“Kodi chivumbulutso chathu sichidalakatulidwe kwa inu? Kodi simudachikane?”"},{"SurahNumber":23,"VerseNumber":106,"Text":"Iwo adzati, “Ambuye wathu! Zilakolako zathu zidatigonjetsa ife ndipo tidali anthu osochera.”"},{"SurahNumber":23,"VerseNumber":107,"Text":"“Ambuye wathu! tipulumutseni ife ku ichi. Ngati ife tidzabwereranso ku zoipa, ndithudi, ife tidzakhala anthu oipa kwambiri.”"},{"SurahNumber":23,"VerseNumber":108,"Text":"Iye adzati, “Khalani mu icho mwamanyazi ndipo musandiyankhulitse Ine ayi.”"},{"SurahNumber":23,"VerseNumber":109,"Text":"Ndithudi padali gulu la Atumiki anga amene adati, “Ambuye wathu! Ife timakhulupirira mwa inu. Tikhululukireni ndipo mutichitire chisoni. Inu ndinu wabwino pochita chisoni kuposa a chisoni onse.”"},{"SurahNumber":23,"VerseNumber":110,"Text":"Koma inu munali kuwanyogodola mpaka pamene inu mudandiiwala Ine ndipo inu munali kuwaseka iwo"},{"SurahNumber":23,"VerseNumber":111,"Text":"Ndithudi lero Ine ndawalipira chifukwa cha kupirira kwawo ndipo iwo ndi amene apambana"},{"SurahNumber":23,"VerseNumber":112,"Text":"Ndipo Iye adzafunsa kuti, “Kodi inu munakhala padziko lapansi zaka zingati?”"},{"SurahNumber":23,"VerseNumber":113,"Text":"Iwo adzayankha kuti, “Takhala tsiku limodzi kapena mphindi zochepa zokha. Afunseni iwo amene amasunga chiwerengero.”"},{"SurahNumber":23,"VerseNumber":114,"Text":"Iye adzawayankha kuti, “Inu mukadadziwa ndi nthawi yochepa kwambiri imene inu munakhala.”"},{"SurahNumber":23,"VerseNumber":115,"Text":"“Kodi inu mumaganiza kuti tidangokulengani inu opanda cholinga ndipo kuti simudzabwerera kwa Ife?”"},{"SurahNumber":23,"VerseNumber":116,"Text":"Motero alemekezeke Mulungu, Mfumu ya chilungamo. Palibe Mulungu wina koma Iye yekha, Ambuye wa Mpando wolemekezeka ndi Wachifumu"},{"SurahNumber":23,"VerseNumber":117,"Text":"Aliyense amene apembedza mulungu wina woonjezera pa Mulungu, pamene Iye alibe umboni wa chimenecho, Ambuye wake adzamufunsa. Ndithudi anthu osakhulupirira sadzapambana ayi"},{"SurahNumber":23,"VerseNumber":118,"Text":"Nena, “Ambuye wanga! Ndikhululukireni machimo anga ndipo mundichitire chisoni chifukwa Inu ndinu wachisoni choposa a chisoni onse.”"},{"SurahNumber":24,"VerseNumber":1,"Text":"Ife tavumbulutsa mutu uwu ndipo taupanga kukhala wokakamiza ndipo ndi mwa iwo mmene tavumbulutsa chivumbulutsochoonekakutiinumukhozakuchenjezedwa"},{"SurahNumber":24,"VerseNumber":2,"Text":"Munthu wamkazi wosakwatiwa akachita chigololo ndi munthu wamwamuna wosakwatira, mukwapule aliyense wa iwo zikoti zana limodzi ndipo musalole kuti chifundo chikulepheretseni kumvera lamulo la Mulungu ngati inu mumakhulupirira mwa Mulungu ndi tsiku lomaliza. Ndipo onetsetsani kuti chilango chawo chachitidwa umboni ndi anthu ambiri okhulupirira"},{"SurahNumber":24,"VerseNumber":3,"Text":"Mwamuna wachigololo asakwatire wina koma mkazi wachigololo kapena mkazi wopembedza mafano. Mkazi wachigololo asakwatiwe ndi wina koma mwamuna wachigololo kapena wopembedza mafano. Anthu okhulupirira moona saloledwa maukwati otere"},{"SurahNumber":24,"VerseNumber":4,"Text":"Iwo amene amanamizira akazi odzisunga kuti achita chigololo ndipo sangathe kutulutsa mboni zinayi, akwapulidwe zikoti makumi asanu ndi atatu. Mukane umboni wawo mpaka kalekale. Anthu otere ndi oononga"},{"SurahNumber":24,"VerseNumber":5,"Text":"Kupatulaokhawoamene, patapitanthawi, alapandikusiya makhalidwe awo onyansa. Mulungu ndi wokhululukira ndi Mwini chisoni chosatha"},{"SurahNumber":24,"VerseNumber":6,"Text":"Ndipo ngati mwamuna akuti mkazi wake wachita chigololo koma alibe mboni kupatula iye mwini, iye alumbire kanayi dzina la Mulungu kuti zimene ali kunena ndi zoona"},{"SurahNumber":24,"VerseNumber":7,"Text":"Ndipo kachisanu anene kuti matemberero a Mulungu akhale pa iye mwamunayo ngati ali kunama"},{"SurahNumber":24,"VerseNumber":8,"Text":"Koma ngati mkazi wake alumbira kanayi, potchula dzina la Mulungu, kutsutsa kuti zimene ali kunena mwamuna wake ndi zabodza, sadzalandira chilango"},{"SurahNumber":24,"VerseNumber":9,"Text":"Ndipo kachisanu ayenera kunena kuti mkwiyo wa Mulungu ukhale pa iye mkaziyo ngati ali kunama"},{"SurahNumber":24,"VerseNumber":10,"Text":"Pakadapanda chisoni ndi chisomo cha Mulungu mukadaonongeka. Ndithudi Mulungu ndi wokhululukira ndi waluntha"},{"SurahNumber":24,"VerseNumber":11,"Text":"Iwo amene adapeka nkhani yabodzayi, adali gulu la anthu anu omwe. Usaganize kuti ndi masoka koma ndi zabwino kwa inu. Aliyense adzalangidwa molingana ndi tchimo lake. Akakhala iye amene amaikulitsa nkhaniyi, chilango chake chidzakhala chowawa kwambiri"},{"SurahNumber":24,"VerseNumber":12,"Text":"Pamenemudamvankhaniyi, bwanjianthuokhulupirira, amuna ndi akazi, sadafune kuganizira zabwino za anthu awo ndi kunena kuti, “Ili ndi bodza loonekera poyera?”"},{"SurahNumber":24,"VerseNumber":13,"Text":"Kodi ndi chifukwa chiyani iwo sadabweretse mboni zinayi? Ngati iwo adalephera kutulutsa mboni ndiye kuti iwo anali kunama pamaso pa Mulungu"},{"SurahNumber":24,"VerseNumber":14,"Text":"Kukadakhala kuti Mulungu sadaonetse chisomo ndi chifundo chake pa inu, m’moyo uno ndiponso m’moyo umene uli nkudza, mukadalangidwa kwambiri chifukwa cha zimene mwakhala mukuchita"},{"SurahNumber":24,"VerseNumber":15,"Text":"Pamene inu munali kunena ndi malirime anu ndiponso kuyankhula ndi pakamwa panu zinthu zimene simunali kuzidziwa, inu munali kuganiza kuti izi zidali zopepuka koma pamaso pa Mulungu zinali zazikulu"},{"SurahNumber":24,"VerseNumber":16,"Text":"Pamene mudazimva, bwanji inu simudanene kuti, “Si koyenera kuti ife tikambe izi ayi. Mulungu ayeretsedwe! Kumeneku ndiko kunama kwenikweni.”"},{"SurahNumber":24,"VerseNumber":17,"Text":"Mulungu ali kukuchenjezani kuti musadzachitenso izi ngati inu ndinu anthu okhulupirira m’choonadi"},{"SurahNumber":24,"VerseNumber":18,"Text":"Mulungu ali kukufotokozerani momveka chivumbulutso chake. Iye ndi wanzeru ndipo amadziwa zonse"},{"SurahNumber":24,"VerseNumber":19,"Text":"Iwo amene amasangalala kuti nkhani zoipa zokhudza anthu okhulupirira zifalikire, adzalangidwa kwambiri m’moyo umene uli nkudza. Mulungu ali kudziwa zonse pamene inu simudziwa"},{"SurahNumber":24,"VerseNumber":20,"Text":"Pakadakhala popanda chisomo cha Mulungu kwa inu, nonse mukanaonongedwa. Ndithudi Mulungu ndi wabwino ndiponso wachisoni"},{"SurahNumber":24,"VerseNumber":21,"Text":"oh inu anthu okhulupirira m’choonadi! Musatsatire mapazi a Satana. Aliyense amene atsatira mapazi a Satana, ndithudi, iye amalamulira zinthu zochititsa manyazi ndi zoipa. Koma pakadapanda chisomo cha Mulungu, panalibe wina wa inu amene akadayeretsedwa zoipa zake. Koma Mulungu amayeretsa aliyense amene Iye wamufuna. Mulungu amamva zonse ndiponso amadziwa chinthu china chilichonse"},{"SurahNumber":24,"VerseNumber":22,"Text":"Musalole kuti anthu olemera ndi olemekezeka amene ali pakati panu kuti alumbire kuti sadzapereka chithandizo kwa abale awo, kwa anthu osauka ndiponso kwa iwo amene adathawa ku midzi yawo chifukwa cha nkhani zokhudza Mulungu. Iwo ayenera kuwakhululukira ndi kuwalekerera. Kodi inu simufuna kuti Mulungu akukhululukireni? Mulungu ndi Mwini chikhululukiro ndiponso Mwini chisoni chosatha"},{"SurahNumber":24,"VerseNumber":23,"Text":"Onse amene amaipitsa mbiri ya akazi odzisunga ndiponso okhulupirira amene sachita zoipa, adzakhala otembereredwa m’dziko lino ndiponso mulimene lili nkudza. Chawo chidzakhala chilango choopsa"},{"SurahNumber":24,"VerseNumber":24,"Text":"Patsikuli malirime awo, manja awo, ndi miyendo yawo zidzachitira umboni pa zimene iwo anali kuchita"},{"SurahNumber":24,"VerseNumber":25,"Text":"Patsiku limeneli Mulungu adzawapatsa dipo lawo loyenera, ndipo iwo adzadziwa kuti Mulungu ndiye choonadi chenicheni"},{"SurahNumber":24,"VerseNumber":26,"Text":"Zinthu zodetsedwa ndi zoyenera anthu odetsedwa ndipo zinthu zosadetsedwa ndi za anthu osadetsedwa, ndiponso zinthu zabwino ndi zoyenera anthu abwino. Kotero anthu abwino ndi oyenera zinthu zabwino ndipo anthu otere sakhudzidwa ndi zimene akunena; iwowa adzakhululukidwa ndipo adzapatsidwa mphotho yolemekezeka"},{"SurahNumber":24,"VerseNumber":27,"Text":"Oh inu anthu okhulupirira! Musalowe m’nyumba za anthu ena pokhapokha mutapempha chilolezo cha eni ake ndipo alonjereni powafunira iwo mtendere. Zimenezo ndi zabwino kwa inu kuti muchenjezedwe"},{"SurahNumber":24,"VerseNumber":28,"Text":"Mukapeza kuti kulibe aliyense, musalowe mpaka pokhapokha mwapatsidwa chilolezo. Ngati akuuzani kuti mubwerere kapena musalowe, ndi chilungamo kuti inu mubwerere kupita komwe mwachokera. Zimenezo ndi zabwino kwa inu. Mulungu amadziwa zonse zimene mumachita"},{"SurahNumber":24,"VerseNumber":29,"Text":"Sichidzakhala cholakwa ngati inu mulowa m’nyumba zopanda okhalamo zomwe muli nazo ndi ntchito. Mulungu amadziwa zonse zimene mumaulula ndi zimene mumabista"},{"SurahNumber":24,"VerseNumber":30,"Text":"Auze amuna okhulupirira kuti azitsitsa maso awo ndi kulewa chigololo. Zimenezi ndizo zimene zidzayeretsa moyo wawo. Mulungu amadziwa zonse zimene mumachita"},{"SurahNumber":24,"VerseNumber":31,"Text":"Auze akazi okhulupirira kuti azitsitsa maso awo ndipo asachite chiwerewere ndiponso azibisa zinthu zimene zimawakongoletsa kupatula zokhazo zimene sizingabisike. Ndipo azifunda nsalu kumutu ndi pa chifuwa chawo ndiponso asaonetse kukongola kwawo kupatula kwa amuna awo, abambo awo, abambo a amuna awo, ana awo aamuna, ana a amuna awo, ana a chemwali awo kapena ana a achimwene awo kapena ana a alongo awo kapena akazi anzawo owakhulupirira; ndiponso antchito awo aakazi, a ntchito awo a amuna ndi ana amene alibe chilakolako cha akazi. Ndipo iwo asamamenyetse mapazi awo pansi akamayenda ndi cholinga choonetsa zina zokongola zawo zobisika. Oh inu okhulupirira! Lapani kwa Mulungu mogonja kuti mupambane"},{"SurahNumber":24,"VerseNumber":32,"Text":"Kwatiranani ndi iwo a pakati panu amene ndi osakwatiwa ndiponso akapolo anu aamuna kapena aakazi amene ali olungama. Ngati iwo ndi osauka, Mulungu adzawalemeretsa iwo kuchokera ku zabwino zake. Mulungu ndiye wopatsa ndi wodziwa"},{"SurahNumber":24,"VerseNumber":33,"Text":"onse amene sangathe kukwatira adzisunge mpaka pamene Mulungu awapatsa iwo zabwino zake. Akakhala a kapolo anu amene afuna kugula ufulu wawo, amasuleni ngati inu muona kuti iwo ndi abwino ndipo muwapatseko gawo la chuma chimene Mulungu wakupatsani inu. Inu musadzakakamize akapolo anu aakazi kuti azichita chiwerewere ngati iwo afuna kudzisunga ndi cholinga chofuna kupeza zinthu zabwino za padziko lapansi. Ngati wina aliyense awakakamiza iwo, Mulungu adzawakhululukira ndi kuonetsa chisoni chake pa iwo"},{"SurahNumber":24,"VerseNumber":34,"Text":"Ife takutumizirani inu chivumbulutso chooneka bwino ndipo takupatsani chitsanzo cha anthu amene adalipo kale ndi chilangizo kwa anthu angwiro"},{"SurahNumber":24,"VerseNumber":35,"Text":"Mulungu ndi Muuni wa kumwamba ndi dziko lapansi. Kuunika kwake kukhoza kufaniziridwa ndi malo olowa m’chipupa amene m’kati mwake muli nyali imene ili m’galasi looneka ngati nyenyezi yowala. Iyo imayatsidwa kuchokera ku mtengo wodalitsika wa Azitona umene siuli kum’mawa kapena kumadzulo. Mafuta ake amatha kuwala ngakhale kuti palibe moto owayakitsa mafutawo. Muuni pa Muuni unzake ndipo Mulungu amatsogolera, ndi kuwala kwake, aliyense amene Iye wamufuna. Mulungu amapereka zitsanzo kwa anthu. Ndipo Mulungu amadziwa chilichonse"},{"SurahNumber":24,"VerseNumber":36,"Text":"M’nyumba zimene Mulungu adalamula kuti zimangidwe ndipo m’menemo dzina lake limakumbukirika, Mulungu amalemekezeka m’menemo m’mawa ndi madzulo"},{"SurahNumber":24,"VerseNumber":37,"Text":"Pali anthu amene malonda kapena zogulitsa sizingathe kuwaiwalitsa kukumbukira Mulungu kapena kupemphera kapena kupereka msonkho wothandiza anthu osauka. Iwo amene amaopa tsiku limene mitima ndi maso adzatembenuka"},{"SurahNumber":24,"VerseNumber":38,"Text":"Kotero Mulungu adzawalipira chifukwa cha ntchito zawo zabwino ndiponso adzawapatsa zabwino zochokera m’chisomo chake. Mulungu amapereka mopanda muyeso kwa aliyense amene Iye wamufuna"},{"SurahNumber":24,"VerseNumber":39,"Text":"Akakhala anthu osakhulupirira, ntchito zawo zili ngati chizirezire cha m’chipululu. Wapaulendo amene ali ndi ludzu amaganiza kuti ndi madzi koma akachiyandikira amaona kuti palibe chilichonse. Iye amamupeza Mulungu pomwepo amene amamupatsa molingana ndi ntchito zake. Mulungu amachita chiwerengero cha zinthu mofulumira"},{"SurahNumber":24,"VerseNumber":40,"Text":"Kapena monga mdima wa m’nyanja yozama kwambiri yokutidwa ndi mafunde aakulu oyenda pamwamba pa mafunde anzake ndi mitambo pamwamba pake ndiponso mdima wosanjana ndi mdima unzake. Ndipo ngati iye atambasula dzanja lake sangathe kuliona. Ndithudi munthu amene saunikidwa ndi Mulungu sangathe kuona kuwala kwa mtundu wina uliwonse"},{"SurahNumber":24,"VerseNumber":41,"Text":"Kodi iwe siunaone kuti zonse zimene zili kumwamba ndi pa dziko la pansi zimalemekeza Mulungu ndiponso pamene mbalame zikutambasula mapiko ake? Chilichonse chimadziwa mapemphero ndi mayamiko omupatsa Iye ndipo Mulungu amadziwa ntchito zawo zonse"},{"SurahNumber":24,"VerseNumber":42,"Text":"Ndipo Mulungu ndiye mwini ufumu wa kumwamba ndi wa padziko lapansi. Ndi kwa Mulungu kumene zinthu zonse zidzabwerera"},{"SurahNumber":24,"VerseNumber":43,"Text":"Kodi inu simuona mmene Mulungu amayendetsera mitambo? Ndipo amaisonkhanitsira ndi kuiika m’gulu limodzi ndipo inu mumaona mvula ili kuchokera mu mitamboyo. Kuchokera ku mapiri a kumwamba, Iye amatumiza mphepo kuti ipeze kumupeza wina aliyense amene wamufuna ndi kusiya aliyense amene wamufuna. Chilangali cha mphenzi zake chimakhala pang’ono kuti chilande maso a anthu"},{"SurahNumber":24,"VerseNumber":44,"Text":"Mulungu amasanduliza usiku ndi usana. Ndithudi mu izi muli chizindikiro kwa anthu ozindikira"},{"SurahNumber":24,"VerseNumber":45,"Text":"Mulungu adalenga cholengedwa chilichonse kuchokera ku madzi ndipo zina zimayenda chafufumimba, zina zimayenda ndi miyendo iwiri ndi zina zimayenda ndi miyendo inayi. Mulungu amalenga chilichonse chimene wafuna. Ndithudi Mulungu ali ndi mphamvu pa chinthu china chilichonse"},{"SurahNumber":24,"VerseNumber":46,"Text":"Ndithudi Ife tatumiza chivumbulutso choonetsa choonadi. Ndipo Mulungu amalangiza aliyense amene Iye wamufuna ku njira yoyenera"},{"SurahNumber":24,"VerseNumber":47,"Text":"Iwo amanena monenetsa kuti, “Ife timakhulupirira mwa Mulungu ndi Mtumwi wake ndipo timawamvera onsewa.” Koma pambuyo pake ena a iwo amabwerera m’mbuyo. Ndithudi awa si okhulupirira ayi"},{"SurahNumber":24,"VerseNumber":48,"Text":"Ndipo pamene iwo amaitanidwa kuti adze kwa Mulungu ndi Mtumwi wake, kuti akhoza kuwaweruza, ena amakana"},{"SurahNumber":24,"VerseNumber":49,"Text":"Chikadakhala kuti choonadi chili mwa iwo, iwo akadadza kwa iye modzipereka"},{"SurahNumber":24,"VerseNumber":50,"Text":"Kodi m’mitima mwawo muli matenda kapena ali ndi chikayiko? Kapena iwo amaopa kuti Mulungu ndi Mtumwi wake akhoza kuwakaniza chiweruzo cholungama? Koma oterewa ndi ochita zoipa"},{"SurahNumber":24,"VerseNumber":51,"Text":"Koma pamene anthu okhulupirira enieni amaitanidwa kwa Mulungu ndi Mtumwi wake kuti akhoza kuwaweruza, yankho lawo limangokhala lakuti, “Tamva ndipo titsatira.” Anthu otere ndiwo opambana"},{"SurahNumber":24,"VerseNumber":52,"Text":"Ndipo iye amene amvera Mulungu ndi Mtumwi wake ndi kuopa Mulungu ndipo amadzichepetsa kwa Iye, oterewa ndi opambana"},{"SurahNumber":24,"VerseNumber":53,"Text":"Iwo amalumbira pali Mulungu molimba kuti ngati iwe uwalamulira kumenya nkhondo, adzakumvera iwe. Nena “Musalumbire ayi! Chofunika ndi kumvera basi. Ndithudi Mulungu amadziwa chilichonse chimene mumachita.”"},{"SurahNumber":24,"VerseNumber":54,"Text":"Nena “Mverani Mulungu ndipo mverani Mtumwi wake. Ngati simungamvere, iye ali ndi udindo wake monga momwe inu muli ndi udindo wanu. Ngati inu mumumvera, inu mudzatsogozedwa ndipo udindo wa Mtumwi ndi kungopereka uthenga womveka.”"},{"SurahNumber":24,"VerseNumber":55,"Text":"Mulungu walonjeza ena a inu amene akhulupirira ndipo amachita ntchito zabwino kuti adzawasandutsa kukhala olowa m’malo padziko monga momwe adasandutsira anthu amene adalipo kale iwo asanadze. Ndipo Iye adzawapatsa mphamvu yoyendetsa chipembedzo chawo chimene adawasankhira. Ndithudi Iye adzawapatsa m’malo mwake chitetezo chokwana atawachokera mantha ngati iwo andipembedza Ine ndipo sandiphatikiza ndi china chilichonse. Ndipo onse amene sakhulupirira atamva izi ndi ochimwa"},{"SurahNumber":24,"VerseNumber":56,"Text":"Kwaniritsani mapemphero anu, perekani msonkho wothandiza osauka, ndipo muzimvera Mtumwi kuti mupeze chisomo cha Mulungu"},{"SurahNumber":24,"VerseNumber":57,"Text":"Musaganize kuti anthu osakhulupirira adzathawa mdziko lino. Moto ndi imene idzakhala mudzi wawo. Ndipo kutsiliza koipa"},{"SurahNumber":24,"VerseNumber":58,"Text":"oh inu anthu okhulupirira! Lolani akapolo anu aamuna ndi aakazi ndi ana amene sanathe msinkhu kuti apemphe poyamba pa nthawi zitatu, musadapemphere pemphero la m’mawa kapena pamene mwavula zovala zanu masana chifukwa cha kutentha kapena mutatha kupemphera mapemphero a usiku. Izi ndi nthawi zitatu zokhala panokha. Palibe chifukwa kwa inu kapena kwa iwo kuchezerana, wina ndi mnzake mu nthawi zina kupatula nthawi zimene zatchulidwazi. Kotero Mulungu amaulula poyera chivumbulutso chake kwa inu. Ndipo Mulungu ndi Wodziwa ndi Waluntha"},{"SurahNumber":24,"VerseNumber":59,"Text":"Ndipo pamene ana akula msinkhu, alekeni kuti apemphe chilolezo chanu monga akuluakulu awo amachitira. Kotero ndi mmene Mulungu amaululira chivumbulutso chake kwa inu. Ndipo Mulungu ndi wodziwa ndi waluntha"},{"SurahNumber":24,"VerseNumber":60,"Text":"Sichidzakhala cholakwa kwa amayi okalamba amene alibe maganizo a ukwati ngati angasiye zovala zawo zakunja popanda kuonetsa kukongola kwawo. Kungakhale bwino ngati iwo angavale modzilemekeza. Ndipo Mulungu ndi wakumva ndi wodziwa"},{"SurahNumber":24,"VerseNumber":61,"Text":"Si cholakwa ngati munthu wakhungu kapena wolumala kapena wodwala kapena inu eni ake mudya m’nyumba zanu kapena m’nyumba za atate anu kapena m’nyumba za amayi anu kapena m’nyumba za achimwene anu kapena m’nyumba za alongo anu kapena m’nyumba za achimwene a atate anu kapena alongo awo atate anu kapena m’nyumba za amalume anu kapena m’nyumba za achemwali a amayi anu kapena m’nyumba zimene makiyi ake mwasunga kapena aliyense m’nyumba za abwenzi anu. Palibe cholakwa kwa inu ngati mudya pamodzi kapena payekha payekha. Pamene mulowa m’nyumba, lonjeranani wina ndi mnzake malonje odalitsika ochokera kwa Mulungu. Kotero Mulungu ali kukufotokozerani zizindikiro kuti mukhoza kukhala ozindikira"},{"SurahNumber":24,"VerseNumber":62,"Text":"Ndi okhawo amene ali ndi chikhulupiriro, amene amakhulupirira mwa Mulungu ndi Mtumwi wake ndipo amati akasonkhana pamodzi ndi iye pa zinthu zofunika sachoka mpaka pamene apempha chilolezo chake. Ndithudi anthu amene amakupempha chilolezo ndiwo amene amakhulupirira mwa Mulungu ndi Mtumwi wake. Pamene akupempha iwe chilolezo choti achoke ndi cholinga chokagwira ntchito zawo, pereka chilolezo kwa aliyense amene iwe wamufuna ndipo mumupemphe Mulungu kuti awakhululukire machimo awo. Mulungu amakhululukira ndipo ndi wachisoni chosatha"},{"SurahNumber":24,"VerseNumber":63,"Text":"Musamuitane Mtumwi pomutchula dzina monga momwe mumaitanirana wina ndi mnzake. Mulungu amadziwa ena a inu amene amazemba ndi kuchoka pakati panu. Aleke onse amene samvera Mtumwi kuti achenjere mwina mayesero kapena chilango chowawa chikhoza kugwa pa iwo"},{"SurahNumber":24,"VerseNumber":64,"Text":"Ndithudi mwini wake wa chilichonse chimene chili kumwamba ndi dziko lapansi ndi Mulungu. Ndithudi Iye amadziwa zonse zimene zili m’mitima mwanu. Ndipo patsiku limene iwo adzabwerera kwa Iye, Iye adzawauza zonse zimene amachita. Ndipo Mulungu amadziwa chinthu china chilichonse"},{"SurahNumber":25,"VerseNumber":1,"Text":"Alemekezeke Iye amene adavumbulutsa Korani kwa Mtumwi wake kuti akhoza kuchenjeza mitundu ya anthu"},{"SurahNumber":25,"VerseNumber":2,"Text":"Iye ndiye Mfumu ya kumwamba ndi dziko lapansi. Iye ndiye amene sadabereke mwana ndipo alibe wothandizana naye mu Ufumu wake. Iye ndiye amene adalenga zinthu zonse ndipo adakhazikitsa mmene zili ndi mapeto ake"},{"SurahNumber":25,"VerseNumber":3,"Text":"Komabe anthu osakhulupirira amapembedza milungu ina yoonjezera pa Mulungu weniweni imene siingathe kulenga china chilichonse chifukwa chakuti nayonso idachita kulengedwa. Ndi imene singathe kuwathandiza kapena kuwaononga ndiponso imene ilibe mphamvu pa nkhani zokhudza imfa kapena moyo kapena kuukitsa anthu akufa"},{"SurahNumber":25,"VerseNumber":4,"Text":"Anthu osakhulupirira amanena kuti, “Zonsezi ndi zinthu zabodza zimene wapeka yekha, ndiponso anthu ena amamuthandiza. Zonse zimene watulutsa ndi zopanda pake ndipo zabodza"},{"SurahNumber":25,"VerseNumber":5,"Text":"Ndipo iwo amati, “Izi ndi nkhani zopanda pake za anthu amakedzana zimene iye walemba. Izo zimalembetsedwa kwa Iye m’mawa ndi masana aliwonse.”"},{"SurahNumber":25,"VerseNumber":6,"Text":"Nena, “Wavumbulutsa ndiye amene amadziwa zinsinsi za kumwamba ndi za padziko lapansi. Iye amakhululukira ndipo ndi Mwini chisoni chosatha.”"},{"SurahNumber":25,"VerseNumber":7,"Text":"Iwo amanena kuti, “Uyu, ndi Mtumwi wotani amene amadya ndipo amayendayenda ku msika? Kodi bwanji mngelo sanathe kutumizidwa pansi pamodzi ndi iye kudzatichenjeza ife?”"},{"SurahNumber":25,"VerseNumber":8,"Text":"“Nanga ndi chifukwa chiyani sadapatsidwe chuma ndipo alibe munda woti azipezako chakudya?” Ndipo anthu ochita zoipa amati, “Ndithudi munthu amene muli kumutsatira ndi wolodzedwa.”"},{"SurahNumber":25,"VerseNumber":9,"Text":"Taona mafanizo amene amakupatsa iwe! Iwo asochera ndipo sangathe kubwerera kunjira yoyenera"},{"SurahNumber":25,"VerseNumber":10,"Text":"Alemekezeke Iye amene, ngati afuna akhoza kukupatsa iwe zinthu zabwino kuposa zimenezi monga minda yothiriridwa ndi madzi a m’mitsinje ndi nyumba zachifumu"},{"SurahNumber":25,"VerseNumber":11,"Text":"Iyayi. Iwo amakana ola lachiweruzo, ndipo iwo amene amakana olali, Ife tawakonzera moto woyaka"},{"SurahNumber":25,"VerseNumber":12,"Text":"Pamene idzawaona iwo kuchokera kutali, iwo adzamva mkokomo wake"},{"SurahNumber":25,"VerseNumber":13,"Text":"Ndipo onse akadzamangidwa limodzi, adzaponyedwa kumalo opanikizika. Ndithudi iwo adzafuna imfa itadza pa iwo"},{"SurahNumber":25,"VerseNumber":14,"Text":"Lero musaitane imfa imodzi yokha ayi koma itanani imfa zambiri"},{"SurahNumber":25,"VerseNumber":15,"Text":"Nena, “Kodi chimenecho ndi chabwino kapena Paradiso yosatha imene anthu angwiro adalonjezedwa?” Imeneyo ndiyo mphotho yawo ndi kobwerera kwawo"},{"SurahNumber":25,"VerseNumber":16,"Text":"Iwo adzapeza m’menemo zonse zimene anali kufuna ndi kukhala momwemo. Limenelo ndilo lonjezo limene ndi lofunika kumapempha pafupipafupi kuchokera kwa Ambuye wako"},{"SurahNumber":25,"VerseNumber":17,"Text":"Patsiku limene Iye adzawasonkhanitsa onse ndi zomwe amapembedza kuonjezera pa Mulungu weniweni ndipo Iye adzati, “Kodi ndinu amene munasocheza akapolo anga kapena ndi iwo okha anasochera ku njira yoyenera?”"},{"SurahNumber":25,"VerseNumber":18,"Text":"Iwo adzati, “Ulemerero ukhale kwa Inu! Si koyenera kwa ife kuti tisankhe otisamalira ena oonjezera pa Inu. Koma Inu mudawapatsa iwo ndi makolo awo zinthu zokoma za dziko, kotero kuti iwo adaiwala chenjezo lanu ndipo adali anthu oonongeka.”"},{"SurahNumber":25,"VerseNumber":19,"Text":"Kotero iwo adatsutsa mawu anu ndipo inu simungathe kuthawa kapena kupeza chithandizo ndipo aliyense amene ndi wosalungama pakati panu, Ife tidzamupatsa chilango chachikulu"},{"SurahNumber":25,"VerseNumber":20,"Text":"Ife sitidatumizepo Atumwi kale amene sanali kudya ndi kuyenda m’misika. Ife tidakupangani ena a inu kukhala mayesero a ena. Kodi simungapirire? Ambuye wanu amaona chilichonse"}]}