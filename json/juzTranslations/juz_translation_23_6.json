{"Id":6,"LanguageCodes":["am","amh"],"Name":"amh-muhammedsadiqan","Author":"Muhammed Sadiq And Muhammed Sani Habib","Language":"Amharic","Description":"Amharic","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"ከእርሱም በኋላ በሕዝቦቹ ላይ (ልናጠፋቸው) ሰራዊትን ከሰማይ አላወረድንም፡፡ (በማንም ላይ) አወራጆችም አልነበርንም፡፡"},{"SurahNumber":36,"VerseNumber":29,"Text":"(ቅጣታቸው) አንዲት ጩኸት እንጂ ሌላ አልነበረችም፡፡ ወዲያውኑም እነርሱ ጠፊዎች ኾኑ፡፡"},{"SurahNumber":36,"VerseNumber":30,"Text":"በባሮቹ ላይ ዋ ቁልጭት! ከመልክተኛ አንድም አይመጣቸውም በእርሱ የሚሳለቁበት ቢኾኑ እንጅ፡፡"},{"SurahNumber":36,"VerseNumber":31,"Text":"ከእነርሱ በፊት ከክፍለ ዘመናት ሕዝቦች ብዙዎችን ማጥፋታችንንና እነርሱ ወደነርሱ የማይመለሱ መኾናቸውን አላወቁምን"},{"SurahNumber":36,"VerseNumber":32,"Text":"ሁሉም እኛ ዘንድ የሚሰበሰቡ የሚቀረቡ እንጂ ሌላ አይደሉም፡፡"},{"SurahNumber":36,"VerseNumber":33,"Text":"የሞተችውም ምድር ለእነርሱ ምልክት ናት! ሕያው አደረግናት፡፡ ከእርሷም ፍሬን አወጣን፤ ከርሱም ይበላሉ፡፡"},{"SurahNumber":36,"VerseNumber":34,"Text":"በእርሷም ውሰጥ ከዘምበባዎችና ከወይኖች የኾኑ አትክልቶችን አደረግን፡፡ በእርሷም ውስጥ ምንጮችን አፈለቅን፡፡"},{"SurahNumber":36,"VerseNumber":35,"Text":"ከፍሬውና እጆቻቸው ከሠሩትም ይበሉ ዘንድ (ይህን አደረግን)፤ አያመሰግኑምን"},{"SurahNumber":36,"VerseNumber":36,"Text":"ያ ምድር ከምታበቅለው ከነፍሶቻቸውም ከማያውቁትም ነገር ዓይነቶችን ሁሏንም የፈጠረ (አምላክ) ጥራት ይገባው፡፡"},{"SurahNumber":36,"VerseNumber":37,"Text":"ሌሊቱም ለእነርሱ ምልክት ነው፡፡ ከእርሱ ላይ ቀንን እንገፍፋለን፡፡ ወዲያውኑም እነርሱ በጨለማ ውስጥ ይገባሉ፡፡"},{"SurahNumber":36,"VerseNumber":38,"Text":"ፀሐይም ለእርሷ ወደ ሆነው መርጊያ ትሮጣለች፡፡ ይህ የአሸናፊው የዐዋቂው አምላክ ውሳኔ ነው፡፡"},{"SurahNumber":36,"VerseNumber":39,"Text":"ጨረቃንም የመስፈሪያዎች ባለቤት ሲኾን እንደ ዘንባባ አሮጌ ቀንዘል እስኪኾን ድረስ (መኼዱን) ለካነው፡፡"},{"SurahNumber":36,"VerseNumber":40,"Text":"ፀሐይ ጨረቃን ልትደርስበት አይገባትም፡፡ ሌሊትም ቀንን (ያለ ጊዜው) ቀዳሚ አይኾንም፡፡ ሁሉም በመዞሪያቸው ውስጥ ይዋኛሉ፡፡"},{"SurahNumber":36,"VerseNumber":41,"Text":"እኛም (የቀድሞ) ትውልዳቸውን በተሞላች መርከብ ውስጥ የጫን መኾናችን ለእነርሱ ምልክት ነው፡፡"},{"SurahNumber":36,"VerseNumber":42,"Text":"ከመሰሉም በእርሱ የሚሳፈሩበትን ለእነርሱ ፈጠርንላቸው፡፡"},{"SurahNumber":36,"VerseNumber":43,"Text":"ብንሻም እናሰጥማቸዋለን፡፡ ለእነርሱም ረዳት የላቸውም፡፡ እነርሱም የሚድዳኑ አይደሉም፡፡"},{"SurahNumber":36,"VerseNumber":44,"Text":"ግን ከእኛ ለኾነው ችሮታና እስከ ጊዜ ሞታቸው ለማጣቀም (አዳንናቸው)፡፡"},{"SurahNumber":36,"VerseNumber":45,"Text":"ለእነርሱም «በስተፊታችሁና በኋለችሁ ያለውን ነገር ተጠንቀቁ ይታዘንላችኋልና» በተባሉ ጊዜ (ፊታቸውን ያዞራሉ)፡፡"},{"SurahNumber":36,"VerseNumber":46,"Text":"ከጌታቸውም ተዓምራት ማንኛይቱም ተዓምር አትመጣላቸውም፤ ከእርሷ የሚሸሹ ቢኾኑ እንጅ፡፡"},{"SurahNumber":36,"VerseNumber":47,"Text":"ለእነርሱም «አላህ ከሰጣችሁ ሲሳይ ለግሱ» በተባሉ ጊዜ እነዚያ የካዱት ለእነዚያ ላመኑት «አላህ ቢሻ ኖሮ የሚያበላውን ሰው እናበላለን? እናንተ በግልጽ ስህተት ውስጥ እንጂ በሌላ ላይ አይደላችሁም» ይላሉ፡፡"},{"SurahNumber":36,"VerseNumber":48,"Text":"«እውነተኞችም እንደኾናችሁ ይህ ቀጠሮ መቼ ነው?» ይላሉ፡፡"},{"SurahNumber":36,"VerseNumber":49,"Text":"እነርሱ የሚከራከሩ ሲኾኑ በድንገት የምትይዛቸው የኾነችን አንዲትን ጩኸት እንጂ ሌላን አይጠባበቁም፡፡"},{"SurahNumber":36,"VerseNumber":50,"Text":"(ያን ጊዜ) መናዘዝንም አይችሉም፡፡ ወደ ቤተሰቦቻቸወም አይመለሱም፡፡"},{"SurahNumber":36,"VerseNumber":51,"Text":"በቀንዱም ይነፋል፡፡ ወዲያውኑም እነርሱ ከመቃብሮቻቸው ወደ ጌታቸው በፍጥነት ይገሰግሳሉ፡፡"},{"SurahNumber":36,"VerseNumber":52,"Text":"«ወይ ጥፋታችን! ከመኝታችን ማን ቀሰቀሰን? ይህ ያ አዛኙ ጌታ (በእርሱ) የቀጠረን መልክተኞቹም እውነትን የነገሩን ነው» ይላሉ፡፡"},{"SurahNumber":36,"VerseNumber":53,"Text":"(እርሷ) አንዲት ጩኸት እንጂ አይደለችም፡፡ ወዲያውኑም እነርሱ እኛ ዘንድ የሚሰበሰቡ የሚቀርቡ ናቸው፡፡"},{"SurahNumber":36,"VerseNumber":54,"Text":"«ዛሬም ማንኛይቱም ነፍስ ምንም አትበደልም፡፡ ትሠሩትም የነበራችሁትን እንጂ ሌላን አትመነዱም» (ይባላሉ)፡፡"},{"SurahNumber":36,"VerseNumber":55,"Text":"የገነት ሰዎች ዛሬ በእርግጥ በሥራዎች ውስጥ ተደሳቾች ናቸው፡፡"},{"SurahNumber":36,"VerseNumber":56,"Text":"እነርሱም ሚስቶቻቸውም በጥላዎች ውስጥ ናቸው፡፡ ባለ አጎበር አልጋዎች ላይ ተደጋፊዎች ናቸው፡፡"},{"SurahNumber":36,"VerseNumber":57,"Text":"በውስጧ ለእነርሱ ፍራፍሬዎች አሏቸው፡፡ ለእነርሱም የሚፈልጉት ሁሉ አልላቸው፡፡"},{"SurahNumber":36,"VerseNumber":58,"Text":"(ለእነርሱም) አዛኝ ከሆነው ጌታ በቃል ሰላምታ አላቸው።"},{"SurahNumber":36,"VerseNumber":59,"Text":"(ይላልም) «እናንተ አመጸኞች ሆይ! ዛሬ (ከምእምናን) ተለዩ፡፡»"},{"SurahNumber":36,"VerseNumber":60,"Text":"የአደም ልጆች ሆይ! ሰይጣንን አትገዙ፤ እርሱ ለእናንተ ግልጽ ጠላት ነውና በማለት ወደእናንተ አላዘዝኩምን"},{"SurahNumber":36,"VerseNumber":61,"Text":"ተገዙኝም፤ ይህ ቀጥተኘ መንገድ ነው፤ (በማለትም)፡፡"},{"SurahNumber":36,"VerseNumber":62,"Text":"ከእናንተም ብዙን ፍጡር በእርግጥ አሳስቷል፡፡ የምታውቁም አልነበራችሁምን"},{"SurahNumber":36,"VerseNumber":63,"Text":"ይህቺ ያቺ ትቀጠሩዋት የነበረችው ገሀነም ናት፡፡"},{"SurahNumber":36,"VerseNumber":64,"Text":"ትክዱ በነበራችሁት ምክንያት ዛሬ ግቧት (ይባላሉ)፡፡"},{"SurahNumber":36,"VerseNumber":65,"Text":"ዛሬ በአፎቻቸው ላይ እናትምና እጆቻቸው ያነጋግሩናል፡፡ እግሮቻቸውም ይሠሩት በነበሩት ሁሉ ይመሰክራሉ፡፡"},{"SurahNumber":36,"VerseNumber":66,"Text":"ብንሻም ኖሮ በዐይኖቻቸው ላይ በአበስን ነበር፡፡ መንገድንም (እንደ ልመዳቸው) በተሽቀዳደሙ ነበር፡፡ እንዴትም ያያሉ"},{"SurahNumber":36,"VerseNumber":67,"Text":"ብንሻም ኖሮ በስፍራቸው ላይ እንዳሉ ወደ ሌላ ፍጥረት በለወጠናቸው ነበር፡፡ መኼድንም መመለስንም ባልቻሉም ነበር፡፡"},{"SurahNumber":36,"VerseNumber":68,"Text":"ዕድሜውንም የምናረዝመውን ሰው በፍጥረቱ (ወደ ደካማነት) እንመልሰዋለን፤ አያውቁምን"},{"SurahNumber":36,"VerseNumber":69,"Text":"(ሙሐመድን) ቅኔንም አላስተማርነውም፡፡ ለእርሱም አይግገባውም፡፡ እርሱ (መጽሐፉ) መገሰጫና ገላጭ ቁርኣን እንጅ (ቅኔ) አይደለም፡፡"},{"SurahNumber":36,"VerseNumber":70,"Text":"(ግሣጼነቱም ልቡ) ሕያው የኾነን ሰው ሊያስፈራራበትና ቃሉም በከሓዲዎች ላይ ይፈጸም ዘንድ ነው፡፡"},{"SurahNumber":36,"VerseNumber":71,"Text":"እኛ እጆቻችን (ኃይሎቻችን) ከሠሩት ለእነርሱ እንስሳዎችን መፍጠራችንን አያውቁምን? እነርሱም ለእርሷ ባለ መብቶች ናቸው፡፡"},{"SurahNumber":36,"VerseNumber":72,"Text":"ለእነርሱም ገራናት፡፡ ስለዚህ ከእርሷ ውስጥ የሚጋልቡት አልለ፡፡ ከእርሷም ይበላሉ፡፡"},{"SurahNumber":36,"VerseNumber":73,"Text":"ለእነርሱም በእርሷ ውስጥ (ሌሎች) ጥቅሞች መጠጦችም አሉዋቸው፡፡ ታዲያ አያመሰግኑምን"},{"SurahNumber":36,"VerseNumber":74,"Text":"መረዳትንም በመከጀል ከአላህ ሌላ አማልክትን ያዙ፡፡"},{"SurahNumber":36,"VerseNumber":75,"Text":"መርዳታቸውን አይችሉም፡፡ እነርሱም ለእርሳቸው (ወደ እሳት) የተቀረቡ ሰራዊት ናቸው፡፡"},{"SurahNumber":36,"VerseNumber":76,"Text":"ንግግራቸውም አያሳዝንህ፡፡ እኛ የሚደብቁትንም የሚገልጹትንም እናውቃለንና፡፡"},{"SurahNumber":36,"VerseNumber":77,"Text":"ሰውየው እኛ ከፍቶት ጠብታ የፈጠርነው መኾናችን አላወቀምን? ወዲያውም እርሱ (ትንሣኤን በመካድ) ግልጽ ተከራካሪ ይኾናልን"},{"SurahNumber":36,"VerseNumber":78,"Text":"ለእኛም ምሳሌን አደረገልን፡፡ መፈጠሩንም ረሳ፡፡ «አጥንቶችን እነርሱ የበሰበሱ ሲኾኑ ሕያው የሚያደርጋቸው ማነው?» አለ፡፡"},{"SurahNumber":36,"VerseNumber":79,"Text":"«ያ በመጀመሪያ ጊዜ (ከኢምንት) ያስገኛት ሕያው ያደርጋታል፡፡ እርሱም በፍጡሩ ሁሉ (ኹኔታ) ዐዋቂ ነው» በለው፡፡"},{"SurahNumber":36,"VerseNumber":80,"Text":"ያ ለእናንተ በእርጥብ ዛፍ እሳትን ያደረገላችሁ ነው፡፡ ወዲያውኑም እናንተ ከእርሱ ታቀጣጥላላችሁ፡፡"},{"SurahNumber":36,"VerseNumber":81,"Text":"ያ ሰማያትንና ምድርን የፈጠረ ብጤያቸውን በመፍጠር ላይ ቻይ አይደለምን? ነው እንጅ፡፡ እርሱም በብዙ ፈጣሪው ዐዋቂው ነው፡፡"},{"SurahNumber":36,"VerseNumber":82,"Text":"ነገሩም አንዳችን በሻ ጊዜ ኹን ማለት ነው፡፡ ወዲያው ይኾናልም፡፡"},{"SurahNumber":36,"VerseNumber":83,"Text":"ያ የነገሩ ሁሉ ስልጣን በእጁ የኾነው ጌታ ጥራት ይገባው፡፡ ወደእርሱም ትመለሳላችሁ፡፡"},{"SurahNumber":37,"VerseNumber":1,"Text":"መሰለፍን በሚሰለፉት፡፡"},{"SurahNumber":37,"VerseNumber":2,"Text":"መገሠጽንም በሚገሥጹት፤"},{"SurahNumber":37,"VerseNumber":3,"Text":"ቁርኣንንም በሚያነቡት እምላለሁ፡፡"},{"SurahNumber":37,"VerseNumber":4,"Text":"አምላካችሁ በእርግጥ አንድ ነው፡፡"},{"SurahNumber":37,"VerseNumber":5,"Text":"የሰማያትና የምድር በመካከላቸው ያለውም ፍጡር ሁሉ ጌታ ነው፡፡ የምሥራቆችም ጌታ ነው፡፡"},{"SurahNumber":37,"VerseNumber":6,"Text":"እኛ ቅርቢቱን ሰማይ በከዋክብት ጌጥ አጌጥናት፡፡"},{"SurahNumber":37,"VerseNumber":7,"Text":"አመጸኛም ከሆነ ሰይጣን ሁሉ መጠበቅን ጠበቅናት፡፡"},{"SurahNumber":37,"VerseNumber":8,"Text":"ወደላይኛው ሰራዊት አያዳምጡም፡፡ ከየወገኑም ሁሉ ችቦ ይጣልባቸዋል፡፡"},{"SurahNumber":37,"VerseNumber":9,"Text":"የሚባረሩ ሲሆኑ (ይጣልባቸዋል)፡፡ ለእነሱም ዘውታሪ ቅጣት አላቸው፡፡"},{"SurahNumber":37,"VerseNumber":10,"Text":"ንጥቂያን የነጠቀ ወዲያውም አብሪ ኮከብ የተከተለው ሲቀር፤ (እርሱ ይሰማዋል)፡፡"},{"SurahNumber":37,"VerseNumber":11,"Text":"ጠይቃቸውም፤ እነርሱ በአፈጣጠር ይበልጥ የበረቱ ናቸውን? ወይስ እኛ (ከእነርሱ በፊት) የፈጠርነው? (ፍጡር) እኛ ከሚጣበቅ ጭቃ ፈጠርናቸው፡፡"},{"SurahNumber":37,"VerseNumber":12,"Text":"ይልቁንም (በማስተባበላቸው) ተደነቅህ፤(ከመደነቅህ) ይሳለቃሉም፡፡"},{"SurahNumber":37,"VerseNumber":13,"Text":"በተገሠጹም ጊዜ አይመለሱም፡፡"},{"SurahNumber":37,"VerseNumber":14,"Text":"ተዓምርን ባዩም ጊዜ ለመሳለቅ ይጠራራሉ፡፡"},{"SurahNumber":37,"VerseNumber":15,"Text":"ይላሉም «ይህ ግልጽ ድግምት እንጂ ሌላ አይደለም፡፡"},{"SurahNumber":37,"VerseNumber":16,"Text":"«በሞትንና ዐፈርና አጥንቶችም በኾን ጊዜ እኛ የምንቀሰቀስ ነን"},{"SurahNumber":37,"VerseNumber":17,"Text":"«የቀድሞዎቹ አባቶችንም? (ይላሉ)፡፡"},{"SurahNumber":37,"VerseNumber":18,"Text":"«አዎን እናንተ ወራዶች ሆናችሁ (ትነሳላችሁ)» በላቸው፡፡"},{"SurahNumber":37,"VerseNumber":19,"Text":"እርሷም አንዲት ጩኸት ብቻ ናት፡፡ እነርሱም ወዲያውኑ (ምን እንደሚፈጸምባቸው) ያያሉ፡፡"},{"SurahNumber":37,"VerseNumber":20,"Text":"«ዋ ጥፋታችን! ይህ የፍርዱ ቀን ነው» ይላሉም፡፡"},{"SurahNumber":37,"VerseNumber":21,"Text":"«ይህ ያ በእርሱ ታስተባብሉ የነበራችሁት መለያው ቀን ነው» (ይባላሉ)፡፡"},{"SurahNumber":37,"VerseNumber":22,"Text":"(ለመላእክቶችም) «እነዚያን ነፍሶቻቸውን የበደሉትን ሰዎች ጓደኞቻቸውንም ይግገዟቸው የነበሩትንም (ጣዖታት) ሰብስቡ፡፡"},{"SurahNumber":37,"VerseNumber":23,"Text":"«ከአላህ ሌላ (የሚገዙዋቸውን ሰብስቧቸው) ወደ እሳት መንገድም ምሩዋቸው፡፡"},{"SurahNumber":37,"VerseNumber":24,"Text":"«አቁሟቸውም፡፡ እነርሱ ተጠያቂዎች ናቸውና» (ይባላል)፡፡"},{"SurahNumber":37,"VerseNumber":25,"Text":"(ለእነርሱም) «የማትረዳዱት ለእናንተ ምን አላችሁ? (ይባላሉ)፡፡"},{"SurahNumber":37,"VerseNumber":26,"Text":"በእርግጥ እነርሱ ዛሬ እጃቸውን የሰጡ ወራዳዎች ናቸው፡፡"},{"SurahNumber":37,"VerseNumber":27,"Text":"የሚወቃቀሱም ሆነው ከፊላቸው በከፊሉ ላይ ይመጣሉ፡፡"},{"SurahNumber":37,"VerseNumber":28,"Text":"(ለአስከታዮቹ) እናንተ ከስተቀኝ ትመጡብን ነበር ይላሉ፡፡"},{"SurahNumber":37,"VerseNumber":29,"Text":"(አስከታዮቹም) ይላሉ «አይደለም ፈጽሞ ምእምናን አልነበራችሁም፡፡"},{"SurahNumber":37,"VerseNumber":30,"Text":"«ለእኛም በእናንተ ላይ ምንም ስልጣን አልነበረንም፡፡ በእርግጥ እናንተ ጠማሞች ሕዝቦች ነበራችሁ፡፡"},{"SurahNumber":37,"VerseNumber":31,"Text":"«በእኛም ላይ የጌታችን ቃል ተረጋገጠብን፤ እኛ (ሁላችንም ቅጣቱን) ቀማሾች ነን፡፡"},{"SurahNumber":37,"VerseNumber":32,"Text":"«ወደ ጥምመት ጠራናችሁም፡፡ እኛ ጠማሞች ነበርንና» (ይላሉ)፡፡"},{"SurahNumber":37,"VerseNumber":33,"Text":"ስለዚህ እነርሱ በዚያ ቀን በቅጣቱ ነጋሪዎች ናቸው፡፡"},{"SurahNumber":37,"VerseNumber":34,"Text":"እኛ በአመጸኞች ሁሉ እንደዚሁ እንሠራለን፡፡"},{"SurahNumber":37,"VerseNumber":35,"Text":"እነርሱ ከአላህ ሌላ አምላክ የለም በተባሉ ጊዜ ይኮሩ ነበሩ፡፡"},{"SurahNumber":37,"VerseNumber":36,"Text":"እኛ ለዕብድ ባለቅኔ ብለን አማልክቶቻችንን የምንተው ነን? ይሉም ነበር፡፡"},{"SurahNumber":37,"VerseNumber":37,"Text":"አይደለም እውነቱን (ሃይማኖት) አመጣ፡፡ መልክተኞቹንም እውነተኛነታቸውን አረጋገጠ፡፡"},{"SurahNumber":37,"VerseNumber":38,"Text":"እናንተ አሳማሚውን ቅጣት በእርግጥ ቀማሾች ናችሁ፡፡"},{"SurahNumber":37,"VerseNumber":39,"Text":"ትሠሩትም የነበራችሁትን እንጂ ሌላን አትመነዱም፡፡"},{"SurahNumber":37,"VerseNumber":40,"Text":"ግን ምርጥ የሆኑት የአላህ ባሮች (ቅጣትን አይቀምሱም)፡፡"},{"SurahNumber":37,"VerseNumber":41,"Text":"እነዚያ ለእነርሱ የታወቀ ሲሳይ አላቸው፡፡"},{"SurahNumber":37,"VerseNumber":42,"Text":"ፍራፍሬዎች (አሏቸው) እነርሱም የተከበሩ ናቸው፤"},{"SurahNumber":37,"VerseNumber":43,"Text":"በድሎት ገነቶች ውስጥ፡፡"},{"SurahNumber":37,"VerseNumber":44,"Text":"ፊት ለፊት የሚታያዩ ሲሆኑ በአልጋዎች ላይ (ይንፈላሰሳሉ)፡፡"},{"SurahNumber":37,"VerseNumber":45,"Text":"ከሚመነጭ ወይን ጠጅ በያዘ ብርጭቆ በእነርሱ ላይ ይዞርባቸዋል፡፡"},{"SurahNumber":37,"VerseNumber":46,"Text":"ነጭ ለጠጪዎች ጣፋጭ ከኾነች፡፡"},{"SurahNumber":37,"VerseNumber":47,"Text":"በእርሷ ውስጥም ምታት የለባትም፡፡ እነርሱም ከእርሷ የሚሰክሩ አይደሉም፡፡"},{"SurahNumber":37,"VerseNumber":48,"Text":"እነርሱም ዘንድ ዓይናቸውን (በባሎቻቸው ላይ) አሳጣሪዎች የኾኑ ዓይናማዎች አልሉ፡፡"},{"SurahNumber":37,"VerseNumber":49,"Text":"እነርሱ ልክ የተሸፈነ (የሰጎን) ዕንቁላል ይመስላሉ፡፡"},{"SurahNumber":37,"VerseNumber":50,"Text":"የሚጠያየቁም ሆነው ከፊላቸው ወደ ከፊሉ ይመጣሉ፡፡"},{"SurahNumber":37,"VerseNumber":51,"Text":"ከእነርሱ የሆነ ተናጋሪ ይላል «እኔ ጓደኛ ነበረኝ፡፡"},{"SurahNumber":37,"VerseNumber":52,"Text":"«በእርግጥ አንተ ከሚያምኑት ነህን? የሚል፡፡"},{"SurahNumber":37,"VerseNumber":53,"Text":"«በሞትንና ዐፈር አጥንቶችም በሆን ጊዜ እኛ በእርግጥ እንመረመራለን?» (የሚል)፡፡"},{"SurahNumber":37,"VerseNumber":54,"Text":"እናንተ ተመልካቾች ናችሁን? ይላል፡፡"},{"SurahNumber":37,"VerseNumber":55,"Text":"ይመለከታልም፤ በገሀነም መካከልም (ጓደኛውን) ያየዋል፡፡"},{"SurahNumber":37,"VerseNumber":56,"Text":"ይላል «በአላህ እምላለሁ፤ በእርግጥ ልታጠፋኝ ቀርበህ ነበር፡፡"},{"SurahNumber":37,"VerseNumber":57,"Text":"«የጌታየም ጸጋ ባልነበረ ኖሮ ወደ እሳት ከሚቀርቡት እሆን ነበር፡፡»"},{"SurahNumber":37,"VerseNumber":58,"Text":"(የገነት ሰዎች ይላሉ) «እኛ የምንሞት አይደለንምን"},{"SurahNumber":37,"VerseNumber":59,"Text":"«የመጀመሪያይቱ መሞታችን ብቻ ስትቀር፡፡ እኛም የምንቅቀጣ አይደለንምን?» (ይላሉ)፡፡"},{"SurahNumber":37,"VerseNumber":60,"Text":"ይህ (ለገነት ሰዎች የተወሳው) እርሱ በእርግጥ ታላቅ ዕድል ነው፡፡"},{"SurahNumber":37,"VerseNumber":61,"Text":"ለዚህ ብጤ ሠሪዎች ይሥሩ፡፡"},{"SurahNumber":37,"VerseNumber":62,"Text":"በመስተንግዶነት ይህ ይበልጣልን? ወይስ የዘቁም ዛፍ"},{"SurahNumber":37,"VerseNumber":63,"Text":"እኛ ለበዳዮች ፈተና አድርገናታል፡፡"},{"SurahNumber":37,"VerseNumber":64,"Text":"እርሷ በገሀነም አዘቅት ውስጥ የምትወጣ ዛፍ ናት፡፡"},{"SurahNumber":37,"VerseNumber":65,"Text":"እንቡጧ ልክ የሰይጣናት ራሶች ይመስላል፡፡"},{"SurahNumber":37,"VerseNumber":66,"Text":"እነርሱም ከእርሷ በይዎች ናቸው፤ ሆዶችንም ከእርሷ ሞይዎች ናቸው፡፡"},{"SurahNumber":37,"VerseNumber":67,"Text":"ከዚያም ለእነርሱ በእርሷ ላይ ከተኳሳ ውሃ ቅልቅል (መጠጥ) አልላቸው፡፡"},{"SurahNumber":37,"VerseNumber":68,"Text":"ከዚያም መመለሻቸው ወደ ተጋጋመች እሳት ነው፡፡"},{"SurahNumber":37,"VerseNumber":69,"Text":"እነሱ አባቶቻቸውን የተሳሳቱ ሆነው አግኝተዋልና፡፡"},{"SurahNumber":37,"VerseNumber":70,"Text":"እነሱም በፈለጎቻቸው ላይ ይገሰግሳሉና፡፡"},{"SurahNumber":37,"VerseNumber":71,"Text":"ከእነርሱ በፊትም የቀድሞዎቹ (ሕዝቦች) አብዛኞቻቸው በእርግጥ ተሳስተዋል፡፡"},{"SurahNumber":37,"VerseNumber":72,"Text":"በውስጣቸውም አስፈራሪዎችን በእርግጥ ልከናል፡፡"},{"SurahNumber":37,"VerseNumber":73,"Text":"የተስፈራሪዎቹም መጨረሻ እንዴት እንደነበረ ተመልከት፡፡"},{"SurahNumber":37,"VerseNumber":74,"Text":"ምርጥ የሆኑት የአላህ ባሮች ብቻ ሲቀሩ፡፡"},{"SurahNumber":37,"VerseNumber":75,"Text":"ኑሕም በእርግጥ ጠራን፡፡ ጥሪውን ተቀባዮቹም ምንኛ አማርን"},{"SurahNumber":37,"VerseNumber":76,"Text":"እርሱንም ቤተሰቦቹንም ከከባድ ጭንቅ አዳንን፡፡"},{"SurahNumber":37,"VerseNumber":77,"Text":"ዘሮቹንም እነርሱን ብቻ ቀሪዎች አደረግን፤"},{"SurahNumber":37,"VerseNumber":78,"Text":"በርሱም ላይ በኋለኞቹ ሕዝቦች ውስጥ (መልካም ዝናን) ተውን፡፡"},{"SurahNumber":37,"VerseNumber":79,"Text":"«በዓለማት ውስጥ ሰላም በኑሕ ላይ ይኹን፡፡»"},{"SurahNumber":37,"VerseNumber":80,"Text":"እኛ እንደዚሁ መልካም ሠሪዎችን እንመነዳለን፡፡"},{"SurahNumber":37,"VerseNumber":81,"Text":"እርሱ ከምእምናን ባሮቻችን ነውና፡፡"},{"SurahNumber":37,"VerseNumber":82,"Text":"ከዚያም ሌሎቹን አሰጠምን፡፡"},{"SurahNumber":37,"VerseNumber":83,"Text":"ኢብራሂምም በእርግጥ ከተከታዮቹ ነው፡፡"},{"SurahNumber":37,"VerseNumber":84,"Text":"ወደ ጌታው በቅን ልብ በመጣ ጊዜ (የኾነውን አስታውስ)፡፡፡"},{"SurahNumber":37,"VerseNumber":85,"Text":"«ለአባቱና ለሕዝቦቹ ምንን ትግገዛላችሁ?» ባለ ጊዜ፡፡"},{"SurahNumber":37,"VerseNumber":86,"Text":"«ለቅጥፈት ብላችሁ ከአላህ ሌላ አማልክትን ትሻላችሁን"},{"SurahNumber":37,"VerseNumber":87,"Text":"«በዓለማትም ጌታ ሃሳባችሁ ምንድን ነው?» አለ፡፡"},{"SurahNumber":37,"VerseNumber":88,"Text":"በከዋክብትም መመልከትን ተመለከተ፡፡"},{"SurahNumber":37,"VerseNumber":89,"Text":"«እኔ በሽተኛ ነኝም» አለ፡፡"},{"SurahNumber":37,"VerseNumber":90,"Text":"ከእርሱም የሸሹ ሆነው ኼዱ፡፡"},{"SurahNumber":37,"VerseNumber":91,"Text":"ወደ አማልክቶቻቸውም ተዘነበለ፡፡ አለም፡- «አትበሉምን?»"},{"SurahNumber":37,"VerseNumber":92,"Text":"«የማትናገሩት ለናንተ ምን አላችሁ?»"},{"SurahNumber":37,"VerseNumber":93,"Text":"በኀይል የሚመታቸውም ሆኖ በእነርሱ ላይ በድብቅ ተዘነበለ፡፡"},{"SurahNumber":37,"VerseNumber":94,"Text":"ወደእርሱም (ሰዎቹ) እየሮጡ መጡ፡፡"},{"SurahNumber":37,"VerseNumber":95,"Text":"አላቸው «የምትጠርቡትን ትግገዛላችሁን?»"},{"SurahNumber":37,"VerseNumber":96,"Text":"«አላህ እናንተንም የምትሠሩትንም የፈጠረ ሲኾን፡፡»"},{"SurahNumber":37,"VerseNumber":97,"Text":"«ለእርሱም ግንብን ገንቡ በእሳት ነበልባል ውስጥ ጣሉትም» አሉ፡፡"},{"SurahNumber":37,"VerseNumber":98,"Text":"በእርሱም ተንኮልን አሰቡ፡፡ ዝቅተኞችም አደረግናቸው፡፡"},{"SurahNumber":37,"VerseNumber":99,"Text":"አለም «እኔ ወደ ጌታዬ ኼያጅ ነኝ፡፡ በእርግጥ ይመራኛልና፡፡»"},{"SurahNumber":37,"VerseNumber":100,"Text":"ጌታዬ ሆይ! ከመልካሞቹ የሆነን (ልጅ) ስጠኝ፡፡"},{"SurahNumber":37,"VerseNumber":101,"Text":"ታጋሽ በሆነ ወጣት ልጅም አበሰርነው፡፡"},{"SurahNumber":37,"VerseNumber":102,"Text":"ከእርሱ ጋርም ለሥራ በደረሰ ጊዜ «ልጄ ሆይ! እኔ በሕልሜ እኔ የማርድህ ሆኜ አያለሁ፡፡ ተመልከትም፤ ምን ታያለህ?» አለው፡፡ «አባቴ ሆይ! የታዘዝከውን ሥራ፡፡ አላህ ቢሻ ከታጋሾቹ ሆኜ ታገኘኛለህ» አለ፡፡"},{"SurahNumber":37,"VerseNumber":103,"Text":"ሁለቱም ትዕዛዙን በተቀበሉና በግንባሩም ጎን ላይ በጣለው ጊዜ (የሆነው ሆነ)፡፡"},{"SurahNumber":37,"VerseNumber":104,"Text":"ጠራነውም፤ (አልነው) «ኢብራሂም ሆይ"},{"SurahNumber":37,"VerseNumber":105,"Text":"ራእይቱን በእውነት አረጋገጥክ፡፡» እኛ እንደዚሁ መልካም ሠሪዎችን እንመነዳለን፡፡"},{"SurahNumber":37,"VerseNumber":106,"Text":"ይህ እርሱ በእውነት ግልጽ ፈተና ነው፡፡"},{"SurahNumber":37,"VerseNumber":107,"Text":"በታላቅ ዕርድም (መስዋዕት) ተቤዠነው፡፡"},{"SurahNumber":37,"VerseNumber":108,"Text":"በእርሱም ላይ በኋለኞቹ ሕዝቦች ውስጥ መልካም ዝናን አስቀረንለት፡፡"},{"SurahNumber":37,"VerseNumber":109,"Text":"ሰላም በኢብራሂም ላይ ይሁን፡፡"},{"SurahNumber":37,"VerseNumber":110,"Text":"እንደዚሁ መልካም ሠሪዎችን ሁሉ እንመነዳለን፡፡"},{"SurahNumber":37,"VerseNumber":111,"Text":"እርሱ በእርግጥ ካመኑት ባሮቻችን ነው፡፡"},{"SurahNumber":37,"VerseNumber":112,"Text":"በኢስሐቅም አበሰርነው፡፡ ከመልካሞቹ የሆነ ነቢይ ሲሆን፡፡"},{"SurahNumber":37,"VerseNumber":113,"Text":"በእርሱና በኢስሐቅ ላይም ባረክን፡፡ ከሁለቱም ዘሮች በጎ ሠሪ አልለ፡፡ ለነፍሱ ግልጽ በዳይም አለ፡፡"},{"SurahNumber":37,"VerseNumber":114,"Text":"በሙሳና በሃሩን ላይም በእርግጥ ለገስን፡፡"},{"SurahNumber":37,"VerseNumber":115,"Text":"እነርሱንም ሕዝቦቻቸውንም ከታላቅ ጭንቅ አዳንን፡፡"},{"SurahNumber":37,"VerseNumber":116,"Text":"ረዳናቸውም፡፡ እነርሱም አሸናፊዎች ነበሩ፡፡"},{"SurahNumber":37,"VerseNumber":117,"Text":"በጣም የተብራራውንም መጽሐፍ ሰጠናቸው፡፡"},{"SurahNumber":37,"VerseNumber":118,"Text":"ቀጥተኛውንም መንገድ መራናቸው፡፡"},{"SurahNumber":37,"VerseNumber":119,"Text":"በሁለቱም ላይ በኋለኞቹ ሕዝቦች ውስጥ መልካም ዝናን ተውንላቸው፡፡"},{"SurahNumber":37,"VerseNumber":120,"Text":"ሰላም በሙሳና በሃሩን ላይ ይሁን፡፡"},{"SurahNumber":37,"VerseNumber":121,"Text":"እኛ እንደዚሁ በጎ አድራጊዎችን ሁሉ እንመነዳለን፡፡"},{"SurahNumber":37,"VerseNumber":122,"Text":"ሁለቱም በእርግጥ ከአመኑት ባሮቻችን ናቸው፡፡"},{"SurahNumber":37,"VerseNumber":123,"Text":"ኢልያስም በእርግጥ ከመልክተኞቹ ነው፡፡"},{"SurahNumber":37,"VerseNumber":124,"Text":"ለሕዝቦቹ ባለ ጊዜ (አስታውስ)፤ አላህን አትፈሩምን"},{"SurahNumber":37,"VerseNumber":125,"Text":"በዕልን ትገዛላችሁን? ከሰዓሊዎቹ ሁሉ ይበልጥ በጣም አሳማሪ የሆነውንም አምላክ ትተዋላችሁን"},{"SurahNumber":37,"VerseNumber":126,"Text":"አላህን ጌታችሁንና የቀድሞዎቹ አባቶቻችሁን ጌታ (ትተዋላችሁን)"},{"SurahNumber":37,"VerseNumber":127,"Text":"አስተባበሉትም፡፡ ስለዚህ እነርሱ (ለቅጣት) የሚጣዱ ናቸው፡፡"},{"SurahNumber":37,"VerseNumber":128,"Text":"ንጹሕ የተደረጉት የአላህ ባሮች ብቻ ሲቀሩ፡፡"},{"SurahNumber":37,"VerseNumber":129,"Text":"በእርሱ ላይም በኋለኞቹ ሕዝቦች ውስጥ መልካም ዝናን ተውንለት፡፡"},{"SurahNumber":37,"VerseNumber":130,"Text":"ሰላም በኢልያሲን ላይ ይሁን፡፡"},{"SurahNumber":37,"VerseNumber":131,"Text":"እኛ እንደዚሁ መልካም ሠሪዎችን እንመነዳለን፡፡"},{"SurahNumber":37,"VerseNumber":132,"Text":"እርሱ በእርግጥ ከምእመናን ባሮቻችን ነው፡፡"},{"SurahNumber":37,"VerseNumber":133,"Text":"ሉጥም በእርግጥ ከመልክተኞቹ ነው፡፡"},{"SurahNumber":37,"VerseNumber":134,"Text":"እርሱንና ቤተሰቦቹን ሁሉንም በአዳንናቸው ጊዜ (አስታውስ)፡፡"},{"SurahNumber":37,"VerseNumber":135,"Text":"(በቅጣቱ ውስጥ) ከቀሪዎቹ የሆነችው አሮጊት ብቻ ስትቀር፡፡"},{"SurahNumber":37,"VerseNumber":136,"Text":"ከዚያም ሌሎቹን አጠፋን፡፡"},{"SurahNumber":37,"VerseNumber":137,"Text":"እናንተም ያነጋችሁ ስትሆኑ በእነርሱ (መኖሪያዎች) ላይ (በቀን) ታልፋላችሁ፡፡"},{"SurahNumber":37,"VerseNumber":138,"Text":"በሌሊትም (ታልፋላችሁ)፤ ልብም አታደርጉምን"},{"SurahNumber":37,"VerseNumber":139,"Text":"ዩኑስም በእርግጥ ከመልክተኞቹ ነው፡፡"},{"SurahNumber":37,"VerseNumber":140,"Text":"ወደ ተመላው መርከብ በኮበለለ ጊዜ (አስታውስ)፡፡"},{"SurahNumber":37,"VerseNumber":141,"Text":"ዕጣም ተጣጣለ፡፡ ከተሸነፉትም ሆነ፡፡"},{"SurahNumber":37,"VerseNumber":142,"Text":"እርሱም ተወቃሽ ሲሆን ዐሳው ዋጠው፡፡"},{"SurahNumber":37,"VerseNumber":143,"Text":"እርሱ ለጌታው ከአወዳሾቹ ባልሆነም ኖሮ፤"},{"SurahNumber":37,"VerseNumber":144,"Text":"እስከሚቀሰቀሱበት ቀን ድረስ በሆዱ ውስጥ በቆየ ነበር፡፡"},{"SurahNumber":37,"VerseNumber":145,"Text":"እርሱ በሽተኛ ሆኖ በቃይ በሌለው (በባሕር) ዳርቻ ላይ ጣልነውም፡፡"},{"SurahNumber":37,"VerseNumber":146,"Text":"በእርሱም ላይ (በአጠገቡ) ከቅል የሆነችን ዛፍ አበቀልን፡፡"},{"SurahNumber":37,"VerseNumber":147,"Text":"ወደ መቶ ሺሕ ሰዎችም (ዳግመኛ) ላክነው፡፡ ከቶውንም ይጨምራሉ፡፡"},{"SurahNumber":37,"VerseNumber":148,"Text":"አመኑም፡፡ እስከ ጊዜ ድረስም አጣቀምናቸው፡፡"},{"SurahNumber":37,"VerseNumber":149,"Text":"(የመካን ሰዎች) ጠይቃቸውም፡፡ «ለጌታህ ሴቶች ልጆች ለእነርሱም ወንዶች ልጆች ይኖራልን?»"},{"SurahNumber":37,"VerseNumber":150,"Text":"ወይስ እኛ እነርሱ የተጣዱ ሆነው መላእክትን ሴቶች አድርገን ፈጠርን"},{"SurahNumber":37,"VerseNumber":151,"Text":"ንቁ! እነርሱ ከቅጥፈታቸው (የተነሳ) ይላሉ፡"},{"SurahNumber":37,"VerseNumber":152,"Text":"«አላህ (መላእክትን) ወለደ፡፡» እነርሱም በእርግጥ ውሸታሞች ናቸው፡፡"},{"SurahNumber":37,"VerseNumber":153,"Text":"በወንዶች ልጆች ላይ ይልቅ ሴቶችን ልጆች መረጥን"},{"SurahNumber":37,"VerseNumber":154,"Text":"ለእናንተ ምን (አስረጅ) አላችሁ? እንዴት ትፈርዳላችሁ"},{"SurahNumber":37,"VerseNumber":155,"Text":"አትገነዘቡምን"},{"SurahNumber":37,"VerseNumber":156,"Text":"ወይስ ለእናንተ ግልጽ አስረጅ አላችሁን"},{"SurahNumber":37,"VerseNumber":157,"Text":"«እውነተኞች እንደ ሆናችሁ መጽሐፋችሁን አምጡ» (በላቸው)፡፡"},{"SurahNumber":37,"VerseNumber":158,"Text":"በአላህና በአጋንንት መካከልም ዝምድናን አደረጉ፡፡ አጋንንትም እነርሱ (ይህን ባዮች በእሳት) የሚጣዱ መሆናቸውን በእርግጥ ዐውቀዋል፡፡"},{"SurahNumber":37,"VerseNumber":159,"Text":"አላህ ከሚመጥኑት ሁሉ ጠራ፡፡"},{"SurahNumber":37,"VerseNumber":160,"Text":"ግን የተመረጡት የአላህ ባሮች (በአላህ ላይ አይዋሹም)፡፡"},{"SurahNumber":37,"VerseNumber":161,"Text":"እናንተም የምትገዟቸውም ሁሉ፤"},{"SurahNumber":37,"VerseNumber":162,"Text":"በእርሱ (በአላህ) ላይ አንድንም አጥማሚዎች አይደላችሁም፡፡"},{"SurahNumber":37,"VerseNumber":163,"Text":"ያንን እርሱ ገሀነምን ገቢ የሆነውን ሰው ቢሆን እንጅ፡፡"},{"SurahNumber":37,"VerseNumber":164,"Text":"(ጂብሪል አለ) ከእኛም አንድም የለም፤ ለእርሱ የታወቀ ደረጃ ያለው ቢሆን እንጅ፡፡"},{"SurahNumber":37,"VerseNumber":165,"Text":"እኛም (ጌታን ለመግገዛት) ተሰላፊዎቹ እኛ ነን፡፡"},{"SurahNumber":37,"VerseNumber":166,"Text":"እኛም (አላህን) አጥሪዎቹ እኛ ነን፡፡"},{"SurahNumber":37,"VerseNumber":167,"Text":"እነርሱም (ከሓዲዎቹ) በእርግጥ ይሉ ነበሩ፡"},{"SurahNumber":37,"VerseNumber":168,"Text":"«ከቀድሞዎቹ (መጻሕፍት) ገሳጭ መጽሐፍ እኛ ዘንድ በነበረን ኖሮ፤"},{"SurahNumber":37,"VerseNumber":169,"Text":"«የአላህ ምርጦች ባሮች በሆን ነበር፡፡»"},{"SurahNumber":37,"VerseNumber":170,"Text":"ግን (ቁርኣኑ በመጣላቸው ጊዜ) በእርሱ ካዱ፡፡ ወደፊትም በእርግጥ ያውቃሉ፡፡"},{"SurahNumber":37,"VerseNumber":171,"Text":"(የእርዳታ) ቃላችንም መልክተኞች ለሆኑት ባሮቻችን በእውነት አልፋለች፡፡"},{"SurahNumber":37,"VerseNumber":172,"Text":"እነርሱ ተረጂዎቹ እነርሱ ናቸው፡፡"},{"SurahNumber":37,"VerseNumber":173,"Text":"ሰራዊቶቻችንም በእርግጥ አሸናፊዎቹ እነርሱ ናቸው፡፡"},{"SurahNumber":37,"VerseNumber":174,"Text":"ከእነርሱም (ከመካ ከሓዲዎች) እስከ ጥቂት ጊዜ ድረስ ዙር (ተዋቸው)፡፡"},{"SurahNumber":37,"VerseNumber":175,"Text":"እያቸውም ወደፊትም (የሚደርስባቸውን) ያያሉ፡፡"},{"SurahNumber":37,"VerseNumber":176,"Text":"በቅጣታችንም ያቻኩላሉን"},{"SurahNumber":37,"VerseNumber":177,"Text":"በቀያቸውም በወረደ ጊዜ የተስፈራሪዎቹ ንጋት ከፋ"},{"SurahNumber":37,"VerseNumber":178,"Text":"እነርሱንም እስከ (ጥቂት) ጊዜ ድረስ ተዋቸው፡፡"},{"SurahNumber":37,"VerseNumber":179,"Text":"ተመልከትም በእርግጥም ያያሉ፡፡"},{"SurahNumber":37,"VerseNumber":180,"Text":"የማሸነፍ ጌታ የሆነው ጌታህ ከሚሉት ሁሉ ጠራ፡፡"},{"SurahNumber":37,"VerseNumber":181,"Text":"በመልክተኞቹም ላይ ሰላም ይኹኑ፤"},{"SurahNumber":37,"VerseNumber":182,"Text":"ምስጋናም ለዓለማት ጌታ ለአላህ ይሁን፡፡"},{"SurahNumber":38,"VerseNumber":1,"Text":"ጸ. (ሷድ) የክብር ባለቤት በሆነው ቁርኣን እምላለሁ (ብዙ አማልክት አሉ እንደሚሉት አይደለም)፡፡"},{"SurahNumber":38,"VerseNumber":2,"Text":"ይልቁንም እነዚያ የካዱት ሰዎች በትዕቢትና በክርክር ውስጥ ናቸው፡፡"},{"SurahNumber":38,"VerseNumber":3,"Text":"ከእነርሱ በፊት ከክፍለ ዘመናት ሕዝቦች ብዙን አጥፍተናል፡፡ (ጊዜው) የመሸሻና የማምለጫ ጊዜ ሳይሆንም (ለእርዳታ) ተጣሩ፡፡"},{"SurahNumber":38,"VerseNumber":4,"Text":"ከእነርሱ የሆነ አስፈራሪም ስለ መጣላቸው ተደነቁ፡፡ ከሓዲዎቹም «ይህ ድግምተኛ (ጠንቋይ) ውሸታም ነው» አሉ፡፡"},{"SurahNumber":38,"VerseNumber":5,"Text":"«አማልክቶቹን አንድ አምላክ አደረጋቸውን? ይህ አስደናቂ ነገር ነው» (አሉ)፡፡"},{"SurahNumber":38,"VerseNumber":6,"Text":"ከእነርሱም መኳንንቶቹ «ሂዱ፤ በአማልክቶቻችሁም (መግገዛት) ላይ ታገሱ፡፡ ይህ (ከእኛ) የሚፈለግ ነገር ነውና» እያሉ አዘገሙ፡፡"},{"SurahNumber":38,"VerseNumber":7,"Text":"«ይህንንም በኋለኛይቱ ሃይማኖት አልሰማንም፡፡ ይህ ውሸትን መፍጠር እንጅ ሌላ አይደለም» (እያሉም)፡፡"},{"SurahNumber":38,"VerseNumber":8,"Text":"«ከመካከላችን በእርሱ ላይ ቁርኣን ተወረደን?» (አሉ)፡፡ በእውነት እነርሱ ከግሳጼዬ (ከቁርኣን) በመጠራጠር ውስጥ ናቸው፡፡ በእርግጥም ቅጣቴን ገና አልቀመሱም፡፡"},{"SurahNumber":38,"VerseNumber":9,"Text":"ይልቁንም የአሸናፊውና የለጋሱ ጌታህ የችሮታው መጋዘኖች እነርሱ ዘንድ ናቸውን"},{"SurahNumber":38,"VerseNumber":10,"Text":"ወይስ የሰማያትና የምድር የመካከላቸውም ንግሥና የእነርሱ ነውን? (ነው ቢሉ) በመሰላሎችም ይውጡ፡፡"},{"SurahNumber":38,"VerseNumber":11,"Text":"እዚያ ዘንድ ከአሕዛብ የሆኑ ተሸናፊ ሰራዊት ናቸው፡፡"},{"SurahNumber":38,"VerseNumber":12,"Text":"ከእነርሱ በፊት የኑሕ ሕዝቦች፣ ዓድም፣ የችካሎች ባለቤት የሆነው ፈርዖንም አስተባበሉ፡፡"},{"SurahNumber":38,"VerseNumber":13,"Text":"ሰሙድም፣ የሉጥ ሰዎችም፣ የአይከት ሰዎችም (አስተባበሉ)፡፡ እነዚህ አሕዛቦቹ ናቸው፡፡"},{"SurahNumber":38,"VerseNumber":14,"Text":"ሁሉም መልክተኞቹን ያስዋሹ እንጅ ሌላ አይደሉም፡፡ ቅጣቴም ተረጋገጠባቸው፡፡"},{"SurahNumber":38,"VerseNumber":15,"Text":"እነዚህም ለእርሷ መመለስ የሌላትን አንዲትን ጩኸት እንጅ ሌላን አይጠባበቁም፡፡"},{"SurahNumber":38,"VerseNumber":16,"Text":"«ጌታችን ሆይ! ከምርመራው ቀን በፊት መጽሐፋችንን አስቸኩልልን» አሉም፡፡"},{"SurahNumber":38,"VerseNumber":17,"Text":"በሚሉት ነገር ላይ ታገስ፡፡ የኀይል ባለቤት የሆነውን ባሪያችንንም ዳውድን አውሳላቸው፡፡ እርሱ በጣም መላሳ ነውና፡፡"},{"SurahNumber":38,"VerseNumber":18,"Text":"እኛ ተራራዎችን ከቀትር በኋላና በረፋድም ከእርሱ ጋር የሚያወድሱ ሲሆኑ ገራንለት፡፡"},{"SurahNumber":38,"VerseNumber":19,"Text":"በራሪዎችንም (አእዋፍን) የሚሰበሰቡ ሆነው (ገራንለት)፡፡ ሁሉም ለእርሱ (ማወደስ) የሚመላለስ ነው፡፡"},{"SurahNumber":38,"VerseNumber":20,"Text":"መንግሥቱንም አበረታንለት፡፡ ጥበብንም ንግግርን መለየትንም ሰጠነው፡፡"},{"SurahNumber":38,"VerseNumber":21,"Text":"የተከራካሪዎቹም ወሬ መጥቶልሃልን? ምኩራቡን በተንጠላጠሉ ጊዜ፡፡"},{"SurahNumber":38,"VerseNumber":22,"Text":"በዳውድ ላይም በገቡ ጊዜ ከእነርሱም በደነገጠ ጊዜ «አትፍራ፤ (እኛ) ከፊላችን በከፊሉ ላይ ወሰን ያለፈ ሁለት ተከራካሪዎች ነን፡፡ በመካከላችንም በእውነት ፍረድ፡፡ አታዳላም፡፡ ወደ መካከለኛውም መንገድ ምራን፤» አሉት፡፡"},{"SurahNumber":38,"VerseNumber":23,"Text":"«ይህ ወንድሜ ነው፤ ለእርሱ ዘጠና ዘጠኝ ሴቶች በጎች አሉት፡፡ ለኔም አንዲት ሴት በግ አለችኝ፡፡ እርሷንም ዕድሌ አድርጋት አለኝ፡፡ በንግግርም አሸነፈኝ» አለው፡፡"},{"SurahNumber":38,"VerseNumber":24,"Text":"«ሴት በግህን ወደ በጎቹ (ለመቀላቀል) በመጠየቁ በእርግጥ በደለህ፡፡ ከተጋሪዎችም ብዙዎቹ ከፊላቸው በከፊሉ ላይ ወሰን ያልፋሉ፡፡ እነዚያ ያመኑትና መልካሞችን የሠሩት ብቻ ሲቀሩ፡፡ እነርሱም በጣም ጥቂቶች ናቸው» አለ፡፡ ዳውድም የፈተንነው መኾኑን ዐወቀ፡፡ ጌታውንም ምሕረትን ለመነ፡፡ ሰጋጅ ኾኖ ወደቀም፡፡ በመጸጸት ተመለሰም፡፡"},{"SurahNumber":38,"VerseNumber":25,"Text":"ለእርሱም እኛ ዘንድ መቅረብ (ክብር) መልካም መመለሻም አለው፡፡"},{"SurahNumber":38,"VerseNumber":26,"Text":"ዳውድ ሆይ! እኛ በምድር ላይ ምትክ አድርገንሃልና በሰዎች መካከል በእውነት ፍረድ፡፡ ዝንባሌሀንም አትከተል፤ከአላህ መንገድ ያሳሳትሃልና፡፡ እነዚያ ከአላህ መንገድ የሚሳሳቱ የምርመራውን ቀን በመርሳታቸው ለእነርሱ ብርቱ ቅጣት አላቸው፡፡"},{"SurahNumber":38,"VerseNumber":27,"Text":"ሰማይንና ምድርን በመካከላቸውም ያለውን ሁሉ ለከንቱ አልፈጠርንም፡፡ ይህ የእነዚያ የካዱት ሰዎች ጥርጣሬ ነው፡፡ ለእነዚያም ለካዱት ሰዎች ከእሳት ወዮላቸው"},{"SurahNumber":38,"VerseNumber":28,"Text":"በእውነቱ እነዚያን ያመኑትንና መልካሞችን የሠሩትን በምድር ውስጥ እንደሚያጠፉት እናደርጋለን? ወይስ አላህን ፊረዎቹን እንደ ከሓዲዎቹ እናደርጋለን"},{"SurahNumber":38,"VerseNumber":29,"Text":"(ይህ) ወዳንተ ያወረድነው ብሩክ መጽሐፍ ነው፡፡ አንቀጾቹን እንዲያስተነትኑና የአእምሮዎች ባለቤቶችም እንዲገሰጹ (አወረድነው)፡፡"},{"SurahNumber":38,"VerseNumber":30,"Text":"ለዳውድም ሱለይማንን ሰጠነው፡፡ ምን ያምር ባሪያ! (ሱለይማን)፣ እርሱ መላሳ ነው፡፡"},{"SurahNumber":38,"VerseNumber":31,"Text":"በእርሱ ላይ ከቀትር በኋላ በሦስት እግሮችና በአራተኛዋ ኮቴ ጫፍ የሚቆሙ ጮሌዎች ፈረሶች በተቀረቡለት ጊዜ (አስታውስ)፡፡"},{"SurahNumber":38,"VerseNumber":32,"Text":"አለም «እኔ (ፀሐይ) በግርዶ እስከ ተደበቀች ድረስ ከጌታዬ ማስታወስ ፋንታ ፈረስን መውደድን መረጥኩ፡፡»"},{"SurahNumber":38,"VerseNumber":33,"Text":"«በእኔ ላይ መልሷት» (አለ) አጋዶችዋንና አንገቶችዋንም ማበስ ያዘ፡፡"},{"SurahNumber":38,"VerseNumber":34,"Text":"ሱለይማንንም በእርግጥ ፈተንነው፡፡ በመንበሩም ላይ አካልን ጣልን፡፡ ከዚያም በመጸጸት ተመለሰ፡፡"},{"SurahNumber":38,"VerseNumber":35,"Text":"«ጌታዬ ሆይ! ለእኔ ማር፡፡ ከእኔ በኋላ ለአንድም የማይገባንም ንግሥና ስጠኝ፡፡ አንተ ለጋሱ አንተ ብቻ ነህና» አለ፡፡"},{"SurahNumber":38,"VerseNumber":36,"Text":"ነፋስንም በትእዛዙ ወደፈለገበት ስፍራ ልዝብ ኾና የምትፈስ ስትኾን ገራንለት፡፡"},{"SurahNumber":38,"VerseNumber":37,"Text":"ሰይጣናትንም ገንቢዎችንና ሰጣሚዎችን ሁሉ (ገራንለት)፡፡"},{"SurahNumber":38,"VerseNumber":38,"Text":"ሌሎችንም በፍንጆች ተቆራኞችን (ገራንለት)፡፡"},{"SurahNumber":38,"VerseNumber":39,"Text":"«ይህ ስጦታችን ነው፡፡ ያለግምት ለግስ፤ ወይም ጨብጥ» (አልነው)፡፡"},{"SurahNumber":38,"VerseNumber":40,"Text":"ለእርሱም እኛ ዘንድ መቅረብ፤ መልካም መመለሻም በእርግጥ አልለው፡፡"},{"SurahNumber":38,"VerseNumber":41,"Text":"ባሪያችንን አዩብንም አውሳላቸው፡፡ «እኔ ሰይጣን በጉዳትና በስቃይ ነካኝ» ሲል ጌታውን በተጣራ ጊዜ፡፡"},{"SurahNumber":38,"VerseNumber":42,"Text":"«በእግርህ (ምድርን) ምታ፡፡ ይህ ቀዝቃዛ መታጠቢያ መጠጥም ነው» (ተባለ)፡፡"},{"SurahNumber":38,"VerseNumber":43,"Text":"ለእርሱም ከእኛ ዘንድ ለችሮታ ባለአእምሮዎችንም ለመገሠጽ ቤተሰቦቹን ከእነርሱም ጋር መሰላቸውን ሰጠነው፡፡"},{"SurahNumber":38,"VerseNumber":44,"Text":"«በእጅህም ጭብጥ አርጩሜን ያዝ፡፡ በእርሱም (ሚስትህን) ምታ፡፡ ማላህንም አታፍርስ» (አልነው)፡፡ እኛ ታጋሸ ኾኖ አገኘነው፡፡ ምን ያምር ባሪያ እርሱ በጣም መላሳ ነው፡፡"},{"SurahNumber":38,"VerseNumber":45,"Text":"ባሮቻችንንም ኢብራሂምን፣ ኢስሐቅንና ያዕቆበንም፣ የኅይልና የማስተዋል ባለቤቶች የኾኑን አውሳላቸው፡፡"},{"SurahNumber":38,"VerseNumber":46,"Text":"እኛ ጥሩ በኾነች ጠባይ መረጥናቸው፡፡ (እርሷም) የመጨረሻይቱን አገር ማስታወስ ናት፡፡"},{"SurahNumber":38,"VerseNumber":47,"Text":"እነርሱም እኛ ዘንድ ከመልካሞቹ ምርጦች ናቸው፡፡"},{"SurahNumber":38,"VerseNumber":48,"Text":"ኢስማዒልንም፣ አልየሰዕንም፣ ዙልኪፍልንም አውሳ፡፡ ሁሉም ከበላጮቹ ናቸው፡፡"},{"SurahNumber":38,"VerseNumber":49,"Text":"ይህ መልካም ዝና ነው፡፡ ለአላህ ፈሪዎችም በእርግጥ ውብ የኾነ መመለሻ አላቸው፡፡"},{"SurahNumber":38,"VerseNumber":50,"Text":"በሮቻቸው ለእነርሱ የተከፈቱ ሲኾኑ የመኖሪያ ገነቶች አሏቸው፡፡"},{"SurahNumber":38,"VerseNumber":51,"Text":"በእርሷ ውስጥ የተደገፉ ኾነው በውስጧ በብዙ እሸቶችና በመጠጥም ያዝዛሉ፡፡"},{"SurahNumber":38,"VerseNumber":52,"Text":"እነርሱ ዘንድም ዓይኖቻቸውን (በባሎቻቸው ላይ) አሳጣሪዎች እኩያዎች (ሴቶች) አልሉ፡፡"},{"SurahNumber":38,"VerseNumber":53,"Text":"ይህ ለምርመራው ቀን የምትቀጠሩት ተሰፋ ነው፡፡"},{"SurahNumber":38,"VerseNumber":54,"Text":"ይህ ሲሳያችን ነው፡፡ ለእርሱ ምንም ማለቅ የለውም፡፡"},{"SurahNumber":38,"VerseNumber":55,"Text":"ይህ (ለአማኞች ነው)፡፡ ለጠማሞችም በጣም የከፋ መመለሻ አላቸው፡፡"},{"SurahNumber":38,"VerseNumber":56,"Text":"የሚገቧት ስትኾን ገሀነም (አለቻቸው)፡፡ ምንጣፊቱም ምንኛ ከፋች፡፡"},{"SurahNumber":38,"VerseNumber":57,"Text":"ይህ (ለከሓዲዎች ነው)፡፡ ይቅመሱትም፡፡ የፈላ ውሃና እዥ ነው፡፡"},{"SurahNumber":38,"VerseNumber":58,"Text":"ሌላም ከመሰሉ ዓይነቶች አልሉ፡፡"},{"SurahNumber":38,"VerseNumber":59,"Text":"ይህ ከእናንተ ጋር በመጋፈጥ ገቢ ጭፍራ ነው፤ (ይባላሉ)፡፡ ለእነርሱ አይስፋቸው፡፡ እነርሱ እሳትን ገቢዎች ናቸውና (ይላሉ)፡፡"},{"SurahNumber":38,"VerseNumber":60,"Text":"(ተከታዮቹ) ይላሉ «ይልቁን እናንተ አይስፋችሁ፡፡ እናንተ (ክህደቱን) ለእኛ አቀረባችሁት፡፡ መርጊያይቱም (ገሀነም) ከፋች፡፡»"},{"SurahNumber":38,"VerseNumber":61,"Text":"«ጌታችን ሆይ! ይህንን ያቀረበልንን ሰው በእሳት ውስጥ እጥፍን ቅጣት ጨምርለት» ይላሉ፡፡"},{"SurahNumber":38,"VerseNumber":62,"Text":"ይላሉም «ለእኛ ምን አለን? ከመጥፎዎች እንቆጥራቸው የነበሩትን ሰዎች (እዚህ) አናይምሳ፡፡»"},{"SurahNumber":38,"VerseNumber":63,"Text":"«መቀለጃ አድርገን ያዝናቸውን? ወይስ ዓይኖቻችን ከእነሱ ዋለሉ?»"},{"SurahNumber":38,"VerseNumber":64,"Text":"ይህ በእርግጥ እምነት ነው፡፡ (እርሱም) የእሳት ሰዎች (የእርስ በእርስ) መካሰስ ነው፡፡"},{"SurahNumber":38,"VerseNumber":65,"Text":"«እኔ አስፈራሪ ብቻ ነኝ፡፡ ኀያል አንድ ከኾነው አላህ በቀር ምንም አምላክ የለም» በላቸው፡፡"},{"SurahNumber":38,"VerseNumber":66,"Text":"«የሰማያትና የምድር በመካከላቸውም ያለው ሁሉ ጌታ አሸናፊው መሓሪው ነው፡፡»"},{"SurahNumber":38,"VerseNumber":67,"Text":"በላቸው «እርሱ (ቁርኣን) ታላቅ ዜና ነው፡፡"},{"SurahNumber":38,"VerseNumber":68,"Text":"«እናንተ ከእርሱ ዘንጊዎች ናችሁ፡፡"},{"SurahNumber":38,"VerseNumber":69,"Text":"(በአደም ነገር) «በሚከራከሩ ጊዜ በላይኛው ሰራዊት ለእኔ ምንም ዕውቀት አልነበረኝም፡፡"},{"SurahNumber":38,"VerseNumber":70,"Text":"«ወደእኔም አስፈራሪ ገላጭ መኾኔ እንጂ ሌላ አይወረድልኝም» (በል)፡፡"},{"SurahNumber":38,"VerseNumber":71,"Text":"ጌታህ «ለመላእክት እኔ ሰውን ከጭቃ ፈጣሪ ነኝ ባለ ጊዜ» (አስታውስ)፡፡"},{"SurahNumber":38,"VerseNumber":72,"Text":"«ፍጥረቱንም ባስተካከልኩና ከመንፈሴ በነፋሁበት ጊዜ ለእርሱ ሰጋጆች ኾናችሁ ውደቁ» (አልኩ)፡፡"},{"SurahNumber":38,"VerseNumber":73,"Text":"መላእክትም መላውም ባንድነት ሰገዱ፡፡"},{"SurahNumber":38,"VerseNumber":74,"Text":"ኢብሊስ ብቻ ሲቀር፡፡ ኮራ፤ ከከሓዲዎቹም ነበር፡፡"},{"SurahNumber":38,"VerseNumber":75,"Text":"(አላህም) «ኢብሊስ ሆይ! በሁለት እጆቼ (በኃይሌ) ለፈጠርኩት ከመስገድ ምን ከለከለህ? (አሁን) ኮራህን? ወይስ (ፊቱኑ) ከትዕቢተኞቹ ነበርክ?» አለው፡፡"},{"SurahNumber":38,"VerseNumber":76,"Text":"«እኔ ከእርሱ በላጭ ነኝ፡፡ ከእሳት ፈጠርከኝ፤ ከጭቃም ፈጠርከው» አለ፡፡"},{"SurahNumber":38,"VerseNumber":77,"Text":"(አላህ) አለው «ከእርሷ ውጣ፤ አንተ የተባረርክ ነህና፡፡»"},{"SurahNumber":38,"VerseNumber":78,"Text":"«እርግማኔም እስከ ፍርዱ ቀን ድረስ ባንተ ላይ ይኹን፡፡»"},{"SurahNumber":38,"VerseNumber":79,"Text":"«ጌታዬ ሆይ! እስከሚቀሰቀሱበት ቀን ድረስ አቆየኝም» አለ፡፡"},{"SurahNumber":38,"VerseNumber":80,"Text":"(አላህም) አለው «አንተ ከሚቆዩት ነህ፡፡»"},{"SurahNumber":38,"VerseNumber":81,"Text":"«እስከ ታወቀው ወቅት ቀን ድረስ፡፡»"},{"SurahNumber":38,"VerseNumber":82,"Text":"(እርሱም) አለ «በአሸናፊነትህ ይኹንብኝ፤ በመላ አሳስታቸዋለሁ፡፡»"},{"SurahNumber":38,"VerseNumber":83,"Text":"«ከእነርሱ ምርጥ የኾኑት ባሮችህ ብቻ ሲቀሩ፡፡»"},{"SurahNumber":38,"VerseNumber":84,"Text":"(አላህ) አለው «እውነቱም (ከኔ ነው)፡፡ እውነትንም እላለሁ፡፡"},{"SurahNumber":38,"VerseNumber":85,"Text":"ከአንተና ከእነርሱ ውስጥ ከተከተሉህ ባንድ ላይ ገሀነምን በእርግጥ እሞላታለሁ፡፡»"},{"SurahNumber":38,"VerseNumber":86,"Text":"በላቸው «በእርሱ ላይ ምንም ዋጋ አልጠይቃችሁም፤ እኔም ከተግደርዳሪዎቹ አይደለሁም፡፡"},{"SurahNumber":38,"VerseNumber":87,"Text":"«እርሱ (ቁርኣን) ለዓለማት መገሠጫ እንጂ ሌላ አይደለም፡፡"},{"SurahNumber":38,"VerseNumber":88,"Text":"«ትንቢቱንም (እውነት መኾኑን) ከጊዜ በኋላ በእርግጥ ታውቁታላችሁ፡፡»"},{"SurahNumber":39,"VerseNumber":1,"Text":"የመጽሐፉ መወረድ አሸናፊው ጥበበኛው ከኾነው አላህ ነው፡፡"},{"SurahNumber":39,"VerseNumber":2,"Text":"እኛ ወደ አንተ መጽሐፉን በእውነት (የተመላ) ሲኾን አወረድነው፡፡ አላህንም ሃይማኖትን ለእርሱ ብቻ ያጠራህ ኾነህ ተገዛው፡፡"},{"SurahNumber":39,"VerseNumber":3,"Text":"ንቁ! ፍጹም ጥሩ የኾነው ሃይማኖት የአላህ ብቻ ነው፡፡ እነዚያም ከእርሱ ሌላ (ጣዖታትን) ረዳቶች የያዙት «ወደ አላህ ማቃረብን እንዲያቀርቡን እንጅ ለሌላ አንገዛቸውም» (ይላሉ)፡፡ አላህ በዚያ እነርሱ በእርሱ በሚለያዩበት ነገር በመካከላቸው ይፈርዳል፡፡ አላህ እርሱ ውሸታም ከሓዲ የኾነን ሰው አያቀናም፡፡"},{"SurahNumber":39,"VerseNumber":4,"Text":"አላህ ልጅን መያዝ በፈለገ ኖሮ ከሚፈጥረው ውስጥ የሚሻውን ይመርጥ ነበር፡፡ ጥራት ተገባው፡፡ እርሱ አሸናፊው አንዱ አላህ ነው፡፡"},{"SurahNumber":39,"VerseNumber":5,"Text":"ሰማያትንና ምድርን በእወነት ፈጠረ፡፡ ሌሊትን በቀን ላይ ይጠቀልላል፡፡ ቀንንም በሌሊት ላይ ይጠቀልላል፤ ፀሐይንና ጨረቃንም ገራ፡፡ ሁሉም ለተወሰነ ጊዜ ይሮጣሉ፡፡ ንቁ! እርሱ አሸናፊው መሓሪው ነው፡፡"},{"SurahNumber":39,"VerseNumber":6,"Text":"ከአንዲት ነፍስ ፈጠራችሁ፡፡ ከዚያም ከእርሷ መቀናጆዋን አደረገ፡፡ ለእናንተም ከግመልና ከከብት፣ ከፍየል፣ ከበግ ስምንት ዓይነቶችን (ወንድና ሴት) አወረደ፡፡ በእናቶቻችሁ ሆዶች ውስጥ በሦስት ጨለማዎች ውስጥ ከመፍጠር በኋላ (ሙሉ) መፍጠርን ይፈጠራችኋል፡፡ ይህ ጌታችሁ አላህ ነው፡፡ ስልጣኑ የርሱ ብቻ ነው፡፡ ከእርሱ ሌላ አምላክ የለም፡፡ ታዲያ ወዴት ትዞራላችሁ፡፡"},{"SurahNumber":39,"VerseNumber":7,"Text":"ብትክዱ አላህ ከእናንተ የተብቃቃ ነው፡፡ ለባሪያዎቹም ከህደትን አይወድም፡፡ ብታመሰግኑም፤ እርሱን ይወድላችኋል፡፡ ማንኛይቱም ኃጢኣትን ተሸካሚ ነፍስ የሌላይቱን ኃጢኣት አትሸከምም፡፡ ከዚያም መመለሻችሁ ወደ ጌታችሁ ነው፡፡ ትሠሩት የነበራችሁትንም ይነግራችኋል፡፡ እርሱ በልቦች ውስጥ ያሉትን ዐዋቂ ነውና፡፡"},{"SurahNumber":39,"VerseNumber":8,"Text":"ሰውንም ጉዳት ባገኘው ጊዜ ጌታውን ወደርሱ ተመላሽ ኾኖ ይጠራል፡፡ ከዚያም ከእርሱ ዘንድ ጸጋን በሰጠው ጊዜ ያንን ከዚያ በፊት ወደርሱ ይጸልይበት የነበረውን (መከራ) ይረሳል፡፡ ከመንገዱ ለማሳሳትም ለአላህ ባላንጣዎችን ያደርጋል፡፡ «በክህደትህ ጥቂትን ተጣቀም፡፡ አንተ በእርግጥ ከእሳት ጓዶች ነህ» በለው፡፡"},{"SurahNumber":39,"VerseNumber":9,"Text":"እርሱ የመጨረሻይቱን ዓለም (ቅጣት) የሚፈራ የጌታውንም ችሮታ የሚከጅል ሲኾን በሌሊት ሰዓቶች ሰጋጅና ቋሚ ኾኖ ለጌታው የሚግገዛ ሰው (እንደ ተስፋ ቢሱ ከሓዲ ነውን? በለው)፡፡ «እነዚያ የሚያውቁና እነዚያ የማያውቁ ይስተካከላሉን?» በላቸው፡፡ የሚገነዘቡት ባለ አእምሮዎቹ ብቻ ናቸው፡፡"},{"SurahNumber":39,"VerseNumber":10,"Text":"(ጌታችሁ) «እናንተ ያመናችሁ ባሮቼ ሆይ! ጌታችሁን ፍሩ፡፡ ለነዚያ በዚህች በቅርቢቱ ዓለም መልካም ለሠሩት መልካም ምንዳ አላቸው፡፡ የአላህ ምድርም ሰፊ ናት፤ (ብትቸገሩ ተሰደዱ)፡፡ ታጋሾቹ ምንዳቸውን የሚሰጡት ያለግምት ነው» (ይላል) በላቸው፡፡"},{"SurahNumber":39,"VerseNumber":11,"Text":"በል «እኔ አላህን ሃይማኖትን ለርሱ ያጠራሁ ኾኜ እንድግገዛው ታዘዝኩ፡፡"},{"SurahNumber":39,"VerseNumber":12,"Text":"«የሙስሊሞችም መጀመሪያ እንድኾን ታዘዝኩ፡፡»"},{"SurahNumber":39,"VerseNumber":13,"Text":"«እኔ ከጌታዬ ባምጽ የታላቁን ቀን ቅጣት እፈራለሁ» በል፡፡"},{"SurahNumber":39,"VerseNumber":14,"Text":"አላህን «ሃይማኖቴን ለእርሱ ያጠራሁ ኾኜ እግገዛዋለሁ» በል፡፡"},{"SurahNumber":39,"VerseNumber":15,"Text":"«ከእርሱ ሌላ የሻችሁትን ተገዙ፡፡ ከሳሪዎች ማለት እነዚያ በትንሣኤ ቀን ነፍሶቻቸውንና ቤተሰቦቻቸውን ያከሰሩ ናቸው፡፡ ንቁ! ይህ እርሱ ግልጽ ከሳራ ነው» በላቸው፡፡"},{"SurahNumber":39,"VerseNumber":16,"Text":"ለእነርሱ ከበላያቸው ከእሳት የኾኑ (ድርብርብ) ጥላዎች አልሏቸው፡፡ ከበታቻቸውም ጥላዎች አልሏቸው። ይህ አላህ ባሮቹን (እንዲጠነቀቁ) በእርሱ ያስፈራራበታል፡፡ «ባሮቼ ሆይ! ስለዚህ ፍሩኝ፡፡»"},{"SurahNumber":39,"VerseNumber":17,"Text":"እነዚያም ጣዖታትን የሚግገዟት ከመኾን የራቁ ወደ አላህም የዞሩ ለእነርሱ ብስራት አልላቸው፡፡ ስለዚህ ባሮቼን አብስር፡፡"},{"SurahNumber":39,"VerseNumber":18,"Text":"እነዚያን ንግግርን የሚያዳምጡትንና መልካሙን የሚከተሉትን (አብስር)፡፡ እነዚያ እነርሱ አላህ የመራቸው ናቸው፡፡ እነዚያም እነርሱ ባለአእምሮዎቹ ናቸው፡፡"},{"SurahNumber":39,"VerseNumber":19,"Text":"በእርሱ ላይ የቅጣት ቃል የተረጋገጠችበትን ሰው (ትመራዋለህን?) አንተ በእሳት ውስጥ ያለን ሰው ታድናለህን"},{"SurahNumber":39,"VerseNumber":20,"Text":"ግን እነዚያ ጌታቸውን የፈሩ ለእነርሱ ከበላያቸው የታነጹ ሰገነቶች ያሏቸው ሰገነቶች ከስሮቻቸው ወንዞች የሚፈሱባቸው የኾኑ አልሏቸው፡፡ (ይህንን) አላህ ቃል ገባላቸው፡፡ አላህ ቃሉን አያፈርስም፡፡"},{"SurahNumber":39,"VerseNumber":21,"Text":"አላህ ከሰማይ ውሃን እንዳወረደና በምድርም ውስጥ ምንጮች አድርጎ እንዳስገባው አላየህምን? ከዚያም በእርሱ ዓይነቶቹ የተለያዩን አዝመራ ያወጣል፡፡ ከዚያም ይደርቃል፡፡ ገርጥቶም ታየዋለህ፡፡ ከዚያም ስብርብር ያደርገዋል፡፡ በዚህ ውስጥ ለባለ አእምሮዎች ግሣጼ አለበት፡፡"},{"SurahNumber":39,"VerseNumber":22,"Text":"አላህ ደረቱን ለእስልምና ያስፋለትና እርሱም ከጌታው ዘንድ በብርሃን ላይ የኾነ ሰው (ልቡ እንደ ደረቀ ሰው ነውን?) ልቦቻቸውም ከአላህ መወሳት ለደረቁ ሰዎች ወዮላቸው፡፡ እነዚያ በግልጽ መሳሳት ውስጥ ናቸው፡፡"},{"SurahNumber":39,"VerseNumber":23,"Text":"አላህ ከዜና ሁሉ መልካምን፣ ተመሳሳይ፣ ተደጋጋሚ የኾነን መጽሐፍ አወረደ፡፡ ከእርሱ (ግሣጼ) የእነዚያ ጌታቸውን የሚፈሩት ሰዎች ቆዳዎች ይኮማተራሉ፡፡ ከዚያም ቆዳዎቻቸውና ልቦቻቸው ወደ አላህ (ተስፋ) ማስታወስ ይለዝባሉ፡፡ ይህ የአላህ መምሪያ ነው፡፡ በእርሱ የሚሻውን ሰው ይመራበታል፡፡ አላህም የሚያጠመው ሰው ለእርሱ ምንም አቅኚ የለውም፡፡"},{"SurahNumber":39,"VerseNumber":24,"Text":"በትንሣኤ ቀን ክፉን ቅጣት በፊቱ የሚመክት ሰው (ከቅጣት እንደሚድን ነውን?) ለበዳዮችም «ትሠሩት የነበራችሁትን (ቅጣቱን) ቅመሱ» ይባላሉ፡፡"},{"SurahNumber":39,"VerseNumber":25,"Text":"ከእነሱ በፊት የነበሩት አስተባበሉ፡፡ ቅጣቱም ከማያውቁት በኩል መጣባቸው፡፡"},{"SurahNumber":39,"VerseNumber":26,"Text":"አላህም በቅርቢቱ ሕይወት ውርደትን አቀመሳቸው፡፡ የመጨረሻይቱም ዓለም ቅጣት በጣም ትልቅ ነው፡፡ የሚያውቁ ቢኾኑ ኖሮ (አያስተባብሉም ነበር)፡፡"},{"SurahNumber":39,"VerseNumber":27,"Text":"በዚህም ቁርኣን ውስጥ ለሰዎች ይገሠጹ ዘንድ ከየምሳሌው ሁሉ በእርግጥ አብራራን፡፡"},{"SurahNumber":39,"VerseNumber":28,"Text":"መዛባት የሌለበት ዐረብኛ ቁርኣን ሲኾን (አብራራነው)፡፡ ሊጠነቀቁ ይከጀላልና፡፡"},{"SurahNumber":39,"VerseNumber":29,"Text":"አላህ በእርሱ ተጨቃጫቂዎች የኾኑ ተጋሪዎች ያሉትን ባሪያና ለአንድ ሰው ብቻ ንጹሕ የኾነን ባሪያ (ለሚያጋራና ባንድነቱ ለሚያምን ሰው) ምሳሌ አደረገ፡፡ በምሳሌ ይስተካከላሉን? ምስጋና ለአላህ ይገባው፡፡ በእውነቱ አብዛኞቻቸው አያውቁም፡፡"},{"SurahNumber":39,"VerseNumber":30,"Text":"አንተ ሟች ነህ፤ እነርሱም ሟቾች ናቸው፡፡"},{"SurahNumber":39,"VerseNumber":31,"Text":"ከዚያም እናንተ በትንሣኤ ቀን እጌታችሁ ዘንድ ትከራከራላችሁ፡፡"}]}