{"Id":289,"LanguageCodes":["ps","pus"],"Name":"pus-zakariaabulsala","Author":"Zakaria Abulsalam","Language":"Pushto","Description":"Pushto","Direction":"rtl","Source":"","Translations":[{"SurahNumber":15,"VerseNumber":1,"Text":"الف، لام، را، دغه د كتاب او واضح قرآن ایتونه دي"},{"SurahNumber":15,"VerseNumber":2,"Text":"ډېر ځلې به ارزو كوي هغه كسان چې كافران شوي دي چې كاش دوى مسلمانان وى"},{"SurahNumber":15,"VerseNumber":3,"Text":"ته دوى پرېږده چې خوراك كوي او فايده اخلي او امېدونه يې غافله كړي، نو ژر ده چې دوى به پوه شي"},{"SurahNumber":15,"VerseNumber":4,"Text":"او مونږه هېڅ یو كلى نه دى هلاك كړى مګر په دې حال كې چې د هغه به لیك (مقرر وخت) معلوم و"},{"SurahNumber":15,"VerseNumber":5,"Text":"هېڅ امت له خپل وخت نه نه مخكې كېږي او نه وروسته كېږي"},{"SurahNumber":15,"VerseNumber":6,"Text":"او دوى وویل: اى هغه كسه چې په هغه باندې ذكر (قرآن) نازل شوى دى! یقینًا ته خو لیونى يې"},{"SurahNumber":15,"VerseNumber":7,"Text":"ولې ته مونږ ته ملايك نه راولې! كه چېرې ته له رښتینو څخه يې"},{"SurahNumber":15,"VerseNumber":8,"Text":"(اى خلقو واورئ!)مونږ ملايك نه نازلوو مګر په حقه سره او دوى به په دغه وخت كې مهلت وركړى شوي نه وي"},{"SurahNumber":15,"VerseNumber":9,"Text":"بېشكه همدا مونږ پخپله ذكر نازل كړى دى او بېشكه مونږ د ده خامخا ساتونكي یو"},{"SurahNumber":15,"VerseNumber":10,"Text":"او یقینًا یقینًا مونږ له تا نه مخكې د ړومبنیو خلقو په ډلو كې (رسولان) لېږلي وو"},{"SurahNumber":15,"VerseNumber":11,"Text":"او دوى ته به هېڅ یو رسول نه راته مګر دوى به په هغه پورې مسخرې كولې"},{"SurahNumber":15,"VerseNumber":12,"Text":"همدارنګه مونږ دا خبره د مجرمانو په زړونو كې ننباسو"},{"SurahNumber":15,"VerseNumber":13,"Text":"دوى پر ده ایمان نه راوړي او یقینًا د پخوانیو (كافرو) طریقه تېره شوې ده"},{"SurahNumber":15,"VerseNumber":14,"Text":"او كه مونږ په دوى باندې له اسمان نه كومه دروازه پرانستلې وى، بیا دوى په هغې كې تل ختلى"},{"SurahNumber":15,"VerseNumber":15,"Text":"(نو) دوى به خامخا ویل چې همدا خبره ده چې زمونږ سترګې تړل شوې دي، بلكې پر مونږ جادو شوى دى"},{"SurahNumber":15,"VerseNumber":16,"Text":"او یقینًا یقینًا مونږ په اسمان كې برجونه پیدا كړي دي او مونږ هغه د كتونكو لپاره ښايسته كړى دى"},{"SurahNumber":15,"VerseNumber":17,"Text":"او مونږ هغه ساتلى دى له هر شیطان ویشتل شوي نه"},{"SurahNumber":15,"VerseNumber":18,"Text":"مګر هغه (شیطان) چې اورېدل شوې خبره غلا كړي، نو په هغه پسې شي یوه ښكاره شعله"},{"SurahNumber":15,"VerseNumber":19,"Text":"او ځمكه، مونږ هغه غځولې ده او مونږ په هغې كې غرونه غورځولي دي او مونږ په هغې كې هر اندازه كړى شوى شى زرغون كړى دى"},{"SurahNumber":15,"VerseNumber":20,"Text":"او مونږ تاسو لپاره په هغې كې معیشتونه پیدا كړي دي او هغه هم چې تاسو هغه ته روزي وركوونكي نه یئ"},{"SurahNumber":15,"VerseNumber":21,"Text":"او نشته هېڅ څیز مګر زمونږ سره د هغه خزانې دي او مونږ هغه نه نازلوو مګر په معلومې اندازې سره"},{"SurahNumber":15,"VerseNumber":22,"Text":"او مونږ هواګانې لېږلې دي، چې بلاربوونكې دي، پس مونږ له بره اوبه نازلې كړې، نو مونږ هغه په تاسو وڅښولې او تاسو دغو (اوبو) لره خزانه كوونكي نه یئ"},{"SurahNumber":15,"VerseNumber":23,"Text":"او بېشكه مونږ، یقینًا همدا مونږ ژوند وركوو او مرګ وركوو او همدا مونږ وارثان یو"},{"SurahNumber":15,"VerseNumber":24,"Text":"او یقینًا یقینًا مونږ په تاسو كې مخكې كېدونكي پېژندلي دي او یقینًا یقینًا مونږ وروسته كېدونكي (هم) پېژندلي دي"},{"SurahNumber":15,"VerseNumber":25,"Text":"او بېشكه ستا رب، هغه به دوى راټولوي، بېشكه هغه ښه حكمت والا، ښه عالم دى"},{"SurahNumber":15,"VerseNumber":26,"Text":"او یقینًا یقینًا مونږه انسان پیدا كړى دى له كړنګېدونكې وچې خټې نه، چې له تورې سخا كړى شوې خټې ځنې وه"},{"SurahNumber":15,"VerseNumber":27,"Text":"او جانّ (پلار د پېریانو) مونږ هغه له ده نه مخكې د بې لوګي اور څخه پیدا كړى دى"},{"SurahNumber":15,"VerseNumber":28,"Text":"او كله چې ستا رب وویل: بېشكه زه د یو بشر پېدا كوونكى یم د كړنګېدونكې وچې خټې نه چې له تورې سخا كړى شوې خټې ځنې ده"},{"SurahNumber":15,"VerseNumber":29,"Text":"نو كله چې زه هغه برابر كړم او په هغه كې له خپله روح پُو كړم، نو تاسو هغه ته پرېوځئ، سجده كوونكي"},{"SurahNumber":15,"VerseNumber":30,"Text":"نو ملايكو ټولو عامو سجده وكړه"},{"SurahNumber":15,"VerseNumber":31,"Text":"له ابلیس نه غير، هغه له دې نه انكار وكړ چې له سجده كوونكو سره ملګرى شي"},{"SurahNumber":15,"VerseNumber":32,"Text":"ويې ويل: اى ابلیسه! تا ته څه عذر دى چې ته له سجده كوونكو سره نه ملګرى كېږې؟"},{"SurahNumber":15,"VerseNumber":33,"Text":"هغه وویل: زه داسې نه یم چې بشر ته سجده وكړم چې تا هغه پیدا كړى دى له كړنګېدونكو وچو كودرو نه، چې له تورې سخا شوې خټې ځنې و"},{"SurahNumber":15,"VerseNumber":34,"Text":"وفرمایل: (الله) نو ته ووځه له دې ځاى نه، پس یقینًا ته رټل شوى يې"},{"SurahNumber":15,"VerseNumber":35,"Text":"او بېشكه په تا باندې د قیامت د ورځې پورې لعنت دى"},{"SurahNumber":15,"VerseNumber":36,"Text":"هغه وویل: اى زما ربه! نو ته ما ته د هغې ورځې پورې مهلت راكړه چې خلق به بیا ژوندي كولى شي"},{"SurahNumber":15,"VerseNumber":37,"Text":"ويې ويل: پس یقینًا ته له مهلت وركړى شويو څخه يې"},{"SurahNumber":15,"VerseNumber":38,"Text":"د معلوم وخت تر ورځې پورې"},{"SurahNumber":15,"VerseNumber":39,"Text":"ويې ويل: اى زما ربه! په سبب د دې چې تا زه ګمراه كړم خامخا هرومرو به زه په ځمكه كې د دوى لپاره ښكلي كول كوم (ګناهونه او نافرمانۍ به ورته ښكلي كوم) او خامخا هرومرو به زه دوى ټول ګمراه كوم"},{"SurahNumber":15,"VerseNumber":40,"Text":"مګر په دوى كې ستا خالص كړى شوي بنده ګان"},{"SurahNumber":15,"VerseNumber":41,"Text":"ويې فرمایل: دا لار ده چې تر ما پورې نېغه (رارسېدلې) ده"},{"SurahNumber":15,"VerseNumber":42,"Text":"بېشكه زما بنده ګان چې دي نشته تا لپاره په دوى باندې هېڅ غلبه مګر هغه چې ستا پیروي كوي له ګمراهانو څخه"},{"SurahNumber":15,"VerseNumber":43,"Text":"او بېشكه جهنم، خامخا د دوى د ټولو د وعدې ځاى دى"},{"SurahNumber":15,"VerseNumber":44,"Text":"د هغه اوه دروازې دي، د هرې دروازې لپاره به تقسیم (بېله) كړى شوې برخه وي له دوى نه"},{"SurahNumber":15,"VerseNumber":45,"Text":"بېشكه متقیان به په باغونو او چینو كې وي"},{"SurahNumber":15,"VerseNumber":46,"Text":"(چې ورته ويل به شي:) تاسو دغو ته په سلامتۍ سره ننوځئ، په داسې حال كې چې په امن كې به یئ"},{"SurahNumber":15,"VerseNumber":47,"Text":"او مونږ به وباسو هغه كینه چې د دوى په سینو كې وي، په داسې حال كې چې وروڼه به وي، په تختونو به یو بل ته مخامخ ناست وي"},{"SurahNumber":15,"VerseNumber":48,"Text":"دوى ته به په دغو (جنتونو) كې هېڅ تكلیف (ستړې والى) نه رسېږي او نه به دوى له دغو نه كله هم وېستلى شي"},{"SurahNumber":15,"VerseNumber":49,"Text":"ته زما بنده ګانو ته خبر وركړه چې بېشكه زه، همدا زه ډېر بخښونكى، بې حده رحم كوونكى یم"},{"SurahNumber":15,"VerseNumber":50,"Text":"او دا چې بېشكه زما عذاب، هم هغه ډېر دردوونكى عذاب دى"},{"SurahNumber":15,"VerseNumber":51,"Text":"او ته دوى ته د ابراهیم د مېلمنو په باره كې خبر وركړه"},{"SurahNumber":15,"VerseNumber":52,"Text":"كله چې هغوى پر هغه ورننوتل، نو هغوى وویل: (مونږ سلام وایو) سلام ویل: هغه وویل: بېشكه مونږ له تاسو څخه وېرېدونكي یو"},{"SurahNumber":15,"VerseNumber":53,"Text":"هغوى وویل: ته مه وېرېږه، بېشكه مونږ تا ته د ډېر پوه هلك زېرى دركوو"},{"SurahNumber":15,"VerseNumber":54,"Text":"هغه وویل: ایا تاسو ما ته زېرى راكړ، سره له دې چې ما ته زوړوالى (بوډاوالى) را رسېدلى دى، نو تاسو په كومه وجه زېرى راكوئ؟"},{"SurahNumber":15,"VerseNumber":55,"Text":"هغوى وویل: مونږ تا ته په حقه سره زېرى دركړى دى، نو ته له ناامېدانو نه مه كېږه"},{"SurahNumber":15,"VerseNumber":56,"Text":"هغه وویل: له ګمراهانو نه غیر (بل) څوك دى چې د خپل رب له رحمت نه به ناامېده كېږي"},{"SurahNumber":15,"VerseNumber":57,"Text":"هغه وویل: نو ستاسو (نور) څه مقصد دى، اى رالېږل شویو؟"},{"SurahNumber":15,"VerseNumber":58,"Text":"هغوى وویل: یقینًا مونږ د مجرم قوم په طرف رالېږل شوي یو"},{"SurahNumber":15,"VerseNumber":59,"Text":"غیر له آلِ لوط نه، بېشكه مونږ خامخا هغوى ټولو ته نجات وركوونكي یو"},{"SurahNumber":15,"VerseNumber":60,"Text":"(خو) د هغه له ښځې نه غير، مونږ دا فیصله كړې ده چې یقینًا هغه به لازمًا له وروسته پاتې كېدونكو څخه وي"},{"SurahNumber":15,"VerseNumber":61,"Text":"نو كله چې د لوط آل ته رالېږل شوي (ملايك) راغلل"},{"SurahNumber":15,"VerseNumber":62,"Text":"هغه وویل: بېشكه تاسو یو ناپېژندګلو خلق یئ"},{"SurahNumber":15,"VerseNumber":63,"Text":"هغوى وویل: بلكې مونږ تا ته هغه (عذاب) راوړى دى چې دوى به په هغه كې شك كاوه"},{"SurahNumber":15,"VerseNumber":64,"Text":"او مونږ تا ته حق راوړى دى او بېشكه مونږ یقینًا رښتيني یو"},{"SurahNumber":15,"VerseNumber":65,"Text":"نو ته خپل اهل د شپې په یوه حصه كې بوځه او ته د دوى شا ته ورپسې ځه او په تاسو كې دې هیڅوك بېرته نه ګوري او ځئ هغه ځاى ته چې تاسو ته يې حكم كېږي"},{"SurahNumber":15,"VerseNumber":66,"Text":"او مونږ هغه ته د دې كار فیصله وحي كړه چې یقینًا د دې خلقو بېخ پرې كېدونكى دى، په دې حال كې چې دوى به په سبا كې داخلېدونكي وي"},{"SurahNumber":15,"VerseNumber":67,"Text":"او د ښار اوسېدونكي راغلل چې ډېره خوشحالي يې كوله"},{"SurahNumber":15,"VerseNumber":68,"Text":"وویل (لوط): بېشكه دا زما مېلمانه دي، نو تاسو ما مه شرموئ"},{"SurahNumber":15,"VerseNumber":69,"Text":"او له الله نه ووېرېږئ او ما مه سپكوئ"},{"SurahNumber":15,"VerseNumber":70,"Text":"هغوى وویل: ایا ته مونږ خلقو (ته له پناه وركولو) نه نه وې منع كړى؟"},{"SurahNumber":15,"VerseNumber":71,"Text":"هغه وویل: دا زما لوڼه دي كه تاسو (له دوى سره نكاح) كوونكي یئ"},{"SurahNumber":15,"VerseNumber":72,"Text":"ستا په عمر مې دې قسم وي! بېشكه دوى خامخا به خپلې مستۍ (نشه) كې سرګردان دي"},{"SurahNumber":15,"VerseNumber":73,"Text":"نو دوى يو هیبتناك غږ ونیول، په داسې حال كې چې د لمرختو په وخت كې داخلېدونكي وو"},{"SurahNumber":15,"VerseNumber":74,"Text":"نو مونږ د هغه(ښار) پورته طرف ښكته طرف وګرځاوه او په دوى باندې مونږ د كوتكاڼو كاڼي وورول"},{"SurahNumber":15,"VerseNumber":75,"Text":"بېشكه په دې كې خامخا د پوهو، عبرت اخيستونكو لپاره نښې دي"},{"SurahNumber":15,"VerseNumber":76,"Text":"او بېشكه دغه (ښاریه) خامخا په سمه (چلنده) لار كې پرته ده"},{"SurahNumber":15,"VerseNumber":77,"Text":"بېشكه په دې كې د مومنانو لپاره خامخا غټه نښه ده"},{"SurahNumber":15,"VerseNumber":78,"Text":"او بېشكه شان دا دى چې د ځنګل والا یقینًا ظالمان وو"},{"SurahNumber":15,"VerseNumber":79,"Text":"نو مونږ له هغوى نه انتقام واخيست او بېشكه دغه دواړه (ښارونه) پر لویه ښكاره لار پراته دي"},{"SurahNumber":15,"VerseNumber":80,"Text":"او یقینًا یقینًا حِجر والاوو د رسولانو تكذیب كړى و"},{"SurahNumber":15,"VerseNumber":81,"Text":"او مونږ هغوى ته خپلې نښې ور (ښكاره) كړې وې، نو دوى له هغو نه مخ ګرځوونكي وو"},{"SurahNumber":15,"VerseNumber":82,"Text":"او دوى به له غرونو څخه كوټې توږلې، په دې حال كې چې په امن به وو"},{"SurahNumber":15,"VerseNumber":83,"Text":"نو دوى یو هیبتناك غږ ونیول، په داسې حال كې چې په سبا كې داخلېدونكي وو"},{"SurahNumber":15,"VerseNumber":84,"Text":"نو د دوى په كار رانغلل هغه (شیان) چې دوى به حاصلول"},{"SurahNumber":15,"VerseNumber":85,"Text":"او مونږ اسمانونه او ځمكه او هغه څه چې د دې دواړو په مينځ كې دي ؛ نه دي پیدا كړي مګر په حقه سره او بېشكه قیامت خامخا راتلونكى دى، نو ته (له دوى څخه) څنګ وكړه په ښكلو څنګ كولو سره"},{"SurahNumber":15,"VerseNumber":86,"Text":"بېشكه ستا رب، هم دى ښه پیداكوونكى، بې حده علم والا دى"},{"SurahNumber":15,"VerseNumber":87,"Text":"او یقینًا یقینًا مونږ تا ته بیا بیا لوستل كېدونكي اوه ایتونه دركړي دي او عظیم قرآن (هم)"},{"SurahNumber":15,"VerseNumber":88,"Text":"او ته خپلې سترګې هغو شیانو ته مه ور اوږدې كوه (مه پورته كوه) چې مونږ په هغو سره فايده وركړې ده دغو خلقو ته، چې قسم قسم شیان دي او په دوى باندې مه غمګین كېږه او خپل وزر د مومنانو لپاره ښكته كړه"},{"SurahNumber":15,"VerseNumber":89,"Text":"او ته ووایه: بېشكه زه چې یم، هم دا زه ښكاره وېروونكى یم"},{"SurahNumber":15,"VerseNumber":90,"Text":"(له داسې عذابه) لكه څنګه چې مونږ نازل كړى و په تقسیموونكو باندې"},{"SurahNumber":15,"VerseNumber":91,"Text":"هغه كسان چې قرآن يې ټوټې ټوټې كړى و"},{"SurahNumber":15,"VerseNumber":92,"Text":"نو قسم دى په رب ستا چې خامخا هرومرو به مونږ له دوى ټولو څخه تپوس كوو"},{"SurahNumber":15,"VerseNumber":93,"Text":"د هغو كارونو په باره كې چې دوى به كول"},{"SurahNumber":15,"VerseNumber":94,"Text":"نو ته ښه ښكاره بیان كړه هغه څه چې تا ته يې حكم كولى شي او له مشركانو نه مخ واړوه"},{"SurahNumber":15,"VerseNumber":95,"Text":"بېشكه مونږ ستا لپاره (ستا) استهزا كوونكو ته كافي شوي یو"},{"SurahNumber":15,"VerseNumber":96,"Text":"هغه كسان چې له الله سره نور معبودان مقرروي (شریكوي) نو ژر به دوى پوه شي"},{"SurahNumber":15,"VerseNumber":97,"Text":"او یقینًا یقینًا مونږ ته معلوم دي چې بېشكه ستا سینه تنګېږي په هغو خبرو چې دوى يې وايي"},{"SurahNumber":15,"VerseNumber":98,"Text":"نو ته د خپل رب له حمد (ستاینې) سره تسبیح وایه او ته شه له سجده كوونكو څخه"},{"SurahNumber":15,"VerseNumber":99,"Text":"او د خپل رب عبادت كوه تر هغه پورې چې تا ته یقین (مرګ) راشي"},{"SurahNumber":16,"VerseNumber":1,"Text":"د الله حكم راغى، نو تاسو هغه په تلوار مه غواړئ، هغه لره پاكي ده او هغه ډېر اوچت دى له هغه څه نه چې دوى يې ورسره شریكوي"},{"SurahNumber":16,"VerseNumber":2,"Text":"هغه په خپل حكم ملايك له وحي سره نازلوي په هغه چا باندې چې يې وغواړي په خپلو بنده ګانو كې، چې تاسو (خلق) خبردار كړئ، په دې خبره چې بېشكه حقيقت دا دى چې نشته هېڅ لايق د عبادت مګر زه یم، نو تاسو له ما نه ووېرېږئ"},{"SurahNumber":16,"VerseNumber":3,"Text":"هغهٔ اسمانونه او ځمكه په حقه سره پیدا كړي دي، هغه اوچت دى له هغه چې دوى يې ورسره شریكوي"},{"SurahNumber":16,"VerseNumber":4,"Text":"هغهٔ، انسان له نطفې نه پیدا كړى دى، بيا نو ناڅاپه دغه (انسان) ښه ښكاره سخت جګړه كوونكى دى"},{"SurahNumber":16,"VerseNumber":5,"Text":"او څاروي، هغه يې پیدا كړي دي، تاسو لپاره په دوى كې د ګرمۍ اسباب او (نورې) ګټې دي او ځینې په دوى كې تاسو خورئ"},{"SurahNumber":16,"VerseNumber":6,"Text":"او تاسو لپاره په دوى كې جمال (او ښايست) دى كله چې يې بېرته ماښام (كور ته) راولئ او كله چې يې د څر لپاره بوځئ"},{"SurahNumber":16,"VerseNumber":7,"Text":"او دوى ستاسو درانه بارونه پورته كوي هغه ښار ته چې تاسو هغه ته رسېدونكي نه وئ مګر د ځانونو په مشقت سره، بېشكه ستاسو رب یقینًا ډېر نرمي كوونكى، بې حده مهربان دى"},{"SurahNumber":16,"VerseNumber":8,"Text":"او اسونه او قچر او خره (يې پیدا كړي دي،) د دې لپاره چې تاسو په دغو باندې سواره شئ او د زینت لپاره او پیدا كوي هغه څه چې تاسو يې نه پېژنئ"},{"SurahNumber":16,"VerseNumber":9,"Text":"او خاص په الله باندې د سمې لارې بیان دى او ځینې په دغو (نورو لارو) كې كږې دي او كه هغه غوښتلى(،نو) لازمًا به يې تاسو ټولو ته هدایت كړى و"},{"SurahNumber":16,"VerseNumber":10,"Text":"دى همغه ذات دى چې تاسو لپاره يې له بره نه اوبه نازلې كړې دي، تاسو ته له هغو ځنې مشروب (څښاك) دى او له هغو ځنې ونې (واښه) هم رازرونېږي چې په هغو كې تاسو (څاروي) څروئ"},{"SurahNumber":16,"VerseNumber":11,"Text":"هغهٔ په دې (اولو) سره تاسو لپاره فصل او زیتون او كجورې او انګور او هر قسمه مېوې زرغونوي، بېشكه په دغو كې خامخا لویه نښه ده د هغو خلقو لپاره چې ښه غور فكر كوي"},{"SurahNumber":16,"VerseNumber":12,"Text":"او هغه مُسخَّر كړې ده تاسو لپاره شپه او ورځ او لمر او سپوږمۍ. او ستوري د هغه په حكم سره مُسَخَّر دي، بېشكه په دغو كې خامخا ډېرې نښې دي د هغو خلقو لپاره چې له عقل نه كار اخلي"},{"SurahNumber":16,"VerseNumber":13,"Text":"او (مُسخر كړي يې دي) هغه څه چې تاسو لپاره يې په ځمكه كې پیدا كړي دي، په داسې حال كې چې رنګونه يې مختلف دي، بېشكه په دغو كې یقینًا لویه نښه ده د هغو خلقو لپاره چې نصیحت قبلوي"},{"SurahNumber":16,"VerseNumber":14,"Text":"دى همغه ذات دى چې سمندر يې مُسخر كړى دى، د دې لپاره چې تاسو له هغه نه تازه غوښه وخورئ او له هغه نه ګاڼه (زېورات) راوباسئ چې تاسو يې اغوندئ او تهٔ په ده كې بېړۍ وینې، چې اوبه څيرونكې وي او د دې لپاره چې تاسو د هغه فضل طلب كړئ او د دې لپاره چې تاسو شكر وباسئ"},{"SurahNumber":16,"VerseNumber":15,"Text":"او هغهٔ په ځمكه كې پاخه غرونه غورځولي دي چې پر تاسو باندې ونه ښورېږي او (پیدا كړي يې دي) ولې (نهرونه) او لارې، د دې لپاره چې تاسو لار ومومئ"},{"SurahNumber":16,"VerseNumber":16,"Text":"او علامې (يې مقرر كړې دي) او په ستورو سره دوى لار مومي"},{"SurahNumber":16,"VerseNumber":17,"Text":"ایا نو هغه ذات چې پیدا كوي په شان د هغه چا دى چې (څه) نشي پیدا كولى؟ ایا نو تاسو پند نه اخلئ"},{"SurahNumber":16,"VerseNumber":18,"Text":"او كه چېرې تاسو د الله نعمتونه شمېرل شروع كړئ، (، نو) هغه به ونشمېرلى شئ، بېشكه الله یقینًا ډېر بخښونكى، بې حده رحم كوونكى دى"},{"SurahNumber":16,"VerseNumber":19,"Text":"او الله ته معلوم دي هغه څه چې تاسو يې پټوئ او هغه څه چې تاسو يې څرګندوئ"},{"SurahNumber":16,"VerseNumber":20,"Text":"او هغه كسان چې دوى يې له الله نه غیر بلي، هغوى هېڅ شى نشي پیدا كولى، په دې حال كې چې دوى پخپله پیداكاوه شي"},{"SurahNumber":16,"VerseNumber":21,"Text":"مړه دي، ژوندي نه دي او دوى نه پوهېږي چې كله به دوى بیا راژوندي كولى شي"},{"SurahNumber":16,"VerseNumber":22,"Text":"ستاسو حق معبود یو معبود دى، نو هغه كسان چې پر اخرت ایمان نه راوړي د هغوى زړونه مُنكِر دي او دوى تكبر كوونكي دي"},{"SurahNumber":16,"VerseNumber":23,"Text":"حقیقت دا دى چې بېشكه الله پوهېږي پر هغه څه چې دوى يې پټوي او پر هغه څه چې دوى يې څرګندوي، بېشكه هغه (الله) تكبر كوونكي نه خوښوي"},{"SurahNumber":16,"VerseNumber":24,"Text":"او كله چې دوى ته وویل شي: ستاسو رب څه نازل كړي دي؟ دوى وايي: د پخوانیو (خلقو) باطلې افسانې"},{"SurahNumber":16,"VerseNumber":25,"Text":"د دې لپاره چې دوى خپل پېټي پوره پورته كړي د قیامت په ورځ او د هغو خلقو له پېټو نه (هم پورته كړي) چې دوى يې په جهالت سره ګمراه كوي، خبردار شئ! بد دى هغه څیز چې دوى يې باروي"},{"SurahNumber":16,"VerseNumber":26,"Text":"یقینًا له دوى نه مخكې خلقو مكر كړى و، نو الله د دوى عمارتونه له بنیادونو نه ونړول، نو په دوى باندې د دوى له پاسه چتونه راپرېوتل او دوى ته عذاب له هغه ځایه راغى چې دوى يې شعور (او ګمان) هم نه لاره"},{"SurahNumber":16,"VerseNumber":27,"Text":"بیا به هغه د قیامت په ورځ دوى رسوا كوي او وايي به: زما هغه شریكان چېرته دي چې تاسو به د هغوى په باره كې (له اهل حقو سره جګړي) مخالفتونه كول؟ وبه وايي هغه كسان چې علم ورته وركړ شوى دى: بېشكه په نن ورځ كې رسوايي او بدي په كافرانو باندې ده"},{"SurahNumber":16,"VerseNumber":28,"Text":"هغه كسان چې ملايك يې (روح) قبضوي، په داسې حال كې چې دوى په خپلو ځانونو ظلم كوونكي وي، نو دوى به روغه (تسليمي) وړاندې كړي چې مونږ هېڅ بد عمل نه كاوه، ولې نه! بېشكه الله ښه پوه دى پر هغو عملونو چې تاسو به كول"},{"SurahNumber":16,"VerseNumber":29,"Text":"نو تاسو د جهنم په دروازه كې ننوځئ، په داسې حال كې، چې په ده كې به همېشه وئ، نو یقینًا د تكبر كوونكو استوګنه بده ده"},{"SurahNumber":16,"VerseNumber":30,"Text":"او هغو كسانو ته به وویل شي چې تقوىٰ يې غوره كړې ده: ستاسو رب څه نازل كړي دي؟ هغوى به ووايي: خیر (يې نازل كړى دى). د هغو كسانو لپاره چې په دې دنیا كې يې نېكي كړې ده ؛ نېكه بدله ده او یقینًا د اخرت كور ډېر غوره دى او یقینًا ښه كور د متقیانو دى"},{"SurahNumber":16,"VerseNumber":31,"Text":"چې د همېشه اوسېدلو جنتونه دي چې دوى به هغو ته داخلېږي، د هغو له لاندې ولې بهېږي، د دوى لپاره په دغو (جنتونو) كې هغه څه دي چې دوى يې غواړي، همدارنګه الله متقیانو ته بدله وركوي"},{"SurahNumber":16,"VerseNumber":32,"Text":"هغه كسان چې ملايك يې (روح) قبض كوي، په دې حال كې چې هغوى پاك وي، دوى به (ورته) وايي: پر تاسو دې سلام وي، تاسو جنت ته داخل شئ، په سبب د هغو (نېكو) عملونو چې تاسو به كول"},{"SurahNumber":16,"VerseNumber":33,"Text":"دوى انتظار نه كوي مګر د دې چې دوى ته ملايك راشي، یا ستا د رب حكم راشي، همدارنګه كار كړى و هغو كسانو چې له دوى نه مخكې وو او الله پر هغوى ظلم نه و كړى او لېكن هغوى پر خپلو ځانونو ظلم كاوه"},{"SurahNumber":16,"VerseNumber":34,"Text":"نو هغوى ته د خپلو عملونو بدي ورسېدله او هغوى ګېر كړل هغه څه چې دوى به ورپورې استهزا كوله"},{"SurahNumber":16,"VerseNumber":35,"Text":"او وویل هغو كسانو چې شرك يې كړى و: كه چېرې الله غوښتلې (، نو) مونږ به له هغه نه غير د هېڅ شي عبادت نه و كړى او نه به زمونږ پلرونو او نه به مونږ د هغه (له حكم) نه غير څه شى حرام كړى و، همدارنګه كار كړى و هغو كسانو چې له دوى نه مخكې وو، نو د رسولانو په ذمه نشته مګر ښكاره رسَوَل"},{"SurahNumber":16,"VerseNumber":36,"Text":"او یقینًا یقینًا مونږ په هر یو امت كې یو رسول لېږلى و (په دې سره) چې تاسو د الله عبادت كوئ او له طاغوت نه ځان وساتئ، نو په دوى كې ځینو ته الله هدایت وكړ او ځینې په دوى كې هغه دي چې ګمراهي پرې ثابته شوه، نو تاسو په ځمكه كې وګرځئ، بیا وګورئ چې د تكذیب كوونكو انجام څنګه و؟"},{"SurahNumber":16,"VerseNumber":37,"Text":"كه ته د دوى په هدایت راړولو باندې حرص وكړې، نو بېشكه الله هدایت نه كوي هغه چا ته چې هغه يې ګمراه كړي او د دوى لپاره هیڅوك مدد كوونكي نشته"},{"SurahNumber":16,"VerseNumber":38,"Text":"او دوى په (نوم د) الله باندې قسمونه كوي، خپل پاخه قسمونه، چې الله به هغه څوك بیا راژوندي نه كړي چې وفات كېږي، ولې نه! (ژوندي كوي به يې، ځكه چې وعده يې كړې ده) وعده حقه پر هغه لازمه او لېكن اكثره خلق نه پوهېږي"},{"SurahNumber":16,"VerseNumber":39,"Text":"لپاره د دې چې د دوى لپاره هغه شى ښه واضحه كړي چې دوى په هغه كې اختلاف كوي او لپاره د دې چې هغه كسان چې كفر يې كړى دى، پوه شي چې یقینًا دوى دروغژن وو"},{"SurahNumber":16,"VerseNumber":40,"Text":"همدا خبره ده چې زمونږ وینا یو شي ته چې كله يې مونږ اراده وكړو؛ دا ده چې مونږ هغه ته وایو: وشه نو هغه وشي"},{"SurahNumber":16,"VerseNumber":41,"Text":"او هغه كسان چې د الله لپاره يې هجرت كړى دى وروسته له دې چې ظلم پرې شو خامخا هرومرو به مونږ دوى ته په دنیا كې ښه ځاى وركړو او یقینًا د اخرت اجر تر ټولو لوى دى، كه چېرې وى دوى چې پوهېدلى"},{"SurahNumber":16,"VerseNumber":42,"Text":"هغه كسان چې صبر كوي او خاص په خپل رب باندې دوى توكل كوي"},{"SurahNumber":16,"VerseNumber":43,"Text":"او مونږ له تا نه مخكې نه دي لېږلي مګر سړي (پېغمبران) چې مونږ هغوى ته وحي كوله، نو تاسو له اهلِ علمو نه تپوس وكړئ كه چېرې یئ تاسو چې نه پوهېږئ"},{"SurahNumber":16,"VerseNumber":44,"Text":"په څرګندو معجزو او كتابونو سره او مونږ تا ته ذكر (وحي) نازل كړى دى، د دې لپاره چې ته خلقو ته هغه څه ښه واضحه كړې چې دوى ته نازل كړى شوي دي او د دې لپاره چې دوى ښه فكر وكړي"},{"SurahNumber":16,"VerseNumber":45,"Text":"ایا نو هغه كسان چې ناكاره مكرونه يې كړي دي؛ له دې نه په امن كې شوي دي چې الله دوى په ځمكه كې ډوب كړي یا دوى ته عذاب له داسې ځایه راشي چې دوى (پرې) نه پوهېږي"},{"SurahNumber":16,"VerseNumber":46,"Text":"یا دوى ونیسي د خپلو ګرځېدو په وخت كې، نو دوى هیڅكله هم (الله لره) عاجزه كوونكي نه دي"},{"SurahNumber":16,"VerseNumber":47,"Text":"یا دوى په وېره ونیسي، پس یقینًا ستاسو رب خامخا ډېر نرمي كوونكى، بې حده مهربان دى"},{"SurahNumber":16,"VerseNumber":48,"Text":"ایا دوى د الله پیدا كړي كوم شي ته نه دي كتلي چې د هغه سیوري له ښي اړخ او چپو اړخونو نه ګرځي، چې الله ته سجده كوونكي دي، په داسې حال كې چې دوى عاجزي كوونكي دي"},{"SurahNumber":16,"VerseNumber":49,"Text":"او خاص د الله لپاره سجده كوي هغه څه چې په اسمانونو كې دي او هغه څه چې په ځمكه كې دي له خوځنده څیزونو څخه او ملايك هم، په داسې حال كې چې دوى تكبر نه كوي"},{"SurahNumber":16,"VerseNumber":50,"Text":"دوى له خپل رب څخه وېرېږي چې د دوى له پاسه دى او دوى كوي هغه څه چې دوى ته حكم كاوه شي"},{"SurahNumber":16,"VerseNumber":51,"Text":"او الله وویل: تاسو دوه معبودان مه نیسئ، همدا خبره ده چې هغه یو معبود دى، نو تاسو خاص له ما نه ووېرېږئ"},{"SurahNumber":16,"VerseNumber":52,"Text":"او خاص د هغهٔ لپاره دي هغه څه چې په اسمانونو او ځمكه كې دي او عبادت خاص هم د دهٔ لپاره دى، همېشه، ایا نو تاسو غير له الله نه (له بل چا نه) وېرېږئ؟"},{"SurahNumber":16,"VerseNumber":53,"Text":"او پر تاسو چې هر نعمت شوى دى، نو د الله له طرفه دى، بیا چې كله تاسو ته ضرر درورسېږي، نو (بيا هم) خاص هغه ته زاري كوئ"},{"SurahNumber":16,"VerseNumber":54,"Text":"بیا كله چې هغه له تاسو نه تكلیف لرې كړي (، نو) ناڅاپه یوه ډله په تاسو كې له خپل رب سره شریكان جوړوي"},{"SurahNumber":16,"VerseNumber":55,"Text":"د دې لپاره چې ناشكري وكړي د هغه څه چې مونږ دوى ته وركړي دي، نو تاسو فايده واخلئ، پس ژر به تاسو پوه شئ"},{"SurahNumber":16,"VerseNumber":56,"Text":"او دوى د هغه څه لپاره چې پر هېڅ نه پوهېږي؛ برخه مقرروي په هغه څه كې چې مونږ دوى ته وركړي دي، قسم دى پر الله چې خامخا له تاسو به هرومرو پوښتنه كېږي، د هغه څه په باره كې چې تاسو به دروغ تړل"},{"SurahNumber":16,"VerseNumber":57,"Text":"او دوى د الله لپاره لوڼه مقرروي، (حال دا چې) هغه (له دې نه) پاك دى، او د دوى لپاره (بيا) هغه (زامن) دي چې دوى يې خوښوي"},{"SurahNumber":16,"VerseNumber":58,"Text":"او كله چې په دوى كې یو ته د لور زېرى وركړى شي د هغه مخ تك تور شي، په دې حال كې چې له قهره ډك وي"},{"SurahNumber":16,"VerseNumber":59,"Text":"له خلقو څخه پټ ګرځي د هغه څه د بدۍ په وجه چې ده ته يې زېرى وركړى شوى دى (او سوچ كوي چې)، ایا دى دغه (لور) سره له ذلته وساتي، یا هغه په خاورو كې ومنډي، خبردار شئ ! بد دي هغه څه چې دوى يې فیصله كوي"},{"SurahNumber":16,"VerseNumber":60,"Text":"د هغو كسانو لپاره چې پر اخرت ایمان نه راوړي بد مثال دى او خاص د الله لپاره تر ټولو لوړ مثال دى او هم هغه ښه غالب، ښه حكمت والا دى"},{"SurahNumber":16,"VerseNumber":61,"Text":"او كه چېرې الله خلق د ظلم په وجه نیولى (، نو) هغهٔ به د دې (ځمكې) پر سر هېڅ خوځنده نه و پریښى او لېكن هغه دوى تر مقررې نېټې وروسته كوي، نو كله چې د دوى نېټه راشي (بيا به نو) دوى یوه ګړۍ نه وروسته كېږي او نه مخكې كېږي"},{"SurahNumber":16,"VerseNumber":62,"Text":"او دوى د الله لپاره هغه څه ثابتوي چې (پخپله) يې بد ګڼي او د دوى ژبې دروغ بیانوي چې بېشكه د همدوى لپاره تر ټولو ښه حالت دى، حقیقت دا دى چې بېشكه د همدوى لپاره اور دى او بېشكه همدوى تر ټولو مخكې لېږدول شوي دي"},{"SurahNumber":16,"VerseNumber":63,"Text":"قسم دى پر الله! یقینًا یقینًا مونږ امتونو ته له تا نه مخكې رسولان لېږلي وو، نو شیطان دوى ته د دوى عملونه ښكلي كړل، نو نن ورځ همغه د دوى دوست دى او د دوى لپاره ډېر دردوونكى عذاب دى"},{"SurahNumber":16,"VerseNumber":64,"Text":"او مونږ په تا باندې كتاب نه دى نازل كړى مګر د دې لپاره چې ته دوى ته هغه (كار) ښه واضحه كړې چې دوى په هغه كې اختلاف كوي او د هغه قوم د هدایت او رحمت لپاره (مو نازل كړى دي) چې ایمان لري"},{"SurahNumber":16,"VerseNumber":65,"Text":"او الله له بره نه اوبه نازلې كړې دي، بیا يې په هغو سره ځمكه راژوندۍ كړې ده د هغې له مرګ نه پس، بېشكه په دې كې خامخا لویه نښه ده د هغو خلقو لپاره چې (حق او نصيحت) اوري"},{"SurahNumber":16,"VerseNumber":66,"Text":"او بېشكه تاسو لپاره په څارویو كې خامخا لوى عبرت دى، مونږ پر تاسو څښوو ځینې له هغو څیزونو څخه چې د دوى په ګېډو كې دي د غوشايیو او وینې په مینځ كې خالص شیده (پۍ) چې د څښونكو لپاره له حلق نه په اسانۍ سره تېرېدونكي دي"},{"SurahNumber":16,"VerseNumber":67,"Text":"او د كجورو او انګورو له مېوو څخه، تاسو له دغو نه نشه كوونكي (څيزونه) او ښكلى رزق جوړوئ، بېشكه په دې كې خامخا لویه نښه ده د هغو خلقو لپاره چې له عقل نه كار اخلي"},{"SurahNumber":16,"VerseNumber":68,"Text":"او ستا رب د شاتو مچیو ته په زړه كې واچوله چې په غرونو كې كورونه جوړ كړه او په ونو كې او په هغو (ځايونو، چوپالونو) كې چې خلق يې لوړ جوړوي"},{"SurahNumber":16,"VerseNumber":69,"Text":"بیا ته خوره له هر قسمه مېوو څخه، نو ته ځه د خپل رب په لارو باندې چې اسانې دي، د دوى له خېټو نه مشروب راوځي چې رنګونه يې مختلف دي، په ده كې د خلقو لپاره شفا ده، بېشكه په دې كې لویه نښه ده د هغه قوم لپاره چې ښه فكر كوي"},{"SurahNumber":16,"VerseNumber":70,"Text":"او الله تاسو پیداكړي یئ، بیا به هغه تاسو وفات كوي او په تاسو كې ځینې هغه دي چې ډېر خوار ژوندون ته ورګرځولى شي، د دې لپاره چې له علم نه بعد پر هېڅ شي پوه نشي، بېشكه الله ښه عالم، ښه قادر دى"},{"SurahNumber":16,"VerseNumber":71,"Text":"او الله ستاسو ځینې په ځینو نورو باندې په رزق كې غوره كړي دي، نو هغه كسان چې غوره كړى شوي دي هغوى خپل رزق لره ورګرځوونكي (وركوونكي) نه دي هغو كسانو ته چې دوى يې مالكان شوي دي، (د دوى وينځې غلامان دي) نو دوى په دغه (رزق) كې برابر دي؟ ایا نو د الله له نعمتونو نه دوى انكار كوي"},{"SurahNumber":16,"VerseNumber":72,"Text":"او الله تاسو لپاره ستاسو له جنسه جوړې پیدا كړي دي او تاسو لپاره يې ستاسو له جوړو نه زامن او لمسي (اولادونه) پیدا كړي دي او تاسو ته يې له پاكیزه څیزونو څخه روزي دركړې ده، ایا نو په باطل باندې دوى ایمان راوړي او د الله په نعمتونو سره دوى كفر كوي"},{"SurahNumber":16,"VerseNumber":73,"Text":"او دوى له الله نه غیر د هغو څیزونو عبادت كوي چې د دوى لپاره اختیار نه لري د هېڅ رزق له اسمانونو او ځمكې نه د هېڅ شي او نه دوى طاقت لري"},{"SurahNumber":16,"VerseNumber":74,"Text":"نو تاسو د الله لپاره مثالونه مه بیانوئ، بېشكه الله پوهېږي او تاسو نه پوهېږئ"},{"SurahNumber":16,"VerseNumber":75,"Text":"الله یو مثال بيانوي چې یو مملوك مريى دى چې پر هېڅ شي قدرت نه لري او (بل) هغه څوك دى چې مونږ هغه ته له خپل جانبه ښكلى رزق وركړى دى، نو هغه له ده نه په پټه او ښكاره انفاق كوي، ایا دوى سره برابرېږي؟ ټولې ستاينې خاص الله لره دي، بلكې د دوى زیاتره نه پوهېږي"},{"SurahNumber":16,"VerseNumber":76,"Text":"او الله یو مثال بیانوي چې دوه سړي دي، په دواړو كې یو ګونګى دى، پر هېڅ شي قدرت نه لري، په دې حال كې چې هغه په خپل بادار باندې بار (بوج) دى، چې چېرته يې هم ولېږي هېڅ خیر نه راوړي، ایا برابرېږي دغه كس او هغه څوك چې په انصاف سره حكم كوي او هغه په نېغې لارې باندې قايم دى"},{"SurahNumber":16,"VerseNumber":77,"Text":"او خاص د الله لپاره دي غیب د اسمانونو او ځمكې، او د قیامت امر نه دى مګر په شان د رپ د سترګو، یا هغه زیات قریب دى (له دې نه هم) بېشكه الله په هر شي باندې ښه قادر دى"},{"SurahNumber":16,"VerseNumber":78,"Text":"او الله تاسو د خپلو میندو له خیټو نه راووېستئ، په داسې حال كې چې پر هېڅ شي نه پوهېدلئ او تاسو ته يې غوږونه او سترګې او زړونه در كړل، د دې لپاره چې تاسو شكر وباسئ"},{"SurahNumber":16,"VerseNumber":79,"Text":"ایا دوى مرغانو ته نه دي كتلي چې د اسمان په فضا كې مُسَخَّر شوي دي، دوى لره نه ساتي (له غورځېدلو نه) مګر الله، بېشكه په دغو (څيزونو) كې خامخا ډېرې نښې دي د هغو خلقو لپاره چې ایمان راوړي"},{"SurahNumber":16,"VerseNumber":80,"Text":"او الله تاسو لپاره ستاسو له كورونو نه د استوګنې ځایونه جوړ كړي دي او تاسو لپاره يې د څارویو له څرمنو نه كورونه جوړ كړي دي چې تاسو يې د خپل سفر په ورځ سپك مومئ او د اقامت په ورځ هم او د هغو له وړیو او د هغو له وېښتانو او د هغو له وژغنو نه يې اسبابونه او تر یو وخته پورې د نفعې سامانونه (جوړ كړي دي)"},{"SurahNumber":16,"VerseNumber":81,"Text":"او الله له خپلو پيدا كړيو څیزونو نه تاسو لپاره سیوري تيار كړي دي او تاسو لپاره يې په غرونو كې پټ ځایونه جوړ كړي دي او تاسو لپاره يې داسې قمیصونه پیدا كړي دي چې تاسو له ګرمۍ نه ساتي او داسې قمیصونه (زغرې) چې تاسو له جنګ نه ساتي، همدارنګه هغه خپل نعمتونه پر تاسو باندې پوره كوي، د دې لپاره چې تاسو اسلام راوړئ"},{"SurahNumber":16,"VerseNumber":82,"Text":"نو كه دوى مخ واړوي، نو همدا خبره ده چې په تا باندې يواځې ښكاره رَسَوَل (تبليغ كول) لازم دي"},{"SurahNumber":16,"VerseNumber":83,"Text":"دوى د الله نعمتونه پېژني، بیا له هغو نه انكار كوي او د دوى زیاتره كافران دي"},{"SurahNumber":16,"VerseNumber":84,"Text":"او هغه ورځ چې مونږ به له هر امت نه یو ګواه راپورته كړو، بیا به هغو كسانو ته چې كفر يې كړى دى، اجازت نه وركولى شي او نه به له دوى نه د راضي كولو طلب كولى شي"},{"SurahNumber":16,"VerseNumber":85,"Text":"او كله چې هغه كسان چې ظلم يې كړى دى عذاب وویني، نو له دوى نه به هغه سپك (كم) نه كړى شي او نه به دوى ته مهلت وركولى شي"},{"SurahNumber":16,"VerseNumber":86,"Text":"او كله چې مشركان خپل شریكان وویني، دوى به ووايي: اى زمونږ ربه! دا زمونږ هغه شریكان دي چې مونږ به له تا نه غیر بلل، نو شریكان به دوى ته خبره وروغورځوي (جواب به وركړي) چې بېشكه تاسو یقینًا دروغجنا یئ"},{"SurahNumber":16,"VerseNumber":87,"Text":"او مشركان به په دغې ورځې كې الله ته تسليمي وړاندې كړي او له دوى نه به هغه څه ورك شي چې دوى به دروغ تړل"},{"SurahNumber":16,"VerseNumber":88,"Text":"هغه كسان چې كفر يې كړى دى او د الله له لارې نه يې بندول كړي دي، مونږ به هغوى ته عذاب د عذاب له پاسه ورزیات كړو، په سبب د هغه چې دوى به فساد كاوه"},{"SurahNumber":16,"VerseNumber":89,"Text":"او په هغې ورځې كې چې مونږ به په هر امت كې یو ګواه راپورته كړو د دوى په خلاف د همدوى له نفسونو نه او مونږ به تا په دوى باندې ګواه راولو او مونږ په تا باندې كتاب نازل كړى دى، په داسې حال كې چې (د دين) د هر شي لپاره (په كې) واضحه بیان دى او هدایت او رحمت او زېرى دى د مسلمانانو لپاره"},{"SurahNumber":16,"VerseNumber":90,"Text":"بېشكه الله د انصاف كولو او احسان كولو او خپلوانو ته د وركړې حكم كوي او له فحاشۍ او بدو كارونو او سركشۍ نه منع كوي، هغه تاسو ته وعظ كوي، د دې لپاره چې تاسو نصیحت قبول كړئ"},{"SurahNumber":16,"VerseNumber":91,"Text":"او تاسو د الله وعده پوره كړئ كله چې تاسو وعده وكړئ او خپل قسمونه د هغو له پخولو نه بعد مه ماتوئ، حال دا چې تاسو الله پر خپلو ځانونو كفیل (ضامن) ګرځولى دى، بېشكه الله پوهېږي پر هغه څه چې تاسو يې كوئ"},{"SurahNumber":16,"VerseNumber":92,"Text":"او تاسو د هغې ښځې په شان مه كېږئ چې خپل ورېشلي تارونه به يې له مضبوطوالي نه پس بېرته اومه كول، په دې حال كې چې ټوټې ټوټې وي، تاسو خپل قسمونه په خپل مینځ كې د ټګۍ ذریعه جوړوئ، په دې وجه چې شي یوه ډله، هغه ډېره زیاته (غالبه او فايده اخيستونكې) له بلې ډلې نه، همدا خبره ده چې الله تاسو په دې سره ازمايي او خامخا ضرور به د قیامت په ورځ تاسو ته بیانوي هغه څه چې تاسو به په هغه كې اختلاف كاوه"},{"SurahNumber":16,"VerseNumber":93,"Text":"او كه چېرې الله غوښتلى (نو) خامخا تاسو به يې یو امت ګرځولي وى او لېكن هغه ګمراه كوي چا چې وغواړي او هدایت وركوي چا ته چې وغواړي او خامخا ضرور به له تاسو نه تپوس كېږي د هغو عملونو په باره كې چې تاسو به كول"},{"SurahNumber":16,"VerseNumber":94,"Text":"او تاسو خپل قسمونه په خپل مینځ كې د ټګۍ ذریعه مه جوړوئ، نو (ګنې) قدم به (پر اسلام) د هغه له ټېنګېدلو نه پس وښويېږي او تاسو به بدي وڅكئ، په سبب د هغه چې تاسو د الله له لارې نه بندول كړي دي او تاسو لپاره ډېر لوى عذاب دى"},{"SurahNumber":16,"VerseNumber":95,"Text":"او تاسو د الله په عهد سره لږې پیسې (دنياوي مال و دولت) مه اخلئ، بېشكه هغه څه چې د الله په نیز دي هغه تاسو لپاره ډېر غوره دي، كه چېرې تاسو پوهېږئ"},{"SurahNumber":16,"VerseNumber":96,"Text":"هغه څه چې له تاسو سره دي هغه ختمېږي او څه چې له الله سره دي هغه باقي دي او خامخا ضرور به مونږ هغو كسانو ته په عوض كې د هغوى اجر وركړو چې صبر يې كړى دى د هغو تر ټولو ښو عملونو په بدل كې چې دوى به كول"},{"SurahNumber":16,"VerseNumber":97,"Text":"چا چې نېك عمل وكړ، سړى وي، يا كه ښځه، په داسې حال كې چې مومن وي، نو خامخا هرومرو به مونږ هغه ته ژوند وركړو، ډېر پاكېزه ژوند او خامخا هرومرو به مونږ هغوى ته د هغوى د اجر جزا وركړو د هغو تر ټولو ښو عملونو په بدل كې چې دوى به كول"},{"SurahNumber":16,"VerseNumber":98,"Text":"نو كله چې ته قرآن لولې، نو د الله پناه وغواړه د رټل شوي شیطان (له شر) نه"},{"SurahNumber":16,"VerseNumber":99,"Text":"بېشكه چې دى، نشته ده ته هېڅ غلبه په هغو كسانو باندې چې ایمان يې راوړى دى او چې خاص په خپل رب باندې هغوى توكل كوي"},{"SurahNumber":16,"VerseNumber":100,"Text":"همداخبره ده چې د ده غلبه په هغو كسانو باندې ده چې له ده سره دوستي كوي او په هغو كسانو باندې چې هغوى له هغه (الله) سره شریك جوړونكي دي"},{"SurahNumber":16,"VerseNumber":101,"Text":"او كله چې مونږ یو ایت د بل ایت په ځاى كې تبديل كړو، او الله ښه پوه دى پر هغه څه چې هغه يې نازلوي، دوى وايي: خبره همدا ده چې ته دروغ تړونكى يې، بلكې د دوى اكثره نه پوهېږي"},{"SurahNumber":16,"VerseNumber":102,"Text":"ته ووایه: هغه ستا د رب له جانبه په حقه سره روح القدس (جبریل) نازل كړى دى، د دې لپاره چې هغه كسان ثابت او ټینګ كړي چې ایمان يې راوړى دى او د مسلمانانو د هدایت او زېري لپاره"},{"SurahNumber":16,"VerseNumber":103,"Text":"او یقینًا یقینًا مونږ پوهېږو چې بېشكه دوى وايي: خبره همدا ده چې ده ته یو انسان ښوونه كوي، د هغه كس ژبه چې دوى هغه ته نسبت كوي؛ عجمي ده او دا (قرآن) واضحه عربي ژبه ده"},{"SurahNumber":16,"VerseNumber":104,"Text":"بېشكه هغه كسان چې د الله په ایتونو باندې ایمان راوړي، الله دوى ته هدایت نه كوي او دوى ته ډېر دردوونكى عذاب دى"},{"SurahNumber":16,"VerseNumber":105,"Text":"خبره همدا ده چې دروغ هغه كسان تړي چې د الله په ایتونو باندې ایمان نه راوړي او همدغه خلق دروغجن دي"},{"SurahNumber":16,"VerseNumber":106,"Text":"هغه څوك چې په الله سره كافر شو د خپل ایمان له راوړلو نه پس، غیر له هغه كس نه چې زور پرې وكړى شي، په دې حال كې چې د هغهٔ زړهٔ په ایمان سره مطمئن وي او لېكن هغه څوك چې په كفر سره خپله سینه فراخه كړي (له زړه نه پرې راي شي)، نو په دغو خلقو باندې د الله له جانبه غضب دى او د دوى لپاره ډېر لوى عذاب دى"},{"SurahNumber":16,"VerseNumber":107,"Text":"دا په سبب د دې چې بېشكه دوى دنيايي ژوند په اخرت باندې غوره كړى دى او دا چې بېشكه الله كافر قوم ته هدایت نه كوي"},{"SurahNumber":16,"VerseNumber":108,"Text":"دا همغه كسان دي چې الله د دوى پر زړونو او د دوى پر غوږونو او د دوى پر سترګو باندې مهر لګولى دى او همدغه كسان غافلان دي"},{"SurahNumber":16,"VerseNumber":109,"Text":"حقیقت دا دى چې بېشكه دوى په اخرت كې، همدوى تاوانیان دي"},{"SurahNumber":16,"VerseNumber":110,"Text":"بیا بېشكه ستا رب د هغو كسانو لپاره چې هجرت يې كړى دى وروسته له دې چې په فتنو كې واچول شول، بیا يې جهاد هم كړى دى او صبر يې كړى دى، بېشكه ستا رب له دې نه پس خامخا ښه مغفرت كوونكى، بې حده رحم كوونكى دى"},{"SurahNumber":16,"VerseNumber":111,"Text":"هغه ورځ چې هر كس به په داسې حال كې راځي چې د خپل نفس له طرف نه به جګړه كوي او هر نفس ته به پوره وركړى شي هغه څه چې ده كړي دي، په دې حال كې چې پر دوى به ظلم ونه كړى شي"},{"SurahNumber":16,"VerseNumber":112,"Text":"او الله د یو كلي مثال بیانوي چې د امن والا (او) اطمينان والا و، دغه (كلي) ته به د هغه رزق له هره ځایه پرېمانه راته، نو دغه كلي د الله د نعمتونو ناشكري وكړه، نو الله په دغه كلي باندې د لوږې او وېرې لباس وڅكاوه (لوږه او وېره يې پرې راوستله) په سبب د هغو عملونو چې دوى به كول"},{"SurahNumber":16,"VerseNumber":113,"Text":"او یقینًا یقینًا دوى ته له همدوى ځنې رسول راغلى و، نو دوى د هغه تكذیب وكړ، نو دوى عذاب ونیول، په داسې حال كې چې دوى ظالمان وو"},{"SurahNumber":16,"VerseNumber":114,"Text":"نو تاسو خورئ له هغو (خوراكونو) نه چې تاسو ته الله دركړي دي، چې حلال، پاكيزه دي او تاسو د الله د نعمتونو شكر وباسئ كه چېرې تاسو خاص د هغهٔ عبادت كوئ"},{"SurahNumber":16,"VerseNumber":115,"Text":"همدا خبره ده چې هغه پر تاسو باندې حرامه كړې ده مرداره او وینه او د خنزیر غوښه او هغه چې په هغه باندې د غیرالله لپاره اواز پورته شوى وي، نو هغه څوك چې مجبوره شي ، په دې حال كې چې نه ظالم وي او نه (له حده) تجاوز كوونكى وي، نو بېشكه الله ډېر بخښونكى، بې حده رحم كوونكى دى"},{"SurahNumber":16,"VerseNumber":116,"Text":"او په دې وجه چې ستاسو ژبې دروغ بیانوې تاسو دا مه وایئ چې دا حلال دي او دا حرام دي، د دې لپاره چې تاسو په الله باندې له ځانه دروغ جوړ كړئ، بېشكه هغه كسان چې په الله باندې دروغ تپي، هغوى به خلاصى ونه مومي"},{"SurahNumber":16,"VerseNumber":117,"Text":"ډېره لږه فايده ده، او د دوى لپاره ډېر دردوونكى عذاب دى"},{"SurahNumber":16,"VerseNumber":118,"Text":"او په هغو كسانو باندې چې یهودیان شوي دي، مونږ حرام كړي دي هغه څه چې مونږ تا ته له دې نه مخكې بیان كړي دي او مونږ پر هغوى باندې ظلم نه دى كړى او لېكن هغوى وو چې پر خپلو ځانونو يې ظلم كاوه"},{"SurahNumber":16,"VerseNumber":119,"Text":"بیا بېشكه ستا رب هغو كسانو ته چې بدي يې په ناپوهۍ سره كړې ده، بیا يې له دې نه بعد توبه ووېستله او اصلاح يې وكړه، بېشكه ستا رب له دې (توبې) نه بعد خامخا ډېر بخښونكى، بې حده رحم كوونكى دى"},{"SurahNumber":16,"VerseNumber":120,"Text":"بېشكه ابراهیم یو امت و، د الله فرمان منونكى، حق ته مايله او نه و هغه له مشركانو څخه"},{"SurahNumber":16,"VerseNumber":121,"Text":"د هغهٔ د نعمتونو شكر كوونكى و، الله هغه غوره كړى و او هغه ته يې د نېغې لارې هدایت كړى و"},{"SurahNumber":16,"VerseNumber":122,"Text":"او مونږ هغه ته په دنیا كې نېكي (او ښېګڼه) وركړې وه او بېشكه هغه په اخرت كې خامخا له صالحانو څخه دى"},{"SurahNumber":16,"VerseNumber":123,"Text":"بیا مونږ تا ته وحي وكړه چې د ابراهیم د ملت پیروي وكړه چې حنیف و او له مشركانو څخه نه و"},{"SurahNumber":16,"VerseNumber":124,"Text":"همدا خبره ده چې (ورځ د) خالي پر هغو كسانو مقرر شوې ده چې په دې كې يې اختلاف كړى و او بېشكه ستا رب به خامخا د دوى په مینځ كې د قیامت په ورځ فیصله كوي په هغه څیز كې چې دوى به په هغه كې اختلاف كاوه"},{"SurahNumber":16,"VerseNumber":125,"Text":"ته د خپل رب لارې ته په حكمت سره او ښكلي نصیحت سره بلنه كوه او له دوى سره په هغې طریقې سره مجادله (مباحثه) كوه چې هغه تر ټولو ښه وي، بېشكه ستا رب (چې دى) هغه ښه پوه دى پر هغه كس چې د هغه له لارې نه ګمراه شوى دى او هغه ښه پوه دى پر لار موندونكو باندې"},{"SurahNumber":16,"VerseNumber":126,"Text":"او كه تاسو سزا (عذاب) وركوئ، نو د هغې سزا (عذاب) په مثل يې وركوئ چې تاسو ته په هغه سره عذاب دركړى شوى دى او البته كه تاسو صبر وكړئ، (نو) یقینًا دا د صبر كوونكو لپاره ډېر غوره دى"},{"SurahNumber":16,"VerseNumber":127,"Text":"او ته صبر كوه او نه دى صبر ستا مګر په توفیق د الله سره او په دوى باندې مه غمژن كېږه او په زړه تنګۍ كې مه پرېوځه د هغو مكرونو (فريبونه) په وجه چې دوى يې كوي"},{"SurahNumber":16,"VerseNumber":128,"Text":"بېشكه الله د هغو كسانو ملګرى دى چې پرهېزګاري كوي او د هغو كسانو چې هغوى نېكي كوونكي دي"}]}