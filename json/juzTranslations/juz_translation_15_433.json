{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":17,"VerseNumber":1,"Text":"Bir gece kulunu, Mescid-i Haram’dan, çevresini mübarek kıldığımız Mescid-i Aksa’ya ayetlerimizi ona göstermek için götüren (Allah her türlü noksanlıktan) münezzehtir. Şüphesiz O, her şeyi işitendir, görendir"},{"SurahNumber":17,"VerseNumber":2,"Text":"Musa’ya kitap verdik. O kitabı, İsrailoğulları için, \"Benden başkasını vekil edinmeyin!\" diye hidayet (rehberi) kıldık"},{"SurahNumber":17,"VerseNumber":3,"Text":"Ey Nuh’la birlikte taşıdığımız kimselerin soyu/torunları! Doğrusu Nuh, çok şükreden bir kuldu"},{"SurahNumber":17,"VerseNumber":4,"Text":"Kitapta, İsrailoğulları'na: “Yeryüzünde iki defa bozgunculuk çıkaracaksınız, büyük bir azgınlıkla kibirlenip taşkınlık yapacaksınız” diye bildirmiştik"},{"SurahNumber":17,"VerseNumber":5,"Text":"Birincisinin zamanı gelince, üzerinize güç kuvvet sahibi kullarımızı gönderdik de ülkeyi baştan başa dolaşarak (sizi) aradılar. Bu, gerçekleşmiş bir vaad idi"},{"SurahNumber":17,"VerseNumber":6,"Text":"Sonra size bunlara karşı tekrar üstünlük verdik. Mallarla, oğullarla yardımınıza yetiştik, sayınızı da çoğalttıkça çoğalttık"},{"SurahNumber":17,"VerseNumber":7,"Text":"Eğer iyilik ederseniz kendinize, kötülük ederseniz yine kendinize etmiş olursunuz. İkincinin zamanı geldiğinde de yüzünüzü kötü bir duruma soksunlar, birincisinde mescide girsinler ve ellerine geçirdikleri her şeyi büsbütün tahrip etsinler (diye düşmanlar gönderdik)"},{"SurahNumber":17,"VerseNumber":8,"Text":"Rabbinizin size merhamet edeceğini umabilirsiniz, ama dönerseniz Biz de döneriz. Öyle ya Biz cehennemi kâfirlere bir zindan yaptık"},{"SurahNumber":17,"VerseNumber":9,"Text":"Şüphesiz bu Kur’an, en doğru yolu gösterir. Salih amel işleyen Müminlere, büyük mükâfat olduğunu müjdeler"},{"SurahNumber":17,"VerseNumber":10,"Text":"Ahirete iman etmeyenlere de acı veren bir azap hazırladık"},{"SurahNumber":17,"VerseNumber":11,"Text":"İnsan hayra dua ediyormuş gibi, (kendisi için) şerre de dua eder. İnsan pek acelecidir"},{"SurahNumber":17,"VerseNumber":12,"Text":"Biz geceyi ve gündüzü iki ayet kıldık. Gece ayetini görünmez (karanlık) ve Rabbinizin bol nimetini aramanız ve de yılların sayısını ve hesabı öğrenmeniz için; gündüz ayetini ise aydınlık kıldık. Biz her şeyi yeterince açıkladık"},{"SurahNumber":17,"VerseNumber":13,"Text":"Her insanın boynuna amelini dolarız. Kıyamet günü kendisine, açılmış olarak karşılaşacağı bir kitap çıkaracağız"},{"SurahNumber":17,"VerseNumber":14,"Text":"Kitabını oku! Bugün hesabını görücü olarak kendi kendine yetersin"},{"SurahNumber":17,"VerseNumber":15,"Text":"Hidayet yoluna giren kimse ancak kendisi için girmiş olur. Sapan kimsenin de sapıklığı ancak kendi aleyhinedir. Hiçbir günahkâr bir başkasının günahını yüklenmez. Biz, rasûl göndermedikçe azap etmeyiz"},{"SurahNumber":17,"VerseNumber":16,"Text":"Biz bir ülkeyi helak etmek istediğimiz zaman, oranın ileri gelenlerine (itaat etmelerini) emrederiz ama onlar yoldan çıkarlar. Artık onun üzerine söz (azap) kesinleşir de onu tümüyle helak ederiz"},{"SurahNumber":17,"VerseNumber":17,"Text":"Nuh’tan sonra nice nesilleri helak ettik. Rabbinin kullarının bütün günahlarından hakkıyla haberdar ve görücü olması yeter"},{"SurahNumber":17,"VerseNumber":18,"Text":"Kim, çarçabuk olanı/dünyayı isterse, orada dilediğimiz kimseye acele isteğini veririz. Sonra onu Cehennem'e koyarız. O burayı kınanmış ve kovulmuş olarak boylar"},{"SurahNumber":17,"VerseNumber":19,"Text":"Kim de ahireti ister ve bir Mü'min olarak tüm çabasıyla onun için gayret ederse, işte bunların gayretleri makbuldür"},{"SurahNumber":17,"VerseNumber":20,"Text":"Her birine, onlara da, bunlara da Rabbinin nimetinden ardarda veririz. Rabbinin ihsanı kimseye yasak kılınmış değildir"},{"SurahNumber":17,"VerseNumber":21,"Text":"Onları birbirlerinden nasıl üstün kıldığımıza bir bak! Şüphesiz ahiret, derece ve üstünlük bakımından daha büyüktür"},{"SurahNumber":17,"VerseNumber":22,"Text":"Allah ile birlikte bir başka ilah edinme! Yoksa, kınanmış ve terkedilmiş olursun"},{"SurahNumber":17,"VerseNumber":23,"Text":"Rabbin, kendisinden başkasına ibadet etmemenizi ve ana babaya iyilik etmenizi emretmiştir. Eğer, onlardan biri veya her ikisi de senin yanında ihtiyarlayacak olurlarsa, onlara “Öf!” bile deme! Onları azarlama. Onlara güzel söz söyle"},{"SurahNumber":17,"VerseNumber":24,"Text":"Onlara merhamet ile tevazu kanadını indir ve şöyle dua et: “Rabbim! Küçüklüğümde onlar beni nasıl yetiştirmişlerse, şimdi de sen onlara merhamet et"},{"SurahNumber":17,"VerseNumber":25,"Text":"İçinizdekini en iyi Rabbiniz bilir. Eğer salih kimseler olursanız, şüphesiz O, kendisine dönenlere çok mağfiret edendir"},{"SurahNumber":17,"VerseNumber":26,"Text":"Akrabaya, düşküne ve yolda kalmışa hakkını ver. Fakat, saçıp savurma"},{"SurahNumber":17,"VerseNumber":27,"Text":"Çünkü saçıp savuranlar, şeytanların kardeşleridir. Şeytan ise Rabbine karşı pek nankördür"},{"SurahNumber":17,"VerseNumber":28,"Text":"Eğer Rabbinden umduğun bir rahmeti istemek için onlardan yüz çevirecek olursan, o zaman onlara yumuşak bir söz söyle"},{"SurahNumber":17,"VerseNumber":29,"Text":"Elini boynuna asıp bağlama (cimri olma), büsbütün eli açık da olma (israf etme); yoksa kınanmış olarak, pişmanlık içinde kalakalırsın"},{"SurahNumber":17,"VerseNumber":30,"Text":"Rabbin dilediği kimsenin rızkını genişletir ve (dilediği kimsenin de) daraltır. Şüphesiz ki O, kullarından haberdardır, (onları) çok iyi görür"},{"SurahNumber":17,"VerseNumber":31,"Text":"Yoksulluk korkusu ile sakın çocuklarınızı öldürmeyin. Biz onları da rızıklandırırız sizi de. Onları öldürmek büyük günahtır"},{"SurahNumber":17,"VerseNumber":32,"Text":"Zinaya asla yaklaşmayın! Çünkü o, çirkin bir iştir, kötü bir yoldur"},{"SurahNumber":17,"VerseNumber":33,"Text":"Allah’ın haram kıldığı bir cana, hak ile olmadıkça asla kıymayın! Kim, haksız yere öldürülürse, onun velisine (katil hakkında) bir yetki verdik. Fakat, o da öldürme/kısas konusunda aşırıya gitmesin. Çünkü ona/veliye yardım edilmiştir"},{"SurahNumber":17,"VerseNumber":34,"Text":"Ergenlik çağına gelinceye kadar, en güzel şekilde olması müstesnâ yetimin malına yaklaşmayın. Bir de ahde vefa edin. Çünkü ahitten sorumluluk vardır"},{"SurahNumber":17,"VerseNumber":35,"Text":"Bir şeyi tarttığınız zaman, tam tartın. Doğru terazi ile tartın. Bu hayırlıdır ve sonuç itibariyle de en iyisidir"},{"SurahNumber":17,"VerseNumber":36,"Text":"Bilmediğin bir şeyin ardına düşme! Zira kulak, göz ve kalp, bunların hepsi ondan sorumludur"},{"SurahNumber":17,"VerseNumber":37,"Text":"Yeryüzünde böbürlenerek yürüme! Sen, ne yeri yarabilirsin ne de boyca dağlara erişebilirsin"},{"SurahNumber":17,"VerseNumber":38,"Text":"Bunların hepsi de Rabbinin katında kötü olan şeylerdir"},{"SurahNumber":17,"VerseNumber":39,"Text":"İşte bu, Rabbinin sana hikmet olarak vahyettiği şeylerdir. Allah ile birlikte bir başka ilah edinme! Yoksa, kınanmış ve kovulmuş olarak Cehennem'e atılırsın"},{"SurahNumber":17,"VerseNumber":40,"Text":"Rabbiniz, size erkekleri seçti de, meleklerden kız mı edindi? Siz, çok büyük söz söylüyorsunuz"},{"SurahNumber":17,"VerseNumber":41,"Text":"Bu Kur’an’da, öğüt alsınlar diye ayrıntılı olarak açıklamalar yaptık. Fakat, bu onların sadece kaçışlarını artırdı"},{"SurahNumber":17,"VerseNumber":42,"Text":"De ki: Eğer O’nunla birlikte, dedikleri gibi başka bir ilah olsaydı, o zaman Arş'ın sahibine (galip gelmek için) bir yol ararlardı"},{"SurahNumber":17,"VerseNumber":43,"Text":"Allah, bunların söylediklerinden münezzehtir, pek yücedir/yüksektedir"},{"SurahNumber":17,"VerseNumber":44,"Text":"Yedi gök, yer ve onların içinde kim varsa O’nu tesbih eder. O’na hamd ederek, tesbih etmeyen hiçbir şey yoktur. Fakat, siz onların tesbihini anlayamazsınız. Şüphesiz O, Halim'dir, çokça mağfiret edendir"},{"SurahNumber":17,"VerseNumber":45,"Text":"Sen Kur’an okuduğun zaman seninle, ahirete iman etmeyenlerin arasına örtücü bir perde çekeriz"},{"SurahNumber":17,"VerseNumber":46,"Text":"Onu anlarlar diye kalplerine örtüler, kulaklarına da ağırlık koyduk. Kur’an’da Rabbini bir tek olarak andığın zaman kaçarak ardlarına dönüp giderler"},{"SurahNumber":17,"VerseNumber":47,"Text":"Biz, onların seni dinlerken ne maksatla dinlediklerini ve gizli konuşmalarında zalimlerin; \"Siz ancak büyülenmiş bir adama uyuyorsunuz.” dediklerini de çok iyi biliyoruz"},{"SurahNumber":17,"VerseNumber":48,"Text":"Senin için nasıl misaller verip, dalâlete düştüklerine bir bak! Artık onlar bir daha yol bulamayacaklardır"},{"SurahNumber":17,"VerseNumber":49,"Text":"“Biz kemik ve (toprak olup) ufalandığımız zaman yeni bir yaratılışla mı diriltileceğiz?“ derler"},{"SurahNumber":17,"VerseNumber":50,"Text":"De ki: İster taş olun, ister demir"},{"SurahNumber":17,"VerseNumber":51,"Text":"İsterse kalplerinizde büyüksediğiniz bir yaratık olun! Diyecekler ki: \"Bizi tekrar kim diriltecek?\" De ki: \"Sizi ilk defa yaratan!\" Bunun üzerine sana başlarını sallayarak: \"O, ne zaman olacak?\" diyecekler. De ki: \"Yakın olsa gerek"},{"SurahNumber":17,"VerseNumber":52,"Text":"Sizi çağırdığı gün, O’na hamd ederek çağrısına uyup, geleceksiniz ve ancak pek az bir süre kaldığınızı zannedeceksiniz"},{"SurahNumber":17,"VerseNumber":53,"Text":"Kullarıma de ki: En güzel olanı söylesinler. Çünkü şeytan aralarına ayrılık sokar. Gerçekten şeytan insanın apaçık bir düşmanıdır"},{"SurahNumber":17,"VerseNumber":54,"Text":"Rabbiniz sizi daha iyi bilir. Dilerse size merhamet eder veya dilerse azap eder. Biz seni onlara vekil olarak göndermedik"},{"SurahNumber":17,"VerseNumber":55,"Text":"Rabbin, göklerde ve yerde olan kimseleri en iyi bilendir. Bazı peygamberleri de diğerlerinden üstün kılmışızdır. Davud’a Zebûr'u verdik"},{"SurahNumber":17,"VerseNumber":56,"Text":"De ki: Allah’tan başka (ibadet edilen ilah olduğunu) ileri sürdüklerinize dua edin bakalım, sizin sıkıntınızı ne giderebilirler ne de değiştirebilirler"},{"SurahNumber":17,"VerseNumber":57,"Text":"Onların dua ettikleri de Rablerine daha yakın olmak için vesile ararlar. O’nun rahmetini dilerler, azabından korkarlar. Çünkü Rabbinin azabı, sakınılacak bir azaptır"},{"SurahNumber":17,"VerseNumber":58,"Text":"Bizim kıyamet gününden önce helak etmeyeceğimiz veya şiddetli bir azabla azaplandırmayacağımız hiç bir ülke (memleket) yoktur. İşte bu, kitapta (Levh-i Mahfuz’da) yazılıdır"},{"SurahNumber":17,"VerseNumber":59,"Text":"Bizi mucizeler göndermekten, öncekilerin onu yalanlamasından başka bir şey alıkoymadı. Semûd kavmine açık bir mucize olarak dişi deveyi vermiştik. Ama ona zulmettiler. Oysa biz mucizeyi sadece korkutmak için göndeririz"},{"SurahNumber":17,"VerseNumber":60,"Text":"Hani sana: \"Muhakkak Rabbin insanları çepeçevre kuşatmıştır\" demiştik. Sana gösterdiğimiz rüyayı ve Kur'an'da lanetlenmiş ağacı ancak insanlar için bir imtihan kıldık. Biz onları korkutuyoruz ama bu onlarda büyük bir azgınlıktan başka bir şeyi artırmıyor"},{"SurahNumber":17,"VerseNumber":61,"Text":"Hani meleklere: \"Adem'e secde edin\" demiştik de İblis dışında hepsi secde etmişti. O: \"Ben bir çamur olarak yarattığına mı secde edeyim?\" demişti"},{"SurahNumber":17,"VerseNumber":62,"Text":"Şu benden üstün kıldığını görüyor musun? Yemin ederim ki, eğer beni kıyamete kadar yaşatırsan, pek azı dışında onun soyunu kendi buyruğum altına alacağım\" demişti"},{"SurahNumber":17,"VerseNumber":63,"Text":"Allah: \"(Haydi) git, onlardan kim sana tabi olursa, sizin cezanız Cehennem'dir. Eksiksiz ve tam bir cezadır"},{"SurahNumber":17,"VerseNumber":64,"Text":"İnsanlardan gücünün yettiklerini sesinle davet et. Atlı ve yayalarınla onların üzerine yürü! Onların mallarına ve evlatlarına ortak ol, onlara vaadde bulun! Şeytan onlara aldatmadan başka bir şey vadetmez"},{"SurahNumber":17,"VerseNumber":65,"Text":"Şüphesiz kullarımın üzerinde senin bir gücün yoktur. Vekil olarak Rabbin yeter"},{"SurahNumber":17,"VerseNumber":66,"Text":"Denizde lütfunu arayasınız diye gemileri sizin için yürüten Rabbinizdir. Çünkü O, size çok merhamet eder"},{"SurahNumber":17,"VerseNumber":67,"Text":"Denizde başınıza bir sıkıntı gelse O’ndan başka dua ettikleriniz kaybolur. Fakat sizi kurtarıp karaya çıkarınca hemen yüz çevirirsiniz. Zaten insan çok nankördür"},{"SurahNumber":17,"VerseNumber":68,"Text":"Karada sizi yerin dibine geçirmeyeceğinden veya başınıza taş yağdırmasından güvende misiniz? O zaman bir koruyucu da bulamazsınız"},{"SurahNumber":17,"VerseNumber":69,"Text":"Yoksa sizi, bir başka sefer için denize döndürdüğümüzde, üzerinize kırıp geçiren bir fırtına gönderip, küfrünüzden dolayı sizi suda boğmayacağından güvende misiniz? (Böyle olduktan sonra) bize karşı size arka çıkıp, öç alacak birini bulamazsınız"},{"SurahNumber":17,"VerseNumber":70,"Text":"Andolsun ki Âdemoğullarını şereflendirdik. Onları karada ve denizde taşıdık. Onları temiz rızıklarla rızıklandırdık. Yarattığımız şeylerin çoğuna onları üstün kıldık"},{"SurahNumber":17,"VerseNumber":71,"Text":"Bütün insanları, önderleriyle birlikte çağırdığımız gün, kimin kitabı sağından verilirse, işte onlar kitaplarını okurlar ve onlar hurma çekirdeği üzerindeki iplikçik kadar bile zulme uğratılmazlar"},{"SurahNumber":17,"VerseNumber":72,"Text":"Kim burada kör ise o âhirette de kördür ve yol bakımından daha sapıktır"},{"SurahNumber":17,"VerseNumber":73,"Text":"Onlar neredeyse sana vahyettiğimizden başkasını bize karşı dizip uydurman için seni fitneye düşüreceklerdi. İşte o zaman seni dost edineceklerdi"},{"SurahNumber":17,"VerseNumber":74,"Text":"Eğer sana sebat vermiş olmasaydık, neredeyse onlara az da olsa meyledecektin"},{"SurahNumber":17,"VerseNumber":75,"Text":"O zaman ise, sana hayatın da ve ölümün de azabını kat kat tattırırdık. Hem de bize karşı bir yardımcı da bulamazdın"},{"SurahNumber":17,"VerseNumber":76,"Text":"Neredeyse seni (bu) yerden (yurdundan) çıkarmak için tedirgin edeceklerdi; bu durumda kendileri de senden sonra az bir süreden başka kalamazlar"},{"SurahNumber":17,"VerseNumber":77,"Text":"(Bu) senden önce gönderdiğimiz peygamberlerimiz için de uyguladığımız sünnettir. Sen bizim sünnetimizde hiçbir değişiklik bulamazsın"},{"SurahNumber":17,"VerseNumber":78,"Text":"Güneşin zevalinden/batıya yönelmesinden, gecenin karanlığına kadar namaz kıl, bir de sabah namazını da (kıl). Zira sabah namazı (meleklerce) şahit olunandır"},{"SurahNumber":17,"VerseNumber":79,"Text":"Gecenin bir kısmında uyanarak, sana mahsus ziyade olarak namaz kıl. Umulur ki Rabbin seni övgüye layık bir mevkiye yükseltir"},{"SurahNumber":17,"VerseNumber":80,"Text":"De ki: “Rabbim! Beni (gireceğim yere) doğrulukla/hoşnutlukla girdir ve beni (çıkacağım yerden) doğrulukla/hoşnutlukla çıkar ve bana katından yardımcı bir hüccet/kuvvet ver"},{"SurahNumber":17,"VerseNumber":81,"Text":"De ki: ''Hak geldi, batıl zail oldu. Zaten batıl zail olandır"},{"SurahNumber":17,"VerseNumber":82,"Text":"Kur’an’dan Mü'minler için şifa ve rahmet olan şeyleri indiriyoruz. Zalimlerin ise yalnızca ziyanını artırır"},{"SurahNumber":17,"VerseNumber":83,"Text":"İnsana bir nimet verdiğimiz zaman yüz çevirir ve uzaklaşır. Başına bir bela gelince de ümitsiz olur"},{"SurahNumber":17,"VerseNumber":84,"Text":"De ki: \"Herkes kendi haline göre amel/iş yapar. Rabbiniz, en doğru yolda olanı daha iyi bilir"},{"SurahNumber":17,"VerseNumber":85,"Text":"Sana ruhtan soruyorlar. De ki: Ruh, Rabbimin emrindendir. Size ancak az bir ilim verilmiştir"},{"SurahNumber":17,"VerseNumber":86,"Text":"Andolsun, dileseydik biz sana vahyettiğimizi tamamen ortadan kaldırırdık; sonra bu konuda bize karşı kendine hiçbir yardımcı da bulamazdın"},{"SurahNumber":17,"VerseNumber":87,"Text":"Ancak Rabbinden bir rahmet olarak böyle yapmadık. Gerçekten onun sana lütfu pek büyüktür"},{"SurahNumber":17,"VerseNumber":88,"Text":"Andolsun bu Kur’ân’ın bir benzerini getirmek için insanlar ve cinler bir araya toplansalar birbirine yardımcı olsalar dahi yine benzerini getiremezler.”"},{"SurahNumber":17,"VerseNumber":89,"Text":"Andolsun Biz bu Kur’ân’da insanlara her örnekten türlü türlü açıklamalar yapmışızdır. Yine insanlardan pek çoğu küfürden başkasını kabul etmediler"},{"SurahNumber":17,"VerseNumber":90,"Text":"Yerden bize bir pınar fışkırtmadıkça asla sana iman etmeyeceğiz, demişlerdi"},{"SurahNumber":17,"VerseNumber":91,"Text":"Veya senin hurma bahçen ya da üzüm bağın olmadıkça ve de aralarından ırmaklar fışkırtmadıkça"},{"SurahNumber":17,"VerseNumber":92,"Text":"Yahut iddia ettiğin gibi göğü üzerimize parça parça düşürmeli ya da karşımıza Allah’ı ve melekleri getirmelisin"},{"SurahNumber":17,"VerseNumber":93,"Text":"Yahut da altından bir evin olsun veya göğe yükselesin. Oradan bize okuyacağımız bir kitap indirmediğin sürece, senin (göğe) yükselmene de inanmayacağız. De ki: Rabbimi tenzih ederim. Ben, peygamber olarak gönderilmiş bir beşerden başkası değilim"},{"SurahNumber":17,"VerseNumber":94,"Text":"İnsanlara hidayet geldiği halde, onların iman etmesine engel olan şey “Allah, rasûl olarak bir insan mı gönderdi?” demelerinden başkası değildir"},{"SurahNumber":17,"VerseNumber":95,"Text":"De ki: \"Şayet yeryüzünde yerleşmiş, yürüyen melekler olsaydı Biz onlara gökten melek bir peygamber gönderirdik"},{"SurahNumber":17,"VerseNumber":96,"Text":"De ki: Benimle sizin aranızda şahit olarak Allah yeter. Zira O, kullarını hakikaten bilip görendir"},{"SurahNumber":17,"VerseNumber":97,"Text":"Allah kimi doğru yola iletirse, işte o doğru yolu bulmuştur. Kimi de saptırırsa, artık onlar için Allah’tan başka veli bulamazsın. Biz onları kıyamet günü yüzleri üzeri, kör, sağır ve dilsiz olarak haşrederiz. Varacakları sığınakları Cehennem'dir. Sönmeye yüz tuttukça onun alevini artırırız"},{"SurahNumber":17,"VerseNumber":98,"Text":"Cezaları işte budur. Çünkü onlar, ayetlerimizi inkâr etmişler ve sahi bizler, bir kemik yığını ve ufalanmış toprak olduktan sonra yeni bir yaratılışla dirilmiş mi olacağız? demişlerdir"},{"SurahNumber":17,"VerseNumber":99,"Text":"Gökleri ve yeri yaratan Allah’ın, onların benzerlerini de yaratmaya ve onlara hiç şüphesiz bir ecel tayin etmeye gücünün yettiğini görmüyorlar mı? Buna rağmen zalimler yine de küfürde direnmektedirler"},{"SurahNumber":17,"VerseNumber":100,"Text":"De ki: \"Eğer siz, Rabbimin rahmet hazinelerine sahip olsaydınız. O zaman tükenir korkusuyla muhakkak cimrilik ederdiniz.\" Zaten insan çok cimridir"},{"SurahNumber":17,"VerseNumber":101,"Text":"Andolsun ki Musa’ya apaçık dokuz ayet verdik. İsrailoğulları'na sor! Musa onlara geldiğinde Firavun kendisine: \"Ey Musa! Ben senin kesinlikle büyülenmiş olduğunu zannediyorum\" demişti"},{"SurahNumber":17,"VerseNumber":102,"Text":"Musa ise, “İyi biliyorsun ki, bunları ancak, göklerin ve yerin Rabbi apaçık deliller olarak indirmiştir. Ey Firavun! Ben de seni kesinlikle helâk olmuş bir kişi olarak görüyorum.\" demişti"},{"SurahNumber":17,"VerseNumber":103,"Text":"Bunun üzerine onları o yerden çıkarmak istedi. Biz de onu beraberindekilerle birlikte suda boğuverdik"},{"SurahNumber":17,"VerseNumber":104,"Text":"Bunun ardından İsrailoğulları'na şöyle dedik: ''Bu topraklarda oturun, ahiret vaadi (kıyamet) gelince hepinizi toplayıp bir araya getireceğiz"},{"SurahNumber":17,"VerseNumber":105,"Text":"Biz onu hak olarak indirdik. O da hak olarak indi. Seni de ancak bir müjdeci ve bir uyarıcı olarak gönderdik"},{"SurahNumber":17,"VerseNumber":106,"Text":"Kuran'ı, insanlara ağır ağır okuman için, bölüm bölüm indirdik ve onu peyderpey indirdik"},{"SurahNumber":17,"VerseNumber":107,"Text":"De ki: İster iman edin; ister iman etmeyin. Daha önce kendilerine ilim verilenlere o okunduğu zaman çeneleri üzerine yüzüstü secdeye kapanırlar"},{"SurahNumber":17,"VerseNumber":108,"Text":"Ve: “Rabbimizi tenzih ederiz. Gerçekten Rabbimizin vaadi kesin olarak gerçekleşir” derler"},{"SurahNumber":17,"VerseNumber":109,"Text":"Ve ağlayarak çeneleri üstü (secdeye) kapanırlar ve bu onların kalplerini daha da yumuşatır"},{"SurahNumber":17,"VerseNumber":110,"Text":"De ki: İster Allah diyerek dua edin, ister Rahman diyerek. Hangisiyle dua ederseniz edin, çünkü en güzel isimler O’nundur. Namazında (okurken) sesini pek yükseltme, çok da kısma! İkisinin arasında bir yol tut"},{"SurahNumber":17,"VerseNumber":111,"Text":"De ki: \"Hamd, çocuk edinmeyen, mülkünde ortağı olmayan ve düşkünlükten dolayı bir veliye de (ihtiyacı) bulunmayan Allah'a mahsustur.” “Allahu Ekber” diyerek O'nu tazim et"},{"SurahNumber":18,"VerseNumber":1,"Text":"Hamd olsun Allah'a ki, kuluna kitabı indirdi ve onda hiçbir eğrilik koymadı"},{"SurahNumber":18,"VerseNumber":2,"Text":"Dosdoğru (bir kitap olarak), katından (gelecek) şiddetli bir azapla korkutmak ve salih amellerde bulunan Mü'minlere güzel bir ecir olduğunu müjde vermek için (indirdi)"},{"SurahNumber":18,"VerseNumber":3,"Text":"Onlar onda ebedî olarak kalıcıdırlar"},{"SurahNumber":18,"VerseNumber":4,"Text":"Ve; “Allah çocuk edinmiştir.” diyen kimseleri uyarması için indirmiştir"},{"SurahNumber":18,"VerseNumber":5,"Text":"Onların da atalarının da o konu hakkında bir bilgisi yoktur. Ağızlarından çıkan bu söz pek büyüktür. Onlar yalandan başkasını söylemiyorlar"},{"SurahNumber":18,"VerseNumber":6,"Text":"Belki de sen, bu kitaba iman etmiyorlar diye onların arkasından üzüntüden kendini helâk edeceksin"},{"SurahNumber":18,"VerseNumber":7,"Text":"İnsanların hangisi daha güzel amel işleyecek diye imtihan etmek için yeryüzünde bulunanları, oranın süsü yaptık"},{"SurahNumber":18,"VerseNumber":8,"Text":"Bununla beraber Biz bunun üstünde olan şeyleri elbet kupkuru bir toprak yaparız"},{"SurahNumber":18,"VerseNumber":9,"Text":"Sen, yoksa Kehf ve Rakim ehlini bizim (tek) şaşılacak ayetlerimizden mi sandın"},{"SurahNumber":18,"VerseNumber":10,"Text":"Hani bir kaç genç mağaraya sığınmıştı ve şöyle demişlerdi: \"Rabbimiz, bize katından bir rahmet ver ve bu işimizde doğruyu bize nasip et"},{"SurahNumber":18,"VerseNumber":11,"Text":"Bunun üzerine Biz de nice yıllar onların kulaklarına perde koyduk (onları uyuttuk)"},{"SurahNumber":18,"VerseNumber":12,"Text":"Sonra da iki gruptan hangisinin (mağarada) bekledikleri süreyi daha iyi hesap ettiğini ortaya çıkarmak için onları uyandırdık"},{"SurahNumber":18,"VerseNumber":13,"Text":"Biz sana onların haberlerini hak/gerçek olarak anlatıyoruz. Onlar, Rablerine iman etmiş gençlerdi. Biz de onların hidayetini arttırmıştık"},{"SurahNumber":18,"VerseNumber":14,"Text":"Ayağa kalkarak: \"Bizim Rabbimiz göklerin ve yerin Rabbidir. Ondan başka bir ilaha dua etmeyeceğiz\" O takdirde gerçekten son derece batıl bir söz söylemiş oluruz” dediklerinde Biz onların kalplerini sağlamlaştırdık"},{"SurahNumber":18,"VerseNumber":15,"Text":"Şu bizim kavmimiz Allah'tan başka ilahlar edindiler. Onlar hakkında açık bir delil getirselerdi ya! Allah hakkında yalan uydurandan daha zalimi kimdir"},{"SurahNumber":18,"VerseNumber":16,"Text":"(Madem ki) Onlardan ve onların Allah’tan başka ibadet ettiklerinden ayrıldınız. O halde mağaraya çekilin ki Rabbiniz size rahmetini yaysın ve işlerinizde kolaylık sağlasın"},{"SurahNumber":18,"VerseNumber":17,"Text":"(Orada olsaydın) güneş doğduğunda; mağaralarının sağ tarafına kaydığını, battığında da sol yandan kayıp gittiğini görürdün. Kendileri ise mağaranın geniş bir yerinde idiler. Bu, Allah’ın âyetlerindendir. Allah, kime hidayet ederse işte o, doğru yolu bulandır. Kimi de şaşırtırsa, artık ona doğru yolu gösterecek bir dost bulamazsın"},{"SurahNumber":18,"VerseNumber":18,"Text":"Uykuda oldukları halde, sen onları uyanık sanırsın. Biz onları sağa sola çeviriyorduk. Köpekleri de mağaranın girişinde ön ayaklarını uzatmış (yatmakta idi.) Onları görseydin, mutlaka onlardan yüz çevirip kaçardın ve gördüklerin yüzünden için korku ile dolardı"},{"SurahNumber":18,"VerseNumber":19,"Text":"Böylece biz, birbirlerine sorsunlar diye onları uyandırdık. İçlerinden biri: “Ne kadar kaldınız?\" dedi. (Bir kısmı) “Bir gün, ya da bir günden az”, dediler. (Diğerleri de) şöyle dediler: “Ne kadar kaldığınızı Rabbiniz daha iyi bilir. Şimdi siz birinizi şu gümüş para ile kente gönderin de baksın; (şehir halkından) hangisinin yiyeceği daha temiz ve lezzetli ise ondan size bir rızık getirsin. Ayrıca, çok nazik davransın (da dikkat çekmesin) ve sizi hiçbir kimseye sakın sezdirmesin"},{"SurahNumber":18,"VerseNumber":20,"Text":"Eğer onlar sizi ele geçirirlerse ya taşlayarak öldürürler, yahut kendi dinlerine döndürürler. O zaman da bir daha asla kurtuluşa eremezsiniz"},{"SurahNumber":18,"VerseNumber":21,"Text":"Böylece (insanları) onlardan haberdar ettik ki, Allah'ın vâdinin hak olduğunu, kıyametin şüphe götürmez olduğunu bilsinler. Hani onlar kendi meselelerini aralarında tartışıyorlardı. Bunun üzerine: “Üzerlerine bir bina yapın” demişlerdi. Rableri onları daha iyi bilendir. Fakat onların işine galip gelenler ise, “Mutlaka onların üstüne bir Mescid edineceğiz” dediler"},{"SurahNumber":18,"VerseNumber":22,"Text":"Onlar üç kişidir; dördüncüleri de köpekleridir\" diyecekler. Yine: \"Beş kişidir; altıncıları köpekleridir\" diyecekler. (Bunlar) gayb hakkında taş atmaktır. \"Yedi kişidirler, sekizincileri köpekleridir. De ki: Onların sayısını en iyi Rabbim bilir. Onları çok az kimseden başkası bilmez. O halde, onlar hakkında açık olarak ortaya konandan başka bir şeyi tartışma. Onlar hakkında (Ehl-i Kitap'tan hiçbir) kimseye bir şey sorma"},{"SurahNumber":18,"VerseNumber":23,"Text":"Hiç bir şey için “Ben onu yarın mutlaka yapacağım.” deme"},{"SurahNumber":18,"VerseNumber":24,"Text":"Ancak, “Allah dilerse yapacağım.” de. Unuttuğun zaman Rabbini an ve “Umarım Rabbim beni, bundan daha doğru olana ulaştırır.” de"},{"SurahNumber":18,"VerseNumber":25,"Text":"Onlar mağaralarında üç yüz yıl kaldılar. Buna dokuz daha kattılar"},{"SurahNumber":18,"VerseNumber":26,"Text":"De ki: “Kaldıkları süreyi Allah daha iyi bilir. Göklerin ve yerin gaybını bilmek O’na aittir. O, ne güzel görür; O, ne güzel işitir! Onların, O’ndan başka hiçbir dostu da yoktur. O, hükmüne hiçbir kimseyi ortak etmez.”"},{"SurahNumber":18,"VerseNumber":27,"Text":"Rabbinin kitabından sana vahyedileni oku. O’nun kelimelerini değiştirecek hiçbir kimse yoktur. O’ndan başka asla bir sığınak da bulamazsın"},{"SurahNumber":18,"VerseNumber":28,"Text":"Sabah, akşam Rablerinin yüzünü dileyerek O’na dua edenlerle beraber sen de sabret. Dünya hayatının süslerini arzulayarak, gözünü onlardan ayırma. Kalbini zikrimizden gafil kıldığımız, heva/arzularına uymuş ve işi taşkınlık olan kimseye itaat etme"},{"SurahNumber":18,"VerseNumber":29,"Text":"De ki: “Hak, Rabbinizdendir. Artık dileyen iman etsin, dileyen kâfir olsun.” Biz zalimlere öyle bir ateş hazırladık ki, onun alevden duvarları kendilerini çepeçevre kuşatmıştır. (Susuzluktan) feryat edip yardım dilediklerinde, erimiş maden gibi yüzleri yakıp kavuran bir su ile kendilerine yardım edilir. O ne kötü bir içecektir! Cehennem ne korkunç bir sığınaktır"},{"SurahNumber":18,"VerseNumber":30,"Text":"Gerçek şu ki, iman edip salih ameller yapanlara gelince, elbette biz iyi iş yapanların ecrini zayi etmeyiz"},{"SurahNumber":18,"VerseNumber":31,"Text":"Onlara, altlarından ırmaklar akan Adn Cennetleri vardır. Orada altın bilezikler takarlar, ince ve kalın ipekten yeşil elbiseler giyerler. Orada koltuklarına yaslanırlar. Ne güzel mükâfat! (Cennet) Ne güzel bir konak"},{"SurahNumber":18,"VerseNumber":32,"Text":"Onlara iki adamı örnek ver: Onlardan birisine iki üzüm bağı vermiştik. Çevresini de hurmalıklarla çevirmiş, bu ikisinin arasında da ekinler bitirmiştik"},{"SurahNumber":18,"VerseNumber":33,"Text":"Her iki bahçe de ürünlerini vermiş, hiçbir şeyi eksik bırakmamışlardı. İkisinin arasından da bir ırmak akıtmıştık"},{"SurahNumber":18,"VerseNumber":34,"Text":"Onun başka ürünleri de vardı. İşte böyle bir halde arkadaşıyla konuşurken: \"Ben malca senden zenginim, sayıca da senden güçlüyüm.\" dedi"},{"SurahNumber":18,"VerseNumber":35,"Text":"Derken kendine zulmederek bağına girdi. Şöyle dedi: “Bunun sonsuza değin yok olacağını sanmıyorum.”"},{"SurahNumber":18,"VerseNumber":36,"Text":"Kıyametin kopacağına da hiç inanmıyorum. Eğer Rabbime döndürülecek olursam, elbette bundan daha iyi bir dönüş yeri bulurum.\" dedi"},{"SurahNumber":18,"VerseNumber":37,"Text":"Kendisiyle konuşmakta olan arkadaşı ona dedi ki: “Seni topraktan, sonra bir damla sudan yaratan, sonra da seni (eksiksiz) bir insan şeklinde yaratan Allah’a (iman etmede) küfür mü ediyorsun?”"},{"SurahNumber":18,"VerseNumber":38,"Text":"Oysa, O Allah benim Rabbimdir ve ben, Rabbime hiç kimseyi şirk koşmam"},{"SurahNumber":18,"VerseNumber":39,"Text":"Bağına girdiğinde Mâşallah (Allah neyi dilerse o olur)! Allah'tan başka kuvvet yoktur, demen lazım değil miydi? Eğer beni mal ve çocuk bakımından senden daha az (güçte) görüyorsan"},{"SurahNumber":18,"VerseNumber":40,"Text":"Belki Rabbim bana senin bağından daha hayırlısını verir. Seninkinin üzerine ise gökten felaket indiriverir de kupkuru çorak bir toprak oluverir"},{"SurahNumber":18,"VerseNumber":41,"Text":"Yahut suyu yerin dibine çekiliverir de bir daha onu aramaya gücün yetmez"},{"SurahNumber":18,"VerseNumber":42,"Text":"(Birden) Onun ürünleri (afetle) kuşatılıverdi. Orası için harcadıklarına karşı avuçlarını (esefle) ovuşturup duruyordu. Bahçenin çardakları yere çökmüştü. \"Ah, keşke Rabbime hiçbir şirk koşmamış olsaydım!\" diyordu"},{"SurahNumber":18,"VerseNumber":43,"Text":"Onun, Allah’tan başka kendisine yardım edebilecek kimseleri yoktu. Kendi kendini kurtaracak güçte de değildi"},{"SurahNumber":18,"VerseNumber":44,"Text":"İşte bu durumda velayet (yardım etmek) yalnızca hak olan Allah’a mahsustur. O’nun mükâfatı da daha hayırlıdır, vereceği sonuç da daha hayırlıdır"},{"SurahNumber":18,"VerseNumber":45,"Text":"Onlara dünya hayatının örneğini ver: (Dünya hayatı), gökten indirdiğimiz yağmur gibidir ki, onun sebebiyle yeryüzünün bitkileri boy verip birbirine karışırlar. Fakat bütün bu canlılık sonunda rüzgârın savurduğu kuru bir çer çöpe döner. Allah, her şey üzerinde kudret sahibidir"},{"SurahNumber":18,"VerseNumber":46,"Text":"Mallar ve evlatlar, dünya hayatının süsüdür. Baki kalacak salih ameller ise, Rabbinin katında sevap olarak da, ümit olarak da daha hayırlıdır"},{"SurahNumber":18,"VerseNumber":47,"Text":"Dağları yürüteceğimiz ve senin yeryüzünü dümdüz göreceğin günü bir hatırla. Biz onları mahşerde toplarız da içlerinden hiçbirini bırakmayız"},{"SurahNumber":18,"VerseNumber":48,"Text":"Hepsi saf saf Rabbinin huzuruna çıkarılırlar. Onlara: “Andolsun, sizi ilk önce yarattığımız gibi bize geldiniz. Oysa siz, sizin için hesaba çekileceğiniz bir zaman belirlemediğimizi sanmıştınız.” denir"},{"SurahNumber":18,"VerseNumber":49,"Text":"Kitap ortaya konur. Günahkârları, kitabın içindekilerden korkuya kapılmış görürsün. “Eyvah bize! Bu nasıl bir kitaptır ki; küçük, büyük hiçbir şey bırakmadan hepsini sayıp dökmüş!” derler. Onlar bütün yaptıklarını karşılarında bulurlar. Senin Rabbin hiç kimseye zulmetmez"},{"SurahNumber":18,"VerseNumber":50,"Text":"Hani biz meleklere: “Âdem için (selamlamak için) secde edin!” demiştik de İblis’ten başka hepsi secde etmişlerdi. İblis ise cinlerdendi de Rabbinin emri dışına çıktı. Şimdi siz, beni bırakıp da İblis’i ve neslini, kendinize dostlar mı ediniyorsunuz? Hâlbuki onlar, sizin için birer düşmandırlar. Bu, zalimler için ne kötü bir bedeldir"},{"SurahNumber":18,"VerseNumber":51,"Text":"Onları, göklerin ve yerin yaratılmasına veya kendilerinin yaratılışına şahit tutmadım. Saptıranları da yardımcı edinecek değilim"},{"SurahNumber":18,"VerseNumber":52,"Text":"O gün: \"Benim ortaklarım olduklarını sandıklarınızı çağırın\" diye buyurur. Onları çağırırlar ama cevap vermezler. Biz aralarına bir uçurum koyarız"},{"SurahNumber":18,"VerseNumber":53,"Text":"Suçlular (o gün) ateşi görünce, onun içine düşeceklerini iyice anlayacaklar ve ondan kurtuluş yolu da bulamayacaklardır"},{"SurahNumber":18,"VerseNumber":54,"Text":"And olsun ki, Biz bu Kuran'da insanlara her türlü misali gösterip açıkladık. Fakat tartışmaya en çok düşkün (varlık) insandır"},{"SurahNumber":18,"VerseNumber":55,"Text":"İnsanlara hidayet geldikten sonra onların iman etmelerine ve Rablerinden mağfiret dilemelerine alıkoyan tek şey; ancak öncekilerin başına gelen sünnetin kendilerine de gelip çatmasını yahut onlara gözleri önünde azabın gelmesini beklemeleridir"},{"SurahNumber":18,"VerseNumber":56,"Text":"Peygamberleri ancak müjdeci ve uyarıcı olarak göndeririz. Kâfirler, batıl ile hakkı ortadan kaldırmak için mücadele ederler. Ayetlerimizi ve kendilerine yapılan uyarıları alay konusu yaparlar"},{"SurahNumber":18,"VerseNumber":57,"Text":"Kim, kendisine Rabbinin âyetleri hatırlatılıp da onlardan yüz çeviren ve elleriyle yapıp, işlediklerini unutandan daha zalimdir? Şüphesiz biz, onu anlamamaları için kalplerine perdeler gerdik, kulaklarına da ağırlıklar koyduk. Sen onları hidayete davet etsen de artık ebediyen hidayet bulamazlar"},{"SurahNumber":18,"VerseNumber":58,"Text":"Rabbin; çok bağışlayıcıdır, merhamet sahibidir. Eğer yaptıkları yüzünden onları (dünyada) cezaya çarptırsaydı, elbette azaplarını çarçabuk verirdi. Fakat, onlar için belirlenmiş bir gün vardır ki (o gün gelince) hiçbir kurtuluş çaresi bulamazlar"},{"SurahNumber":18,"VerseNumber":59,"Text":"İşte şu ülkeler; zulmettikleri zaman onları helâk ettik. Onları helâk etmek için de belli bir zaman tayin etmiştik"},{"SurahNumber":18,"VerseNumber":60,"Text":"Hani Musa, genç arkadaşına: \"İki denizin birleştiği yere ulaşmaya veya yıllarca yürümeye kararlıyım.\" demişti"},{"SurahNumber":18,"VerseNumber":61,"Text":"Onlar, iki denizin birleştiği yere ulaştıklarında balıklarını unuttular. O da denizde bir yol tutup gitti"},{"SurahNumber":18,"VerseNumber":62,"Text":"O yeri geçtikleri zaman genç arkadaşına: \"Kahvaltımızı getir, bu yolculuğumuzda bir hayli yorgun düştük.\" dedi"},{"SurahNumber":18,"VerseNumber":63,"Text":"Genç, “Gördün mü! Kayaya sığındığımız sırada balığı unutmuşum. –Doğrusu onu sana söylememi bana ancak Şeytan unutturdu- Balık şaşılacak bir şekilde denizde yolunu tutup gitmişti.” dedi"},{"SurahNumber":18,"VerseNumber":64,"Text":"Musa: \"İşte, aradığımız buydu.\" dedi. Hemen izlerini takip ederek gerisin geriye döndüler"},{"SurahNumber":18,"VerseNumber":65,"Text":"Orada kendisine tarafımızdan bir rahmet vermiş ve nezdimizden bir ilim öğretmiş olduğumuz kullarımızdan bir kul buldular"},{"SurahNumber":18,"VerseNumber":66,"Text":"Mûsâ ona: “Sana öğretilen bilgilerden bana, doğruya iletici bir bilgi öğretmen için sana tabi olayım mı?” dedi"},{"SurahNumber":18,"VerseNumber":67,"Text":"Adam, şöyle dedi: “Doğrusu sen benimle beraber olmaya asla sabredemezsin.”"},{"SurahNumber":18,"VerseNumber":68,"Text":"“İç yüzünü kavrayamadığın bir şeye nasıl sabredebilirsin?”"},{"SurahNumber":18,"VerseNumber":69,"Text":"İnşallah, beni sabırlı olarak bulacaksın ve senin emrine karşı gelmeyeceğim.\" dedi"},{"SurahNumber":18,"VerseNumber":70,"Text":"O da şöyle dedi: “O hâlde, eğer bana tabi olacaksan, ben sana söylemedikçe hiçbir şey hakkında bana soru sormayacaksın.”"},{"SurahNumber":18,"VerseNumber":71,"Text":"Derken yola koyuldular. Nihayet bir gemiye bindiklerinde (adam) gemiyi deldi. Mûsâ: “Sen onu içindekileri boğmak için mi deldin? Doğrusu, sen büyük bir iş yaptın.” dedi"},{"SurahNumber":18,"VerseNumber":72,"Text":"Adam: “Sen benimle beraberliğe asla sabredemezsin, demedim mi?” dedi"},{"SurahNumber":18,"VerseNumber":73,"Text":"Musa: “Unuttuğum için beni sorgulama ve bu işimde bana güçlük çıkarma!” dedi"},{"SurahNumber":18,"VerseNumber":74,"Text":"Yine yola koyuldular. Nihayet bir erkek çocukla karşılaştıklarında, adam (hemen) onu öldürdü. Musa: “Bir cana karşılık olmaksızın masum bir cana mı kıydın? Andolsun çok kötü bir iş yaptın!” dedi"}]}