{"Id":421,"LanguageCodes":["tr","tur"],"Name":"tur-muslimshahin","Author":"Muslim Shahin","Language":"Turkish","Description":"Turkish","Direction":"ltr","Source":"https://quranenc.com/check/turkish_shahin/v1.0.0-csv.1 , https://quranenc.com/en/browse/turkish_shahin , https://quranenc.com ,","Translations":[{"SurahNumber":18,"VerseNumber":75,"Text":"(Hızır:) Ben sana, benimle beraber (olacaklara) sabredemezsin, demedim mi? dedi"},{"SurahNumber":18,"VerseNumber":76,"Text":"Musa: Eğer, dedi, bundan sonra sana bir şey sorarsam artık bana arkadaşlık etme. Hakikaten benim tarafımdan (ileri sürebilecek) mazeretin sonuna ulaştın"},{"SurahNumber":18,"VerseNumber":77,"Text":"Yine yürüdüler. Nihayet bir köy halkına varıp onlardan yiyecek istediler. Ancak köy halkı onları misafir etmekten kaçındılar. Derken orada yıkılmak üzere bulunan bir duvarla karşılaştılar. (Hızır) hemen onu doğrulttu. Musa: Dileseydin, elbet buna karşı bir ücret alırdın, dedi"},{"SurahNumber":18,"VerseNumber":78,"Text":"(Hızır) şöyle dedi: «İşte bu, benimle senin aramızın ayrılmasıdır. Şimdi sana, sabredemediğin şeylerin içyüzünü haber vereceğim.»"},{"SurahNumber":18,"VerseNumber":79,"Text":"«Gemi var ya, o, denizde çalışan yoksul kimselerindi. Onu kusurlu kılmak istedim. (Çünkü) onların arkasında, her (sağlam) gemiyi gasbetmekte olan bir kral vardı.»"},{"SurahNumber":18,"VerseNumber":80,"Text":"«Erkek çocuğa gelince, onun ana babası, mümin kimselerdi. Bunun için (çocuğun) onları isyana ve küfre sürüklemesinden korktuk.»"},{"SurahNumber":18,"VerseNumber":81,"Text":"(Devam etti:) «Böylece istedik ki, Rableri onun yerine kendilerine, ondan daha temiz ve daha merhametlisini versin.»"},{"SurahNumber":18,"VerseNumber":82,"Text":"«Duvara gelince, şehirde iki yetim çocuğun idi; altında da onlara ait bir hazine vardı; babaları ise iyi bir kimse idi. Rabbin istedi ki, o iki çocuk güçlü çağlarına erişsinler ve Rabbinden bir rahmet olarak hâzinelerini çıkarsınlar. Ben bunu da kendiliğimden yapmadım. İşte, hakkında sabredemediğin şeylerin iç yüzü budur.»"},{"SurahNumber":18,"VerseNumber":83,"Text":"(Ey Muhammed!) Sana Zülkarneyn'i soruyorlar. De ki: \"Size onun hakkında (Kur'an'dan) bir haber okuyacağım"},{"SurahNumber":18,"VerseNumber":84,"Text":"Biz ona yeryüzünde sağlam bir yer temin etmiş ve dilediği her şeye kendisini ulaştıracak bir de ilim vermiştik"},{"SurahNumber":18,"VerseNumber":85,"Text":"O da bir yol tutup gitti"},{"SurahNumber":18,"VerseNumber":86,"Text":"Nihayet güneşin battığı yere varınca, onu kara bir balçıkta batar buldu. Onun yanında (orada) bir kavme rastladı. Bunun üzerine biz: Ey Zülkarneyn! Onlara ya azap edecek veya haklarında iyilik etme yolunu seçeceksin, dedik"},{"SurahNumber":18,"VerseNumber":87,"Text":"O, şöyle dedi: «Haksızlık edeni cezalandıracağız; sonra o, Rabbine gönderilecek; sonra Allah da ona korkunç bir azap uygulayacak.»"},{"SurahNumber":18,"VerseNumber":88,"Text":"İman eden ve sâlih amel işleyene gelince, ona da en güzel mükâfat vardır. Ona emrimizin kolay olanını söyleyeceğiz"},{"SurahNumber":18,"VerseNumber":89,"Text":"Sonra yine bir yol tuttu"},{"SurahNumber":18,"VerseNumber":90,"Text":"Nihayet güneşin doğduğu yere ulaşınca, onu öyle bir kavim üzerine doğar buldu ki, onlar için güneşe karşı bir örtü yapmamıştık"},{"SurahNumber":18,"VerseNumber":91,"Text":"İşte böylece onunla ilgili her şeyden haberdardık"},{"SurahNumber":18,"VerseNumber":92,"Text":"Sonra yine bir yol tuttu"},{"SurahNumber":18,"VerseNumber":93,"Text":"Nihayet iki dağ arasına ulaştığında onların önünde, hemen hiçbir sözü anlamayan bir kavim buldu"},{"SurahNumber":18,"VerseNumber":94,"Text":"Dediler ki: Ey Zülkarneyn! Bu memlekette Ye'cûc ve Me’cûc bozgunculuk yapmaktadırlar. Bizimle onlar arasında bir set yapman için sana bir vergi verelim mi"},{"SurahNumber":18,"VerseNumber":95,"Text":"Dedi ki: «Rabbimin beni içinde bulundurduğu nimet ve kudret daha hayırlıdır. Siz bana kuvvetinizle destek olun ki sizinle onlar arasına aşılmaz bir engel yapayım.»"},{"SurahNumber":18,"VerseNumber":96,"Text":"«Bana, demir kütleleri getirin.» Nihayet dağın iki yanı arasını aynı seviyeye getirince (vadiyi doldurunca): «Üfleyin (körükleyin)!» dedi. Artık onu kor haline sokunca: «Getirin bana, üzerine bir miktar erimiş bakır dökeyim» dedi"},{"SurahNumber":18,"VerseNumber":97,"Text":"Bu sebeple onu ne aşmaya muktedir oldular ne de onu delebildiler"},{"SurahNumber":18,"VerseNumber":98,"Text":"Zülkarneyn: «Bu, Rabbimden bir rahmettir. Fakat Rabbimin vaadi gelince, O, bunu yerle bir eder. Rabbimin vaadi haktır» dedi"},{"SurahNumber":18,"VerseNumber":99,"Text":"O gün (kıyamet gününde bakarsın ki) biz onları, birbirine çarparak çalkalanır bir halde bırakmışızdır, Sûr'a da üfürülmüş, böylece onları bütünüyle bir araya getirmişizdir"},{"SurahNumber":18,"VerseNumber":100,"Text":"Kâfirleri o gün cehennemle yüz yüze getirmişizdir"},{"SurahNumber":18,"VerseNumber":101,"Text":"Ve, gözleri beni görmeye kapalı bulunan, kulak vermeye de tahammül edemez olan"},{"SurahNumber":18,"VerseNumber":102,"Text":"o küfredenler, beni bırakıp da kullarımı kendilerine dost edinebileceklerini mi sanmaktadırlar? Oysa biz Cehennem'i kâfirler için kalacakları bir yer olarak hazırladık"},{"SurahNumber":18,"VerseNumber":103,"Text":"De ki: Size, (yaptıkları) işler bakımından en çok ziyana uğrayanları bildirelim mi"},{"SurahNumber":18,"VerseNumber":104,"Text":"(Bunlar;) iyi işler yaptıklarını sandıkları halde, dünya hayatında çabaları boşa giden kimselerdir"},{"SurahNumber":18,"VerseNumber":105,"Text":"İşte onlar, Rablerinin âyetlerini ve O'na kavuşmayı inkâr eden, bu yüzden amelleri boşa giden kimselerdir ki, biz onlar için kıyamet gününde hiçbir ölçü tutmayacağız"},{"SurahNumber":18,"VerseNumber":106,"Text":"İşte, inkâr ettikleri, âyetlerimi ve Rasûllerimi alaya aldıkları için onların cezası cehennemdir"},{"SurahNumber":18,"VerseNumber":107,"Text":"İman edenler ve sâlih amel işleyenler ise, onlar için, kalacak Firdevs cennetleri vardır"},{"SurahNumber":18,"VerseNumber":108,"Text":"Orada ebedî kalacaklardır. Oradan hiç ayrılmak istemezler"},{"SurahNumber":18,"VerseNumber":109,"Text":"(Ey Muhammed!) De ki: \"Rabbimin sözleri için deniz mürekkep olsaydı ve bir o kadarını da yardım için getirseydik, Rabbimin sözleri tükenmeden önce deniz mutlaka tükenirdi"},{"SurahNumber":18,"VerseNumber":110,"Text":"De ki: Ben, yalnızca sizin gibi bir beşerim. (Şu var ki) bana, İlâhınızın, sadece bir ilâh olduğu vahyolunuyor. Artık her kim Rabbine kavuşmayı umuyorsa, iyi iş yapsın ve Rabbine ibadette hiçbir şeyi ortak koşmasın"},{"SurahNumber":19,"VerseNumber":1,"Text":"Kâf. Hâ. Yâ. Ayn. Sâd"},{"SurahNumber":19,"VerseNumber":2,"Text":"(Bu) Rabbinin, Zekeriyya kuluna rahmetinin anılmasıdır"},{"SurahNumber":19,"VerseNumber":3,"Text":"Hani o, gizli bir sesle Rabbine niyaz etmişti"},{"SurahNumber":19,"VerseNumber":4,"Text":"Rabbim! dedi, benden (vücudumdan), kemiklerim zayıfladı, saçım başım ağardı ve ben, Rabbim, sana (ettiğim) dua sayesinde hiç bedbaht olmadım"},{"SurahNumber":19,"VerseNumber":5,"Text":"Doğrusu ben, (din hususunda üzerlerine düşeni yapmayacaklarından) arkamdan gelecek ve işin başına geçecek olan yakınlarımdan korkuyorum. Karım da kısırlaştı. Sen kendi katından bana (yerime geçecek) bir oğul ver"},{"SurahNumber":19,"VerseNumber":6,"Text":"Ki o bana vâris olsun; Ya’kub hanedanına da vâris olsun. Rabbim, onu rızana lâyık kıl"},{"SurahNumber":19,"VerseNumber":7,"Text":"(Allah şöyle buyurdu:) Ey Zekeriyya! Biz sana bir oğul müjdeleriz ki, onun adı Yahya’dır. Daha önce ona kimseyi adaş yapmadık"},{"SurahNumber":19,"VerseNumber":8,"Text":"Zekeriyya: Rabbim! dedi, karım kısır olduğu, ben de ihtiyarlığın son sınırına vardığım halde, benim nasıl oğlum olabilir"},{"SurahNumber":19,"VerseNumber":9,"Text":"Allah: Öyledir, dedi; Rabbin: O bana kolaydır. Daha önce, sen hiçbir şey değilken seni de yaratmıştım, buyurdu"},{"SurahNumber":19,"VerseNumber":10,"Text":"O: Rabbim! dedi, (çocuğum olacağına dair) bana bir işaret ver. Allah: Sana işaret, sapasağlam olduğun halde üç gün insanlarla konuşamamandır, buyurdu"},{"SurahNumber":19,"VerseNumber":11,"Text":"Bunun üzerine Zekeriyya, mabetten kavminin karşısına çıkarak onlara: «Sabah akşam tesbihte bulunun» diye işaret verdi"},{"SurahNumber":19,"VerseNumber":12,"Text":"«Ey Yahya! Kitab'a (Tevrat'a) vargücünle sarıl!» (dedik) ve henüz çocuk iken ona (ilim ve) hikmet verdik"},{"SurahNumber":19,"VerseNumber":13,"Text":"Tarafımızdan ona kalp yumuşaklığı ve temizlik de (verdik). O, çok sakınan bir kimse idi"},{"SurahNumber":19,"VerseNumber":14,"Text":"Anababasına çok iyi davranırdı; o, isyankar bir zorba değildi"},{"SurahNumber":19,"VerseNumber":15,"Text":"Doğduğu gün, öleceği gün ve diri olarak kabirden kaldırılacağı gün ona selam olsun"},{"SurahNumber":19,"VerseNumber":16,"Text":"(Rasûlüm!) Kitapta Meryem'i de an. Hani o, ailesinden ayrılarak doğu tarafında bir yere çekilmişti"},{"SurahNumber":19,"VerseNumber":17,"Text":"Meryem, onlarla kendi arasına bir perde çekmişti. Derken, biz ona ruhumuzu gönderdik de o, kendisine tastamam bir insan şeklinde göründü"},{"SurahNumber":19,"VerseNumber":18,"Text":"Meryem ona şöyle demişti: Eğer Allah'tan sakınan bir kimse isen, senden Rahmân'a sığınırım"},{"SurahNumber":19,"VerseNumber":19,"Text":"Melek: Ben, yalnızca, sana tertemiz bir erkek çocuk bağışlamam için Rabbinin bir elçisiyim, dedi"},{"SurahNumber":19,"VerseNumber":20,"Text":"Meryem: Bana bir insan eli değmediği, iffetsiz de olmadığım halde benim nasıl çocuğum olabilir? dedi"},{"SurahNumber":19,"VerseNumber":21,"Text":"Melek: Öyledir, dedi; (zira) Rabbin buyurdu ki: Bu bana kolaydır. Çünkü biz, onu insanlara bir delil ve kendimizden bir rahmet kılacağız. Bu, hüküm ve karara bağlanmış (ezelde olup bitmiş) bir iş idi"},{"SurahNumber":19,"VerseNumber":22,"Text":"Meryem ona hamile kaldı. Bunun üzerine onunla (karnındaki çocukla) uzak bir yere çekildi"},{"SurahNumber":19,"VerseNumber":23,"Text":"Doğum sancısı onu bir hurma ağacına (dayanmaya) sevketti. «Keşke, dedi, bundan önce ölseydim de unutulup gitseydim!»"},{"SurahNumber":19,"VerseNumber":24,"Text":"Aşağısından (İsa yahut melek) ona şöyle seslendi: «Tasalanma! Rabbin senin alt yanında bir su arkı vücuda getirmiştir.»"},{"SurahNumber":19,"VerseNumber":25,"Text":"«Hurma dalını kendine doğru silkele ki, üzerine taze, olgun hurma dökülsün.»"},{"SurahNumber":19,"VerseNumber":26,"Text":"«Ye, iç. Gözün aydın olsun! Eğer insanlardan birini görürsen de ki: Ben, Rahmân'a oruç adadım; artık bugün hiçbir insanla konuşmayacağım.»"},{"SurahNumber":19,"VerseNumber":27,"Text":"Nihayet onu (kucağında) taşıyarak kavmine getirdi. Dediler ki: Ey Meryem! Hakikaten sen iğrenç bir şey yaptın"},{"SurahNumber":19,"VerseNumber":28,"Text":"Ey Harun'un kız kardeşi! Senin baban kötü bir insan değildi; annen de iffetsiz değildi"},{"SurahNumber":19,"VerseNumber":29,"Text":"Bunun üzerine Meryem çocuğu gösterdi. «Biz, dediler, beşikteki bir çocuk ile nasıl konuşuruz?»"},{"SurahNumber":19,"VerseNumber":30,"Text":"Çocuk şöyle dedi: «Ben, Allah'ın kuluyum. O, bana Kitab'ı verdi ve beni peygamber yaptı.»"},{"SurahNumber":19,"VerseNumber":31,"Text":"«Nerede olursam olayım, O beni mübarek kıldı; yaşadığım sürece bana namazı ve zekâtı emretti.»"},{"SurahNumber":19,"VerseNumber":32,"Text":"«Beni anneme saygılı kıldı; beni bedbaht bir zorba yapmadı.»"},{"SurahNumber":19,"VerseNumber":33,"Text":"«Doğduğum gün, öleceğim gün ve diri olarak kabirden kaldırılacağım gün selâmet (esenlik) banadır.»"},{"SurahNumber":19,"VerseNumber":34,"Text":"İşte Meryem oğlu İsa budur; şüphe ettikleri hususta biz bunu gerçek bir söz olarak söylüyoruz"},{"SurahNumber":19,"VerseNumber":35,"Text":"Allah'ın bir evlât edinmesi, olur şey değildir. O, bundan münezzehtir. Bir işe hükmettiği zaman, ona sadece «Ol!» der ve hemen olur"},{"SurahNumber":19,"VerseNumber":36,"Text":"(İsa şunu da söyledi:) Muhakkak ki Allah, benim de Rabbim, sizin de Rabbinizdir. Öyle ise O'na kulluk ediniz. İşte doğru yol budur"},{"SurahNumber":19,"VerseNumber":37,"Text":"Sonra gruplar kendi aralarında ayrılığa düştüler. Büyük güne şahit olunduğu zamanda vay o kâfirlerin haline"},{"SurahNumber":19,"VerseNumber":38,"Text":"Onlar, bizim huzurumuza çıkacakları gün (başlarına gelecek olanları) ne iyi duyarlar ve ne iyi görürler (bir görsen)! Fakat o zalimler bugün açık bir sapıklık içindedirler"},{"SurahNumber":19,"VerseNumber":39,"Text":"(Rasûlüm!) Sen onları pişmanlık ve üzüntü günü hakkında uyar. Çünkü onlar bir gafletin içine dalmış oldukları halde ve henüz iman etmemişken (bakarsın) iş olup bilmiştir"},{"SurahNumber":19,"VerseNumber":40,"Text":"Yeryüzüne ve onun üzerindekilere ancak biz vâris oluruz (her şey gider, biz kalırız) ve onlar ancak bize döndürülürler"},{"SurahNumber":19,"VerseNumber":41,"Text":"Kitap'ta İbrahim'i an. Zira o, sıdkı bütün bir peygamberdi"},{"SurahNumber":19,"VerseNumber":42,"Text":"Bir zaman o babasına dedi ki: Babacığım! Duymayan, görmeyen ve sana hiçbir fayda sağlamayan bir şeye niçin taparsın"},{"SurahNumber":19,"VerseNumber":43,"Text":"Babacığım! Hakikaten sana gelmeyen bir ilim bana geldi. Öyle ise bana uy ki, seni doğru yola çıkarayım"},{"SurahNumber":19,"VerseNumber":44,"Text":"Babacığım! Şeytana kulluk etme! Çünkü şeytan, Rahmân'a (çok merhametli olan Allah'a) âsi oldu"},{"SurahNumber":19,"VerseNumber":45,"Text":"Ey babacığım! Ben, Rahmân'dan gelecek bir azabın sana da dokunmasından korkuyorum. Bu takdirde Cehennem'de de şeytana dost olursun"},{"SurahNumber":19,"VerseNumber":46,"Text":"Babası ise, ona şöyle demişti: \"Ey İbrâhim! Benim ilâhlarımdan yüz mü çeviriyorsun? Eğer bundan vazgeçmezsen seni muhakkak taşlarım. Benden uzun bir müddet uzaklaş"},{"SurahNumber":19,"VerseNumber":47,"Text":"İbrahim: Selâm sana (esen kal) dedi, Rabbimden senin için mağfiret dileyeceğim. Çünkü O bana karşı çok lütufkârdır"},{"SurahNumber":19,"VerseNumber":48,"Text":"Sizden de, Allah'ın dışında taptığınız şeylerden de uzaklaşıyor ve Rabbime yalvarıyorum. Umulur ki (senin için) Rabbime dua etmemle bedbaht (emeği boşa gitmiş) olmam"},{"SurahNumber":19,"VerseNumber":49,"Text":"Nihayet İbrahim onlardan ve Allah'tan başka taptıkları şeylerden uzaklaşıp bir tarafa çekildiği zaman biz ona İshak ve Yâ’kub’u bağışladık ve her birini peygamber yaptık"},{"SurahNumber":19,"VerseNumber":50,"Text":"Onlara rahmetimizden bağışta bulunduk ve onlar için üstün güzel övgüler kıldık"},{"SurahNumber":19,"VerseNumber":51,"Text":"(Rasûlüm!) Kitap'ta Musa'yı da an. Gerçekten o ihlâs sahibi idi ve hem rasûl, hem de nebî idi"},{"SurahNumber":19,"VerseNumber":52,"Text":"Ona Tûr'un sağ tarafından seslendik ve onu, fısıldaşan kimse kadar (kendimize) yaklaştırdık"},{"SurahNumber":19,"VerseNumber":53,"Text":"Rahmetimizin bir sonucu olarak ona kardeşi Harun'u bir peygamber olarak armağan ettik"},{"SurahNumber":19,"VerseNumber":54,"Text":"(Rasûlüm!) Kitap'ta İsmail'i de an. Gerçekten o, sözüne sâdıktı, rasûl ve nebî idi"},{"SurahNumber":19,"VerseNumber":55,"Text":"Ailesine namazı ve zekâtı emrederdi; Rabbi nezdinde de hoşnutluk kazanmış bir kimse idi"},{"SurahNumber":19,"VerseNumber":56,"Text":"Kitapta İdris’i de an. Hakikaten o, pek doğru bir insan, bir peygamberdi"},{"SurahNumber":19,"VerseNumber":57,"Text":"Biz, onu üstün bir makama yükseltmiştik"},{"SurahNumber":19,"VerseNumber":58,"Text":"İşte bunlar, Allah'ın kendilerine nimetler verdiği peygamberlerden, Âdem'in soyundan, Nuh ile birlikte (gemide) taşıdıklarımızdan, İbrahim ve İsrail (Ya'kub) 'in soyundan, doğruya ulaştırdığımız ve seçkin kıldığımız kimselendendir. Onlara, çok merhametli olan Allah'ın âyetleri okunduğunda ağlayarak secdeye kapanırlardı"},{"SurahNumber":19,"VerseNumber":59,"Text":"Nihayet onların peşinden öyle bir nesil geldi ki, bunlar namazı bıraktılar; nefislerinin arzularına uydular. Bu yüzden ileride sapıklıklarının cezasını çekecekler"},{"SurahNumber":19,"VerseNumber":60,"Text":"Ancak tevbe eden, iman eden ve iyi davranışta bulunan kimseler hariçtir. Bunlar, hiçbir haksızlığa uğratılmaksızın cennete"},{"SurahNumber":19,"VerseNumber":61,"Text":"çok merhametli olan Allah'ın, kullarına gıyaben vâdettiği Adn cennetlerine girecekler. Şüphesiz O'nun vaadi yerini bulacaktır"},{"SurahNumber":19,"VerseNumber":62,"Text":"Orada boş söz değil, hoş söz duyarlar. Ve orada, sabah akşam kendilerine ait rızıkları vardır"},{"SurahNumber":19,"VerseNumber":63,"Text":"Kullarımızdan, takvâ sahibi kimseleri mirasçı kıldığımız cennet işte budur"},{"SurahNumber":19,"VerseNumber":64,"Text":"Biz ancak Rabbinin emri ile ineriz. Önümüzde, arkamızda ve bunlar arasında olan her şey O'na aittir. Senin Rabbin unutkan değildir"},{"SurahNumber":19,"VerseNumber":65,"Text":"göklerin, yerin ve ikisi arasındaki şeylerin Rabbidir. Şu halde O'na kulluk et; O’na kulluk etmek için sabırlı ve metânetli ol. O'nun bir adaşı (benzeri) olduğunu biliyor musun? (Asla benzeri yoktur)"},{"SurahNumber":19,"VerseNumber":66,"Text":"İnsan der ki: «Öldüğüm zaman sahi diri olarak (kabrimden) çıkarılacak mıyım?»"},{"SurahNumber":19,"VerseNumber":67,"Text":"İnsan düşünmez mi ki, daha önce o hiçbir şey olmadığı halde biz kendisini yaratmışızdır"},{"SurahNumber":19,"VerseNumber":68,"Text":"Öyle ise, Rabbine andolsun ki, muhakkak surette onları şeytanlarla birlikte mahşerde toplayacağız; sonra onları diz üstü çökmüş vaziyette cehennemin çevresinde hazır bulunduracağız"},{"SurahNumber":19,"VerseNumber":69,"Text":"Sonra her milletten, Rahman olan Allah'a en çok âsi olanlar hangileri ise çekip ayıracağız"},{"SurahNumber":19,"VerseNumber":70,"Text":"Sonra, orayı boylamaya daha çok müstahak olanları elbette biz daha iyi biliriz"},{"SurahNumber":19,"VerseNumber":71,"Text":"İçinizden, oraya uğramayacak hiçbir kimse yoktur. Bu, Rabbin için kesinleşmiş bir hükümdür"},{"SurahNumber":19,"VerseNumber":72,"Text":"Sonra biz, Allah'tan sakınanları kurtarırız; zalimleri de diz üstü çökmüş olarak orada bırakırız"},{"SurahNumber":19,"VerseNumber":73,"Text":"Kendilerine âyetlerimiz ayan beyan okunduğu zaman inkâr edenler, iman edenlere: İki topluluktan hangisinin (hangimizin) mevki ve makamı daha iyi, meclis ve topluluğu daha güzeldir? dediler"},{"SurahNumber":19,"VerseNumber":74,"Text":"Onlardan önce de, eşya ve görünüş bakımından daha güzel olan nice nesiller helâk ettik"},{"SurahNumber":19,"VerseNumber":75,"Text":"(Ey Muhammed!) De ki: \"Sapıklık içinde olan bir kimseye, Rahman, belirli bir süre tanısa bile, kendilerine vadolunanı ya azâp, ya da kıyamet olarak gördükleri zaman, kimin yerinin daha kötü ve kimin taraftarının daha zayıf olduğunu öğreneceklerdir"},{"SurahNumber":19,"VerseNumber":76,"Text":"Oysa doğru yolda olanların hidayetini Allah daha da artıracaktır. Sevabı kalacak olan iyi ameller, Rabbın katında sevâb yönünden daha hayırlıdır; netice olarak da daha iyidir"},{"SurahNumber":19,"VerseNumber":77,"Text":"(Rasûlüm!) Âyetlerimizi inkâr eden ve «Muhakkak suretle bana mal ve evlât verilecek» diyen adamı gördün mü"},{"SurahNumber":19,"VerseNumber":78,"Text":"O, gaybı mı bildi, yoksa Allah’ın katından bir söz mü aldı"},{"SurahNumber":19,"VerseNumber":79,"Text":"Kesinlikle hayır! Biz onun söylediğini yazacağız ve azabını uzattıkça uzatacağız"},{"SurahNumber":19,"VerseNumber":80,"Text":"Onun dediğine biz vâris oluruz, (malı ve evlâdı bize kalır); kendisi de bize yapayalnız gelir"},{"SurahNumber":19,"VerseNumber":81,"Text":"Onlar, kendilerine bir itibar ve kuvvet (vesilesi) olsun diye Allah’tan başka tanrılar edindiler"},{"SurahNumber":19,"VerseNumber":82,"Text":"Hayır, hayır! (Taptıkları), onların ibadetlerini tanımayacaklar ve onlara hasım olacaklar"},{"SurahNumber":19,"VerseNumber":83,"Text":"(Rasûlüm!) Görmedin mi? Biz, kâfirlerin üzerine, kendilerini iyice (isyankârlığa) sevkeden şeytanları gönderdik"},{"SurahNumber":19,"VerseNumber":84,"Text":"Öyle ise onlar hakkında acele etme. Biz onlar için (günlerini) teker teker sayıyoruz"},{"SurahNumber":19,"VerseNumber":85,"Text":"Takvâ sahiplerini heyet halinde çok merhametli olan Allah’ın huzurunda topladığımız"},{"SurahNumber":19,"VerseNumber":86,"Text":"günahkârları da susuz olarak cehenneme sürdüğümüz gün"},{"SurahNumber":19,"VerseNumber":87,"Text":"Rahmân nezdinde söz ve izin alandan başkalarının şefâata güçleri yetmeyecektir"},{"SurahNumber":19,"VerseNumber":88,"Text":"«Rahmân çocuk edindi» dediler"},{"SurahNumber":19,"VerseNumber":89,"Text":"Hakikaten siz, pek çirkin bir şey ortaya attınız"},{"SurahNumber":19,"VerseNumber":90,"Text":"Bundan dolayı, neredeyse gökler çatlayacak, yer yarılacak, dağlar yıkılıp düşecektir"},{"SurahNumber":19,"VerseNumber":91,"Text":"Rahmân'a çocuk isnadında bulunmaları yüzünden"},{"SurahNumber":19,"VerseNumber":92,"Text":"Halbuki çocuk edinmek Rahmân’ın şanına yakışmaz"},{"SurahNumber":19,"VerseNumber":93,"Text":"Göklerde ve yerde olan herkes istisnasız kul olarak Rahmân’a gelecektir"},{"SurahNumber":19,"VerseNumber":94,"Text":"O, bunların hepsini kuşatmış ve sayılarını tesbit etmiştir"},{"SurahNumber":19,"VerseNumber":95,"Text":"Bunların hepsi de kıyamet gününde O'nun huzuruna tek başına (yapayalnız) gelecektir"},{"SurahNumber":19,"VerseNumber":96,"Text":"İman edip de sâlih ameller işleyenlere gelince, onlar için Rahmân (çok merhametli olan Allah), (gönüllerde) bir sevgi yaratacaktır"},{"SurahNumber":19,"VerseNumber":97,"Text":"(Ey Muhammed!) Allah'tan sakınanları müjdelemen ve düşman bir kavmi de korkutman için Kur'an'ı senin dilinde indirerek kolaylaştırdık"},{"SurahNumber":19,"VerseNumber":98,"Text":"Biz, onlardan önce nice nesilleri helâk ettik. Sen, onlardan herhangi birinden (bir varlık emâresi) hissediyor veya onlara ait cılız bir ses işitiyor musun"},{"SurahNumber":20,"VerseNumber":1,"Text":"Tâ. Hâ"},{"SurahNumber":20,"VerseNumber":2,"Text":"Biz, Kur'an'ı sana, güçlük çekesin diye değil"},{"SurahNumber":20,"VerseNumber":3,"Text":"ancak Allah'tan korkanlara bir öğüt olsun diye indirdik"},{"SurahNumber":20,"VerseNumber":4,"Text":"(Kur'ân) yeri ve yüce gökleri yaratan Allah tarafından (peyderpey) indirilmiştir"},{"SurahNumber":20,"VerseNumber":5,"Text":"Rahmân, Arş'a istivâ etmiştir"},{"SurahNumber":20,"VerseNumber":6,"Text":"Göklerde, yerde ve ikisi arasında bulunan şeyler ile toprağın altında olanlar hep O’nundur"},{"SurahNumber":20,"VerseNumber":7,"Text":"Eğer sen, sözü açıktan söylersen, bilesin ki O, gizliyi de, gizlinin gizlisini de bilir"},{"SurahNumber":20,"VerseNumber":8,"Text":"Allah, kendisinden başka ilâh olmayandır. En güzel isimler O'na mahsustur"},{"SurahNumber":20,"VerseNumber":9,"Text":"(Rasûlüm!) Musa (olayının) haberi sana ulaştı mı"},{"SurahNumber":20,"VerseNumber":10,"Text":"Hani o, bir ateş görmüş ve ailesine: Bekleyin! Eminim ki bir ateş gördüm. Belki ondan size bir meş'ale getiririm veya ateşin yanında bir rehber bulurum demişti"},{"SurahNumber":20,"VerseNumber":11,"Text":"Oraya vardığında kendisine (tarafımızdan): Ey Musa! diye seslenildi"},{"SurahNumber":20,"VerseNumber":12,"Text":"Muhakkak ki ben, evet ben senin Rabbinim! Hemen pabuçlarını çıkar! Çünkü sen kutsal vâdi Tuvâ'dasın"},{"SurahNumber":20,"VerseNumber":13,"Text":"Ben seni seçtim. Şimdi vahyedilene kulak ver"},{"SurahNumber":20,"VerseNumber":14,"Text":"Muhakkak ki ben, yalnızca ben Allah’ım. Benden başka ilâh yoktur. Bana kulluk et; beni anmak için namaz kıl"},{"SurahNumber":20,"VerseNumber":15,"Text":"Kıyamet günü mutlaka gelecektir. Herkes peşine koştuğu şeyin karşılığını bulsun diye neredeyse onu (kendimden) gizleyeceğim"},{"SurahNumber":20,"VerseNumber":16,"Text":"Ona inanmayan ve nefsinin arzularına uyan kimseler sakın seni ondan (kıyamete inanmaktan) alıkoymasın; sonra mahvolursun"},{"SurahNumber":20,"VerseNumber":17,"Text":"Şu sağ elindeki nedir, ey Musa"},{"SurahNumber":20,"VerseNumber":18,"Text":"O, benim asamdır, dedi, ona dayanırım, onunla davarlarıma yaprak silkelerim; benim ona başkaca ihtiyaçlarım da vardır"},{"SurahNumber":20,"VerseNumber":19,"Text":"Allah: Yere at onu, ey Musa! dedi"},{"SurahNumber":20,"VerseNumber":20,"Text":"Onu hemen yere attı. Bir de ne görsün, hızla sürünen bir yılan değil mi"},{"SurahNumber":20,"VerseNumber":21,"Text":"Allah buyurdu: Al onu! Korkma! Biz onu şimdi ilk haline geri döndüreceğiz"},{"SurahNumber":20,"VerseNumber":22,"Text":"Bir de elini koltuğunun altına sok ki, bir başka mucize olmak üzere o, kusursuz ve lekesiz beyazlıkta çıksın"},{"SurahNumber":20,"VerseNumber":23,"Text":"Ta ki, sana, (böylece) en büyük âyetlerimizden bazılarını gösterelim"},{"SurahNumber":20,"VerseNumber":24,"Text":"Firavun’a git. Çünkü o iyice azdı"},{"SurahNumber":20,"VerseNumber":25,"Text":"Musa: Rabbim! dedi, yüreğime genişlik ver"},{"SurahNumber":20,"VerseNumber":26,"Text":"İşimi bana kolaylaştır"},{"SurahNumber":20,"VerseNumber":27,"Text":"Dilimden (şu) bağı çöz"},{"SurahNumber":20,"VerseNumber":28,"Text":"Ki sözümü anlasınlar"},{"SurahNumber":20,"VerseNumber":29,"Text":"Bana ailemden bir de vezir (yardımcı) ver"},{"SurahNumber":20,"VerseNumber":30,"Text":"Kardeşim Harun'u"},{"SurahNumber":20,"VerseNumber":31,"Text":"Onun sayesinde arkamı kuvvetlendir"},{"SurahNumber":20,"VerseNumber":32,"Text":"Ve onu işime ortak kıl"},{"SurahNumber":20,"VerseNumber":33,"Text":"Böylece seni bol bol tesbih edelim"},{"SurahNumber":20,"VerseNumber":34,"Text":"Ve seni daha çok analım"},{"SurahNumber":20,"VerseNumber":35,"Text":"Şüphesiz sen bizi görmektesin"},{"SurahNumber":20,"VerseNumber":36,"Text":"Allah: Ey Musa! dedi, istediğin sana verildi"},{"SurahNumber":20,"VerseNumber":37,"Text":"Andolsun biz sana bir defa daha lütufta bulunmuştuk"},{"SurahNumber":20,"VerseNumber":38,"Text":"Bir zaman, vahyedilecek şeyi annene (şöyle) vahyetmiştik"},{"SurahNumber":20,"VerseNumber":39,"Text":"Musa'yı sandığa koy; sonra onu denize (Nil'e) bırak; deniz onu kıyıya atsın da, benim düşmanım ve onun düşmanı olan biri onu alsın. (Ey Musa! Sevilmen) ve benim nezaretimde yetiştirilmen için sana kendimden sevgi verdim"},{"SurahNumber":20,"VerseNumber":40,"Text":"Hani, kız kardeşin gidip «Ona bakacak birini size bulayım mı?» diyordu. Böylece seni, gözü gönlü mutluluk dolsun ve üzülmesin diye annene geri verdik ve sen, birini öldürdün de seni endişeden kurtardık. Seni iyiden iyiye denemeden geçirdik. Bunun için yıllarca Medyen halkı arasında kalmış, sonra yine takdir ettiğimiz vakte gelmiştin ey Mûsâ"},{"SurahNumber":20,"VerseNumber":41,"Text":"Seni, kendim için elçi seçtim"},{"SurahNumber":20,"VerseNumber":42,"Text":"(Ey Mûsâ!) Sen, kardeşinle beraber delillerimle git; beni anmakta kusur etme"},{"SurahNumber":20,"VerseNumber":43,"Text":"Firavun’a gidin. Çünkü o, iyiden iyiye azdı"},{"SurahNumber":20,"VerseNumber":44,"Text":"Ona yumuşak söz söyleyin. Belki o, aklını başına alır veya korkar"},{"SurahNumber":20,"VerseNumber":45,"Text":"Dediler ki: Rabbimiz! Doğrusu biz, onun bize aşırı derecede kötü davranmasından yahut iyice azmasından endişe ediyoruz"},{"SurahNumber":20,"VerseNumber":46,"Text":"Buyurdu ki: Korkmayın, çünkü ben sizinle beraberim; işitir ve görürüm"},{"SurahNumber":20,"VerseNumber":47,"Text":"Haydi, ona gidin de deyin ki: Biz, senin Rabbinin elçileriyiz. İsrailoğullarını hemen bizimle birlikte gönder; onlara eziyet etme! Biz, senin Rabbinden bir mucize (âyet) getirdik. Kurtuluş, hidâyete uyanlarındır"},{"SurahNumber":20,"VerseNumber":48,"Text":"Hakikaten bize vahyolundu ki: (Peygamberleri) yalanlayan ve yüz çevirenlere azap edilecektir"},{"SurahNumber":20,"VerseNumber":49,"Text":"Firavun: Rabbiniz de kimmiş, ey Musa? dedi"},{"SurahNumber":20,"VerseNumber":50,"Text":"O da: Bizim Rabbimiz, her şeye hilkatini (varlık ve özelliğini) veren, sonra da doğru yolu gösterendir, dedi"},{"SurahNumber":20,"VerseNumber":51,"Text":"Firavun: Öyle ise, önceki milletlerin hali ne olacak? dedi"},{"SurahNumber":20,"VerseNumber":52,"Text":"Musa: Onlar hakkındaki bilgi, Rabbimin yanında bir kitapta bulunur. Rabbim, ne yanılır ne de unutur, dedi"},{"SurahNumber":20,"VerseNumber":53,"Text":"O, yeri size beşik yapan ve onda size yollar açan, gökten de su indirendir. Onunla biz çeşitli bitkilerden çiftler çıkardık"},{"SurahNumber":20,"VerseNumber":54,"Text":"Yiyin ve hayvanlarınızı otlatın. Şüphesiz bunda, akıl sahipleri için (Allah'ın varlığına ve birliğine) deliller vardır"},{"SurahNumber":20,"VerseNumber":55,"Text":"Sizi ondan (topraktan) yarattık; yine sizi oraya döndüreceğiz ve bir kez daha sizi ondan çıkaracağız"},{"SurahNumber":20,"VerseNumber":56,"Text":"Andolsun biz ona (Firavuna) bütün (bu) delillerimizi gösterdik; yine de yalanladı ve diretti"},{"SurahNumber":20,"VerseNumber":57,"Text":"Dedi ki: Bizi, yaptığın büyü ile yurdumuzdan çıkarasın diye mi geldin, ey Musa"},{"SurahNumber":20,"VerseNumber":58,"Text":"Öyle ise, muhakkak surette biz de sana, aynen onun gibi bir büyü getireceğiz. Şimdi sen, seninle bizim aramızda, ne senin, ne de bizim muhalefet etmeyeceğimiz uygun bir yerde buluşma zamanı ayarla"},{"SurahNumber":20,"VerseNumber":59,"Text":"Musa: Buluşma zamanınız, bayram günü, kuşluk vaktinde insanların toplanma zamanı olsun, dedi"},{"SurahNumber":20,"VerseNumber":60,"Text":"Bunun üzerine Firavun dönüp gitti. Hilesini (sihirbazlarını) topladı; sonra geri geldi"},{"SurahNumber":20,"VerseNumber":61,"Text":"Musa onlara: Yazık size! dedi, Allah hakkında yalan uydurmayın! Sonra O, bir azap ile kökünüzü keser! İftira eden, muhakkak perişan olur"},{"SurahNumber":20,"VerseNumber":62,"Text":"Bunun üzerine onlar, durumlarını aralarında tartıştılar; gizli gizli fısıldaştılar"},{"SurahNumber":20,"VerseNumber":63,"Text":"Şöyle dediler: «Bu ikisi, muhakkak ki, sihirleriyle sizi yurdunuzdan çıkarmak ve sizin örnek yolunuzu ortadan kaldırmak isteyen iki sihirbazdırlar sadece.»"},{"SurahNumber":20,"VerseNumber":64,"Text":"«Öyle ise hilenizi kurun; sonra sıra halinde gelin! Muhakkak ki bugün, üstün gelen kazanmıştır.»"},{"SurahNumber":20,"VerseNumber":65,"Text":"Dediler ki: Ey Musa! Ya sen at veya önce atan biz olalım"},{"SurahNumber":20,"VerseNumber":66,"Text":"Hayır, siz atın, dedi. Bir de baktı ki, büyüleri sayesinde ipleri ve sopaları, kendisine gerçekten hızlıca hereket ediyor gibi görünüyor"},{"SurahNumber":20,"VerseNumber":67,"Text":"Musa, birden içinde bir korku duydu"},{"SurahNumber":20,"VerseNumber":68,"Text":"«Korkma! dedik, üstün gelecek olan kesinlikle sensin.»"},{"SurahNumber":20,"VerseNumber":69,"Text":"«Sağ elindekini at da, onların yaptıklarını yutsun. Yaptıkları, sadece bir büyücü hilesidir. Büyücü ise, nereye varsa (ne yapsa) iflah olmaz.»"},{"SurahNumber":20,"VerseNumber":70,"Text":"(Mûsâ elindeki asasını atıp da âsâ yılan olup sihirbazların yaptıklarını yutunca)sihirbazlar hemen secdeye kapanmışlar ve şöyle demişlerdi:\"Harûn ve Musâ'nın Rabbine iman ettik"},{"SurahNumber":20,"VerseNumber":71,"Text":"(Firavun) Şöyle dedi: Ben size izin vermeden önce ona inandınız öyle mi! Hakikat şu ki o, size büyü öğreten ulunuzdur. Şimdi elleriniz ile ayaklarınızı tereddüt etmeden çaprazlama keseceğim ve sizi hurma dallarına asacağım! Böylece, hangimizin azabının daha şiddetli ve sürekli olduğunu iyice anlayacaksınız"},{"SurahNumber":20,"VerseNumber":72,"Text":"Dediler ki: «Seni, bize gelen açık açık mucizelere ve bizi yaratana tercih edemeyiz. Öyle ise yapacağını yap! Sen, ancak bu dünya hayatında hükmünü geçirebilirsin.»"},{"SurahNumber":20,"VerseNumber":73,"Text":"«Bize, hatalarımızı ve senin bize zorla yaptırdığın büyüyü bağışlaması için Rabbimize iman ettik. Allah, (mükâfatı) en hayırlı ve (cezası) en sürekli olandır.»"},{"SurahNumber":20,"VerseNumber":74,"Text":"Şurası muhakkak ki, kim Rabbine günahkâr olarak varırsa, cehennem sırf onun içindir. O ise orada ne ölür ne de yaşar"},{"SurahNumber":20,"VerseNumber":75,"Text":"Kim de iyi davranışlarda bulunmuş bir mümin olarak O'na varırsa, üstün dereceler işte sırf bunlar içindir"},{"SurahNumber":20,"VerseNumber":76,"Text":"İçinde ebedî kalacakları, zemininden ırmaklar akan Adn cennetleri! İşte arınanların mükâfatı budur"},{"SurahNumber":20,"VerseNumber":77,"Text":"Andolsun ki biz Musa'ya: Kullarımla birlikte geceleyin yola çık da (size) yetişilmesinden korkmaksızın ve (boğulmaktan) endişe etmeksizin onlara denizde kuru bir yol aç, diye vahy etmiştik"},{"SurahNumber":20,"VerseNumber":78,"Text":"Bunun üzerine o, askerleri ile birlikte onların peşine düştü. Deniz onları gömüp boğuverdi"},{"SurahNumber":20,"VerseNumber":79,"Text":"Firavun, kavmini saptırdı, doğru yola sevketmedi"},{"SurahNumber":20,"VerseNumber":80,"Text":"Ey İsrailoğulları! Sizi düşmanınızdan kurtardık; Tûr'un sağ tarafına (gelmeniz için) size vâde tanıdık ve size kudret helvası ile bıldırcın eti lütfettik"},{"SurahNumber":20,"VerseNumber":81,"Text":"Size rızık olarak verdiklerimizin temiz olanlarından yiyiniz, bu hususta taşkınlık ve nankörlük de etmeyiniz; sonra sizi gazabım çarpar. Her kim ki kendisini gazabım çarparsa, hakikaten o, yıkılıp gelmiştir"},{"SurahNumber":20,"VerseNumber":82,"Text":"Şu da muhakkak ki ben, tevbe eden, inanan ve sâlih amel işleyen, sonra (böylece) doğru yolda giden kimseyi bağışlarım"},{"SurahNumber":20,"VerseNumber":83,"Text":"Seni acele ile kavminden ayrılmaya sevkeden nedir, ey Musa"},{"SurahNumber":20,"VerseNumber":84,"Text":"Musa: İşte, dedi, onlar da benim peşimdeler. Ben, memnun olasın diye sana acele ile geldim Rabbim"},{"SurahNumber":20,"VerseNumber":85,"Text":"Allah buyurdu: Senden sonra biz, kavmini (Harun ile kalan İsrailoğullarını) imtihan ettik ve Sâmirî onları yoldan çıkardı"},{"SurahNumber":20,"VerseNumber":86,"Text":"Bunun üzerine Musa, öfkeli ve üzüntülü olarak kavmine döndü. Ey kavmim! dedi, Rabbiniz size güzel bir vaadde bulunmamış mıydı? Şu halde size zaman mı çok uzun geldi, yoksa üstünüze Rabbinizin gazabının inmesini mi istediniz ki, bana olan vaadinizden döndünüz"},{"SurahNumber":20,"VerseNumber":87,"Text":"Dediler ki: Biz sana olan vaadimizden, kendi kudret ve irademizle dönmedik. Fakat biz, o kavmin (Mısırlıların) ziynet eşyasından bir takım ağırlıklar yüklenmiş, sonra da onları atmıştık; aynı şekilde Sâmirî de atmıştı"},{"SurahNumber":20,"VerseNumber":88,"Text":"Bu adam, onlar için, böğürebilen bir buzağı heykeli icat etti. Bunun üzerine: İşte! dediler, bu sizin de, Musa'nın da ilahıdır. Fakat onu unuttu"},{"SurahNumber":20,"VerseNumber":89,"Text":"O şeyin, kendilerine hiçbir sözle mukabele edemeyeceğini, kendilerine ne bir zarar ne de bir fayda vermek gücünde olmadığını görmezler mi"},{"SurahNumber":20,"VerseNumber":90,"Text":"Hakikaten Harun, onlara daha önce: Ey kavmim! demişti, siz bunun yüzünden sadece fitneye uğradınız. Sizin Rabbiniz, Rahmân (şüphesiz çok merhametli) olan Allah'tır. Şu halde bana uyunuz ve emrime itaat ediniz"},{"SurahNumber":20,"VerseNumber":91,"Text":"Onlar: Biz, dediler, Musa aramıza dönünceye kadar buna tapmaktan asla vazgeçmeyeceğiz"},{"SurahNumber":20,"VerseNumber":92,"Text":"(Musa, döndüğünde:) Ey Harun! dedi, sana ne engel oldu da, bunların dalâlete düştüklerini gördüğün vakit"},{"SurahNumber":20,"VerseNumber":93,"Text":"peşimden gelmedin? Emrime âsi mi oldun"},{"SurahNumber":20,"VerseNumber":94,"Text":"(Harun:) Ey annemin oğlu! dedi, saçımı sakalımı, yolma! Ben, senin: «İsrailoğullarının arasına ayrılık düşürdün; sözümü tutmadın!» demenden korktum"},{"SurahNumber":20,"VerseNumber":95,"Text":"Musa: Ya senin zorun nedir, ey Sâmirî? dedi"},{"SurahNumber":20,"VerseNumber":96,"Text":"O da: Ben, onların görmediklerini gördüm. Zira, o elçinin izinden bir avuç (toprak) alıp onu (erimiş mücevheratın içine) attım. Bunu böyle nefsim bana hoş gösterdi, dedi"},{"SurahNumber":20,"VerseNumber":97,"Text":"Musa: Defol! dedi, artık hayatın boyunca sen: «Bana dokunmayın!» diyeceksin. Ayrıca senin için, kurtulamayacağın bir ceza günü var. Tapmakta olduğun ilâhına da bak! Yemin ederim, biz onu yakacağız; sonra da onu parça parça edip denize savuracağız"},{"SurahNumber":20,"VerseNumber":98,"Text":"Sizin ilâhınız, yalnızca, kendisinden başka hakkıyla ibadete layık ilâh olmayan Allah'tır. O'nun ilmi her şeyi kuşatmıştır"},{"SurahNumber":20,"VerseNumber":99,"Text":"(Rasûlüm!) İşte böylece geçmiştekilerin haberlerinden bir kısmını sana anlatıyoruz. Şüphesiz ki, tarafımızdan sana bir zikir (Kur'an) verdik"},{"SurahNumber":20,"VerseNumber":100,"Text":"Kim ondan yüz çevirirse, şüphesiz ki kıyamet gününde o, ağır bir günah yükünü yüklenecektir"},{"SurahNumber":20,"VerseNumber":101,"Text":"Bu kimseler, onda (o günah yükünün altında) ebedî kalırlar. Onlar için kıyamet gününde bu ne kötü bir yüktür"},{"SurahNumber":20,"VerseNumber":102,"Text":"O günde Sûr’a üflenir ve biz o zaman günahkârları, gözleri (korkudan) gömgök bir halde mahşerde toplarız"},{"SurahNumber":20,"VerseNumber":103,"Text":"Aralarında birbirlerine gizli gizli şöyle derler: «Dünyada sadece on gün kaldınız.»"},{"SurahNumber":20,"VerseNumber":104,"Text":"Aralarında konuştukları konuyu biz daha iyi biliriz. Onların en olgun ve akıllı olanı o zaman: «Bir günden fazla kalmadınız» der"},{"SurahNumber":20,"VerseNumber":105,"Text":"(Rasûlüm!) Sana dağlar hakkında sorarlar. De ki: Rabbim onları ufalayıp savuracak"},{"SurahNumber":20,"VerseNumber":106,"Text":"Böylece yerlerini dümdüz, bomboş bırakacaktır"},{"SurahNumber":20,"VerseNumber":107,"Text":"Orada ne bir iniş, ne de bir yokuş görebileceksin"},{"SurahNumber":20,"VerseNumber":108,"Text":"O gün hiç kimseye meyletmeden herkesi mahşere davet eden (davetçiy)e uyarlar. Rahmân için sesler kısılır, fısıltıdan başka bir şey işitemezsin"},{"SurahNumber":20,"VerseNumber":109,"Text":"O gün, Rahmân'ın izin verdiği ve sözünden hoşlandığından başkasının şefaati fayda vermez"},{"SurahNumber":20,"VerseNumber":110,"Text":"O, onların önlerindekini de arkalarındakini de bilir; fakat onlar, bilgileriyle O'nu (Allah'ı) kuşatamazlar"},{"SurahNumber":20,"VerseNumber":111,"Text":"Yüzler, Hayy (diri) ve (Kayyûm) her şeye hakim olan (Allah)'a boyun eğerler. Yükü zulüm olanlar ise, hüsrana uğrarlar"},{"SurahNumber":20,"VerseNumber":112,"Text":"Her kim, mümin olarak iyi olan işlerden yaparsa, artık o, ne zulümden ne de hakkının çiğnenmesinden korkar"},{"SurahNumber":20,"VerseNumber":113,"Text":"(Rasûlüm!) Biz onu böylece Arapça bir Kur’an olarak indirdik ve onda ikazları tekrar tekrar açıkladık. Umulur ki onlar (bu sayede günahtan) korunurlar; yahut da o (Kur'an) kendileri için bir ibret ortaya koyar"},{"SurahNumber":20,"VerseNumber":114,"Text":"Gerçek hükümdar olan Allah, yücedir. Sana O'nun vahyi tamamlanmazdan önce Kur'an'ı (okumakta) acele etme ve «Rabbim, benim ilmimi artır» de"},{"SurahNumber":20,"VerseNumber":115,"Text":"Andolsun biz, daha önce de Adem'e ahit (emir ve vahiy) vermiştik. Ne var ki o, (ahdi) unuttu. Onda azim de bulmadık"},{"SurahNumber":20,"VerseNumber":116,"Text":"Bir zaman biz meleklere: Âdem'e secde edin! demiştik. Onlar hemen secde ettiler; yalnız İblis hariç. O, diretti"},{"SurahNumber":20,"VerseNumber":117,"Text":"Bunun üzerine: Ey Âdem! dedik, bu, hem senin için hem de eşin için büyük bir düşmandır. Sakın sizi cennetten çıkarmasın; sonra yorulur, sıkıntı çekersin"},{"SurahNumber":20,"VerseNumber":118,"Text":"Şimdi burada senin için ne acıkmak vardır, ne de çıplak kalmak"},{"SurahNumber":20,"VerseNumber":119,"Text":"Yine burada sen, susuzluk çekmeyecek, sıcaktan da bunalmayacaksın"},{"SurahNumber":20,"VerseNumber":120,"Text":"Derken şeytan onun aklını karıştırıp «Ey Âdem! dedi, sana ebedîlik ağacını ve sonu gelmez bir saltanatı göstereyim mi?»"},{"SurahNumber":20,"VerseNumber":121,"Text":"Nihayet ondan yediler. Bunun üzerine kendilerine ayıp yerleri göründü. Üstlerini cennet yaprağı ile örtmeye çalıştılar. (Bu suretle) Âdem Rabbine âsi olup yolunu şaşırdı"},{"SurahNumber":20,"VerseNumber":122,"Text":"Sonra Rabbi onu seçkin kıldı; tevbesini kabul etti ve doğru yola yöneltti"},{"SurahNumber":20,"VerseNumber":123,"Text":"Dedi ki: Birbirinize düşman olarak hepiniz oradan (cennetten) inin! Artık benden size hidayet geldiğinde, kim benim hidayetime uyarsa o sapmaz ve bedbaht olmaz"},{"SurahNumber":20,"VerseNumber":124,"Text":"Kim de beni anmaktan yüz çevirirse, onun için dar bir geçim vardır. Kıyâmet günü de onu kör olarak haşrederiz"},{"SurahNumber":20,"VerseNumber":125,"Text":"O, Rabbim! Beni niçin kör olarak haşrettin? Oysa ben, hakikaten görür idim, der"},{"SurahNumber":20,"VerseNumber":126,"Text":"(Allah) buyurur ki: İşte böyle. Çünkü sana âyetlerimiz geldi; ama sen onları unuttun. Bugün de aynı şekilde sen unutuluyorsun"},{"SurahNumber":20,"VerseNumber":127,"Text":"Doğru yoldan sapan ve Rabbinin âyetlerine inanmayanı işte böyle cezalandırırız. Ahiret azabı, elbette daha şiddetli ve daha süreklidir"},{"SurahNumber":20,"VerseNumber":128,"Text":"Bizim, onlardan önce nice nesilleri helâk etmiş olmamız kendilerini yola getirmedi mi? Halbuki onların yurtlarında gezip dolaşırlar. Bunda, elbette ki akıl sahipleri için nice ibretler vardır"},{"SurahNumber":20,"VerseNumber":129,"Text":"Eğer Rabbinden, daha önce sâdır olmuş bir söz ve tayin edilmiş bir vâde olmasaydı, (ceza onlar için de dünya da) kaçınılmaz olurdu"},{"SurahNumber":20,"VerseNumber":130,"Text":"(Ey Muhammed!) Onların söylediklerine sabret; güneşin doğuşundan ve batışından önce ve gece saatlerinde Rabbini hamd ile tesbih et. Gecenin bir kısım saatleri ile gündüzün etrafında (iki ucunda) da tesbih et ki, sen, Allah'tan hoşnut olasın, (Allah da senden)"},{"SurahNumber":20,"VerseNumber":131,"Text":"Sakın, kendilerini denemek için onlardan bir kesimi faydalandırdığımız dünya hayatının çekiciliğine gözlerini dikme! Rabbinin nimeti hem daha hayırlı, hem de daha süreklidir"},{"SurahNumber":20,"VerseNumber":132,"Text":"Ailene namazı emret; kendin de ona sabırla devam et. Senden rızık istemiyoruz; (aksine) biz seni rızıklarıdırıyoruz. Güzel sonuç, takvâ iledir"},{"SurahNumber":20,"VerseNumber":133,"Text":"Onlar: (Muhammed) bize Rabbinden bir mucize getirmeli değil miydi? dediler. Önce gelen kitaplardakinin apaçık delili (Kur'an) onlara gelmedi mi"},{"SurahNumber":20,"VerseNumber":134,"Text":"Eğer biz, bundan (Kur'an'dan) önce onları bir azapla helâk etseydik, muhakkak ki şöyle diyeceklerdi: Ya Rabbi! Bize bir elçi gönderseydin de, şu aşağılığa ve rüsvalığa düşmeden önce âyetlerine uysaydık"},{"SurahNumber":20,"VerseNumber":135,"Text":"De ki: Herkes beklemektedir: Öyle ise siz de bekleyin. Yakında anlayacaksınız; doğru düzgün yolun yolcuları kimmiş ve hidayette olan kimmiş"}]}