{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":67,"VerseNumber":1,"Text":"Niwoluyali ulia wobwaami bwoosi buli mumukhono kukwe naye ni Omunyali wabuli eshindu"},{"SurahNumber":67,"VerseNumber":2,"Text":"Owaloonga lifwa nende obulamu khulwa okhubateema mbu niwina mwinywe ukhola amalayi, naye niye Owaamaani muno, Omunji wobulesheli"},{"SurahNumber":67,"VerseNumber":3,"Text":"Niye owalonga amakulu saba malondokhana. shiwakhalola khubuloonji bwo Omunji Wetsimbabaasi obwawukhani tawe. Kalusiakhwo tsimoni! olalolakhwo obuleemefu bwosibwosi"},{"SurahNumber":67,"VerseNumber":4,"Text":"Mana khandi kalusia tsimoni tsio olwakhabili, tsilakhukalushila omwene, nitsibeelele natsio nitsichoonyele"},{"SurahNumber":67,"VerseNumber":5,"Text":"Ne toto bwene khwarona likulu lieshialo elia hambi nende tsitaa, ne nikhutsikhola okhuba eshikhupo khumashetani, Nekhwabarecheshela eshinyasio shiomulilo"},{"SurahNumber":67,"VerseNumber":6,"Text":"Ne balia bakhaya okhuloonda ka Nyasaye wabu, balinyoola eshinyasio shia Jahanam , ne ni amenjililo amabii po kali karie ako"},{"SurahNumber":67,"VerseNumber":7,"Text":"Ne olwa balisukunwamwo balikuwulila nikuwoola ne nikupupuchila"},{"SurahNumber":67,"VerseNumber":8,"Text":"kukhaaba okhukhalikhamwo khulwoburuma. buli olwa Omukanda kusukunwamwo, abalindi bakwo babareeba mbu: “ Omwikanyilisi shiyabetselakhwo tawe?” wabuli eshindu"},{"SurahNumber":67,"VerseNumber":9,"Text":"Baliboola mbu: “toto bwene abekanyilisi bakhwitsila nenikhubafuukula ne nikhuboola mbu: Nyasaye shiyeshiakhwo shiosishiosi tawe, ‘‘enywe amukhali butswa mubukori obukhongo.’’"},{"SurahNumber":67,"VerseNumber":10,"Text":"Ne baliboola mbu: “khumanyanga khuwulilamanakhuloonda, shikhwakhabeele mubandu bomulilo tawe.”"},{"SurahNumber":67,"VerseNumber":11,"Text":"Ne nibalifuchilila tsimbi tsiabu, mana nibasukunwa mubandu bomumulilo"},{"SurahNumber":67,"VerseNumber":12,"Text":"Toto bwene balia baria Nyasaye wabu mukabalalola, bali nende obulesheli nende omurungo omukhongo"},{"SurahNumber":67,"VerseNumber":13,"Text":"Khole amakhuwa kenyu mubwifisi nohomba mubwang’ang’u, toto Ye amanyile muno akali mumioyo"},{"SurahNumber":67,"VerseNumber":14,"Text":"Yakhakhaywa okhumanya owaloonga, naye niye omumanyi wamakuwa kefisile, mwene amakhuwa"},{"SurahNumber":67,"VerseNumber":15,"Text":"Niye owabakholela liloba okhuba eliangu khubukhala bwenyu, khochendekhwo tsimbeka tsiosi, nemulie khumikabo chichie. Ne ewuwe niwokhulamusibwa"},{"SurahNumber":67,"VerseNumber":16,"Text":"Mparanga mbu muli nomulembe khu ulia uli hekulu mbu shanyala okhubayibisia muliloba nalio nilirenga tawe"},{"SurahNumber":67,"VerseNumber":17,"Text":"Nohomba mparanga mbu mulinomulembe khu ulia uli hekulu, ashili okhubarera omuyeka kweyimbumbuyeka kwetsimbaale?\tnemulimanya murie amekanyilisio kanje"},{"SurahNumber":67,"VerseNumber":18,"Text":"Ne toto bwene bamala okhufukula balia bali imbeli wabu, kho mana okhusinyikha khwanje khwalikhurie"},{"SurahNumber":67,"VerseNumber":19,"Text":"Nohomba shibalolangakhwo amayoni hekulu wabu shingala kabambulanga tsimbaya nende kafumbanga halala? shakatililinga tawe halali Omunji Wetsimbabaasi. Toto bwene ye ni Omuloli"},{"SurahNumber":67,"VerseNumber":20,"Text":"Ne kuli hena omukanda kwenyu oko kwabalwani kwokhubahabina owulali omuunji wetsimbabaasi? Toto bwene abakhayi shibali khusiosishiosi tawe halali mukhukatania"},{"SurahNumber":67,"VerseNumber":21,"Text":"Nohomba niwina oyo ulabahelesia omukabo, Ye niyekalila omukabo kukwe? halali abo bahandilasa khubufuru nende ishinda"},{"SurahNumber":67,"VerseNumber":22,"Text":"Koo, ulia uchendanga niyetukumula nabushila khubweni bwe, nomulunjifu muno nohomba ulia uchendanga shiluunji khunjila ingololofu"},{"SurahNumber":67,"VerseNumber":23,"Text":"Boola mbu: Ye niwabaloonga olwambeli, nabahelesia amarwi nende tsimoni, nende emioyo. Ne oriomuno yenyu ni inditi muno"},{"SurahNumber":67,"VerseNumber":24,"Text":"Boola ye niye wabasaalasia khushialo na ewuwe niwa mulikhung’asibwa"},{"SurahNumber":67,"VerseNumber":25,"Text":"Nebaboolangambu:“Niliinakamulakanga kano, nikali mbu muboolanga obwatoto?”"},{"SurahNumber":67,"VerseNumber":26,"Text":"Boola obumanyi bwe inyanga eyo buli khu Nyasaye, nasi endi butswa omwikanyilisi wahabulafu"},{"SurahNumber":67,"VerseNumber":27,"Text":"Olwa balilola kabalakwa nikakhoola, obweni bwabakhayi bulisinyikha, nebaliboolelwa mbu: “kano niko kamwafukulanga.”"},{"SurahNumber":67,"VerseNumber":28,"Text":"Boola mbu mulola murie Nyasaye niyasishia halala nende balininasi, nohomba nakhubeela tsimbabaasi, niwina ulirunga abakhayi eshinyasio eshilulu"},{"SurahNumber":67,"VerseNumber":29,"Text":"Boola mbu: “ Ye niye Omunji wetsimbabaasi khwamusuubila ne niye wakhwesika.\tnemulimanya niwina ulimubukori bulolekha"},{"SurahNumber":67,"VerseNumber":30,"Text":"Boola mbu: “ mulola murie amaatsi kenyu nikakhama niwina ulabarerera amaatsi kakhulukusinjia"},{"SurahNumber":68,"VerseNumber":1,"Text":"Nun, nditsuba khukalamu nende kabahandikanga"},{"SurahNumber":68,"VerseNumber":2,"Text":"Ewe khutsimbabaasi tsia Nyasaye wuwo sholi omulalu tawe"},{"SurahNumber":68,"VerseNumber":3,"Text":"Netoto bwene oli nomurungo omukhongo kulaliwa tawe"},{"SurahNumber":68,"VerseNumber":4,"Text":"Netoto bwene oli nende ebima ebilayi"},{"SurahNumber":68,"VerseNumber":5,"Text":"Hambi ano olalola nabo bosi nibalole"},{"SurahNumber":68,"VerseNumber":6,"Text":"Ni wina mwinywe womurwe omubii"},{"SurahNumber":68,"VerseNumber":7,"Text":"Toto bwene Nyasaye wuwo niye umanyile muno ulia wakora okhurula khunjila yiyie, ne amanyile muno ulia ulikhubulunjifu"},{"SurahNumber":68,"VerseNumber":8,"Text":"Olaloonda balia abamainji tawe"},{"SurahNumber":68,"VerseNumber":9,"Text":"Bekombanga mbu wakhatoratosiyekhwo nabo bakhutoratosilia"},{"SurahNumber":68,"VerseNumber":10,"Text":"Ne olaloonda buli ulia witsubanga muno Oweshileka Omutswatswani tawe"},{"SurahNumber":68,"VerseNumber":11,"Text":"Uyiyayiyanga natswatswania"},{"SurahNumber":68,"VerseNumber":12,"Text":"Umwikalili wamalayi, Owetsimbi Omwonooni"},{"SurahNumber":68,"VerseNumber":13,"Text":"Womwoyo omwangaranu, khulwa ako nomwonooni wamanyikhana khutsimbi"},{"SurahNumber":68,"VerseNumber":14,"Text":"Khulwokhubeela, ali nende emiandu nende Abana"},{"SurahNumber":68,"VerseNumber":15,"Text":"Nibasomelwa amahandiko kefu nibaboola mbu: “etso nit’singano tsiabakhale.”"},{"SurahNumber":68,"VerseNumber":16,"Text":"Khulamurakhwo eshimanyisio khuliulu lilie"},{"SurahNumber":68,"VerseNumber":17,"Text":"Netoto bwene khulabatema , shinga khwatema Abandu bomukunda, olwabetsuba mbu balauna okhuchesa obulachweya"},{"SurahNumber":68,"VerseNumber":18,"Text":"Ne nibalaboola mbu: “ Nyasaye nachama” tawe"},{"SurahNumber":68,"VerseNumber":19,"Text":"Awo, eshikhole shiamaraba, okhurula khu Nyasaye nishikholekha khumukunda oko nabo nibali mutsindoolo"},{"SurahNumber":68,"VerseNumber":20,"Text":"Nikuba neshiilima eshikhongo"},{"SurahNumber":68,"VerseNumber":21,"Text":"Nibalaangana mumabwibwi nibushiele"},{"SurahNumber":68,"VerseNumber":22,"Text":"Tsie mumukunda kwenyu nimuli toto mbu mutsitsanga okhuchesa"},{"SurahNumber":68,"VerseNumber":23,"Text":"Ne nibarula\tnibasungana mubwimoonyo"},{"SurahNumber":68,"VerseNumber":24,"Text":"Mbu abulaho Omumanani yesi- yesi ulenjila mumukunda olwa lelo"},{"SurahNumber":68,"VerseNumber":25,"Text":"Ne nibarula mumabwibwi nibasuubile"},{"SurahNumber":68,"VerseNumber":26,"Text":"Olwa bakulola baboola mbu,: “toto bwene khukorere.”"},{"SurahNumber":68,"VerseNumber":27,"Text":"Halali efwe khwimilwe"},{"SurahNumber":68,"VerseNumber":28,"Text":"Omulayi mubo naboola mbu: “shebaboolelekhwo,\tkhulwashina mularetsanga Nyasaye mumioyo chenyu ?”"},{"SurahNumber":68,"VerseNumber":29,"Text":"Nibaboola mbu : “ niwoluyali Nyasaye wefu toto efwe khuli abonooni “"},{"SurahNumber":68,"VerseNumber":30,"Text":"Nibakalukhana abeene khubeene okhufunanania"},{"SurahNumber":68,"VerseNumber":31,"Text":"Nibaboola mbu: “abaane efwe! khuruumile eshichelo”"},{"SurahNumber":68,"VerseNumber":32,"Text":"Awundi Nyasaye wefu alakhuwa amalayi okhushila kano, efwe khukalushila Nyasaye wefu"},{"SurahNumber":68,"VerseNumber":33,"Text":"Endio nilweshinyasio shili, ne eshinyasio sheyindukho neshikhongo muno, bamangakhwo bayie"},{"SurahNumber":68,"VerseNumber":34,"Text":"Toto bwene balia abaria Nyasaye wabu baliba nende emikunda chobwokholo"},{"SurahNumber":68,"VerseNumber":35,"Text":"Ne, khwakhakhola abasalamu shinga aboononi"},{"SurahNumber":68,"VerseNumber":36,"Text":"Mukhabeele murie? mubusinjia murie"},{"SurahNumber":68,"VerseNumber":37,"Text":"Nohomba\tmulineshitabu shiamusomanga mwo"},{"SurahNumber":68,"VerseNumber":38,"Text":"Mbu mulanyoolamwo akamwayanza"},{"SurahNumber":68,"VerseNumber":39,"Text":"Nohomba muli nebitsubo khwifwe, ebiliboosia khu inyanga yeyindukho, mbu toto bwene mulinyoola koosi pe kamubusinjia"},{"SurahNumber":68,"VerseNumber":40,"Text":"Barebe mbu: “ni wina mubo Omwimilisi wakano"},{"SurahNumber":68,"VerseNumber":41,"Text":"Nohomba bali nende abasaanji ? mana babarere nikali mbu baboolanga akatoto"},{"SurahNumber":68,"VerseNumber":42,"Text":"Inyanga lwomuluku kulifunulwa, nebalilangwa okhwinamila Nyasaye, neshibalinyalilwa tawe"},{"SurahNumber":68,"VerseNumber":43,"Text":"Tsimoni tsiabu tsilihenga hasi, tsisoni tsilibalia toto bwene balaangungwa okhwinamila Nyasaye ( nibali khushialo) nibali abalamu"},{"SurahNumber":68,"VerseNumber":44,"Text":"Ndeshela balia bafukula likhuwa lino, khulabasitilia eshinyasio kalahakalaha munjila yabalamanyile tawe"},{"SurahNumber":68,"VerseNumber":45,"Text":"Ne ndalabahelesia ebise, amaraba kanje ni amasiro"},{"SurahNumber":68,"VerseNumber":46,"Text":"Nohomba ebasabanga omurungo nabo bashilungwa eshichelo esho"},{"SurahNumber":68,"VerseNumber":47,"Text":"Nohoma bali nende kefisa kabahandikanga"},{"SurahNumber":68,"VerseNumber":48,"Text":"Linda shinga Nyasaye wuwo yetsa okhubusia, ne olaba shinga omundu weyimonye, olwayalaanga nafwinyiikhe"},{"SurahNumber":68,"VerseNumber":49,"Text":"Tsikhanyanga okhumuulila tsimbabaasi okhurula khu Nyasaye wuwe, yakhasalilwe khulukuku nafunanibwa"},{"SurahNumber":68,"VerseNumber":50,"Text":"Halali Nyasaye wuwe Omulesi namwawula , namukhola okhuba mubandu abalayi"},{"SurahNumber":68,"VerseNumber":51,"Text":"Ne abakhayi hambi hatiti bakhukwisie khulwe tsimoni tsiabu, olwabawulilanga ametsulisio ka-Nyasaye. Nibaboolanga mbu: “ toto bwene ye ni omulalu.”"},{"SurahNumber":68,"VerseNumber":52,"Text":"Ne amakhuwa kano (Ikurani) shikali halali ni ametsulisio khubiloonje bioosi"},{"SurahNumber":69,"VerseNumber":1,"Text":"Eliatoto. (lilirurila)"},{"SurahNumber":69,"VerseNumber":2,"Text":"Nilili hena elo eliatoto? (elilirurila)"},{"SurahNumber":69,"VerseNumber":3,"Text":"Ne nishina shikhumanyia eliatoto elo"},{"SurahNumber":69,"VerseNumber":4,"Text":"Abandu ba Tsamudi nende A’ad bayingana khu amasila karenjinjia omwoyo"},{"SurahNumber":69,"VerseNumber":5,"Text":"Mana Abandu ba Aa’d basishibwa nende amasila amakali"},{"SurahNumber":69,"VerseNumber":6,"Text":"Ne Abandu ba A’ad basishibwa nomuyeka kweyimbumbuyeka"},{"SurahNumber":69,"VerseNumber":7,"Text":"Okwayabarumila khubilo saba nende tsinyanga munane tsilondokhana, olola Abandu nibalambalile shinga emisala chie mitende emikhaya"},{"SurahNumber":69,"VerseNumber":8,"Text":"Kho ololakhwo yesiyesi mubo Watong’a"},{"SurahNumber":69,"VerseNumber":9,"Text":"Ne Firauni ni yetsa nende abali imbeli wuwe, nende tsingongo tsiakalukhanibwa hasi niba hekulu, okhurulana nende tsimbi tsiabu"},{"SurahNumber":69,"VerseNumber":10,"Text":"Nibakhaya okhuloonda Omurumwa wa Nyasaye wabu, ne mana nabakhamara obutinyu"},{"SurahNumber":69,"VerseNumber":11,"Text":"Toto lwa amaatsi ketsula khwabachinga Muliaro"},{"SurahNumber":69,"VerseNumber":12,"Text":"Khulwokhukhola ako kabe eshitsulisio khwinywe ne shikawulile eshirwi shamachesi"},{"SurahNumber":69,"VerseNumber":13,"Text":"Olwo olwika lulikhupwa umukhupo mulala"},{"SurahNumber":69,"VerseNumber":14,"Text":"Ne eshialo nende tsingulu lwabilichingwa, ne nibiswakwa halala"},{"SurahNumber":69,"VerseNumber":15,"Text":"Inyanga eyo niyo olwe indukho ilirulila"},{"SurahNumber":69,"VerseNumber":16,"Text":"Ne likulu lilirandukha , nalio inyanga eyo liliba liteshele"},{"SurahNumber":69,"VerseNumber":17,"Text":"Ne Abamalaika baliba khundulo khwalio, ne munane mubo balichinga ishisaala shiomwami wuwo, hekulu wabu"},{"SurahNumber":69,"VerseNumber":18,"Text":"Inyanga eyo mulirebwa habulafu mwesi, ne shibulaho shiosishosi shilifisa mwinye"},{"SurahNumber":69,"VerseNumber":19,"Text":"Ne ulia ulihebwa eshitabu shishie nomukhono omuluunji aliboola mbu: “itse musomekhwo eshitabu shianjie”"},{"SurahNumber":69,"VerseNumber":20,"Text":"Toto bwene ndali ndamanya ndilihebwa omukabo kwanje"},{"SurahNumber":69,"VerseNumber":21,"Text":"Naye aliba mubulamu buchamisia"},{"SurahNumber":69,"VerseNumber":22,"Text":"Mumukunda kwa hekulu. (mujanna ya hekulu)"},{"SurahNumber":69,"VerseNumber":23,"Text":"Ebiamo biakwo bili ahambi"},{"SurahNumber":69,"VerseNumber":24,"Text":"Lie mana munywe mubusangafu okhurulana nende kamwakholanga mushialo"},{"SurahNumber":69,"VerseNumber":25,"Text":"Ne ulia ulihebwa eshitabo shishie nomukhono omukhasi, aliboola mbu manyanga ekhaya okhuhebwa eshitabu shianje"},{"SurahNumber":69,"VerseNumber":26,"Text":"Mana Kata ekhaya okhumanya omukabo kwanje"},{"SurahNumber":69,"VerseNumber":27,"Text":"Khamashile lifwa liakhamalile elala ( ndakhaya okhulamusibwa)"},{"SurahNumber":69,"VerseNumber":28,"Text":"Emiandu\tchianje\tshichiakhoonya shosishosi tawe"},{"SurahNumber":69,"VerseNumber":29,"Text":"Obwami bwanje bwasishia"},{"SurahNumber":69,"VerseNumber":30,"Text":"Mumubukule mumuboye"},{"SurahNumber":69,"VerseNumber":31,"Text":"Mana mumusukune mumulilo"},{"SurahNumber":69,"VerseNumber":32,"Text":"Mana mumuboyokanie nomunyororo kweshichelo shiemikhono amakhumi saba"},{"SurahNumber":69,"VerseNumber":33,"Text":"Toto bwene shiyali yasuubila Nyasaye woluyali tawe"},{"SurahNumber":69,"VerseNumber":34,"Text":"Nohomba\tshiyatinyisia\tokhulisia abamanani tawe"},{"SurahNumber":69,"VerseNumber":35,"Text":"Mana lwalelo ano abula Omwitsa"},{"SurahNumber":69,"VerseNumber":36,"Text":"Nohomba eshiakhulia halali (ghisleen) amafila"},{"SurahNumber":69,"VerseNumber":37,"Text":"shibashiliitsanga halali Abandu betsimbi"},{"SurahNumber":69,"VerseNumber":38,"Text":"Nenditsuba khubiamulolanga"},{"SurahNumber":69,"VerseNumber":39,"Text":"Nende khubia mulalolanga"},{"SurahNumber":69,"VerseNumber":40,"Text":"Toto\tbwene\tnamakhuwa\tako Omurumwa Owoluyali"},{"SurahNumber":69,"VerseNumber":41,"Text":"Ne shinamakhuwa ko mwimbi tawe, obusubili bwenyu nibutiti po"},{"SurahNumber":69,"VerseNumber":42,"Text":"Nohomba shinamakhuwa komufumu tawe, okhupara khwenyu nokhutiti muno"},{"SurahNumber":69,"VerseNumber":43,"Text":"Keshibwa okhurula khu Nyasaye webiloonje biosi"},{"SurahNumber":69,"VerseNumber":44,"Text":"Ne okhuchishilanga amakhuwa kandi"},{"SurahNumber":69,"VerseNumber":45,"Text":"Toto khwakhamutilile nende omukhono omulunji"},{"SurahNumber":69,"VerseNumber":46,"Text":"Mana khwakhamukhalake omusi kwo mwoyo"},{"SurahNumber":69,"VerseNumber":47,"Text":"Ne\tawumao\tyesiyesi\tmwinywe wakhakhwikalile"},{"SurahNumber":69,"VerseNumber":48,"Text":"Ne ako ni amachelo khubaria Nyasaye"},{"SurahNumber":69,"VerseNumber":49,"Text":"Ne toto bwene khwamanya mbu mwinywe balimwo abakhayi"},{"SurahNumber":69,"VerseNumber":50,"Text":"Ne toto bwene abakhayi baliyitsulisia"},{"SurahNumber":69,"VerseNumber":51,"Text":"Ne nibwatoto bubulamwo tsinganakani"},{"SurahNumber":69,"VerseNumber":52,"Text":"Kho mana itsoomia elira lia Nyasaye wuwo waluyali"},{"SurahNumber":70,"VerseNumber":1,"Text":"Umureebi yereeba okhulondokhana nende eshinyasio eshiakharulile"},{"SurahNumber":70,"VerseNumber":2,"Text":"Khubakhayi alibulaho ulishiikalila"},{"SurahNumber":70,"VerseNumber":3,"Text":"Okhurula khuNyasaye Omwene hekulu tsiachelekhana"},{"SurahNumber":70,"VerseNumber":4,"Text":"Abamalaika nende Roho baninanga nibatsia ewuwe khutsinyanga esichelo shiatsio ni emika iyelefu amakhumi karano"},{"SurahNumber":70,"VerseNumber":5,"Text":"Kho\twisumilisie\tukhwisumilisia okhulayi"},{"SurahNumber":70,"VerseNumber":6,"Text":"Toto abo bayilolanga mbu ili ehale"},{"SurahNumber":70,"VerseNumber":7,"Text":"Nafu khuyilolanga mbu ili ahambi"},{"SurahNumber":70,"VerseNumber":8,"Text":"Inyanga yelikulu liliba shinga eshichuma shisalululwe"},{"SurahNumber":70,"VerseNumber":9,"Text":"Ne tsingulu tsiliba shinga ipamba"},{"SurahNumber":70,"VerseNumber":10,"Text":"Ne Omwitsa shalireeba owashie tawe"},{"SurahNumber":70,"VerseNumber":11,"Text":"Balibalola, Omwononi yakhekombe okhwinunula khushinyasio shieyinyanga eyo khulwokhuyinia Abana be"},{"SurahNumber":70,"VerseNumber":12,"Text":"Nende\tomukhaye\twuwe\tnende Omusiani wabu"},{"SurahNumber":70,"VerseNumber":13,"Text":"Nende abeekho baye abamukhonyanga"},{"SurahNumber":70,"VerseNumber":14,"Text":"Nende bioosi bili mushialo, mana ye ahonokoshe"},{"SurahNumber":70,"VerseNumber":15,"Text":"Shikali kario tawe! Toto oko ni omulilo omululu"},{"SurahNumber":70,"VerseNumber":16,"Text":"Kunyibululanga likhoba lwomurwe"},{"SurahNumber":70,"VerseNumber":17,"Text":"Kulilaanga buli omukhayi weshileka"},{"SurahNumber":70,"VerseNumber":18,"Text":"Wabunjelesinjia omwandu nakubiikha"},{"SurahNumber":70,"VerseNumber":19,"Text":"Toto Omundu yaloongwa angalukhani"},{"SurahNumber":70,"VerseNumber":20,"Text":"Nanyoolwa na masila yetswulikania"},{"SurahNumber":70,"VerseNumber":21,"Text":"Ne nanyoola amalayi yemana"},{"SurahNumber":70,"VerseNumber":22,"Text":"Okhuiniakhwo abalaamanga"},{"SurahNumber":70,"VerseNumber":23,"Text":"Balia bakholelanga eshinani amalaamo kabu obulachweya (iswala)"},{"SurahNumber":70,"VerseNumber":24,"Text":"Nende balia bomumwandu kwabu kulimwo omukabo omulobole"},{"SurahNumber":70,"VerseNumber":25,"Text":"Khu usaba nende khu uritsanga okhusaba"},{"SurahNumber":70,"VerseNumber":26,"Text":"Nende balia basuubilanga inyanga yomurungo"},{"SurahNumber":70,"VerseNumber":27,"Text":"Nende balia baritsanga eshinyasio shia Nyasaye wabu"},{"SurahNumber":70,"VerseNumber":28,"Text":"Toto eshinyasio shia Nyasaye wabu omulesi sishili shawakhasuubila okhuhonokokhamwo tawe"},{"SurahNumber":70,"VerseNumber":29,"Text":"Nende balia abalindanga ebiekenyi biabu"},{"SurahNumber":70,"VerseNumber":30,"Text":"Okhuyiniakhwo khubateshi (abakhasi ) baabu, nohomba balia babaruka bali mumikhono chiabu emisatsa, toto abo shibafunanibwa tawe"},{"SurahNumber":70,"VerseNumber":31,"Text":"Ne balia abokhwenya kalali kano tawe, abo nibo baruma eshichelo"},{"SurahNumber":70,"VerseNumber":32,"Text":"Nende balia balindanga obulayi obwisikwa nende indakano yabu"},{"SurahNumber":70,"VerseNumber":33,"Text":"Nende balia bemanga shilunji khubuloli bwabu"},{"SurahNumber":70,"VerseNumber":34,"Text":"Nende balia balindanga iswala yabu"},{"SurahNumber":70,"VerseNumber":35,"Text":"Abo nibo balinjisibwa mwikulu"},{"SurahNumber":70,"VerseNumber":36,"Text":"Balibarie abakhayi, abakhwitsilanga mubunji nibakhunga’nga’lilakhwo butswa"},{"SurahNumber":70,"VerseNumber":37,"Text":"Emikanda nemikanda, na mukhono musatsa nende namukhono mukhasi"},{"SurahNumber":70,"VerseNumber":38,"Text":"Koo buli yesiyesi aparanga mbu alinjila mwikulu liobwokholo"},{"SurahNumber":70,"VerseNumber":39,"Text":"Shikalikario\ttawe,\tkhwabalonga okhurulana nende khushiabamanyile"},{"SurahNumber":70,"VerseNumber":40,"Text":"Nditsuba khu Nyasaye, Omulesi – webukwe nende mumbo- toto efwe khulinobunyali"},{"SurahNumber":70,"VerseNumber":41,"Text":"Bwokhukalukhasia abalayi bashilakhwo abo nafu shikhwakhashilwa tawe"},{"SurahNumber":70,"VerseNumber":42,"Text":"Khobaleshe, mubukalakala nende emibayo chiabu, okhula lwabalinyoolana nende inyanga yabalakwa"},{"SurahNumber":70,"VerseNumber":43,"Text":"Inyanga yabakharule mubilindwa mulwangu shinga belushilanga okhuula khushimanyisio"},{"SurahNumber":70,"VerseNumber":44,"Text":"Obweni bwabu bulihenga hasi, tsisoni tsilibafumbeela, eyo niyo inyanga yabalakungwa"},{"SurahNumber":71,"VerseNumber":1,"Text":"Toto efwe khwaruma Nuh khubandu bebe mbu: “wikanyilisilie abandubo, eshinyasio eshilulu nishishili okhuboolela.”"},{"SurahNumber":71,"VerseNumber":2,"Text":"Naboola mbu: “ Enywe Abandu baanje! esie endi Omwikanyilisi wenyu wahabulafu.”"},{"SurahNumber":71,"VerseNumber":3,"Text":"Mulaame Nyasaye, ne Mumurie, ne muloonde amalako keke"},{"SurahNumber":71,"VerseNumber":4,"Text":"Alabaleshela tsimbi tsienyu, ne alabameta tsinyanga okhula indukho yenyu. Toto indukho ya Nyasaye niyuula yibetsanga yulile. Abaane nimwakhamanyilekhwo"},{"SurahNumber":71,"VerseNumber":5,"Text":"Naboola mbu : “ Nyasaye wanje, esie anaanjile Abandu banje eshilo nende eshitere"},{"SurahNumber":71,"VerseNumber":6,"Text":"Habula omulaango kwanje shikwabamatela shiosi shiosi tawe halali okhwilukha"},{"SurahNumber":71,"VerseNumber":7,"Text":"Ne toto buli olwebalanjile mbu khonyoole okhubaleshela, baara tsinzala tsiabu mumarwi kabu , nibefunikha tsingubo tsiabu nibekhulumamia nibooma emirwe obutinyu muno"},{"SurahNumber":71,"VerseNumber":8,"Text":"Mana khandi toto nebalanga mubwang’aang’u"},{"SurahNumber":71,"VerseNumber":9,"Text":"Mana khandi nebakhuumila obutinyu, mana khandi nebalaanga mubwifisi"},{"SurahNumber":71,"VerseNumber":10,"Text":"Nebaboolela mbu: “ sabe eshileshelo Nyasaye wenyu, toto ye ni Omunji wokhuleshela.”"},{"SurahNumber":71,"VerseNumber":11,"Text":"Alabarerera ifula ikwe nilondokhana"},{"SurahNumber":71,"VerseNumber":12,"Text":"Ne alabahelesia Omwandu nende Abana, ne alabahelesia emikunda nende emialo"},{"SurahNumber":71,"VerseNumber":13,"Text":"Muli murie amulahetsanga Nyasaye eshiriibwa"},{"SurahNumber":71,"VerseNumber":14,"Text":"Ne toto yabaloonga likhabi khwikhabi"},{"SurahNumber":71,"VerseNumber":15,"Text":"Shimulolanga shingala Nyasaye yalonga amakulu saba nikalondokhaane"},{"SurahNumber":71,"VerseNumber":16,"Text":"Nakhola omwesi okhubamwo obulafu ne nakhola eliuba okhuba itaa"},{"SurahNumber":71,"VerseNumber":17,"Text":"Ne Nyasaye yabamesia khwiloba shinga emimela"},{"SurahNumber":71,"VerseNumber":18,"Text":"Khandi alibakalusiamwo, nekhandi alibarusiamwo mwesi burusia"},{"SurahNumber":71,"VerseNumber":19,"Text":"Ne Nyasaye wabakholela eshialo okhuba shinga omukeka"},{"SurahNumber":71,"VerseNumber":20,"Text":"Khomunyoole okhucheendamwo khutsinjila tsimbambalifu"},{"SurahNumber":71,"VerseNumber":21,"Text":"Nuhu naboola mbu: “ Nyasaye wanje Omulesi, toto bo baakhayile, nibaloonda khu ulia owulabametelwakhwo shiosi shiosi khumwandu kukwe nende omwana wuwe halali okhusikha"},{"SurahNumber":71,"VerseNumber":22,"Text":"Ne nibakhola ebifwanga ebikhongo"},{"SurahNumber":71,"VerseNumber":23,"Text":"Ne nibaboola mbu: “olalekhakhwo Abanyasaye benyu tawe, nohomba olalekhakhwo\tWada\tnohomba Suwa,nohomba Yaghutsa nohomba Nasra"},{"SurahNumber":71,"VerseNumber":24,"Text":"Netoto bo bamala okhukosia abaanji, ne olabameta balia abonooni halali obukori"},{"SurahNumber":71,"VerseNumber":25,"Text":"Okhurulana nende tsimbi tsiabu berwa namatsi, mana nibenjisibwa mumulilo, neshibanyoola ubahabina owulali Nyasaye tawe"},{"SurahNumber":71,"VerseNumber":26,"Text":"Ne Nuhu naboola mbu: “ Nyasaye wanje Omulesi, olalekhakhwo khushialo abamenyakhwo yesiyesi mubakhayi tawe"},{"SurahNumber":71,"VerseNumber":27,"Text":"Toto Ewe nobalekhakhwo , balakosia Abasumba bobo, neshibalebula halali abonooni abakhayi"},{"SurahNumber":71,"VerseNumber":28,"Text":"Nyasaye wanje Omulesi! undeshele esie nende Abebusi banje, nende ulia wenjila munzu yanje Omusuubili, nende abo boosi abasubila abasatsa nende abakhasi. ne olameta abonooni shiosi shiosi tawe halali obukori"},{"SurahNumber":72,"VerseNumber":1,"Text":"Boola mbu: ‘‘enyoolele obufimbuli mbu toto omukanda mulala kwa Majini kwarechelesia nikuboola mbu: “efwe toto bwene khuwulile Ikurani yokhuchenyia"},{"SurahNumber":72,"VerseNumber":2,"Text":"Ilunjisinjia khubulunjifu, mana khuyisuubile, neshikhulisaasia Nyasaye wefu Omulesi nende shiosishiosi tawe"},{"SurahNumber":72,"VerseNumber":3,"Text":"Ne toto bwene Nyasaye wefu niwoluyali olukhongo abula Omukhasi nohomba Omwana"},{"SurahNumber":72,"VerseNumber":4,"Text":"Ne khubwatoto abasilu mwifwe baboolanga khu Nyasaye obubeyi"},{"SurahNumber":72,"VerseNumber":5,"Text":"Ne efwe toto khwaparanga mbu Abandu nende Amajini shibanyala okhuboola obubeyi khu Nyasaye tawe"},{"SurahNumber":72,"VerseNumber":6,"Text":"Netoto bwene Abasatsa okhurula Mubandu, bakhabanga okhwilinda khubasatsa beshijini, mana nibabameta tsimbi"},{"SurahNumber":72,"VerseNumber":7,"Text":"Netoto abo baparanga shingala muparanga mbu, Nyasaye shaliruma yesi yesi tawe"},{"SurahNumber":72,"VerseNumber":8,"Text":"Ne toto khwatila khulikulu nikhunyoola lietsulaabalindiabalulunendetsing’ining’ini tsiomulilo"},{"SurahNumber":72,"VerseNumber":9,"Text":"Ne toto bwene khwekhalangamwo nikhurechelesia ne uletsa okhurechelesia bulaano alabukanana nende tsing’ining’ini tsiomulilo omululu"},{"SurahNumber":72,"VerseNumber":10,"Text":"Ne efwe shikhumanyile tawe nibenyelwa amabii abali khushialo nohomba Nyasaye wabu nabenyela obulunjifu"},{"SurahNumber":72,"VerseNumber":11,"Text":"Ne toto bwene mwifwe khulimwo nende abakholi bamalayi, ne abaandi balimwo balali bario tawe, khuli emikanda chikabukhane"},{"SurahNumber":72,"VerseNumber":12,"Text":"Ne efwe khwamanya mbu shikhunyala okhushila Nyasaye khushialo tawe, neshikhunyala okhumushila tsimbilo tawe"},{"SurahNumber":72,"VerseNumber":13,"Text":"Ne efwe olwakhawulila obulunjifu khwabufuchilila. ne usuubila mu Nyasaye wuwe Omulesi , sharitsanga okhwibilwa nohomba okhuboolelwa kalali katoto tawe"},{"SurahNumber":72,"VerseNumber":14,"Text":"Ne toto mwifwe balimwo Abasalamu, nende abalekha katoto, ne balia basilima, abo nibo baloonda obulunjifu"},{"SurahNumber":72,"VerseNumber":15,"Text":"Ne balia balekha obwatoto baliba tsikhwi etsio mulilo kwa jahanam"},{"SurahNumber":72,"VerseNumber":16,"Text":"Ne balunjikhanga khunjila yatoto, khwakhabanywesie amaatsi amaanji"},{"SurahNumber":72,"VerseNumber":17,"Text":"Khulwo okhubatema khuko, ne ulechelesia amachelo ka Nyasayewe alanyoola eshinyasio eshilulu.’’"},{"SurahNumber":72,"VerseNumber":18,"Text":"Ne toto emisikiti ni chia Nyasaye , kho mulalaama halala nende Nyasaye shiosishiosi tawe"},{"SurahNumber":72,"VerseNumber":19,"Text":"Ne toto olwa Omusumba wa Nyasaye yasinjila namulaama, ako (amajini) kalihambi okhumufwinya"},{"SurahNumber":72,"VerseNumber":20,"Text":"Boola mbu: “ toto esie enamanga Nyasaye wanje omulesi ne shemutsokaasinjiakhwo nende yesi yesi tawe"},{"SurahNumber":72,"VerseNumber":21,"Text":"Boola mbu: “esie embula obunyali bwokhubawumisia\tnohomba okhubalunjisia"},{"SurahNumber":72,"VerseNumber":22,"Text":"Boola mbu: “toto abulaho yesiyesi unyala okhuuninda okhurulana nende eshinyasio shia Nyasaye, ne shindilinyoola andakhelushila tawe halali khuye"},{"SurahNumber":72,"VerseNumber":23,"Text":"Halali ndusie oburume okhurula khu Nyasaye nende indakano Ye, ne ukhaya Nyasaye nende Omurumwa wuwe, kho toto balinyoola Omulilo kwa jahanam, balimenyamwo tsinyanga tsiosi"},{"SurahNumber":72,"VerseNumber":24,"Text":"Okhula olwa balilola kabalakungwa balimanya mbu niwina omuteshele mubukhoonyi nende omuleemu"},{"SurahNumber":72,"VerseNumber":25,"Text":"Boolambu:‘ esieengorwakamulakungwa kano nikali ahambi nohomba Nyasaye alakasitia ehale.”"},{"SurahNumber":72,"VerseNumber":26,"Text":"Omumanyi wakefisile, ne shafunulilanga yesiyesi akefisa tawe"},{"SurahNumber":72,"VerseNumber":27,"Text":"Halali ulia wayachamila Mubarumwa, ne toto oyo amwelesinjia abalindi imbeli nende inyuma"},{"SurahNumber":72,"VerseNumber":28,"Text":"Kho anyoole okhumanya toto bosia oburume bwa Nyasaye wabu, naye yamanya obulayi akabali ninako, ne yamanya obubasio bwabuli eshindu"},{"SurahNumber":73,"VerseNumber":1,"Text":"Ewe Owifimbile"},{"SurahNumber":73,"VerseNumber":2,"Text":"Bukha mushilo shiosi, halali hatiti butswa"},{"SurahNumber":73,"VerseNumber":3,"Text":"eshitonye shiashio nohomba oleemiekhwo hatiti"},{"SurahNumber":73,"VerseNumber":4,"Text":"Nohomba ometekhwo, ne osoome Ikurani mushiroonyo"},{"SurahNumber":73,"VerseNumber":5,"Text":"Toto efwe khwitsa okwishilia likhuwa lisiro"},{"SurahNumber":73,"VerseNumber":6,"Text":"Toto okhubukha eshilo, omwoyo kukwalalanga muno, ne amakhuwa kashio kabetsanga amalunjifu muno"},{"SurahNumber":73,"VerseNumber":7,"Text":"Ne toto bwene ewe obetsanga nende okhubotokhana okhunji mushitere"},{"SurahNumber":73,"VerseNumber":8,"Text":"Kho lirumbule elira lia Nyasaye wuwo Omulesi, wirusilie khuye elala"},{"SurahNumber":73,"VerseNumber":9,"Text":"Nyasaye Omulesi we bukwe nende mumbo, abulaho Nyasaye wundi owulali ye, khomukhole Omwisikwa wuwo"},{"SurahNumber":73,"VerseNumber":10,"Text":"Ne wifwile khukababoolanga, ne abawuyekhwo mubulayi"},{"SurahNumber":73,"VerseNumber":11,"Text":"Ndeshela Abaingani abali mubwokholo, ne obahelesie obwiyangu butiti"},{"SurahNumber":73,"VerseNumber":12,"Text":"Toto bwene efwe khuli nende tsirimba tsisiro nende omulilo omululu"},{"SurahNumber":73,"VerseNumber":13,"Text":"Nende eshilibwa shirekamanga mumworokoro nende eshinyasio eshilulu"},{"SurahNumber":73,"VerseNumber":14,"Text":"Inyanga lwe eshialo shilirenga nende tsingulu tsiosi ne tsingulu tsilibulungukha shinga olufu"},{"SurahNumber":73,"VerseNumber":15,"Text":"Toto efwe khwabarumila Omurumwa abe Omuloli wenyu, shingla khwarumila Firauni Omurumwa"},{"SurahNumber":73,"VerseNumber":16,"Text":"Halali Firauni yaloba Omurumwa oyo, mana nikhumutila okhutila kweshinyasio"},{"SurahNumber":73,"VerseNumber":17,"Text":"Nemuliba murie shingala mukhayanga, inyanga yabana balimela tsimbutsi"},{"SurahNumber":73,"VerseNumber":18,"Text":"Owo likulu liliatikha! Ne awo kayalachisilia kaliikholekha"},{"SurahNumber":73,"VerseNumber":19,"Text":"Toto bwene kano ni ametsulisio. owenya atile injila ya Nyasaye wuwe Omulesi"},{"SurahNumber":73,"VerseNumber":20,"Text":"Toto Nyasaye wuwo Omulesi, yamanya mbu ewe wemanga nolaama ahambi eshilo shiosi, nohomba eshitonye shiashio nohomba mukhuwa khwashio, nende omukanda kulia kuli halala ninawe, ne Nyasaye niye ureranga eshilo neshitere, yamanya mbu shimunyala okhumanya okhubala tawe, mana nabalolela tsimbabaasi, kho some shiamunyalilwa mukurani,yamanyambumwinywebalimwo abalwale, ne abandi bekhupatsakananga khushialo, nibakhaaba tsimbabaasi tsia Nyasaye, Nabo abandi balwanilanga injila ya Nyasaye, khosoome wamunyalilwa mushio, Mana mlaame iswala obulachweya ne muhinie eshihanwa, ne mwiwosie Nyasaye likofi lilayi, ne shiamuranjilisilia emioyo chienyu khukhukhola amalayi mulishinyoola ewa Nyasaye, Ye ni Omulayi womurungo omukhongo muno, Ne musabe Nyasaye eshileshelo toto Nyasaye ni Omunji wakhuleshela Owetsimbabaasi muno"},{"SurahNumber":74,"VerseNumber":1,"Text":"Ewe Owifumbesiye mutsingubo"},{"SurahNumber":74,"VerseNumber":2,"Text":"Bukha wikanyilisie"},{"SurahNumber":74,"VerseNumber":3,"Text":"Ne witsoomie Nyasaye wuwo Omelesi"},{"SurahNumber":74,"VerseNumber":4,"Text":"Ne tsingubo tsitsio tsilabie"},{"SurahNumber":74,"VerseNumber":5,"Text":"Ne keshifwolo akawuuye"},{"SurahNumber":74,"VerseNumber":6,"Text":"Ne olarusia nosuubile okhwenya eshinji tawe"},{"SurahNumber":74,"VerseNumber":7,"Text":"Ne khulwa Nyasaye wuwo Omulesi, wisumilisie"},{"SurahNumber":74,"VerseNumber":8,"Text":"Mana olwa olwikwa lulikhupwa"},{"SurahNumber":74,"VerseNumber":9,"Text":"Kho inyanga eyo iliba inyanga indinyu muno"},{"SurahNumber":74,"VerseNumber":10,"Text":"Khubakhayi shiliba inyangu tawe"},{"SurahNumber":74,"VerseNumber":11,"Text":"Ndekha, nende wandaloonga sienyene"},{"SurahNumber":74,"VerseNumber":12,"Text":"Mana nemuhelesia emiandu eminji"},{"SurahNumber":74,"VerseNumber":13,"Text":"Nende Abaana balolekha"},{"SurahNumber":74,"VerseNumber":14,"Text":"Ne nemukasilia amakhuwa obulayi muno"},{"SurahNumber":74,"VerseNumber":15,"Text":"Mana khandi yekombanga mbu emumeete"},{"SurahNumber":74,"VerseNumber":16,"Text":"Shikali kario tawe, toto ye yakholelanga eshileka amakhuwa kefu. (Ikurani)"},{"SurahNumber":74,"VerseNumber":17,"Text":"Nditsia\tukhumuha\teshinyasio shilanyalikhana"},{"SurahNumber":74,"VerseNumber":18,"Text":"Toto ye yapara mana nabalilila"},{"SurahNumber":74,"VerseNumber":19,"Text":"Mana nasishibwa okhurulana shingala yabalilila"},{"SurahNumber":74,"VerseNumber":20,"Text":"Khandi Mana nasishibwa okhurulana shingala yabalilila"},{"SurahNumber":74,"VerseNumber":21,"Text":"Mana naheenga"},{"SurahNumber":74,"VerseNumber":22,"Text":"Mana nakhunia obweni nasinyikha"},{"SurahNumber":74,"VerseNumber":23,"Text":"Mana niyechesia Obwatoto omukongo , niyelola"},{"SurahNumber":74,"VerseNumber":24,"Text":"Naboola mbu: “bino shineshindu tawe halali obulosi bwoburulanda.”"},{"SurahNumber":74,"VerseNumber":25,"Text":"Kano shinishiosishiosi tawe halali namakhuwa kabandu"},{"SurahNumber":74,"VerseNumber":26,"Text":"Ndakhamwinjisie mumulilo omululu kwa “Saqar”"},{"SurahNumber":74,"VerseNumber":27,"Text":"Ne nishina shikhumanyia – omulilo kwa Saqar. ( oko)"},{"SurahNumber":74,"VerseNumber":28,"Text":"Shikutonyinjia\tinyama nohomba shikulekhanga tawe"},{"SurahNumber":74,"VerseNumber":29,"Text":"Kumamulanga liselo lwomubili"},{"SurahNumber":74,"VerseNumber":30,"Text":"Kulikhwo nende (Abamalaika)ekhumi nende tisa"},{"SurahNumber":74,"VerseNumber":31,"Text":"Ne shikhwakhola abalindi bomulilo halali ni Abamalaika, ne shikhwakhola isaabu yabu eyo halali ukhubeyiabeyia Abakhayi, kho babe nobulaamba balia bahebwe eshitabu, ne Abasuubila bamete obusuubili, ne balaba nokhukanakana balia bahebwa eshitabu nende abasuubila khobaboole balia bali nobulwale mumioyo chiabu nende abakhayi mbu: “Nyasaye yenyanga shina, okhurulana khukano?” Endio nilwa Nyasaye akosinjia Owayenyele, nalunjisia Owanyele, na awumao umanyile omukanda kwe liyie kwa Nyasaye wuwo Omulelesi halali ye Omwene, ne kono shinishiosi shiosi tawe halali ni amechelo khu Bandu"},{"SurahNumber":74,"VerseNumber":32,"Text":"Tawe Nditsuba khumwesi"},{"SurahNumber":74,"VerseNumber":33,"Text":"Nende khushilo nishiwa"},{"SurahNumber":74,"VerseNumber":34,"Text":"Nende khumabwibwi olwabushietsanga"},{"SurahNumber":74,"VerseNumber":35,"Text":"Toto omulilo oko nimulala khumakhuwa amakhongo muno"},{"SurahNumber":74,"VerseNumber":36,"Text":"Ne amekanyilisio khubandu"},{"SurahNumber":74,"VerseNumber":37,"Text":"Kho ulia wenya mwinywe aranjilile nohomba amalilishe"},{"SurahNumber":74,"VerseNumber":38,"Text":"Buli\tOmundu\talinyoola\tamabii kayakhola"},{"SurahNumber":74,"VerseNumber":39,"Text":"halali Abandu bomukhono omusatsa"},{"SurahNumber":74,"VerseNumber":40,"Text":"Baliba\tmwikulu\t(mumikunda) nibarebananga"},{"SurahNumber":74,"VerseNumber":41,"Text":"Amakhuwa ka Abandu betsimbii"},{"SurahNumber":74,"VerseNumber":42,"Text":"Ni shina shiachila nimwinjila mumulilo"},{"SurahNumber":74,"VerseNumber":43,"Text":"Baliboola mbu: “ efwe shikhwalamanga tawe"},{"SurahNumber":74,"VerseNumber":44,"Text":"Ne shikhwalisinjia abamanani tawe"},{"SurahNumber":74,"VerseNumber":45,"Text":"Nekhwali nikhweibila halala nende balia beyibila mutsimbi"},{"SurahNumber":74,"VerseNumber":46,"Text":"Ne khwali na mainji khuyinyanga yomurungo"},{"SurahNumber":74,"VerseNumber":47,"Text":"Okhula shinga lifwa liakhuulila"},{"SurahNumber":74,"VerseNumber":48,"Text":"Kho okhusabilwa khwomusabi shikhulibakhoonya shiosi shiosi tawe"},{"SurahNumber":74,"VerseNumber":49,"Text":"Mana\tbalibarieena\tabalawulila amekanyilisio kano"},{"SurahNumber":74,"VerseNumber":50,"Text":"Opara mbu tsisishili tsisundusibwe"},{"SurahNumber":74,"VerseNumber":51,"Text":"Tsilukhanga Italanyi"},{"SurahNumber":74,"VerseNumber":52,"Text":"Mbu buli Omundu mubo yenya ehebwe eshitabu shishie okhurula mwikulu"},{"SurahNumber":74,"VerseNumber":53,"Text":"Shikali kario tawe, halali shibaritsanga Mwikulu tawe"},{"SurahNumber":74,"VerseNumber":54,"Text":"Shikali kario tawe , toto kano ni ametsulisio"},{"SurahNumber":74,"VerseNumber":55,"Text":"Khu ulia wenya yetsulile"},{"SurahNumber":74,"VerseNumber":56,"Text":"Ne shibakhetsulila tawe okhuula Nyasaye achame, Eshiribwa neshishie. Nobulesheli nobuubwe"},{"SurahNumber":75,"VerseNumber":1,"Text":"Nditsuba khuinyanga yeyinduukho"},{"SurahNumber":75,"VerseNumber":2,"Text":"Ne nditsuba khu Mwoyo kwo khwifunaania"},{"SurahNumber":75,"VerseNumber":3,"Text":"Omundu aparanga mbu shikhulibusia halala ebikumba bibie tawe"},{"SurahNumber":75,"VerseNumber":4,"Text":"Khulwa shina! efwe khunyala okhura habwene tsinyali tsie tsinzala tsisie"},{"SurahNumber":75,"VerseNumber":5,"Text":"Habula Omundu yenyangasa okhutsilila okhukhola amabii, khutsinyanga tsili imbeli waye"},{"SurahNumber":75,"VerseNumber":6,"Text":"Arebanga mbu: “iliba lina inyanga yeyindukho?”"},{"SurahNumber":75,"VerseNumber":7,"Text":"Mana olwe Imoni iling’ang’aala"},{"SurahNumber":75,"VerseNumber":8,"Text":"Ne olwa Omwesi kulitilana"},{"SurahNumber":75,"VerseNumber":9,"Text":"Ne olwe Eliuba nende Omwesi bilihambasibwa"},{"SurahNumber":75,"VerseNumber":10,"Text":"Inyanga eyo Omundu aliboola mbu: “amelushilo kali yena"},{"SurahNumber":75,"VerseNumber":11,"Text":"Tawe, okhwilushila abulaho"},{"SurahNumber":75,"VerseNumber":12,"Text":"Inyanga eyo abulaho awundi wokhutsia halali wa Nyasaye wuwo Omulesi yenyene"},{"SurahNumber":75,"VerseNumber":13,"Text":"Inyanga eyo\tOmundu aliboolelwa, kayaranjilila nende kayamalilikha"},{"SurahNumber":75,"VerseNumber":14,"Text":"Halali buli Omundu amanyile omwoyo kukwe muno"},{"SurahNumber":75,"VerseNumber":15,"Text":"Kata nalarusia ebichila ebiinja"},{"SurahNumber":75,"VerseNumber":16,"Text":"Olayungubasia\tulimi\tlulwo, khulwokhusooma lwangu lwangu tawe"},{"SurahNumber":75,"VerseNumber":17,"Text":"Toto kalikhifwe okhubuusilia halala nende okhukhwibaalila"},{"SurahNumber":75,"VerseNumber":18,"Text":"Nikhuyisooma, olondelele okhusooma khukhwe"},{"SurahNumber":75,"VerseNumber":19,"Text":"Mana kali khwifwe okhukhwinoosilia"},{"SurahNumber":75,"VerseNumber":20,"Text":"Shikali kario tawe, halali enywe mwayanza obulamu bwokhushialo"},{"SurahNumber":75,"VerseNumber":21,"Text":"Ne mulekhanga obulamu bwomwikulu"},{"SurahNumber":75,"VerseNumber":22,"Text":"Obweni inyanga eyo bulimesamesa"},{"SurahNumber":75,"VerseNumber":23,"Text":"Buliheenga Nyasaye wabwo Omulesi"},{"SurahNumber":75,"VerseNumber":24,"Text":"Ne obweni inyanga eyo bulisinyikha"},{"SurahNumber":75,"VerseNumber":25,"Text":"Bulimanya\tmbu\tbuulilwe\tnende shifunakanga olukongofuma"},{"SurahNumber":75,"VerseNumber":26,"Text":"Shikali kario tawe! Lwo omwoyo kuliula khushikumba shielikosi"},{"SurahNumber":75,"VerseNumber":27,"Text":"Mana kareebwe mbu:\t“ niwina umusilikha?”"},{"SurahNumber":75,"VerseNumber":28,"Text":"Ne omwene namanya mbu toto bwene okho nikho okhufwa"},{"SurahNumber":75,"VerseNumber":29,"Text":"Ne olwa emiluku chilirebwa halala okundi khukundi"},{"SurahNumber":75,"VerseNumber":30,"Text":"Inyanga eyo niyokhuyililwakhwo awa Nyaseye wuwo Omulesi"},{"SurahNumber":75,"VerseNumber":31,"Text":"Mana\tshiyafuchilila,\tnohomba shiyalaama tawe"},{"SurahNumber":75,"VerseNumber":32,"Text":"Halali yakhaya nakalukhana"},{"SurahNumber":75,"VerseNumber":33,"Text":"Mana natsia khubandu baye niyesunga"},{"SurahNumber":75,"VerseNumber":34,"Text":"Oh abaane koo ewe, oh abaane ko ewe"},{"SurahNumber":75,"VerseNumber":35,"Text":"Mana khandi oh abaane koo ewe! Oh abaane koo ewe"},{"SurahNumber":75,"VerseNumber":36,"Text":"Mbu Omundu aparanga mbu alilekhwa butswa eshikhaya"},{"SurahNumber":75,"VerseNumber":37,"Text":"Shiyali indonyande yamatsi kolwibulo"},{"SurahNumber":75,"VerseNumber":38,"Text":"Mana naba amalika, mana Nyasaye namuloonga namukaasia obulayi"},{"SurahNumber":75,"VerseNumber":39,"Text":"Mana namukhola tsimbia tsibili, abasatsa na bakhasi"},{"SurahNumber":75,"VerseNumber":40,"Text":"Kho\tkoo, oyo shali Omunyali wokhulamusia mubafu tawe"},{"SurahNumber":76,"VerseNumber":1,"Text":"Toto biabura ebise ebiinji khumundu, olwayalaali eshindu shilarumbulwa tawe"},{"SurahNumber":76,"VerseNumber":2,"Text":"Toto efwe khwaloonga Omundu okhurulana nende imwo yobulamu, yesasania, (yomusatsa nende omukhasi) khulwokhumutema, kho nikhumukhola wo khuwulila, nende wokhulola"},{"SurahNumber":76,"VerseNumber":3,"Text":"Toto efwe khwamwawulila injila, niyenya achame nohomba alobe"},{"SurahNumber":76,"VerseNumber":4,"Text":"Toto efwe khwarecheshela Abakhayi eminyororo nende tsirimba nende omulilo omululu"},{"SurahNumber":76,"VerseNumber":5,"Text":"Toto Abandu abalayi balinywa eshinywebwa shiasasibwa mwo ‘kafura’"},{"SurahNumber":76,"VerseNumber":6,"Text":"Ne Isebele ya Abandu ba Nyasaye balinywamwo, bali ikhola ikhulukusie mubunji"},{"SurahNumber":76,"VerseNumber":7,"Text":"Bakholanga kabalaka, ne baritsanga inyanga yobusiro bwayio buliswana"},{"SurahNumber":76,"VerseNumber":8,"Text":"Ne balisinjia eshilibwa, khulwo khuyanza khukhwe Abamanani, nende Abafwilwa nende Ababoye"},{"SurahNumber":76,"VerseNumber":9,"Text":"Toto efwe khubalisinjia khulwokhwenya tsimbabasi tsia Nyasaye shikhubenyakhwo omurungo nohomba orio muno tawe"},{"SurahNumber":76,"VerseNumber":10,"Text":"Toto efwe khuritsaanga okhurulana khu Nyasaye wefu Omulesi, inyanga yobutinyu nende Omusando"},{"SurahNumber":76,"VerseNumber":11,"Text":"Kho mana Nyasaye alibalinda , okhurulana khubusiro bwe inyanga eyo, ne alibabukanilia nomwikhoyo nende obusangafu"},{"SurahNumber":76,"VerseNumber":12,"Text":"Nealibarungaemikundachomwikulu nende tsingubo tsieshironyo, khulwa okhwifwila khwabu"},{"SurahNumber":76,"VerseNumber":13,"Text":"Omo baliyekha khubisaala bioluyali, shibalilolamwo omubasu omululu nohomba omunyiri omululu tawe"},{"SurahNumber":76,"VerseNumber":14,"Text":"Ne ebinikha biliba ahambi ninabo, ne – ebiamo- bilieletsanga okhuula hasi"},{"SurahNumber":76,"VerseNumber":15,"Text":"Ne balitendelwa khubindu bie ifedha nende vikombe bie tsigilasi"},{"SurahNumber":76,"VerseNumber":16,"Text":"Bieifedha inzwenufu shinga shiwoo, biachelwa khushichelo"},{"SurahNumber":76,"VerseNumber":17,"Text":"Ne omo balinywesibwamwo eshinywebwa\tshasasibwamwo itangawizi"},{"SurahNumber":76,"VerseNumber":18,"Text":"Eyo ni Isebele iliyo ilangwa mbu Salsabil"},{"SurahNumber":76,"VerseNumber":19,"Text":"Ne balibotokhana okhubatenda abasiani bashili ababukha, nobalola bange’nange’na\tshinga\ttsisole tsiomunyanza tsisaalasibwe"},{"SurahNumber":76,"VerseNumber":20,"Text":"Ne noli kalola, oliba oluutsi obwokholo nende obwaami obukhongo"},{"SurahNumber":76,"VerseNumber":21,"Text":"Hekulu wabu khuli netsingubo tsia Hariri (tsingwalafu) tsiobukondo bwa masafu, nebalifwala emikasa chieyifedha, Ne Nyasaye wabu alibanywesia eshinywebwa eshilayi"},{"SurahNumber":76,"VerseNumber":22,"Text":"(alibaboolela mbu) : Toto kuno niko omurungo kwenyu ne okhukhalabana khwenyu khufuchililwe"},{"SurahNumber":76,"VerseNumber":23,"Text":"Toto efwe khwakhwishilia Ikurani indutu, indutu"},{"SurahNumber":76,"VerseNumber":24,"Text":"Kho linda okhula shingala Nyasaye wuwo Omulesi alabusia, ne alaulila yesiyesi mubo owetsimbi nohomba omukhayi tawe"},{"SurahNumber":76,"VerseNumber":25,"Text":"Ne itsulila elira lia Nyasaye wuwo Omulesi nibushia nende nibwila"},{"SurahNumber":76,"VerseNumber":26,"Text":"Ne mushilo omwinamile ye, ne umwitsomie uluwono olurambi"},{"SurahNumber":76,"VerseNumber":27,"Text":"Toto Abandu bano bachama obulamu bwokhushialo, nebalekhanga inyuma wabu inyanga isiro"},{"SurahNumber":76,"VerseNumber":28,"Text":"Efwe khabaloonga, ne nikhubaramwo amani, nenikhwenya khunyala okhukalukhasia abandi bali shingabo"},{"SurahNumber":76,"VerseNumber":29,"Text":"Toto bwene kano ni ametsulisio, ne owenya atile injila itsia awa Nyasaye wuwe"},{"SurahNumber":76,"VerseNumber":30,"Text":"Neshimwakhenya tawe okhula Nyasaye achame, toto bwene Nyasaye niye omumanyi muno, owamachesi po"},{"SurahNumber":76,"VerseNumber":31,"Text":"Yenjisinjia owayenya mutsimbabasi tsitsie, ne abamayanu yabarecheshela eshinyasio eshilulu"},{"SurahNumber":77,"VerseNumber":1,"Text":"Nditsuba khutsirumungwa kaala"},{"SurahNumber":77,"VerseNumber":2,"Text":"Nende tsiwutsanga bwangu"},{"SurahNumber":77,"VerseNumber":3,"Text":"Nende tsimitsanga amakhuwa koosi"},{"SurahNumber":77,"VerseNumber":4,"Text":"Nende tsiokhwawukhasia nitsikabukhasia"},{"SurahNumber":77,"VerseNumber":5,"Text":"Nende khutsiyilanga amachelo"},{"SurahNumber":77,"VerseNumber":6,"Text":"Tsibe\tkhubo\teshichila\tnohomba amekanyilisio"},{"SurahNumber":77,"VerseNumber":7,"Text":"Toto bwene kamulakungwa kaliba"},{"SurahNumber":77,"VerseNumber":8,"Text":"Olwe tsing’ining’ini tsilirusibwayo"},{"SurahNumber":77,"VerseNumber":9,"Text":"Ne olwe likulu liliatisibwa"},{"SurahNumber":77,"VerseNumber":10,"Text":"Ne olwe tsingulu tsilipurusibwa"},{"SurahNumber":77,"VerseNumber":11,"Text":"Ne olwa Abarumwa balihebwa ebise biabu"},{"SurahNumber":77,"VerseNumber":12,"Text":"Ni inyanga shina yakasilibwa amakhuwa ako"},{"SurahNumber":77,"VerseNumber":13,"Text":"Inyanga yokhwaukhania"},{"SurahNumber":77,"VerseNumber":14,"Text":"Ne\tshina\tshikhumanyia\tinyanga yokhwaukhania nishina"},{"SurahNumber":77,"VerseNumber":15,"Text":"Eshinyasio eshikhongo inyanga eyo shiliba khubakhayi"},{"SurahNumber":77,"VerseNumber":16,"Text":"Shikhwa sishia abaranjila"},{"SurahNumber":77,"VerseNumber":17,"Text":"Mana nikhubalondiakhwo abandi"},{"SurahNumber":77,"VerseNumber":18,"Text":"Endio nilwakhukholanga Abandu ababii"},{"SurahNumber":77,"VerseNumber":19,"Text":"Eshinyasio eshikhongo inyanga eyo shiliba khubakhayi"},{"SurahNumber":77,"VerseNumber":20,"Text":"Shikhwabaloonga okhurulana nende amatsi kalekungwa"},{"SurahNumber":77,"VerseNumber":21,"Text":"Mana nikhukara habundu ayenzefu alayi"},{"SurahNumber":77,"VerseNumber":22,"Text":"Okhula ibise bikwanile"},{"SurahNumber":77,"VerseNumber":23,"Text":"Mana nikhuraho ebise ne nifwe abamanya ebise bikwanile"},{"SurahNumber":77,"VerseNumber":24,"Text":"Eshinyasio eshikhongo inyanga eyo shiliba khubakhayi"},{"SurahNumber":77,"VerseNumber":25,"Text":"Shikhwakhola\tliloba\tlibe liokhukhung’asia"},{"SurahNumber":77,"VerseNumber":26,"Text":"Abalamu nende Abafu"},{"SurahNumber":77,"VerseNumber":27,"Text":"Ne nikhuramwo tsingulu tsindambi tsiokhusiila, ne nukhubanywesia amatsi amalayi"},{"SurahNumber":77,"VerseNumber":28,"Text":"Eshinyasio eshikhongo inyanga eyo shiliba khubakhayi"},{"SurahNumber":77,"VerseNumber":29,"Text":"Tsie khu shinyasio shiamwakhayanga"},{"SurahNumber":77,"VerseNumber":30,"Text":"Tsie mushinikha shiamarafi kataru"},{"SurahNumber":77,"VerseNumber":31,"Text":"Sishikalila omulilo nohomba sishikhoonya shosishosi tawe khubwalaba bwomulilo"},{"SurahNumber":77,"VerseNumber":32,"Text":"Omulilo oko kusukunanga tsinzesele shinga tsinzu"},{"SurahNumber":77,"VerseNumber":33,"Text":"Shinga tsingamia tsianamabuyu"},{"SurahNumber":77,"VerseNumber":34,"Text":"Eshinyasio eshikhongo\tinyanga eyo shiliba khubakhayi"},{"SurahNumber":77,"VerseNumber":35,"Text":"Ino ni inyanga yabalaliboola shiosi shiosi tawe"},{"SurahNumber":77,"VerseNumber":36,"Text":"Nohomba shibalifuchililwa okhurusia eshichila tawe"},{"SurahNumber":77,"VerseNumber":37,"Text":"Eshinyasio eshikhongo inyanga eyo shiliba khubakhayi"},{"SurahNumber":77,"VerseNumber":38,"Text":"Ino niyo inyanga yobwawukhani, khubakhung’asiye nende abeyimbeli"},{"SurahNumber":77,"VerseNumber":39,"Text":"Ne nimuli nenda liamwakhakhola mukhole"},{"SurahNumber":77,"VerseNumber":40,"Text":"Eshinyasio eshikhongo inyanga eyo shiliba khu bakhayi"},{"SurahNumber":77,"VerseNumber":41,"Text":"Toto abaria Nyasaye baliba mubinikha nende tsisebele"},{"SurahNumber":77,"VerseNumber":42,"Text":"Nende ebiamo biabachama"},{"SurahNumber":77,"VerseNumber":43,"Text":"lie ne munywe mumwikhoyo khukalia kamwakholanga"},{"SurahNumber":77,"VerseNumber":44,"Text":"Toto endio nilwakhurunganga abakholi bamalayi"},{"SurahNumber":77,"VerseNumber":45,"Text":"Eshinyasio eshikhongo inyanga eyo shiliba khubakhayi"},{"SurahNumber":77,"VerseNumber":46,"Text":"Lie, ne mwikhoye hatiti, toto enywe muli abamayanu"},{"SurahNumber":77,"VerseNumber":47,"Text":"Eshinyasio eshikhongo inyanga eyo shiliba khubakhayi"},{"SurahNumber":77,"VerseNumber":48,"Text":"Ne nobaboolela mbu benamile Nyasaye, shibamwinamila tawe"},{"SurahNumber":77,"VerseNumber":49,"Text":"Eshinyasio eshikhonga inyanga eyo shiliba khubakhayi"},{"SurahNumber":77,"VerseNumber":50,"Text":"Mana nimakhuwa shina imbeli wa kano kabasuubilanga"}]}