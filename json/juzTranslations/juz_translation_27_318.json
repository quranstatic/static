{"Id":318,"LanguageCodes":["sd","snd"],"Name":"snd-tajmehmoodamrot","Author":"Taj Mehmood Amroti","Language":"Sindhi","Description":"Sindhi","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"(ابراھيم) چيو ته اي قاصد‍ؤ اوھان جو ڪھڙو غرض آھي"},{"SurahNumber":51,"VerseNumber":32,"Text":"چيائون ته بيشڪ اسين ھڪڙي ڏوھاري قوم ڏانھن موڪليا ويا آھيون"},{"SurahNumber":51,"VerseNumber":33,"Text":"ته مٿن پڪي مٽيءَ جون گليليون وسايون"},{"SurahNumber":51,"VerseNumber":34,"Text":"جي حد کان لنگھندڙن لاءِ تنھنجي پالڻھار وٽ نشان ڪيل آھن"},{"SurahNumber":51,"VerseNumber":35,"Text":"پوءِ مؤمنن مان اتي جيڪو ھو تنھن کي ٻاھر ڪڍيوسون"},{"SurahNumber":51,"VerseNumber":36,"Text":"پوءِ اُتي مسلمانن جي ھڪ گھر کانسواءِ (ٻيو ڪو گھر) نه ڏٺوسون"},{"SurahNumber":51,"VerseNumber":37,"Text":"۽ جيڪي ڏکوئيندڙ عذاب کان ڊڄندا آھن تن لاءِ اُتي (عبرت لاءِ) نشاني ڇڏي سون"},{"SurahNumber":51,"VerseNumber":38,"Text":"۽ مُوسىٰ (جي قصّي) ۾ (به عِبرت آھي) جڏھن کيس پڌري دليل سان فرعون ڏانھن موڪليوسون"},{"SurahNumber":51,"VerseNumber":39,"Text":"پوءِ ھن پنھنجي لشڪر سميت منھن موڙيو چيائين ته (ھي) جادوگر يا چريو آھي"},{"SurahNumber":51,"VerseNumber":40,"Text":"تنھنڪري اُن کي ۽ سندس لشڪر کي پڪڙيوسون پوءِ اُن کي ملامت وارو ڪري سمنڊ ۾ اُڇليوسون"},{"SurahNumber":51,"VerseNumber":41,"Text":"۽ عاد جي (قصي) ۾ (به عبرت آھي) جڏھن اھڙو بي برڪتو واءُ موڪليوسون"},{"SurahNumber":51,"VerseNumber":42,"Text":"جو جنھن شيء تي اچي پھچي تنھن کي ڳريل ھڏي وانگر ڪرڻ کانسواءِ نه ڇڏي"},{"SurahNumber":51,"VerseNumber":43,"Text":"۽ ثمود (جي قصّي) ۾ (به عبرت آھي) جڏھن کين چيو ويو ته ھڪ مُدت تائين مزا ماڻيو"},{"SurahNumber":51,"VerseNumber":44,"Text":"پوءِ پنھنجي پالڻھار جي حُڪم (مڃڻ) کان ھٺ ڪيائون تنھنڪري سندن ڏسندي کين (ھڪ) سخت ڪڙڪي ورتو"},{"SurahNumber":51,"VerseNumber":45,"Text":"پوءِ نڪي اُٿي سگھيا ۽ نڪي وير وٺڻ وارا ھوا"},{"SurahNumber":51,"VerseNumber":46,"Text":"۽ (ھن کان) اڳ نوح جي قوم (کي ھلاڪ ڪيوسون) بيشڪ اُھي بدڪار ماڻھو ھوا"},{"SurahNumber":51,"VerseNumber":47,"Text":"۽ آسمان کي (پنھنجيءَ) قوت سان بڻايوسون ۽ بيشڪ اسين سگھارا آھيون"},{"SurahNumber":51,"VerseNumber":48,"Text":"۽ زمين کي پکيڙيوسون جو چڱا پکيڙيندڙ آھيون"},{"SurahNumber":51,"VerseNumber":49,"Text":"۽ سڀڪنھن شيءَ مان جوڙو جوڙو بڻايوسون ته مانَ اوھين نصيحت وٺو"},{"SurahNumber":51,"VerseNumber":50,"Text":"پوءِ الله ڏانھن ڀڄو، بيشڪ آءٌ سندس طرف کان اوھان لاءِ پڌرو ڊيڄاريندڙ آھيان"},{"SurahNumber":51,"VerseNumber":51,"Text":"۽ الله سان (ٻيو) ڪو معبُود نه ٺھرايو، بيشڪ آءٌ سندس پار کان اوھان لاءِ پڌرو ڊيڄاريندڙ آھيان"},{"SurahNumber":51,"VerseNumber":52,"Text":"اھڙي طرح جيڪي انھن کان اڳ ھوا تن وٽ ڪوبه پيغمبر نه آيو پر چيائون ته جادوگر يا چريو آھي"},{"SurahNumber":51,"VerseNumber":53,"Text":"ان (چوڻ) جي ھڪ ٻئي کي وصيت ڪندا آيا آھن ڇا؟ (نه!) بلڪ اُھي نافرمان قوم آھن"},{"SurahNumber":51,"VerseNumber":54,"Text":"تنھنڪري (اي پيغمبر) کائن منھن موڙ ھاڻي تون ميار وارو نه آھين"},{"SurahNumber":51,"VerseNumber":55,"Text":"۽ سمجھاڻي ڏيندو رھ ڇوته سمجھائڻ مؤمنن کي نفعو ڏيندو آھي"},{"SurahNumber":51,"VerseNumber":56,"Text":"۽ جِنّن ۽ ماڻھن کي رڳو پنھنجي عبادت لاءِ پيدا ڪيوسون"},{"SurahNumber":51,"VerseNumber":57,"Text":"نڪي کائن ڪا روزي ٿو گھران ۽ نڪي گھران ٿو ته مون کي کارائين"},{"SurahNumber":51,"VerseNumber":58,"Text":"بيشڪ الله ئي روزي ڏيندڙ آھي جو تمام سگھارو زبردست آھي"},{"SurahNumber":51,"VerseNumber":59,"Text":"پوءِ بيشڪ جن ظلم ڪيو تن لاءِ سندن يارن جي سزا جھڙو عذاب (جو ڀاڱو) آھي پوءِ مون کان جلد (عذاب) نه گُھرن"},{"SurahNumber":51,"VerseNumber":60,"Text":"پوءِ ڪافرن لاءِ اُن سندن ڏينھن کان خرابي آھي جنھن جو کين وعدو ڏنو وڃي ٿو"},{"SurahNumber":52,"VerseNumber":1,"Text":"(جبل) طُور جو قسم آھي"},{"SurahNumber":52,"VerseNumber":2,"Text":"۽ لکيل ڪتاب جو (قسم) آھي"},{"SurahNumber":52,"VerseNumber":3,"Text":"جو کُليل ورقن ۾ (لکيل) آھي"},{"SurahNumber":52,"VerseNumber":4,"Text":"۽ آباد گھر جو (قسم) آھي"},{"SurahNumber":52,"VerseNumber":5,"Text":"۽ مٿاھينءَ ڇت جو (قسم) آھي"},{"SurahNumber":52,"VerseNumber":6,"Text":"۽ اُڀامندڙ درياءَ جو (قسم) آھي"},{"SurahNumber":52,"VerseNumber":7,"Text":"ته بيشڪ تنھنجي پالڻھار جو عذاب ضرور ٿيڻو آھي"},{"SurahNumber":52,"VerseNumber":8,"Text":"اُن کي ڪوبه ٽارڻ وارو ڪونھي"},{"SurahNumber":52,"VerseNumber":9,"Text":"جنھن ڏينھن آسمان موج ھڻي چُرندو"},{"SurahNumber":52,"VerseNumber":10,"Text":"۽ جبل چڱيءَ طرح ھلندا"},{"SurahNumber":52,"VerseNumber":11,"Text":"تنھن ڏينھن اُنھن ڪوڙ ڀائيندڙن لاءِ خرابي آھي"},{"SurahNumber":52,"VerseNumber":12,"Text":"جيڪي اَجاين ڳالھين ۾ راند ڪندا آھن"},{"SurahNumber":52,"VerseNumber":13,"Text":"جنھن ڏينھن دوزخ جي باھ ڏانھن ڌڪا ڏيئي روانا ڪبا"},{"SurahNumber":52,"VerseNumber":14,"Text":"(تنھن ڏينھن چئبن ته) ھي اُھا باھ آھي جنھن کي ڪُوڙ ڀائندا ھئو"},{"SurahNumber":52,"VerseNumber":15,"Text":"ھيءُ جادو آھي ڇا يا اوھين نه ٿا ڏسو؟"},{"SurahNumber":52,"VerseNumber":16,"Text":"ان ۾ گھڙو پوءِ صبر ڪريو يا صبر نه ڪريو، (ته) اوھان لاءِ ھڪ جھڙي (ڳالھ) آھي، جيڪي اوھين ڪندا ھئو رڳو تنھنجو بدلو اوھان کي ڏنو ويندو"},{"SurahNumber":52,"VerseNumber":17,"Text":"بيشڪ پرھيزگار باغن ۽ نعمتن ۾ ھوندا"},{"SurahNumber":52,"VerseNumber":18,"Text":"جيڪا (نعمت) کين سندن پالڻھار ڏني تنھن سان خوش ھوندا، ۽ (اُنھي ڪري به خوش ھوندا جو) سندن پالڻھار کين دوزخ جي عذاب کان بچايو"},{"SurahNumber":52,"VerseNumber":19,"Text":"(چئبن ته) انھي ڪري جو (چڱا) ڪم ڪندا ھئو مزي سان کائو ۽ پيئو"},{"SurahNumber":52,"VerseNumber":20,"Text":"ھڪ ٻئي جي برابر وڇايلن تختن تي ٽيڪ ڏيئي ويٺل ھوندا، ۽ کين وڏين اکين وارين حورن سان پرڻائينداسون"},{"SurahNumber":52,"VerseNumber":21,"Text":"۽ جن ايمان آندو ۽ سندن اولاد ايمان ۾ سندن رستو ھليا تن سان سندن اولاد کي ملائينداسون ۽ کين سندن عملن مان ڪجھ به نه گھٽائينداسون، سڀڪنھن مڙس جيڪي ڪمايو تنھن ۾ (اُھو پاڻ) ڳه ٿيل آھي"},{"SurahNumber":52,"VerseNumber":22,"Text":"۽ انھن کي ميوو ۽ گوشت جنھن (قسم) مان گھرندا (تنھن مان) پيا ڏينداسون"},{"SurahNumber":52,"VerseNumber":23,"Text":"اُتي شراب جا پيالا ھڪ ٻئي کان پيا وٺندا جنھن ۾ نڪي بڪ بڪ ۽ نڪو گناھ ۾ پوڻ ھوندو"},{"SurahNumber":52,"VerseNumber":24,"Text":"۽ وٽن اھڙا نينگر سندن آس پاس (خدمت لاءِ) پيا ايندا ويندا جو ڄڻڪ اُھي ڍڪيل موتي آھن"},{"SurahNumber":52,"VerseNumber":25,"Text":"۽ اُنھن مان ھڪڙا ٻـين ڏانھن پاڻ ۾ پڇا ڪرڻ ڪرڻ لاءِ مُنھن ڪندا"},{"SurahNumber":52,"VerseNumber":26,"Text":"چوندا ته بيشڪ اسين ھن کان اڳ پنھنجي گھر وارن ۾ ڊڄندڙ ھئاسون"},{"SurahNumber":52,"VerseNumber":27,"Text":"پوءِ الله اسان تي احسان ڪيو ۽ اسان کي دوزخ جي عذاب کان بچايائين"},{"SurahNumber":52,"VerseNumber":28,"Text":"بيشڪ اسين ھن کان اڳ کيس سڏيندا ھواسون، بيشڪ اُھوئي اِحسان ڪندڙ مھربان آھي"},{"SurahNumber":52,"VerseNumber":29,"Text":"پوءِ (اي پيغمبر کين) نصيحت ڪر جو تون پنھنجي پالڻھار جي فضل سان نڪي ڀُوپُو آھين ۽ نڪي چريو آھين"},{"SurahNumber":52,"VerseNumber":30,"Text":"بلڪ چوندا آھن ڇا ته شاعر آھي (۽ اسين) سندس حق ۾ زماني جي ڦير گھير اچڻ جا منتظر آھيون"},{"SurahNumber":52,"VerseNumber":31,"Text":"(انھن ڪافرن کي) چؤ ته اوھين به انتظار ڪڍو جو بيشڪ آءٌ به اوھان سان انتظار ڪڍندڙ آھيان"},{"SurahNumber":52,"VerseNumber":32,"Text":"کين سندن عقل اھو ڏس ڏيندا آھن ڇا يا اُھي شرارتي قوم آھي"},{"SurahNumber":52,"VerseNumber":33,"Text":"چوندا آھن ڇا ته ھِن قرآن کي پاڻون بڻايو اٿس، بلڪ ايمان نه ٿا آڻين"},{"SurahNumber":52,"VerseNumber":34,"Text":"پوءِ (کين) جڳائي ته جيڪڏھن سچا آھن ته اُن جھڙو ڪو سخن (بڻائي) آڻين"},{"SurahNumber":52,"VerseNumber":35,"Text":"اھي بي سبب (پاڻھي) پيدا ٿي پيا آھن ڇا يا اُھي (پاڻ) پيدا ڪندڙ آھن؟"},{"SurahNumber":52,"VerseNumber":36,"Text":"آسمانن ۽ زمين کي بڻايو اٿن ڇا، بلڪ اُھي يقين نه ٿا آڻين"},{"SurahNumber":52,"VerseNumber":37,"Text":"تنھنجي پالڻھار جا خزانا انھن وٽ آھن ڇا يا اُھي داروغا آھن؟"},{"SurahNumber":52,"VerseNumber":38,"Text":"کين ڪا ڏاڪڻ آھي ڇا جنھن تي (چڙھي) ڪن ڏئي ٻڌندا آھن؟ پوءِ جڳائي ته اُنھن مان ٻُڌندڙ ڪو پڌرو دليل آڻي"},{"SurahNumber":52,"VerseNumber":39,"Text":"الله کي ڌيئر آھن ڇا ۽ اوھان کي پُٽ؟"},{"SurahNumber":52,"VerseNumber":40,"Text":"اُنھن کان مزوري گھرين ٿو ڇا؟ جو اُھي (اُنھيءَ) چٽيءَ کان ڳوري بار (ھيٺ) ٿيا آھن"},{"SurahNumber":52,"VerseNumber":41,"Text":"اُنھن وٽ ڳُجھ جو علم آھي ڇا جو اُھي لکندا آھن"},{"SurahNumber":52,"VerseNumber":42,"Text":"ڪا بڇڙي رٿ ڪرڻ گھرندا آھن ڇا؟ پوءِ جن ڪُفر ڪيو سي ئي فريب ۾ پيل آھن"},{"SurahNumber":52,"VerseNumber":43,"Text":"انھن لاءِ الله کانسواءِ (ٻيو) ڪو عبادت جو لائق آھي ڇا؟ (ساڻس) جيڪو شريڪ مقرر ڪندا آھن تنھن کان الله پاڪ آھي"},{"SurahNumber":52,"VerseNumber":44,"Text":"۽ جيڪڏھن آسمان مان ڪو ٽڪرو ڪرندڙ ڏسندا ته چوندا ته گھاٽو ڪَڪر آھي"},{"SurahNumber":52,"VerseNumber":45,"Text":"پوءِ (اي پيغمبر) اُنھن کي ايستائين ڇڏي ڏي جيستائين پنھنجو اُھو ڏينھن ڏسن جنھن ۾ بيھوش ڪيو ويندن"},{"SurahNumber":52,"VerseNumber":46,"Text":"جنھن سندن فريب ڪجھ به نه ٽاريندو ۽ نڪي کين مدد ڏبي"},{"SurahNumber":52,"VerseNumber":47,"Text":"۽ بيشڪ ظالمن لاءِ ھن کانسواءِ ٻيو عذاب (به) آھي پر اُنھن مان گھڻا نه ڄاڻندا آھن"},{"SurahNumber":52,"VerseNumber":48,"Text":"۽ (اي پيغمبر) تون پنھنجي پالڻھار جي حُڪم (اچڻ) تائين صبر ڪر ڇوته تون اسان جي نظر ھيٺ آھين ۽ جنھن مھل تون اُٿين (تنھن مھل) پنھنجي پالڻھار جي ساراھ سان پاڪائي بيان ڪر"},{"SurahNumber":52,"VerseNumber":49,"Text":"۽ ڪجھ رات جو (به) سندس پاڪائي بيان ڪر ۽ ستارن جي لھڻ کانپوءِ (به)"},{"SurahNumber":53,"VerseNumber":1,"Text":"ستاري جو قسم آھي جڏھن لھي"},{"SurahNumber":53,"VerseNumber":2,"Text":"ته اوھان جو (ھي) سنگتي (محمّد) نڪي ڀُلو ۽ نڪي بي راھو ھليو"},{"SurahNumber":53,"VerseNumber":3,"Text":"۽ نڪي (نفس جي) سَڌ کان ڳالھائيندو آھي"},{"SurahNumber":53,"VerseNumber":4,"Text":"ھيُ قرآن رڳو وحي آھي جو موڪليو ويندو آھي"},{"SurahNumber":53,"VerseNumber":5,"Text":"اُن کي ڏاڍي سگھ واري سيکاريو آھي"},{"SurahNumber":53,"VerseNumber":6,"Text":"جو زور وارو آھي، پوءِ اُھو سِڌو بيٺو"},{"SurahNumber":53,"VerseNumber":7,"Text":"۽ اُھو (آسمان جي) مٿاھين ڪناري تي ھو"},{"SurahNumber":53,"VerseNumber":8,"Text":"وري ويجھو ٿيو پوءِ ھيٺ لٿو"},{"SurahNumber":53,"VerseNumber":9,"Text":"پوءِ ٻن ڪمانن جيتري وِٿي ھئي يا (اُن کان به) تمام ويجھو ھو"},{"SurahNumber":53,"VerseNumber":10,"Text":"پوءِ الله جي ٻانھي ڏانھن پيغام پھچايائين جيڪي پھچايائين"},{"SurahNumber":53,"VerseNumber":11,"Text":"جيڪي (پيغمبر جي) دل ڏٺو سو اُن ڪوڙ نه ڄاتو"},{"SurahNumber":53,"VerseNumber":12,"Text":"جيڪي (پيغمبر) ڏسندو آھي تنھن ۾ اُن سان جھڳڙو ڇو ڪندا آھيو؟"},{"SurahNumber":53,"VerseNumber":13,"Text":"۽ بيشڪ اُنھيءَ (ملائڪ) کي (انھيءَ مھل) ٻيو ڀيرو (سندس اصلي صورت ۾) ڏٺو ھوائين"},{"SurahNumber":53,"VerseNumber":14,"Text":"سِدۡرَةُ الۡمُنۡتَھىٰ وٽ"},{"SurahNumber":53,"VerseNumber":15,"Text":"اُن وٽ رھڻ جو بھشت آھي"},{"SurahNumber":53,"VerseNumber":16,"Text":"جنھن مھل سِدرة کي انھيءَ ٿي ڍڪيو جنھن ڍڪيو ٿي"},{"SurahNumber":53,"VerseNumber":17,"Text":"(پيغمبر جي اک) نڪي لڙي ۽ نڪي حد کان لنگھي"},{"SurahNumber":53,"VerseNumber":18,"Text":"بيشڪ ڪي وڏيون نشانيون پنھنجي پالڻھار جون ڏٺائين"},{"SurahNumber":53,"VerseNumber":19,"Text":"لات ۽ عُزّىٰ کي ڏٺو اَٿوَ ڇا؟"},{"SurahNumber":53,"VerseNumber":20,"Text":"۽ پوئين ٽين منات کي به؟"},{"SurahNumber":53,"VerseNumber":21,"Text":"ڇا اوھان لاءِ پٽ آھن ۽ الله لاءِ ڌيئرون"},{"SurahNumber":53,"VerseNumber":22,"Text":"اِھو ورھاڱو اُنھيءَ مھل بي انصافيءَ وارو آھي"},{"SurahNumber":53,"VerseNumber":23,"Text":"اھي (سڀ) رڳا نالا آھن جي اوھان پاڻ ۽ اوھان جي پِين ڏاڏن مُقرّر ڪيا آھن الله اُن (جي ثابتيءَ) جو ڪو دليل نازل نه ڪيو آھي، (ھيُ) رڳو گمان تي ھلندا آھن ۽ جيڪي (سندن) جيءَ سَڌ ڪندا آھن (تنھن تي به)، ۽ بيشڪ سندن پالڻھار کان وٽن ھدايت آئي آھي"},{"SurahNumber":53,"VerseNumber":24,"Text":"ماڻھو جيڪا سڌ ڪندو آھي سا کيس ملندي ڇا؟"},{"SurahNumber":53,"VerseNumber":25,"Text":"پوءِ ھو جَڳ ۽ ھيُ جَڳ الله جو آھي"},{"SurahNumber":53,"VerseNumber":26,"Text":"۽ آسمانن ۾ ڪيترائي ملائڪ آھن جن جي پارت ذري جيترو به نفعو نه ڪندي پر الله جي موڪل ڏيڻ کانپوءِ جنھن لاءِ گھري ۽ راضي ٿئي"},{"SurahNumber":53,"VerseNumber":27,"Text":"بيشڪ جيڪي آخرت کي نه مڃيندا آھن سي ملائڪن تي ڌيئرن جا نالا رکندا آھن"},{"SurahNumber":53,"VerseNumber":28,"Text":"۽ کين ان (ڳالھ) جي ڪا خبر نه آھي، رُڳو گمان تي ھلندا آھن، ۽ بيشڪ گمان حقيقت جي سڃاڻڻ ۾ ڪجھ به نفعو نه ڏيندو آھي"},{"SurahNumber":53,"VerseNumber":29,"Text":"پوءِ (اي پيغمبر) انھيءَ کان منھن موڙ جنھن اسان جي ياد ڪرڻ کان مُنھن ڦيرايو ۽ دنيا جي حياتيءَ کانسواءِ (ٻيو) ڪي نه گھريائين"},{"SurahNumber":53,"VerseNumber":30,"Text":"اھا سندن علم جي پڄاڻي آھي، بيشڪ تنھنجو پالڻھار اُنھيءَ کي چڱيءَ طرح ڄاڻندڙ آھي جيڪو سندس واٽ کان ڀُلو ۽ جيڪو سڌي رستي ھليو تنھنکي (به) اُھو چڱي طرح ڄاڻندڙ آھي"},{"SurahNumber":53,"VerseNumber":31,"Text":"۽ جيڪي آسمانن ۾ آھي ۽ جيڪي زمين ۾ آھي سو الله جو آھي ته جن بڇڙا ڪم ڪيا تن کي انھن ڪمن جي ڪري نيٺ سزا ڏئي ۽ جن چڱايون ڪيون تن کي ڀلائيءَ جو بدلو ڏئي"},{"SurahNumber":53,"VerseNumber":32,"Text":"جيڪي ننڍن گناھن کانسواءِ وڏن گناھن ۽ بي حيائيءَ کان پاڻ کي بچائيندا آھن، بيشڪ تنھنجو پالڻھار (اُنھن لاءِ) وڏي بخشش وارو آھي، اُھو اوھان کي وڌيڪ ڄاڻندڙ آھي جڏھن اوھان کي زمين مان پيدا ڪيائين ۽ جڏھن اوھين پنھنجي مائن جي پيٽن ۾ ٻار ھئؤ، تنھنڪري اوھين پاڻ کي نه ساراھيو، الله انھيءَ کي چڱي طرح ڄاڻندڙ آھي جيڪو پرھيزگار ٿيو"},{"SurahNumber":53,"VerseNumber":33,"Text":"(اي پيغمبر) ڇا پوءِ ڏٺو اٿئي انھي کي جيڪو ڦريو"},{"SurahNumber":53,"VerseNumber":34,"Text":"۽ ٿورو (مال) ڏنائين ۽ سخت دل ٿيو"},{"SurahNumber":53,"VerseNumber":35,"Text":"وٽس ڳجھ جي خبر آھي ڇا جو ڄڻڪ اُھو (سڀ ڪجھ) اکين سان ڏسندو آھي"},{"SurahNumber":53,"VerseNumber":36,"Text":"اُنھيءَ جي خبر کيس نه ڏني وئي ڇا جيڪي موسىٰ جي صحيفن ۾ (لکيل) آھي"},{"SurahNumber":53,"VerseNumber":37,"Text":"۽ (جيڪي) ابراھيم (جي صحيفن ۾ آھي) جنھن (الله جي حَقن کي) پورو ڪيو"},{"SurahNumber":53,"VerseNumber":38,"Text":"(ھيُ حُڪم) ته ڪو بار کڻندڙ ڪنھن ٻئي (جي گناھ) جو بار نه کڻندو"},{"SurahNumber":53,"VerseNumber":39,"Text":"۽ ته ماڻھوءَ کي رڳو اُھائي (ڪمائي) ملندي جيڪا ڪيائين"},{"SurahNumber":53,"VerseNumber":40,"Text":"۽ ته سندس ڪمائي جلد ڏٺي ويندي"},{"SurahNumber":53,"VerseNumber":41,"Text":"وري کيس تمام پورو بدلو (انھي ڪمائي موجب) ڏنو ويندو"},{"SurahNumber":53,"VerseNumber":42,"Text":"۽ ته تنھنجي پالڻھار ڏانھن موٽڻ آھي"},{"SurahNumber":53,"VerseNumber":43,"Text":"۽ ته اُن کلايو ۽ رئاريو"},{"SurahNumber":53,"VerseNumber":44,"Text":"۽ ته اُن ماريو ۽ جياريو"},{"SurahNumber":53,"VerseNumber":45,"Text":"۽ ته اُن (الله) نر ۽ مادي جوڙو جوڙو بڻايو"},{"SurahNumber":53,"VerseNumber":46,"Text":"منيءَ جي ھڪ ڦڙي مان جڏھن (ڳڀيرڻ ۾) ھاريو وڃي"},{"SurahNumber":53,"VerseNumber":47,"Text":"۽ ته اُن تي اُھو ٻيو (ڀيرو) پيدا ڪرڻ لازم آھي"},{"SurahNumber":53,"VerseNumber":48,"Text":"۽ ته اُن آسودو ڪيو ۽ موڙي ڏنائين"},{"SurahNumber":53,"VerseNumber":49,"Text":"۽ ته اُھو ئي شِعۡرىٰ تاري جو پالڻھار آھي"},{"SurahNumber":53,"VerseNumber":50,"Text":"۽ ته اُن پھرين عاد کي ناس ڪيو"},{"SurahNumber":53,"VerseNumber":51,"Text":"۽ ثمود کي (به) پوءِ انھن مان (ڪنھين کي) باقي نه ڇڏيائين"},{"SurahNumber":53,"VerseNumber":52,"Text":"۽ اُن کان اڳ نُوح جي قوم کي به ھلاڪ ڪيائين، ڇوته اُھي ڏاڍا ظالم ۽ تمام حد کان لنگھيل ھوا"},{"SurahNumber":53,"VerseNumber":53,"Text":"۽ (شھر) اونڌي ڪيل کي ھيٺ اُڇليائين"},{"SurahNumber":53,"VerseNumber":54,"Text":"پوءِ اُن کي ڍڪيو جنھن ڍڪيو"},{"SurahNumber":53,"VerseNumber":55,"Text":"پوءِ اي ماڻھو پنھنجي پالڻھار جي نعمتن مان ڪھڙيءَ ۾ شڪ ٿو ڪرين"},{"SurahNumber":53,"VerseNumber":56,"Text":"ھي (پيغمبر) اڳين ڊيڄاريندڙن (جي جنس) مان (ھڪ) ڊيڄاريندڙ آھي"},{"SurahNumber":53,"VerseNumber":57,"Text":"ويجھي اچڻ واري (قيامت) ويجھي آھي"},{"SurahNumber":53,"VerseNumber":58,"Text":"اُن کي الله کانسواءِ ڪو ظاھر ڪرڻ وارو ڪونھي"},{"SurahNumber":53,"VerseNumber":59,"Text":"ھن ڳالھ کان تعجب ڪندا آھيو ڇا؟"},{"SurahNumber":53,"VerseNumber":60,"Text":"۽ کلندا آھيو ۽ نه رئندا آھيو"},{"SurahNumber":53,"VerseNumber":61,"Text":"۽ اوھين راند ڪندڙ آھيو"},{"SurahNumber":53,"VerseNumber":62,"Text":"پوءِ الله کي سجدو ڪريو ۽ عبادت ڪريو"},{"SurahNumber":54,"VerseNumber":1,"Text":"قيامت ويجھي آئي ۽ چنڊ چيرجي پيو"},{"SurahNumber":54,"VerseNumber":2,"Text":"۽ جيڪڏھن (ڪافر) ڪا نشاني ڏسندا ته مُنھن موڙيندا ۽ چوندا ته ھيء قديمي جادو آھي"},{"SurahNumber":54,"VerseNumber":3,"Text":"۽ ڪوڙ ڄاتائون ۽ پنھنجن سَڌن تي ھليا ۽ سڀڪو ڪم پنھنجي وقت تي ٺھرايل آھي"},{"SurahNumber":54,"VerseNumber":4,"Text":"۽ بيشڪ وٽن اُھي خبرون آيون آھن جن ۾ جھڻڪ آھي"},{"SurahNumber":54,"VerseNumber":5,"Text":"پوري ڏاھپ (به) آھي پوءِ عِبرت جون ڳالھيون کين ڪو فائدو نه ٿيون ڏين"},{"SurahNumber":54,"VerseNumber":6,"Text":"تنھنڪري کانئن مُنھن موڙ، جنھن ڏينھن سڏيندڙ اَڻ وڻندڙ شيءَ ڏانھن سڏيندو"},{"SurahNumber":54,"VerseNumber":7,"Text":"(تنھن ڏينھن) پنھنجن جھڪن اکين سان قبرن مان ائين نڪرندا جو ڄڻڪ اُھي پکڙيل مڪڙ آھن"},{"SurahNumber":54,"VerseNumber":8,"Text":"(اُن) سڏيندڙ ڏانھن ڊوڙندا ويندا، ڪافر ته ھيُ سخت ڏينھن آھي"},{"SurahNumber":54,"VerseNumber":9,"Text":"انھن کان اڳ نوح جي قوم ڪوڙ ڀانيو پوءِ اسان جي ٻانھي کي ڪوڙو ڄاتائون ۽ چيائون ته چريو آھي ۽ ساڻس سخت ڳالھايو ويو"},{"SurahNumber":54,"VerseNumber":10,"Text":"پوءِ ھن پنھنجي پالڻھار کي عرض ڪيو (۽ چيائين) ته بيشڪ آءٌ ھيڻو آھيان تنھنڪري تون کائن وير وٺ"},{"SurahNumber":54,"VerseNumber":11,"Text":"پوءِ آسمان جا دروازا گھڻي وھندڙ پاڻيءَ سان کولياسون"},{"SurahNumber":54,"VerseNumber":12,"Text":"۽ زمين مان چشمان جاري ڪياسون پوءِ (چوڌاري) پاڻي گڏ ٿيو جنھن ڪم لاءِ (اُھو) ٺھرايو ويو ھو"},{"SurahNumber":54,"VerseNumber":13,"Text":"۽ کيس تختن ۽ ميخن واريءَ (ٻيڙي) تي چاڙھيوسون"},{"SurahNumber":54,"VerseNumber":14,"Text":"جا اسان جي اکين آڏو ٿي ھلي، انھيءَ شخص جي بدلي وٺڻ لاءِ جنھن کي نه مڃيو ھوائون"},{"SurahNumber":54,"VerseNumber":15,"Text":"۽ بيشڪ اُنھي (سزا) کي (عبرت لاءِ) ھڪ نشاني ڪري ڇڏيوسون پوءِ آھي ڪو نصيحت وٺڻ وارو؟"},{"SurahNumber":54,"VerseNumber":16,"Text":"پوءِ منھنجو عذاب ۽ منھنجا دڙڪا ڪھڙي طرح ھوا"},{"SurahNumber":54,"VerseNumber":17,"Text":"۽ بيشڪ قرآن کي نصيحت وٺڻ لاءِ آسان ڪيو اٿون پوءِ آھي ڪو نصيحت وٺڻ وارو؟"},{"SurahNumber":54,"VerseNumber":18,"Text":"عاد (قوم) ڪوڙ ڀانيو پوءِ منھنجو عذاب ۽ منھنجا دڙڪا ڪھڙيءَ طرح ھوا؟"},{"SurahNumber":54,"VerseNumber":19,"Text":"بيشڪ اسان سخت طوفان کي تمام نڀاڳي ڏينھن ۾ مٿن موڪليو"},{"SurahNumber":54,"VerseNumber":20,"Text":"جو ماڻھن کي پٽيائين ٿي ڄڻڪ اُھي پاڙون پٽيل کجيءَ جا تڙ آھن"},{"SurahNumber":54,"VerseNumber":21,"Text":"پوءِ منھنجو عذاب ۽ منھنجا دڙڪا ڪھڙي طرح ھوا؟"},{"SurahNumber":54,"VerseNumber":22,"Text":"۽ بيشڪ قرآن کي نصيحت وٺڻ لاءِ آسان ڪيو اٿون پوءِ آھي ڪو نصيحت وٺڻ وارو؟"},{"SurahNumber":54,"VerseNumber":23,"Text":"ثمود جي قوم ڊيڄاريندڙن کي ڪوڙو ڀانيو"},{"SurahNumber":54,"VerseNumber":24,"Text":"پوءِ چيائون ته پنھنجي قوم مان ھڪ اھڙي ماڻھوءَ جي تابعداري ڪريون ڇا؟ (جي ائين ڪريون ته) بيشڪ اسين انھي مھل ضرور گمراھي ۽ چريائي ۾ ھونداسون"},{"SurahNumber":54,"VerseNumber":25,"Text":"اسان جي وچان اُنھيءَ تي (ئي) وحيُ نازل ڪيو ويو ڇا؟ بلڪ اُھو وڏو ڪوڙو پاڻ پڏائيندڙ آھي"},{"SurahNumber":54,"VerseNumber":26,"Text":"سڀاڻي ڄاڻندا ته پاڻ پڏائيندڙ ڏاڍو ڪوڙو ڪير آھي"},{"SurahNumber":54,"VerseNumber":27,"Text":"بيشڪ اسين سندن پرک لاءِ (ھڪ) ڏاچي موڪلينداسون پوءِ (اي صالح) انھن جو منتظر رھ ۽ صبر ڪر"},{"SurahNumber":54,"VerseNumber":28,"Text":"۽ کين خبردار ڪر ته سندن وچ ۾ پاڻي وراھيل آھي، ھر ڪو (پنھنجي) واري تي حاضر ٿئي"},{"SurahNumber":54,"VerseNumber":29,"Text":"پوءِ پنھنجي سنگتيءَ کي سڏيائون پوءِ وڌيڪ ھلت ڪيائين ۽ منڊو ڪيائين"},{"SurahNumber":54,"VerseNumber":30,"Text":"پوءِ منھنجو عذاب ۽ منھنجا دڙڪا ڪھڙي طرح ھوا؟"},{"SurahNumber":54,"VerseNumber":31,"Text":"بيشڪ اسان ھڪ ڌڪاءُ مٿن موڪليو پوءِ ڀتي پيھر وانگر (ڍير) ٿي پيا"},{"SurahNumber":54,"VerseNumber":32,"Text":"۽ بيشڪ قرآن کي نصيحت وٺڻ لاءِ آسان ڪيو اَٿون پوءِ آھي ڪو نصيحت وٺڻ وارو؟"},{"SurahNumber":54,"VerseNumber":33,"Text":"لُوط جي قوم ڊيڄاريندڙن کي ڪوڙو ڄاتو"},{"SurahNumber":54,"VerseNumber":34,"Text":"بيشڪ اسان مٿن ڪنڪريٽ وسائيندڙ واءُ کي موڪليو سواءِ لُوط جي گھر وارن جي، جو انھن کي اَسر مھل بچايوسون"},{"SurahNumber":54,"VerseNumber":35,"Text":"پاڻ وٽان فضل سان، جنھن شڪرانو ڪيو تنھن کي ائين ئي بدلو ڏيندا آھيون"},{"SurahNumber":54,"VerseNumber":36,"Text":"۽ بيشڪ (لُوط) اسان جي پڪڙڻ کان کين ڊيڄاريو ھو پوءِ ھٿون انھن ڊيڄارڻ جي ڪري تڪرار ڪيائون"},{"SurahNumber":54,"VerseNumber":37,"Text":"۽ بيشڪ لُوط کي سندس مھمانن بَنسبت ڇڪتاڻ ڪيائون پوءِ سندن اکين (جي ديد) کي وڃايوسون (پوءِ چيوسون) ته منھنجو عذاب ۽ منھنجا دڙڪا چکو"},{"SurahNumber":54,"VerseNumber":38,"Text":"۽ بيشڪ ھميشه وارو عذاب انھن تي صُبح جو پھتو"},{"SurahNumber":54,"VerseNumber":39,"Text":"پوءِ (چيو وين) ته منھنجو عذاب ۽ منھنجا دڙڪا چکو"},{"SurahNumber":54,"VerseNumber":40,"Text":"۽ بيشڪ قرآن کي نصيحت وٺڻ لاءِ آسان ڪيو اَٿون پوءِ آھي ڪو نصيحت وٺڻ وارو"},{"SurahNumber":54,"VerseNumber":41,"Text":"۽ بيشڪ فرعون جي قوم ڏانھن ڊيڄاريندڙ آيا"},{"SurahNumber":54,"VerseNumber":42,"Text":"ھنن اسان جي مڙني نشانين کي ڪوڙو ڄاتو تنھنڪري کين غالب پڪڙڻ واري وانگر پڪڙيوسون"},{"SurahNumber":54,"VerseNumber":43,"Text":"(اي قريشؤ) اوھان جا ڪافر انھن ٽولين کان وڌيڪ ڀلا آھن ڇا يا اوھان لاءِ اڳين ڪتابن ۾ ڪا ڇوٽڪي جي چٺي آھي ڇا؟"},{"SurahNumber":54,"VerseNumber":44,"Text":"چوندا آھن ڇا ته اسين وير وٺڻ واري جماعت آھيون"},{"SurahNumber":54,"VerseNumber":45,"Text":"انھي جماعت کي جلد شڪست ڏبي ۽ پُٺي ڦيرائيندا"},{"SurahNumber":54,"VerseNumber":46,"Text":"بلڪ سندن انجام جي جاءِ قيامت آھي ۽ قيامت ڏاڍي سخت ۽ تمام ڪوڙي آھي"},{"SurahNumber":54,"VerseNumber":47,"Text":"بيشڪ ڏوھاري گمراھي ۽ چريائي ۾ آھن"},{"SurahNumber":54,"VerseNumber":48,"Text":"(ياد ڪر) جنھن ڏينھن انھن کي سندن مُنھن ڀر (دوزخ جي) باھ ۾ گھلبو، چئبو ته ھاڻي دوزخ جو مزو چکو"},{"SurahNumber":54,"VerseNumber":49,"Text":"بيشڪ اسان سڀڪنھن شيء کي ٺھرايل انداز سان بڻايو"},{"SurahNumber":54,"VerseNumber":50,"Text":"۽ اسان جو ڪم رڳو اک ڇنڀ ۾ ٿيڻ جھڙو ھڪ سُخن آھي"},{"SurahNumber":54,"VerseNumber":51,"Text":"۽ بيشڪ اوھان جھڙيون (ڪيتريون ئي) ٽوليون ھلاڪ ڪيون سون پوءِ آھي ڪو نصيحت وٺڻ وارو"},{"SurahNumber":54,"VerseNumber":52,"Text":"۽ جيڪي ڪيو اٿن سو (سڀ سندن) اعمالنامن ۾ (لکيل) آھي"},{"SurahNumber":54,"VerseNumber":53,"Text":"۽ سڀڪي ننڍو وڏو لکيل آھي"},{"SurahNumber":54,"VerseNumber":54,"Text":"بيشڪ پرھيزگار باغن ۽ نھرين ۾ ھوندا"},{"SurahNumber":54,"VerseNumber":55,"Text":"اُھي سچي مجلس ۾ سگھ واري بادشاھ وٽ رھندا"},{"SurahNumber":55,"VerseNumber":1,"Text":"ٻاجھاري (الله)"},{"SurahNumber":55,"VerseNumber":2,"Text":"قرآن سيکاريو"},{"SurahNumber":55,"VerseNumber":3,"Text":"ماڻھو کي پيدا ڪيائين"},{"SurahNumber":55,"VerseNumber":4,"Text":"ان کي پڌرو ڳالھائڻ سيکاريائين"},{"SurahNumber":55,"VerseNumber":5,"Text":"سج ۽ چنڊ پوري حساب تي ھلندا آھن"},{"SurahNumber":55,"VerseNumber":6,"Text":"۽ وليون ۽ وڻ (الله کي) سجدو ڪندا آھن"},{"SurahNumber":55,"VerseNumber":7,"Text":"۽ آسمان کي بلند ڪيائين ۽ انصاف جي ترازي رکيائين"},{"SurahNumber":55,"VerseNumber":8,"Text":"ھن لاءِ ته تور ۾ حد کان نه لنگھو"},{"SurahNumber":55,"VerseNumber":9,"Text":"۽ انصاف سان پورو توريندا رھو ۽ تور ۾ کوٽ نه ڪريو"},{"SurahNumber":55,"VerseNumber":10,"Text":"ماڻھن لاءِ زمين کي پکيڙيائين"},{"SurahNumber":55,"VerseNumber":11,"Text":"منجھس (ھر جنس) جو ميوو ۽ چپڙين واريون کجيون آھن"},{"SurahNumber":55,"VerseNumber":12,"Text":"۽ بُھ وارو اَنُّ ۽ سرھاڻيون (به اُن ۾) آھن"},{"SurahNumber":55,"VerseNumber":13,"Text":"پوءِ (اي جنّؤ ۽ ماڻھو) پنھنجي رب جي ڪھڙين نعمتن جو انڪار ڪندؤ"},{"SurahNumber":55,"VerseNumber":14,"Text":"ماڻھوءَ کي ٽِڪر جھڙي وڄندڙ مٽيءَ مان پيدا ڪيائين"},{"SurahNumber":55,"VerseNumber":15,"Text":"۽ جنّ کي باھ جي الانبي مان بڻايائين"},{"SurahNumber":55,"VerseNumber":16,"Text":"پوءِ (اي جنّؤ ۽ ماڻھو) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":17,"Text":"جو ٻنھي اوڀرن جو پالڻھار آھي ۽ ٻنھي اولھن جو پالڻھار آھي"},{"SurahNumber":55,"VerseNumber":18,"Text":"پوءِ (اي جنّؤ ۽ ماڻھو) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":19,"Text":"ٻن دريائن (کاري ۽ مٺيءَ) کي وھايائين جو پاڻ ۾ گڏجي ٿا وھن"},{"SurahNumber":55,"VerseNumber":20,"Text":"انھن ٻنھي جي وچ ۾ اوٽ آھي جو ھڪ ٻئي تي زيادتي نه ڪندا آھن"},{"SurahNumber":55,"VerseNumber":21,"Text":"پوءِ (اي جنّؤ ۽ ماڻھو) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":22,"Text":"انھن ٻنھي مان موتي ۽ مرجان نڪرندا آھن"},{"SurahNumber":55,"VerseNumber":23,"Text":"پوءِ (اي جنّو ۽ ماڻھو) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":24,"Text":"۽ سمنڊ ۾ ھلندڙ جھاز (سڙھ کنيل) جبلن وانگر اُچا الله جا آھن"},{"SurahNumber":55,"VerseNumber":25,"Text":"پوءِ (اي جنّو ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":26,"Text":"جيڪو به زمين تي آھي سو سڀ ناس ٿيندو"},{"SurahNumber":55,"VerseNumber":27,"Text":"۽ (اي پيغمبر) تنھنجي پالڻھار جي ذات باقي رھندي جو عزت وارو ۽ نعمتن وارو آھي"},{"SurahNumber":55,"VerseNumber":28,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":29,"Text":"جيڪو به آسمانن ۽ زمين ۾ آھي سو سڀڪو الله کان گھرندو آھي، سڀڪنھن ڏينھن اُھو ڪم ۾ آھي"},{"SurahNumber":55,"VerseNumber":30,"Text":"پوءِ (اي جنّو ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":31,"Text":"اي جنّو ۽ ماڻھؤ (اسين واندا ٿي) اوھان ڏانھن جلد متوجه ٿينداسون"},{"SurahNumber":55,"VerseNumber":32,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":33,"Text":"اي جِنّن ۽ ماڻھن جي ٽولي جيڪڏھن اوھين آسمانن ۽ زمين جي پاسن کان ٻاھر نڪري سگھندا آھيو ته نڪرو، وڏي ھمت کانسواءِ ٻي طرح نڪري نه سگھندؤ"},{"SurahNumber":55,"VerseNumber":34,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":35,"Text":"اوھان تي باھ جو اُلنبو ۽ دُونھون موڪلبو جو مقابلو ڪري نه سگھندؤ"},{"SurahNumber":55,"VerseNumber":36,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":37,"Text":"پوءِ جڏھن آسمان ڦاٽندو تڏھن اڌوڙ وانگر گلابي ٿيندو"},{"SurahNumber":55,"VerseNumber":38,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":39,"Text":"پوءِ اُن ڏينھن نڪي ماڻھو ۽ نڪي جن پنھنجي گناھ بابت پُڇبا"},{"SurahNumber":55,"VerseNumber":40,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙن نعمتن جو انڪار ڪندؤ"},{"SurahNumber":55,"VerseNumber":41,"Text":"ڏوھاري پنھنجي شڪلين مان پيا سڃاتا ويندا ۽ پوءِ ڄُنڊن ۽ پيرن مان پڪڙبا"},{"SurahNumber":55,"VerseNumber":42,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":43,"Text":"(چئبو ته) ھي اُھو دوزخ آھي جنھن کي گنھگارن ڪوڙ ڀانيو ھو"},{"SurahNumber":55,"VerseNumber":44,"Text":"انھيءَ (دوزخ) ۾ ۽ تَتي ٽھڪندڙ پاڻيءَ ۾ پيا ايندا ويندا"},{"SurahNumber":55,"VerseNumber":45,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":46,"Text":"۽ جيڪو پنھنجي پالڻھار جي آڏو بيھڻ کان ڊنو تنھن لاءِ ٻه باغ آھن"},{"SurahNumber":55,"VerseNumber":47,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":48,"Text":"ٻئي باغ گھاٽا آھن"},{"SurahNumber":55,"VerseNumber":49,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":50,"Text":"انھن (ٻن باغن) ۾ ٻه چشما وھن ٿا"},{"SurahNumber":55,"VerseNumber":51,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":52,"Text":"انھن ٻنھي (باغن) ۾ سڀڪنھن ميوي مان ٻه ٻه جنسون آھن"},{"SurahNumber":55,"VerseNumber":53,"Text":"پوءِ (اي جنّو ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":54,"Text":"اھڙن وڇاڻن تي ٽيڪ ڏئي ويٺا ھوندا جنھن جو استر اِسۡتَبۡرق پٽ مان ھوندو، ۽ انھن ٻنھي باغن جو ميوو ويجھو ھوندو"},{"SurahNumber":55,"VerseNumber":55,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":56,"Text":"اُنھن (باغن جي ماڙين) ۾ (شرم ڪري) ھيٺ نگاھ ڪرڻ واريون (حُورون) ھونديون جن کي اُنھن کان اڳ نڪي ڪنھن ماڻھو ۽ جنّ ڇھيو آھي"},{"SurahNumber":55,"VerseNumber":57,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":58,"Text":"اُھي (حُورون) ڄڻڪ ياقُوت ۽ مَرجان آھن"},{"SurahNumber":55,"VerseNumber":59,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":60,"Text":"چڱائيءَ جو بدلو چڱائيءَ کانسواءِ ٻيو نه آھي"},{"SurahNumber":55,"VerseNumber":61,"Text":"پوءِ (اي جنّؤ ۽ ماڻھؤ) پنھنجي پالڻھارجي ڪھڙين نعمتن جو انڪار ڪندؤ"},{"SurahNumber":55,"VerseNumber":62,"Text":"۽ اُنھن ٻن (باغن) کانسواءِ ٻيا ٻه باغ به آھن"},{"SurahNumber":55,"VerseNumber":63,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":64,"Text":"ٻئي ڏاڍا ساوا چھچ آھن"},{"SurahNumber":55,"VerseNumber":65,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":66,"Text":"اُنھن ٻنھي (باغن) ۾ ڦوھاري وانگر جوش سان پاڻي نڪرڻ وارا ٻه چشما ھوندا"},{"SurahNumber":55,"VerseNumber":67,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":68,"Text":"انھن ٻنھي باغن ۾ (ھر جنس جو) ميوو ۽ کجيون ۽ ڏاڙھون ھوندا"},{"SurahNumber":55,"VerseNumber":69,"Text":"پوءِ (ي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":70,"Text":"انھن (باغن) ۾ سڳوريون سھڻيون زالون ھونديون"},{"SurahNumber":55,"VerseNumber":71,"Text":"پوءِ (اي جنّؤ ۽ ماڻھؤ) پنھنجي پالڻار جي ڪھڙين نعمتن جو انڪار ڪندؤ"},{"SurahNumber":55,"VerseNumber":72,"Text":"حُورون تنبن منجھ پردہ نشين ھونديون"},{"SurahNumber":55,"VerseNumber":73,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":74,"Text":"انھن کي انھن (بھشتين) کان اڳ نڪي ماڻھو ۽ نڪي ڪنھن جنّ ڇھيو آھي"},{"SurahNumber":55,"VerseNumber":75,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":76,"Text":"ساون وھاڻن ۽ سھڻن پٿراڻين تي ٽيڪ ڏيئي ويٺل ھوندا"},{"SurahNumber":55,"VerseNumber":77,"Text":"پوءِ (اي جنّؤ ۽ ماڻھؤ) پنھنجي پالڻھار جي ڪھڙين نعمتن جو انڪار ڪندؤ"},{"SurahNumber":55,"VerseNumber":78,"Text":"تنھنجي پالڻھار عزت واري جو نالو وڏي برڪت وارو آھي"},{"SurahNumber":56,"VerseNumber":1,"Text":"جڏھن قيامت ايندي"},{"SurahNumber":56,"VerseNumber":2,"Text":"جنھنجي اچڻ ۾ ڪو ڪوڙ نه آھي"},{"SurahNumber":56,"VerseNumber":3,"Text":"ڪن کي جھڪي ڪرڻ واري ۽ ڪن کي مٿاھين ڪرڻ واري"},{"SurahNumber":56,"VerseNumber":4,"Text":"جڏھن زمين سخت ڌوڏبي"},{"SurahNumber":56,"VerseNumber":5,"Text":"۽ جبل پوري طرح ڀڃي پڻي ڪيا ويندا"},{"SurahNumber":56,"VerseNumber":6,"Text":"پوءِ اُڏاريل دُز وانگر ٿيندا"},{"SurahNumber":56,"VerseNumber":7,"Text":"۽ اوھين تڏھن ٽي ٽوليون ٿيندؤ"},{"SurahNumber":56,"VerseNumber":8,"Text":"پوءِ سڄي پاسي وارا، سڄي پاسي وارا ڪھڙا ته چڱا ھوندا"},{"SurahNumber":56,"VerseNumber":9,"Text":"۽ کٻي پاسي وارا، کٻي پاسي وارا ڪھڙا (ته) بدحال ھوندا؟"},{"SurahNumber":56,"VerseNumber":10,"Text":"۽ (چڱاين ۾) اڳرائي ڪرڻ وارا اڳي ٿيڻ وارا"},{"SurahNumber":56,"VerseNumber":11,"Text":"اھي (ئي) مقرب آھن"},{"SurahNumber":56,"VerseNumber":12,"Text":"نعمتن وارن باغن ۾ ھوندا"},{"SurahNumber":56,"VerseNumber":13,"Text":"گھڻا پھرين مان"},{"SurahNumber":56,"VerseNumber":14,"Text":"۽ ٿورا پوين مان"},{"SurahNumber":56,"VerseNumber":15,"Text":"(سون سان) اُڻيل تخت تي"},{"SurahNumber":56,"VerseNumber":16,"Text":"ھڪ ٻئي جي آمھون سامھون ٿي مٿن ٽيڪ ڏئي ويٺل ھوندا"},{"SurahNumber":56,"VerseNumber":17,"Text":"ھميشه رھڻ وارا نينگر وٽن پيا ايندا ويندا"},{"SurahNumber":56,"VerseNumber":18,"Text":"آبخورن ۽ ڪوزن سان ۽ وھندڙ شراب مان (ڀريل) پيالا (آڻيندن)"},{"SurahNumber":56,"VerseNumber":19,"Text":"(اھڙو صاف) جنھن کان نڪي مٿي ۾ سور پوندن ۽ نڪي بيھوش ھوندا"},{"SurahNumber":56,"VerseNumber":20,"Text":"۽ (پڻ ھر جنس جو) ميوو جتان وڻندن"},{"SurahNumber":56,"VerseNumber":21,"Text":"۽ پکين جو گوشت جنھن قسم مان (پيو) گھرين"},{"SurahNumber":56,"VerseNumber":22,"Text":"۽ وڏين اکين وارون حورون"},{"SurahNumber":56,"VerseNumber":23,"Text":"(ڄڻڪ) ڍڪيل موتين جھڙيون"},{"SurahNumber":56,"VerseNumber":24,"Text":"جيڪي ڪمايو ھوائون تنھنجي بدلي ۾"},{"SurahNumber":56,"VerseNumber":25,"Text":"اتي نڪا اجائي بَڪ نڪا گناھ جھڙي ڳالھ ٻڌندا"},{"SurahNumber":56,"VerseNumber":26,"Text":"پر ھر ڪو سلام سلام پيو چوندو"},{"SurahNumber":56,"VerseNumber":27,"Text":"۽ سڄي پاسي وارا، سڄي پاسي وارا ڪھڙي حال ھوندا"},{"SurahNumber":56,"VerseNumber":28,"Text":"لاسڙين ٻيرين ۾"},{"SurahNumber":56,"VerseNumber":29,"Text":"۽ ڀريل ڦردار ڪيوڙن ۾"},{"SurahNumber":56,"VerseNumber":30,"Text":"۽ ڊگھن پاڇن ۾"},{"SurahNumber":56,"VerseNumber":31,"Text":"۽ (ھيٺ) ڪرندڙ پاڻي ۾"},{"SurahNumber":56,"VerseNumber":32,"Text":"۽ گھڻن ميون ۾"},{"SurahNumber":56,"VerseNumber":33,"Text":"نڪي کُٽندا ۽ نڪي (کائن) جھلبا"},{"SurahNumber":56,"VerseNumber":34,"Text":"۽ اُچا وڇاڻا"},{"SurahNumber":56,"VerseNumber":35,"Text":"بيشڪ اسان حورن کي ھڪ نموني تي پيدا ڪيو آھي"},{"SurahNumber":56,"VerseNumber":36,"Text":"پوءِ کين ڪنواريون بڻايوسون"},{"SurahNumber":56,"VerseNumber":37,"Text":"مڙسن کي وڻندڙ ھڪ جيڏيون"},{"SurahNumber":56,"VerseNumber":38,"Text":"سڄي پاسي وارن لاءِ"},{"SurahNumber":56,"VerseNumber":39,"Text":"گھڻي جماعت پھرين مان آھي"},{"SurahNumber":56,"VerseNumber":40,"Text":"۽ گھڻي جماعت پوين مان آھي"},{"SurahNumber":56,"VerseNumber":41,"Text":"۽ کٻي پاسي وارا، کٻي پاسي وارا ڪھڙا بدحال ھوندا"},{"SurahNumber":56,"VerseNumber":42,"Text":"ڪوسي جھولي ۽ تَتي پاڻيءَ ۾ ھوندا"},{"SurahNumber":56,"VerseNumber":43,"Text":"۽ ڪاري دونھين جي پاڇي ۾ ھوندا"},{"SurahNumber":56,"VerseNumber":44,"Text":"جو نڪي ٿڌو ھوندو ۽ نڪي سھائيندڙ"},{"SurahNumber":56,"VerseNumber":45,"Text":"بيشڪ اُھي ھن کان اڳ (دُنيا ۾) سُک ۾ پيل ھوا"},{"SurahNumber":56,"VerseNumber":46,"Text":"۽ وڏي گناھ (شرڪ) تي ضد ڪندا ھوا"},{"SurahNumber":56,"VerseNumber":47,"Text":"۽ چوندا ھوا ته، جڏھن مرنداسون ۽ مٽي ۽ ھڏا ٿينداسون (تڏھن) اسين وري (قبرن مان) اُٿاريا وينداسون ڇا؟"},{"SurahNumber":56,"VerseNumber":48,"Text":"يا اسان جا پھريان پيءُ ڏاڏا"},{"SurahNumber":56,"VerseNumber":49,"Text":"(اي پيغمبر) چؤ ته بيشڪ اڳيان ۽ پويان"},{"SurahNumber":56,"VerseNumber":50,"Text":"ھڪ مقرّر ڪيل ڏينھن جي وقت تي ضرور گڏ ڪيا ويندا"},{"SurahNumber":56,"VerseNumber":51,"Text":"وري بيشڪ اوھين اي گمراھو ڪوڙ ڀائيندڙؤ"},{"SurahNumber":56,"VerseNumber":52,"Text":"ضرور اوھين ٿوھر جي وڻ مان کائيندؤ"},{"SurahNumber":56,"VerseNumber":53,"Text":"پوءِ منجھانئس پيٽن کي ڀريندؤ"},{"SurahNumber":56,"VerseNumber":54,"Text":"پوءِ مٿانئس تَتل پاڻيءَ مان پيئندؤ"},{"SurahNumber":56,"VerseNumber":55,"Text":"پوءِ اُڃايل اُٺن جي پيئڻ وانگر پيئندؤ"},{"SurahNumber":56,"VerseNumber":56,"Text":"قيامت جي ڏينھن اِھا سندن مھماني آھي"},{"SurahNumber":56,"VerseNumber":57,"Text":"اسان اوھان کي پيدا ڪيو پوءِ (وري جيارڻ کي) ڇونه سچ ڀائيندا آھيو"},{"SurahNumber":56,"VerseNumber":58,"Text":"ڀلا ڏسو ته سھي ته جيڪا مني وجھندا آھيو"},{"SurahNumber":56,"VerseNumber":59,"Text":"تنھن مان اوھين خلقيو ٿا ڇا؟ يا اسين خلقڻ وارا آھيون؟"},{"SurahNumber":56,"VerseNumber":60,"Text":"اسان اوھان ۾ موت مقرّر ڪيو آھي ۽ اسين عاجز نه آھيون"},{"SurahNumber":56,"VerseNumber":61,"Text":"ته اوھان جھڙن کي مٽائي پيدا ڪريون ۽ اوھان کي اھڙي (شڪل) ۾ پيدا ڪريون جنھن کي ڄاڻندا ئي ئي نه ھجو"},{"SurahNumber":56,"VerseNumber":62,"Text":"۽ بيشڪ پھرين پيدائش ڄاڻي چڪؤ پوءِ ڇونه ٿا نصيحت وٺو؟"},{"SurahNumber":56,"VerseNumber":63,"Text":"ڏسو ته سھي جيڪي اوھين پوکيندا آھيو"},{"SurahNumber":56,"VerseNumber":64,"Text":"سو اوھين ڄمائيندا آھيو ڇا يا اسين ڄمائيندا آھيون؟"},{"SurahNumber":56,"VerseNumber":65,"Text":"جيڪڏھن گھُرون ته اُن کي ناس ڪري ڇڏيون پوءِ اوھين حيرت ۾ رھجي وڃو"},{"SurahNumber":56,"VerseNumber":66,"Text":"(۽ پيا چئو) ته بيشڪ اسين ٽوٽي ۾ پئجي وياسون"},{"SurahNumber":56,"VerseNumber":67,"Text":"بلڪ اسين بي نصيب آھيون"},{"SurahNumber":56,"VerseNumber":68,"Text":"ڀلا ڏسو ته سھي جيڪو پاڻي پيئندا آھيو"},{"SurahNumber":56,"VerseNumber":69,"Text":"اُھو اوھين ڪڪرن مان ھيٺ لاھيندا آھيو ڇا يا اسين ھيٺ لاھيندا آھيون؟"},{"SurahNumber":56,"VerseNumber":70,"Text":"جيڪڏھن گھُرون ته اُن کي کارو ڪري ڇڏيون پوءِ ڇونه شڪرانو ڪندا آھيو؟"},{"SurahNumber":56,"VerseNumber":71,"Text":"ڀلا ڏسو ته سھي ته جا باھ ٻاريندا آھيو"},{"SurahNumber":56,"VerseNumber":72,"Text":"تنھن جي وڻ کي اوھان پيدا ڪيو آھيو آھي ڇا؟ يا اسين پيدا ڪندڙ آھيون"},{"SurahNumber":56,"VerseNumber":73,"Text":"اسان اُن (وڻ) کي نصيحت وٺڻ لاءِ ۽ مسافرن جي فائدي لاءِ پيدا ڪيو آھي"},{"SurahNumber":56,"VerseNumber":74,"Text":"تنھنڪري پنھنجي وڏي پالڻھار جي نالي کي پاڪائي سان ياد ڪر"},{"SurahNumber":56,"VerseNumber":75,"Text":"پوءِ تارن جي ڪِرڻ جي جاءِ جو قسم کڻان ٿو"},{"SurahNumber":56,"VerseNumber":76,"Text":"۽ جيڪڏھن ڄاڻو ته بيشڪ اُھو قسم وڏو آھي"},{"SurahNumber":56,"VerseNumber":77,"Text":"بيشڪ اھو سڳورو قرآن آھي"},{"SurahNumber":56,"VerseNumber":78,"Text":"لڪل ڪتاب ۾ لکيل آھي"},{"SurahNumber":56,"VerseNumber":79,"Text":"پاڪائيءَ وارن کانسواءِ ٻيو ڪو اُن کي ھٿ نه لائيندو آھي"},{"SurahNumber":56,"VerseNumber":80,"Text":"جھانن جي پالڻھار وٽان نازل ڪيل آھي"},{"SurahNumber":56,"VerseNumber":81,"Text":"پوءِ اوھين ھن ڳالھ (جي مڃڻ) ۾ سُستي ڪرڻ وارا آھيو ڇا"},{"SurahNumber":56,"VerseNumber":82,"Text":"۽ اُن کي ڪوڙ ڀانئين پنھنجو حصّو ڪريو ٿا"},{"SurahNumber":56,"VerseNumber":83,"Text":"پوءِ جنھن مھل (ڪنھنجو) ساھ نر گھٽ وٽ پھچي"},{"SurahNumber":56,"VerseNumber":84,"Text":"۽ اوھين انھيءَ مھل پيا ٿا ڏسو"},{"SurahNumber":56,"VerseNumber":85,"Text":"۽ اسين اوھان جي به نسبت اُن ڏانھن تمام ويجھا آھيون پر اوھين نه ڏسندا آھيو"},{"SurahNumber":56,"VerseNumber":86,"Text":"پوءِ جيڪڏھن (اوھين خدا جي حُڪم ۾) لاچار ٿيل نه آھيو"},{"SurahNumber":56,"VerseNumber":87,"Text":"ته جيڪڏھن سچا آھيو ته روح کي ڇو نه موٽايو"},{"SurahNumber":56,"VerseNumber":88,"Text":"پوءِ جيڪڏھن (مئل الله جي) ويجھن ٻانھن مان ھوندو"},{"SurahNumber":56,"VerseNumber":89,"Text":"ته اُن لاءِ خوشي ۽ سُرھاڻ ۽ نعمت وارو باغ آھي"},{"SurahNumber":56,"VerseNumber":90,"Text":"۽ جيڪڏھن سڄي پاسي وارن مان ھوندو"},{"SurahNumber":56,"VerseNumber":91,"Text":"ته سڄي پاسي وارن مان توکي سلامتي آھي"},{"SurahNumber":56,"VerseNumber":92,"Text":"پر جيڪڏھن اُھو ڪُوڙ ڀانئيندڙن گمراھن مان ھوندو"},{"SurahNumber":56,"VerseNumber":93,"Text":"ته (اُن لاءِ) تَتل پاڻي مھماني"},{"SurahNumber":56,"VerseNumber":94,"Text":"۽ دوزخ ۾ گھيڙڻ آھي"},{"SurahNumber":56,"VerseNumber":95,"Text":"بيشڪ ھي خبر پوري يقيني آھي"},{"SurahNumber":56,"VerseNumber":96,"Text":"تنھنڪري پنھنجي پالڻھار وڏي جي نالي کي پاڪائيءَ سان ياد ڪر"},{"SurahNumber":57,"VerseNumber":1,"Text":"جيڪي آسمانن ۽ زمين ۾ آھي سو سڀ الله جي پاڪائي بيان ڪندو آھي، ۽ اُھو غالب حڪمت وارو آھي"},{"SurahNumber":57,"VerseNumber":2,"Text":"آسمانن ۽ زمين جي بادشاھي اُن جي آھي، (اُھو) جياريندو آھي ۽ ماريندو آھي، ۽ اُھو سڀڪنھن شيءِ تي وس وارو آھي"},{"SurahNumber":57,"VerseNumber":3,"Text":"اُھو (سڀ کان) پھريون ۽ (سڀ کان) پويون ۽ پڌرو ۽ ڳجھو آھي، ۽ اُھو سڀڪنھن شيءِ کي ڄاڻندڙ آھي"},{"SurahNumber":57,"VerseNumber":4,"Text":"(الله) اُھو آھي جنھن آسمانن ۽ زمين کي ڇھن ڏينھن ۾ بڻايو وري عرش تي متوجه ٿيو، جيڪي زمين ۾ گھڙندو آھي ۽ جيڪي نڪرندو آھي ۽ جيڪي آسمان مان لھندو آھي ۽ جيڪي منجھس چڙھي ويندو آھي سو (سڀ) اُھو ڄاڻندو آھي، ۽ جتي اوھين ھجو اُتي اھو اوھان سان گڏ آھي، ۽ جيڪي ڪندا آھيو سو الله ڏسندڙ آھي"},{"SurahNumber":57,"VerseNumber":5,"Text":"آسمانن ۽ زمين جي بادشاھي اُن جي آھي، ۽ الله ڏانھن سڀ ڪم ورايا وڃن ٿا"},{"SurahNumber":57,"VerseNumber":6,"Text":"رات کي ڏينھن ۾ گھيڙيندو آھي ۽ ڏينھن کي رات ۾ گھيڙيندو آھي، ۽ اُھوسِينن وارو (ڳجھ) ڄاڻندڙ آھي"},{"SurahNumber":57,"VerseNumber":7,"Text":"الله ۽ سندس پيغمبر تي ايمان آڻيو ۽ اُنھيءَ مال مان خرچيو جنھن ۾ اوھان کي ٻـين جو وارث ڪيو اٿس، ۽ اوھان مان جن ايمان آندو ۽ (الله جي واٽ ۾) خرچ ڪيو تن لاءِ وڏو اجر آھي"},{"SurahNumber":57,"VerseNumber":8,"Text":"۽ اوھان کي ڇا (ٿيو) آھي جو الله تي ايمان نه ٿا آڻيو؟ حالانڪ پيغمبر اوھان کي سڏي ٿو ته اوھين پنھنجي پالڻھار تي ايمان آڻيو ۽ بيشڪ الله اوھان کان انجام ورتو آھي جيڪڏھن مڃڻ وارا آھيو"},{"SurahNumber":57,"VerseNumber":9,"Text":"(الله) اُھو آھي جيڪو پنھنجي ٻانھي (محمّد) تي پڌريون آيتون نازل ڪندو آھي ته (ڪفر جي) اونداھين مان (اسلام جي) سوجھري ڏانھن اوھان کي ڪڍي، ۽ بيشڪ الله اوھان تي شفقت ڪندڙ مھربان آھي"},{"SurahNumber":57,"VerseNumber":10,"Text":"۽ اوھان کي ڇا (ٿيو) آھي جو الله جي واٽ ۾ نه خرچيندا آھيو حالانڪ آسمانن ۽ زمين جي ميراث خاص الله جي آھي، جنھن (مڪي جي) فتح کان اڳ خرچ ڪيو ۽ (الله جي دين لاءِ ڪافرن سان) وڙھيو تنھنجي برابر اوھان مان ڪوبه ڪونھي، اھي انھن کان تمام وڏي مرتبي وارا آھن جن (فتح کان) پوءِ خرچ ڪيو ۽ (دين لاءِ) وڙھيا، ۽ ھر ھڪ کي الله چڱو انجام ڏنو آھي، ۽ جيڪي ڪندا آھيو تنھن جي الله (پوري) خبر رکندڙ آھي"},{"SurahNumber":57,"VerseNumber":11,"Text":"اُھو ڪير آھي جو الله کي چڱو قرض ڏئي پوءِ (الله) اُھو (قرض) اُن کي ٻيڻو ڪري ڏيندو ۽ اُن لاءِ سڳورو اجر آھي"},{"SurahNumber":57,"VerseNumber":12,"Text":"(ياد ڪر) جنھن ڏينھن مؤمنن ۽ مؤمنياڻين کي (ھن حالت ۾) ڏسندين جو سندن نُور اُنھن جي اڳيان ۽ انھن جي ساڄن پاسن کان پيو ڊوڙندو (چئبن ته) اوھان کي خوشخبري ھجي جو اڄ اوھان لاءِ اھڙا باغ آھن جن جي ھيٺان واھيون پيون وَھن اُتي سدائين رھندؤ، اھا وڏي مراد ماڻڻ آھي"},{"SurahNumber":57,"VerseNumber":13,"Text":"جنھن ڏينھن منافق ۽ منافقياڻيون (گڏجي) مؤمنن کي چوندا ته ترسو (ته سھي) ته اوھان جي (ايماني) نُور مان (ڪجھ) روشني وٺون چيو ويندو ته اوھين پنھنجي پٺ تي (دنيا ڏانھن) موٽو پوءِ ڪو سوجھرو ڳوليو، پوءِ سندن وچ ۾ ھڪ اھڙي ڀت ھنئي ويندي جنھن کي دروازو ھوندو، اُن ڀت جي اندارن رحمت ھوندي ۽ ان جي ٻاھرين پاسي کان عذاب"},{"SurahNumber":57,"VerseNumber":14,"Text":"منافق مُسلمانن کي سڏيندا ۽ چوندا ته اسين اوھان سان (دنيا ۾) گڏ نه ھواسون ڇا؟ (مُسلمان) چوندا ته ھائو پر پنھنجو پاڻ کي جوکي ۾ وڌوَ ۽ (ايمان آڻڻ ۾) دير ڪندا رھيؤ ۽ (نبوت ۾) شڪ آندو ۽ اوھان کي سَڌن ٺڳي ڇڏيو تان جو الله جو حُڪم آيو ۽ اوھان کي الله (جي حُڪم مڃڻ) کان (شيطان) ٺڳيندڙ ٺڳي ڇڏيو"},{"SurahNumber":57,"VerseNumber":15,"Text":"تنھن ڪري (اي منافقؤ) اڄ نڪي اوھان کان ۽ نڪي ڪافرن کان ڪو بدلو وٺبو، اوھان جي جاءِ (دوزخ جي) باھ آھي، اھا اوھان جي لائق آھي، ۽ اھا موٽڻ جي جاءِ بڇڙي آھي"},{"SurahNumber":57,"VerseNumber":16,"Text":"اڃا مؤمنن لاءِ اُھو وقت نه آيو آھي ڇا؟ جو الله جي ياد ڪرڻ وقت ۽ وحي الٰھيءَ مان جيڪو نازل ٿيو تنھن (جي ياد) آڻڻ وقت سندن دليون آزي ڪن ۽ انھن وانگر نه ٿين جن کي ھن کان اڳ ڪتاب ڏنو ويو پوءِ مٿن ڊگھي مدت گذري تنھنڪري سندن دليون سخت ٿي ويون، ۽ منجھائن گھڻا بي دين آھن"},{"SurahNumber":57,"VerseNumber":17,"Text":"ڄاڻو ته الله زمين کي سندس ويرانيءَ کانپوءِ آباد ڪندو آھي، بيشڪ اسان اوھان لاءِ چٽيون نشانيون بيان ڪيون آھن ته مانَ اوھين پرجھو"},{"SurahNumber":57,"VerseNumber":18,"Text":"بيشڪ خيرات ڏيندڙن ۽ خيرات ڏيندڙن کي، ۽ جن الله کي سھڻو قرض ڏنو آھي تن کي ٻيڻو ڪري ڏبو ۽ اُنھن لاءِ سڳورو اجر آھي"},{"SurahNumber":57,"VerseNumber":19,"Text":"۽ جن الله ۽ سندس پيغمبرن تي ايمان آندو آھي اُھي ئي پنھنجي پالڻھار وٽ بلڪل سچا ۽ شھيد آھن، اُنھن لاءِ سندن اجر ۽ سندن نُور آھي، ۽ جن ڪفر ڪيو ۽ اسان جي آيتن کي ڪُوڙ ڀانيو اُھي دوزخي آھن"},{"SurahNumber":57,"VerseNumber":20,"Text":"ڄاڻو ته دُنيا جي حياتي رڳو راند ۽ بي فائدِي ۽ سينگار ۽ پاڻ ۾ فخر ڪرڻ ۽ مالن ۽ اولادن ۾ (ھڪ ٻئي کان) گھڻائي طلبڻ آھي، (انھيءَ جو مثال) انھيءَ مينھن وانگر (آھي) جنھن جو سلو (ڄمائڻ) ڪڙمين کي عجب ۾ وجھي وري سُڪي وڃي پوءِ اُن کي پيلو ٿيل ڏسين وري ڀُري وڃي، ۽ آخرت ۾ (الله جي دشمنن لاءِ) سخت عذاب آھي ۽ (الله جي دوستن لاءِ) الله کان بخشش ۽ رضامندي آھي، ۽ دنيا جي حياتي رڳو ٺڳيءَ جو سامان آھي"},{"SurahNumber":57,"VerseNumber":21,"Text":"پنھنجي پالڻھار جي بخشش ۽ انھي بھشت ڏانھن اڳرائي ڪريو جنھن جي ويڪرائي آسمان ۽ زمين جي ويڪرائي وانگر آھي انھن لاءِ تيار ڪيو ويو آھي جن الله ۽ سندس پيغمبرن تي ايمان آندو، اھو الله جو فضل آھي جنھن کي وڻيس تنھن کي ڏيندو آھي، ۽ الله وڏي فضل وارو آھي"},{"SurahNumber":57,"VerseNumber":22,"Text":"ڪابه مُصيبت نڪي زمين ۾ ۽ نڪي اوھان جي جندن ۾ پھچندي آھي پر اُنھي کان اڳ اُن کي پيدا ڪريون ھڪ ڪتاب ۾ لکيل آھي، بيشڪ اھو (ڪم) الله کي آسان آھي"},{"SurahNumber":57,"VerseNumber":23,"Text":"ھن ڪري (اھا خبر ڏني اٿون) ته جيڪي اوھان جي ھٿن مان ويو تنھن تي ارمان نه ڪريو ۽ جيڪي اوھان کي عطا ڪيائين تنھن تي خوشي نه ڪريو، ۽ الله سڀڪنھن ھٺيلي پاڻ سڏائيندڙ کي دوست نه رکندو آھي"},{"SurahNumber":57,"VerseNumber":24,"Text":"جيڪي پيچائي ڪندا آھن ۽ ماڻھن کي به پيچائي ڏسيندا آھن، ۽ جيڪو منھن موڙيندو ته بيشڪ الله ئي بي پرواھ ساراھيل آھي"},{"SurahNumber":57,"VerseNumber":25,"Text":"بيشڪ پنھنجن پيغمبرن کي پڌرين نشانين سان موڪليوسون ۽ ساڻن ڪتاب ۽ تارازي ھن لاءِ موڪليوسون ته ماڻھو انصاف سان بيھڪ وٺن، ۽ لوھ موڪليوسون جنھن جي ڪري سخت ويڙھ آھي ۽ ماڻھن لاءِ (ٻيا) فائدا (به) آھن ۽ ته جيڪو الله ۽ سندس پيغمبرن کي پرپُٺ مدد ڏئي تنھن کي الله معلوم ڪري، بيشڪ الله سگھارو غالب آھي"},{"SurahNumber":57,"VerseNumber":26,"Text":"۽ بيشڪ نُوح ۽ ابراھيم کي موڪليوسون ۽ سندن اولاد ۾ پيغمبري ۽ ڪتاب (امانت) رکيوسون پوءِ منجھائن ڪي ھدايت وارا آھن، ۽ منجھائن گھڻا بي دين آھن"},{"SurahNumber":57,"VerseNumber":27,"Text":"وري پٺيانئن پنھنجا (ٻيا) پيغمبر موڪلياسون ۽ پوئتان عيسىٰ پُٽ مريم جي کي موڪليوسون ۽ کيس انجيل ڏنوسون، ۽ جن سندس تابعداري ڪئي تن جي دلين ۾ نرمي ۽ ٻاجھ رکي سون، ۽ اُھا گوشه نشيني جا پاڻ ٺاھي ھوائون سا اسان مٿن فرض نه ڪئي ھُئي پر الله جي رضامندي جي طلب لاءِ پاڻ ٺاھي ھوائون پوءِ اُن جو پورو حق نظر نه رکيائون، پوءِ منجھائن جن ايمان آندو تن کي سندن اجر ڏنوسون، ۽ منجھائن گھڻا بي دين آھن"},{"SurahNumber":57,"VerseNumber":28,"Text":"اي ايمان وارؤ الله کان ڊڄو ۽ سندس پيغمبر تي ايمان آڻيو ته اوھان کي پنھنجي ٻاجھ مان به ڀاڱا ڏئي ۽ اوھان کي اھڙو نُور ڏئي جنھن سان (رستو) ھلو ۽ اوھان کي بخشي، ۽ الله بخشڻھار مھربان آھي"},{"SurahNumber":57,"VerseNumber":29,"Text":"ھن ڪري (الله ھي خبر ڏني) ته اھل ڪتاب جا ڄاڻن ته اُھي الله جي فضل مان ڪنھن شيءَ تي سگھ رکي نه سگھندا آھن ۽ ته فضل الله جي ھٿ ۾ آھي جنھن کي وڻيس تنھن کي ڏيندو آھي، ۽ الله وڏي فضل وارو آھي"}]}