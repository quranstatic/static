{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"فرمایا اے رسولو! تمہارا کیا مطلب ہے"},{"SurahNumber":51,"VerseNumber":32,"Text":"انہوں نے کہا ہم ایک مجرم قوم کی طرف بھیجے گئے ہیں"},{"SurahNumber":51,"VerseNumber":33,"Text":"تاکہ ہم ان پر مٹی کے پتھر برسائیں"},{"SurahNumber":51,"VerseNumber":34,"Text":"وہ آپ کے رب کی طرف حدسے بڑھنے والوں کے لیے مقرر ہو چکے ہیں"},{"SurahNumber":51,"VerseNumber":35,"Text":"پھر ہم نے نکال لیا جو بھی وہا ں ایمان دار تھا"},{"SurahNumber":51,"VerseNumber":36,"Text":"پھر ہم نے وہاں سوائے مسلمانوں کے ایک گھر کے نہ پایا"},{"SurahNumber":51,"VerseNumber":37,"Text":"اورہم نے اس واقعہ میں ایسے لوگو ں کے لیے ایک عبرت رہنے دی جو دردناک عذاب سے ڈرتے ہیں"},{"SurahNumber":51,"VerseNumber":38,"Text":"اور موسیٰ کے قصہ میں بھی عبرت ہے جب کہ ہم نے فرعون کے پا س ایک کھلی دلیل دے کر بھیجا"},{"SurahNumber":51,"VerseNumber":39,"Text":"سو اس نے مع اپنے ارکانِ سلطنت کے سرتابی کی اور کہا یہ جادوگر یا دیوانہ ہے"},{"SurahNumber":51,"VerseNumber":40,"Text":"پھر ہم نے اسے اور اس کے لشکروں کو پکڑ لیا پھر ہم نے انہیں سمند رمیں پھینک دیا اور اس نے کام ہی ملامت کا کیا تھا"},{"SurahNumber":51,"VerseNumber":41,"Text":"اور قوم عاد میں بھی (عبرت ہے) جب ہم نے ان پر سخت آندھی بھیجی"},{"SurahNumber":51,"VerseNumber":42,"Text":"جو کسی چیز کو نہ چھوڑتی جس پر سے وہ گزرتی مگر اسے بوسیدہ ہڈیوں کی طرح کر دیتی"},{"SurahNumber":51,"VerseNumber":43,"Text":"اور قوم ثمود میں بھی (عبرت ہے) جب ہ ان سے کہا گیا ایک وقت معین تک کا فائدہ اٹھاؤ"},{"SurahNumber":51,"VerseNumber":44,"Text":"پھر انہوں نے اپنے رب کے حکم سے سرتابی کی تو ان کو بجلی نے آ پکڑا اوروہ دیکھ رہے تھے"},{"SurahNumber":51,"VerseNumber":45,"Text":"پھر نہ تو وہ اٹھ ہی سکے اور نہ وہ بدلہ ہی لے سکے"},{"SurahNumber":51,"VerseNumber":46,"Text":"اور قوم نوح کو اس سے پہلے (ہلاک کر دیا) بے شک وہ نافرمان لوگ تھے"},{"SurahNumber":51,"VerseNumber":47,"Text":"اور ہم نے آسمان کو قدرت سے بنایا اور ہم وسیع قدرت رہنے والے ہیں"},{"SurahNumber":51,"VerseNumber":48,"Text":"اورہم نے ہی زمین کو بچھایا پھر ہم کیا خوب بچھانے والے ہیں"},{"SurahNumber":51,"VerseNumber":49,"Text":"اور ہم نے ہی ہر چیز کا جوڑا پیدا کیا تاکہ تم غور کرو"},{"SurahNumber":51,"VerseNumber":50,"Text":"پھر الله کی طرف دوڑو بے شک میں تمہارے لیے الله کی طرف سے کھلم کھلا ڈرانے والا ہوں"},{"SurahNumber":51,"VerseNumber":51,"Text":"اور اللہ کے ساتھ کوئی دوسرا معبود نہ ٹھراؤ بےشک میں تمہارے لئے اس کی طرف سے کھلم کھلا ڈرانے والا ہوں"},{"SurahNumber":51,"VerseNumber":52,"Text":"اسی طرح ان سے پہلوں کے پا س بھی جب کوئی رسول آیا تو انہوں نے یہی کہا کہ یہ جادوگر یا دیوانہ ہے"},{"SurahNumber":51,"VerseNumber":53,"Text":"کیا ایک دوسرے سے یہی کہ مرے تھے نہیں بلکہ وہ خود ہی سرکش ہیں"},{"SurahNumber":51,"VerseNumber":54,"Text":"پس آپ ان کی پرواہ نہ کیجیئے آپ پر کوئی الزام نہیں"},{"SurahNumber":51,"VerseNumber":55,"Text":"اور نصیحت کرتے رہیئے بے شک ایمان والوں کو نصیحت نفع دیتی ہے"},{"SurahNumber":51,"VerseNumber":56,"Text":"اور میں نے جن اور انسان کو بنایا ہے تو صرف اپنی بندگی کے لیے"},{"SurahNumber":51,"VerseNumber":57,"Text":"میں ان سے کوئی روزی نہیں چاہتا ہوں اور نہ ہی چاہتا ہوں کہ وہ مجھے کھلائیں"},{"SurahNumber":51,"VerseNumber":58,"Text":"بے شک الله ہی بڑا روزی دینے والا زبردست طاقت والا ہے"},{"SurahNumber":51,"VerseNumber":59,"Text":"پس بے شک ان کے لیے جو ظالم ہیں حصہ ہے جیسا کہ ان کے ساتھیوں کا حصہ تھا تو وہ مجھ سے جلدی کا مطالبہ نہ کریں"},{"SurahNumber":51,"VerseNumber":60,"Text":"پس ہلاکت ہے ان کے لیے جو کافر ہیں اس دن جس کا ان سے وعدہ کیا جاتا ہے"},{"SurahNumber":52,"VerseNumber":1,"Text":"قسم ہے طور کی"},{"SurahNumber":52,"VerseNumber":2,"Text":"اور اس کتاب کی جو لکھی گئی ہے"},{"SurahNumber":52,"VerseNumber":3,"Text":"کشادہ ورقوں میں"},{"SurahNumber":52,"VerseNumber":4,"Text":"اور آباد گھر کی قسم ہے"},{"SurahNumber":52,"VerseNumber":5,"Text":"اور اونچی چھت کی"},{"SurahNumber":52,"VerseNumber":6,"Text":"اور جوش مارتے ہوئے سمندر کی"},{"SurahNumber":52,"VerseNumber":7,"Text":"بے شک آپ کے رب کا عذاب واقع ہوکر رہے گا"},{"SurahNumber":52,"VerseNumber":8,"Text":"اسے کوئی ٹالنے والا نہیں ہے"},{"SurahNumber":52,"VerseNumber":9,"Text":"جس دن آسمان تھرتھرا کر لرزنے لگے گا"},{"SurahNumber":52,"VerseNumber":10,"Text":"اور پہاڑ تیزی سے چلنے لگیں گے"},{"SurahNumber":52,"VerseNumber":11,"Text":"پس اس دن جھٹلانے والوں کے لیے ہلاکت ہے"},{"SurahNumber":52,"VerseNumber":12,"Text":"جو جھوٹی باتوں میں لگے ہوئے کھیل رہے ہیں"},{"SurahNumber":52,"VerseNumber":13,"Text":"جس دن وہ دوزخ کی آگ کی طرف بری طرح سے دھکیلے جائیں گے"},{"SurahNumber":52,"VerseNumber":14,"Text":"یہی وہ آگ ہے جسے تم دنیا میں جھٹلاتے تھے"},{"SurahNumber":52,"VerseNumber":15,"Text":"پس کیایہ جادو ہے یا تم دیکھتے نہیں"},{"SurahNumber":52,"VerseNumber":16,"Text":"اس میں داخل ہو جاؤ پس تم صبر کرو یا نہ کرو تم پر برابر ہے تمہیں تو ویسا ہی بدلہ دیا جائے گا جیسا تم کرتے تھے"},{"SurahNumber":52,"VerseNumber":17,"Text":"بے شک پرہیز گار باغوں اور نعمتوں میں ہوں گے"},{"SurahNumber":52,"VerseNumber":18,"Text":"محظوظ ہو رہے ہوں گے اس سے جو انہیں ان کے رب نے عطا کی ہے اور ان کو ان کے رب نے عذاب دوزخ سے بچا دیا ہے"},{"SurahNumber":52,"VerseNumber":19,"Text":"مزے سے کھاؤ اور پیو بدلے ان (اعمال) کے جو تم کیا کرتے تھے"},{"SurahNumber":52,"VerseNumber":20,"Text":"تختوں پر تکیہ لگائے ہوئے جو قطاروں میں بچھے ہوئے ہیں اور ہم ان کا نکاح بڑی بڑی آنکھوں والی حوروں سے کر دیں گے"},{"SurahNumber":52,"VerseNumber":21,"Text":"اور جو لوگ ایمان لائے اور ان کی اولاد نے ایمان میں ان کی پیروی کی ہم ان کے ساتھ ان کی اولاد کو بھی (جنت) میں ملا دیں گے اور ان کے عمل میں سے کچھ بھی کم نہ کریں گے ہر شخص اپنے عمل کے ساتھ وابستہ ہے"},{"SurahNumber":52,"VerseNumber":22,"Text":"اور ہم انہیں اور زیادہ میوے دیں گے اور گوشت جو وہ چاہیں گے"},{"SurahNumber":52,"VerseNumber":23,"Text":"وہاں ایک دوسرے سے شراب کا پیالہ لیں گے جس میں نہ بکواس ہو گی نہ گناہ کا کام"},{"SurahNumber":52,"VerseNumber":24,"Text":"اور ان کے پاس لڑکے ان کی خدمت کے لیے پھر رہے ہوں گے گویا وہ غلافوں میں رکھے ہوئے موتی ہیں"},{"SurahNumber":52,"VerseNumber":25,"Text":"اورایک دوسرے کی طرف متوجہ ہو کر آپس میں پوچھیں گے"},{"SurahNumber":52,"VerseNumber":26,"Text":"کہیں گے ہم تو اس سے پہلے اپنے گھروں میں ڈرا کرتے تھے"},{"SurahNumber":52,"VerseNumber":27,"Text":"پس الله نے ہم پر احسان کیا اور ہمیں لُو کے عذاب سے بچا لیا"},{"SurahNumber":52,"VerseNumber":28,"Text":"بے شک ہم اس سے پہلے اسے پکارا کرتے تھے بے شک وہ بڑا ہی احسان کرنے والا نہایت رحم والا ہے"},{"SurahNumber":52,"VerseNumber":29,"Text":"پس نصیحت کرتے رہئے آپ اپنے رب کے فضل سے نہ کاہن ہیں نہ دیوانہ ہیں"},{"SurahNumber":52,"VerseNumber":30,"Text":"کیا وہ کہتے ہیں کہ وہ شاعر ہے ہم اس پر گردشِ زمانہ کا انتظار کر رہے ہیں"},{"SurahNumber":52,"VerseNumber":31,"Text":"کہہ دو تم انتظار کرتے رہو بے شک میں بھی تمہارے ساتھ منتظر ہوں"},{"SurahNumber":52,"VerseNumber":32,"Text":"کیا ان کی عقلیں انہیں اس بات کا حکم دیتی ہیں یا وہ خود ہی سرکش ہیں"},{"SurahNumber":52,"VerseNumber":33,"Text":"یا وہ کہتے ہیں کہ اس نے اسے خود بنا لیا ہے بلکہ وہ ایمان ہی نہیں لاتے"},{"SurahNumber":52,"VerseNumber":34,"Text":"پس کوئی کلام اس جیسا لے آئيں اگر وہ سچے ہیں"},{"SurahNumber":52,"VerseNumber":35,"Text":"کیا وہ بغیر کسی خالق کے پیدا ہو گئے ہیں یا وہ خود خالق ہیں"},{"SurahNumber":52,"VerseNumber":36,"Text":"یا انہوں نے آسمانوں اور زمین کوبنایا ہے نہیں بلکہ وہ یقین ہی نہیں کرتے"},{"SurahNumber":52,"VerseNumber":37,"Text":"کیا ان کے پاس آپ کے رب کے خزانے ہیں یا وہ داروغہ ہیں"},{"SurahNumber":52,"VerseNumber":38,"Text":"کیا ان کے پاس کوئی سیڑھی ہے کہ وہ اس پر چڑھ کر سن آتے ہیں تو لے آئے ان میں سے سننے والا کوئی دلیل واضح"},{"SurahNumber":52,"VerseNumber":39,"Text":"کیا اس کے لیے توبیٹیاں ہیں اور تمہارے لیے بیٹے"},{"SurahNumber":52,"VerseNumber":40,"Text":"کیا آپ ان سے کوئی صلہ مانگتے ہیں کہ وہ تاوان سے دبے جا رہے ہیں"},{"SurahNumber":52,"VerseNumber":41,"Text":"یا ان کے پاس علم غیب ہے کہ وہ اسے لکھتے رہتے ہیں"},{"SurahNumber":52,"VerseNumber":42,"Text":"کیا وہ کوئی داؤ کرنا چاہتے ہیں پس جو منکر ہیں وہی داؤ میں آئے ہوئے ہیں"},{"SurahNumber":52,"VerseNumber":43,"Text":"کیا سوائے الله کے ان کا کوئی اور معبود ہے الله اس سےپاک ہے جو وہ شریک ٹھہراتے ہیں"},{"SurahNumber":52,"VerseNumber":44,"Text":"اگر وہ ایک ٹکڑا آسمان سے گرتا ہوا دیکھ لیں تو کہہ دیں کہ تہ بہ تہ جما ہوا بادل ہے"},{"SurahNumber":52,"VerseNumber":45,"Text":"پس آپ انہیں چھوڑ دیجیئے یہاں تک کہ وہ اپنا وہ دن دیکھ لیں جس میں وہ بے ہوش ہو کر گر پڑیں گے"},{"SurahNumber":52,"VerseNumber":46,"Text":"جس دن ان کا داؤ ان کے کچھ بھی کام نہ آئے گا اور نہ انہیں مدد دی جائے گی"},{"SurahNumber":52,"VerseNumber":47,"Text":"اوربے شک ان ظالموں کو علاوہ اس کے ایک عذاب (دنیا میں) ہوگا لیکن اکثر ان میں سے نہیں جانتے"},{"SurahNumber":52,"VerseNumber":48,"Text":"اور اپنے رب کا حکم آنے تک صبر کر کیوں کہ بےشک آپ ہماری آنکھوں کے سامنے ہیں اور اپنے رب کی حمد کے ساتھ تسبیح کیجیئے جب آپ اٹھا کریں"},{"SurahNumber":52,"VerseNumber":49,"Text":"اور (کچھ حصہ رات میں بھی) اس کی تسبیح کیا کیجیئے اور ستاروں کے غروب ہونے کے بعد بھی"},{"SurahNumber":53,"VerseNumber":1,"Text":"ستارے کی قسم ہے جب وہ ڈوبنے لگے"},{"SurahNumber":53,"VerseNumber":2,"Text":"تمہارا رفیق نہ گمراہ ہوا ہے اورنہ بہکا ہے"},{"SurahNumber":53,"VerseNumber":3,"Text":"اور نہ وہ اپنی خواہش سے کچھ کہتا ہے"},{"SurahNumber":53,"VerseNumber":4,"Text":"یہ تو وحی ہے جو اس پر آتی ہے"},{"SurahNumber":53,"VerseNumber":5,"Text":"بڑے طاقتور (جبرائیل) نے اسے سکھایا ہے"},{"SurahNumber":53,"VerseNumber":6,"Text":"جو بڑا زور آور ہے پس وہ قائم ہوا (اصلی صورت میں)"},{"SurahNumber":53,"VerseNumber":7,"Text":"اور وہ (آسمان کے) اونچے کنارے پر تھا"},{"SurahNumber":53,"VerseNumber":8,"Text":"پھر نزدیک ہوا پھر اور بھی قریب ہوا"},{"SurahNumber":53,"VerseNumber":9,"Text":"پھر فاصلہ دو کمان کے برابر تھا یا اس سے بھی کم"},{"SurahNumber":53,"VerseNumber":10,"Text":"پھر اس نے الله کےبندے کے دل میں القا کیا جو کچھ القا کیا دل نے"},{"SurahNumber":53,"VerseNumber":11,"Text":"جھوٹ نہیں کہا تھا جو دیکھا تھا"},{"SurahNumber":53,"VerseNumber":12,"Text":"پھر جو کچھ اس نے دیکھا تم اس میں جھگڑتے ہو"},{"SurahNumber":53,"VerseNumber":13,"Text":"اور اس نے اس کو ایک بار اور بھی دیکھا ہے"},{"SurahNumber":53,"VerseNumber":14,"Text":"سدرة المنتہیٰ کے پاس"},{"SurahNumber":53,"VerseNumber":15,"Text":"جس کے پاس جنت الماویٰ ہے"},{"SurahNumber":53,"VerseNumber":16,"Text":"جب کہ اس سدرة پر چھا رہا تھا جو چھا رہا تھا (یعنی نور)"},{"SurahNumber":53,"VerseNumber":17,"Text":"نہ تو نظر بہکی نہ حد سے بڑھی"},{"SurahNumber":53,"VerseNumber":18,"Text":"بے شک اس نے اپنے رب کی بڑی بڑی نشانیاں دیکھیں"},{"SurahNumber":53,"VerseNumber":19,"Text":"پھر کیا تم نے لات اور عزیٰ کو بھی دیکھاہے"},{"SurahNumber":53,"VerseNumber":20,"Text":"اور تیسرے منات گھٹیا کو (دیکھا ہے)"},{"SurahNumber":53,"VerseNumber":21,"Text":"کیا تمہارے لیے بیٹے اور اس کے لیے بیٹیاں ہیں"},{"SurahNumber":53,"VerseNumber":22,"Text":"تب تو یہ بہت ہی بری تقسیم ہے"},{"SurahNumber":53,"VerseNumber":23,"Text":"یہ تو صرف نام ہی نام ہیں جو تم نے اور تمہارے باپ دادا نے گھڑ لیے ہیں جن پر خدا نے کوئی سندبھی نہیں اتاری وہ محض وہم اور اپنی خواہش کی پیروی کرتے ہیں حالانکہ ان کے پاس ان کے رب کے ہاں سے ہدایت آ چکی ہے"},{"SurahNumber":53,"VerseNumber":24,"Text":"پھر کیا انسان کو وہی مل جاتا ہے جس کی تمنا کرتا ہے"},{"SurahNumber":53,"VerseNumber":25,"Text":"پس آخرت اور دنیا الله ہی کے اختیار میں ہے"},{"SurahNumber":53,"VerseNumber":26,"Text":"اور بہت سے فرشتے آسمان میں ہیں کہ جن کی شفاعت کسی کے کچھ بھی کام نہیں آتی مگر اس کے بعدکہ الله جس کے لیے چاہے اجازت دے اور پسند کرے"},{"SurahNumber":53,"VerseNumber":27,"Text":"بے شک جو لوگ آخرت پر ایمان نہیں لاتے وہ فرشتوں کے عورتوں کے سے نام رکھتے ہیں"},{"SurahNumber":53,"VerseNumber":28,"Text":"اور اس بات کو کچھ بھی نہیں جانتے محص وہم پر چلتے ہیں اوروہم حق بات کی جگہ کچھ بھی کام نہیں آتا"},{"SurahNumber":53,"VerseNumber":29,"Text":"پھر تم اس کی پرواہ نہ کرو جس نے ہماری یاد سے منہ پھیر لیا ہے اور صرف دنیا ہی کی زندگی چاہتا ہے"},{"SurahNumber":53,"VerseNumber":30,"Text":"ان کی سمجھ کی یہیں تک رسائی ہے بے شک آپ کا رب اس کو خوب جانتا ہے جو اس کے راستہ سے بہکا اور اس کو بھی خوب جانتا ہے جو راہ پر آیا"},{"SurahNumber":53,"VerseNumber":31,"Text":"اور الله ہی کا ہے جو کچھ آسمانوں اور زمین میں ہے تاکہ براکرنے والوں کو ان کے بدلہ دے اور نیکی کرنے والوں کو نیک بدلہ دے"},{"SurahNumber":53,"VerseNumber":32,"Text":"وہ جو بڑے گناہوں اور بے حیائی کی باتوں سے بچتے ہیں مگر صغیرہ گناہوں سے بے شک آپ کا رب بڑی وسیع بخشش والا ہے وہ تمہیں خوب جانتا ہے جب کہ تمہیں زمین سے پیدا کیا تھا اور جب کہ تم اپنی ماں کے پیٹ میں بچے تھے پس اپنے آپ کو پاک نہ سمجھو وہ پرہیزگار کو خوب جانتا ہے"},{"SurahNumber":53,"VerseNumber":33,"Text":"بھلا آپ نے اس شخص کو دیکھا جس نے منہ پھیر لیا"},{"SurahNumber":53,"VerseNumber":34,"Text":"اور تھوڑا سا دیا اور سخت دل ہو گیا"},{"SurahNumber":53,"VerseNumber":35,"Text":"کیا اس کے پاس غیب کا علم ہے کہ وہ دیکھ رہا ہے"},{"SurahNumber":53,"VerseNumber":36,"Text":"کیا اسے ان باتوں کی خبر نہیں پہنچی جو موسیٰ کے صحیفوں میں ہیں"},{"SurahNumber":53,"VerseNumber":37,"Text":"اورابراھیم کے جس نے (اپنا عہد) پورا کیا"},{"SurahNumber":53,"VerseNumber":38,"Text":"وہ یہ کہ کوئی کسی کا بوجھ نہیں اٹھائے گا"},{"SurahNumber":53,"VerseNumber":39,"Text":"اور یہ کہ انسان کو وہی ملتا ہے جو کرتا ہے"},{"SurahNumber":53,"VerseNumber":40,"Text":"اور یہ کہ اس کی کوشش جلد دیکھی جائے گی"},{"SurahNumber":53,"VerseNumber":41,"Text":"پھر اسے پورا بدلہ دیا جائے گا"},{"SurahNumber":53,"VerseNumber":42,"Text":"اوریہ کہ سب کو آپ کے رب ہی کی طرف پہنچتا ہے"},{"SurahNumber":53,"VerseNumber":43,"Text":"اور یہ کہ وہی ہنساتا ہے اوررلاتا ہے"},{"SurahNumber":53,"VerseNumber":44,"Text":"اور یہ کہ وہی مارتا ہے اور زندہ کرتا ہے"},{"SurahNumber":53,"VerseNumber":45,"Text":"اور یہ کہ اسی نے جوڑا نر اور مادہ کا پیدا کیا ہے"},{"SurahNumber":53,"VerseNumber":46,"Text":"ایک بوند سے جب کہ وہ ٹپکائی جائے"},{"SurahNumber":53,"VerseNumber":47,"Text":"اور یہ کہ دوسری بارزندہ کر کے اٹھانا اسی کے ذمہ ہے"},{"SurahNumber":53,"VerseNumber":48,"Text":"اور یہ کہ وہی غنی اور سرمایہ دار کرتا ہے"},{"SurahNumber":53,"VerseNumber":49,"Text":"اور یہ کہ وہی شعریٰ کا رب ہے"},{"SurahNumber":53,"VerseNumber":50,"Text":"اور یہ کہ اسی نے عاد اولیٰ کو ہلاک کیا تھا"},{"SurahNumber":53,"VerseNumber":51,"Text":"اور ثمود کو پس اسے باقی نہ چھوڑا"},{"SurahNumber":53,"VerseNumber":52,"Text":"اور اس سے پہلے نوح کی قوم کو بے شک وہ زیادہ ظالم اور زيادہ سرکش تھے"},{"SurahNumber":53,"VerseNumber":53,"Text":"اور الٹی بستی کو اس نے دے ٹپکا"},{"SurahNumber":53,"VerseNumber":54,"Text":"پس اس پر وہ (تباہی) چھا گئی جوچھا گئی"},{"SurahNumber":53,"VerseNumber":55,"Text":"پس اپنے رب کی کون کون سی نعمت میں تو شک کرے گا"},{"SurahNumber":53,"VerseNumber":56,"Text":"یہ بھی ایک ڈرانے والا ہے پہلے ڈرانے والوں میں سے"},{"SurahNumber":53,"VerseNumber":57,"Text":"آنے والی قریب آ پہنچی"},{"SurahNumber":53,"VerseNumber":58,"Text":"سوائے الله کے اسے کوئی ہٹانے والا نہیں"},{"SurahNumber":53,"VerseNumber":59,"Text":"پس کیا اس بات سے تم تعجب کرتے ہو"},{"SurahNumber":53,"VerseNumber":60,"Text":"اور ہنستے ہو اور روتے نہیں"},{"SurahNumber":53,"VerseNumber":61,"Text":"اور تم کھیل رہے ہو"},{"SurahNumber":53,"VerseNumber":62,"Text":"پس الله کے آگے سجدہ کرو اور اس کی عبادت کرو"},{"SurahNumber":54,"VerseNumber":1,"Text":"قیامت قریب آ گئی اور چاند پھٹ گیا"},{"SurahNumber":54,"VerseNumber":2,"Text":"اور اگر وہ کوئی معجزہ دیکھ لیں تو اس سے منہ موڑ لیں اور کہیں یہ تو ہمیشہ سے چلا آتا جادو ہے"},{"SurahNumber":54,"VerseNumber":3,"Text":"اور انہوں نے جھٹلایا اور اپنی خواہشوں کی پیروی کی اور ہر بات کے لیے ایک وقت مقرر ہے"},{"SurahNumber":54,"VerseNumber":4,"Text":"اور ان کے پاس وہ خبریں آ چکی ہیں جن میں کافی تنبیہ ہے"},{"SurahNumber":54,"VerseNumber":5,"Text":"اورپوری دانائی بھی ہے پر ان کو ڈرانے والوں سے فائدہ نہیں پہنچا"},{"SurahNumber":54,"VerseNumber":6,"Text":"پس ان سے منہ موڑ لے جس دن پکارنے والا ایک نا پسند چیز کے لیے پکارے گا"},{"SurahNumber":54,"VerseNumber":7,"Text":"اپنی آنکھیں نیچے کیے ہوئے قبروں سے نکل پڑیں گے جیسے ٹڈیاں پھیل پڑی ہوں"},{"SurahNumber":54,"VerseNumber":8,"Text":"بلانے والے کی طرف بھاگے جا رہے ہوں گے یہ کافر کہہ رہے ہوں گے یہ تو بڑا ہی سخت دن ہے"},{"SurahNumber":54,"VerseNumber":9,"Text":"ان سے پہلے قوم نوح نے بھی جھٹلایا تھا پس انہوں نے ہمارے بندے کو جھٹلایا اور کہا دیوانہ ہے اور اسے جھڑک دیا گیا"},{"SurahNumber":54,"VerseNumber":10,"Text":"پھر نوح نے اپنے رب کو پکارا کہ میں تو مغلوب ہو گیا تو میری مدد کر"},{"SurahNumber":54,"VerseNumber":11,"Text":"پھر ہم نے موسلا دھار پانی سے آسمان کے دروازے کھول دیے"},{"SurahNumber":54,"VerseNumber":12,"Text":"اور ہم نے زمین سے چشمے جاری کر دیے پھر جہاں تک پانی کا چڑھاؤ چڑھنا ٹھہر چکا تھاچڑھ آیا"},{"SurahNumber":54,"VerseNumber":13,"Text":"اور ہم نے نوح کو تختوں اور کیلوں والی کشتی پر سوار کیا"},{"SurahNumber":54,"VerseNumber":14,"Text":"جو ہماری عنایت سے چلتی تھی یہ اس کا بدلہ تھا جس کا انکار کیا گیا تھا"},{"SurahNumber":54,"VerseNumber":15,"Text":"اور ہم نے اس کو ایک نشان بنا کر چھوڑ دیا پس کیا کوئی نصیحت پکڑنے والا ہے"},{"SurahNumber":54,"VerseNumber":16,"Text":"پھر (دیکھا) ہمارا عذاب اور ڈرانا کیسا تھا"},{"SurahNumber":54,"VerseNumber":17,"Text":"اور البتہ ہم نے تو سمجھنے کے لیے قرآن کو آسان کر دیا پھر کوئی ہے کہ سمجھے"},{"SurahNumber":54,"VerseNumber":18,"Text":"قوم عاد نے بھی جھٹلایا تھا پھر (دیکھا) ہمارا عذاب اور ڈرانا کیسا تھا"},{"SurahNumber":54,"VerseNumber":19,"Text":"بے شک ہم نے ایک دن سخت آندھی بھیجی تھی جس کی نحوست دائمی تھی"},{"SurahNumber":54,"VerseNumber":20,"Text":"جو لوگوں کو ایسا پھینک رہی تھی کہ گویا وہ کھجور کے جڑ سے اکھڑے ہوئے پیڑ ہیں"},{"SurahNumber":54,"VerseNumber":21,"Text":"پھر (دیکھا) ہمارا عذاب اور ڈرانا کیسا تھا"},{"SurahNumber":54,"VerseNumber":22,"Text":"اور البتہ ہم نے قرآن کو سمجھنے کے لیے آسان کر دیا ہے پھر ہے کوئی کہ سمجھے"},{"SurahNumber":54,"VerseNumber":23,"Text":"قوم ثمود نے بھی ڈرانے والوں کو جھٹلایا تھا"},{"SurahNumber":54,"VerseNumber":24,"Text":"پس کہا کیا ہم اپنے میں سے ایک آدمی کے کہنے پر چلیں گے تب تو ہم ضرور گمراہی اور دیوانگی میں جا پڑیں گے"},{"SurahNumber":54,"VerseNumber":25,"Text":"کیا ہم میں سے اسی پر وحی بھیجی گئی بلکہ وہ بڑا جھوٹا (اور) شیخی خورہ ہے"},{"SurahNumber":54,"VerseNumber":26,"Text":"عنقریب انہیں معلوم ہو جائے گا کون بڑا جھوٹا (اور) شیخی خورہ ہے"},{"SurahNumber":54,"VerseNumber":27,"Text":"بے شک ہم ان کی آزمائش کے لیے اونٹنی بھیجنے والے ہیں پس (اے صالح) ان کا انتظار کر اور صبر کر"},{"SurahNumber":54,"VerseNumber":28,"Text":"اور ان سے کہہ دو کہ پانی ان میں بٹ گیا ہے ہر ایک اپنی باری سے پانی پلایا کرے"},{"SurahNumber":54,"VerseNumber":29,"Text":"پھر انہوں نے اپنے رفیق کو بلایا تب اس نے ہاتھ بڑھایا اور (اس کی) کانچیں کاٹ ڈالیں"},{"SurahNumber":54,"VerseNumber":30,"Text":"پھر (دیکھا) ہمارا عذاب اور ڈرانا کیسا تھا"},{"SurahNumber":54,"VerseNumber":31,"Text":"بے شک ہم نے ان پر ایک زور کی چیخ کا عذاب بھیجا پھر وہ ایسے ہو گئے جیسا کانٹو ں کی باڑ کا چورا"},{"SurahNumber":54,"VerseNumber":32,"Text":"اور البتہ ہم نے قرآن کو سمجھنے کے لیے آسان کر دیا ہے پھر ہے کوئی سمجھنے والا"},{"SurahNumber":54,"VerseNumber":33,"Text":"قوم لوط نے بھی ڈرانے والوں کو جھٹلایا تھا"},{"SurahNumber":54,"VerseNumber":34,"Text":"بے شک ہم نے ان پر پتھر برسائے سوائے لوط کے گھر والوں کے ہم نے انہیں پچھلی رات نجات دی"},{"SurahNumber":54,"VerseNumber":35,"Text":"یہ ہماری طرف سے فضل ہے جو شکر کرتا ہے ہم اسے ایسا ہی بدلہ دیا کرتے ہیں"},{"SurahNumber":54,"VerseNumber":36,"Text":"اور وہ انہیں ہماری پکڑ سے ڈرا چکا تھا پس وہ ڈرانے میں شک کرنے لگے"},{"SurahNumber":54,"VerseNumber":37,"Text":"اور البتہ اس سے اس کے مہمانوں کا مطالبہ کرنے لگے تو ہم نے ان کی آنکھیں مٹا دیں پس (کہا) میرے عذاب اور میرے ڈرانے کا مزہ چکھو"},{"SurahNumber":54,"VerseNumber":38,"Text":"اور بے شک صبح کو ان پر ایک عذاب نہ ٹلنے والا آ پڑا"},{"SurahNumber":54,"VerseNumber":39,"Text":"پس میرے عذاب اور میرے ڈرانے کا مزہ چکھو"},{"SurahNumber":54,"VerseNumber":40,"Text":"اور البتہ ہم نے سمجھنے کے لیے قرآن کو آسان کر دیا ہے پھر ہے کوئی سمجھنے والا"},{"SurahNumber":54,"VerseNumber":41,"Text":"اور البتہ فرعون کے خاندان کے پاس بھی ڈرانے والے آئے تھے"},{"SurahNumber":54,"VerseNumber":42,"Text":"انہوں نے ہماری سب نشانیوں کو جھٹلایا پھر ہم نے انہیں بڑی زبردست پکڑ سے پکڑا"},{"SurahNumber":54,"VerseNumber":43,"Text":"کیا تمہارے منکر ان لوگوں سے اچھے ہیں یا تمہارے لیے کتابوں میں نجات لکھی ہے"},{"SurahNumber":54,"VerseNumber":44,"Text":"کیا وہ یہ کہتے ہیں کہ ہم زبردست جماعت ہیں"},{"SurahNumber":54,"VerseNumber":45,"Text":"عنقریب یہ جماعت بھی شکست کھائے گی اور پیٹھ پھیر کر بھاگیں گے"},{"SurahNumber":54,"VerseNumber":46,"Text":"بلکہ قیامت ان کے وعدے کا وقت ہے اور قیامت زیادہ دہشت ناک اور تلخ تر ہے"},{"SurahNumber":54,"VerseNumber":47,"Text":"بے شک مجرم گمراہی اور جنون میں ہیں"},{"SurahNumber":54,"VerseNumber":48,"Text":"جس دن اپنے منہ کے بل دوزخ میں گھسیٹے جائیں گے (کہا جائے گا) آگ لگنے کا مزہ چکھو"},{"SurahNumber":54,"VerseNumber":49,"Text":"بے شک ہم نے ہر چیز اندازے سے بنائی ہے"},{"SurahNumber":54,"VerseNumber":50,"Text":"اور ہمارا حکم تو ایک ہی بات ہوتی ہے جیسا کہ پلک جھپکنا"},{"SurahNumber":54,"VerseNumber":51,"Text":"اور البتہ ہم تمہارے جیسوں کو غارت کر چکے ہیں پھر کیا کوئی سمجھنے والا ہے"},{"SurahNumber":54,"VerseNumber":52,"Text":"اور پھر جو کچھ بھی انہوں نے کیا ہے وہ اعمال ناموں میں موجود ہے"},{"SurahNumber":54,"VerseNumber":53,"Text":"اور ہر چھوٹا اور بڑا کام لکھا ہوا ہے"},{"SurahNumber":54,"VerseNumber":54,"Text":"بے شک پرہیزگار باغوں اور نہروں میں ہوں گے"},{"SurahNumber":54,"VerseNumber":55,"Text":"عزت کے مقام میں قادر مطلق بادشاہ کے حضور میں"},{"SurahNumber":55,"VerseNumber":1,"Text":"رحمنٰ ہی نے"},{"SurahNumber":55,"VerseNumber":2,"Text":"قرآن سکھایا"},{"SurahNumber":55,"VerseNumber":3,"Text":"اس نے انسان کو پیدا کیا"},{"SurahNumber":55,"VerseNumber":4,"Text":"اسے بولنا سکھایا"},{"SurahNumber":55,"VerseNumber":5,"Text":"سورج اور چاند ایک حساب سے چل رہے ہیں"},{"SurahNumber":55,"VerseNumber":6,"Text":"اوربیلیں اور درخت سجدہ کر رہے ہیں"},{"SurahNumber":55,"VerseNumber":7,"Text":"اور آسمان کو اسی نے بلند کر دیا اور ترازو قائم کی"},{"SurahNumber":55,"VerseNumber":8,"Text":"تاکہ تم تولنے میں زیادتی نہ کرو"},{"SurahNumber":55,"VerseNumber":9,"Text":"اور انصاف سے تولو اور تول نہ گھٹاؤ"},{"SurahNumber":55,"VerseNumber":10,"Text":"اور اس نے خلقت کے لیے زمین کو بچھا دیا"},{"SurahNumber":55,"VerseNumber":11,"Text":"اس میں میوے اور غلافوں والی کھجوریں ہیں"},{"SurahNumber":55,"VerseNumber":12,"Text":"اور بھوسے دار اناج اور پھول خوشبو دار ہیں"},{"SurahNumber":55,"VerseNumber":13,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":14,"Text":"اس نے انسان کو ٹھیکری کی طرح بجتی ہوئی مٹی سے پیدا کیا"},{"SurahNumber":55,"VerseNumber":15,"Text":"اور اس نے جنوں کو آگ کے شعلے سے پیدا کیا"},{"SurahNumber":55,"VerseNumber":16,"Text":"پھر تم (اے جن و انس) اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":17,"Text":"وہ دونوں مشرقوں اور مغربوں کا مالک ہے"},{"SurahNumber":55,"VerseNumber":18,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":19,"Text":"اس نے دو سمندر ملا دیئے جو باہم ملتے ہیں"},{"SurahNumber":55,"VerseNumber":20,"Text":"ان دونوں میں پردہ ہے کہ وہ حد سے تجاوز نہیں کرسکتے"},{"SurahNumber":55,"VerseNumber":21,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":22,"Text":"ان دونوں میں سے موتی اور مونگا نکلتا ہے"},{"SurahNumber":55,"VerseNumber":23,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":24,"Text":"اور سمند ر میں پہا ڑوں جیسے کھڑے ہوئے جہاز اسی کے ہیں"},{"SurahNumber":55,"VerseNumber":25,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":26,"Text":"جو کوئی زمین پر ہے فنا ہوجانے والا ہے"},{"SurahNumber":55,"VerseNumber":27,"Text":"اور آپ کے پروردگار کی ذات باقی رہے گی جو بڑی شان اور عظمت والا ہے"},{"SurahNumber":55,"VerseNumber":28,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":29,"Text":"اس سے مانگتے ہیں جو آسمانوں اور زمین میں ہیں ہر روز وہ ایک کام میں ہے"},{"SurahNumber":55,"VerseNumber":30,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":31,"Text":"اے جن و انس ہم تمہارے لیے جلد ہی فارغ ہو جائیں گے"},{"SurahNumber":55,"VerseNumber":32,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":33,"Text":"اے جنوں اور انسانوں کے گروہ اگر تم آسمانوں اور زمین کی حدود سے باہر نکل سکتے ہو تو نکل جاؤ تم بغیر زور کے نہ نکل سکو گے (اور وہ ہے نہیں)"},{"SurahNumber":55,"VerseNumber":34,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":35,"Text":"تم پر آگے کے شعلے اور دھواں چھوڑا جائے گا پھر تم بچ نہ سکو گے"},{"SurahNumber":55,"VerseNumber":36,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":37,"Text":"پھر جب آسمان پھٹ جائے گا اور پھٹ کر گلابی تیل کی طرح سرخ ہو جائے گا"},{"SurahNumber":55,"VerseNumber":38,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":39,"Text":"پس اس دن اپنے گناہ کی بات نہ کوئی انسان اور نہ کوئی جن پوچھا جائے گا"},{"SurahNumber":55,"VerseNumber":40,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":41,"Text":"مجرم اپنے چہرے کے نشان سے پہچانے جائیں گے پس پیشانی کے بالوں اور پاؤں سے پکڑے جائیں گے"},{"SurahNumber":55,"VerseNumber":42,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":43,"Text":"یہی وہ دوزخ ہے جسے مجرم جھٹلاتے تھے"},{"SurahNumber":55,"VerseNumber":44,"Text":"گناہ گار جہنم میں اور کھولتے ہوئے پانی میں تڑپتے پھریں گے"},{"SurahNumber":55,"VerseNumber":45,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":46,"Text":"اوراس کے لیے جو اپنے رب کے سامنے کھڑا ہونے سے ڈرتا ہے دو باغ ہوں گے"},{"SurahNumber":55,"VerseNumber":47,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":48,"Text":"جن میں بہت سی شاخیں ہوں گی"},{"SurahNumber":55,"VerseNumber":49,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":50,"Text":"ان دونوں میں دو چشمے جاری ہوں گے"},{"SurahNumber":55,"VerseNumber":51,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":52,"Text":"ان دونوں میں ہر میوہ کی دو قسمیں ہوں گی"},{"SurahNumber":55,"VerseNumber":53,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":54,"Text":"ایسے فرشتو ں پر تکیہ لگائے بیٹھے ہوں گے کہ جن کا استر مخملی ہوگا اور دونوں باغوں کا میوہ جھک رہا ہوگا"},{"SurahNumber":55,"VerseNumber":55,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":56,"Text":"ان میں نیچی نگاہوں والی عورتیں ہوں گی نہ تو انہیں ان سے پہلے کسی انسان نے اور نہ کسی جن نے چھوا ہوگا"},{"SurahNumber":55,"VerseNumber":57,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":58,"Text":"گویا کہ وہ یاقوت اور مونگا ہیں"},{"SurahNumber":55,"VerseNumber":59,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":60,"Text":"نیکی کا بدلہ نیکی کے سوا اور کیا ہے"},{"SurahNumber":55,"VerseNumber":61,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":62,"Text":"اور ان دو کے علاوہ اور دو باغ ہوں گے"},{"SurahNumber":55,"VerseNumber":63,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":64,"Text":"وہ دونوں بہت ہی سبز ہوں گے"},{"SurahNumber":55,"VerseNumber":65,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":66,"Text":"ان دونوں میں دو چشمے ابلتےہوئے ہوں گے"},{"SurahNumber":55,"VerseNumber":67,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":68,"Text":"ان دونوں میں میوے اور کھجوریں اور انار ہوں گے"},{"SurahNumber":55,"VerseNumber":69,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":70,"Text":"ان میں نیک خوبصورت عورتیں ہوں گی"},{"SurahNumber":55,"VerseNumber":71,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":72,"Text":"وہ حوریں جو خیموں میں بند ہوں گی"},{"SurahNumber":55,"VerseNumber":73,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":74,"Text":"نہ انہیں ان سےپہلے کسی انسان نے اور نہ کسی جن نے چھوا ہوگا"},{"SurahNumber":55,"VerseNumber":75,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":76,"Text":"قالینوں پر تکیہ لگائے ہوئے ہوں گے جو سبز اور نہایت قیمتی نفیس ہوں گے"},{"SurahNumber":55,"VerseNumber":77,"Text":"پھر تم اپنے رب کی کس کس نعمت کو جھٹلاؤ گے"},{"SurahNumber":55,"VerseNumber":78,"Text":"آپ کے رب کا نام با برکت ہے جو بڑی شان اور عظمت والا ہے"},{"SurahNumber":56,"VerseNumber":1,"Text":"جب واقع ہونے والی واقع ہو گی"},{"SurahNumber":56,"VerseNumber":2,"Text":"جس کے واقع ہونے میں کچھ بھی جھوٹ نہیں"},{"SurahNumber":56,"VerseNumber":3,"Text":"پست کرنے والی اور بلند کرنے والی"},{"SurahNumber":56,"VerseNumber":4,"Text":"جب کہ زمین بڑے زور سے ہلائی جائے گی"},{"SurahNumber":56,"VerseNumber":5,"Text":"اور پہاڑ ٹکڑے ٹکڑے ہو کر چورا ہو جائیں گے"},{"SurahNumber":56,"VerseNumber":6,"Text":"سو و ہ غبار ہو کر اڑتے پھریں گے"},{"SurahNumber":56,"VerseNumber":7,"Text":"اور (اس وقت) تمہاری تین جماعتیں ہو جائیں گی"},{"SurahNumber":56,"VerseNumber":8,"Text":"پھر داہنے والے کیا خوب ہی ہیں داہنے والے"},{"SurahNumber":56,"VerseNumber":9,"Text":"اوربائیں والے کیسے برے ہیں بائیں والے"},{"SurahNumber":56,"VerseNumber":10,"Text":"اور سب سے اول ایمان لانے والے سب سے اول داخل ہونے والے ہیں"},{"SurahNumber":56,"VerseNumber":11,"Text":"وہ الله کے ساتھ خاص قرب رکھنے والے ہیں"},{"SurahNumber":56,"VerseNumber":12,"Text":"نعمت کے باغات ہوں گے"},{"SurahNumber":56,"VerseNumber":13,"Text":"پہلوں میں سے بہت سے"},{"SurahNumber":56,"VerseNumber":14,"Text":"اور پچھلوں میں سے تھوڑے سے"},{"SurahNumber":56,"VerseNumber":15,"Text":"تختوں پر جو جڑاؤ ہوں گے"},{"SurahNumber":56,"VerseNumber":16,"Text":"آمنے سامنے تکیہ لگائے ہوئےبیٹھے ہوں گے"},{"SurahNumber":56,"VerseNumber":17,"Text":"ان کے پاس ایسے لڑکے جو ہمیشہ لڑکے ہی رہیں گے آمد و رفت کیا کریں گے"},{"SurahNumber":56,"VerseNumber":18,"Text":"آبخورے اور آفتابے اور ایسا جام شراب لے کر جو بہتی ہوئی شراب سے بھرا جائے گا"},{"SurahNumber":56,"VerseNumber":19,"Text":"نہ اس سے ان کو دردِ سر ہوگا اور نہ اس سے عقل میں فتور آئے گا"},{"SurahNumber":56,"VerseNumber":20,"Text":"اور میوے جنہیں وہ پسند کریں گے"},{"SurahNumber":56,"VerseNumber":21,"Text":"اور پرندوں کا گوشت جو ان کو مرغوب ہو گا"},{"SurahNumber":56,"VerseNumber":22,"Text":"اوربڑی بڑی آنکھوں والی حوریں"},{"SurahNumber":56,"VerseNumber":23,"Text":"جیسے موتی کئی تہو ں میں رکھےہوئے ہوں"},{"SurahNumber":56,"VerseNumber":24,"Text":"بدلے اس کے جو وہ کیا کرتے تھے"},{"SurahNumber":56,"VerseNumber":25,"Text":"وہ وہاں کوئی لغو اور گناہ کی بات نہیں سنیں گے"},{"SurahNumber":56,"VerseNumber":26,"Text":"مگر سلام سلام کہنا"},{"SurahNumber":56,"VerseNumber":27,"Text":"اور داہنے والے کیسے اچھے ہوں گے داہنے والے"},{"SurahNumber":56,"VerseNumber":28,"Text":"وہ بے کانٹوں کی بیریوں میں ہوں گے"},{"SurahNumber":56,"VerseNumber":29,"Text":"اور گتھے ہوئے کیلو ں میں"},{"SurahNumber":56,"VerseNumber":30,"Text":"اورلمبے سایوں میں"},{"SurahNumber":56,"VerseNumber":31,"Text":"اور پانی کی آبشاروں میں"},{"SurahNumber":56,"VerseNumber":32,"Text":"اور باافراط میوں میں"},{"SurahNumber":56,"VerseNumber":33,"Text":"جونہ کبھی منقطع ہوں گے اور نہ ان میں روک ٹوک ہو گی"},{"SurahNumber":56,"VerseNumber":34,"Text":"اور اونچے فرشتوں میں"},{"SurahNumber":56,"VerseNumber":35,"Text":"بے شک ہم نے انہیں (حوروں کو) ایک عجیب انداز سے پیدا کیا ہے"},{"SurahNumber":56,"VerseNumber":36,"Text":"پس ہم نے انہیں کنواریاں بنا دیا ہے"},{"SurahNumber":56,"VerseNumber":37,"Text":"دل لبھانے والی ہم عمر بنایا ہے"},{"SurahNumber":56,"VerseNumber":38,"Text":"داہنے والوں کے لیے"},{"SurahNumber":56,"VerseNumber":39,"Text":"بہت سے پہلوں میں سے ہوں گے"},{"SurahNumber":56,"VerseNumber":40,"Text":"اور بہت سے پچھلوں میں سے"},{"SurahNumber":56,"VerseNumber":41,"Text":"اوربائیں والے کیسے برے ہیں بائیں والے"},{"SurahNumber":56,"VerseNumber":42,"Text":"وہ لووں اور کھولتے ہوئے پانی میں ہوں گے"},{"SurahNumber":56,"VerseNumber":43,"Text":"اور سیاہ دھوئیں کے سائے میں"},{"SurahNumber":56,"VerseNumber":44,"Text":"جو نہ ٹھنڈا ہوگا اور نہ راحت بخش"},{"SurahNumber":56,"VerseNumber":45,"Text":"بے شک وہ اس سے پہلے خوش حال تھے"},{"SurahNumber":56,"VerseNumber":46,"Text":"اور بڑے گناہ (شرک) پر اصرار کیا کرتے تھے"},{"SurahNumber":56,"VerseNumber":47,"Text":"اور کہا کرتے تھے کیا جب ہم مر جائیں گے اور مٹی اور ہڈیاں ہو جائیں گے تو کیا ہم پھر اٹھاے جائیں گے"},{"SurahNumber":56,"VerseNumber":48,"Text":"اور کیا ہمارے اگلے باپ دادا بھی"},{"SurahNumber":56,"VerseNumber":49,"Text":"کہہ دو بے شک پہلے بھی اور پچھلے بھی"},{"SurahNumber":56,"VerseNumber":50,"Text":"ایک معین تاریخ کے وقت پر جمع کیے جاویں گے"},{"SurahNumber":56,"VerseNumber":51,"Text":"پھر بے شک تمہیں اے گمراہو جھٹلانے والو"},{"SurahNumber":56,"VerseNumber":52,"Text":"البتہ تھوہر کا درخت کھانا ہوگا"},{"SurahNumber":56,"VerseNumber":53,"Text":"پھر اس سے پیٹ بھرنے ہوں گے"},{"SurahNumber":56,"VerseNumber":54,"Text":"پھر اس پر کھولتا ہوا پانی پینا ہوگا"},{"SurahNumber":56,"VerseNumber":55,"Text":"پھر پینا ہو گا پیاسے اونٹوں کا سا پینا"},{"SurahNumber":56,"VerseNumber":56,"Text":"قیامت کے دن یہ ان کی مہمانی ہو گی"},{"SurahNumber":56,"VerseNumber":57,"Text":"ہم نے ہی تمہیں پیدا کیا ہے پس کیوں تم تصدیق نہیں کرتے"},{"SurahNumber":56,"VerseNumber":58,"Text":"بھلا دیکھو (تو) (منی) جو تم ٹپکاتے ہو"},{"SurahNumber":56,"VerseNumber":59,"Text":"کیا تم اسے پیدا کرتے ہو یا ہم ہی پیدا کرنے والے ہیں"},{"SurahNumber":56,"VerseNumber":60,"Text":"ہم نے ہی تمہارے درمیان موت مقرر کر دی ہے اور ہم عاجز نہیں ہیں"},{"SurahNumber":56,"VerseNumber":61,"Text":"اس بات سے کہ ہم تم جیسے لوگ بدل لائیں اور تمہیں ایسی صورت میں بنا کھڑا کریں جو تم نہیں جانتے"},{"SurahNumber":56,"VerseNumber":62,"Text":"اور تم پہلی پیدائش کو جان چکے ہو پھر کیوں تم غور نہیں کرتے"},{"SurahNumber":56,"VerseNumber":63,"Text":"بھلا دیکھو جو کچھ تم بولتے ہو"},{"SurahNumber":56,"VerseNumber":64,"Text":"کیا تم اسے اگاتے ہو یا ہم اگانے والے ہیں"},{"SurahNumber":56,"VerseNumber":65,"Text":"اگر ہم چاہیں تو اسے چورا چورا کر دیں پھر تم تعجب کرتے رہ جاؤ"},{"SurahNumber":56,"VerseNumber":66,"Text":"کہ بے شک ہم پر تو تاوان پڑ گیا"},{"SurahNumber":56,"VerseNumber":67,"Text":"بلکہ ہم بے نصیب ہو گئے"},{"SurahNumber":56,"VerseNumber":68,"Text":"بھلا دیکھو تو سہی وہ پانی جو تم پیتے ہو"},{"SurahNumber":56,"VerseNumber":69,"Text":"کیا تم نے اسے بادل سے اتارا ہے یا ہم اتارنے والے ہیں"},{"SurahNumber":56,"VerseNumber":70,"Text":"اگر ہم چاہیں تو اسے کھاری کر دیں پس کیوں تم شکر نہیں کرتے"},{"SurahNumber":56,"VerseNumber":71,"Text":"بھلا دیکھو تو سہی وہ آگ جو تم سلگاتے ہو"},{"SurahNumber":56,"VerseNumber":72,"Text":"کیا تم نے اس کا درخت پیدا کیا ہے یا ہم پیدا کرنے والے ہیں"},{"SurahNumber":56,"VerseNumber":73,"Text":"ہم نے اسے یادگار اور مسافروں کے لیے فائدہ کی چیز بنا دیا ہے"},{"SurahNumber":56,"VerseNumber":74,"Text":"پس اپنے رب کے نام کی تسبیح کر جو بڑا عظمت والا ہے"},{"SurahNumber":56,"VerseNumber":75,"Text":"پھر میں تاروں کے ڈوبنے کی قسم کھاتا ہوں"},{"SurahNumber":56,"VerseNumber":76,"Text":"اور بے شک اگر سمجھو تو یہ بڑی قسم ہے"},{"SurahNumber":56,"VerseNumber":77,"Text":"کہ بے شک یہ قرآن بڑی شان والا ہے"},{"SurahNumber":56,"VerseNumber":78,"Text":"ایک پوشیدہ کتاب میں لکھا ہوا ہے"},{"SurahNumber":56,"VerseNumber":79,"Text":"جسے بغیر پاکو ں کے اور کوئی نہیں چھوتا"},{"SurahNumber":56,"VerseNumber":80,"Text":"پروردگار عالم کی طرف سے نازل ہوا ہے"},{"SurahNumber":56,"VerseNumber":81,"Text":"سو کیا تم اس کلام کو سرسری بات سمجھتے ہو"},{"SurahNumber":56,"VerseNumber":82,"Text":"اور اپنا حصہ تم یہی لیتے ہو کہ اسے جھٹلاتے ہو"},{"SurahNumber":56,"VerseNumber":83,"Text":"پھر کس لیے روح کو روک نہیں لیتے جب کہ وہ گلے تک آ جاتی ہے"},{"SurahNumber":56,"VerseNumber":84,"Text":"اورتم اس وقت دیکھا کرتے ہو"},{"SurahNumber":56,"VerseNumber":85,"Text":"اور تم سے زیادہ ہم اس کے قرب ہوتے ہیں لیکن تم نہیں دیکھتے"},{"SurahNumber":56,"VerseNumber":86,"Text":"پس اگر تمہارا حساب کتاب ہونے والا نہیں ہے"},{"SurahNumber":56,"VerseNumber":87,"Text":"تو تم اس روح کو کیوں نہیں لوٹا دیتے اگر تم سچے ہو"},{"SurahNumber":56,"VerseNumber":88,"Text":"پھر (جب قیامت آئے گی) اگر وہ مقربین میں سے ہے"},{"SurahNumber":56,"VerseNumber":89,"Text":"تو (اس کے لیے) راحت اور خوشبو میں اور عیش کی باغ ہیں"},{"SurahNumber":56,"VerseNumber":90,"Text":"اور اگر وہ داہنے والوں میں سے ہے"},{"SurahNumber":56,"VerseNumber":91,"Text":"تو اے شخص تو جو داہنے والوں میں سے ہے تجھ پر سلام ہو"},{"SurahNumber":56,"VerseNumber":92,"Text":"اور اگر وہ جھٹلانے والے گمراہوں میں سے ہے"},{"SurahNumber":56,"VerseNumber":93,"Text":"تو کھولتا ہوا پانی مہمانی ہے"},{"SurahNumber":56,"VerseNumber":94,"Text":"اور دوزخ میں داخل ہونا ہے"},{"SurahNumber":56,"VerseNumber":95,"Text":"بے شک یہ تحقیقی یقینی بات ہے"},{"SurahNumber":56,"VerseNumber":96,"Text":"پس اپنے رب کی نام تسبیح کر جو بڑا عظمت والا ہے"},{"SurahNumber":57,"VerseNumber":1,"Text":"الله کی پاکیزگی بیان کرتے ہیں وہ جو آسمانوں اور زمین میں ہیں اور وہ زبردست حکمت والا ہے"},{"SurahNumber":57,"VerseNumber":2,"Text":"آسمانوں اور زمین کی بادشاہت اسی کے یے ہے وہ زندہ کرتا ہے اور مارتا ہے اور وہ ہر چیز پر قادر ہے"},{"SurahNumber":57,"VerseNumber":3,"Text":"وہی سب سے پہلا اور سب سے پچھلا اور ظاہر اور پوشیدہ ہے اور وہی ہر چیز کو جاننے والا ہے"},{"SurahNumber":57,"VerseNumber":4,"Text":"وہی ہے جس نے آسمانوں اور زمین کو چھ دن میں بنایا پھر وہ عرش پر قائم ہوا وہ جانتا ہے جو چیز زمین میں داخل ہوتی ہے اور جو اس سے نکلتی ہے اور جو آسمان سے اترتی ہے اور جو اس میں اوپر چڑھتی ہے اور وہ تمہارے ساتھ ہے جہاں کہیں تم ہو اور الله اس کو جو تم کرتے ہو دیکھتا ہے"},{"SurahNumber":57,"VerseNumber":5,"Text":"آسمانوں اورزمین کی حکومت اسی کے لیے ہے اور سب امور الله ہی کی طرف لوٹائے جاتے ہیں"},{"SurahNumber":57,"VerseNumber":6,"Text":"وہ رات کو دن میں داخل کرتا ہے اور دن کو رات میں داخل کرتا ہے اوروہ سینوں کے بھید خوب جانتا ہے"},{"SurahNumber":57,"VerseNumber":7,"Text":"الله اور اس کے رسول پر ایمان لاؤ اور اس میں سے خرچ کرو جس میں اس نے تمہیں پہلوں کا جانشین بنایا ہے پس جو لوگ تم میں سے ایمان لائے اور انہوں نے خرچ کیا ان کے لیے بڑا اجر ہے"},{"SurahNumber":57,"VerseNumber":8,"Text":"اور تمہیں کیا ہوا جو الله پر ایمان نہیں لاتے اور رسول تمہیں تمہارے رب پرایمان لانے کے لیے بلا رہا ہے اور تم سے عہد بھی لے چکا ہے اگر تم ایمان لانے والے ہو"},{"SurahNumber":57,"VerseNumber":9,"Text":"وہی ہے جو اپنے بندے پر کھلی کھلی آیتیں نازل کر رہا ہے تاکہ تمہیں اندھیروں میں سے نکال کر روشنی میں لائے اور بے شک الله تم پر بڑا مہربان نہایت رحم والا ہے"},{"SurahNumber":57,"VerseNumber":10,"Text":"اور تمہیں کیا ہوگیا جو الله کی راہ میں خرچ نہیں کرتے حالانکہ آسمانوں اور زمین کا ورثہ تو الله ہی کے لیے ہے تم میں سے اور کوئی اس کے برابر ہو نہیں سکتا جس نے فتح مکہ سے پہلے خرچ کیا اور جہاد کیا یہ ہیں کہ الله کے نزدیک جن کا بڑا درجہ ہے ان لوگو ں پر ہے جنہوں نے بعد میں خرچ کیا اور جہاد کیا اور الله نے ہر ایک سے نیک جزا کا وعدہ کیا ہے اور الله تمہارے کاموں سے خبردار ہے"},{"SurahNumber":57,"VerseNumber":11,"Text":"ایسا کون ہے جو الله کو اچھا قرض دے پھر وہ اس کو ا سکے لیے دگنا کر دے اوراس کے لیے عمدہ بدلہ ہے"},{"SurahNumber":57,"VerseNumber":12,"Text":"جس دن آپ ایماندار مردوں اور عورتوں کو دیکھیں گے کہ ان کا نور ان کے سامنے اور ان کے داہنے دوڑ رہا ہوگا تمہیں آج ایسے باغوں کی خوشخبری ہے کہ ان کے نیچے نہریں چلتی ہیں وہ ان میں ہمیشہ رہیں گے یہی وہ بڑی کامیابی ہے"},{"SurahNumber":57,"VerseNumber":13,"Text":"جس دن منافق مرد اورمنافق عورتیں ان سے کہیں گے جو ایمان لائے ہیں کہ ہمارا انتظار کرو کہ ہم بھی تمہارے نور سے روشنی لے لیں کہا جائے گا اپنے پیچھے لوٹ جاؤ پھر روشنی تلاش کرو پس ان کے درمیان ایک دیوار کھڑی کر دی جائے گی جس میں ایک دروازہ ہو گا اس کے اندر تو رحمت ہو گی اور اس کے باہر کی طرف عذاب ہو گا"},{"SurahNumber":57,"VerseNumber":14,"Text":"وہ انہیں پکاریں گے کیا ہم تمہارے ساتھ نہ تھے وہ کہیں گے کیوں نہیں لیکن تم نے اپنے آپ کو فتنہ میں ڈالا اور راہ دیکھتے اور شک کرتے رہے اور تمہیں آرزوؤں نے دھوکہ دیا یہاں تک کہ الله کا حکم آ پہنچا اور تمہیں الله کے بارے میں شیطان نے دھوکہ دیا"},{"SurahNumber":57,"VerseNumber":15,"Text":"پس آج نہ تم سے کوئی تاوان لیا جائے گا اور نہ ان سے جنہوں نے انکار کیا تھا تمہارا سب کا ٹھکانا دوزخ ہے وہی تمہارا رفیق ہے اوربہت ہی بری جگہ ہے"},{"SurahNumber":57,"VerseNumber":16,"Text":"کیا ایمان والوں کے لیے اس بات کا وقت نہیں آیا کہ ان کے دل الله کی نصیحت اور جو دین حق نازل ہوا ہے اس کے سامنے جھک جائیں اور ان لوگوں کی طرح نہ ہوجائیں جنہیں ان سے پہلے کتاب (آسمانی) ملی تھی پھر ان پر مدت لمبی ہو گئی تو ان کے دل سخت ہو گئے اور ان میں سے بہت سے نافرمان ہیں"},{"SurahNumber":57,"VerseNumber":17,"Text":"اور جان لو کہ الله ہی زمین کو اس کے مرنے پیچھے زندہ کرتا ہے ہم نے تو تمہارے لیے کھول کھول کر نشانیاں بیان کر دی ہیں تاکہ تم سمجھو"},{"SurahNumber":57,"VerseNumber":18,"Text":"بے شک خیرات کرنے والے مرد اور خیرات کرنے والی عورتیں اور جنہوں نے الله کو اچھا قرض دیا ان کے لیے دگنا کیا جائے گا اور انہیں عمدہ بدلہ ملے گا"},{"SurahNumber":57,"VerseNumber":19,"Text":"اور جو لوگ الله اور اس کے رسولوں پر ایمان لائے وہی لوگ اپنے رب کے نزدیک صدیق اور شہید ہیں ان کے لیے ان کا اجر اور ان کی روشنی ملے گی اور جنہوں نے کفر کیا اورہماری آیتوں کو جھٹلایا یہی لوگ دوزخی ہیں"},{"SurahNumber":57,"VerseNumber":20,"Text":"جان لو کہ یہ دنیا کی زندگی محض کھیل اور تماشا اور زیبائش اور ایک دوسرے پر آپس میں فخر کرنا اور ایک دوسرے پر مال اور اولاد میں زیادتی چاہنا ہے جیسے بارش کی حالت کہ اس کی سبزی نے کسانوں کو خوش کر دیا پھر وہ خشک ہو جاتی ہے تو تو اسے زرد شدہ دیکھتا ہے پھر وہ چورا چورا ہو جاتی ہے اور آخرت میں سخت عذاب ہے اور الله کی مغفرت اور اس کی خوشنودی ہے اور دنیاکی زندگی سوائے دھوکے کے اسباب کے اور کیا ہے"},{"SurahNumber":57,"VerseNumber":21,"Text":"اپنے رب کی مغفرت کی طرف دوڑو اور جنت کی طرف جس کا عرض آسمان اور زمین کے عرض کے برابر ہے ان کے لیے تیار کی گئی ہے جو الله اور اس کے رسولوں پر ایمان لائے یہ الله کا فضل ہے وہ جسے چاہتا ہے دیتا ہے اور الله بڑے فضل والا ہے"},{"SurahNumber":57,"VerseNumber":22,"Text":"جو کوئی مصیبت زمین پر یاخودتم پر پڑتی ہے وہ اس سے پیشتر کہ ہم اسے پیدا کریں کتاب میں لکھی ہوتی ہے بے شک یہ الله کے نزدیک آسان بات ہے"},{"SurahNumber":57,"VerseNumber":23,"Text":"تاکہ جو چیز تمہارے ہاتھ سے جاتی رہے اس پر رنج نہ کرو اور جو تمہیں دے اس پر اتراؤ نہیں اور الله کسی اترانے والے شیخی خورے کو پسند نہیں کرتا"},{"SurahNumber":57,"VerseNumber":24,"Text":"جو خود بھی بخل کرتے ہیں اور لوگوں کو بھی بخل کا حکم دیتے ہیں اور جو کوئی منہ موڑے تو الله بھی بے پرواہ خوبیوں والا ہے"},{"SurahNumber":57,"VerseNumber":25,"Text":"البتہ ہم نے اپنے رسولوں کو نشانیاں دے کر بھیجا اور ان کے ہمراہ ہم نے کتاب اور ترازوئے (عدل) بھی بھیجی تاکہ لوگ انصاف کو قائم رکھیں اور ہم نے لوہا بھی اتارا جس میں سخت جنگ کے سامان اورلوگوں کے فائدے بھی ہیں اور تاکہ الله معلوم کرے کہ کون اس کی اور اس کے رسولوں کی غائبانہ مدد کرتا ہے بے شک الله بڑا زور آور غالب ہے"},{"SurahNumber":57,"VerseNumber":26,"Text":"اور ہم نے نوح اور ابراھیم کو بھیجا تھا اور ہم نے ان دونوں کیاولاد میں نبوت اور کتاب رکھی تھی پس بعض تو ان میں راہِ راست پر رہے اور بہت سے ان میں سے نافرمان ہیں"},{"SurahNumber":57,"VerseNumber":27,"Text":"پھر اس کے بعد ہم نے اپنے اور رسول بھیجے اور عیسیٰ ابن مریم کو بعد میں بھیجا اور اسے ہم نے انجیل دی اور اس کے ماننے والوں کے دلوں میں ہم نے نرمی اور مہربانی رکھ دی اور ترک دنیا جو انہوں نے خود ایجاد کی ہم نے وہ ان پرفرض نہیں کی تھی مگر انہوں نے رضائے الہیٰ حاصل کرنے کے لیے ایسا کیا پس اسے نباہ نہ سکے جیسے نباہنا چاہیئے تھا تو ہم نے انہیں جو ان میں سے ایمان لائے ان کا اجر دے دیا اور بہت سے تو ان میں بدکار ہی ہیں"},{"SurahNumber":57,"VerseNumber":28,"Text":"اے ایمان والو الله سے ڈرو اور اس کے رسول پر ایمان لاؤ وہ تمہیں اپنی رحمت سے دوہرا حصہ دے گا اور تمہیں ایسا نورعطا کرے گا تم اس کے ذریعہ سے چلو اور تمہیں معاف کر دے گا اور الله بخشنے والا نہایت رحم ولا ہے"},{"SurahNumber":57,"VerseNumber":29,"Text":"تاکہ اہلِ کتاب یہ نہ سمجھیں کہ (مسلمان) الله کے فضل میں سے کچھ بھی حاصل نہیں کر سکتے اوریہ کہ فضل تو الله ہی کے ہاتھ میں ہے جس کو چاہے دے اور الله بڑا فضل کرنے والا ہے"}]}