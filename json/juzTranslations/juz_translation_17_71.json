{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":21,"VerseNumber":1,"Text":"Ljudima se bliži čas polaganja računa njihova, a oni, bezbrižni, ne mare za to"},{"SurahNumber":21,"VerseNumber":2,"Text":"I ne dođe im nijedna nova opomena od Gospodara njihova kojoj se, slušajući je, ne podsmjehuju…"},{"SurahNumber":21,"VerseNumber":3,"Text":"srca rasijanih. A mnogobošci govore šapatom: “Je li ovaj nešto drugo do čovjek kao i vi? Zar ćete slijediti vradžbinu, a vidite da jest?”"},{"SurahNumber":21,"VerseNumber":4,"Text":"“Gospodar moj zna”, reče on, “šta se govori i na nebu i na Zemlji. – On sve čuje i sve zna!”"},{"SurahNumber":21,"VerseNumber":5,"Text":"Oni, čak, govore: “To su samo smušeni snovi, on ga izmišlja, on je pjesnik, neka nam donese kakvo čudo kao i prijašnji poslanici!”"},{"SurahNumber":21,"VerseNumber":6,"Text":"Nijedan grad koji smo Mi prije njih uništili nije u čudo povjerovao, pa zar će ovi vjerovati"},{"SurahNumber":21,"VerseNumber":7,"Text":"I prije tebe smo samo ljude slali kojima smo objavljivali, zato pitajte sljedbenike Knjige ako ne znate vi"},{"SurahNumber":21,"VerseNumber":8,"Text":"Mi ih nismo stvarali kao bića koja žive bez hrane, niti su besmrtni bili"},{"SurahNumber":21,"VerseNumber":9,"Text":"Poslije smo im obećanje ispunjavali i njih, i one koje smo htjeli, spašavali, a one koji su nevaljali bili uništavali"},{"SurahNumber":21,"VerseNumber":10,"Text":"Mi vam Knjigu objavljujemo u kojoj je slava vaša, pa zašto ne razumijete"},{"SurahNumber":21,"VerseNumber":11,"Text":"A koliko je bilo nevjerničkih sela i gradova koje smo uništili i poslije kojih smo druge narode podigli"},{"SurahNumber":21,"VerseNumber":12,"Text":"I čim bi silu Našu osjetili, kud koji bi se iz njih razbježali"},{"SurahNumber":21,"VerseNumber":13,"Text":"“Ne bježite, vratite se uživanjima vašim i domovima vašim, možda će vas neko što upitati.”"},{"SurahNumber":21,"VerseNumber":14,"Text":"“Teško nama”, oni bi govorili, “mi smo, zaista, nevjernici bili!”"},{"SurahNumber":21,"VerseNumber":15,"Text":"I kukali bi tako sve dok ih ne bismo učinili, kao žito požnjeveno, nepomičnim"},{"SurahNumber":21,"VerseNumber":16,"Text":"Mi nismo stvorili nebo i Zemlju i ono što je između njih da se zabavljamo"},{"SurahNumber":21,"VerseNumber":17,"Text":"Da smo htjeli uzeti neku zabavu, uzeli bismo je od Nas, ali Mi to ne"},{"SurahNumber":21,"VerseNumber":18,"Text":"nego istinom suzbijamo laž, istina je uguši i laži nestane – a teško vama zbog onog što o Njemu iznosite"},{"SurahNumber":21,"VerseNumber":19,"Text":"Njegovo je ono što je na nebesima i na Zemlji! A oni koji su kod Njega ne zaziru da Mu se klanjaju, i ne zamaraju se…"},{"SurahNumber":21,"VerseNumber":20,"Text":"hvale Ga noću i danju, ne malaksavaju"},{"SurahNumber":21,"VerseNumber":21,"Text":"Zar će kumiri, koje oni od zemlje prave, mrtve oživiti"},{"SurahNumber":21,"VerseNumber":22,"Text":"Da Zemljom i nebesima upravljaju drugi bogovi, a ne Allah, poremetili bi se. Pa neka je uzvišen Allah, Gospodar Arša, od onog što Mu pripisuju"},{"SurahNumber":21,"VerseNumber":23,"Text":"On neće biti pitan za ono što radi, a oni će biti pitani"},{"SurahNumber":21,"VerseNumber":24,"Text":"Zar da pored Njega oni uzimaju bogove?! Reci: \"Dokažite!\" Ova Knjiga je pouka za moje sljedbenike, a bilo je knjiga i za one koji su prije mene bili i nestali. Međutim, većina njih ne zna istinu, pa zato glave okreću"},{"SurahNumber":21,"VerseNumber":25,"Text":"Prije tebe nijednog poslanika nismo poslali, a da mu nismo objavili: “Nema istinskog Boga osim Mene, zato Meni ibadet činite!”"},{"SurahNumber":21,"VerseNumber":26,"Text":"Oni govore: “Milostivi ima dijete!” Hvaljen neka je On! A meleki su samo robovi poštovani"},{"SurahNumber":21,"VerseNumber":27,"Text":"Oni ne govore dok On ne odobri i postupaju onako kako On naredi"},{"SurahNumber":21,"VerseNumber":28,"Text":"On zna šta su radili i šta će uraditi, i oni će se samo za onog kojim On bude zadovoljan zauzimati, a oni su i sami, iz strahopoštovanja prema Njemu, brižni"},{"SurahNumber":21,"VerseNumber":29,"Text":"A onog od njih koji bi rekao: “Ja sam, doista, pored Njega, bog!”, kaznili bismo džehennemom, jer Mi tako kažnjavamo mnogobošce"},{"SurahNumber":21,"VerseNumber":30,"Text":"Zar ne znaju nevjernici da su nebesa i Zemlja bili jedna cjelina, pa smo ih Mi raskomadali, i da Mi od vode sve živo stvaramo? I zar neće vjerovati"},{"SurahNumber":21,"VerseNumber":31,"Text":"Mi smo po Zemlji nepomične planine razmjestili da ih ona ne potrese, i po njima smo prolaze i staze učinili da bi oni kuda žele stizali"},{"SurahNumber":21,"VerseNumber":32,"Text":"I to što je nebeski svod osiguran Naše je djelo, a oni se ipak okreću od znamenja koja su na njemu"},{"SurahNumber":21,"VerseNumber":33,"Text":"I On je Taj Koji je stvorio noć i dan, i Sunce i Mjesec, i svi oni u svemiru plove"},{"SurahNumber":21,"VerseNumber":34,"Text":"Nijedan čovjek prije tebe nije bio besmrtan; ako ti umreš, zar će oni dovijeka živjeti"},{"SurahNumber":21,"VerseNumber":35,"Text":"Svako živo biće smrt će okusiti! Mi vas stavljamo na kušnju i u zlu i u dobru i Nama ćete se vratiti"},{"SurahNumber":21,"VerseNumber":36,"Text":"Kad te vide nevjernici, samo ti se rugaju: “Je li to onaj koji vaše bogove huli?” A oni sami ne vjeruju kad se spomene Milostivi"},{"SurahNumber":21,"VerseNumber":37,"Text":"Čovjek je stvoren od žurbe. Pokazat ću Ja vama, doista, dokaze Svoje, zato Me ne požurujte"},{"SurahNumber":21,"VerseNumber":38,"Text":"Oni govore: “Kad će već jednom ta prijetnja, ako istinu govorite?”"},{"SurahNumber":21,"VerseNumber":39,"Text":"A da nevjernici znaju da tad neće moći otkloniti vatru od lica svojih i leđa svojih, i da im niko neće moći pružiti pomoć…"},{"SurahNumber":21,"VerseNumber":40,"Text":"nego će im nenadano doći i zaprepastiti ih i neće je moći nazad vratiti i neće im se vremena dati"},{"SurahNumber":21,"VerseNumber":41,"Text":"I prije tebe su poslanike ruglu izvrgavali, pa je one koji su im se rugali stiglo baš ono čemu su se rugali"},{"SurahNumber":21,"VerseNumber":42,"Text":"Reci: “Ko će vas od Milostivog noću i danju štititi?” Niko! Pa ipak oni od Kur’ana glave okreću"},{"SurahNumber":21,"VerseNumber":43,"Text":"Zar oni imaju božanstva, osim Nas, koja će ih odbraniti?! Ona sama sebi ne mogu pomoći, niti se od Nas mogu zaštititi"},{"SurahNumber":21,"VerseNumber":44,"Text":"Mi smo ovima, a i precima njihovim, dali da uživaju tako da im se život u tome oduljio. A zar oni ne vide da Mi Zemlju s krajeva njezinih"},{"SurahNumber":21,"VerseNumber":45,"Text":"Reci: “Ja vas opominjem Objavom!”, ali gluhi ne čuju poziv kad se opominju"},{"SurahNumber":21,"VerseNumber":46,"Text":"A da ih samo dašak kazne Gospodara tvog dotakne, sigurno bi povikali: “Teško nama, doista smo sami sebi nepravdu učinili!”"},{"SurahNumber":21,"VerseNumber":47,"Text":"Mi ćemo na Sudnjem danu ispravne terazije postaviti, pa se nikom krivo neće učiniti. Ako nešto bude teško koliko zrno gorušice, Mi ćemo za to kazniti ili nagraditi. A dosta je to što ćemo Mi račune ispitivati"},{"SurahNumber":21,"VerseNumber":48,"Text":"Mi smo Musau i Harunu dali Tevrat, svjetlo i pouku za one koji se budu grijeha klonili…"},{"SurahNumber":21,"VerseNumber":49,"Text":"za one koji se Gospodara svog budu bojali i kad ih niko ne vidi, i koji od časa oživljenja budu strepjeli"},{"SurahNumber":21,"VerseNumber":50,"Text":"A i ovaj Kur’an je blagoslovljena pouka koju objavljujemo, pa zar da ga vi poričete"},{"SurahNumber":21,"VerseNumber":51,"Text":"Mi smo još prije Ibrahimu razboritost dali i dobro smo ga poznavali"},{"SurahNumber":21,"VerseNumber":52,"Text":"Kad on ocu svom i narodu svom reče: “Kakvi su ovo kumiri kojima se i dan i noć klanjate?”"},{"SurahNumber":21,"VerseNumber":53,"Text":"Rekoše: “I naši preci su im se klanjali.”"},{"SurahNumber":21,"VerseNumber":54,"Text":"“I vi ste, a i preci vaši su bili u očitoj zabludi”, reče"},{"SurahNumber":21,"VerseNumber":55,"Text":"“Govoriš li ti to ozbiljno ili se samo šališ?”, upitaše oni"},{"SurahNumber":21,"VerseNumber":56,"Text":"“Ne.”, reče. “Gospodar vaš je Gospodar nebesa i Zemlje. On je njih stvorio i ja sam vam za to jedan od svjedoka"},{"SurahNumber":21,"VerseNumber":57,"Text":"Tako mi Allaha, ja ću, čim se udaljite, vaše kumire udesiti!”"},{"SurahNumber":21,"VerseNumber":58,"Text":"I porazbija ih on u komade, osim onog najvećeg, da bi se njemu obratili"},{"SurahNumber":21,"VerseNumber":59,"Text":"“Ko uradi ovo sa bogovima našim”, povikaše oni, “zaista je nasilnik!”"},{"SurahNumber":21,"VerseNumber":60,"Text":"“Čuli smo jednog momka kako ih huli”, rekoše, “ime mu je Ibrahim.”"},{"SurahNumber":21,"VerseNumber":61,"Text":"“Dovedite ga da ga ljudi vide”, rekoše, “da posvjedoče.”"},{"SurahNumber":21,"VerseNumber":62,"Text":"“Jesi li ti uradio ovo s bogovima našim, o Ibrahime?”, upitaše"},{"SurahNumber":21,"VerseNumber":63,"Text":"“To je učinio ovaj najveći od njih, pitajte ih ako umiju govoriti”, reče on"},{"SurahNumber":21,"VerseNumber":64,"Text":"I oni se zamisliše, pa sami sebi rekoše: “Vi ste, zaista, nepravedni!”"},{"SurahNumber":21,"VerseNumber":65,"Text":"Zatim glave oboriše i rekoše: “Ta ti znaš da ovi ne govore!”"},{"SurahNumber":21,"VerseNumber":66,"Text":"“Pa zašto se onda, umjesto Allahu, klanjate onima koji vam ne mogu ni koristiti niti od vas kakvu štetu otkloniti?”, upita on"},{"SurahNumber":21,"VerseNumber":67,"Text":"“Teško vama i onima kojima se, umjesto Allahu, klanjate! Zašto se ne opametite?”"},{"SurahNumber":21,"VerseNumber":68,"Text":"“Spalite ga i bogove vaše osvetite, ako hoćete išta učiniti!”, povikaše"},{"SurahNumber":21,"VerseNumber":69,"Text":"“O vatro”, rekosmo Mi, “postani hladna, i spas Ibrahimu!”"},{"SurahNumber":21,"VerseNumber":70,"Text":"I oni mu htjedoše postaviti zamku, ali ih Mi onemogućismo…"},{"SurahNumber":21,"VerseNumber":71,"Text":"i spasismo i njega i Luta u zemlju koju smo za ljude blagoslovili…"},{"SurahNumber":21,"VerseNumber":72,"Text":"i poklonismo mu Ishaka, i Jakuba, kao unuka, i sve ih učinismo dobrim…"},{"SurahNumber":21,"VerseNumber":73,"Text":"I učinismo ih vođama da upućuju prema zapovijedi Našoj, i objavismo im da čine dobra djela, i da namaz obavljaju, i da zekat udjeljuju, i samo su Nama ibadet činili"},{"SurahNumber":21,"VerseNumber":74,"Text":"I Lutu mudrost i znanje dadosmo i iz grada ga, u kome su stanovnici njegovi odvratne stvari činili, izbavismo – to, uistinu, bijaše narod razvratan i zao…"},{"SurahNumber":21,"VerseNumber":75,"Text":"i u milost Našu ga uvedosmo; on je doista od onih dobrih"},{"SurahNumber":21,"VerseNumber":76,"Text":"I Nuhu se, kad u davno vrijeme zavapi, odazvasmo i njega i čeljad njegovu od jada velikog spasismo…"},{"SurahNumber":21,"VerseNumber":77,"Text":"i od naroda ga, koji je smatrao neistinitim dokaze Naše, zaštitismo. To bijahu opaki ljudi, pa ih sve potopismo"},{"SurahNumber":21,"VerseNumber":78,"Text":"I Davudu i Sulejmanu, kad su sudili o usjevu što su ga noću ovce nečije opasle – i Mi smo bili svjedoci suđenju njihovu…"},{"SurahNumber":21,"VerseNumber":79,"Text":"i učinismo da Sulejman pronikne u to, a obojici smo mudrost i znanje dali. I potčinismo planine i ptice da s Davudom Allaha hvale – to smo Mi bili kadri učiniti"},{"SurahNumber":21,"VerseNumber":80,"Text":"I naučismo ga da izrađuje pancire za vas da vas štite u borbi s neprijateljem – pa zašto niste zahvalni"},{"SurahNumber":21,"VerseNumber":81,"Text":"A Sulejmanu vjetar jaki poslušnim učinismo, po zapovijedi njegovoj je puhao prema zemlji koju smo blagoslovili, a Mi sve dobro znamo"},{"SurahNumber":21,"VerseNumber":82,"Text":"I šejtane neke da zbog njega rone, a radili su i poslove druge, i nad njima smo Mi bdjeli"},{"SurahNumber":21,"VerseNumber":83,"Text":"I Ejjubu se – kad je Gospodaru svom zavapio: “Mene je nevolja snašla, a Ti si od milostivih najmilostiviji!”…"},{"SurahNumber":21,"VerseNumber":84,"Text":"I Mi mu se odazvasmo i nevolju mu koja ga je morila otklonismo i porodicu njegovu i uz njih još toliko"},{"SurahNumber":21,"VerseNumber":85,"Text":"I Ismailu, i Idrisu, i Zulkiflu – a svi su oni bili strpljivi"},{"SurahNumber":21,"VerseNumber":86,"Text":"I obasusmo ih milošću Našom, oni doista bijahu dobri"},{"SurahNumber":21,"VerseNumber":87,"Text":"I Zunnunu se, kad srdit ode i pomisli da ga nećemo kazniti – pa poslije u tminama zavapi: “Nema boga, osim Tebe, hvaljen neka si, a ja sam se zaista ogriješio prema sebi!”…"},{"SurahNumber":21,"VerseNumber":88,"Text":"Pa mu se odazvasmo i tegobe ga spasismo; eto, tako Mi spašavamo vjernike"},{"SurahNumber":21,"VerseNumber":89,"Text":"I spomeni Zekerijjaa, kada pozva Gospodara svoga: “Gospodaru moj, ne ostavljaj me samog, Ti si najbolji Nasljednik!’’"},{"SurahNumber":21,"VerseNumber":90,"Text":"Pa smo mu se odazvali i poklonili mu Jahjaa i suprugu mu izliječili su se trudili da što više dobra učine i molili su Nam se u nadi i strahu, i bili su prema Nama ponizni"},{"SurahNumber":21,"VerseNumber":91,"Text":"I spomeni onu koja je sačuvala čednost – djevičanstvo svoje, pa smo u nju Naš duh udahnuli, i nju i sina njezina učinili da budu svim svjetovima znamenje"},{"SurahNumber":21,"VerseNumber":92,"Text":"Doista, ova vaša vjera – jedna je vjera, a Ja sam – vaš Gospodar, pa Meni u ibadetu budite"},{"SurahNumber":21,"VerseNumber":93,"Text":"I oni su se između sebe u vjeri podvojili, a svi će se Nama vratiti"},{"SurahNumber":21,"VerseNumber":94,"Text":"Ko bude dobra djela činio i uz to vjernik bio, trud mu neće lišen nagrade ostati, jer smo ga, sigurno, Mi pribilježili"},{"SurahNumber":21,"VerseNumber":95,"Text":"A dopušteno nije da se stanovnici bilo kojeg naselja koje smo Mi uništili vrate"},{"SurahNumber":21,"VerseNumber":96,"Text":"I kad se oslobode Je’džudž i Me’džudž i kad se budu niz sve strmine žurno spuštali"},{"SurahNumber":21,"VerseNumber":97,"Text":"i približi se istinita prijetnja, tad će se pogledi nevjernika ukočiti. “Teško nama, mi smo prema ovom ravnodušni bili, mi smo sami sebi nepravdu učinili!”"},{"SurahNumber":21,"VerseNumber":98,"Text":"I vi, i oni kojima se, pored Allaha, klanjate bit ćete gorivo u džehennemu, a u njega ćete doista ući"},{"SurahNumber":21,"VerseNumber":99,"Text":"Da su oni bogovi, ne bi u njega ušli, i svi će u njemu vječno boraviti…"},{"SurahNumber":21,"VerseNumber":100,"Text":"u njemu će prigušeno uzdisati, u njemu ništa neće čuti"},{"SurahNumber":21,"VerseNumber":101,"Text":"A oni kojima smo još prije lijepu nagradu obećali, oni će od njega daleko biti…"},{"SurahNumber":21,"VerseNumber":102,"Text":"huku njegovu neće čuti, i vječno će u onom što im budu duše željele uživati…"},{"SurahNumber":21,"VerseNumber":103,"Text":"neće ih brinuti najveći užas, nego će ih meleki dočekivati: “Evo ovo je vaš dan, vama obećan!”…"},{"SurahNumber":21,"VerseNumber":104,"Text":"Na Dan kad smotamo nebesa kao što se smota list papira za pisanje, onako kako smo prvi put iz ništa stvorili, tako ćemo ponovo iz ništa stvoriti, to je obećanje Naše, Mi ćemo, doista, to učiniti"},{"SurahNumber":21,"VerseNumber":105,"Text":"Mi smo u objavama, poslije Ploče pomno čuvane, napisali da će Zemlju Moji čestiti robovi naslijediti"},{"SurahNumber":21,"VerseNumber":106,"Text":"U ovom je doista pouka za ljude koji se budu Allahu klanjali…"},{"SurahNumber":21,"VerseNumber":107,"Text":"a tebe smo samo kao milost svjetovima poslali"},{"SurahNumber":21,"VerseNumber":108,"Text":"Reci: “Meni se objavljuje da je vaš Bog – jedan Bog, pa samo Njemu budite predani!”"},{"SurahNumber":21,"VerseNumber":109,"Text":"I ako oni leđa okrenu, ti reci: “Ja sam vas sve, bez razlike, opomenuo, a ne znam je li blizu ili daleko ono čime vam se prijeti"},{"SurahNumber":21,"VerseNumber":110,"Text":"On zna glasno izgovorene riječi, zna i ono što krijete"},{"SurahNumber":21,"VerseNumber":111,"Text":"a ja ne znam da nije to vama iskušenje i pružanje uživanja još za neko vrijeme"},{"SurahNumber":21,"VerseNumber":112,"Text":"“Gospodaru moj, presudi onako kako su zaslužili”, reče on, “a Gospodar naš Svemilosni jeste Onaj od Kojega treba tražiti pomoć protiv onoga čime Ga opisujete.”"},{"SurahNumber":22,"VerseNumber":1,"Text":"O ljudi, Gospodara svog se bojte! Zaista će potres, kad Smak svijeta nastupi, veliki događaj biti"},{"SurahNumber":22,"VerseNumber":2,"Text":"Na Dan kad ga doživite svaka dojilja će ono što doji zaboraviti, a svaka trudnica će svoj plod pobaciti, i ti ćeš vidjeti ljude pijane, a oni neće pijani biti, već će tako izgledati zato što će Allahova kazna strašna biti"},{"SurahNumber":22,"VerseNumber":3,"Text":"Ima ljudi koji se bez ikakva znanja prepiru o Allahu i koji slijede svakog šejtana prkosnoga"},{"SurahNumber":22,"VerseNumber":4,"Text":"Za njega je već propisano da će svakog onog ko ga uzme za zaštitnika na stranputicu zavesti i u patnju ga ognjenu naputiti"},{"SurahNumber":22,"VerseNumber":5,"Text":"O ljudi! Ako ste u sumnji spram proživljenja – pa Mi smo vas, zaista, potom od zakvačka zatim od grude mesa"},{"SurahNumber":22,"VerseNumber":6,"Text":"To je zato što je Allah, baš On, zaista, Istina i što On oživljava mrtve, i što On nad svime ima moć"},{"SurahNumber":22,"VerseNumber":7,"Text":"i što će Čas oživljenja, u to nema sumnje, doći i što će Allah one u"},{"SurahNumber":22,"VerseNumber":8,"Text":"Ima ljudi koji se o Allahu prepiru bez ikakva znanja i bez ikakva nadahnuća i bez Knjige svjetilje"},{"SurahNumber":22,"VerseNumber":9,"Text":"hodeći nadmeno da bi s Allahova puta odvraćali; njih na ovom svijetu čeka poniženje, a na onom svijetu dat ćemo im da iskuse patnju u ognju"},{"SurahNumber":22,"VerseNumber":10,"Text":"“Eto, to je zbog djela ruku tvojih, jer Allah nije nepravedan prema robovima Svojim.”"},{"SurahNumber":22,"VerseNumber":11,"Text":"Ima ljudi kao onaj koji Allaha obožava kolebljivo, na ivici: ako ga zadesi dobro, smiri se time, a ako ga zadesi iskušenje, on se potpuno okrene, pa tako izgubi i dunjaluk i ahiret. To je, uistinu, očiti gubitak"},{"SurahNumber":22,"VerseNumber":12,"Text":"On se, pored Allaha, klanja onom koji od njega ne može nikakvu štetu otkloniti niti mu može bilo kakvu korist pribaviti – to je, zaista, velika zabluda…"},{"SurahNumber":22,"VerseNumber":13,"Text":"moli onoga što će mu prije nauditi nego od koristi biti; takav je, doista, loš zaštitnik i zao drug"},{"SurahNumber":22,"VerseNumber":14,"Text":"Allah će one koji vjeruju i čine dobra djela, zaista, uvesti u džennetske bašče kroz koje rijeke teku. – Allah radi ono što hoće"},{"SurahNumber":22,"VerseNumber":15,"Text":"Onaj ko misli da Poslaniku Allah neće pomoći ni na ovom ni na onom svijetu, neka rastegne uže na tavanicu da se objesi pa ga prekine i neka razmisli hoće li njegov postupak, ako se objesi, otkloniti ono zbog čega se on ljuti"},{"SurahNumber":22,"VerseNumber":16,"Text":"I tako, eto, Mi ga u vidu jasnih ajeta objavljujemo, a Allah će onom kome On hoće na Pravi put ukazati"},{"SurahNumber":22,"VerseNumber":17,"Text":"Zaista će onima koji vjeruju, jevrejima, sabijcima, kršćanima, poklonicima vatre i višebošcima, Allah presuditi na Kijametskom danu. Allah je, zaista, svemu svjedok"},{"SurahNumber":22,"VerseNumber":18,"Text":"Zar ne znaš da se i oni na nebesima i oni na Zemlji Allahu klanjaju, a i Sunce, i Mjesec, i zvijezde, i planine, i drveće, i životinje, i mnogi ljudi, a mnogi kaznu i zaslužuju. A koga Allah ponizi, niko ga ne može poštovanim učiniti. – Allah ono što hoće radi"},{"SurahNumber":22,"VerseNumber":19,"Text":"Ova dva protivnička tabora spore se oko Gospodara svog. Onima koji ne budu vjerovali bit će odijela od vatre skrojena, a ključala voda bit će na glave njihove lijevana…"},{"SurahNumber":22,"VerseNumber":20,"Text":"od nje će se istopiti ono što je u trbusima njihovim, i koža…"},{"SurahNumber":22,"VerseNumber":21,"Text":"a gvozdenim maljevima bit će mlaćeni…"},{"SurahNumber":22,"VerseNumber":22,"Text":"kad god pokušaju zbog teškog jada iz nje izići, bit će u nju vraćeni: “Iskusite patnju u užasnoj vatri!”"},{"SurahNumber":22,"VerseNumber":23,"Text":"A one koji budu vjerovali i dobra djela činili Allah će sigurno uvesti u džennetske bašče, kroz koje rijeke teku, u njima će se narukvicama od zlata i biserom kititi, a odjeća će im svilena biti"},{"SurahNumber":22,"VerseNumber":24,"Text":"Oni su bili nadahnuti da govore lijepe riječi i bili su nadahnuti na put Onog Koji je hvale dostojan"},{"SurahNumber":22,"VerseNumber":25,"Text":"Nevjernicima i onima koji odvraćaju od Allahova puta i Časnog hrama – a Mi smo ga namijenili svim ljudima, kako za mještanina tako i za došljaka – i onom ko u njemu bilo kakvo nasilje učini dat ćemo da patnju nesnosnu iskusi"},{"SurahNumber":22,"VerseNumber":26,"Text":"I kada smo Ibrahimu pokazali mjesto Kuće rekavši: “Meni ništa ne pridružuj, i očisti Kuću Moju za one koji će je obilaziti, koji će stajati i koji će na ruku‘u i sedždi biti.”"},{"SurahNumber":22,"VerseNumber":27,"Text":"I oglasi ljudima hadž – i dolazit će ti pješke i na kamilama iznurenim koje dolaze sa dalekog puta"},{"SurahNumber":22,"VerseNumber":28,"Text":"da bi koristi imali i da bi u određene dane, prilikom klanja kurbana, kojim ih je Allah opskrbio, Njegovo ime spominjali. Jedite meso njihovo, a nahranite i siromaha ubogog"},{"SurahNumber":22,"VerseNumber":29,"Text":"Zatim, neka sa sebe prljavštinu uklone, neka svoje zavjete ispune i neka oko Hrama drevnoga obilaze"},{"SurahNumber":22,"VerseNumber":30,"Text":"To je tako! A ko Allahove zabrane smatra velikim, pa to će mu biti dobro kod Gospodara njegova – a dozvoljena vam je stoka, osim one koja vam se spominje – pa klonite se prljavštine kumira i klonite se lažna govora"},{"SurahNumber":22,"VerseNumber":31,"Text":"budite iskreno Allahu odani, ne smatrajte nikog Njemu ravnim! A onaj ko bude smatrao da Allahu ima iko ravan – bit će kao onaj koji je s neba pao i koga su ptice razgrabile, ili kao onaj kojeg je vjetar u daleki predio odnio"},{"SurahNumber":22,"VerseNumber":32,"Text":"Eto toliko! Pa ko poštuje Allahove propise – znak je čestita srca"},{"SurahNumber":22,"VerseNumber":33,"Text":"Vama one služe do određenog roka, a poslije, njihovo mjesto je kraj Drevnog hrama"},{"SurahNumber":22,"VerseNumber":34,"Text":"Svakoj vjerskoj zajednici propisali smo klanje kurbana da bi spominjali Allahovo ime prilikom klanja stoke koju im On daje. Vaš Bog je jedan Bog, zato se samo Njemu iskreno predajte! A radosnom viješću obraduj poslušne…"},{"SurahNumber":22,"VerseNumber":35,"Text":"čija srca, kad se Allah spomene, strah obuzme, i one koji strpljivo podnose nevolje koje ih zadese, i one koji molitvu obavljaju i koji, od onog što im Mi dajemo, udjeljuju"},{"SurahNumber":22,"VerseNumber":36,"Text":"A deve smo vam učinili jednim od Allahovih obreda hadža, i vi od njih imate koristi, zato spominjite Allahovo ime kad budu u redove poredane. A kad padnu na zemlju, preklane, jedite ih, a nahranite i onog koji ne prosi, a i onog koji prosi – tako smo vam ih potčinili da biste zahvalni bili"},{"SurahNumber":22,"VerseNumber":37,"Text":"Do Allaha neće doprijeti meso njihovo i krv njihova, ali će Mu stići iskreno učinjena dobra djela vaša; tako vam ih je potčinio da biste Allaha veličali zato što vas je uputio – i obraduj one koji dobra djela čine"},{"SurahNumber":22,"VerseNumber":38,"Text":"Allah doista štiti vjernike, Allah sigurno ne voli nijednog izdajnika, nezahvalnika"},{"SurahNumber":22,"VerseNumber":39,"Text":"Dopušta se odbrana onima koje drugi napadnu, zato što im se nasilje čini – a Allah ih je, doista, kadar pomoći…"},{"SurahNumber":22,"VerseNumber":40,"Text":"onima koji su ni krivi ni dužni iz zavičaja svog prognani samo zato što su govorili: “Gospodar naš je Allah!” A da Allah ne suzbija neke ljude drugima, do temelja bi bili porušeni manastiri, i crkve, i havre, a i džamije u kojima se mnogo spominje Allahovo ime. A Allah će sigurno pomoći one koji vjeru Njegovu pomažu – ta Allah je zaista moćan i silan…"},{"SurahNumber":22,"VerseNumber":41,"Text":"one koji će, ako im damo vlast na Zemlji, molitvu obavljati i milostinju udjeljivati i koji će tražiti da se čine dobra djela, a odvraćati od nevaljalih. – A Allahu se na kraju sve vraća"},{"SurahNumber":22,"VerseNumber":42,"Text":"A to što te oni smatraju lažnim – pa i prije njih su narod Nuhov, i Ad, i Semud poslanike smatrali lažnim…"},{"SurahNumber":22,"VerseNumber":43,"Text":"i narod Ibrahimov, i narod Lutov…"},{"SurahNumber":22,"VerseNumber":44,"Text":"i stanovnici Medjena; a lažnim je smatran i Musa. I Ja sam nevjernicima vremena davao, zatim sam ih kažnjavao, pa kakva je bila osuda Moja"},{"SurahNumber":22,"VerseNumber":45,"Text":"I koliko smo naselja uništili, čiji su žitelji grješni bili, i ona su opustjela, samo su ruševine ostale! I koliko bunareva ima zapuštenih i koliko visokih palata ima praznih"},{"SurahNumber":22,"VerseNumber":46,"Text":"Zašto oni po svijetu ne putuju pa da srca njihova shvate ono što trebaju shvatiti i da uši njihove čuju ono što trebaju čuti, ali oči nisu slijepe, već srca u grudima"},{"SurahNumber":22,"VerseNumber":47,"Text":"Oni od tebe traže da ih kazna što prije stigne, a Allah će ispuniti prijetnju Svoju; samo jedan dan u Gospodara tvog traje koliko hiljadu godina, po vašem računanju"},{"SurahNumber":22,"VerseNumber":48,"Text":"I koliko je bilo naselje čiji su žitelji bili nepravedni, kojima sam Ja kaznu odlagao, da bih ih najzad kaznio! A Meni se sve vraća"},{"SurahNumber":22,"VerseNumber":49,"Text":"Reci: “O ljudi, ja sam tu da vas javno opomenem!”"},{"SurahNumber":22,"VerseNumber":50,"Text":"One koji budu vjerovali i dobra djela činili čeka oproštaj i opskrba plemenita…"},{"SurahNumber":22,"VerseNumber":51,"Text":"a oni koji se budu trudili da dokaze Naše poreknu, uvjereni da će Nam umaći, bit će stanovnici džehennema"},{"SurahNumber":22,"VerseNumber":52,"Text":"Prije tebe Mi nijednog poslanika i vjerovjesnika nismo poslali, a da šejtan nije, kad bi on što kazivao, u kazivanje njegovo nešto ubacio. Allah bi ono što bi šejtan ubacio uklonio, a zatim bi riječi Svoje učvrstio – Allah sve zna i mudar je…"},{"SurahNumber":22,"VerseNumber":53,"Text":"To je zato da ono što šejtan ubaci učini iskušenjem za one u čijim srcima je bolest i za one čija su srca okrutna – a zulumćari su, zaista, u rascjepu i na stranputici dalekoj"},{"SurahNumber":22,"VerseNumber":54,"Text":"i da bi oni koji su znanjem obdareni spoznali da je Kur’an istina od Gospodara tvog, pa u njega povjerovali i da mu srca njihova budu sklona. A Allah će vjernike, doista, na Pravi put izvesti"},{"SurahNumber":22,"VerseNumber":55,"Text":"A nevjernici neće prestati u njega sumnjati, sve dok im iznenada Čas ne dođe ili dok ne osjete patnju u jednom strahotnom danu"},{"SurahNumber":22,"VerseNumber":56,"Text":"Tog Dana vlast će samo Allah imati, On će im suditi: vjernici i oni koji su dobra djela činili bit će u džennetskim baščama uživanja…"},{"SurahNumber":22,"VerseNumber":57,"Text":"a nevjernici i oni koji su ajete Naše poricali, oni će u patnji sramnoj boraviti"},{"SurahNumber":22,"VerseNumber":58,"Text":"Allah će, zaista, lijepo opskrbiti one koji su svoj rodni kraj napustili da bi se na Allahovu putu borili, pa zatim poginuli ili umrli, a zaista je Allah, baš On, najbolji Opskrbitelj"},{"SurahNumber":22,"VerseNumber":59,"Text":"On će ih u mjesto kojim će oni biti zadovoljni doista uvesti! – A Allah sve zna i blag je"},{"SurahNumber":22,"VerseNumber":60,"Text":"Eto tako! A onom ko istom mjerom uzvrati za učinjeno zlo i kome opet nepravda bude učinjena, Allah će, sigurno, pomoći. – Allah je Onaj Koji grijehe poništava i Koji ih prašta"},{"SurahNumber":22,"VerseNumber":61,"Text":"Eto tako! A Allah smjenjuje noć danom, a dan noću, i Allah je Onaj Koji sve čuje i sve vidi"},{"SurahNumber":22,"VerseNumber":62,"Text":"To je zato što je Allah – Istina, a oni koje oni, pored Allaha, mole – laž, i zato što je Allah Svevišnji i Veliki"},{"SurahNumber":22,"VerseNumber":63,"Text":"Zar ne vidiš da Allah s neba spušta kišu od koje zemlja zazeleni? – Allah je zaista dobar i sve zna…"},{"SurahNumber":22,"VerseNumber":64,"Text":"Njegovo je ono što je na nebesima i ono što je na Zemlji! Allah, doista, nije ni o kome ovisan, i On je jedini hvale dostojan"},{"SurahNumber":22,"VerseNumber":65,"Text":"Zar ne vidiš da je Allah sve što je na Zemlji vama podredio, pa i lađe koje, voljom Njegovom, morem plove? On drži ono što je na nebu da ne bi palo na Zemlju, osim ako On to dopusti. – Allah je, uistinu, prema ljudima blag i milostiv"},{"SurahNumber":22,"VerseNumber":66,"Text":"On vam daje život i zatim će vam ga oduzeti i poslije vas opet oživiti – a čovjek je, zaista, nezahvalan"},{"SurahNumber":22,"VerseNumber":67,"Text":"Svakoj vjerskoj zajednici propisali smo vjerozakon prema kojem se trebala vladati, i ne dozvoli, nikako, da se s tobom o tome raspravljaju. Ti pozivaj svom Gospodaru jer ti si, uistinu, na Pravom putu"},{"SurahNumber":22,"VerseNumber":68,"Text":"A ako se oni budu s tobom prepirali, reci: “Allah dobro zna ono što vi radite!”"},{"SurahNumber":22,"VerseNumber":69,"Text":"Allah će vam na Sudnjem danu presuditi o onom u čemu se razilazite"},{"SurahNumber":22,"VerseNumber":70,"Text":"Zar ne znaš da je Allahu poznato sve što je na nebesima i na Zemlji? To je sve u Knjizi. To je, uistinu, Allahu lahko"},{"SurahNumber":22,"VerseNumber":71,"Text":"Višebošci, pored Allaha, obožavaju one za koje im On nije poslao nikakav dokaz, i o njima sami ništa ne znaju. A zulumćarima nema pomagača"},{"SurahNumber":22,"VerseNumber":72,"Text":"A kad im se Naši jasni ajeti kazuju, ti primjećuješ veliko negodovanje na licima onih što ne vjeruju, koji umalo da ne nasrnu na one koji im riječi Naše kazuju. Reci: “Hoćete li da vam kažem što će vam biti mrže od toga? – Vatra kojom Allah nevjernicima prijeti, a grozno će ona prebivalište biti.”"},{"SurahNumber":22,"VerseNumber":73,"Text":"O ljudi, evo jednog primjera, pa ga poslušajte: oni kojima se vi, pored Allaha, klanjate ne mogu nikako ni mušicu stvoriti, makar se radi nje sakupili. A ako bi mušica nešto ugrabila, oni to ne bi mogli od nje izbaviti; nejak je i onaj koji se klanja, a i onaj kome se klanja"},{"SurahNumber":22,"VerseNumber":74,"Text":"Oni ne veličaju i ne poznaju Allaha kako treba. – A Allah je, uistinu, moćan i silan"},{"SurahNumber":22,"VerseNumber":75,"Text":"Allah odabire poslanike među melekima i ljudima. – Allah sve čuje i sve vidi"},{"SurahNumber":22,"VerseNumber":76,"Text":"On zna šta su uradili i šta će uraditi. – A Allahu se sve vraća"},{"SurahNumber":22,"VerseNumber":77,"Text":"O vjernici, pred Allahom se sagibajte i čelima po tlu padajte, Gospodara svog obožavajte i dobra djela činite da biste postigli ono što želite…"},{"SurahNumber":22,"VerseNumber":78,"Text":"i borite se, Allaha radi, onako kako se treba boriti! On vas je izabrao i u vjeri vam nije ništa teško propisao, u vjeri pretka vašeg Ibrahima. Allah vas je odavno muslimanima nazvao, i u ovom Kur’anu, da bi Poslanik bio svjedok protiv vas i da biste vi bili svjedoci protiv ostalih ljudi. Zato, molitvu obavljajte i zekat dajte i u Allaha se pouzdajte. On je Gospodar vaš, i to kakav Gospodar i kakav zaštitnik"}]}