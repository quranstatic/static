{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":23,"VerseNumber":1,"Text":"مؤمنان رستگار شدند؛"},{"SurahNumber":23,"VerseNumber":2,"Text":"آنها که در نمازشان خشوع دارند؛"},{"SurahNumber":23,"VerseNumber":3,"Text":"و آنها که از لغو و بیهودگی روی‌گردانند؛"},{"SurahNumber":23,"VerseNumber":4,"Text":"و آنها که زکات را انجام می‌دهند؛"},{"SurahNumber":23,"VerseNumber":5,"Text":"و آنها که دامان خود را (از آلوده‌شدن به بی‌عفتی) حفظ می‌کنند؛"},{"SurahNumber":23,"VerseNumber":6,"Text":"تنها آمیزش جنسی با همسران و کنیزانشان دارند، که در بهره‌گیری از آنان ملامت نمی‌شوند؛"},{"SurahNumber":23,"VerseNumber":7,"Text":"و کسانی که غیر از این طریق را طلب کنند، تجاوزگرند"},{"SurahNumber":23,"VerseNumber":8,"Text":"و آنها که امانتها و عهد خود را رعایت می‌کنند؛"},{"SurahNumber":23,"VerseNumber":9,"Text":"و آنها که بر نمازهایشان مواظبت می‌نمایند؛"},{"SurahNumber":23,"VerseNumber":10,"Text":"(آری،) آنها وارثانند"},{"SurahNumber":23,"VerseNumber":11,"Text":"(وارثانی) که بهشت برین را ارث می‌برند، و جاودانه در آن خواهند ماند"},{"SurahNumber":23,"VerseNumber":12,"Text":"و ما انسان را از عصاره‌ای از گِل آفریدیم؛"},{"SurahNumber":23,"VerseNumber":13,"Text":"سپس او را نطفه‌ای در قرارگاه مطمئن [= رحم‌] قرار دادیم؛"},{"SurahNumber":23,"VerseNumber":14,"Text":"سپس نطفه را بصورت علقه [= خون بسته‌]، و علقه را بصورت مضغه [= چیزی شبیه گوشت جویده شده‌]، و مضغه را بصورت استخوانهایی درآوردیم؛ و بر استخوانها گوشت پوشاندیم؛ سپس آن را آفرینش تازه‌ای دادیم؛ پس بزرگ است خدایی که بهترین آفرینندگان است"},{"SurahNumber":23,"VerseNumber":15,"Text":"سپس شما بعد از آن می‌میرید؛"},{"SurahNumber":23,"VerseNumber":16,"Text":"سپس در روز قیامت برانگیخته می‌شوید"},{"SurahNumber":23,"VerseNumber":17,"Text":"ما بر بالای سر شما هفت راه [= طبقات هفتگانه آسمان‌] قرار دادیم؛ و ما (هرگز) از خلق (خود) غافل نبوده‌ایم"},{"SurahNumber":23,"VerseNumber":18,"Text":"و از آسمان، آبی به اندازه معیّن نازل کردیم؛ و آن را در زمین (در جایگاه مخصوصی) ساکن نمودیم؛ و ما بر از بین بردن آن کاملاً قادریم"},{"SurahNumber":23,"VerseNumber":19,"Text":"سپس بوسیله آن باغهایی از درختان نخل و انگور برای شما ایجاد کردیم؛ باغهایی که در آن میوه‌های بسیار است؛ و از آن میخورید"},{"SurahNumber":23,"VerseNumber":20,"Text":"و (نیز) درختی را که از طور سینا می‌روید [= درخت زیتون‌]، و از آن روغن و «نان خورش» برای خورندگان فراهم می‌گردد (آفریدیم)"},{"SurahNumber":23,"VerseNumber":21,"Text":"و برای شما در چهارپایان عبرتی است؛ از آنچه در درون آنهاست [= از شیر] شما را سیراب می‌کنیم؛ و برای شما در آنها منافع بسیاری است؛ و از گوشت آنها می‌خورید؛"},{"SurahNumber":23,"VerseNumber":22,"Text":"و بر آنها و بر کشتیها سوار می‌شوید"},{"SurahNumber":23,"VerseNumber":23,"Text":"و ما نوح را بسوی قومش فرستادیم؛ او به آنها گفت: «ای قوم من! خداوند یکتا را بپرستید، که جز او معبودی برای شما نیست! آیا (از پرستش بتها) پرهیز نمی‌کنید؟"},{"SurahNumber":23,"VerseNumber":24,"Text":"جمعیّت اشرافی (و مغرور) از قوم نوح که کافر بودند گفتند: «این مرد جز بشری همچون شما نیست، که می‌خواهد بر شما برتری جوید! اگر خدا می‌خواست (پیامبری بفرستد) فرشتگانی نازل می‌کرد؛ ما چنین چیزی را هرگز در نیاکان خود نشنیده‌ایم"},{"SurahNumber":23,"VerseNumber":25,"Text":"او فقط مردی است که به نوعی جنون مبتلاست! پس مدّتی درباره او صبر کنید (تا مرگش فرا رسد، یا از این بیماری رهایی یابد!)»"},{"SurahNumber":23,"VerseNumber":26,"Text":"(نوح) گفت: «پروردگارا! مرا در برابر تکذیبهای آنان یاری کن!»"},{"SurahNumber":23,"VerseNumber":27,"Text":"ما به نوح وحی کردیم که: «کشتی را در حضور ما، و مطابق وحی ما بساز. و هنگامی که فرمان ما (برای غرق آنان) فرا رسد، و آب از تنور بجوشد (که نشانه فرا رسیدن طوفان است)، از هر یک از انواع حیوانات یک جفت در کشتی سوار کن؛ و همچنین خانواده‌ات را، مگر آنانی که قبلاً وعده هلاکشان داده شده [= همسر و فرزند کافرت‌]؛ و دیگر درباره ستمگران با من سخن مگو، که آنان همگی هلاک خواهند شد"},{"SurahNumber":23,"VerseNumber":28,"Text":"و هنگامی که تو و همه کسانی که با تو هستند بر کشتی سوار شدید، بگو: «ستایش برای خدایی است که ما را از قوم ستمگر نجات بخشید!»"},{"SurahNumber":23,"VerseNumber":29,"Text":"و بگو: «پروردگارا! ما را در منزلگاهی پربرکت فرود آر، و تو بهترین فرودآورندگانی!»"},{"SurahNumber":23,"VerseNumber":30,"Text":"(آری،) در این ماجرا (برای صاحبان عقل و اندیشه) آیات و نشانه‌هایی است؛ و ما مسلّماً همگان را آزمایش می‌کنیم"},{"SurahNumber":23,"VerseNumber":31,"Text":"سپس جمعیّت دیگری را بعد از آنها به وجود آوردیم"},{"SurahNumber":23,"VerseNumber":32,"Text":"و در میان آنان رسولی از خودشان فرستادیم که: «خدا را بپرستید؛ جز او معبودی برای شما نیست؛ آیا (با این همه، از شرک و بت پرستی) پرهیز نمی‌کنید؟!»"},{"SurahNumber":23,"VerseNumber":33,"Text":"ولی اشرافیان (خودخواه) از قوم او که کافر بودند، و دیدار آخرت را تکذیب می‌کردند، و در زندگی دنیا به آنان ناز و نعمت داده بودیم، گفتند: «این بشری است مثل شما؛ از آنچه می‌خورید می‌خورد؛ و از آنچه می‌نوشید می‌نوشد! (پس چگونه می‌تواند پیامبر باشد؟)"},{"SurahNumber":23,"VerseNumber":34,"Text":"و اگر از بشری همانند خودتان اطاعت کنید، مسلّماً زیانکارید"},{"SurahNumber":23,"VerseNumber":35,"Text":"آیا او به شما وعده می‌دهد هنگامی که مردید و خاک و استخوانهایی (پوسیده) شدید، بار دیگر (از قبرها) بیرون آورده می‌شوید؟"},{"SurahNumber":23,"VerseNumber":36,"Text":"هیهات، هیهات از این وعده‌هایی که به شما داده می‌شود"},{"SurahNumber":23,"VerseNumber":37,"Text":"مسلّماً غیر از این زندگی دنیای ما، چیزی در کار نیست؛ پیوسته گروهی از ما می‌میریم، و نسل دیگری جای ما را می‌گیرد؛ و ما هرگز برانگیخته نخواهیم شد"},{"SurahNumber":23,"VerseNumber":38,"Text":"او فقط مردی دروغگوست که بر خدا افترا بسته؛ و ما هرگز به او ایمان نخواهیم آورد!»"},{"SurahNumber":23,"VerseNumber":39,"Text":"(پیامبرشان) گفت: «پروردگارا! مرا در برابر تکذیبهای آنان یاری کن!»"},{"SurahNumber":23,"VerseNumber":40,"Text":"(خداوند) فرمود: «بزودی از کار خود پشیمان خواهند شد! (امّا زمانی که دیگر سودی به حالشان ندارد.)»"},{"SurahNumber":23,"VerseNumber":41,"Text":"سرانجام صیحه آسمانی آنها را بحق فرو گرفت؛ و ما آنها را همچون خاشاکی بر سیلاب قرار دادیم؛ دور باد قوم ستمگر (از رحمت خدا)"},{"SurahNumber":23,"VerseNumber":42,"Text":"سپس اقوام دیگری را پس از آنها پدید آوردیم"},{"SurahNumber":23,"VerseNumber":43,"Text":"هیچ امتی بر اجل و سر رسید حتمی خود پیشی نمی‌گیرد، و از آن تأخیر نیز نمی‌کند"},{"SurahNumber":23,"VerseNumber":44,"Text":"سپس رسولان خود را یکی پس از دیگری فرستادیم؛ هر زمان رسولی برای (هدایت) قومی می‌آمد، او را تکذیب می‌کردند؛ ولی ما این امّتهای سرکش را یکی پس از دیگری هلاک نمودیم، و آنها را احادیثی قرار دادیم (چنان محو شدند که تنها نام و گفتگویی از آنان باقی ماند.) دور باد (از رحمت خدا) قومی که ایمان نمی‌آورند"},{"SurahNumber":23,"VerseNumber":45,"Text":"سپس موسی و برادرش هارون را با آیات خود و دلیلی روشن فرستادیم"},{"SurahNumber":23,"VerseNumber":46,"Text":"بسوی فرعون و اطرافیان اشرافی او؛ امّا آنها تکبّر کردند، و آنها مردمی برتری‌جوی بودند"},{"SurahNumber":23,"VerseNumber":47,"Text":"آنها گفتند: «آیا ما به دو انسان همانند خودمان ایمان بیاوریم، در حالی که قوم آنها بردگان ما هستند؟!»"},{"SurahNumber":23,"VerseNumber":48,"Text":"(آری،) آنها این دو را تکذیب کردند؛ و سرانجام همگی هلاک شدند"},{"SurahNumber":23,"VerseNumber":49,"Text":"و ما به موسی کتاب (آسمانی) دادیم؛ شاید آنان [= بنی اسرائیل‌] هدایت شوند"},{"SurahNumber":23,"VerseNumber":50,"Text":"و ما فرزند مریم [= عیسی‌] و مادرش را آیت و نشانه‌ای قرار دادیم؛ و آنها را در سرزمین مرتفعی که دارای امنیّت و آب جاری بود جای دادیم"},{"SurahNumber":23,"VerseNumber":51,"Text":"ای پیامبران! از غذاهای پاکیزه بخورید، و عمل صالح انجام دهید، که من به آنچه انجام می‌دهید آگاهم"},{"SurahNumber":23,"VerseNumber":52,"Text":"و این امّت شما امّت واحدی است؛ و من پروردگار شما هستم؛ پس، از مخالفت فرمان من بپرهیزید"},{"SurahNumber":23,"VerseNumber":53,"Text":"امّا آنها کارهای خود را در میان خویش به پراکندگی کشاندند، و هر گروهی به راهی رفتند؛ (و عجب اینکه) هر گروه به آنچه نزد خود دارند خوشحالند"},{"SurahNumber":23,"VerseNumber":54,"Text":"آنها را در جهل و غفلتشان بگذار تا زمانی (که مرگشان فرا رسد یا گرفتار عذاب الهی شوند)"},{"SurahNumber":23,"VerseNumber":55,"Text":"آنها گمان می‌کنند اموال و فرزندانی که بعنوان کمک به آنان می‌دهیم"},{"SurahNumber":23,"VerseNumber":56,"Text":"برای این است که درهای خیرات را با شتاب به روی آنها بگشاییم!! (چنین نیست) بلکه آنها نمی‌فهمند (که این وسیله امتحانشان است)"},{"SurahNumber":23,"VerseNumber":57,"Text":"مسلّماً کسانی که از خوف پروردگارشان بیمناکند،"},{"SurahNumber":23,"VerseNumber":58,"Text":"و آنان که به آیات پروردگارشان ایمان می‌آورند،"},{"SurahNumber":23,"VerseNumber":59,"Text":"و آنها که به پروردگارشان شرک نمی‌ورزند،"},{"SurahNumber":23,"VerseNumber":60,"Text":"و آنها که نهایت کوشش را در انجام طاعات به خرج می‌دهند و با این حال، دلهایشان هراسناک است از اینکه سرانجام بسوی پروردگارشان بازمی‌گردند،"},{"SurahNumber":23,"VerseNumber":61,"Text":"(آری) چنین کسانی در خیرات سرعت می‌کنند و از دیگران پیشی می‌گیرند (و مشمول عنایات ما هستند)"},{"SurahNumber":23,"VerseNumber":62,"Text":"و ما هیچ کس را جز به اندازه تواناییش تکلیف نمی‌کنیم؛ و نزد ما کتابی است که (تمام اعمال بندگان را ثبت کرده و) بحق سخن می‌گوید؛ و به آنان هیچ ستمی نمی‌شود"},{"SurahNumber":23,"VerseNumber":63,"Text":"ولی دلهای آنها از این نامه اعمال (و روز حساب و آیات قرآن) در بی‌خبری فرورفته؛ و اعمال (زشت) دیگری جز این دارند که پیوسته آن را انجام می‌دهند"},{"SurahNumber":23,"VerseNumber":64,"Text":"تا زمانی که متنعّمان مغرور آنها را در چنگال عذاب گرفتار سازیم؛ در این هنگام، ناله‌های دردناک و استغاثه‌آمیز سرمی‌دهند"},{"SurahNumber":23,"VerseNumber":65,"Text":"(امّا به آنها گفته می‌شود:) امروز فریاد نکنید، زیرا از سوی ما یاری نخواهید شد"},{"SurahNumber":23,"VerseNumber":66,"Text":"(آیا فراموش کرده‌اید که) در گذشته آیات من پیوسته بر شما خوانده می‌شد؛ امّا شما اعراض کرده به عقب بازمی‌گشتید؟"},{"SurahNumber":23,"VerseNumber":67,"Text":"در حالی که در برابر او [=پیامبر] استکبار می‌کردید، و شبها در جلسات خود به بدگویی می‌پرداختید؟"},{"SurahNumber":23,"VerseNumber":68,"Text":"آیا آنها در این گفتار نیندیشیدند، یا اینکه چیزی برای آنان آمده که برای نیاکانشان نیامده است؟"},{"SurahNumber":23,"VerseNumber":69,"Text":"یا اینکه پیامبرشان را نشناختند (و از سوابق او آگاه نیستند)، از این رو او را انکار می‌کنند؟"},{"SurahNumber":23,"VerseNumber":70,"Text":"یا می‌گویند او دیوانه است؟! ولی او حق را برای آنان آورده؛ امّا بیشترشان از حق کراهت دارند (و گریزانند)"},{"SurahNumber":23,"VerseNumber":71,"Text":"و اگر حق از هوسهای آنها پیروی کند، آسمانها و زمین و همه کسانی که در آنها هستند تباه می‌شوند! ولی ما قرآنی به آنها دادیم که مایه یادآوری (و عزّت و شرف) برای آنهاست، امّا آنان از (آنچه مایه) یادآوریشان (است) رویگردانند"},{"SurahNumber":23,"VerseNumber":72,"Text":"یا اینکه تو از آنها مزد و هزینه‌ای (در برابر دعوتت) می‌خواهی؟ با اینکه مزد پروردگارت بهتر، و او بهترین روزی دهندگان است"},{"SurahNumber":23,"VerseNumber":73,"Text":"بطور قطع و یقین، تو آنان را به راه راست دعوت می‌کنی"},{"SurahNumber":23,"VerseNumber":74,"Text":"امّا کسانی که به آخرت ایمان ندارند از این راه منحرفند"},{"SurahNumber":23,"VerseNumber":75,"Text":"و اگر به آنان رحم کنید و گرفتاریها و مشکلاتشان را برطرف سازیم، (نه تنها بیدار نمی‌شوند، بلکه) در طغیانشان لجاجت می‌ورزند و (در این وادی) سرگردان می‌مانند"},{"SurahNumber":23,"VerseNumber":76,"Text":"ما آنها را به عذاب و بلا گرفتار ساختیم (تا بیدار شوند)، امّا آنان نه در برابر پروردگارشان تواضع کردند، و نه به درگاهش تضرّع می‌کنند"},{"SurahNumber":23,"VerseNumber":77,"Text":"(این وضع همچنان ادامه می‌یابد) تا زمانی که دری از عذاب شدید به روی آنان بگشاییم، (و چنان گرفتار می‌شوند که) ناگهان بکلّی مأیوس گردند"},{"SurahNumber":23,"VerseNumber":78,"Text":"و او کسی است که برای شما گوش و چشم و قلب [=عقل‌] ایجاد کرد؛ امّا کمتر شکر او را بجا می‌آورید"},{"SurahNumber":23,"VerseNumber":79,"Text":"و او کسی است که شما را در زمین آفرید؛ و به سوی او محشور می‌شوید"},{"SurahNumber":23,"VerseNumber":80,"Text":"و او کسی است که زنده می‌کند و می‌میراند؛ و رفت و آمد شب و روز از آن اوست؛ آیا اندیشه نمی‌کنید؟"},{"SurahNumber":23,"VerseNumber":81,"Text":"(نه،) بلکه آنان نیز مثل آنچه پیشینیان گفته بودند گفتند"},{"SurahNumber":23,"VerseNumber":82,"Text":"آنها گفتند: «آیا هنگامی که مردیم و خاک و استخوانهایی (پوسیده) شدیم، آیا بار دیگر برانگیخته خواهیم شد؟"},{"SurahNumber":23,"VerseNumber":83,"Text":"این وعده به ما و پدرانمان از قبل داده شده؛ این فقط افسانه‌های پیشینیان است!»"},{"SurahNumber":23,"VerseNumber":84,"Text":"بگو: «زمین و کسانی که در آن هستند از آن کیست، اگر شما می‌دانید؟!»"},{"SurahNumber":23,"VerseNumber":85,"Text":"بزودی (در پاسخ تو) می‌گویند: «همه از آن خداست!» بگو: «آیا متذکّر نمی‌شوید؟!»"},{"SurahNumber":23,"VerseNumber":86,"Text":"بگو: «چه کسی پروردگار آسمانهای هفتگانه، و پروردگار عرش عظیم است؟»"},{"SurahNumber":23,"VerseNumber":87,"Text":"بزودی خواهند گفت: «همه اینها از آن خداست!» بگو: «آیا تقوا پیشه نمی‌کنید (و از خدا نمی‌ترسید و دست از شرک برنمی‌دارید)؟!»"},{"SurahNumber":23,"VerseNumber":88,"Text":"بگو: «اگر می‌دانید، چه کسی حکومت همه موجودات را در دست دارد، و به بی پناهان پناه می‌دهد، و نیاز به پناه‌دادن ندارد؟!»"},{"SurahNumber":23,"VerseNumber":89,"Text":"خواهند گفت: «(همه اینها) از آن خداست» بگو: «با این حال چگونه می‌گویید سحر شده‌اید (و این سخنان سحر و افسون است)؟!»"},{"SurahNumber":23,"VerseNumber":90,"Text":"نه، (واقع این است که) ما حقّ را برای آنها آوردیم؛ و آنان دروغ می‌گویند"},{"SurahNumber":23,"VerseNumber":91,"Text":"خدا هرگز فرزندی برای خود انتخاب نکرده؛ و معبود دیگری با او نیست؛ که اگر چنین می‌شد، هر یک از خدایان مخلوقات خود را تدبیر و اداره می‌کردند و بعضی بر بعضی دیگر برتری می‌جستند (و جهان هستی به تباهی کشیده می‌شد)؛ منزّه است خدا از آنچه آنان توصیف می‌کنند"},{"SurahNumber":23,"VerseNumber":92,"Text":"او دانای نهان و آشکار است؛ پس برتر است از آنچه برای او همتا قرار می‌دهند"},{"SurahNumber":23,"VerseNumber":93,"Text":"بگو: «پروردگار من! اگر عذابهایی را که به آنان وعده داده می‌شود به من نشان دهی (و در زندگیم آن را ببینم)"},{"SurahNumber":23,"VerseNumber":94,"Text":"پروردگار من! مرا (در این عذابها) با گروه ستمگران قرار مده!»"},{"SurahNumber":23,"VerseNumber":95,"Text":"و ما تواناییم که آنچه را به آنها وعده می‌دهیم به تو نشان دهیم"},{"SurahNumber":23,"VerseNumber":96,"Text":"بدی را به بهترین راه و روش دفع کن (و پاسخ بدی را به نیکی ده)! ما به آنچه توصیف می‌کنند آگاهتریم"},{"SurahNumber":23,"VerseNumber":97,"Text":"و بگو: «پروردگارا! از وسوسه‌های شیاطین به تو پناه می‌برم"},{"SurahNumber":23,"VerseNumber":98,"Text":"و از اینکه آنان نزد من حاضر شوند (نیز) -ای پروردگار من- به تو پناه می‌برم!»"},{"SurahNumber":23,"VerseNumber":99,"Text":"(آنها همچنان به راه غلط خود ادامه می‌دهند) تا زمانی که مرگ یکی از آنان فرارسد، می‌گوید: «پروردگار من! مرا بازگردانید"},{"SurahNumber":23,"VerseNumber":100,"Text":"شاید در آنچه ترک کردم (و کوتاهی نمودم) عمل صالحی انجام دهم!» (ولی به او می‌گویند:) چنین نیست! این سخنی است که او به زبان می‌گوید (و اگر بازگردد، کارش همچون گذشته است)! و پشت سر آنان برزخی است تا روزی که برانگیخته شوند"},{"SurahNumber":23,"VerseNumber":101,"Text":"هنگامی که در «صور» دمیده شود، هیچ یک از پیوندهای خویشاوندی میان آنها در آن روز نخواهد بود؛ و از یکدیگر تقاضای کمک نمی‌کنند (چون کاری از کسی ساخته نیست)"},{"SurahNumber":23,"VerseNumber":102,"Text":"و کسانی که وزنه اعمالشان سنگین است، همان رستگارانند"},{"SurahNumber":23,"VerseNumber":103,"Text":"و آنان که وزنه اعمالشان سبک باشد، کسانی هستند که سرمایه وجود خود را از دست داده، در جهنم جاودانه خواهند ماند"},{"SurahNumber":23,"VerseNumber":104,"Text":"شعله‌های سوزان آتش همچون شمشیر به صورتهایشان نواخته می‌شود؛ و در دوزخ چهره‌ای عبوس دارند"},{"SurahNumber":23,"VerseNumber":105,"Text":"(به آنها گفته می‌شود:) آیا آیات من بر شما خوانده نمی‌شد، پس آن را تکذیب می‌کردید؟"},{"SurahNumber":23,"VerseNumber":106,"Text":"می‌گویند: «پروردگارا! بدبختی ما بر ما چیره شد، و ما قوم گمراهی بودیم"},{"SurahNumber":23,"VerseNumber":107,"Text":"پروردگارا! ما را از این (دوزخ) بیرون آر، اگر بار دیگر تکرار کردیم قطعاً ستمگریم (و مستحق عذاب)!»"},{"SurahNumber":23,"VerseNumber":108,"Text":"(خداوند) می‌گوید: «دور شوید در دوزخ، و با من سخن مگویید"},{"SurahNumber":23,"VerseNumber":109,"Text":"(فراموش کرده‌اید) گروهی از بندگانم می‌گفتند: پروردگارا! ما ایمان آوردیم؛ ما را ببخش و بر ما رحم کن؛ و تو بهترین رحم کنندگانی"},{"SurahNumber":23,"VerseNumber":110,"Text":"امّا شما آنها را به باد مسخره گرفتید تا شما را از یاد من غافل کردند؛ و شما به آنان می‌خندیدید"},{"SurahNumber":23,"VerseNumber":111,"Text":"ولی من امروز آنها را بخاطر صبر و استقامتشان پاداش دادم؛ آنها پیروز و رستگارند!»"},{"SurahNumber":23,"VerseNumber":112,"Text":"(خداوند) می‌گوید: «چند سال در روی زمین توقّف کردید؟»"},{"SurahNumber":23,"VerseNumber":113,"Text":"(در پاسخ) می‌گویند: «تنها به اندازه یک روز، یا قسمتی از یک روز! از آنها که می‌توانند بشمارند بپرس!»"},{"SurahNumber":23,"VerseNumber":114,"Text":"می‌گوید: «(آری،) شما مقدار کمی توقّف نمودید اگر می‌دانستید!»"},{"SurahNumber":23,"VerseNumber":115,"Text":"آیا گمان کردید شما را بیهوده آفریده‌ایم، و بسوی ما باز نمی‌گردید؟"},{"SurahNumber":23,"VerseNumber":116,"Text":"پس برتر است خداوندی که فرمانروای حقّ است (از اینکه شما را بی‌هدف آفریده باشد)! معبودی جز او نیست؛ و او پروردگار عرش کریم است"},{"SurahNumber":23,"VerseNumber":117,"Text":"و هر کس معبود دیگری را با خدا بخواند -و مسلّماً هیچ دلیلی بر آن نخواهد داشت- حساب او نزد پروردگارش خواهد بود؛ یقیناً کافران رستگار نخواهند شد"},{"SurahNumber":23,"VerseNumber":118,"Text":"و بگو: «پروردگارا! مرا ببخش و رحمت کن؛ و تو بهترین رحم کنندگانی"},{"SurahNumber":24,"VerseNumber":1,"Text":"(این) سوره‌ای است که آن را فرو فرستادیم، و (عمل به آن را) واجب نمودیم، و در آن آیات روشنی نازل کردیم، شاید شما متذکّر شوید"},{"SurahNumber":24,"VerseNumber":2,"Text":"هر یک از زن و مرد زناکار را صد تازیانه بزنید؛ و نباید رأفت (و محبّت کاذب) نسبت به آن دو شما را از اجرای حکم الهی مانع شود، اگر به خدا و روز جزا ایمان دارید! و باید گروهی از مؤمنان مجازاتشان را مشاهده کنند"},{"SurahNumber":24,"VerseNumber":3,"Text":"مرد زناکار جز با زن زناکار یا مشرک ازدواج نمی‌کند؛ و زن زناکار را، جز مرد زناکار یا مشرک، به ازدواج خود درنمی‌آورد؛ و این کار بر مؤمنان حرام شده است"},{"SurahNumber":24,"VerseNumber":4,"Text":"و کسانی که زنان پاکدامن را متهمّ می‌کنند، سپس چهار شاهد (بر مدّعای خود) نمی‌آورند، آنها را هشتاد تازیانه بزنید و شهادتشان را هرگز نپذیرید؛ و آنها همان فاسقانند"},{"SurahNumber":24,"VerseNumber":5,"Text":"مگر کسانی که بعد از آن توبه کنند و جبران نمایند (که خداوند آنها را می‌بخشد) زیرا خداوند آمرزنده و مهربان است"},{"SurahNumber":24,"VerseNumber":6,"Text":"و کسانی که همسران خود را (به عمل منافی عفّت) متهمّ می‌کنند، و گواهانی جز خودشان ندارند، هر یک از آنها باید چهار مرتبه به نام خدا شهادت دهد که از راستگویان است؛"},{"SurahNumber":24,"VerseNumber":7,"Text":"و در پنجمین بار بگوید که لعنت خدا بر او باد اگر از دروغگویان باشد"},{"SurahNumber":24,"VerseNumber":8,"Text":"آن زن نیز می‌تواند کیفر (زنا) را از خود دور کند، به این طریق که چهار بار خدا را به شهادت طلبد که آن مرد (در این نسبتی که به او می‌دهد) از دروغگویان است"},{"SurahNumber":24,"VerseNumber":9,"Text":"و بار پنجم بگوید که غضب خدا بر او باد اگر آن مرد از راستگویان باشد"},{"SurahNumber":24,"VerseNumber":10,"Text":"و اگر فضل و رحمت خدا شامل حال شما نبود و اینکه او توبه‌پذیر و حکیم است (بسیاری از شما گرفتار مجازات سخت الهی می‌شدید)"},{"SurahNumber":24,"VerseNumber":11,"Text":"مسلّماً کسانی که آن تهمت عظیم را عنوان کردند گروهی (متشکّل و توطئه‌گر) از شما بودند؛ امّا گمان نکنید این ماجرا برای شما بد است، بلکه خیر شما در آن است؛ آنها هر کدام سهم خود را از این گناهی که مرتکب شدند دارند؛ و از آنان کسی که بخش مهمّ آن را بر عهده داشت عذاب عظیمی برای اوست"},{"SurahNumber":24,"VerseNumber":12,"Text":"چرا هنگامی که این (تهمت) را شنیدید، مردان و زنان با ایمان نسبت به خود (و کسی که همچون خود آنها بود) گمان خیر نبردند و نگفتند این دروغی بزرگ و آشکار است؟"},{"SurahNumber":24,"VerseNumber":13,"Text":"چرا چهار شاهد برای آن نیاوردند؟! اکنون که این گواهان را نیاوردند، آنان در پیشگاه خدا دروغگویانند"},{"SurahNumber":24,"VerseNumber":14,"Text":"و اگر فضل و رحمت الهی در دنیا و آخرت شامل شما نمی‌شد، بخاطر این گناهی که کردید عذاب سختی به شما می‌رسید"},{"SurahNumber":24,"VerseNumber":15,"Text":"به خاطر بیاورید زمانی را که این شایعه را از زبان یکدیگر می‌گرفتید، و با دهان خود سخنی می‌گفتید که به آن یقین نداشتید؛ و آن را کوچک می‌پنداشتید در حالی که نزد خدا بزرگ است"},{"SurahNumber":24,"VerseNumber":16,"Text":"چرا هنگامی که آن را شنیدید نگفتید: «ما حق نداریم که به این سخن تکلّم کنیم؛ خداوندا منزّهی تو، این بهتان بزرگی است»؟"},{"SurahNumber":24,"VerseNumber":17,"Text":"خداوند شما را اندرز می‌دهد که هرگز چنین کاری را تکرار نکنید اگر ایمان دارید"},{"SurahNumber":24,"VerseNumber":18,"Text":"و خداوند آیات را برای شما بیان می‌کند، و خدا دانا و حکیم است"},{"SurahNumber":24,"VerseNumber":19,"Text":"کسانی که دوست دارند زشتیها در میان مردم با ایمان شیوع یابد، عذاب دردناکی برای آنان در دنیا و آخرت است؛ و خداوند می‌داند و شما نمی‌دانید"},{"SurahNumber":24,"VerseNumber":20,"Text":"و اگر فضل و رحمت الهی شامل حال شما نبود و اینکه خدا مهربان و رحیم است (مجازات سختی دامانتان را می‌گرفت)"},{"SurahNumber":24,"VerseNumber":21,"Text":"ای کسانی که ایمان آورده‌اید! از گامهای شیطان پیروی نکنید! هر کس پیرو شیطان شود (گمراهش می‌سازد، زیرا) او به فحشا و منکر فرمان می‌دهد! و اگر فضل و رحمت الهی بر شما نبود، هرگز احدی از شما پاک نمی‌شد؛ ولی خداوند هر که را بخواهد تزکیه می‌کند، و خدا شنوا و داناست"},{"SurahNumber":24,"VerseNumber":22,"Text":"آنها که از میان شما دارای برتری (مالی) و وسعت زندگی هستند نباید سوگند یاد کنند که از انفاق نسبت به نزدیکان و مستمندان و مهاجران در راه خدا دریغ نمایند؛ آنها باید عفو کنند و چشم بپوشند؛ آیا دوست نمی‌دارید خداوند شما را ببخشد؟! و خداوند آمرزنده و مهربان است"},{"SurahNumber":24,"VerseNumber":23,"Text":"کسانی که زنان پاکدامن و بی‌خبر (از هرگونه آلودگی) و مؤمن را متهم می‌سازند، در دنیا و آخرت از رحمت الهی بدورند و عذاب بزرگی برای آنهاست"},{"SurahNumber":24,"VerseNumber":24,"Text":"در آن روز زبانها و دستها و پاهایشان بر ضدّ آنها به اعمالی که مرتکب می‌شدند گواهی می‌دهد"},{"SurahNumber":24,"VerseNumber":25,"Text":"آن روز، خداوند جزای واقعی آنان را بی‌کم و کاست می‌دهد؛ و می‌دانند که خداوند حق آشکار است"},{"SurahNumber":24,"VerseNumber":26,"Text":"زنان ناپاک از آن مردان ناپاکند، و مردان ناپاک نیز به زنان ناپاک تعلّق دارند؛ و زنان پاک از آن مردان پاک، و مردان پاک از آن زنان پاکند! اینان از نسبتهای ناروایی که (ناپاکان) به آنان می‌دهند مبرّا هستند؛ و برای آنان آمرزش (الهی) و روزی پرارزشی است"},{"SurahNumber":24,"VerseNumber":27,"Text":"ای کسانی که ایمان آورده‌اید! در خانه‌هایی غیر از خانه خود وارد نشوید تا اجازه بگیرید و بر اهل آن خانه سلام کنید؛ این برای شما بهتر است؛ شاید متذکّر شوید"},{"SurahNumber":24,"VerseNumber":28,"Text":"و اگر کسی را در آن نیافتید، وارد نشوید تا به شما اجازه داده شود؛ و اگر گفته شد: «بازگردید!» بازگردید؛ این برای شما پاکیزه‌تر است؛ و خداوند به آنچه انجام می‌دهید آگاه است"},{"SurahNumber":24,"VerseNumber":29,"Text":"(ولی) گناهی بر شما نیست که وارد خانه‌های غیر مسکونی بشوید که در آن متاعی متعلّق به شما وجود دارد؛ و خدا آنچه را آشکار می‌کنید و آنچه را پنهان می‌دارید، می‌داند"},{"SurahNumber":24,"VerseNumber":30,"Text":"به مؤمنان بگو چشمهای خود را (از نگاه به نامحرمان) فروگیرند، و عفاف خود را حفظ کنند؛ این برای آنان پاکیزه‌تر است؛ خداوند از آنچه انجام می‌دهید آگاه است"},{"SurahNumber":24,"VerseNumber":31,"Text":"و به زنان با ایمان بگو چشمهای خود را (از نگاه هوس‌آلود) فروگیرند، و دامان خویش را حفظ کنند و زینت خود را -جز آن مقدار که نمایان است- آشکار ننمایند و (اطراف) روسری‌های خود را بر سینه خود افکنند (تا گردن و سینه با آن پوشانده شود)، و زینت خود را آشکار نسازند مگر برای شوهرانشان، یا پدرانشان، یا پدر شوهرانشان، یا پسرانشان، یا پسران همسرانشان، یا برادرانشان، یا پسران برادرانشان، یا پسران خواهرانشان، یا زنان هم‌کیششان، یا بردگانشان [=کنیزانشان‌]، یا افراد سفیه که تمایلی به زن ندارند، یا کودکانی که از امور جنسی مربوط به زنان آگاه نیستند؛ و هنگام راه رفتن پاهای خود را به زمین نزنند تا زینت پنهانیشان دانسته شود (و صدای خلخال که برپا دارند به گوش رسد). و همگی بسوی خدا بازگردید ای مؤمنان، تا رستگار شوید"},{"SurahNumber":24,"VerseNumber":32,"Text":"مردان و زنان بی‌همسر خود را همسر دهید، همچنین غلامان و کنیزان صالح و درستکارتان را؛ اگر فقیر و تنگدست باشند، خداوند از فضل خود آنان را بی‌نیاز می‌سازد؛ خداوند گشایش‌دهنده و آگاه است"},{"SurahNumber":24,"VerseNumber":33,"Text":"و کسانی که امکانی برای ازدواج نمی‌یابند، باید پاکدامنی پیشه کنند تا خداوند از فضل خود آنان را بی‌نیاز گرداند! و آن بردگانتان که خواستار مکاتبه [=قرار داد مخصوص برای آزاد شدن‌] هستند، با آنان قرار داد ببندید اگر رشد و صلاح در آنان احساس می‌کنید (که بعد از آزادی، توانایی زندگی مستقل را دارند)؛ و چیزی از مال خدا را که به شما داده است به آنان بدهید! و کنیزان خود را برای دستیابی متاع ناپایدار زندگی دنیا مجبور به خود فروشی نکنید اگر خودشان می‌خواهند پاک بمانند! و هر کس آنها را (بر این کار) اجبار کند، (سپس پشیمان گردد،) خداوند بعد از این اجبار آنها غفور و رحیم است! (توبه کنید و بازگردید، تا خدا شما را ببخشد)"},{"SurahNumber":24,"VerseNumber":34,"Text":"ما بر شما آیاتی فرستادیم که حقایق بسیاری را تبیین می‌کند، و اخباری از کسانی که پیش از شما بودند، و موعظه و اندرزی برای پرهیزگاران"},{"SurahNumber":24,"VerseNumber":35,"Text":"خداوند نور آسمانها و زمین است؛ مثل نور خداوند همانند چراغدانی است که در آن چراغی (پر فروغ) باشد، آن چراغ در حبابی قرار گیرد، حبابی شفاف و درخشنده همچون یک ستاره فروزان، این چراغ با روغنی افروخته می‌شود که از درخت پربرکت زیتونی گرفته شده که نه شرقی است و نه غربی؛ (روغنش آنچنان صاف و خالص است که) نزدیک است بدون تماس با آتش شعله‌ور شود؛ نوری است بر فراز نوری؛ و خدا هر کس را بخواهد به نور خود هدایت می‌کند، و خداوند به هر چیزی داناست"},{"SurahNumber":24,"VerseNumber":36,"Text":"(این چراغ پرفروغ) در خانه‌هایی قرار دارد که خداوند اذن فرموده دیوارهای آن را بالا برند (تا از دستبرد شیاطین و هوسبازان در امان باشد)؛ خانه‌هایی که نام خدا در آنها برده می‌شود، و صبح و شام در آنها تسبیح او می‌گویند"},{"SurahNumber":24,"VerseNumber":37,"Text":"مردانی که نه تجارت و نه معامله‌ای آنان را از یاد خدا و برپاداشتن نماز و ادای زکات غافل نمی‌کند؛ آنها از روزی می‌ترسند که در آن، دلها و چشمها زیر و رو می‌شود"},{"SurahNumber":24,"VerseNumber":38,"Text":"(آنها به سراغ این کارها می‌روند) تا خداوند آنان را به بهترین اعمالی که انجام داده‌اند پاداش دهد، و از فضل خود بر پاداششان بیفزاید؛ و خداوند به هر کس بخواهد بی حساب روزی می‌دهد (و از مواهب بی‌انتهای خویش بهره‌مند می‌سازد)"},{"SurahNumber":24,"VerseNumber":39,"Text":"کسانی که کافر شدند، اعمالشان همچون سرابی است در یک کویر که انسان تشنه از دور آن را آب می‌پندارد؛ امّا هنگامی که به سراغ آن می‌آید چیزی نمی‌یابد، و خدا را نزد آن می‌یابد که حساب او را بطور کامل می‌دهد؛ و خداوند سریع الحساب است"},{"SurahNumber":24,"VerseNumber":40,"Text":"یا همچون ظلماتی در یک دریای عمیق و پهناور که موج آن را پوشانده، و بر فراز آن موج دیگری، و بر فراز آن ابری تاریک است؛ ظلمتهایی است یکی بر فراز دیگری، آن گونه که هر گاه دست خود را خارج کند ممکن نیست آن را ببیند! و کسی که خدا نوری برای او قرار نداده، نوری برای او نیست"},{"SurahNumber":24,"VerseNumber":41,"Text":"آیا ندیدی تمام آنان که در آسمانها و زمینند برای خدا تسبیح می‌کنند، و همچنین پرندگان به هنگامی که بر فراز آسمان بال گسترده‌اند؟! هر یک از آنها نماز و تسبیح خود را می‌داند؛ و خداوند به آنچه انجام میدهند داناست"},{"SurahNumber":24,"VerseNumber":42,"Text":"و از برای خداست حکومت و مالکیّت آسمانها و زمین؛ و بازگشت (تمامی موجودات) بسوی اوست"},{"SurahNumber":24,"VerseNumber":43,"Text":"آیا ندیدی که خداوند ابرهایی را به آرامی می‌راند، سپس میان آنها پیوند می‌دهد، و بعد آن را متراکم می‌سازد؟! در این حال، دانه‌های باران را می‌بینی که از لابه‌لای آن خارج می‌شود؛ و از آسمان -از کوه‌هایی که در آن است [=ابرهایی که همچون کوه‌ها انباشته شده‌اند]- دانه‌های تگرگ نازل می‌کند، و هر کس را بخواهد بوسیله آن زیان می‌رساند، و از هر کس بخواهد این زیان را برطرف می‌کند؛ نزدیک است درخشندگی برق آن (ابرها) چشمها را ببرد"},{"SurahNumber":24,"VerseNumber":44,"Text":"خداوند شب و روز را دگرگون می‌سازد؛ در این عبرتی است برای صاحبان بصیرت"},{"SurahNumber":24,"VerseNumber":45,"Text":"و خداوند هر جنبنده‌ای را از آبی آفرید؛ گروهی از آنها بر شکم خود راه می‌روند، و گروهی بر دو پای خود، و گروهی بر چهار پا راه می‌روند؛ خداوند هر چه را بخواهد می‌آفریند، زیرا خدا بر همه چیز تواناست"},{"SurahNumber":24,"VerseNumber":46,"Text":"ما آیات روشنگری نازل کردیم؛ و خدا هر که را بخواهد به صراط مستقیم هدایت می‌کند"},{"SurahNumber":24,"VerseNumber":47,"Text":"آنها می‌گویند: «به خدا و پیامبر ایمان داریم و اطاعت می‌کنیم!» ولی بعد از این ادّعا، گروهی از آنان رویگردان می‌شوند؛ آنها (در حقیقت) مؤمن نیستند"},{"SurahNumber":24,"VerseNumber":48,"Text":"و هنگامی که از آنان دعوت شود که بسوی خدا و پیامبرش بیایند تا در میانشان داوری کند، ناگهان گروهی از آنان رویگردان می‌شوند"},{"SurahNumber":24,"VerseNumber":49,"Text":"ولی اگر حق داشته باشند (و داوری به نفع آنان شود) با سرعت و تسلیم بسوی او می‌آیند"},{"SurahNumber":24,"VerseNumber":50,"Text":"آیا در دلهای آنان بیماری است، یا شکّ و تردید دارند، یا می‌ترسند خدا و رسولش بر آنان ستم کنند؟! نه، بلکه آنها خودشان ستمگرند"},{"SurahNumber":24,"VerseNumber":51,"Text":"سخن مؤمنان، هنگامی که بسوی خدا و رسولش دعوت شوند تا میان آنان داوری کند، تنها این است که می‌گویند: «شنیدیم و اطاعت کردیم!» و اینها همان رستگاران واقعی هستند"},{"SurahNumber":24,"VerseNumber":52,"Text":"و هر کس خدا و پیامبرش را اطاعت کند، و از خدا بترسد و از مخالفت فرمانش بپرهیزد، چنین کسانی همان پیروزمندان واقعی هستند"},{"SurahNumber":24,"VerseNumber":53,"Text":"آنها با نهایت تأکید سوگند یاد کردند که اگر به آنان فرمان دهی، (از خانه و اموال خود) بیرون می‌روند (و جان را در طبق اخلاص گذارده تقدیم می‌کنند)؛ بگو: «سوگند یاد نکنید؛ شما طاعت خالصانه نشان دهید که خداوند به آنچه انجام می‌دهید آگاه است!»"},{"SurahNumber":24,"VerseNumber":54,"Text":"بگو: «خدا را اطاعت کنید، و از پیامبرش فرمان برید! و اگر سرپیچی نمایید، پیامبر مسؤول اعمال خویش است و شما مسؤول اعمال خود! امّا اگر از او اطاعت کنید، هدایت خواهید شد؛ و بر پیامبر چیزی جز رساندن آشکار نیست!»"},{"SurahNumber":24,"VerseNumber":55,"Text":"خداوند به کسانی از شما که ایمان آورده و کارهای شایسته انجام داده‌اند وعده می‌دهد که قطعاً آنان را حکمران روی زمین خواهد کرد، همان گونه که به پیشینیان آنها خلافت روی زمین را بخشید؛ و دین و آیینی را که برای آنان پسندیده، پابرجا و ریشه‌دار خواهد ساخت؛ و ترسشان را به امنیّت و آرامش مبدّل می‌کند، آنچنان که تنها مرا می پرستند و چیزی را شریک من نخواهند ساخت. و کسانی که پس از آن کافر شوند، آنها فاسقانند"},{"SurahNumber":24,"VerseNumber":56,"Text":"و نماز را برپا دارید، و زکات را بدهید، و رسول (خدا) را اطاعت کنید تا مشمول رحمت (او) شوید"},{"SurahNumber":24,"VerseNumber":57,"Text":"گمان مبر کافران می‌توانند از چنگال مجازات الهی در زمین فرار کنند! جایگاه آنان آتش است، و چه بد جایگاهی است"},{"SurahNumber":24,"VerseNumber":58,"Text":"ای کسانی که ایمان آورده‌اید! بردگان شما، و همچنین کودکانتان که به حدّ بلوغ نرسیده‌اند، در سه وقت باید از شما اجازه بگیرند: پیش از نماز صبح، و نیمروز هنگامی که لباسهای (معمولی) خود را بیرون می‌آورید، و بعد از نماز عشا؛ این سه وقت خصوصی برای شماست؛ امّا بعد از این سه وقت، گناهی بر شما و بر آنان نیست (که بدون اذن وارد شوند) و بر گرد یکدیگر بگردید (و با صفا و صمیمیّت به یکدیگر خدمت نمایید). این گونه خداوند آیات را برای شما بیان می‌کند، و خداوند دانا و حکیم است"},{"SurahNumber":24,"VerseNumber":59,"Text":"و هنگامی که اطفال شما به سنّ بلوغ رسند باید اجازه بگیرند، همان گونه که اشخاصی که پیش از آنان بودند اجازه می‌گرفتند؛ اینچنین خداوند آیاتش را برای شما بیان می‌کند، و خدا دانا و حکیم است"},{"SurahNumber":24,"VerseNumber":60,"Text":"و زنان از کارافتاده‌ای که امید به ازدواج ندارند، گناهی بر آنان نیست که لباسهای (رویین) خود را بر زمین بگذارند، بشرط اینکه در برابر مردم خودآرایی نکنند؛ و اگر خود را بپوشانند برای آنان بهتر است؛ و خداوند شنوا و داناست"},{"SurahNumber":24,"VerseNumber":61,"Text":"بر نابینا و افراد لنگ و بیمار گناهی نیست (که با شما هم غذا شوند)، و بر شما نیز گناهی نیست که از خانه‌های خودتان [=خانه‌های فرزندان یا همسرانتان که خانه خود شما محسوب می‌شود بدون اجازه خاصّی‌] غذا بخورید؛ و همچنین خانه‌های پدرانتان، یا خانه‌های مادرانتان، یا خانه‌های برادرانتان، یا خانه‌های خواهرانتان، یا خانه‌های عموهایتان، یا خانه‌های عمّه‌هایتان، یا خانه‌های داییهایتان، یا خانه‌های خاله‌هایتان، یا خانه‌ای که کلیدش در اختیار شماست، یا خانه‌های دوستانتان، بر شما گناهی نیست که بطور دسته‌جمعی یا جداگانه غذا بخورید؛ و هنگامی که داخل خانه‌ای شدید، بر خویشتن سلام کنید، سلام و تحیّتی از سوی خداوند، سلامی پربرکت و پاکیزه! این گونه خداوند آیات را برای شما روشن می‌کند، باشد که بیندیشید"},{"SurahNumber":24,"VerseNumber":62,"Text":"مؤمنان واقعی کسانی هستند که به خدا و رسولش ایمان آورده‌اند و هنگامی که در کار مهمّی با او باشند، بی‌اجازه او جایی نمی‌روند؛ کسانی که از تو اجازه می‌گیرند، براستی به خدا و پیامبرش ایمان آورده‌اند! در این صورت، هر گاه برای بعضی کارهای مهمّ خود از تو اجازه بخواهند، به هر یک از آنان که می‌خواهی (و صلاح می‌بینی) اجازه ده، و برایشان از خدا آمرزش بخواه که خداوند آمرزنده و مهربان است"},{"SurahNumber":24,"VerseNumber":63,"Text":"صدا کردن پیامبر را در میان خود، مانند صدا کردن یکدیگر قرار ندهی؛ خداوند کسانی از شما را که پشت سر دیگران پنهان می‌شوند، و یکی پس از دیگری فرار می‌کنند می‌داند! پس آنان که فرمان او را مخالفت می‌کنند، باید بترسند از اینکه فتنه‌ای دامنشان را بگیرد، یا عذابی دردناک به آنها برسد"},{"SurahNumber":24,"VerseNumber":64,"Text":"آگاه باشید که برای خداست آنچه در آسمانها و زمین است؛ او می‌داند آنچه را که شما بر آن هستید، و (می‌داند) روزی را که بسوی او بازمی‌گردند؛ و (در آن روز) آنها را از اعمالی که انجام دادند آگاه می‌سازد؛ و خداوند به هر چیزی داناست"},{"SurahNumber":25,"VerseNumber":1,"Text":"زوال ناپذیر و پر برکت است کسی که قرآن را بر بنده‌اش نازل کرد تا بیم‌دهنده جهانیان باشد"},{"SurahNumber":25,"VerseNumber":2,"Text":"خداوندی که حکومت آسمانها و زمین از آن اوست، و فرزندی برای خود انتخاب نکرد، و همتایی در حکومت و مالکیّت ندارد، و همه چیز را آفرید، و به دقّت اندازه‌گیری نمود"},{"SurahNumber":25,"VerseNumber":3,"Text":"آنان غیر از خداوند معبودانی برای خود برگزیدند؛ معبودانی که چیزی را نمی‌آفرینند، بلکه خودشان مخلوقند، و مالک زیان و سود خویش نیستند، و نه مالک مرگ و حیات و رستاخیز خویشند"},{"SurahNumber":25,"VerseNumber":4,"Text":"و کافران گفتند: «این فقط دروغی است که او ساخته، و گروهی دیگر او را بر این کار یاری داده‌اند.» آنها (با این سخن،) ظلم و دروغ بزرگی را مرتکب شدند"},{"SurahNumber":25,"VerseNumber":5,"Text":"و گفتند: «این همان افسانه‌های پیشینیان است که وی آن را رونویس کرده، و هر صبح و شام بر او املا می‌شود.»"},{"SurahNumber":25,"VerseNumber":6,"Text":"بگو: «کسی آن را نازل کرده که اسرار آسمانها و زمین را می‌داند؛ او (همیشه) آمرزنده و مهربان بوده است!»"},{"SurahNumber":25,"VerseNumber":7,"Text":"و گفتند: «چرا این پیامبر غذا می‌خورد و در بازارها راه می‌رود؟! (نه سنّت فرشتگان را دارد و نه روش شاهان را!) چرا فرشته‌ای بر او نازل نشده که همراه وی مردم را انذار کند (و گواه صدق دعوی او باشد)؟"},{"SurahNumber":25,"VerseNumber":8,"Text":"یا گنجی (از آسمان) برای او فرستاده شود، یا باغی داشته باشد که از (میوه) آن بخورد (و امرار معاش کند)؟!» و ستمگران گفتند: «شما تنها از مردی مجنون پیروی می‌کنید!»"},{"SurahNumber":25,"VerseNumber":9,"Text":"ببین چگونه برای تو مثلها زدند و گمراه شدند، آن گونه که قدرت پیدا کردن راه را ندارند"},{"SurahNumber":25,"VerseNumber":10,"Text":"زوال ناپذیر و بزرگ است خدایی که اگر بخواهد برای تو بهتر از این قرار می‌دهد: باغهایی که نهرها از زیر درختانش جاری است، و (اگر بخواهد) برای تو کاخهایی مجلّل قرارمی‌دهد"},{"SurahNumber":25,"VerseNumber":11,"Text":"(اینها همه بهانه است) بلکه آنان قیامت را تکذیب کرده‌اند؛ و ما برای کسی که قیامت را تکذیب کند، آتشی شعله‌ور و سوزان فراهم کرده‌ایم"},{"SurahNumber":25,"VerseNumber":12,"Text":"هنگامی که این آتش آنان را از مکانی دور ببیند، صدای وحشتناک و خشم آلودش را که با نفس‌زدن شدید همراه است می‌شنوند"},{"SurahNumber":25,"VerseNumber":13,"Text":"و هنگامی که در جای تنگ و محدودی از آن افکنده شوند در حالی که در غل و زنجیرند، فریاد واویلای آنان بلند می‌شود"},{"SurahNumber":25,"VerseNumber":14,"Text":"(به آنان گفته می‌شود:) امروز یک بار واویلا نگویید، بلکه بسیار واویلا بگویید"},{"SurahNumber":25,"VerseNumber":15,"Text":"(ای پیامبر!) بگو: «آیا این بهتر است یا بهشت جاویدانی که به پرهیزگاران وعده داده شده؟! بهشتی که پاداش اعمال آنها، و قرارگاهشان است.»"},{"SurahNumber":25,"VerseNumber":16,"Text":"هر چه بخواهند در آنجا برایشان فراهم است؛ جاودانه در آن خواهند ماند؛ این وعده‌ای است مسلّم که پروردگارت بر عهده گرفته است"},{"SurahNumber":25,"VerseNumber":17,"Text":"(به خاطر بیاور) روزی را که همه آنان و معبودهایی را که غیر از خدا می‌پرستند جمع می‌کند، آنگاه به آنها می‌گوید: «آیا شما این بندگان مرا گمراه کردید یا خود آنان راه را گم کردند؟!»"},{"SurahNumber":25,"VerseNumber":18,"Text":"(در پاسخ) می‌گویند: «منزّهی تو! برای ما شایسته نبود که غیر از تو اولیایی برگزینیم، ولی آنان و پدرانشان را از نعمتها برخوردار نمودی تا اینکه (به جای شکر نعمت) یاد تو را فراموش کردند و تباه و هلاک شدند.»"},{"SurahNumber":25,"VerseNumber":19,"Text":"(خداوند به آنان می‌گوید: ببینید) این معبودان، شما را در آنچه می‌گویید تکذیب کردند! اکنون نمی‌توانید عذاب الهی را برطرف بسازید، یا از کسی یاری بطلبید! و هر کس از شما ستم کند، عذاب شدیدی به او می‌چشانیم"},{"SurahNumber":25,"VerseNumber":20,"Text":"ما هیچ یک از رسولان را پیش از تو نفرستادیم مگر اینکه غذا می‌خوردند و در بازارها راه می‌رفتند؛ و بعضی از شما را وسیله امتحان بعضی دیگر قراردادیم، آیا صبر و شکیبایی می‌کنید (و از عهده امتحان برمی‌آیید)؟! و پروردگار تو همواره بصیر و بینا بوده است"}]}