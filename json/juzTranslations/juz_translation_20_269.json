{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":27,"VerseNumber":56,"Text":"En het antwoord van zijn volk was slechts dat zij zeiden: \"Verdrijft de familie van Loet uit jullie stad, want zij zijn mensen die zich rein houden"},{"SurahNumber":27,"VerseNumber":57,"Text":"Toen redden Wij hem en zijn familie, behalve zijn vrouw; Wij hebben verordend dat zij tot de achterblijvers behoorde"},{"SurahNumber":27,"VerseNumber":58,"Text":"En Wij lieten regen op hen vallen; slecht was die regen voor hen die gewaarschuwd waren"},{"SurahNumber":27,"VerseNumber":59,"Text":"Zeg: \"Lof zij God en vrede met Zijn dienaren die Hij heeft uitverkoren.\" Is God beter of wat zij als metgezellen aan Hem toeschrijven"},{"SurahNumber":27,"VerseNumber":60,"Text":"Of wie heeft de hemelen en de aarde geschapen en voor jullie water uit de hemel laten neerdalen? Wij hebben er toch kostelijke boomgaarden mee laten groeien! Jullie zouden de bomen er niet van kunnen laten groeien. Is er naast God nog een god? Welnee, zij zijn mensen die in de verkeerde richting gaan"},{"SurahNumber":27,"VerseNumber":61,"Text":"Of wie heeft de aarde tot een vaste grond gemaakt, er rivieren doorheen gemaakt, stevige bergen voor haar gemaakt en tussen beide zeeën een versperring gemaakt? Is er naast God nog een god? Welnee, de meesten van hen weten het niet"},{"SurahNumber":27,"VerseNumber":62,"Text":"Of wie verhoort de in nood gezetene, als hij tot Hem bidt en neemt het kwade weg en maakt jullie tot opvolgers op de aarde. Is er naast God nog een god? Hoe weinig laten jullie je vermanen"},{"SurahNumber":27,"VerseNumber":63,"Text":"Of wie leidt jullie in de duisternis van land en zee en wie zendt de winden als verkondigers van goed nieuws voor Zijn barmhartigheid uit? Is er naast God nog een god? God is verheven boven wat zij aan Hem als metgezellen toevoegen"},{"SurahNumber":27,"VerseNumber":64,"Text":"Wie begint met de schepping en herhaalt haar dan en wie voorziet in jullie onderhoud vanuit de hemel en de aarde? Is er naast God nog een god? Zeg: \"Brengt jullie bewijs dan, als jullie gelijk hebben"},{"SurahNumber":27,"VerseNumber":65,"Text":"Zeg: \"Niemand kent in de hemelen en de aarde het verborgene, behalve God en zij beseffen niet wanneer zij worden opgewekt"},{"SurahNumber":27,"VerseNumber":66,"Text":"Welnee, hun kennis over het hiernamaals is onzeker. Ja zeker, zij verkeren erover in twijfel. Ja zeker, zij zijn er blind voor"},{"SurahNumber":27,"VerseNumber":67,"Text":"Zij die ongelovig zijn zeggen: \"Wanneer wij en onze vaderen stof geworden zijn, zullen wij dan echt tevoorschijn gebracht worden"},{"SurahNumber":27,"VerseNumber":68,"Text":"Dat is ons en onze vaderen vroeger toegezegd, maar dat zijn slechts fabels van hen die er eertijds waren"},{"SurahNumber":27,"VerseNumber":69,"Text":"Zeg: \"Reist op de aarde rond en kijkt hoe het einde was van de boosdoeners"},{"SurahNumber":27,"VerseNumber":70,"Text":"En weest niet bedroefd over hen en weest niet benauwd over wat zij aan listen beramen"},{"SurahNumber":27,"VerseNumber":71,"Text":"Zij zeggen: \"Wanneer zal deze aanzegging zich voordoen, als jullie gelijk hebben"},{"SurahNumber":27,"VerseNumber":72,"Text":"Zeg: \"Misschien dat een deel van wat jullie wensen te verhaasten jullie al op de hielen zit"},{"SurahNumber":27,"VerseNumber":73,"Text":"En jouw Heer is vol van goedgunstigheid jegens de mensen, maar de meesten van hen betuigen geen dank"},{"SurahNumber":27,"VerseNumber":74,"Text":"Jouw Heer weet wat hun harten koesteren en wat zij openlijk doen"},{"SurahNumber":27,"VerseNumber":75,"Text":"En er is niets verborgens in de hemel en de aarde of het staat in een duidelijk boek"},{"SurahNumber":27,"VerseNumber":76,"Text":"Deze Koran vertelt aan de Israëlieten het meeste van dat waarover zij het oneens zijn"},{"SurahNumber":27,"VerseNumber":77,"Text":"En hij is een leidraad en barmhartigheid voor de gelovigen"},{"SurahNumber":27,"VerseNumber":78,"Text":"Jouw Heer zal met Zijn oordeel tussen hen oordelen; Hij is de machtige, de wijze"},{"SurahNumber":27,"VerseNumber":79,"Text":"En stel je vertrouwen op God; jij steunt op de duidelijke waarheid"},{"SurahNumber":27,"VerseNumber":80,"Text":"Jij kunt de doden niet laten horen, noch kun jij de doven de oproep laten horen wanneer zij de rug toekeren"},{"SurahNumber":27,"VerseNumber":81,"Text":"En jij brengt de blinden niet van hun dwaalweg af. Jij kunt slechts hen die in Onze tekenen geloven doen horen; zij hebben zich [aan God] overgegeven"},{"SurahNumber":27,"VerseNumber":82,"Text":"En wanneer de uitspraak over hen komt laten Wij voor hen een beest uit de aarde tevoorschijn komen dat tot hen spreekt, omdat de mensen van Onze tekenen niet overtuigd waren"},{"SurahNumber":27,"VerseNumber":83,"Text":"En de dag waarop Wij uit iedere gemeenschap een groep verzamelen van hen die Onze tekenen loochenen en die dan in het gelid worden gezet"},{"SurahNumber":27,"VerseNumber":84,"Text":"En wanneer zij dan komen, zegt Hij: \"Hebben jullie Mijn tekenen geloochend, hoewel jullie ze niet met kennis konden omvatten? Of wat hebben jullie gedaan"},{"SurahNumber":27,"VerseNumber":85,"Text":"En de uitspraak komt over hen omdat zij onrecht pleegden; zij zullen dus niet spreken"},{"SurahNumber":27,"VerseNumber":86,"Text":"Hebben zij niet gezien dat Wij de nacht gemaakt hebben, opdat zij erin rusten, en de dag om te zien? Daarin zijn zeker tekenen voor mensen die geloven"},{"SurahNumber":27,"VerseNumber":87,"Text":"En op de dag dat op de bazuin geblazen wordt worden wie er in de hemelen en wie er op de aarde zijn verschrikt, behalve zij van wie God het anders wil. En allen komen onderdanig tot Hem"},{"SurahNumber":27,"VerseNumber":88,"Text":"En de bergen waarvan je denkt dat ze vaststaan zie je voorbijgaan als wolken. Het is het werk van God die in alles bedreven is. Hij is welingelicht over wat jullie doen"},{"SurahNumber":27,"VerseNumber":89,"Text":"Voor hen die met een goede daad komen, is er iets beters dan dat; zij zijn op die dag veilig voor de schrik"},{"SurahNumber":27,"VerseNumber":90,"Text":"Zij die met een slechte daad komen worden halsoverkop in het vuur gestort: \"Wordt aan jullie iets anders vergolden dan wat jullie gedaan hebben"},{"SurahNumber":27,"VerseNumber":91,"Text":"Maar mij is bevolen de Heer van deze plaats te dienen die haar heilig verklaard heeft en aan wie alles behoort. En mij is bevolen tot hen die zich [aan God] overgeven te behoren"},{"SurahNumber":27,"VerseNumber":92,"Text":"en de Koran voor te lezen. Wie zich dan de goede richting laat wijzen, die volgt het goede pad slechts in zijn eigen voordeel en als iemand dwaalt zeg dan: \"Ik behoor slechts tot de waarschuwers"},{"SurahNumber":27,"VerseNumber":93,"Text":"En zeg: \"Lof zij God, Hij zal jullie Zijn tekenen laten zien zodat jullie ze zullen kennen. En God let goed op wat jullie doen"},{"SurahNumber":28,"VerseNumber":1,"Text":"T[aa?] S[ien] M[iem]"},{"SurahNumber":28,"VerseNumber":2,"Text":"Dit zijn de tekenen van het duidelijke boek"},{"SurahNumber":28,"VerseNumber":3,"Text":"Wij lezen jou naar waarheid mededelingen voor over Moesa en Fir'aun voor mensen die geloven"},{"SurahNumber":28,"VerseNumber":4,"Text":"Fir'aun had de overhand in het land en maakte de mensen ervan tot groeperingen, waarvan hij een groep onderdrukte doordat hij hun zonen afslachtte en alleen hun vrouwen in leven liet; hij behoorde tot de verderfbrengers"},{"SurahNumber":28,"VerseNumber":5,"Text":"Maar Wij wensten hun die onderdrukt werden in het land een gunst te bewijzen, hen tot voorgangers te maken, hen tot erfgenamen te maken"},{"SurahNumber":28,"VerseNumber":6,"Text":"hun macht op de aarde te geven en Fir'aun en Hamaan en hun troepen te tonen waar zij verontrust over waren"},{"SurahNumber":28,"VerseNumber":7,"Text":"En Wij openbaarden aan de moeder van Moesa: \"Zoog hem en wanneer jij bang voor hem bent, werp hem dan in de zee en wees niet bang en niet bedroefd; Wij brengen hem naar jou terug en Wij maken hem tot een van de gezondenen"},{"SurahNumber":28,"VerseNumber":8,"Text":"Toen namen de mensen van Fir'aun hem op, opdat hij voor hen een vijand en [reden tot] droefheid zou worden. Fir'aun en Hamaan en hun legers waren immers zondaars"},{"SurahNumber":28,"VerseNumber":9,"Text":"En de vrouw van Fir'aun zei: \"Jij en ik zullen vreugde aan hem beleven. Dood hem niet. Misschien dat hij ons tot nut is of dat wij hem als kind aannemen.\" Maar zij beseften het niet"},{"SurahNumber":28,"VerseNumber":10,"Text":"En het hart van Moesa's moeder werd ontroostbaar. Bijna had zij het van hem bekend gemaakt, als Wij haar hart niet versterkt hadden, opdat zij tot de gelovigen behoorde"},{"SurahNumber":28,"VerseNumber":11,"Text":"En zij zei tot zijn zuster: \"Ga achter hem aan.\" Zij hield dus van terzijde een oog op hem zonder dat zij het merkten"},{"SurahNumber":28,"VerseNumber":12,"Text":"Wij hadden namelijk van tevoren minnen voor hem verboden. En zij zei: \"Zal ik jullie een familie wijzen die hem voor jullie kan verzorgen en die over hem waakt"},{"SurahNumber":28,"VerseNumber":13,"Text":"Zo brachten Wij hem naar zijn moeder terug opdat zij vreugde aan hem zou beleven en niet bedroefd zou zijn en opdat zij zou weten dat de toezegging van God waar is; maar de meesten van hen weten het niet"},{"SurahNumber":28,"VerseNumber":14,"Text":"Toen hij volgroeid en welgevormd was gaven Wij hem oordeelskracht en kennis. Zo belonen Wij hen die goed doen"},{"SurahNumber":28,"VerseNumber":15,"Text":"En hij kwam de stad binnen op een tijd dat haar mensen er niet op letten en hij vond er twee mannen die aan het vechten waren; de een was van zijn groepering en de ander van zijn vijand en hij die van zijn groepering was riep hem te hulp tegen hem die van zijn vijand was. Moesa sloeg hem en bracht hem om. Hij zei: \"Dit is werk van de satan; hij is een verklaarde vijand die tot dwaling brengt"},{"SurahNumber":28,"VerseNumber":16,"Text":"Hij zei: \"Mijn Heer, ik heb mijzelf onrecht aangedaan. Vergeef mij dus.\" En Hij vergaf hem; Hij is de vergevende, de barmhartige"},{"SurahNumber":28,"VerseNumber":17,"Text":"Hij zei: \"Mijn Heer, omdat U mij genade geschonken hebt, zal ik de boosdoeners geen bijstand meer verlenen"},{"SurahNumber":28,"VerseNumber":18,"Text":"s Morgens begon hij bang te worden en om zich heen te kijken. En daar was hij die hem de vorige dag om hulp had gevraagd die [weer] om hulp schreeuwde. Moesa zei tot hem: \"Jij bent duidelijk misleid"},{"SurahNumber":28,"VerseNumber":19,"Text":"Maar toen hij wilde inslaan op hem die een vijand van hen beiden was zei hij: \"O Moesa, wil jij mij ook doden zoals jij gisteren iemand gedood hebt? Jij wenst alleen maar een geweldenaar in het land te zijn en wenst niet bij hen die herstel brengen te behoren"},{"SurahNumber":28,"VerseNumber":20,"Text":"En er kwam een man uit het verste deel van de stad aanrennen die zei: \"O Moesa, de voornaamsten beraden zich over jou om jou te doden. Ga dus weg. Ik ben iemand die jou goede raad geeft"},{"SurahNumber":28,"VerseNumber":21,"Text":"Hij ging er dus bang en om zich heen kijkend weg. Hij zei: \"Mijn Heer, red mij van de mensen die onrecht plegen"},{"SurahNumber":28,"VerseNumber":22,"Text":"Toen hij in de richting van Madjan ging zei hij: \"Misschien dat mijn Heer mij op de correcte weg zal brengen"},{"SurahNumber":28,"VerseNumber":23,"Text":"En toen hij bij het water van Madjan kwam vond hij daar een gemeenschap van mensen die [hun vee] te drinken gaven en hij vond naast hen twee vrouwen die [hun vee] terughielden. Hij zei: \"Wat is er met jullie beiden?\" Zij zeiden: \"Wij kunnen [ons vee] pas te drinken geven als de herders weggaan. Onze vader is namelijk een zeer oude man"},{"SurahNumber":28,"VerseNumber":24,"Text":"Toen gaf hij [hun vee] te drinken en ging terug in de schaduw en zei: \"Mijn Heer, ik heb behoefte aan het goede dat U tot mij neerzendt"},{"SurahNumber":28,"VerseNumber":25,"Text":"Toen kwam een van hen beiden bedeesd naar hem toe. Zij zei: \"Mijn vader nodigt je uit om je ervoor te belonen dat jij ons [vee] te drinken gegeven hebt.\" Toen hij bij hem kwam en hem het verhaal vertelde zei deze: \"Wees niet bang, je bent aan mensen die onrecht plegen ontkomen"},{"SurahNumber":28,"VerseNumber":26,"Text":"Een van de twee vrouwen zei: \"Mijn vader, neem hem toch in dienst. Je kunt het best iemand in dienst nemen die sterk en betrouwbaar is"},{"SurahNumber":28,"VerseNumber":27,"Text":"Hij zei: \"Ik wil je graag met een van mijn beide dochters hier laten trouwen op voorwaarde dat jij acht jaar bij mij in dienst komt. En als je er tien vol maakt dan is dat je eigen zaak; ik wil het jou niet te moeilijk maken. Als God het wil zul je merken dat ik tot de rechtschapenen behoor"},{"SurahNumber":28,"VerseNumber":28,"Text":"Hij zei: \"Dat is dan een afspraak tussen mij en jou. Welke van de twee termijnen ik ook vol maak, ik kan er niet op aangesproken worden. En God staat garant voor wat wij zeggen"},{"SurahNumber":28,"VerseNumber":29,"Text":"Toen Moesa de termijn vol gemaakt had en met zijn huisgenoten wegtrok nam hij op de zijkant van de berg een vuur waar en hij zei tot zijn mensen: \"Blijft staan, ik heb een vuur waargenomen, misschien zal ik jullie er een bericht van brengen of een toorts van vuur; misschien zullen jullie [erdoor] verwarmd worden"},{"SurahNumber":28,"VerseNumber":30,"Text":"Toen hij daar kwam werd hem van de rechterkant van de vallei op het door God gezegende veld vanuit de boom toegeroepen: \"O Moesa, Ik ben het, God, de Heer van de wereldbewoners"},{"SurahNumber":28,"VerseNumber":31,"Text":"En: \"Werp je staf.\" Maar toen hij zag dat die zich bewoog als een slang keerde hij hem de rug toe en draaide zich niet meer om. \"O Moesa, kom dichterbij en wees niet bang; jij behoort bij hen die in veiligheid zijn"},{"SurahNumber":28,"VerseNumber":32,"Text":"Stop je hand in je boezem dan zal zij wit, maar zonder iets slechts, tevoorschijn komen en trek je van schrik uitgestrekte arm weer naar je toe. Het zijn namelijk twee bewijzen van jouw Heer bestemd voor Fir'aun en zijn raad van voornaamsten. Zij zijn verdorven mensen"},{"SurahNumber":28,"VerseNumber":33,"Text":"Hij zei: \"Mijn Heer, ik heb iemand van hen gedood en ben dus bang dat zij mij doden"},{"SurahNumber":28,"VerseNumber":34,"Text":"En mijn broer Haroen is welsprekender dan ik; zend hem als hulp met mij mee om wat ik zeg te bevestigen, want ik ben bang dat zij mij van leugens zullen betichten"},{"SurahNumber":28,"VerseNumber":35,"Text":"Hij zei: \"Wij zullen jou door jouw broer kracht verlenen en Wij zullen jullie beiden machtiging geven. Zij zullen jullie dus niet te na kunnen komen. Met Onze tekenen zullen jullie beiden en zij die jullie volgen de overwinnaars zijn"},{"SurahNumber":28,"VerseNumber":36,"Text":"Toen Moesa met Onze duidelijke tekenen tot hen kwam zeiden zij: \"Dit is slechts toverij die verzonnen is. Zo iets hebben wij niet gehoord bij onze vaderen die er eertijds waren"},{"SurahNumber":28,"VerseNumber":37,"Text":"Maar Moesa zei: \"Mijn Heer weet het best wie er met de leidraad van Zijn kant komt en voor wie de uiteindelijke woning zal zijn. Het zal de onrechtplegers niet welgaan"},{"SurahNumber":28,"VerseNumber":38,"Text":"En Fir'aun zei: \"Raad van voornaamsten, ik ken voor jullie geen god buiten mij. Hamaan, stel dus leem bloot aan vuur en maak voor mij een toren; misschien kan ik dan opklimmen naar de god van Moesa. Maar ik vermoed dat hij tot de leugenaars behoort"},{"SurahNumber":28,"VerseNumber":39,"Text":"En hij en zijn troepen waren onterecht hoogmoedig op de aarde en zij dachten dat zij niet tot Ons teruggebracht zouden worden"},{"SurahNumber":28,"VerseNumber":40,"Text":"En wij grepen hem en zijn troepen en wierpen hen in de zee. Kijk dan hoe het einde was van de onrechtplegers"},{"SurahNumber":28,"VerseNumber":41,"Text":"En Wij maakten hen tot voorgangers die oproepen tot het vuur. En op de opstandingsdag zullen zij geen hulp krijgen"},{"SurahNumber":28,"VerseNumber":42,"Text":"En Wij hebben hen in dit tegenwoordige leven door een vloek laten achtervolgen en op de opstandingsdag zullen zij tot de verafschuwden behoren"},{"SurahNumber":28,"VerseNumber":43,"Text":"Wij hebben aan Moesa, nadat Wij de eerdere generaties vernietigd hadden, het boek gegeven als inzichtelijke bewijzen voor de mensen en als leidraad en als barmhartigheid. Misschien zullen zij zich laten vermanen"},{"SurahNumber":28,"VerseNumber":44,"Text":"En jij was niet op de westkant toen Wij de beschikking aan Moesa uitvaardigden en jij behoorde niet tot de getuigen"},{"SurahNumber":28,"VerseNumber":45,"Text":"Maar Wij hebben generaties laten ontstaan en hun leven duurde lang. En jij verbleef niet bij de mensen van Madjan om Onze tekenen aan hen voor te lezen, maar Wij waren het die [gezanten] uitzonden"},{"SurahNumber":28,"VerseNumber":46,"Text":"En jij was niet op de zijkant van de berg toen Wij riepen. Maar het is uit barmhartigheid van jouw Heer dat jij er bent om mensen te waarschuwen tot wie voor jouw tijd geen waarschuwer gekomen was; misschien zullen zij zich laten vermanen"},{"SurahNumber":28,"VerseNumber":47,"Text":"En het is alleen maar opdat zij, als hen onheil treft voor wat hun handen eerder gedaan hebben, niet kunnen zeggen: \"Onze Heer, had U niet een gezant tot ons kunnen zenden, zodat wij Uw tekenen hadden kunnen volgen en bij de gelovigen hadden behoord"},{"SurahNumber":28,"VerseNumber":48,"Text":"Toen dan de waarheid van Ons tot hen kwam zeiden zij: \"Had hem niet hetzelfde gegeven kunnen worden als wat aan Moesa gegeven is?\" Waren zij dan niet ongelovig aan wat vroeger aan Moesa gegeven was? Zij zeiden: \"Twee tovenaars die elkaar bijstaan.\" En zij zeiden: \"Wij hechten aan niets geloof"},{"SurahNumber":28,"VerseNumber":49,"Text":"Zeg: \"Komt dan met een boek dat van God komt en dat beter de goede richting wijst dan die beiden. Dan zal ik het volgen, als jullie gelijk hebben"},{"SurahNumber":28,"VerseNumber":50,"Text":"Maar als zij jullie geen gehoor geven, weet dan dat zij slechts hun neigingen volgen. En wie dwaalt er meer dan hij die zonder een leidraad van God zijn neiging volgt; God brengt de mensen die onrecht plegen niet op het goede pad"},{"SurahNumber":28,"VerseNumber":51,"Text":"En Wij hebben hun het woord in opeenvolging doen toekomen; misschien laten zij zich vermanen"},{"SurahNumber":28,"VerseNumber":52,"Text":"Zij aan wie Wij hiervoor het boek gegeven hebben geloven erin"},{"SurahNumber":28,"VerseNumber":53,"Text":"En als het aan hen wordt voorgelezen zeggen zij: \"Wij geloven erin. Het is de waarheid van onze Heer; wij hadden ons hiervoor reeds [aan God] overgegeven"},{"SurahNumber":28,"VerseNumber":54,"Text":"Zij zijn het aan wie hun loon tweemaal gegeven zal worden, omdat zij geduldig hebben volhard. En met het goede weren zij het kwade af en van wat Wij hun voor hun levensonderhoud gegeven hebben geven zij bijdragen"},{"SurahNumber":28,"VerseNumber":55,"Text":"En wanneer zij geklets horen dan mijden zij het en zij zeggen: \"Wij hebben onze daden en jullie hebben jullie daden. Vrede zij met jullie! Wij zoeken geen omgang met de onwetenden"},{"SurahNumber":28,"VerseNumber":56,"Text":"Jij kunt wie jij lief hebt niet op het goede pad brengen, maar God brengt wie Hij wil op het goede pad en Hij kent hen die het goede pad volgen het best"},{"SurahNumber":28,"VerseNumber":57,"Text":"En zij zeggen: \"Als wij met jou de leidraad volgen dan worden wij uit ons land weggerukt.\" Hebben Wij hun dan niet over een heilige en veilige plaats macht gegeven waar van Onze kant allerlei vruchten als levensonderhoud bijeengebracht worden? Maar de meesten van hen weten het niet"},{"SurahNumber":28,"VerseNumber":58,"Text":"En hoeveel steden die prat gingen op hun manier van leven hebben Wij al niet vernietigd! Daar zijn dan hun woonhuizen, waarin na hen slechts weinigen wonen. En Wij waren het die erfden"},{"SurahNumber":28,"VerseNumber":59,"Text":"Maar jouw Heer heeft de steden niet vernietigd voordat Hij in hun hoofdstad een gezant opgeroepen had, die aan hen Onze tekenen voorlas. En Wij hebben de steden slechts vernietigd als hun bewoners onrechtplegers waren"},{"SurahNumber":28,"VerseNumber":60,"Text":"Wat aan jullie ook gegeven is, het is het genot van het tegenwoordige leven en de praal ervan, maar wat van God komt is beter en onvergankelijker. Zullen jullie dan niet tot verstand komen"},{"SurahNumber":28,"VerseNumber":61,"Text":"Is dan iemand aan wie Wij een goede toezegging gedaan hebben en die haar ook zal ontvangen, als iemand die Wij het vruchtgebruik van het tegenwoordige leven hebben laten genieten en die dan op de opstandingsdag bij de voorgeleiden behoort"},{"SurahNumber":28,"VerseNumber":62,"Text":"En op de dag dat Hij hen roept en zegt: \"Waar zijn dan Mijn [zogenaamd goddelijke] metgezellen waarvan jullie het bestaan beweerden"},{"SurahNumber":28,"VerseNumber":63,"Text":"zeggen zij tegen wie de uitspraak zich bewaarheid heeft: \"Onze Heer, diegenen die wij misleid hebben, hebben wij misleid zoals wijzelf misleid waren. Wij wijzen [hen] ten overstaan van U af. Zij hebben niet ons gediend"},{"SurahNumber":28,"VerseNumber":64,"Text":"En er wordt gezegd: \"Roept jullie [zogenaamd goddelijke] metgezellen aan.\" Dan roepen zij hen aan, maar zij worden door hen niet verhoord. En zij zien de bestraffing. Hadden zij het goede pad maar gevolgd"},{"SurahNumber":28,"VerseNumber":65,"Text":"En op de dag dat Hij hen roept en zegt: \"Wat hebben jullie de gezondenen geantwoord"},{"SurahNumber":28,"VerseNumber":66,"Text":"Dan zijn hun op die dag de mededelingen ontschoten en zij vragen elkaar er ook niet naar"},{"SurahNumber":28,"VerseNumber":67,"Text":"Maar wat hem betreft die berouw toont, gelooft en deugdelijk handelt, die zal misschien behoren tot hen die het welgaat"},{"SurahNumber":28,"VerseNumber":68,"Text":"En jouw Heer schept wat Hij wil en Hij kiest uit. De keuze komt hun niet toe. God zij geprezen! En verheven is Hij boven wat zij aan Hem als metgezellen toevoegen"},{"SurahNumber":28,"VerseNumber":69,"Text":"En jouw Heer weet wat hun harten verbergen en wat zij openlijk doen"},{"SurahNumber":28,"VerseNumber":70,"Text":"En Hij is God. Er is geen god dan Hij. Hem zij lof in het tegenwoordige bestaan en het hiernamaals. Hem komt het oordeel toe en tot Hem worden jullie teruggebracht"},{"SurahNumber":28,"VerseNumber":71,"Text":"Zeg: \"Hoe zien jullie het? Als God voor jullie de nacht permanent zou maken tot aan de opstandingsdag, welke god is er dan, anders dan God, die jullie licht zal brengen? Horen jullie dan niet"},{"SurahNumber":28,"VerseNumber":72,"Text":"Zeg: \"Hoe zien jullie het? Als God voor jullie de dag permanent zou maken tot aan de opstandingsdag, welke god is er dan, anders dan God, die jullie een nacht zal brengen waarin jullie kunnen rusten? Hebben jullie dan geen inzicht"},{"SurahNumber":28,"VerseNumber":73,"Text":"Door Zijn barmhartigheid heeft Hij voor jullie de nacht en de dag gemaakt om er in te rusten en om een gunst van Hem na te streven. En misschien zullen jullie dank betuigen"},{"SurahNumber":28,"VerseNumber":74,"Text":"En op de dag dat Hij hen roept en zegt: \"Waar zijn dan Mijn [zogenaamd goddelijke] metgezellen waarvan jullie het bestaan beweerden"},{"SurahNumber":28,"VerseNumber":75,"Text":"En Wij nemen uit iedere gemeenschap een getuige en dan zeggen Wij: \"Levert jullie bewijs maar.\" Dan weten zij dat de waarheid God toebehoort en dat zij kwijt zijn geraakt wat zij verzonnen hebben"},{"SurahNumber":28,"VerseNumber":76,"Text":"Karoen behoorde tot het volk van Moesa en hij gedroeg zich onrechtmatig tegenover hen. En Wij hadden hem zoveel schatten gegeven dat zijn sleutels met moeite door een groep sterke mannen gedragen zouden kunnen worden. Toen zijn volk tot hem zei: \"Verheug je niet zo. God bemint hen niet die zich [ongegrond] verheugen"},{"SurahNumber":28,"VerseNumber":77,"Text":"En streef met wat God jou gegeven heeft naar de laatste woning en vergeet jouw aandeel aan de tegenwoordige wereld niet. Doe goed zoals God aan jou goed heeft gedaan en streef niet naar verderf op de aarde. God bemint de verderfzaaiers niet"},{"SurahNumber":28,"VerseNumber":78,"Text":"Hij zei: \"Het is mij gegeven op grond van kennis die ik heb.\" Wist hij dan niet dat God voor zijn tijd generaties heeft vernietigd die sterker waren dan hij en die meer bijeengebracht hadden? Maar de boosdoeners worden niet langdurig over hun zonden ondervraagd"},{"SurahNumber":28,"VerseNumber":79,"Text":"Hij kwam toen in zijn praalkleding naar buiten, naar zijn volk. Zij die het tegenwoordige leven wensten zeiden: \"Ach hadden wij toch hetzelfde als wat aan Karoen gegeven is. Hij is wel iemand met geweldig geluk"},{"SurahNumber":28,"VerseNumber":80,"Text":"Maar zij aan wie kennis gegeven was zeiden: \"Wee jullie! Gods beloning is beter voor wie gelooft en deugdelijk handelt. En het wordt slechts aan hen die geduldig volharden aangeboden"},{"SurahNumber":28,"VerseNumber":81,"Text":"Toen lieten Wij de aarde met hem en zijn huis wegzinken en er was voor hem geen groep [mensen] die hem in plaats van God konden helpen; hij behoorde niet tot hen aan wie hulp geboden werd"},{"SurahNumber":28,"VerseNumber":82,"Text":"En zij die de vorige dag nog zijn plaats gewenst hadden zeiden 's morgens: \"O wee, God voorziet ruimschoots in het levensonderhoud van wie van Zijn dienaren Hij wil en ook met mate. Als God ons niet een gunst had bewezen, dan had Hij ons laten wegzinken. O wee, het gaat de ongelovigen niet wel"},{"SurahNumber":28,"VerseNumber":83,"Text":"Dat is de laatste woning. Wij geven haar aan hen die geen hovaardij op de aarde wensen en geen verdorvenheid. En het [goede] uiteinde komt de godvrezenden toe"},{"SurahNumber":28,"VerseNumber":84,"Text":"Voor hem die met een goede daad komt is er iets beters dan dat. Voor hem die met een slechte daad komt? aan hen die slechte daden begaan hebben wordt slechts vergolden wat zij gedaan hebben"},{"SurahNumber":28,"VerseNumber":85,"Text":"Hij die deze Koran voor jou tot een verplichting gemaakt heeft brengt jou terug naar een plaats van terugkomst. Zeg: \"Mijn Heer weet het best wie er met de leidraad komt en wie er in duidelijke dwaling verkeert"},{"SurahNumber":28,"VerseNumber":86,"Text":"Jij had niet verwacht dat het boek aan jou overgebracht zou worden. Het is enkel uit barmhartigheid van jouw Heer. Wees dus niet iemand die de ongelovigen bijstand verleent"},{"SurahNumber":28,"VerseNumber":87,"Text":"En zij moeten jou niet van Gods tekenen afhouden nadat zij naar jou zijn neergezonden. En roep op tot jouw Heer en behoor zeker niet tot de veelgodendienaars"},{"SurahNumber":28,"VerseNumber":88,"Text":"Roep dus naast God geen andere god aan. Er is geen god dan Hij. Alles gaat teniet, maar Zijn aangezicht niet. Hem komt het oordeel toe en tot Hem worden jullie teruggebracht"},{"SurahNumber":29,"VerseNumber":1,"Text":"A[lif] L[aam] M[iem]"},{"SurahNumber":29,"VerseNumber":2,"Text":"Rekenen de mensen er dan op dat zij met rust gelaten worden omdat zij zeggen: \"Wij geloven\" en dat zij niet aan verzoeking worden blootgesteld"},{"SurahNumber":29,"VerseNumber":3,"Text":"Wij hebben hen die er voor hen waren aan verzoeking blootgesteld. God zal dus zeker hen die de waarheid spreken kennen en Hij zal de leugenaars kennen"},{"SurahNumber":29,"VerseNumber":4,"Text":"Of rekenen zij die slechte daden begaan erop dat zij Ons te vlug af zullen zijn? Slecht is het wat zij oordelen"},{"SurahNumber":29,"VerseNumber":5,"Text":"Als iemand de ontmoeting met God verwacht? Gods termijn komt echt en Hij is de horende, de wetende"},{"SurahNumber":29,"VerseNumber":6,"Text":"En wie zich inzet, die zet zich tot zijn eigen voordeel in. God heeft de wereldbewoners niet nodig"},{"SurahNumber":29,"VerseNumber":7,"Text":"Zij die geloven en de deugdelijke daden doen, hun zullen Wij hun slechte daden kwijtschelden en Wij zullen hen belonen voor het beste dat zij deden"},{"SurahNumber":29,"VerseNumber":8,"Text":"En Wij hebben de mens opgedragen goed voor zijn ouders te zijn. Als zij er echter bij jou op aandringen aan Mij metgezellen toe te voegen, waarvan jij geen kennis hebt, gehoorzaam hun dan niet. Tot Mij is jullie terugkeer. Ik zal jullie dan meedelen wat jullie aan het doen waren"},{"SurahNumber":29,"VerseNumber":9,"Text":"Zij die geloven en de deugdelijke daden doen zullen Wij bij de rechtschapenen binnen laten gaan"},{"SurahNumber":29,"VerseNumber":10,"Text":"En onder de mensen zijn er die zeggen: \"Wij geloven in God.\" Wanneer hun echter wegens [hun geloof in] God leed wordt aangedaan stellen zij de beproeving van de mensen gelijk aan Gods bestraffing. Maar als er van jouw Heer een overwinning komt dan zeggen zij: \"Wij waren toch met jullie.\" Weet God dan niet het best wat er in de harten van de wereldbewoners is"},{"SurahNumber":29,"VerseNumber":11,"Text":"God zal zeker hen die geloven kennen en Hij zal de huichelaars kennen"},{"SurahNumber":29,"VerseNumber":12,"Text":"Zij die ongelovig zijn zullen tegen hen die geloven zeggen: \"Volgt onze weg, dan zullen wij jullie fouten dragen.\" Zij zullen echter niets van hun fouten dragen; zij zijn leugenaars"},{"SurahNumber":29,"VerseNumber":13,"Text":"Zij zullen hun eigen lasten dragen en nog andere lasten bij hun eigen lasten. En zij zullen op de opstandingsdag verantwoording moeten afleggen over wat zij verzonnen hadden"},{"SurahNumber":29,"VerseNumber":14,"Text":"En Wij hebben Noeh naar zijn volk gezonden en hij verbleef duizend jaar in hun midden, op vijftig jaar na. Toen greep de overstroming hen terwijl zij onrecht pleegden"},{"SurahNumber":29,"VerseNumber":15,"Text":"Maar Wij redden hem en de opvarenden van het schip en Wij maakten het tot een teken voor de wereldbewoners"},{"SurahNumber":29,"VerseNumber":16,"Text":"En Ibrahiem. Toen hij tot zijn volk zei: \"Dient God en vreest Hem. Dat is beter voor jullie, als jullie het maar wisten"},{"SurahNumber":29,"VerseNumber":17,"Text":"Maar jullie dienen in plaats van God afgoden en jullie brengen laster voort. Zij die jullie in plaats van God dienen hebben geen macht om jullie van levensbehoeften te voorzien. Zoekt de levensbehoeften dus bij God en dient Hem en betuigt Hem dank; tot Hem worden jullie teruggebracht"},{"SurahNumber":29,"VerseNumber":18,"Text":"En als jullie [mij] van leugens betichten, gemeenschappen voor jullie tijd hadden al van leugens beticht. De gezant heeft slechts de plicht van de duidelijke verkondiging"},{"SurahNumber":29,"VerseNumber":19,"Text":"Hebben zij dan niet gezien hoe God de schepping laat beginnen en haar dan herhaalt? Dat is voor God gemakkelijk"},{"SurahNumber":29,"VerseNumber":20,"Text":"Zeg: \"Reist dus op de aarde rond en kijkt hoe Hij met de schepping is begonnen. Dan laat God de laatste totstandkoming ontstaan. God is almachtig"},{"SurahNumber":29,"VerseNumber":21,"Text":"Hij bestraft wie Hij wil en Hij erbarmt zich over wie Hij wil en tot Hem worden jullie weer teruggebracht"},{"SurahNumber":29,"VerseNumber":22,"Text":"Jullie kunnen er op de aarde niets tegen doen noch in de hemel en jullie hebben buiten God geen beschermer en geen helper"},{"SurahNumber":29,"VerseNumber":23,"Text":"Zij die ongelovig zijn aan Gods tekenen en aan de ontmoeting met Hem, zij zijn het die aan Mijn barmhartigheid wanhopen. Zij zijn het voor wie er een pijnlijke bestraffing is"},{"SurahNumber":29,"VerseNumber":24,"Text":"Het antwoord van zijn volk was slechts dat zij zeiden: \"Doodt hem of verbrandt hem.\" Maar God redde hem van het vuur. Daarin zijn tekenen voor mensen die geloven"},{"SurahNumber":29,"VerseNumber":25,"Text":"En hij zei: \"Jullie hebben je in plaats van God slechts afgoden genomen om jullie onderlinge liefde in het tegenwoordige leven [te bestendigen], maar op de opstandingsdag willen jullie elkaar niet meer kennen en vervloeken jullie elkaar; jullie verblijfplaats is het vuur en jullie zullen geen helpers hebbent"},{"SurahNumber":29,"VerseNumber":26,"Text":"Maar Loet geloofde hem en zei: \"Ik wijk naar mijn Heer uit; Hij is de machtige, de wijze"},{"SurahNumber":29,"VerseNumber":27,"Text":"En Wij hebben hem Ishaak en Ja'koeb geschonken en Wij hebben in zijn nageslacht het profeetschap en het boek tot stand gebracht. En Wij hebben hem zijn loon in het tegenwoordige leven gegeven en in het hiernamaals behoort hij tot de rechtschapenen"},{"SurahNumber":29,"VerseNumber":28,"Text":"En Loet. Toen hij tot zijn volk zei: \"Jullie begaan een gruweldaad die nog niemand van de wereldbewoners vóór jullie heeft begaan"},{"SurahNumber":29,"VerseNumber":29,"Text":"Zullen jullie tot mannen komen, struikroverij bedrijven en in jullie samenkomst het verwerpelijke begaan?\" Het antwoord van zijn volk was slechts dat zij zeiden: \"Breng ons dan de bestraffing van God als jij tot hen die gelijk hebben behoort"},{"SurahNumber":29,"VerseNumber":30,"Text":"Hij zei: \"Mijn Heer, help mij tegen de verderfbrengende mensen"},{"SurahNumber":29,"VerseNumber":31,"Text":"En toen Onze gezanten met het goede nieuws tot Ibrahiem kwamen zeiden zij: \"Wij gaan de mensen van deze stad vernietigen; haar bewoners zijn onrechtplegers"},{"SurahNumber":29,"VerseNumber":32,"Text":"Hij zei: \"Maar Loet is daar!\" Zij zeiden: \"Wij weten het best wie daar zijn. Wij zullen hem en zijn familie redden, behalve zijn vrouw; zij behoort tot hen die achterblijven"},{"SurahNumber":29,"VerseNumber":33,"Text":"En toen Onze gezanten tot Loet kwamen was hij bezorgd over hen en maakte zich ongerust over hen. Maar zij zeiden: \"Wees niet bang en wees niet bedroefd; wij zullen jou en jouw familie redden, behalve jouw vrouw; zij behoort tot hen die achterblijven"},{"SurahNumber":29,"VerseNumber":34,"Text":"Wij zullen over de bewoners van deze stad een plaag uit de hemel laten neerdalen omdat zij verdorven waren"},{"SurahNumber":29,"VerseNumber":35,"Text":"En Wij lieten er een duidelijk teken van over voor mensen die verstandig zijn"},{"SurahNumber":29,"VerseNumber":36,"Text":"En tot Madjan hun broeder Sjoe'aib. Hij zei: \"Mijn volk! Dient God en verwacht de laatste dag en veroorzaakt geen ellende op de aarde door verderf te zaaien"},{"SurahNumber":29,"VerseNumber":37,"Text":"Maar zij betichtten hem van leugens en toen greep de aardbeving hen en lagen zij 's morgens in hun woning dood op de grond"},{"SurahNumber":29,"VerseNumber":38,"Text":"En de 'Aad en de Thamoed! Dat is jullie duidelijk geworden uit hun woonhuizen. De satan had voor hen hun daden mooi laten lijken en hun de weg versperd, hoewel zij toch inzicht hadden"},{"SurahNumber":29,"VerseNumber":39,"Text":"En Karoen en Fir'aun en Hamaan. Moesa was met de duidelijke bewijzen tot hen gekomen, maar zij waren hoogmoedig in het land en toch konden zij niet ontkomen"},{"SurahNumber":29,"VerseNumber":40,"Text":"Dus grepen Wij een ieder voor zijn zonde. Tegen sommigen stuurden Wij een zandstorm. Anderen greep de schreeuw. Weer anderen lieten Wij met de aarde wegzinken en er waren er die Wij lieten verdrinken. Toch was het niet zo dat God hun onrecht aandeed, maar zij deden zichzelf onrecht aan"},{"SurahNumber":29,"VerseNumber":41,"Text":"Zij die zich in plaats van God beschermers hebben genomen lijken bijvoorbeeld op de spin die zich een huis genomen heeft. En het brooste huis is toch het huis van de spin. Als zij dat maar wisten"},{"SurahNumber":29,"VerseNumber":42,"Text":"God kent alles wat zij in plaats van Hem aanroepen; Hij is de machtige, de wijze"},{"SurahNumber":29,"VerseNumber":43,"Text":"Dit zijn de vergelijkingen die Wij voor de mensen maken, maar slechts zij die kennis hebben begrijpen ze"},{"SurahNumber":29,"VerseNumber":44,"Text":"God heeft de hemelen en de aarde in waarheid geschapen. Daarin is een teken voor de gelovigen"},{"SurahNumber":29,"VerseNumber":45,"Text":"Lees voor wat aan jou van het boek is geopenbaard en verricht de salaat; de salaat verbiedt wat gruwelijk en verwerpelijk is. Maar het gedenken Gods is geweldiger. En God weet wat jullie doen"}]}