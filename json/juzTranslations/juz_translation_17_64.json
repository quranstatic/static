{"Id":64,"LanguageCodes":["bs","bos"],"Name":"bos-korkut","Author":"Korkut","Language":"Bosnian","Description":"Bosnian","Direction":"ltr","Source":"http://www.qurandatabase.org","Translations":[{"SurahNumber":21,"VerseNumber":1,"Text":"Ludima se bliži čas polaganja računa njihova, a oni, bezbrižni, ne mare za to"},{"SurahNumber":21,"VerseNumber":2,"Text":"I ne dođe im nijedna nova opomena od Gospodara njihova kojoj se, slušajući je, ne podsmjehuju"},{"SurahNumber":21,"VerseNumber":3,"Text":"srca rasijanih. A mnogobošci govore šapatom: \"Da li je ovaj nešto drugo do čovjek kao i vi? Zar ćete slijediti vradžinu, a vidite da jest"},{"SurahNumber":21,"VerseNumber":4,"Text":"Gospodar moj zna\" - reče on - \"šta se govori i na nebu i na Zemlji; On sve čuje i sve zna"},{"SurahNumber":21,"VerseNumber":5,"Text":"Oni, čak, govore: \"To su samo smušeni snovi; on ga izmišlja; on je pjesnik; neka nam donese kakvo čudo kao i prijašnji poslanici"},{"SurahNumber":21,"VerseNumber":6,"Text":"Nijedan grad koji smo Mi prije njih uništili nije u čudo povjerovao, pa zar će ovi vjerovati"},{"SurahNumber":21,"VerseNumber":7,"Text":"I prije tebe smo samo ljude slali kojima smo objavljivali, zato pitajte sljedbenike Knjige ako ne znate vi"},{"SurahNumber":21,"VerseNumber":8,"Text":"Mi ih nismo stvarali kao bića koja žive bez hrane, ni oni nisu besmrtni bili"},{"SurahNumber":21,"VerseNumber":9,"Text":"Poslije smo im obećanje ispunjavali, i njih, i one koje smo htjeli, spasavali, a one koji su nevaljali bili uništavali"},{"SurahNumber":21,"VerseNumber":10,"Text":"Mi vam Knjigu objavljujemo u kojoj je slava vaša, pa zašto se ne opametite"},{"SurahNumber":21,"VerseNumber":11,"Text":"A koliko je bilo nevjerničkih sela i gradova koje smo uništili i poslije kojih smo druge narode podigli"},{"SurahNumber":21,"VerseNumber":12,"Text":"I čim bi silu Našu osjetili, kud koji bi se iz njih razbježali"},{"SurahNumber":21,"VerseNumber":13,"Text":"Ne bježite, vratite se uživanjima vašim i domovima vašim, možda će vas neko što upitati"},{"SurahNumber":21,"VerseNumber":14,"Text":"Teško nama,\" - oni bi govorili -, \"mi smo, zaista, nevjernici bili"},{"SurahNumber":21,"VerseNumber":15,"Text":"I kukali bi tako sve dok ih ne bismo učinili, kao žito požnjeveno, nepomičnim"},{"SurahNumber":21,"VerseNumber":16,"Text":"Mi nismo stvorili nebo i Zemlju, i ono što je između njih, da se zabavljamo"},{"SurahNumber":21,"VerseNumber":17,"Text":"Da smo htjeli da se zabavljamo, zabavljali bismo se onako kako Nama dolikuje, ali Mi to ne činimo"},{"SurahNumber":21,"VerseNumber":18,"Text":"Nego isitnom suzbijamo laž, istina je uguši i laži nestane; a teško vama zbog onoga što o Njemu iznosite"},{"SurahNumber":21,"VerseNumber":19,"Text":"Njegovo je ono što je na nebesima i na Zemlji! A oni koji su kod njega ne zaziru da mu se klanjaju, i ne zamaraju se"},{"SurahNumber":21,"VerseNumber":20,"Text":"Hvale ga noću i danju, ne malaksavaju"},{"SurahNumber":21,"VerseNumber":21,"Text":"Zar će kumiri koje oni od zemlje prave mrtve oživjeti"},{"SurahNumber":21,"VerseNumber":22,"Text":"Da Zemljom i nebesima upravljaju drugi bogovi, a ne Allah, poremetili bi se. Pa nek je uzvišen Allah, Gospodar svemira, od onoga što Mu pripisuju"},{"SurahNumber":21,"VerseNumber":23,"Text":"On neće biti pitan za ono što radi, a oni će biti pitani"},{"SurahNumber":21,"VerseNumber":24,"Text":"Zar da pored Njega oni uzimaju bogove?! Reci; \"Dokažite!\" Ova Knjiga je pouka za moje sljedbenike, a bilo je knjiga i za one koji su prije mene bili i nestali. Međutim, većina njih ne zna istinu, pa zato glave okreću"},{"SurahNumber":21,"VerseNumber":25,"Text":"Prije tebe nijednog poslanika nismo poslali, a da mu nismo objavili: \"Nema boga osim Mene, zato se Meni klanjajte"},{"SurahNumber":21,"VerseNumber":26,"Text":"Oni govore: \"Milostivi ima dijete!\" Hvaljen neka je On! A meleki su samo robovi poštovani"},{"SurahNumber":21,"VerseNumber":27,"Text":"Oni ne govore dok On ne odobri i postupaju onako kako On naredi"},{"SurahNumber":21,"VerseNumber":28,"Text":"On zna šta su radili i šta će uraditi, i oni će se samo za onoga kojim On bude zadovoljan zauzimati, a oni su i sami, iz stahopoštovanja prema Njemu, brižni"},{"SurahNumber":21,"VerseNumber":29,"Text":"A onoga od njih koji bi rekao: \"Ja sam, doista, pored Njega, bog!\" - kaznili bismo Džehennemom, jer Mi tako kažnjavamo mnogobošce"},{"SurahNumber":21,"VerseNumber":30,"Text":"Zar ne znaju nevjernici da su nebesa i Zemlja bili jedna cjelina, pa smo ih Mi raskomadali, i da Mi od vode sve živo stvaramo? I zar neće vjerovati"},{"SurahNumber":21,"VerseNumber":31,"Text":"Mi smo po Zemlji nepomične planine razmjestili da ih ona ne potresa, i po njima smo staze i bogaze stvorili da bi oni kuda žele stizali"},{"SurahNumber":21,"VerseNumber":32,"Text":"I to što je nebeski svod osiguran Naše je djelo, a oni se ipak okreću od znamenja koja su na njemu"},{"SurahNumber":21,"VerseNumber":33,"Text":"I noć i dan Njegovo su djelo, i Sunce i Mjesec, i svi oni nebeskim svodom plove"},{"SurahNumber":21,"VerseNumber":34,"Text":"Nijedan čovjek prije tebe nije bio besmrtan; ako ti umreš, zar će oni dovijeka živjeti"},{"SurahNumber":21,"VerseNumber":35,"Text":"Svako živo biće smrt će okusiti! Mi vas stavljamo na kušnju i u zlu i u dobru i Nama ćete se vratiti"},{"SurahNumber":21,"VerseNumber":36,"Text":"Kada te vide nevjernici, samo ti se rugaju: \"Je li to onaj koji vaše bogove huli?\" A oni sami ne vjeruju kada se spomene Milostivi"},{"SurahNumber":21,"VerseNumber":37,"Text":"Čovjek je stvoren od žurbe. Pokazaću Ja vama, doista, dokaze Svoje, zato Me ne požurujte"},{"SurahNumber":21,"VerseNumber":38,"Text":"Oni govore: \"Kada će već jednom ta prijetnja, ako istinu govorite"},{"SurahNumber":21,"VerseNumber":39,"Text":"A da nevjernici znaju da tada neće moći da otklone vatru od lica svojih i leđa svojih, i da im niko neće moći pružiti pomoć"},{"SurahNumber":21,"VerseNumber":40,"Text":"Nego će im nenadano doći i zaprepastiti ih i da je neće moći nazad vratiti i da im se neće vremena dati"},{"SurahNumber":21,"VerseNumber":41,"Text":"I prije tebe su poslanike ruglu izvrgavali, pa je one koji su im se rugali stiglo baš ono čemu su se rugali"},{"SurahNumber":21,"VerseNumber":42,"Text":"Reci: \"Ko će vas od Milostivog noću i danju štititi?\" Niko! Pa ipak oni od Kur´ana glave okreću"},{"SurahNumber":21,"VerseNumber":43,"Text":"Zar će ih njihova božanstva, a ne Mi, odbraniti? Ta ona sama sebi ne mogu pomoći, i niko nevjernike od Naše kazne ne može pod okrilje uzeti"},{"SurahNumber":21,"VerseNumber":44,"Text":"Mi smo ovima, a i precima njihovim, dali da uživaju, pa su im dani radosti dugi. A zar oni ne vide da Mi u zemlju njihovu dolazimo i da je s krajeva njezinih umanjujemo, pa kako bi oni bili pobjednici"},{"SurahNumber":21,"VerseNumber":45,"Text":"Reci: \"Ja vas opominjem Objavom!\" - ali, gluhi ne čuju poziv kad se opominju"},{"SurahNumber":21,"VerseNumber":46,"Text":"A da ih samo dašak kazne Gospodara tvoga dotakne, sigurno bi povikali: \"Teško nama, doista, smo sami sebi nepravdu učinili"},{"SurahNumber":21,"VerseNumber":47,"Text":"Mi ćemo na Sudnjem danu ispravne terazije postaviti, pa se nikome krivo neće učiniti; ako nešto bude teško koliko zrno gorušice, Mi ćemo za to kazniti ili nagraditi. A dosta je to što ćemo Mi račune ispitivati"},{"SurahNumber":21,"VerseNumber":48,"Text":"Mi smo Musau i Harunu dali Tevrat, svjetlo i pouka za one koji se budu grijeha klonili"},{"SurahNumber":21,"VerseNumber":49,"Text":"za one koji se Gospodara svoga budu bojali i kad ih niko ne vidi, i koji od časa oživljenja budu strepjeli"},{"SurahNumber":21,"VerseNumber":50,"Text":"A i ovaj Kur´an je blagoslovljena pouka koju objavljujemo, pa zar da ga vi poričete"},{"SurahNumber":21,"VerseNumber":51,"Text":"Mi smo još prije Ibrahimu razboritost dali i dobro smo ga poznavali"},{"SurahNumber":21,"VerseNumber":52,"Text":"Kad on ocu svome i narodu svome reče; \"Kakvi su ovo kumiri kojima se i dan i noć klanjate"},{"SurahNumber":21,"VerseNumber":53,"Text":"oni odgovoriše; \"I naši preci su im se klanjali"},{"SurahNumber":21,"VerseNumber":54,"Text":"I vi ste, a i preci vaši su bili u očitoj zabludi\" - reče"},{"SurahNumber":21,"VerseNumber":55,"Text":"Govoriš li ti to ozbiljno ili se samo šališ?\" - upitaše oni"},{"SurahNumber":21,"VerseNumber":56,"Text":"Ne\", - reče - \"Gospodar vaš je Gospodar nebesa i Zemlje, On je njih stvorio, i ja ću vam to dokazati"},{"SurahNumber":21,"VerseNumber":57,"Text":"Tako mi Allaha, ja ću, čim se udaljite, vaše kumire udesiti"},{"SurahNumber":21,"VerseNumber":58,"Text":"I porazbija ih on u komade, osim onog najvećeg, da bi se njemu obratili"},{"SurahNumber":21,"VerseNumber":59,"Text":"Ko uradi ovo sa bogovima našim?\" - povikaše oni -, \"zaista je nasilnik"},{"SurahNumber":21,"VerseNumber":60,"Text":"Čuli smo jednog momka kako im huli\", - rekoše -, \"ime mu je Ibrahim"},{"SurahNumber":21,"VerseNumber":61,"Text":"Dovedite ga da ga ljudi vide\" - rekoše - \"da posvjedoče"},{"SurahNumber":21,"VerseNumber":62,"Text":"Jesi li ti uradio ovo s bogovima našim, o Ibrahime?\" - upitaše"},{"SurahNumber":21,"VerseNumber":63,"Text":"To je učinio ovaj najveći od njih, pitajte ih ako umiju da govore\" - reče on"},{"SurahNumber":21,"VerseNumber":64,"Text":"I oni se zamisliše, pa sami sebi rekoše: \"Vi ste, zaista, nepravedni"},{"SurahNumber":21,"VerseNumber":65,"Text":"Zatim glave oboriše i rekoše: \"Ta ti znaš da ovi ne govore"},{"SurahNumber":21,"VerseNumber":66,"Text":"Pa zašto se onda, umjesto Allahu, klanjate onima koji vam ne mogu ni korisitit niti od vas kakvu štetu otkloniti?\" - upita on"},{"SurahNumber":21,"VerseNumber":67,"Text":"Teško vama i onima kojima se, umjesto Allahu, klanjate! Zašto se ne opametite"},{"SurahNumber":21,"VerseNumber":68,"Text":"Spalite ga i bogove vaše osvetite, ako hoćete išta da učinite!\" - povikaše"},{"SurahNumber":21,"VerseNumber":69,"Text":"O vatro\", - rekosmo Mi - \"postani hladna, i spas Ibrahimu"},{"SurahNumber":21,"VerseNumber":70,"Text":"I oni htjedoše da mu postave zamku, ali ih Mi onemogućismo"},{"SurahNumber":21,"VerseNumber":71,"Text":"i spasismo i njega i Luta u zemlju koju smo za ljude blagoslovili"},{"SurahNumber":21,"VerseNumber":72,"Text":"i poklonismo mu Ishaka, i Jakuba kao unuka, i sve ih učinismo dobrim"},{"SurahNumber":21,"VerseNumber":73,"Text":"i učinismo ih vjerovjesnicima da upućuju prema zapovijedi Našoj, i objavismo im da čine dobra djela, i da molitve obavljaju, i da milostinju udjeljuju, a samo su se Nama klanjali"},{"SurahNumber":21,"VerseNumber":74,"Text":"I Lutu mudrost i znanje dadosmo i iz grada ga, u kom su stanovnici njegovi odvratne stvari činili, izbavismo - to, uistinu, bijaše narod razvratan i zao"},{"SurahNumber":21,"VerseNumber":75,"Text":"i u milost Našu ga uvedosmo; on je doista, od onih dobrih"},{"SurahNumber":21,"VerseNumber":76,"Text":"I Nuhu se, kad u davno vrjeme zavapi, odazvasmo i njega i čeljad njegovu od jada velikog spasismo"},{"SurahNumber":21,"VerseNumber":77,"Text":"i od naroda ga, koji je smatrao neistinitim dokaze Naše, zaštitismo. To bijahu opaki ljudi, pa ih sve potopismo"},{"SurahNumber":21,"VerseNumber":78,"Text":"I Davudu i Sulejmanu, kada su sudili o usjevu što su ga noću ovce nečije opasle - i Mi smo bili svjedoci suđenju njihovu"},{"SurahNumber":21,"VerseNumber":79,"Text":"i učinismo da Sulejman pronikne u to, a obojici smo mudrost i znanje dali. I potčinismo planine i ptice s Davudom Allaha hvale: to smo Mi bili kadri učiniti"},{"SurahNumber":21,"VerseNumber":80,"Text":"I naučismo ga da izrađuje pancire za vas da vas štite u borbi s neprijateljem, - pa zašto niste zahvalni"},{"SurahNumber":21,"VerseNumber":81,"Text":"A Sulejmanu vjetar jaki poslušnim učinismo - po zapovijedi njegovoj je puhao prema zemlji koju smo blagoslovili; a Mi sve dobro znamo"},{"SurahNumber":21,"VerseNumber":82,"Text":"i šejtane neke da zbog njega rone, a radili su i poslove druge, i nad njim smo Mi bdjeli"},{"SurahNumber":21,"VerseNumber":83,"Text":"I Ejjubu se, kada je Gospodaru svome zavapio: \"Mene je nevolja snašla, a Ti si od milostivih najmilostiviji"},{"SurahNumber":21,"VerseNumber":84,"Text":"odazvasmo i nevolju mu koja ga je morila otklonismo i vratismo mu, milošću Našom, čeljad njegovu i uz njih još toliko i da bude pouka onima koji se Nama klanjaju"},{"SurahNumber":21,"VerseNumber":85,"Text":"I Ismailu, i Idrisu, i Zulkiflu, a svi su oni bili strpljivi"},{"SurahNumber":21,"VerseNumber":86,"Text":"I obasusmo ih milošću Našom, oni doista bijahu dobri"},{"SurahNumber":21,"VerseNumber":87,"Text":"I Zunnunu se, kada srdit ode i pomisli da ga nećemo kazniti, - pa poslije u tminama zavapi: \"Nema boga, osim Tebe, hvaljen neka si! A ja sam se zaista ogriješio prema sebi"},{"SurahNumber":21,"VerseNumber":88,"Text":"odazvasmo i tegobe ga spasismo; eto, tako Mi spasavamo vjernike"},{"SurahNumber":21,"VerseNumber":89,"Text":"I Zekerijjau se, kada zamoli Gospdara svoga: \"Gospodaru moj, ne ostavljaj me sama, a Ti si jedini vječan"},{"SurahNumber":21,"VerseNumber":90,"Text":"odazvasmo i, izliječivši mu ženu, Jahjaa mu poklonismo. Oni su se trudili da što više dobra učine i molili su Nam se u nadi i strahu, i bili su prema Nama ponizni"},{"SurahNumber":21,"VerseNumber":91,"Text":"A i onu koja je sačuvala djevičanstvo svoje, u njoj život udahnusmo i nju i sina njezina znamenjem svjetovima učinismo"},{"SurahNumber":21,"VerseNumber":92,"Text":"Ova vaša vjera - jedina je prava vjera, a Ja sam - vaš Gospodar, zato se samo Meni klanjajte"},{"SurahNumber":21,"VerseNumber":93,"Text":"I oni su se između sebe u vjeri podvojili, a svi će se Nama vratiti"},{"SurahNumber":21,"VerseNumber":94,"Text":"Ko bude dobra djela činio i uz to vjernik bio, trud mu neće lišen nagrade ostati, jer smo mu ga sigurno Mi pribilježili"},{"SurahNumber":21,"VerseNumber":95,"Text":"A nezamislivo je da se stanovnici bilo kojeg naselja koje smo Mi uništili neće Nama vratiti"},{"SurahNumber":21,"VerseNumber":96,"Text":"I kada se otvore Jedžudž i Medžudž i kada se ljudi budu niz sve strmine žurno spuštali"},{"SurahNumber":21,"VerseNumber":97,"Text":"i približi se istinita prijetnja, tada će se pogledi nevjernika ukočiti. \"Teško nama, mi smo prema ovome ravnodušni bili; mi smo sami sebi nepravdu učinili"},{"SurahNumber":21,"VerseNumber":98,"Text":"I vi, i oni kojima se, pored Allaha, klanjate - bićete gorivo u Džehennemu, a u nj ćete doista ući"},{"SurahNumber":21,"VerseNumber":99,"Text":"Da su oni bogovi, ne bi u nj ušli, i svi će u njemu vječno boraviti"},{"SurahNumber":21,"VerseNumber":100,"Text":"u njemu će prigušeno uzdisati, u njemu ništa radosna neće čuti"},{"SurahNumber":21,"VerseNumber":101,"Text":"A oni kojima smo još prije lijepu nagradu obećali, oni će od njega daleko biti"},{"SurahNumber":21,"VerseNumber":102,"Text":"huku njegovu neće čuti, i vječno će u onom što im budu duše željele uživati"},{"SurahNumber":21,"VerseNumber":103,"Text":"neće ih brinuti najveći užas, nego će ih meleki dočekivati: \"Evo ovo je vaš dan, vama obećan"},{"SurahNumber":21,"VerseNumber":104,"Text":"onoga Dana kada smotamo nebesa kao što se smota list papira za pisanje. Onako kako smo prvi put iz ničega stvorili, tako ćemo ponovo iz ništa stvoriti, - to je obećanje Naše, Mi smo doista kadri to učiniti"},{"SurahNumber":21,"VerseNumber":105,"Text":"Mi smo u Zeburu, poslije Tevrata, napisali da će Zemlju Moji čestiti robovi naslijediti"},{"SurahNumber":21,"VerseNumber":106,"Text":"U ovom je doista pouka za ljude koji se budu Allahu klanjali"},{"SurahNumber":21,"VerseNumber":107,"Text":"a tebe smo samo kao milost svjetovima poslali"},{"SurahNumber":21,"VerseNumber":108,"Text":"Reci: \"Meni se objavljuje da je vaš Bog - jedan Bog, zato se samo Njemu klanjajte"},{"SurahNumber":21,"VerseNumber":109,"Text":"I ako oni leđa okrenu, ti reci: \"Ja sam vas sve, bez razlike, opomenuo, a ne znam da li je blizu ili daleko ono čime vam se prijeti"},{"SurahNumber":21,"VerseNumber":110,"Text":"On zna glasni izgovorene riječi, zna i ono što krijete"},{"SurahNumber":21,"VerseNumber":111,"Text":"a ja ne znam da nije to vama iskušenje, i pružanje uživanja još za izvjesno vrijeme"},{"SurahNumber":21,"VerseNumber":112,"Text":"Gospodaru moj, presudi onako kako su zaslužili\" - reče on -, \"a od Gospodara našega, Milostivoga, treba tražiti pomoć protiv onoga što vi iznosite"},{"SurahNumber":22,"VerseNumber":1,"Text":"O ljudi, Gospodara svoga se bojte! Zaista će potres, kada Smak svijeta nastupi, veliki događaj biti"},{"SurahNumber":22,"VerseNumber":2,"Text":"Na dan kad ga doživite svaka dojilja će ono što doji zaboraviti, a svaka trudnica će svoj trud pobaciti, i ti ćeš vidjeti ljude pijane, a oni neće pijani biti, veće će tako izgledati zato što će Allahova kazna strašna biti"},{"SurahNumber":22,"VerseNumber":3,"Text":"Ima ljudi koji se bez ikakva znanja prepiru o Allahu i koji slijede svakog šejtana prkosnoga"},{"SurahNumber":22,"VerseNumber":4,"Text":"za koga je već određeno da će svakog onog koga uzme za zaštitnika na stranputicu zavesti i u patnju ga ognjenu dovesti"},{"SurahNumber":22,"VerseNumber":5,"Text":"O ljudi, kako možete sumnjati u oživljenje, - pa, Mi vas stvaramo od zemlje, zatim od kapi sjemena, potom od ugruška, zatim od grude mesa vidljivih i nevidljivih udova, pa vam pokažemo moć Našu! A u materice smještamo šta hoćemo, do roka određenog, zatim činimo da se kao dojenčad rađate i da poslije do muževnog doba uzrastate; jedni od vas umiru, a drugi duboku starost doživljavaju, pa začas zaboravljaju ono što saznaju. I ti vidiš zemlju kako je zamrla, ali kad na nju kišu spustimo, ona ustrepće i uzbuja, i iz nje iznikne svakovrsno bilje prekrasno"},{"SurahNumber":22,"VerseNumber":6,"Text":"zato što Allah postoji, i što je On kadar da mrtve oživi, i što On sve može"},{"SurahNumber":22,"VerseNumber":7,"Text":"i što će Čas oživljenja, u to nema sumnje, doći i što će Allah one u grobovima oživjeti"},{"SurahNumber":22,"VerseNumber":8,"Text":"Ima ljudi koji se o Allahu prepiru bez ikakva znanja i bez ikakva nadahnuća i bez Knjige svetilje"},{"SurahNumber":22,"VerseNumber":9,"Text":"hodeći nadmeno da bi s Allahova puta odvraćali; njih na ovom svijetu čeka poniženje, a na onom svijetu daćemo im da iskuse patnju u ognju"},{"SurahNumber":22,"VerseNumber":10,"Text":"Eto to je zbog djela ruku tvojih, jer Allah nije nepravedan prema robovima Svojim"},{"SurahNumber":22,"VerseNumber":11,"Text":"Ima ljudi koji se Allahu klanjaju, ali bez pravog uvjerenja; ako ga prati sreća, on je smiren, a ako zapadne i u najmanje iskušenje, vraća se nevjerstvu, pa tako izgubi i ovaj i onaj svijet. To je, uistinu, očiti gubitak"},{"SurahNumber":22,"VerseNumber":12,"Text":"On se, pored Allaha, klanja onome koji od njega ne može nikakvu štetu otkloniti niti mu može bilo kakvu korist pribaviti; to je, zaista velika zabluda"},{"SurahNumber":22,"VerseNumber":13,"Text":"klanja se onome čije će mu klanjanje prije nauditi nego od koristi biti; a takav je, doista, loš zaštitnik i zao drug"},{"SurahNumber":22,"VerseNumber":14,"Text":"Allah će one koji vjeruju i čine dobra djela, zaista, uvesti u Džennetske bašče kroz koje će rijeke teći; Allah radi ono što hoće"},{"SurahNumber":22,"VerseNumber":15,"Text":"Onaj ko misli da Poslaniku Allah neće pomoći ni na ovom ni na onom svijetu, neka rastegne uže do tavanice i neka razmisli da li će njegov postupak, ako se objesi, otkloniti ono zbog čega se on ljuti"},{"SurahNumber":22,"VerseNumber":16,"Text":"I tako, eto, Mi ga u vidu jasnih ajeta objavljujemo, a Allah će onome kome On hoće na pravi put ukazati"},{"SurahNumber":22,"VerseNumber":17,"Text":"Allah će na Sudnjem danu odvojiti vjernike od Jevreja, Sabijaca, Kršćana, poklonika vatre i mnogobožaca. Allah je, zaista, o svemu obaviješten"},{"SurahNumber":22,"VerseNumber":18,"Text":"Zar ne znaš da se i oni na nebesima i oni na Zemlji Allahu klanjaju, a i Sunce, i Mjesec, i zvijezde, i planine, i drveće, i životinje, i mnogi ljudi, a i mnogi kaznu zaslužuju. A koga Allah ponizi, niko ga ne može poštovanim učiniti; Allah ono što hoće radi"},{"SurahNumber":22,"VerseNumber":19,"Text":"Ova dva protivnička tabora spore se oko Gospodara svoga; onima koji ne budu vjerovali biće odijela od vatre skrojena, a ključala voda biće na glave njihove ljevana"},{"SurahNumber":22,"VerseNumber":20,"Text":"od nje će se istopiti ono što je u trbusima njihovim, i koža"},{"SurahNumber":22,"VerseNumber":21,"Text":"a gvozdenim maljevima biće mlaćeni"},{"SurahNumber":22,"VerseNumber":22,"Text":"kad god pokušaju da zbog teškog jada iz nje iziđu, biće u nju vraćeni: \"Iskusite patnju u užasnoj vatri"},{"SurahNumber":22,"VerseNumber":23,"Text":"A one koji budu vjerovali i dobra djela činili - Allah će sigurno uvesti u Džennetske bašče, kroz koje će rijeke teći, u njima će se narukvicama od zlata i biserom kititi, a odjeća će im svilena biti"},{"SurahNumber":22,"VerseNumber":24,"Text":"Oni su bili nadahnuti da govore lijepe riječi i bili su nadahnuti na put Onoga koji je hvale dostojan"},{"SurahNumber":22,"VerseNumber":25,"Text":"Nevjernicima i onima koji odvraćaju od Allahova puta i Časnog hrama - a Mi smo ga namijenili svim ljudima, kako za mještanina tako i za došljaka - i onome ko u njemu bilo kakvo nasilje učini daćemo da patnju nesnosnu iskusi"},{"SurahNumber":22,"VerseNumber":26,"Text":"I kada smo kao pribježište Ibrahimu pokazali mjesto gdje je Hram, rekli smo; \"Ne smatraj Nama nikoga ravnim, i očisti ovaj Hram Moj za one koji će ga obilaziti, koji će tu u blizini njegovoj stanovati, i koji će molitvu obavljati"},{"SurahNumber":22,"VerseNumber":27,"Text":"i oglasi ljudima hadždž!\" - dolaziće ti pješke i na kamilama iznurenim; dolaziće iz mjesta dalekih"},{"SurahNumber":22,"VerseNumber":28,"Text":"da bi koristi imali i da bi u određene dane, prilikom klanja kurbana, kojim ih je Allah opskrbio, Njegovo ime spominjali. Jedite meso njihovo, a nahranite i siromaha ubogog"},{"SurahNumber":22,"VerseNumber":29,"Text":"Zatim, neka sa sebe prljavštinu uklone, neka svoje zavjete ispune i naka oko Hrama drevnog obilaze"},{"SurahNumber":22,"VerseNumber":30,"Text":"Eto toliko! A ko poštuje Allahove svetinje, uživaće milost Gospodara svoga, - a dozvoljena vam je stoka, osim one o kojoj vam je rečeno, - pa budite što dalje od kumira poganih i izbjegavajte što više govor neistiniti"},{"SurahNumber":22,"VerseNumber":31,"Text":"budite iskreno Allahu odani, ne smatrajte nikoga Njemu ravnim! A onaj ko bude smatrao da Allahu ima iko ravan - biće kao onaj koji je s neba pao i koga su ptice razgrabile, ili kao onaj kojeg je vjetar u daleki predio odnio"},{"SurahNumber":22,"VerseNumber":32,"Text":"Eto toliko! Pa ko poštiva Allahove propise - znak je čestita srca"},{"SurahNumber":22,"VerseNumber":33,"Text":"Vama one služe do određenog roka, a poslije, njihovo mjesto je kraj Drevnog hrama"},{"SurahNumber":22,"VerseNumber":34,"Text":"Svakoj vjerskoj zajednici propisali smo klanje kurbana da bi spominjali Allahovo ime prilikom klanja stoke koju im On daje. Vaš Bog je jedan Bog, zato se samo Njemu iskreno predajte! A radosnom viješću obraduj poslušne"},{"SurahNumber":22,"VerseNumber":35,"Text":"čija srca, kad se Allah pomene, strah obuzme, i one koji strpljivo podnose nevolje koje ih zadese, i one koji molitvu obavljaju i koji, od onoga što im Mi dajemo, udjeljuju"},{"SurahNumber":22,"VerseNumber":36,"Text":"A kamile smo vam učinili jednim od Allahovih obreda hadždža, i vi od njih imate koristi; zato spominjite Allahovo ime kada budu u redove poređane; a kad padnu na zemlju, jedite ih, a nahranite i onoga koji ne prosi, a i onoga koji prosi; tako smo vam ih potčinili da biste zahvalni bili"},{"SurahNumber":22,"VerseNumber":37,"Text":"Do Allaha neće doprijeti meso njihovo i krv njihova, ali će Mu stići iskreno učinjena dobra djela vaša; tako vam ih je potčinio da biste Allaha veličali zato što vas je uputio. I obraduj one koji dobra djela čine"},{"SurahNumber":22,"VerseNumber":38,"Text":"Allah doista štiti vjernike, Allah sigurno ne voli nijednog izdajnika, nezahvalnika"},{"SurahNumber":22,"VerseNumber":39,"Text":"Dopušta se odbrana onima koje drugi napadnu, zato što im se nasilje čini - a Allah je, doista, kadar da ih pomogne"},{"SurahNumber":22,"VerseNumber":40,"Text":"onima koji su ni krivi ni dužni iz zavičaja svoga prognani samo zato što su govorili: \"Gospodar naš je Allah!\" A da Allah ne suzbija neke ljude drugima, do temelja bi bili porušeni manastiri, i crkve, i havre, a i džamije u kojime se mnogo spominje Allahovo ime. A Allah će sigurno pomoći one koji vjeru njegovu pomažu, - ta Allah je zaista moćan i silan"},{"SurahNumber":22,"VerseNumber":41,"Text":"one koji će, ako im damo vlast na Zemlji, molitvu obavljati i milostinju udjeljivati i koji će tražiti da se čine dobra djela, a odvraćati od nevaljalih - A Alahu se na kraju sve vraća"},{"SurahNumber":22,"VerseNumber":42,"Text":"A to što te oni smatraju lažnim, - pa i prije njih su narod Nuhov, i Ad, i Semud poslanike smatrali lažnim"},{"SurahNumber":22,"VerseNumber":43,"Text":"i narod Ibrahimov i narod Lutov"},{"SurahNumber":22,"VerseNumber":44,"Text":"i stanovnici Medjena; a lažnim je smatran i Musa, i Ja sam nevjernicima vremena davao, zatim sam ih kažnjavao, i kakva je samo bila kazna Moja"},{"SurahNumber":22,"VerseNumber":45,"Text":"I koliko smo naselja uništili, čiji su žitelji grješnici bili, i ona su opustjela, samo su ruševine ostale! I koliko bunareva ima zapuštenih i koliko visokih palata ima praznih"},{"SurahNumber":22,"VerseNumber":46,"Text":"Zašto oni po svijetu ne putuju pa da srca njihova shvate ono što treba da shvate i da uši njihove čuju ono što treba da čuju, ali, oči nisu slijepe, već srca u grudima"},{"SurahNumber":22,"VerseNumber":47,"Text":"Oni od tebe traže da ih kazna što prije stigne, i Allah će ispuniti prijetnju Svoju; a samo jedan dan u Gospodara tvoga traje koliko hiljadu godina, po vašem računanju"},{"SurahNumber":22,"VerseNumber":48,"Text":"I koliko je bilo naselje čiji su žitelji bili nepravedni, kojima sam Ja kaznu odlagao, da bi najzad, kaznio! A Meni se sve vraća"},{"SurahNumber":22,"VerseNumber":49,"Text":"Reci: \"O ljudi, ja sam tu da vas javno opomenem"},{"SurahNumber":22,"VerseNumber":50,"Text":"one koji budu vjerovali i dobra djela činili čeka oproštaj i opskrba plemenita"},{"SurahNumber":22,"VerseNumber":51,"Text":"a oni koji se budu trudili da dokaze naše poreknu, uvjereni da će Nam umaći, biće stanovnici u Džehennemu"},{"SurahNumber":22,"VerseNumber":52,"Text":"Prije tebe Mi nijednog poslanika i vjerovjesnika nismo poslali, a da šejtan nije, kad bi on što kazivao, u kazivanje njegovo nešto ubacio; Allah bi ono što bi šejtan ubacio uklonio, a zatim bi riječi Svoje učvrstio - Allah sve zna i mudar je"},{"SurahNumber":22,"VerseNumber":53,"Text":"da bi ono što je šejtan ubacio učinio iskušenjem za one čija su srca bolesna i za one čija su svirepa - a nevjernici su, zaista, u beskrajnoj neslozi"},{"SurahNumber":22,"VerseNumber":54,"Text":"i da bi oni koji su znanjem obdareni spoznali da je Kur´an istina od Gospodara tvoga, pa u nj povjerovali i da mu srca njihova budu sklona. A Allah će vjernike, doista, na pravi put izvesti"},{"SurahNumber":22,"VerseNumber":55,"Text":"A nevjernici neće prestati da u nj sumnjaju, sve dok im iznenada smrt ne dođe ili dok ne osjete patnju na onom svijetu"},{"SurahNumber":22,"VerseNumber":56,"Text":"Tog dana vlast će samo Allah imati, On će im suditi: vjernici i oni koji su dobra djela činili biće u Džennetskim baščama uživanja"},{"SurahNumber":22,"VerseNumber":57,"Text":"a nevjernici oni koji su ajete Naše poricali, oni će u patnji sramnoj boraviti"},{"SurahNumber":22,"VerseNumber":58,"Text":"Allah će zaista lijepo nagraditi one koji su svoj rodni kraj napustili da bi se na Allahovu putu borili, pa zatim poginuli ili umrli, - jer Allah najbolje nagrađuje"},{"SurahNumber":22,"VerseNumber":59,"Text":"On će ih u mjesto kojim će oni biti zadovoljni doista uvesti! - A Allah sve zna i blag je"},{"SurahNumber":22,"VerseNumber":60,"Text":"Eto tako! A onome ko istom mjerom uzvrati za učinjeno zlo, i kome opet nepravda bude učinjena, Allah će, sigurno, pomoći. - Allah je onaj koji grijehe poništava i koji ih prašta"},{"SurahNumber":22,"VerseNumber":61,"Text":"Eto tako! A Allah smjenjuje noć danom, a dan noću, i Allah je Onaj koji sve čuje i sve vidi"},{"SurahNumber":22,"VerseNumber":62,"Text":"To je zato što Allah - postoji, a oni kojima se oni, pored Allaha, klanjaju - ne postoje, i zato što je Allah uzvišen i velik"},{"SurahNumber":22,"VerseNumber":63,"Text":"Zar ne vidiš da Allah s neba spušta kišu od koje zemlja zazeleni? - Allah je zaista dobar i Sveznajući"},{"SurahNumber":22,"VerseNumber":64,"Text":"Njegovo je ono što je na nebesima i ono što je na Zemlji! Allah, doista, nije ni o kome zavisan, i On je jedini hvale dostojan"},{"SurahNumber":22,"VerseNumber":65,"Text":"Zar ne vidiš da je Allah sve što je na Zemlji vama podredio, pa i lađe koje, voljom Njegovom, morem plove? On drži ono što je na nebu da ne bi palo na Zemlju, osim ako On to dopusti. - Allah je, uistinu, prema ljudima blag i milostiv"},{"SurahNumber":22,"VerseNumber":66,"Text":"On vam daje život i zatim će vam ga oduzeti i poslije vas opet oživjeti; a čovjek je, zaista nezahvalan"},{"SurahNumber":22,"VerseNumber":67,"Text":"Svakoj vjerskoj zajednici propisali smo vjerozakon prema kojem je trebalo da se vlada, i ne dozvoli, nikako, da se s tobom o tome raspravlja. Ti pozivaj svome Gospodaru jer ti si, uisitnu, na pravom putu"},{"SurahNumber":22,"VerseNumber":68,"Text":"A ako se oni budu s tobom prepirali, reci: \"Allah dobro zna ono što vi radite"},{"SurahNumber":22,"VerseNumber":69,"Text":"Allah će vam na Sudnjem danu presuditi o onome u čemu se razilazite"},{"SurahNumber":22,"VerseNumber":70,"Text":"Zar ne znaš da je Allahu poznato sve što je na nebu i na Zemlji? To je sve u Knjizi; to je, uistinu, Allahu lahko"},{"SurahNumber":22,"VerseNumber":71,"Text":"Mnogobošci se, pored Allaha, klanju onima za koje im On nije poslao nikakav dokaz, i o njima sami ništa ne znaju. A mnogobošcima neće niko pomoći"},{"SurahNumber":22,"VerseNumber":72,"Text":"A kad im se naši jasni ajeti kazuju, ti primjećuješ veliko negodovanje na licima onih što ne vjeruju, koji umalo da ne nasrnu na one koji im riječi Naše kazuju. Reci; \"Hoćete li da vam kažem što će vam biti mrže od toga? - Vatra kojom Allah nevjernicima prijeti, a grozno će ona prebivalište biti"},{"SurahNumber":22,"VerseNumber":73,"Text":"O ljudi, evo jednog primjera, pa ga poslušajte; \"Oni kojima se vi, pored Allaha, klanjate ne mogu nikako ni mušicu stvoriti, makar se radi nje sakupili. A ako bi mušica nešto ugrabila, oni to ne bi mogli od nje izbaviti; nejak je i onaj koji se klanja, a i onaj kome se klanja"},{"SurahNumber":22,"VerseNumber":74,"Text":"Oni ne poznaju Allaha kako treba; a Allah je, uistinu, moćan i silan"},{"SurahNumber":22,"VerseNumber":75,"Text":"Allah odabire poslanike među melekima i ljudima. - Allah sve čuje i sve vidi"},{"SurahNumber":22,"VerseNumber":76,"Text":"On zna šta su uradili i šta će uraditi. A Allahu se sve vraća"},{"SurahNumber":22,"VerseNumber":77,"Text":"O vjernici, molitvu obavljajte i Gospodaru svome se klanjajte, i dobra djela čInite da biste postigli ono što želite"},{"SurahNumber":22,"VerseNumber":78,"Text":"i borite se, Allaha radi, onako kako se treba boriti! On vas je izabrao i u vjeri vam nije ništa teško propisao, u vjeri pretka vašeg Ibrahima. Allah vas je odavno muslimanima nazvao, i u ovom Kur´anu, da bi Poslanik bio svjedok protiv vas, i da biste vi bili svjedoci protiv ostalih ljudi. Zato, molitvu obavljajte i zekat dajite i u Allaha se pouzdajte; On je Gospodar vaš, i to kakav Gospodar i kakav zaštitnik"}]}