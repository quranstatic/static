{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"Twist met de mensen van het boek slechts op de beste manier, behalve met degenen onder hen die onrecht plegen, en zegt: \"Wij geloven in wat naar ons is neergezonden en in wat naar jullie is neergezonden. Onze god en jullie god is één. En wij geven ons over aan Hem"},{"SurahNumber":29,"VerseNumber":47,"Text":"Zo hebben Wij het boek naar jou neergezonden en zij aan wie Wij het boek gegeven hebben geloven erin. En ook onder dezen hier zijn er die erin geloven. Slechts de ongelovigen verwerpen Onze tekenen"},{"SurahNumber":29,"VerseNumber":48,"Text":"Jij hebt tevoren geen boek voorgelezen, noch met je rechterhand opgeschreven; dan zouden zij twijfelen die zeggen dat het niet waar is"},{"SurahNumber":29,"VerseNumber":49,"Text":"Integendeel, het zijn duidelijke tekenen in de harten van hen aan wie de kennis gegeven is. Slechts de onrechtplegers verwerpen Onze tekenen"},{"SurahNumber":29,"VerseNumber":50,"Text":"En zij zeggen: \"Had er dan geen teken van zijn Heer vandaan tot hem neergezonden kunnen worden?\" Zeg: \"De tekenen zijn slechts bij God en ik ben alleen maar een duidelijke waarschuwer"},{"SurahNumber":29,"VerseNumber":51,"Text":"Is het dan niet genoeg voor hen dat Wij tot jou het boek hebben neergezonden dat aan hen wordt voorgelezen? Daarin is barmhartigheid en een vermaning voor mensen die geloven"},{"SurahNumber":29,"VerseNumber":52,"Text":"Zeg: \"God is goed genoeg als getuige tussen mij en jullie. Hij weet wat er in de hemelen en de aarde is. En zij die in het onware geloven en aan God geen geloof hechten, zij zijn het die de verliezers zijn"},{"SurahNumber":29,"VerseNumber":53,"Text":"En zij willen van jou dat de bestraffing wordt verhaast. En als er geen vastgestelde termijn was, dan was de bestraffing tot hen gekomen; dan was hij onverwachts tot hen gekomen terwijl zij het niet beseften"},{"SurahNumber":29,"VerseNumber":54,"Text":"Zij willen van jou dat de bestraffing wordt verhaast. Welnu, de hel zal de ongelovigen omvatten"},{"SurahNumber":29,"VerseNumber":55,"Text":"Op de dag dat de bestraffing hen van boven af en van onder hun voeten vandaan bedekt en Hij zegt: \"Proeft wat jullie aan het doen waren"},{"SurahNumber":29,"VerseNumber":56,"Text":"Mijn dienaren die geloven! Mijn aarde is ruim, dient Mij dus"},{"SurahNumber":29,"VerseNumber":57,"Text":"Iedereen zal de dood proeven; dan zullen jullie tot Ons teruggebracht worden"},{"SurahNumber":29,"VerseNumber":58,"Text":"En aan hen die geloven en de deugdelijke daden doen zullen Wij [feest]zalen toewijzen in de tuin waar de rivieren onderdoor stromen; zij zullen altijd daarin blijven. Dat is pas een goed loon voor hen die [goed] doen"},{"SurahNumber":29,"VerseNumber":59,"Text":"die geduldig volharden en op hun Heer hun vertrouwen stellen"},{"SurahNumber":29,"VerseNumber":60,"Text":"En hoeveel dieren zijn er die hun levensbehoeften niet dragen. God voorziet in hun onderhoud en dat van jullie; Hij is de horende, de wetende"},{"SurahNumber":29,"VerseNumber":61,"Text":"Maar als jij hun vraagt wie de hemelen en de aarde geschapen en de zon en de maan dienstbaar gemaakt heeft, dan zeggen zij: \"God.\" Hoe kunnen zij dan zo zijn afgeleid"},{"SurahNumber":29,"VerseNumber":62,"Text":"God voorziet ruimschoots in het levensonderhoud van wie Hij wil en ook met mate. God is alwetend"},{"SurahNumber":29,"VerseNumber":63,"Text":"En als jij hun vraagt wie uit de hemel water laat neerdalen om daarmee de aarde te doen herleven nadat zij dood was dan zeggen zij: \"God.\" Zeg: \"Lof zij God!\" Maar de meesten van hen zijn niet verstandig"},{"SurahNumber":29,"VerseNumber":64,"Text":"Dit tegenwoordige leven is slechts tijdverdrijf en spel, maar de laatste woning, dat is het ware leven. Als zij het maar wisten"},{"SurahNumber":29,"VerseNumber":65,"Text":"En wanneer zij aan boord van een schip gaan roepen zij God aan terwijl zij de godsdienst geheel aan Hem wijden, maar wanneer Hij hen dan gered en aan land gebracht heeft, dan bedrijven zij veelgodendienst"},{"SurahNumber":29,"VerseNumber":66,"Text":"om ondankbaar te zijn voor wat Wij hun gegeven hebben en om te genieten. Maar zij zullen het weten"},{"SurahNumber":29,"VerseNumber":67,"Text":"Hebben zij dan niet gezien dat Wij een heilige en veilige plaats gemaakt hebben, terwijl de mensen rondom weggerukt worden? Geloven zij dan in de onzin, terwijl zij aan Gods genade geen geloof hechten"},{"SurahNumber":29,"VerseNumber":68,"Text":"En wie is er zondiger dan wie over God bedrog verzint of de waarheid loochent wanneer zij tot hem komt? Is er in de hel niet een verblijfplaats voor de ongelovigen"},{"SurahNumber":29,"VerseNumber":69,"Text":"En hen die zich voor Ons inzetten zullen Wij op Onze wegen leiden. God is met hen die goed doen"},{"SurahNumber":30,"VerseNumber":1,"Text":"A[lif] L[aam] M[iem]"},{"SurahNumber":30,"VerseNumber":2,"Text":"De Romeinen zijn overwonnen"},{"SurahNumber":30,"VerseNumber":3,"Text":"in het dichtstbijzijnde land, maar na hun nederlaag zullen zij overwinnen"},{"SurahNumber":30,"VerseNumber":4,"Text":"over enkele jaren. God komt de beslissing toe, vroeger en later. En op die dag zullen de gelovigen zich verheugen"},{"SurahNumber":30,"VerseNumber":5,"Text":"over Gods hulp. Hij helpt wie Hij wil; Hij is de machtige, de barmhartige"},{"SurahNumber":30,"VerseNumber":6,"Text":"Het is Gods toezegging. God zal Zijn toezegging zeker nakomen, maar de meeste mensen weten het niet"},{"SurahNumber":30,"VerseNumber":7,"Text":"Zij kennen slechts de buitenkant van het tegenwoordige leven, terwijl zij op het hiernamaals geen acht slaan"},{"SurahNumber":30,"VerseNumber":8,"Text":"Denken zij dan in zichzelf niet na? God heeft de hemelen en de aarde en wat er tussen beide is slechts in waarheid en voor een vastgestelde termijn geschapen. Maar velen van de mensen hechten geen geloof aan de ontmoeting met hun Heer"},{"SurahNumber":30,"VerseNumber":9,"Text":"Hebben zij dan niet op de aarde rondgereisd en ernaar gekeken hoe het einde van hen was die er voor hen waren? Die waren sterker dan zij en ploegden en bebouwden het land meer dan zij het bebouwden. En tot hen kwamen hun gezanten met de duidelijke bewijzen. God was niet zo dat Hij hun onrecht aandeed, maar zij deden zichzelf onrecht aan"},{"SurahNumber":30,"VerseNumber":10,"Text":"Toen was het einde van hen die verkeerd deden het allerergste, omdat zij Gods tekenen geloochend hadden en omdat zij er de spot mee dreven"},{"SurahNumber":30,"VerseNumber":11,"Text":"God begint met de schepping, dan herhaalt Hij haar en dan zullen jullie tot Hem teruggebracht worden"},{"SurahNumber":30,"VerseNumber":12,"Text":"En op de dag dat het uur aanbreekt zullen de boosdoeners in wanhoop terneergeslagen zijn"},{"SurahNumber":30,"VerseNumber":13,"Text":"En er zullen onder hun [zogenaamd goddelijke] metgezellen geen bemiddelaars zijn, maar zij zullen aan hun [zogenaamd goddelijke] metgezellen geen geloof hechten"},{"SurahNumber":30,"VerseNumber":14,"Text":"En op de dag dat het uur aanbreekt, op die dag zullen zij verspreid worden"},{"SurahNumber":30,"VerseNumber":15,"Text":"Maar wat hen betreft die geloven en de deugdelijke daden doen, zij zullen in een hof verblijd worden"},{"SurahNumber":30,"VerseNumber":16,"Text":"En wat hen betreft die ongelovig zijn en die Onze tekenen en de ontmoeting van het hiernamaals loochenen, zij zijn het die ter bestraffing worden voorgeleid"},{"SurahNumber":30,"VerseNumber":17,"Text":"God zij dus geprezen in de tijd van de avond en in de tijd van de morgen"},{"SurahNumber":30,"VerseNumber":18,"Text":"Hem zij de lof in de hemelen en op de aarde, ook 's avonds en op de middag"},{"SurahNumber":30,"VerseNumber":19,"Text":"Hij brengt het levende uit het dode voort en Hij brengt het dode uit het levende voort en Hij doet de aarde herleven nadat zij dood was. En zo zullen jullie tevoorschijn gebracht worden"},{"SurahNumber":30,"VerseNumber":20,"Text":"Tot Zijn tekenen behoort dat Hij jullie uit aarde geschapen heeft; toen waren jullie dan mensen die zich verspreidden"},{"SurahNumber":30,"VerseNumber":21,"Text":"En tot Zijn tekenen behoort dat Hij voor jullie echtgenotes uit jullie eigen midden geschapen heeft om bij haar rust te vinden. En Hij heeft liefde en erbarmen tussen jullie gebracht. Daarin zijn tekenen voor mensen die nadenken"},{"SurahNumber":30,"VerseNumber":22,"Text":"En tot Zijn tekenen behoren de schepping van de hemelen en de aarde en het verschil in jullie talen en kleuren. Daarin zijn tekenen voor de wereldbewoners"},{"SurahNumber":30,"VerseNumber":23,"Text":"En tot Zijn tekenen behoort jullie slaap, 's nachts en overdag en jullie streven naar een gunst van Hem. Daarin zijn tekenen voor mensen die horen"},{"SurahNumber":30,"VerseNumber":24,"Text":"En tot Zijn tekenen behoort dat Hij jullie in vrees en begeerte de bliksem laat zien en dat Hij uit de hemel water laat neerdalen en dat Hij daarmee de aarde laat herleven nadat zij dood was. Daarin zijn tekenen voor mensen die verstandig zijn"},{"SurahNumber":30,"VerseNumber":25,"Text":"En tot Zijn tekenen behoort dat de hemel en de aarde op Zijn bevel vast staan. Dan, wanneer Hij jullie luid uit de aarde oproept, dan komen jullie tevoorschijn"},{"SurahNumber":30,"VerseNumber":26,"Text":"En van Hem is wie er in de hemelen en op de aarde is. Allen zijn aan Hem onderdanig"},{"SurahNumber":30,"VerseNumber":27,"Text":"Hij is het die met de schepping begint en haar dan herhaalt. Dat is gemakkelijk voor Hem. En Hem komt het hoogste voorbeeld toe in de hemelen en op de aarde; Hij is de machtige, de wijze"},{"SurahNumber":30,"VerseNumber":28,"Text":"Hij maakt voor jullie voorbeelden uit jullie eigen midden. Hebben jullie dan onder de slaven waarover jullie beschikken deelgenoten in de levensbehoeften waarmee Wij jullie hebben voorzien zodat jullie daarin gelijk zijn? Zijn jullie bang voor hen zoals jullie bang voor jullie zelf zijn? Zo zetten Wij de tekenen uiteen voor mensen die verstandig zijn"},{"SurahNumber":30,"VerseNumber":29,"Text":"Maar nee, zij die onrecht plegen volgen zonder kennis slechts hun eigen neigingen. Wie kan er dan aan iemand die door God tot dwaling is gebracht de goede richting wijzen? Zij hebben geen helpers"},{"SurahNumber":30,"VerseNumber":30,"Text":"En richt je aangezicht naar de godsdienst als een aanhanger van het zuivere geloof, de van God afkomstige aanleg die Hij de mensen ingeschapen heeft. Gods schepping is niet te veranderen. Dat is de juiste godsdienst, maar de meeste mensen weten het niet"},{"SurahNumber":30,"VerseNumber":31,"Text":"Wendt jullie schuldbewust tot Hem en vreest Hem en verricht de salaat en behoort niet tot de veelgodendienaars"},{"SurahNumber":30,"VerseNumber":32,"Text":"tot hen die hun godsdienst opsplitsen en tot sekten zijn geworden; elke sekte is blij over wat zij hebben"},{"SurahNumber":30,"VerseNumber":33,"Text":"En wanneer de mensen tegenspoed treft roepen zij hun Heer aan, terwijl zij zich schuldbewust tot Hem wenden, maar daarna, wanneer Hij hun van Zijn kant barmhartigheid laat proeven, dan voegt een groep van hen metgezellen aan Hem toe"},{"SurahNumber":30,"VerseNumber":34,"Text":"om in hun ongeloof ondankbaar te zijn voor wat Wij hun gegeven hebben. Geniet maar; jullie zullen het weten"},{"SurahNumber":30,"VerseNumber":35,"Text":"Of hebben Wij tot hen een machtiging neergezonden waarin sprake zou zijn van de metgezellen die zij aan Hem toevoegen"},{"SurahNumber":30,"VerseNumber":36,"Text":"En wanneer Wij de mensen Onze barmhartigheid laten proeven, dan verheugen zij zich erover, maar als hen kwaad treft om wat hun handen eerder gedaan hebben, dan geven zij de hoop op"},{"SurahNumber":30,"VerseNumber":37,"Text":"Hebben zij dan niet gezien dat God ruimschoots in het levensonderhoud voorziet van wie Hij wil en ook met mate? Daarin zijn tekenen voor mensen die geloven"},{"SurahNumber":30,"VerseNumber":38,"Text":"Geef dus de verwant wat hem toekomt en ook de behoeftige en wie onderweg is. Dat is beter voor hen die het aangezicht van God zoeken en zij zijn het die het welgaat"},{"SurahNumber":30,"VerseNumber":39,"Text":"En de [lening op] woeker, die jullie geven om het ten koste van de bezittingen van de mensen te laten groeien, groeit bij God niet. Maar de zakaat die jullie geven terwijl jullie Gods aangezicht zoeken? zij zijn het die het laten verveelvoudigen"},{"SurahNumber":30,"VerseNumber":40,"Text":"God is het die jullie geschapen heeft en daarna in jullie onderhoud voorzien heeft. Dan laat Hij jullie sterven. Daarna brengt Hij jullie weer tot leven. Is er onder jullie [zogenaamd goddelijke] metgezellen iemand die zoiets doen kan? Hij zij geprezen, verheven als Hij is boven wat zij aan Hem als metgezellen toevoegen"},{"SurahNumber":30,"VerseNumber":41,"Text":"Het verderf is op het vasteland en op zee zichtbaar geworden door wat de handen van de mensen ten uitvoer brengen. [Dat is gebeurd] opdat Hij hun iets van wat zij gedaan hebben wil laten proeven; misschien zullen zij terugkeren"},{"SurahNumber":30,"VerseNumber":42,"Text":"Zeg: \"Reist op de aarde rond en kijkt hoe het einde was van hen die er vroeger waren; de meesten van hen waren veelgodendienaars"},{"SurahNumber":30,"VerseNumber":43,"Text":"En richt je aangezicht naar de juiste godsdienst voordat er een dag komt die door God niet wordt afgewend. Op die dag zullen zij gesplitst worden"},{"SurahNumber":30,"VerseNumber":44,"Text":"Wie ongelovig is, diens ongeloof is in zijn nadeel en wie deugdelijk hebben gehandeld, die bereiden een plaats voor zichzelf"},{"SurahNumber":30,"VerseNumber":45,"Text":"opdat Hij hen die geloven en de deugdelijke daden doen door Zijn gunst beloont; Hij bemint de ongelovigen niet"},{"SurahNumber":30,"VerseNumber":46,"Text":"En tot Zijn tekenen behoort dat Hij de winden als verkondigers van goed nieuws uitzendt opdat Hij jullie van Zijn barmhartigheid laat proeven, opdat de schepen op Zijn bevel varen en opdat jullie streven naar een gunst van Hem; misschien zullen jullie dank betuigen"},{"SurahNumber":30,"VerseNumber":47,"Text":"En Wij hebben al voor jouw tijd gezanten naar hun volk gezonden en zij kwamen tot hen met de duidelijke bewijzen. Toen namen Wij wraak op hen die boosdoeners waren, maar het was voor Ons een verplichting de gelovigen te helpen"},{"SurahNumber":30,"VerseNumber":48,"Text":"God is het die de winden uitzendt die dan in de hemel wolken opdrijven. En Hij spreidt ze uit hoe Hij het wil en Hij verdeelt ze in stukken. Dan zie je de regen ertussenuit komen. En wanneer Hij van zijn dienaren ermee treft wie Hij wil, dan verblijden zij zich"},{"SurahNumber":30,"VerseNumber":49,"Text":"Ook al waren zij voorheen, voordat het tot hen was neergezonden, in wanhoop terneergeslagen"},{"SurahNumber":30,"VerseNumber":50,"Text":"Kijkt dan naar de sporen van Gods barmhartigheid, hoe Hij de aarde laat herleven nadat zij dood was. Dat is Hij die de doden laat herleven en Hij is almachtig"},{"SurahNumber":30,"VerseNumber":51,"Text":"En als Wij een wind uitzenden en zij hem dan geel zien worden blijven zij daarna toch ongelovig"},{"SurahNumber":30,"VerseNumber":52,"Text":"Maar jij kunt de doden niet doen horen, noch kun jij de doven de oproep doen horen wanneer zij de rug toekeren"},{"SurahNumber":30,"VerseNumber":53,"Text":"En jij brengt de blinden niet van hun dwaalweg af. Jij kunt slechts hen die in Onze tekenen geloven doen horen; zij hebben zich [aan God] overgegeven"},{"SurahNumber":30,"VerseNumber":54,"Text":"God is het die jullie eerst in zwakte schept, dan geeft Hij na de zwakte kracht en dan geeft Hij na de kracht zwakte en grijs haar. Hij schept wat Hij wil en Hij is de wetende, de vrijmachtige"},{"SurahNumber":30,"VerseNumber":55,"Text":"En op de dag dat het uur aanbreekt zullen de boosdoeners zweren dat het niet langer dan een uur geduurd heeft. Zo afgeleid waren zij"},{"SurahNumber":30,"VerseNumber":56,"Text":"Zij aan wie de kennis en het geloof gegeven is zeggen: \"Het heeft voor jullie volgens Gods boek tot de dag van de opwekking geduurd. Dit is dus de dag van de opwekking! Maar jullie wisten het niet"},{"SurahNumber":30,"VerseNumber":57,"Text":"En op die dag zal hun die onrecht pleegden hun verontschuldiging niet baten en zij krijgen geen kans meer om het goed te maken"},{"SurahNumber":30,"VerseNumber":58,"Text":"Wij hebben in deze Koran voor de mensen allerlei voorbeelden gegeven, maar als jij met een teken tot hen komt zeggen zij die ongelovig zijn: \"Jullie zijn slechts mensen die zeggen wat niet waar is"},{"SurahNumber":30,"VerseNumber":59,"Text":"Zo verzegelt God de harten van hen die niet weten"},{"SurahNumber":30,"VerseNumber":60,"Text":"Volhard dus geduldig; Gods toezegging is waar. En zij die geen vaste overtuiging hebben, kunnen jou niet aan het weifelen brengen"},{"SurahNumber":31,"VerseNumber":1,"Text":"A[lif] L[aam] M[iem]"},{"SurahNumber":31,"VerseNumber":2,"Text":"Dit zijn de tekenen van het wijze boek"},{"SurahNumber":31,"VerseNumber":3,"Text":"een leidraad en barmhartigheid voor hen die goed doen"},{"SurahNumber":31,"VerseNumber":4,"Text":"die de salaat verrichten en de zakaat geven terwijl zij van het hiernamaals vast overtuigd zijn"},{"SurahNumber":31,"VerseNumber":5,"Text":"Zij volgen de leidraad van hun Heer en zij zijn het die het welgaat"},{"SurahNumber":31,"VerseNumber":6,"Text":"Onder de mensen zijn er die kletspraat verkopen om zonder kennis van Gods weg af te laten dwalen en er de spot mee te drijven. Zij zijn het voor wie er een vernederende bestraffing is"},{"SurahNumber":31,"VerseNumber":7,"Text":"En wanneer aan hem Onze tekenen worden voorgelezen dan keert hij zich hoogmoedig om alsof hij ze niet gehoord heeft, alsof in zijn oren hardhorendheid is. Verkondig hem dan een pijnlijke bestraffing"},{"SurahNumber":31,"VerseNumber":8,"Text":"Zij die geloven en de deugdelijke daden doen, voor hen zijn de tuinen van de gelukzaligheid"},{"SurahNumber":31,"VerseNumber":9,"Text":"waarin zij altijd zullen blijven. Dat is in waarheid Gods toezegging. Hij is de machtige, de wijze"},{"SurahNumber":31,"VerseNumber":10,"Text":"Hij heeft de hemelen zonder steun die je kunt zien geschapen en Hij heeft op de aarde stevige bergen aangebracht zodat zij jullie niet aan het wankelen zou brengen. En Hij heeft er allerlei dieren op verspreid. En Wij hebben uit de hemel water laten neerdalen en Wij hebben er allerlei voortreffelijke soorten op laten groeien"},{"SurahNumber":31,"VerseNumber":11,"Text":"Dit is Gods schepping. Laat mij dan zien wat zij geschapen hebben die er buiten Hem nog zouden zijn. Welnee, de onrechtplegers verkeren in duidelijke dwaling"},{"SurahNumber":31,"VerseNumber":12,"Text":"Wij hadden aan Loekmaan de wijsheid gegeven, dat hij aan God dank moest betuigen. En wie dank betuigt doet dat slechts in zijn eigen voordeel en wie ondankbaar is, God is behoefteloos en lofwaardig"},{"SurahNumber":31,"VerseNumber":13,"Text":"Toen Loekmaan zijn zoon vermanend toesprak: \"Mijn zoon, bedrijf geen veelgodendienst, want veelgodendienst is een geweldig misdrijf"},{"SurahNumber":31,"VerseNumber":14,"Text":"En Wij hebben de mens met betrekking tot zijn ouders opgedragen -- zijn moeder heeft hem immers in grote zwakheid gedragen en totdat hij gespeend werd waren het nog twee jaar --: \"Jij moet Mij en jouw ouders dank betuigen. Bij Mij is de bestemming"},{"SurahNumber":31,"VerseNumber":15,"Text":"Als zij er echter bij jou op aandringen aan Mij metgezellen toe te voegen, waarvan jij geen kennis hebt, gehoorzaam hun dan niet. En ga in het tegenwoordige leven behoorlijk met hen om en volg de weg van wie zich schuldbewust tot Mij wendt. Daarna zal tot Mij jullie terugkeer zijn. Ik zal jullie dan meedelen wat jullie aan het doen waren"},{"SurahNumber":31,"VerseNumber":16,"Text":"Mijn zoon, al gaat het om het gewicht van een mosterdzaadje en al was het in een rots of in de hemelen of op de aarde, God zal het brengen. God is welwillend en welingelicht"},{"SurahNumber":31,"VerseNumber":17,"Text":"Mijn zoon, verricht de salaat, gebied het behoorlijke en verbied het verwerpelijke. En verdraag geduldig wat je treft, dat is een zaak van vastbeslotenheid"},{"SurahNumber":31,"VerseNumber":18,"Text":"Wend je wang niet hoogmoedig van de mensen af en loop niet verwaand op de aarde rond. God bemint geen enkele ingebeelde en verwaande"},{"SurahNumber":31,"VerseNumber":19,"Text":"En wees gematigd in je lopen en spreek met zachte stem. De afschuwelijkste stem is immers de stem van ezels"},{"SurahNumber":31,"VerseNumber":20,"Text":"Hebben jullie niet gezien dat God voor jullie wat er in de hemelen en wat er op de aarde is dienstbaar heeft gemaakt en dat Hij Zijn weldaden aan jullie uiterlijk en innerlijk vervolmaakt? Er zijn mensen die zonder kennis, zonder leidraad en zonder verlichtend boek over God twisten"},{"SurahNumber":31,"VerseNumber":21,"Text":"En als tot hen gezegd wordt: \"Volgt wat God heeft neergezonden na\", zeggen zij: \"Welnee, wij volgen dat na waarvan wij merken dat onze vaderen zich eraan hielden.\" Ook dan soms, als de satans hen tot de bestraffing van de vuurgloed oproepen"},{"SurahNumber":31,"VerseNumber":22,"Text":"En wie zich geheel aan God overgeeft en goed doet, die houdt de stevigste handgreep vast. En de uiteindelijke beschikkingen berusten bij God"},{"SurahNumber":31,"VerseNumber":23,"Text":"En als iemand ongelovig is, laat dan zijn ongeloof jou niet bedroefd maken. Tot Ons is hun terugkeer en Wij zullen hun meedelen wat zij deden. God weet wat er binnen in de harten is"},{"SurahNumber":31,"VerseNumber":24,"Text":"Wij zullen hen nog kort laten genieten, maar dan zullen Wij hen naar een harde bestraffing drijven"},{"SurahNumber":31,"VerseNumber":25,"Text":"En als jij hun vraagt wie de hemelen en de aarde geschapen heeft zeggen zij: \"God.\" Zeg: \"Lof zij God!\" Maar de meesten van hen weten het niet"},{"SurahNumber":31,"VerseNumber":26,"Text":"Van God is wat er in de hemelen en op de aarde is. God is de behoefteloze, de lofwaardige"},{"SurahNumber":31,"VerseNumber":27,"Text":"Zelfs al waren de bomen die er op de aarde zijn pennen en al werd de zee [als inkt gebruikt en] daarna nog eens met zeven zeeën aangevuld, dan waren Gods woorden nog niet uitgeput. God is machtig en wijs"},{"SurahNumber":31,"VerseNumber":28,"Text":"Jullie schepping en jullie opwekking is niet anders dan als van één persoon. God is horend en doorziend"},{"SurahNumber":31,"VerseNumber":29,"Text":"Heb jij niet gezien dat God de nacht laat overgaan in de dag en de dag laat overgaan in de nacht, dat Hij de zon en de maan dienstbaar gemaakt heeft, dat alles tot een vastgestelde termijn loopt en dat God welingelicht is over wat jullie doen"},{"SurahNumber":31,"VerseNumber":30,"Text":"Dat is zo omdat God de waarheid is en omdat wat zij buiten Hem aanroepen de onwaarheid is en omdat God de verhevene, de grote is"},{"SurahNumber":31,"VerseNumber":31,"Text":"Heb jij niet gezien dat de schepen door Gods genade op zee varen om jullie iets van Zijn tekenen te tonen? In de schepen zijn zeker tekenen voor ieder die geduldig volhardt en die dank betuigt"},{"SurahNumber":31,"VerseNumber":32,"Text":"En als golven hen als stapelwolken overdekken roepen zij God aan, waarbij zij de godsdienst geheel aan Hem wijden. En wanneer Hij hen gered en aan land gebracht heeft, dan zijn er onder hen gematigden, maar Onze tekenen worden slechts verworpen door ieder die trouweloos en ondankbaar is"},{"SurahNumber":31,"VerseNumber":33,"Text":"Jullie mensen! Vreest jullie Heer en vreest een dag waarop geen ouder voor zijn kind kan betalen en geen kind ook maar iets voor zijn ouder kan betalen! Gods aanzegging is waar. Laat het tegenwoordige leven jullie dus niet begoochelen en laat de begoochelaar jullie niet met betrekking tot God begoochelen"},{"SurahNumber":31,"VerseNumber":34,"Text":"God, bij Hem is de kennis van het uur, Hij laat de regen neerdalen en Hij weet wat er in de moederschoten is. Niemand weet wat hij morgen ten uitvoer zal brengen en niemand weet in welk land hij zal sterven. God is wetend en welingelicht"},{"SurahNumber":32,"VerseNumber":1,"Text":"A[lif] L[aam] M[iem]"},{"SurahNumber":32,"VerseNumber":2,"Text":"De neerzending van het boek waaraan geen twijfel is, is gebeurd door de Heer van de wereldbewoners"},{"SurahNumber":32,"VerseNumber":3,"Text":"Of zeggen zij: \"Hij heeft het verzonnen.\" Integendeel, het is de waarheid van jouw Heer vandaan, opdat jij mensen waarschuwt tot wie voor jouw tijd geen waarschuwer was gekomen; misschien zullen zij zich de goede richting laten wijzen"},{"SurahNumber":32,"VerseNumber":4,"Text":"God is het die de hemelen en de aarde en wat er tussen beide is in zes dagen geschapen heeft. Toen vestigde Hij zich op de troon. Buiten Hem hebben jullie geen beschermer, noch een bemiddelaar. Zullen jullie je dan niet laten vermanen"},{"SurahNumber":32,"VerseNumber":5,"Text":"Hij regelt het bestuur vanuit de hemel tot aan de aarde en dan komt het [weer] tot Hem op in een dag waarvan de maat volgens jullie berekening duizend jaren is"},{"SurahNumber":32,"VerseNumber":6,"Text":"Dat is de kenner van het verborgene en het waarneembare, de machtige, de wijze"},{"SurahNumber":32,"VerseNumber":7,"Text":"die alles wat Hij geschapen heeft goed gemaakt heeft en die de schepping van de mens uit klei aangevangen heeft"},{"SurahNumber":32,"VerseNumber":8,"Text":"Daarna maakte Hij zijn nageslacht uit een extract van verachtelijk water"},{"SurahNumber":32,"VerseNumber":9,"Text":"En dan vormde Hij hem en blies in hem iets van Zijn geest. En Hij heeft voor jullie gehoor, gezichtsvermogen en harten gemaakt; hoe weinig is de dank die jullie betuigen"},{"SurahNumber":32,"VerseNumber":10,"Text":"En zij zeggen: \"Wanneer wij in de aarde zoek geraakt zijn, zullen wij dan werkelijk deel uitmaken van een nieuwe schepping?\" Ja zeker, aan de ontmoeting met hun Heer hechten zij geen geloof"},{"SurahNumber":32,"VerseNumber":11,"Text":"Zeg: \"De doodsengel aan wie Wij jullie hebben toevertrouwd zal jullie wegnemen en dan zullen jullie tot jullie Heer teruggebracht worden"},{"SurahNumber":32,"VerseNumber":12,"Text":"Kon jij de boosdoeners maar zien wanneer zij bij hun Heer hun hoofd buigen: \"Onze Heer, wij zijn tot inzicht gekomen en wij hebben geluisterd. Breng ons terug, dan zullen wij deugdelijk handelen. Wij zijn vast overtuigd"},{"SurahNumber":32,"VerseNumber":13,"Text":"En als Wij het gewild hadden hadden Wij aan iedere persoon gegeven dat hij op het goede pad gebracht werd, maar de uitspraak van Mij is bewaarheid: \"Ik zal de hel met djinn en mensen gezamenlijk vullen"},{"SurahNumber":32,"VerseNumber":14,"Text":"Proeft het dus omdat jullie de ontmoeting op deze dag van jullie hebben vergeten; Wij hebben jullie ook vergeten! Proeft de altijd durende bestraffing voor wat jullie deden"},{"SurahNumber":32,"VerseNumber":15,"Text":"Slechts zij geloven aan Onze tekenen die, wanneer zij ermee vermaand worden, neervallen in eerbiedige buiging en de lof van hun Heer prijzen, terwijl zij niet hoogmoedig zijn"},{"SurahNumber":32,"VerseNumber":16,"Text":"Zij houden zich er verre van op hun zijden op hun rustplaatsen te liggen, maar roepen hun Heer aan in vrees en begeerte en geven bijdragen van wat Wij hun voor hun levensonderhoud geven"},{"SurahNumber":32,"VerseNumber":17,"Text":"En niemand weet wat voor vreugde voor hem verborgen is als beloning voor wat zij gedaan hebben"},{"SurahNumber":32,"VerseNumber":18,"Text":"Is dan iemand die gelovig is als iemand die verdorven is? Zij zijn niet gelijk"},{"SurahNumber":32,"VerseNumber":19,"Text":"Wat hen betreft die geloven en de deugdelijke daden doen, voor hen zijn er de tuinen van de [hemelse] verblijfplaats als gastverblijf voor wat zij gedaan hebben"},{"SurahNumber":32,"VerseNumber":20,"Text":"Maar wat hen betreft die verdorven zijn, hun verblijfplaats is het vuur. Telkens als zij eruit wensen te gaan, worden zij erin teruggebracht en wordt tot hen gezegd: \"Proeft de bestraffing van het vuur dat jullie loochenden"},{"SurahNumber":32,"VerseNumber":21,"Text":"Maar afgezien van de grootste bestraffing zullen Wij hun ook nog van de bestraffing in het tegenwoordige leven laten proeven; misschien zullen zij terugkeren"},{"SurahNumber":32,"VerseNumber":22,"Text":"En wie is er zondiger dan hij die met de tekenen van zijn Heer vermaand is en er zich dan van afwendt? Wij nemen wraak op de boosdoeners"},{"SurahNumber":32,"VerseNumber":23,"Text":"En Wij hebben Moesa het boek gegeven. Verkeer dus niet in twijfel over zijn ontmoeting [ermee]. En Wij hebben het tot een leidraad voor de Israëlieten gemaakt"},{"SurahNumber":32,"VerseNumber":24,"Text":"En Wij hebben sommigen van hen tot voorgangers gemaakt die volgens Ons bevel de goede richting wezen toen zij geduldig volhardden en van Onze tekenen vast overtuigd waren"},{"SurahNumber":32,"VerseNumber":25,"Text":"Jouw Heer zal dus op de opstandingsdag scheiding tussen hen aanbrengen wegens dat waarover zij het oneens waren"},{"SurahNumber":32,"VerseNumber":26,"Text":"Is het hun dan niet duidelijk hoeveel generaties Wij al vóór hun tijd vernietigd hebben, hoewel zij in hun woningen rondwandelen? Daarin zijn tekenen. Horen zij dan niet"},{"SurahNumber":32,"VerseNumber":27,"Text":"Hebben zij dan niet gezien dat Wij het water naar de kale aarde drijven en er dan landbouwgewassen mee voortbrengen waarvan hun vee en zijzelf eten? Hebben zij dan geen inzicht"},{"SurahNumber":32,"VerseNumber":28,"Text":"En zij zeggen: \"Wanneer zal dat succes zich voordoen als jullie gelijk hebben"},{"SurahNumber":32,"VerseNumber":29,"Text":"Zeg: \"Op de dag van het succes hebben zij die ongelovig zijn geen nut van hun geloof en krijgen zij geen uitstel"},{"SurahNumber":32,"VerseNumber":30,"Text":"Wend je dus van hen af en wacht af. Zij wachten ook af"},{"SurahNumber":33,"VerseNumber":1,"Text":"O profeet, vrees God en gehoorzaam de ongelovigen en de huichelaars niet; God is wetend en wijs"},{"SurahNumber":33,"VerseNumber":2,"Text":"En volg wat aan jou door jouw Heer wordt geopenbaard. God is welingelicht over wat jullie doen"},{"SurahNumber":33,"VerseNumber":3,"Text":"En stel je vertrouwen op God. God is als voogd goed genoeg"},{"SurahNumber":33,"VerseNumber":4,"Text":"God heeft voor een man niet twee harten in zijn binnenste gemaakt. En Hij heeft jullie echtgenotes van wie jullie je scheiden [door uit te spreken dat zij als jullie moeders zijn] niet [werkelijk] tot jullie moeders gemaakt. En Hij heeft jullie aangenomen zonen niet [werkelijk] tot jullie zonen gemaakt. Dat is wat jullie met jullie monden zeggen. Maar God zegt de waarheid en Hij leidt op de juiste weg"},{"SurahNumber":33,"VerseNumber":5,"Text":"Noemt hen naar hun vaders; dat is rechtmatiger bij God. Maar als jullie hun vaders niet kennen, dan zijn zij jullie broeders in de godsdienst en jullie beschermelingen. Wat jullie daarbij per ongeluk fout doen is voor jullie geen overtreding, maar wel wat jullie uit de grond van jullie harten en opzettelijk doen. En God is vergevend en barmhartig"},{"SurahNumber":33,"VerseNumber":6,"Text":"De profeet heeft een nauwere band met de gelovigen dan zij onderling hebben en zijn echtgenotes zijn hun moeders. En de bloedverwanten hebben volgens Gods boek een nauwere band met elkaar dan met de gelovigen en de uitgewekenen. Alleen moeten jullie je medestanders behoorlijk behandelen. Dat is in het boek opgetekend"},{"SurahNumber":33,"VerseNumber":7,"Text":"En toen Wij met de profeten de overeenkomst aangingen en ook met jou en met Noeh, Ibrahiem, Moesa en 'Isa, de zoon van Marjam -- Wij zijn namelijk een solide overeenkomst met hen aangegaan"},{"SurahNumber":33,"VerseNumber":8,"Text":"opdat Hij de oprechten naar hun oprechtheid zal vragen. En voor de ongelovigen heeft Hij een pijnlijke bestraffing klaargemaakt"},{"SurahNumber":33,"VerseNumber":9,"Text":"Jullie die geloven! Gedenkt Gods genade aan jullie toen er troepen tot jullie kwamen en Wij tegen hen een wind zonden en troepen die jullie niet zagen. God doorziet wat jullie doen"},{"SurahNumber":33,"VerseNumber":10,"Text":"Toen zij van boven jullie en van onder jullie vandaan tot jullie kwamen en toen de ogen scheel keken en de harten in de kelen klopten en jullie van alles over God dachten"},{"SurahNumber":33,"VerseNumber":11,"Text":"Daar werden de gelovigen beproefd en hevig door elkaar geschud"},{"SurahNumber":33,"VerseNumber":12,"Text":"En toen de huichelaars en zij die in hun harten een ziekte hebben zeiden: \"God en Zijn gezant hebben Ons slechts begoocheling toegezegd"},{"SurahNumber":33,"VerseNumber":13,"Text":"En toen een groep van hen zei: \"Mensen van Jathrib! Dit is geen plaats voor jullie om te blijven; keert terug!\" En een deel van hen vroeg de profeet om ontheffing, waarbij zij zeiden: \"Onze huizen zijn onbeschermd.\" Maar die waren niet onbeschermd; zij wensten slechts te vluchten"},{"SurahNumber":33,"VerseNumber":14,"Text":"En als men bij hen van de zijkanten was binnengedrongen en men van hen gevraagd had aan de verzoeking toe te geven dan zouden zij het gedaan hebben en er slechts even mee geaarzeld hebben"},{"SurahNumber":33,"VerseNumber":15,"Text":"Toch hadden zij van tevoren met God de verbintenis aangegaan dat zij zich niet zouden omkeren om te vluchten. Maar over de verbintenis met God wordt verantwoording afgelegd"},{"SurahNumber":33,"VerseNumber":16,"Text":"Zeg: \"De vlucht zal jullie niet baten, of jullie nu op de vlucht slaan voor het sterven of het doden. En aan jullie zal slechts weinig te genieten gelaten worden"},{"SurahNumber":33,"VerseNumber":17,"Text":"Zeg: \"Wie is het die jullie tegen God beschermt als Hij jullie kwaad wil berokkenen of jullie barmhartigheid wil bewijzen?\" Zij vinden voor zich buiten God geen beschermer en geen helper"},{"SurahNumber":33,"VerseNumber":18,"Text":"God kent de belemmeraars onder jullie en hen die tot hun broeders zeggen: \"Komt naar ons!\" Maar in het heetst van de strijd komen zij slechts weinig voor"},{"SurahNumber":33,"VerseNumber":19,"Text":"terwijl zij tegenover jullie gierig zijn. En wanneer de angst komt zie je hen naar jou kijken terwijl hun ogen in het rond draaien als bij iemand die voor de dood in onmacht valt. Maar wanneer de angst voorbij is bevitten zij jullie met scherpe tongen uit gierigheid naar het goede. Zij zijn het die niet geloven en God maakt hun daden vruchteloos; dat is voor God gemakkelijk"},{"SurahNumber":33,"VerseNumber":20,"Text":"Zij rekenen erop dat de partijen niet zouden weggaan, maar als de partijen [nog eens] zouden komen zouden zij het liefst in de woestijn bij de bedoeïenen willen zijn om daar naar nieuws over jullie te vragen. En als zij bij jullie zouden zijn zouden zij maar weinig strijden"},{"SurahNumber":33,"VerseNumber":21,"Text":"Jullie hebben toch in Gods gezant een goed voorbeeld voor wie op God en de laatste dag hopen en God veel gedenken"},{"SurahNumber":33,"VerseNumber":22,"Text":"En toen de gelovigen de partijen zagen zeiden zij: \"Dit is wat God en Zijn gezant ons hadden aangezegd; God en Zijn gezant spreken de waarheid.\" En het deed hun geloof en onderwerping [aan God] alleen maar toenemen"},{"SurahNumber":33,"VerseNumber":23,"Text":"Onder de gelovigen zijn er mannen die de verbintenis die zij met God zijn aangegaan oprecht nagekomen zijn. Sommigen hebben hun levenstaak volbracht en anderen wachten nog, maar hebben niets gewijzigd"},{"SurahNumber":33,"VerseNumber":24,"Text":"[Dat is zo] opdat God de oprechten voor hun oprechtheid beloont en de huichelaars bestraft, als Hij dat wil, of zich genadig tot hen wendt; God is vergevend en barmhartig"},{"SurahNumber":33,"VerseNumber":25,"Text":"Maar God heeft hen die ongelovig zijn in hun woede teruggewezen zonder dat zij iets goeds bereikt hadden; God heeft de gelovigen voor het strijden gevrijwaard; God is sterk en machtig"},{"SurahNumber":33,"VerseNumber":26,"Text":"En God liet degenen van de mensen van het boek die hen geholpen hadden uit hun verdedigingswerken afdalen en Hij heeft hun harten schrik aangejaagd zodat jullie een groep doodden en een groep gevangen namen"},{"SurahNumber":33,"VerseNumber":27,"Text":"En Hij liet jullie hun land, hun woningen en hun bezittingen beërven en ook land dat jullie [tot dan toe] niet betreden hadden; God is almachtig"},{"SurahNumber":33,"VerseNumber":28,"Text":"O profeet, zeg tot jouw echtgenotes: \"Als jullie het tegenwoordige leven en zijn praal zouden wensen, komt dan, dan zal ik jullie gebruiksgoederen geven en jullie op een vriendelijke manier wegzenden"},{"SurahNumber":33,"VerseNumber":29,"Text":"Maar als jullie God, Zijn gezant en de laatste woning wensen, dan heeft God voor haar onder jullie die goed doen een geweldig loon klaargemaakt"},{"SurahNumber":33,"VerseNumber":30,"Text":"Vrouwen van de profeet! Wie van jullie een duidelijke gruweldaad begaat, voor haar zal de bestraffing verdubbeld worden. Dat is voor God gemakkelijk"}]}