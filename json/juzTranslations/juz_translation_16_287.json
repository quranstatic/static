{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":18,"VerseNumber":75,"Text":"خضر گفت: آیا به تو نگفته بودم که تو هرگز نمی‌توانی با من صبر کنی؟"},{"SurahNumber":18,"VerseNumber":76,"Text":"موسی گفت: اگر بعد از این از تو دربارۀ چیزی پرسیدم، دیگر با من همراهی نکن، همانا از سوی من به حد عذر رسیدی (و معذور هستی)"},{"SurahNumber":18,"VerseNumber":77,"Text":"باز رفتند تا به قریه‌ای رسیدند، از مردم آن غذا خواستند، ولی آنان از مهمان کردن آن دو خودداری کردند، پس در آن جا دیواری را یافتند که نزدیک بود بافتد، پس (خضر) آن را راست (و درست) کرد. (موسی) گفت: اگر می‌خواستی در مقابل این کار مزدی می‌گرفتی"},{"SurahNumber":18,"VerseNumber":78,"Text":"خضر گفت: این است وقت جدائی میان من و تو، اکنون تو را از تأویل (و حکمت) آنچه نتوانستی بر آن صبر کنی آگاه می‌سازم"},{"SurahNumber":18,"VerseNumber":79,"Text":"اما آن کشتی از مساکینی بود که در بحر کار می‌کردند، و (من) خواستم آن را معیوب سازم، چون در پشت سر آنان پادشاه (ظالم) بود که هر کشتی (سالم) را به زور می‌گرفت"},{"SurahNumber":18,"VerseNumber":80,"Text":"و اما آن نوجوان، پدر و مادرش هردو مؤمن بودند، پس ترسیدیم که (اگر زنده بمانند) سرکشی و کفر را بر آنها تحمیل کند"},{"SurahNumber":18,"VerseNumber":81,"Text":"پس خواستیم که پروردگارشان به عوض او، فرزند پاکتر و مهربان تری به ایشان دهد"},{"SurahNumber":18,"VerseNumber":82,"Text":"و اما دیوار از دو پسر یتیمی بود که در شهر سکونت داشتند و در زیر آن گنجی متعلق به آن دو وجود داشت، و پدرشان (مردی) صالح بود و پروردگار تو خواست که آن دو به سن بلوغ برسند و گنج خود را بیرون بیاورند که این کار رحمتی از جانب پروردگار تو بود و من این (کارها) را از پیش خود نکردم. این بود تأویل (و حقیقت) آنچه که نتوانستی بر آن صبر کنی"},{"SurahNumber":18,"VerseNumber":83,"Text":"و دربارۀ ذي القرنين از تو می‌پرسند، بگو: اکنون از سرگذشت او برایتان خبر می‌دهم"},{"SurahNumber":18,"VerseNumber":84,"Text":"البته ما به او در زمین قدرت و نفوذ دادیم و از هر چیزی وسیله‌ای به او بخشیدیم"},{"SurahNumber":18,"VerseNumber":85,"Text":"پس راهی را دنبال کرد (یعنی به راهی روان شد)"},{"SurahNumber":18,"VerseNumber":86,"Text":"تا آنکه به محل غروب آفتاب رسید، آن را چنین یافت که (گویی) در چشمه دارای گل سیاه فرو می‌رود، و در آن نزدیکی قومی را یافت. گفتیم: ای ذوالقرنین! (اختیار داری) یا عذاب(شان) می‌دهی و یا به آنها خوبی و احسان می‌کنی؟"},{"SurahNumber":18,"VerseNumber":87,"Text":"ذوالقرنین گفت: اما کسی که ظلم کند او را عذاب خواهیم داد باز در آخرت به‌سوی پروردگارش برگردانیده می‌شود و او (الله نیز) او را عذاب بسیار سخت می‌دهد"},{"SurahNumber":18,"VerseNumber":88,"Text":"و اما کسی که ایمان آورد و کار شایسته انجام دهد، پاداش نيكو خواهد داشت و ما دستور آسانی به او خواهیم داد"},{"SurahNumber":18,"VerseNumber":89,"Text":"باز راهی (دیگر) را دنبال نمود. (یعنی به راه دیگری روان شد)"},{"SurahNumber":18,"VerseNumber":90,"Text":"تا اینکه به محل طلوع آفتاب رسید (و) دید که آفتاب بر مردمانی می‌تابد که برای آنها در برابر تابش آن پوشش و لباسی قرار نداده‌ایم"},{"SurahNumber":18,"VerseNumber":91,"Text":"چنین بود (داستان قدرت ذی القرنين) و ما به آنچه می‌کرد (و نزد او بود) کاملا آگاهی داشتیم"},{"SurahNumber":18,"VerseNumber":92,"Text":"باز راهی (دیگر) را دنبال کرد"},{"SurahNumber":18,"VerseNumber":93,"Text":"تا آن که در میان دو بند (کوه) رسید. و در ورای آن دو بند، قومی را یافت که هیچ سخنی را نمی‌فهمیدند"},{"SurahNumber":18,"VerseNumber":94,"Text":"گفتند: ای ذوالقرنین! همانا يأجوج و مأجوج سخت در این زمین فساد می‌کنند، پس آیا (راضی هستی) که برای تو مالیاتی مقرر کنیم؛ به این شرط که میان ما و آنها سدی بسازی؟"},{"SurahNumber":18,"VerseNumber":95,"Text":"ذوالقرنین گفت: آنچه پروردگارم (از ثروت و نیرو و قدرت) در اختیار من گذاشته، بهتر است (از ثروت شما). پس مرا با نیروی (بازو) مدد کنید، تا میان شما و آنها بند بزرگ و محکمی بسازم"},{"SurahNumber":18,"VerseNumber":96,"Text":"(وقتی به کار آغاز کرد) گفت: قطعه‌های آهن را برای من بیاورید، تا آنکه بین دو کوه را برابر کرد، گفت: در آن بدمید، تا آنکه (آهن) را آتش گردانید، گفت: مس گداخته شده برایم بیاورید تا بر آن بریزیم"},{"SurahNumber":18,"VerseNumber":97,"Text":"پس نتوانستند بر آن بالا روند و (نیز) نتوانستند آن را سوراخ کنند"},{"SurahNumber":18,"VerseNumber":98,"Text":"ذوالقرنین گفت: این رحمتی از سوی پروردگار من است و هرگاه وعدۀ پروردگارم برسد، آن (سدّ) را (ویران کرده و) با زمین هموار می‌کند، و وعدۀ پروردگارم حق (و بازگشت ناپذیر) است"},{"SurahNumber":18,"VerseNumber":99,"Text":"و در آن روز (ویرانی سدّ) آنها را رها می‌کنیم تا موج‌آسا بعضی با بعضی دیگر خلط شوند، و (بعداً که) در صور دمیده شود، (همه) مردم را (در محشر) جمع کنیم"},{"SurahNumber":18,"VerseNumber":100,"Text":"و دوزخ را در آن روز به طور خاص پیش روی كافران می‌آوریم"},{"SurahNumber":18,"VerseNumber":101,"Text":"(پیش روی) آن کافرانی که چشم‌هایشان از (دیدن) آيات من در پرده‌ای بود و نمی‌توانستند (حق) را بشنوند"},{"SurahNumber":18,"VerseNumber":102,"Text":"آیا کافران گمان کردند که به جز من، بندگان مرا اولياء بگیرند؟ يقينا ما دوزخ را منزلگاه برای کافران آماده کرده‌ایم"},{"SurahNumber":18,"VerseNumber":103,"Text":"بگو: آیا شما را از کسانی که از نگاه عمل خسارمندترین مردمان‌اند، آگاه سازم؟"},{"SurahNumber":18,"VerseNumber":104,"Text":"آنانی‌اند که کوشش آنها در زندگی دنیا گم شده است و گمان می‌کنند که کار نیک می‌کنند"},{"SurahNumber":18,"VerseNumber":105,"Text":"آنها کسانی هستند که به آیات پروردگارشان و ملاقات او کفر ورزیدند، در نتیجه اعمالشان نیست و نابود شد پس روز قیامت هیچ ارزش (و منزلتی) و وزنی برایشان نخواهیم نهاد"},{"SurahNumber":18,"VerseNumber":106,"Text":"این جزای آنهاست به سبب آنکه کفر ورزیدند و آیات و پیامبران مرا به تمسخر گرفتند"},{"SurahNumber":18,"VerseNumber":107,"Text":"البته آنانی که ایمان آوردند و کارهای نیک کردند، برای آنها باغ‌های جنت فردوس (باغ‌های انبوه) جایگاه مهمانی است"},{"SurahNumber":18,"VerseNumber":108,"Text":"همیشه‌اند در آنجا و درخواست انتقال (به جای دیگر) نمی‌کنند"},{"SurahNumber":18,"VerseNumber":109,"Text":"بگو: اگر بحر برای نوشتن سخنان پروردگارم (تبدیل به) رنگ (سیاهی) گردد، پیش از آنکه سخنان پروردگارم خاتمه یابد، بدون شک بحر تمام خواهد شد، هر چند (بحرهایی دیگر) مانند آن (بحر را نیز) به کمک آن بیاوریم"},{"SurahNumber":18,"VerseNumber":110,"Text":"بگو: جز این نیست که من مانند شما بشری هستیم، به من وحی فرستاده می‌شود اینکه معبود شما معبود یگانه است (و بس)، پس هرکس که به دیدار پروردگار خود امید دارد، پس باید کار شایسته کند و در عبادت پروردگار خویش کسی را شریک نسازد"},{"SurahNumber":19,"VerseNumber":1,"Text":"(كهيعص) مفهوم این حروف را الله میداند و بس"},{"SurahNumber":19,"VerseNumber":2,"Text":"(این) یادی است از رحمت پروردگارت بر بنده‌اش زکریا"},{"SurahNumber":19,"VerseNumber":3,"Text":"وقتی که پروردگارش را (در دعایش) آهسته (و آرام) ندا کرد"},{"SurahNumber":19,"VerseNumber":4,"Text":"گفت: ای پروردگارم! استخوانم سست شده است. و موی سرم از پیری شعله‌ور شده و ای پروردگارم! هرگز در دعایت (وقتی چیزی از تو خواسته‌ام) ناامید نبوده‌ام"},{"SurahNumber":19,"VerseNumber":5,"Text":"و من پس از خود از اقاربم بیمناکم. و همسرم بی‌فرزند است، پس از نزد خویش وارثی (در نبوت) به من ببخش"},{"SurahNumber":19,"VerseNumber":6,"Text":"تا وارث من باشد و هم وارث اولاد يعقوب. و او را ای پروردگارم پسندیده بگردان"},{"SurahNumber":19,"VerseNumber":7,"Text":"(الله دعای زکریا را قبول کرد و فرمود) ای زکریا ما تو را به پسری مژده می‌دهیم که نام او یحیی است و پیش از این هیچ هم نام او را پیدا نکردیم"},{"SurahNumber":19,"VerseNumber":8,"Text":"زکریا گفت: ای پروردگارم! چطور مرا پسری خواهد بود، حال آنکه همسرم نازا است و خودم نیز به سبب پیری به نهایت ضعف رسیده‌ام"},{"SurahNumber":19,"VerseNumber":9,"Text":"الله فرمود: همچنین است (فرمان من)، پروردگار تو گفته که این (کار) بر من آسان است چون پیش از این تو را در حالی آفریدم که هیچ چیزی نبودی"},{"SurahNumber":19,"VerseNumber":10,"Text":"زکریا گفت: ای پروردگارم! علامتی برایم قرار ده، فرمود: نشانه‌ات آن است که سه شبانه روز نمی‌توانی با مردم سخن بگویی با وجود اینکه سالم و تندرستی"},{"SurahNumber":19,"VerseNumber":11,"Text":"پس از محراب (جای عبادت) بر قوم خویش بیرون آمد، پس به آنان اشاره کرد که صبح و شام تسبیح گویید"},{"SurahNumber":19,"VerseNumber":12,"Text":"ای یحیی! کتاب را با قوّت بگیر، و به او در کودکی حکمت دادیم"},{"SurahNumber":19,"VerseNumber":13,"Text":"و از نزد خود به او مهر و شفقت دادیم. و برکت و پاکی نصیبش کردیم و او پرهیزگار بود"},{"SurahNumber":19,"VerseNumber":14,"Text":"و با پدر و مادرش نیک رفتار بود، و متکبر و نافرمان نبود"},{"SurahNumber":19,"VerseNumber":15,"Text":"و سلام بر او، روزی که تولد شد و روزی که می‌میرد و روزی که دوباره زنده می‌شود"},{"SurahNumber":19,"VerseNumber":16,"Text":"و یادآور شو در کتاب (قرآن) مریم را، وقتی که در ناحیۀ شرقی (بیت المقدس) از خانواده‌اش به خلوت رفت"},{"SurahNumber":19,"VerseNumber":17,"Text":"پس در مقابل آنان پرده‌ای گرفت، پس روح خود (جبرئیل) را به‌سوی او فرستادیم که در شکل بشر درست اندام بر او نمایان شد"},{"SurahNumber":19,"VerseNumber":18,"Text":"مریم گفت: البته من از تو به پروردگار مهربان پناه می‌برم، اگر پرهیزگار باشی (به من نزدیک مشو)"},{"SurahNumber":19,"VerseNumber":19,"Text":"جبرئیل گفت: جز این نیست که من فرستاده پروردگار تو ام تا به تو پسری پاکیزه (از هر گناه) ببخشم"},{"SurahNumber":19,"VerseNumber":20,"Text":"مریم گفت: چگونه پسری خواهم داشت حال آنکه بشری به من دست نزده و بدکار (هم) نبوده‌ام؟"},{"SurahNumber":19,"VerseNumber":21,"Text":"جبرئیل گفت: فرمان حق چنین است. پروردگارت فرموده است که این (کار) برای من آسان است. و تا او را معجزه‌ای برای مردم گردانیم و رحمتی از سوی خود سازیم و (این تصمیم) کاری مقدر شده و انجام یافتنی است"},{"SurahNumber":19,"VerseNumber":22,"Text":"پس مریم (از دمیدن فرشته) به او (عیسی) باردار شد و به سبب آن حمل، به مکانی دور (از مردم) کناره گرفت"},{"SurahNumber":19,"VerseNumber":23,"Text":"پس درد ولادت او را به‌سوی تنۀ درخت خرما آورد. گفت: ای کاش پیش از این مرده بودم و یکباره از یادها فراموش شده بودم"},{"SurahNumber":19,"VerseNumber":24,"Text":"پس (فرشته) از جانب پائین او ندا داد که اندوهگین مشو، چون پروردگارت پایین تو چشمه‌ای را جاری ساخته است"},{"SurahNumber":19,"VerseNumber":25,"Text":"و تنۀ درخت خرما را بسوی خود بجنبان که بر تو خرمای تازه چیده شده می‌ریزاند"},{"SurahNumber":19,"VerseNumber":26,"Text":"پس بخور و بنوش و چشم را روشن و آسوده دار. پس اگر کسی از آدمیان را دیدی، بگو: من برای پروردگار مهربان روزه نذر کرده‌ام بنابراین امروز با هیچ انسانی سخن نخواهم گفت"},{"SurahNumber":19,"VerseNumber":27,"Text":"پس او را برداشت و پیش قوم خود برد، گفتند: ای مریم! به راستی عجب کار قبیحی آورده‌ای"},{"SurahNumber":19,"VerseNumber":28,"Text":"ای خواهر هارون! پدرت مرد بد نبود و مادرت (نیز) زن بدکار نبود"},{"SurahNumber":19,"VerseNumber":29,"Text":"پس مریم به‌سوی طفل (عیسی) اشاره کرد (که از او بپرسید) گفتند: ما چگونه با طفلی که در گهواره است سخن بگوییم؟"},{"SurahNumber":19,"VerseNumber":30,"Text":"(عیسی) گفت: من بنده الله هستم، به من کتاب داده و مرا به پیغمبری انتخاب نموده است"},{"SurahNumber":19,"VerseNumber":31,"Text":"و هر جا که باشم، مرا مبارک گردانیده است. و تا وقتی که زنده باشم، مرا به نماز و زكات سفارش کرده است"},{"SurahNumber":19,"VerseNumber":32,"Text":"و (همچنان) به نیک رفتاری با مادرم (مرا سفارش نموده) و مرا متکبر و سرکش و بدبخت نگردانیده است"},{"SurahNumber":19,"VerseNumber":33,"Text":"و سلام بر من، روزی که تولد شده‌ام و روزی که می‌میرم و روزی که دوباره زنده می‌شوم"},{"SurahNumber":19,"VerseNumber":34,"Text":"این است (اوصاف) عیسی پسر مریم، سخن راست و درست که ایشان (اهل کتاب) در آن شک می‌کنند"},{"SurahNumber":19,"VerseNumber":35,"Text":"الله را سزاوار نیست که فرزندی گیرد، او پاک و منزه است (از تهمت‌های ناروا)، چون کاری را اراده کند، تنها کافی است که به او بگوید: شو! پس بی‌درنگ موجود می‌شود"},{"SurahNumber":19,"VerseNumber":36,"Text":"و بی‌گمان الله پروردگار من و پروردگار شماست. پس او را بپرستید، این است راه راست"},{"SurahNumber":19,"VerseNumber":37,"Text":"اما (راه راست را گذاشته) گروه‌ها در میان خود اختلاف کردند. پس وای بر کافران از حاضر شدن در روزی بزرگ"},{"SurahNumber":19,"VerseNumber":38,"Text":"چقدر شنوا و چقدر بینا می‌باشند روزی که به‌سوی ما می‌آیند، اما این ظالمان امروز در گمراهی آشکاری قرار دارند"},{"SurahNumber":19,"VerseNumber":39,"Text":"و آنان را که (اکنون) در غفلت به سر می‌برند، از روز حسرت و پشیمانی بترسان، وقتی که کار به انجام رسانیده می‌شود و آنان ایمان نمی‌آورند"},{"SurahNumber":19,"VerseNumber":40,"Text":"البته ماییم که زمین و همۀ کسانی را که بر روی آن هستند به میراث می‌بریم و به‌سوی ما برگردانیده می‌شوند"},{"SurahNumber":19,"VerseNumber":41,"Text":"و یادآور شو در این کتاب ابراهیم را، بی‌گمان او بسیار راستگو و پیغمبر بود"},{"SurahNumber":19,"VerseNumber":42,"Text":"وقتی که به پدر خود گفت: ای پدر جان! چرا چیزی را پرستش می‌کنی که نه می‌شنود و نه می‌بیند و نه چیزی را از تو دفع می‌کند؟"},{"SurahNumber":19,"VerseNumber":43,"Text":"ای پدر جان! البته از علم چیزی به من آمده که به تو نیامده است، لذا، از من پیروی کن تا تو را به راه راست هدایت نمایم"},{"SurahNumber":19,"VerseNumber":44,"Text":"ای پدر جان! شیطان را پرستش مکن، به راستی که شیطان عصیانگر پروردگار مهربان است"},{"SurahNumber":19,"VerseNumber":45,"Text":"ای پدرم! من از این می‌ترسم که عذابی از جانب پروردگار مهربان به تو برسد و آنگاه دوست و همنشین شیطان باشی"},{"SurahNumber":19,"VerseNumber":46,"Text":"(پدر ابراهیم) گفت: ای ابراهیم! آیا تو از معبودان من روگردانی؟ اگر (از مخالفت و اعراض خود) بازنیایی حتما تو را سنگ‌سار خواهم کرد، و برو مدت دراز از من دور شو"},{"SurahNumber":19,"VerseNumber":47,"Text":"(ابراهیم) گفت: سلام بر تو (با تو وداع می‌کنم)، به زودی از پروردگارم برایت آمرزش می‌خواهم، چون که او بر من مهربان است"},{"SurahNumber":19,"VerseNumber":48,"Text":"و (حالا) از شما و از آنچه به جز الله می‌پرستید، کناره‌گیری می‌کنم. و پروردگارم را (به دعا) می‌خوانم، امید است که در خواندن پروردگارم ناامید و ناکام نباشم"},{"SurahNumber":19,"VerseNumber":49,"Text":"پس وقتی از آنان و از آنچه به جای الله عبادت می‌کردند دوری کرد، اسحاق و یعقوب را به او بخشیدیم و هر یک را پیغمبر گردانیدیم"},{"SurahNumber":19,"VerseNumber":50,"Text":"و از رحمت خویش به آنان بخشیدیم و ایشان را نیک نام و بلند آوازه (و بلند مرتبه) گردانیدیم"},{"SurahNumber":19,"VerseNumber":51,"Text":"و یادآور شو در این کتاب موسی را، یقینا که او خالص کرده‌شده و فرستاده‌ای پیغمبر (بلندمرتبه) بود"},{"SurahNumber":19,"VerseNumber":52,"Text":"و او را از جانب راست کوه طور ندا کردیم و او را رازگویان نزدیک خود ساختیم (با او سخن گفتیم)"},{"SurahNumber":19,"VerseNumber":53,"Text":"و ما از رحمت خود، برادرش هارون را که پیغمبر بود، (مددگار) به او بخشیدیم"},{"SurahNumber":19,"VerseNumber":54,"Text":"و یادآور شو در این کتاب اسماعیل را، همانا او در وعده‌هایش صادق، و رسول و پیغمبر (الله) بود"},{"SurahNumber":19,"VerseNumber":55,"Text":"و او خانواده‌اش را به نماز و زکات امر می‌کرد و در نزد پروردگارش پسندیده بود"},{"SurahNumber":19,"VerseNumber":56,"Text":"و یادآور شو در این کتاب ادريس را، البته او بسیار راست کردار و پیغمبر بزرگ بود"},{"SurahNumber":19,"VerseNumber":57,"Text":"و ما او را به مقام بلند ارتقا دادیم"},{"SurahNumber":19,"VerseNumber":58,"Text":"آنان کسانی از پیغمبران بودند که الله برایشان نعمت داد (از جمله)، از نسل آدم و از نسل کسانی که با نوح بر کشتی سوار کردیم و از فرزندان ابراهیم و يعقوب و از کسانی که آنان را هدایت نمودیم و برگزیدیم، چون آیات پروردگار مهربان بر آنان خوانده می‌شد، سجده‌کنان و گریان (به زمین) می‌افتادند"},{"SurahNumber":19,"VerseNumber":59,"Text":"پس از آنان فرزندان ناخلف جانشین شدند که نماز را ضائع کردند و از شهوات پیروی کردند، پس به زودی با زیان و ناکامی (در وادی غی) روبرو خواهند شد"},{"SurahNumber":19,"VerseNumber":60,"Text":"مگر کسی که توبه کند و ایمان بیاورد و کارهای شایسته انجام دهد، پس ایشان وارد بهشت می‌شوند و هیچ ظلمی به آنان نمی‌شود"},{"SurahNumber":19,"VerseNumber":61,"Text":"باغ‌های جاودان که پروردگار مهربان بندگانش را در غیب وعده داده است. و وعدۀ الله حقاً آمدنی است"},{"SurahNumber":19,"VerseNumber":62,"Text":"در آن جا هیچ سخن بیهوده نمی‌شنوند، بلکه سلام (می‌شنوند)، روزی‌شان صبح و شام برایشان آماده است"},{"SurahNumber":19,"VerseNumber":63,"Text":"این همان جنتی است که به هر کس از بندگان ما که پرهیزگار باشد به میراث می‌دهیم"},{"SurahNumber":19,"VerseNumber":64,"Text":"و (ای جبرئیل به رسول ما بگو: ما فرشتگان) جز به فرمان پروردگارت فرود نمی‌آییم، آنچه پیش روی ماست و آنچه پشت سر ماست و آنچه میان این دو است، همه به او اختصاص دارد. و پروردگارت هرگز فراموش کار نیست"},{"SurahNumber":19,"VerseNumber":65,"Text":"پروردگار آسمان‌ها و زمین و آنچه در میان این دو است، پس او را پرستش کن و بر عبادت او صابر باش، آیا همتایی برای او می‌شناسی؟"},{"SurahNumber":19,"VerseNumber":66,"Text":"و انسان می‌گوید: آیا وقتی بمیرم، راستی (دوباره از قبر) بیرون آورده خواهم شد؟"},{"SurahNumber":19,"VerseNumber":67,"Text":"آیا انسان به یاد نمی‌آورد که ما قبلا او را آفریدیم، در حالیکه چیزی نبود؟"},{"SurahNumber":19,"VerseNumber":68,"Text":"پس قسم به پروردگارت! که البته آنان را با شیاطین جمع می‌کنیم، باز همه را در حالی که به زانو افتاده‌اند، گرد دوزخ حاضر خواهیم کرد"},{"SurahNumber":19,"VerseNumber":69,"Text":"باز از میان هر گروه افرادی را بیرون می‌کنیم که در مقابل پروردگار مهربان از همه سرکش‌تر بوده‌اند"},{"SurahNumber":19,"VerseNumber":70,"Text":"باز ما به آنان که برای درآمدن در دوزخ سزاوارترند داناتریم"},{"SurahNumber":19,"VerseNumber":71,"Text":"و از شما هیچ کس نیست مگر اینکه وارد آن (دوزخ) می‌شود. این امر بر پروردگارت حتمی و فیصله قطعی است"},{"SurahNumber":19,"VerseNumber":72,"Text":"باز پرهیزگاران را (از آتش) نجات می‌دهیم و ظالمان را به زانو افتاده در آن رها می‌کنیم"},{"SurahNumber":19,"VerseNumber":73,"Text":"و چون آیات واضح ما بر آنان تلاوت شود، کافران به مؤمنان می‌گویند: کدام یک از دو گروه جایگاهش بهتر و مجلسش زیباتر است؟"},{"SurahNumber":19,"VerseNumber":74,"Text":"و چه بسیار نسل‌ها را که پیش از آنان بودند، هلاک کردیم که نسبت به آنها مال بهتر و متاع زیباتر داشتند"},{"SurahNumber":19,"VerseNumber":75,"Text":"بگو: هر کس که در گمراهی فرو رفته باشد، پروردگار مهربان به ایشان مهلت می‌دهد تا وقتی که آنچه را به آنان وعده داده شده است؛ یا عذاب، یا قیامت را ببینند، پس خواهند دانست که چه کسی جایگاهش بدتر و لشکرش ضعیف‌تر و ناتوانتر است"},{"SurahNumber":19,"VerseNumber":76,"Text":"و الله بر هدایت کسانی که هدایت یافته‌اند، می‌افزاید. و نیکی‌های پایدار در نزد پروردگارت از لحاظ ثواب و عاقبت بهتر است"},{"SurahNumber":19,"VerseNumber":77,"Text":"آیا دیدی آن کسی را که به آیات ما كفر ورزید و گفت: حتما به من مال و فرزند بسیار داده خواهد شد"},{"SurahNumber":19,"VerseNumber":78,"Text":"آیا از غیب آگاه شده است؟ یا از پروردگار مهربان عهدی گرفته است؟"},{"SurahNumber":19,"VerseNumber":79,"Text":"نه، چنین نیست که او می‌گوید، به زودی آنچه را او می‌گوید، خواهیم نوشت و عذاب را برای او خواهیم افزود"},{"SurahNumber":19,"VerseNumber":80,"Text":"و آنچه را می‌گوید، از وی به ارث می‌بریم و پیش ما تنها می‌آید"},{"SurahNumber":19,"VerseNumber":81,"Text":"و به جای الله معبودانی گرفتند تا برایشان سبب عزت باشند"},{"SurahNumber":19,"VerseNumber":82,"Text":"نه، چنین نیست، به زودی عبادت‌شان را انکار خواهند کرد و ضد و دشمن آنان می‌گردند"},{"SurahNumber":19,"VerseNumber":83,"Text":"آیا ندانسته‌ای که ما شيطان‌ها را بر کافران فرستادیم تا سخت آنها را (بر انجام گناه) تحریک کنند؟"},{"SurahNumber":19,"VerseNumber":84,"Text":"پس بر (عذاب) آنها شتاب مکن جز این نیست که ما برای آنها مدت (عذاب را) می‌شماریم"},{"SurahNumber":19,"VerseNumber":85,"Text":"روزی که پرهیزگاران را چون مهمانان گرامی به‌سوی رحمن حشر می‌کنیم"},{"SurahNumber":19,"VerseNumber":86,"Text":"و مجرمان را در حال تشنگی به‌سوی دوزخ سوق دهیم"},{"SurahNumber":19,"VerseNumber":87,"Text":"نمی‌توانند شفاعت بکنند، مگر کسی که از جانب پروردگار مهربان عهدی گرفته باشد"},{"SurahNumber":19,"VerseNumber":88,"Text":"و گفتند: (مشرکین) پروردگار مهربان فرزند گرفته است (لذا ما او را عبادت می‌کنیم)"},{"SurahNumber":19,"VerseNumber":89,"Text":"به راستی که (شما مشرکان) سخن بسیار زشتی را (بر زبان) آوردید"},{"SurahNumber":19,"VerseNumber":90,"Text":"نزدیک است که آسمان‌ها از این سخن پاره پاره شوند و زمین بشگافد و کوه‌ها به شدت فرو ریخته شوند"},{"SurahNumber":19,"VerseNumber":91,"Text":"از اینکه به پروردگار مهربان فرزند قایل شدند"},{"SurahNumber":19,"VerseNumber":92,"Text":"و برای پروردگار مهربان سزاوار نیست که فرزند گیرد"},{"SurahNumber":19,"VerseNumber":93,"Text":"(چون) هر که در آسمان‌ها و زمین است، مگر اینکه بنده وار به‌سوی پروردگار مهربان می‌آید"},{"SurahNumber":19,"VerseNumber":94,"Text":"يقينا همۀ آنها را به حصر و حساب آورده و تعدادشان را به شمارش خاص شمار کرده است"},{"SurahNumber":19,"VerseNumber":95,"Text":"و روز قیامت همۀ آنان تک و تنها به دربار او خواهد آمد"},{"SurahNumber":19,"VerseNumber":96,"Text":"البته آنانی که ایمان آوردند و کارهای نیک کردند، به زودی پروردگار مهربان در دل‌های آنان محبت و دوستی قرار می‌دهد"},{"SurahNumber":19,"VerseNumber":97,"Text":"پس جز این نیست که ما (قرآن) را بر زبان تو آسان کردیم تا به وسیلۀ آن پرهیزگاران را مژده دهی و مردم ستیزه جو را با آن بترسانی"},{"SurahNumber":19,"VerseNumber":98,"Text":"و چه بسیار هلاک کردیم پیش از آنها نسل‌ها و امت‌هایی را، آیا کسی از آنان را می‌یابی، یا (کمترین) صدایی از آنان می‌شنوی؟"},{"SurahNumber":20,"VerseNumber":1,"Text":"طه، مفهوم این حروف به الله معلوم است و بس. (نام پیغمبر ج نمی‌باشد)"},{"SurahNumber":20,"VerseNumber":2,"Text":"ما قرآن را بر تو نازل نکردیم تا خود را به رنج و مشقت اندازی"},{"SurahNumber":20,"VerseNumber":3,"Text":"بلکه (آن را نازل کردیم) برای پند آموزی کسانی که از الله می‌ترسند"},{"SurahNumber":20,"VerseNumber":4,"Text":"کتابی است نازل شده از سوی کسی که زمین و آسمان‌های بلند را آفریده است"},{"SurahNumber":20,"VerseNumber":5,"Text":"همان پروردگار بخشنده که بر عرش قرار گرفت"},{"SurahNumber":20,"VerseNumber":6,"Text":"هر آنچه در آسمان‌ها و هر آنچه در زمین است و هر آنچه در میان آن دو است و هر آنچه زیر خاک است؛ همه از الله است (و در تصرف او قرار دارند)"},{"SurahNumber":20,"VerseNumber":7,"Text":"و اگر سخن را آشکارا گویی (یا آن را پنهان کنی، بدان که) او سخن پنهان و پنهان‌تر را می‌داند"},{"SurahNumber":20,"VerseNumber":8,"Text":"الله آن ذاتی است که هیچ معبودی برحق به جز او نیست، برای اوست نام‌های نیکو و زیبا"},{"SurahNumber":20,"VerseNumber":9,"Text":"و آیا خبر موسی به تو رسیده است"},{"SurahNumber":20,"VerseNumber":10,"Text":"هنگامی که آتشی دید، پس به خانواده‌اش گفت: توقف کنید، زیرا من آتشی دیدم، امیدوارم از آن آتش شعله‌ای برای شما بیاورم یا بر آن آتش راهنمایی بیابم"},{"SurahNumber":20,"VerseNumber":11,"Text":"پس چون به آن آتش نزدیک شد، صدا کرده شد که ای موسی!.۔"},{"SurahNumber":20,"VerseNumber":12,"Text":"يقينا من پروردگار توام، پس نعل‌هایت را از پا بیرون آر، زیرا تو در وادی مقدس طوی هستی"},{"SurahNumber":20,"VerseNumber":13,"Text":"و من تو را (به رسالتم) برگزیده‌ام، پس به آنچه که وحی می‌شود، گوش کن"},{"SurahNumber":20,"VerseNumber":14,"Text":"البته من «الله» هستم، و معبودی بر حق جز من نیست، پس مرا عبادت کن و نماز را برای یاد کردن من برپا کن"},{"SurahNumber":20,"VerseNumber":15,"Text":"بی‌گمان قیامت آمدنی است، (ولی) می‌خواهم (وقت) آن را (كاملاً) پنهان دارم تا هرکس برابر کوشش خود (خیر یا شر) جزا داده شود"},{"SurahNumber":20,"VerseNumber":16,"Text":"پس نباید که تو را از آن (ایمان به روز قیامت و عمل نیک) کسی باز دارد که به قیامت ایمان ندارد و از هوی و هوس خود پیروی کرده است، پس در نتیجه هلاک شوی"},{"SurahNumber":20,"VerseNumber":17,"Text":"(باز الله پرسید:) ای موسی! در دست راست تو چیست؟"},{"SurahNumber":20,"VerseNumber":18,"Text":"موسی گفت: این عصای من است، بر آن تکیه می‌کنم و با آن برای گوسفندانم برگ می‌تکانم و نیاز‌های دیگری (نیز) برای من از آن بر می‌آید"},{"SurahNumber":20,"VerseNumber":19,"Text":"الله فرمود: ای موسی! آن را بانداز"},{"SurahNumber":20,"VerseNumber":20,"Text":"پس موسی آن را انداخت که ناگهان ماری گردید که می‌دوید"},{"SurahNumber":20,"VerseNumber":21,"Text":"الله فرمود: آن را بگیر و نترس، به زودی آن را به حالت اولی‌اش بر می‌گردانیم"},{"SurahNumber":20,"VerseNumber":22,"Text":"و دست خود را در زیر بازویت ببر، تا سفید و درخشان، بدون هیچ عیبی به عنوان نشانۀ دیگر بیرون آید"},{"SurahNumber":20,"VerseNumber":23,"Text":"تا از آیات بزرگ خود به تو نشان دهیم"},{"SurahNumber":20,"VerseNumber":24,"Text":"(اکنون) به‌سوی فرعون برو، که او طغیان و سرکشی کرده است"},{"SurahNumber":20,"VerseNumber":25,"Text":"موسی (درخواست نموده) گفت: ای پروردگارم! سینه‌ام را برایم بگشا"},{"SurahNumber":20,"VerseNumber":26,"Text":"و کارم را برایم آسان کن"},{"SurahNumber":20,"VerseNumber":27,"Text":"و گره را از زبانم بگشا"},{"SurahNumber":20,"VerseNumber":28,"Text":"تا مردم سخنم را بفهمند"},{"SurahNumber":20,"VerseNumber":29,"Text":"و برایم از خانواده‌ام وزیری قرار ده"},{"SurahNumber":20,"VerseNumber":30,"Text":"برادرم هارون را"},{"SurahNumber":20,"VerseNumber":31,"Text":"پشتِ مرا به او استوار کن"},{"SurahNumber":20,"VerseNumber":32,"Text":"و او را در کارم (رسالت) شریک کن"},{"SurahNumber":20,"VerseNumber":33,"Text":"تا تو را بسیار تسبیح گوییم"},{"SurahNumber":20,"VerseNumber":34,"Text":"و بسیار تو را یاد کنیم"},{"SurahNumber":20,"VerseNumber":35,"Text":"چون تو به احوال ما بینایی"},{"SurahNumber":20,"VerseNumber":36,"Text":"الله فرمود: ای موسی! البته خواسته‌ات به تو داده شد"},{"SurahNumber":20,"VerseNumber":37,"Text":"و به راستی بار دیگر (پیش از این) هم بر تو منت نهادیم"},{"SurahNumber":20,"VerseNumber":38,"Text":"هنگامی که به مادرت آنچه را که باید الهام می‌شد، الهام کردیم"},{"SurahNumber":20,"VerseNumber":39,"Text":"(آن الهام این بود) که او را در صندوقی قرار ده، پس او را در دریا بانداز تا دریا او را به ساحل افگند، و دشمن من و دشمن او، وی را بگیرد، و من محبتی از جانب خود بر تو افگندم، و تا زیر نظر من پرورش یابی"},{"SurahNumber":20,"VerseNumber":40,"Text":"وقتی که خواهرت می‌رفت و می‌گفت: آیا کسی را به شما نشان دهم که پرورش او را به عهده گیرد؟ باز تو را به مادرت باز گردانیدیم تا چشمش روشن شود، و غمگین نگردد، و تو کسی را کشتی و ما تو را از غم و اندوه نجات دادیم، و تو را با آزمایش‌های سخت آزمودیم، پس چندین سال در میان اهل مدین ماندی، باز ای موسی! در زمان مقدر (به مصر) بازگشتی"},{"SurahNumber":20,"VerseNumber":41,"Text":"تو را برای (رسانیدن پیغام) خود ساختم"},{"SurahNumber":20,"VerseNumber":42,"Text":"برو تو و برادرت با معجزه‌های من (برای دعوت فرعون و قوم او) و در یاد کردن من سستی مکنید"},{"SurahNumber":20,"VerseNumber":43,"Text":"به‌سوی فرعون بروید که البته او سرکشی و طغیان کرده است"},{"SurahNumber":20,"VerseNumber":44,"Text":"و با او سخن نرم بگویید، شاید پند گیرد یا (از عذاب الله) بترسد"},{"SurahNumber":20,"VerseNumber":45,"Text":"گفتند: (موسی و هارون) ای پروردگار ما! همانا از آن می‌ترسیم که او بر ما تجاوز کند یا آن که طغیان کند"},{"SurahNumber":20,"VerseNumber":46,"Text":"(الله) فرمود: نترسید، يقينا من با شما هستم بی‌گمان می‌شنوم و می‌بینیم"},{"SurahNumber":20,"VerseNumber":47,"Text":"پس نزد او بروید و بگویید: همانا ما دو فرستادۀ پروردگار تو هستیم، پس بنی اسرائیل را همرای ما بفرست و آنان را عذاب مکن. به درستی که ما معجزه‌ای از سوی پروردگارت برایت آورده‌ایم. و سلام بر کسی که از هدایت پیروی کند"},{"SurahNumber":20,"VerseNumber":48,"Text":"چون به ما وحی شده است که عذاب بر کسی واقع می‌شود که (آیات آسمانی و معجزات را) تکذیب کند و روی بگرداند"},{"SurahNumber":20,"VerseNumber":49,"Text":"فرعون گفت: ای موسی! پس پروردگار شما کیست (که به‌سوی او مرا دعوت می‌دهید)؟"},{"SurahNumber":20,"VerseNumber":50,"Text":"موسی (در جواب) گفت: پروردگار ما کسی است که هر چیزی را وجود بخشیده باز آن را (در راستای آن چیزی که برایش آفریده شده) هدایت کرده است"},{"SurahNumber":20,"VerseNumber":51,"Text":"(فرعون) گفت: پس حال (و سرنوشت) نسل‌های پیشین چگونه است؟"},{"SurahNumber":20,"VerseNumber":52,"Text":"(موسی) گفت: علم آن در کتابی نزد پروردگارم است، پروردگارم نه خطا می‌کند و نه فراموش می‌کند"},{"SurahNumber":20,"VerseNumber":53,"Text":"پروردگاری که زمین را برای شما فرشی (مانند گهواره) ساخت و در آن برای شما راه‌ها را مهیا کرد و از آسمان آبی فرود آورد، پس به وسیلۀ آن انواع مختلف از نباتات را جفت جفت بیرون آوردیم"},{"SurahNumber":20,"VerseNumber":54,"Text":"بخورید و چهارپایانتان را بچرانید، يقينا در این امر برای صاحبان خرد نشانه‌هایی است"},{"SurahNumber":20,"VerseNumber":55,"Text":"از این زمین شما را آفریدیم و در این زمین شما را باز می‌گردانیم و از آن بار دیگر شما را بیرون (زنده) می‌کنیم"},{"SurahNumber":20,"VerseNumber":56,"Text":"البته همۀ آیات خود را به او (فرعون) نشان دادیم، ولی او تکذیب کرد و نپذیرفت"},{"SurahNumber":20,"VerseNumber":57,"Text":"(فرعون) گفت: ای موسی! آیا آمده‌ای که ما را با جادوی خود از سرزمین خود ما بیرونی کنی؟"},{"SurahNumber":20,"VerseNumber":58,"Text":"پس بدان که ما نیز حتما جادویی مانند آن را برای تو می‌آوریم، پس بین ما و خودت وعده‌ای در مکان هموار بگذار که نه ما و نه تو از آن تخلف کنیم"},{"SurahNumber":20,"VerseNumber":59,"Text":"موسی گفت: وعده گاه‌تان روز جشن است. و اینکه همۀ مردم در وقت چاشت جمع کرده شوند"},{"SurahNumber":20,"VerseNumber":60,"Text":"پس فرعون برگشت و همۀ مکر و فریب خود را جمع کرد، باز (برای مقابله) آمد"},{"SurahNumber":20,"VerseNumber":61,"Text":"موسی به آنان گفت: وای بر شما! بر الله دروغ نبندید، که الله شما را با عذاب سخت ریشه کن خواهد کرد، و کسی که بر الله دروغ بست حتما ناکام می‌گردد"},{"SurahNumber":20,"VerseNumber":62,"Text":"پس (جادوگران) در میان خود اختلاف نمودند و مخفیانه باهم گفتگو کردند"},{"SurahNumber":20,"VerseNumber":63,"Text":"(بالآخره به نتیجه رسیدند و) گفتند: البته این دو جادوگرند که می‌خواهند با جادوی خویش شما را از سرزمین‌تان بیرون کنند و آیین بهتر شما را از بین ببرند"},{"SurahNumber":20,"VerseNumber":64,"Text":"لذا تمام حیله و تدبير خود را جمع کنید، باز صف بسته (به میدان) پیش آیید، بی‌گمان امروز هرکس غالب گردد، پیروز شده است"},{"SurahNumber":20,"VerseNumber":65,"Text":"(جادوگران در آغاز مبارزه) گفتند: ای موسی! یا تو (اول عصایت را) می‌اندازی يا ما اولین کسی باشیم که می‌افگند؟"},{"SurahNumber":20,"VerseNumber":66,"Text":"موسی گفت: بلکه شما اول بافگنید، پس ناگهان بر اثر سحر آنان، ریسمان‌ها و عصاهایشان (در نظر موسی) چنان معلوم شد که می‌دوند"},{"SurahNumber":20,"VerseNumber":67,"Text":"پس موسی در دل خود احساس ترس کرد (ولی آن را پنهان داشت)"},{"SurahNumber":20,"VerseNumber":68,"Text":"گفتیم: نترس، بدون شک تو غالب و برتری"},{"SurahNumber":20,"VerseNumber":69,"Text":"و آنچه را که در دست راست داری بیانداز، تا هر چه را ساخته‌اند ببلعد، در حقیقت آنچه را که ساخته‌اند، نیرنگ جادوگر است. و جادوگر هرجا برود پیروز نمی‌شود"},{"SurahNumber":20,"VerseNumber":70,"Text":"پس (با دیدنِ غلبۀ حق) جادوگران سجده‌کنان افتادند و گفتند: به پروردگار هارون و موسی ایمان آوردیم"},{"SurahNumber":20,"VerseNumber":71,"Text":"(فرعون) گفت: آیا پیش از آنکه به شما اجازه دهم به او ایمان آوردید؟ بی‌گمان او بزرگ شماست که به شما جادو آموخته است، پس دست‌ها و پاهای شما را بر خلاف یکدیگر قطع می‌کنم، و شما را بر تنه‌های درخت خرما به دار می‌آویزم، و البته خواهید دانست کدام یک از ما و شما (در عذاب دادن) سخت‌تر و (در دنیا) پاینده‌تر است"},{"SurahNumber":20,"VerseNumber":72,"Text":"(جادوگران به فرعون) گفتند: هرگز تو را بر دلایل روشنی که به ما رسیده و بر کسی که ما را آفریده است، ترجیح نمی‌دهیم. پس هر حکمی که (در حق ما) می‌خواهی، بکن. تو فقط در این زندگانی دنیاست که حکم می‌رانی"},{"SurahNumber":20,"VerseNumber":73,"Text":"البته ما به پروردگار ما ایمان آوردیم تا گناهان ما را بیامرزد و آنچه از جادو را که ما را بر آن مجبور کردی (نیز بیامرزد)، و الله بهتر و پاینده‌تر است"},{"SurahNumber":20,"VerseNumber":74,"Text":"و واقعا هرکس نزد پروردگارش مجرم بیاید، پس یقینا دوزخ برای اوست، که نه در آنجا می‌میرد و نه زنده می‌ماند"},{"SurahNumber":20,"VerseNumber":75,"Text":"و هرکس نزد او مؤمن بیاید، در حالیکه اعمال نیک انجام داده باشد، پس این جماعت برای‌شان رتبه‌های بلند است"},{"SurahNumber":20,"VerseNumber":76,"Text":"باغ‌های همیشگی، که از زیر (قصر‌ها و درختان) آن نهرها روان است، و همیشه در آن می‌مانند و این است پاداش کسی که پاکی اختیار کرده است"},{"SurahNumber":20,"VerseNumber":77,"Text":"و همانا به موسی وحی فرستادیم که بندگانم را در شب ببر، و راه خشک برای آنان در دریا باز کن، که نه از رسیدن (لشکر دشمن) بترسی و نه (از غرق شدن در آن) بیمناک باشی"},{"SurahNumber":20,"VerseNumber":78,"Text":"پس فرعون با لشکریانش آنان را تعقیب کرد، پس پوشانید از (امواج) دریا آنچه آنان را پوشانید"},{"SurahNumber":20,"VerseNumber":79,"Text":"و (نتیجه این شد که) فرعون قومش را گمراه ساخت و (به راه راست) هدایت نکرد"},{"SurahNumber":20,"VerseNumber":80,"Text":"ای بنی اسرائیل! در حقیقت ما شما را از دشمنتان نجات دادیم و در جانب راست کوه طور با شما وعده نهادیم و بر شما من و سلوی نازل کردیم"},{"SurahNumber":20,"VerseNumber":81,"Text":"و از چیزهای پاکیزه‌ای که به شما روزی داده‌ایم بخورید و در آن از حد تجاوز نکنید که غضب من بر شما نازل خواهد شد، و هر کس که غضب من بر او نازل گردد یقینا که نابود شده است"},{"SurahNumber":20,"VerseNumber":82,"Text":"و يقينا من بسیار آمرزنده‌ام برای کسی که توبه کند و ایمان آورد و عمل نیک انجام دهد، باز به راه مستقیم راهیاب شود"},{"SurahNumber":20,"VerseNumber":83,"Text":"و ای موسی! چه چیز (سبب شد که) تو را از نزد قومت به شتاب آورد؟"},{"SurahNumber":20,"VerseNumber":84,"Text":"(موسی) گفت: آنان پی من‌اند، و ای پروردگارم! من به‌سوی تو شتافتم تا راضی شوی"},{"SurahNumber":20,"VerseNumber":85,"Text":"الله فرمود: اما ما پس از (آمدن) تو قومت را آزمایش کردیم، و سامری آنها را گمراه ساخت"},{"SurahNumber":20,"VerseNumber":86,"Text":"پس موسی خشمگین و با تأسف شدید به‌سوی قومش بازگشت و گفت: ای قوم من! آیا پروردگارتان وعدۀ نیک به شما نداد؟ آیا مدت بر شما دراز شد، یا خواستید که غضبی از سوی پروردگارتان بر شما نازل شود؟ چرا که با وعدۀ من مخالفت کردید"},{"SurahNumber":20,"VerseNumber":87,"Text":"گفتند: ما به اختیار خود از وعدۀ تو مخالفت نکردیم، بلکه بارهای سنگین از زر و زیور قوم (قبط) بر ما تحمیل شده بود، پس آنها را دور انداختیم، و سامری نیز دور انداخت"},{"SurahNumber":20,"VerseNumber":88,"Text":"پس (سامری) مجسمۀ گوساله‌ای را برای‌شان بیرون آورد که (مانند) صدای گوساله داشت، پس گفتند: این معبود شما و معبود موسی است و موسی آن را فراموش کرده است"},{"SurahNumber":20,"VerseNumber":89,"Text":"پس (چگونه گوساله را معبود قرار دادند) آیا نمی‌بینند که پاسخ سخنان‌شان را نمی‌دهد و مالک هیچ زیان و سودی برایشان نیست؟"},{"SurahNumber":20,"VerseNumber":90,"Text":"و در حالیکه پیش از این هارون به آنان گفته بود: ای قوم من! شما با این (گوساله) مورد ابتلا و آزمون قرار گرفته‌اید، پروردگار شما الله مهربان است، پس از من پیروی کنید و امر مرا بجا آورید"},{"SurahNumber":20,"VerseNumber":91,"Text":"(منحرفان بنی اسرائیل) گفتند: ما پیوسته به عبادت گوساله ادامه می‌دهیم تا آنکه موسی به نزد ما باز گردد"},{"SurahNumber":20,"VerseNumber":92,"Text":"پس (وقتی موسی برگشت) گفت: ای هارون! وقتی آنان را دیدی که گمراه شدند چه چیزی تو را بازداشت؟"},{"SurahNumber":20,"VerseNumber":93,"Text":"که از من پیروی کنی؟ آیا دستور مرا نافرمانی کردی؟"},{"SurahNumber":20,"VerseNumber":94,"Text":"گفت: ای پسر مادرم! نه ریش مرا بگیر و نه موی سرم را، من از آن ترسیدیم که بگویی بین بنی اسرائیل تفرقه انداختی و سخن مرا رعایت نکردی"},{"SurahNumber":20,"VerseNumber":95,"Text":"(موسی) گفت: ای سامری! مقصود و هدف تو چه بود؟"},{"SurahNumber":20,"VerseNumber":96,"Text":"(سامری) گفت: من چیزی را دیدم که (مردم) آن را نديدند، پس مشتی خاک از نقش پای فرستاده (الله) را گرفتم، پس آن را افگندم. این چنین نفس من (این کار را) در نظرم آراست"},{"SurahNumber":20,"VerseNumber":97,"Text":"موسی گفت: پس برو، یقینا سزای تو در زندگی دنیا این باشد که بگویی: (به من) دست نزنید و نزدیک نشوید، البته وعدۀ دیگر داری که هرگز در آن با تو خلاف نشود. و به آن معبودت که برای عبادت وی معتكف بودی بنگر، که البته آن را می‌سوزانیم، باز آن را در دریا پراکنده می‌کنیم به پراگندگی خاص"},{"SurahNumber":20,"VerseNumber":98,"Text":"بدون شک معبود شما تنها الله است که هیچ معبودی (بر حق) جز او نیست، علم او همه چیز را فرا گرفته است"},{"SurahNumber":20,"VerseNumber":99,"Text":"این چنین اخبار گذشته را برای تو حکایت می‌کنیم، و يقينا از جانب خود پند (قرآن) به تو دادیم"},{"SurahNumber":20,"VerseNumber":100,"Text":"هر کس که از آن روی گردان شود، پس او در روز قیامت بار گناه را بر می‌دارد"},{"SurahNumber":20,"VerseNumber":101,"Text":"که همیشه در آن خواهند ماند و چه بد باری است که در روز قیامت خواهند داشت"},{"SurahNumber":20,"VerseNumber":102,"Text":"روزی که در صور دمیده می‌شود و گناهکاران را در آن روز کبود چشم جمع می‌کنیم"},{"SurahNumber":20,"VerseNumber":103,"Text":"در حالی که پنهانی در میان خویش می‌گویند: شما نمانده‌اید (در دنیا) جز ده شبانه روز"},{"SurahNumber":20,"VerseNumber":104,"Text":"ما به آنچه می‌گویند داناتریم، وقتی نیک روش‌ترین‌شان می‌گوید: نمانده‌اید مگر یک روز"},{"SurahNumber":20,"VerseNumber":105,"Text":"و از تو دربارۀ کوه‌ها می‌پرسند (که در روز قیامت چه خواهند شد) پس بگو: پروردگارم آنها را در هوا پراگنده خواهد کرد"},{"SurahNumber":20,"VerseNumber":106,"Text":"پس آنها را به شکل میدان هموار می‌گذارد"},{"SurahNumber":20,"VerseNumber":107,"Text":"که (تو ای مخاطب) در آن هیچ نشیب و فرازی را نمی‌بینی"},{"SurahNumber":20,"VerseNumber":108,"Text":"در آن روز از دعوت دهنده‌ای پیروی می‌کنند که در آن هیچ کجی نباشد. و صداها در برابر پروردگار مهربان پست و خاموش می‌گردد و جز صدای آهسته نمی‌شنوی"},{"SurahNumber":20,"VerseNumber":109,"Text":"در آن روز شفاعت (احدی) سود نمی‌بخشد، مگر کسی که پروردگار مهربان به او اجازه داده است و او را از روی گفتار بپسندد"},{"SurahNumber":20,"VerseNumber":110,"Text":"الله می‌داند آنچه را که پیش روی مردم است و آنچه را که پشت سر آن‌هاست، ولی (مردم) از نگاه علم به او آگاهی ندارند"},{"SurahNumber":20,"VerseNumber":111,"Text":"و چهره‌ها برای (الله) زنده پاینده که مدبر کائنات است اظهار تواضع می‌کنند و کسی که بار ظلم را بر دوش داشت، ناکام می‌گردد"},{"SurahNumber":20,"VerseNumber":112,"Text":"و هرکس کارهای نیک کند و او مؤمن باشد، پس نه از ظلم (در حق خود) می‌ترسد و نه از کمی ثواب"},{"SurahNumber":20,"VerseNumber":113,"Text":"و این چنین آن را قرآن عربی نازل کردیم و در آن بیم دادن و ترساندن را به (شیوه‌هایی گوناگون) آوردیم، تا پرهیزگار شوند، یا باعث یادآوری و پند ایشان شود"},{"SurahNumber":20,"VerseNumber":114,"Text":"پس الله پادشاه حقیقی و برحق، بزرگ و بلند مرتبه است. و در (خواندن) قرآن عجله مکن پیش از آنکه وحی آن بر تو به انجام رسانده شود، و بگو: پروردگارم! بر علم و دانشم بیافزای"},{"SurahNumber":20,"VerseNumber":115,"Text":"و به یقین پیش از این به‌سوی آدم حکم کردیم، پس (آن را) فراموش کرد و برای او عزم محکم نیافتیم"},{"SurahNumber":20,"VerseNumber":116,"Text":"و یادآور شو وقتی را که به فرشتگان گفتیم: برای آدم سجده کنید، پس همه سجده کردند به جز ابلیس که (از سجده کردن) سرباز زد"},{"SurahNumber":20,"VerseNumber":117,"Text":"پس گفتیم: ای آدم! در حقیقت این ابلیس برای تو و همسرت دشمن است، پس شما را از جنت بیرون نکند، که در رنج و مشقت افتی"},{"SurahNumber":20,"VerseNumber":118,"Text":"و تو در آن (جنت) نه گرسنه می‌شوی و نه برهنه می‌مانی"},{"SurahNumber":20,"VerseNumber":119,"Text":"و هم اینکه در آنجا نه تشنه می‌شوی و نه گرما زدۀ آفتاب"},{"SurahNumber":20,"VerseNumber":120,"Text":"پس شیطان به‌سوی او وسوسه انداخت، گفت: ای آدم! آیا تو را به درخت همیشگی و ملکی که زایل نمی‌شود، راهنمایی کنم؟"},{"SurahNumber":20,"VerseNumber":121,"Text":"پس هر دو از آن درخت خوردند، در نتیجه، شرمگاه‌های‌شان بر آنها آشکار شد و شروع کردند به چسپانیدن برگ‌های جنت بر خود، و این گونه آدم به پروردگارش عصیان کرد و راه را گم کرد"},{"SurahNumber":20,"VerseNumber":122,"Text":"باز پروردگارش او را برگزید، زیرا توبۀ او را قبول کرد و هدایتش کرد"},{"SurahNumber":20,"VerseNumber":123,"Text":"(الله) فرمود: پس هر دو با هم از آن پایان شوید، در حالی که بعضی از (نسل) شما دشمن بعضی دیگر خواهند بود، پس اگر برای شما از جانب من هدایت رسد، هر کس از هدایتم پیروی کند، نه گمراه می‌شود و نه رنج می‌کشد"},{"SurahNumber":20,"VerseNumber":124,"Text":"و هرکس از یاد من روی بگرداند زندگی تنگ و سخت خواهد داشت. و روز قیامت او را نابینا حشر خواهیم کرد"},{"SurahNumber":20,"VerseNumber":125,"Text":"می‌گوید: ای پروردگارم! چرا مرا نابینا حشر کردی؟ حال آنکه (در دنیا) بينا بودم"},{"SurahNumber":20,"VerseNumber":126,"Text":"(الله) فرماید: همان طور که آیات ما به تو رسید و آنها را فراموش کردی، همان‌گونه امروز فراموش می‌شوی"},{"SurahNumber":20,"VerseNumber":127,"Text":"و این چنین سزا می‌دهیم کسی را که اسراف کرده و به آیات پروردگارش ایمان نیاورده است. و البته عذاب آخرت سخت‌تر و پاینده‌تر است"},{"SurahNumber":20,"VerseNumber":128,"Text":"آیا برای آنان روشن نشده است که پیش از ایشان چه بسیار نسل‌ها را نابود کردیم که (اکنون آنان) در محل سکونت‌شان رفت و آمد می‌کنند؟ یقینا در این (امر) نشانه‌هایی برای خردمندان است"},{"SurahNumber":20,"VerseNumber":129,"Text":"و اگر سخنی که سابقا از پروردگارت صادر شده، و موعدی مشخص مقرر نشده بود، بدون شک (عذاب آنها در همین دنیا) حتما لازم و واقع می‌شد"},{"SurahNumber":20,"VerseNumber":130,"Text":"پس در مقابل آنچه می‌گویند صبر کن. و قبل از طلوع آفتاب و پیش از غروب آن و در بخشی از ساعات شب و در بخش‌هایی از روز پروردگارت را به پاکی یاد کن، تا راضی و خشنود گردی،"},{"SurahNumber":20,"VerseNumber":131,"Text":"و به‌سوی آنچه از زیب و زینت زندگی دنیا که برخی از آنان را بهره‌مند ساخته‌ایم چشم مدوز تا آنان را در آن بیازماییم، و روزی پروردگار تو بهتر و پایدارتر است"},{"SurahNumber":20,"VerseNumber":132,"Text":"وخانواده‌ات را به نماز امر کن و (خودت نیز) بر آن صابر باش، ما از تو روزی نمی‌خواهیم، ما تو را روزی می‌دهیم و عاقبت از تقوا است"},{"SurahNumber":20,"VerseNumber":133,"Text":"و (کافران) گفتند: چرا معجزه‌ای از سوی پروردگارش برای ما نمی‌آورد؟ آیا دليل واضح که در صحیفه‌های پیشین است، برایشان نیامده است؟"},{"SurahNumber":20,"VerseNumber":134,"Text":"و اگر ما آنان را پیش از وی به عذابی هلاک می‌کردیم، می‌گفتند: پروردگارا! چرا پیغمبری را برای ما نفرستادی تا آیات تو را پیروی می‌کردیم، پیش از آنکه خوار و رسوا می‌شدیم؟"},{"SurahNumber":20,"VerseNumber":135,"Text":"بگو: همه منتظرند پس (شما نیز) در انتظار باشید، پس به زودی خواهید دانست که چه کسانی اهل راه راست هستند و چه کسی راه یافته است"}]}