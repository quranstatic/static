{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":25,"VerseNumber":21,"Text":"Ata, që nuk shpresojnë se do të takohen me Ne, thonë: “Pse nuk na dërgohen neve engjëjt ose të shohim Zotin tonë?” Ata, me të vërtetë, janë treguar kryeneçë dhe kanë kaluar çdo kufi në arrogancë dhe padrejtësi"},{"SurahNumber":25,"VerseNumber":22,"Text":"Ditën, kur të shohin engjëjt, për keqbërësit nuk do të ketë lajm të mirë dhe do t’u thuhet: “Nuk do të kaloni dot për matanë!”"},{"SurahNumber":25,"VerseNumber":23,"Text":"Dhe Ne do t’u qasemi veprave që kanë bërë ata dhe do t’i shndërrojmë në pluhur e hi"},{"SurahNumber":25,"VerseNumber":24,"Text":"Ndërsa banorët e Xhenetit atë ditë do të kenë vendbanim më të mirë dhe vendpushim më të bukur"},{"SurahNumber":25,"VerseNumber":25,"Text":"Ditën, kur qielli me ré do të hapet e engjëjt do të lëshohen në zbritjen e madhe"},{"SurahNumber":25,"VerseNumber":26,"Text":"atë ditë pushteti i vërtetë do t’i përkasë vetëm të Gjithëmëshirshmit. Kjo do të jetë ditë e vështirë për jobesimtarët"},{"SurahNumber":25,"VerseNumber":27,"Text":"Atë Ditë keqbërësi do të hajë gishtat e duarve të veta, duke thënë: “Ah, sikur ta kisha marrë rrugën (e drejtë) me të Dërguarin"},{"SurahNumber":25,"VerseNumber":28,"Text":"Ah, sikur të mos e kisha bërë filanin mik"},{"SurahNumber":25,"VerseNumber":29,"Text":"Ai më ka larguar nga Këshilla (Kurani) që më kishte ardhur!” Në të vërtetë, djalli e braktis gjithmonë njeriun në çastin e nevojës"},{"SurahNumber":25,"VerseNumber":30,"Text":"Dhe i Dërguari do të thotë: “O Zoti im! Populli im e shpërfilli Kuranin, si (diçka) të urryer”"},{"SurahNumber":25,"VerseNumber":31,"Text":"Dhe, kështu Ne, çdo profeti i kemi kundërvënë një armik nga keqbërësit. Por ty të mjafton Zoti yt si udhërrëfyes dhe ndihmës"},{"SurahNumber":25,"VerseNumber":32,"Text":"Jobesimtarët thonë: “Përse Kurani nuk i është shpallur i tëri përnjëherë?!” Ne ta kemi shpallur kështu për të forcuar zemrën tënde dhe ta kemi zbuluar qartazi varg pas vargu"},{"SurahNumber":25,"VerseNumber":33,"Text":"Sapo ata të të sjellin çfarëdo argumenti, Ne të sjellim të Vërtetën dhe shpjegimin më të mirë"},{"SurahNumber":25,"VerseNumber":34,"Text":"Ata, që do të tubohen me fytyrat përmbys në Xhehenem, do të jenë në vendin më të keq dhe më të larguarit prej rrugës së vërtetë"},{"SurahNumber":25,"VerseNumber":35,"Text":"Ne i dhamë Musait Librin dhe i bëmë ndihmës vëllanë e tij, Harunin"},{"SurahNumber":25,"VerseNumber":36,"Text":"Pastaj (u) thamë (atyre): “Shkoni të dy te populli, i cili i quan të rreme shenjat Tona!” Pastaj e shkatërruam atë popull krejtësisht"},{"SurahNumber":25,"VerseNumber":37,"Text":"Popullin e Nuhut, kur i quajti gënjeshtarë të dërguarit, Ne e fundosëm dhe e bëmë mësim për njerëzit. Për keqbërësit kemi përgatitur një dënim të dhembshëm"},{"SurahNumber":25,"VerseNumber":38,"Text":"Ne i dënuam fiset Ad dhe Themud, popullin e Ressit, si dhe shumë popujt të tjerë ndërmjet tyre"},{"SurahNumber":25,"VerseNumber":39,"Text":"Të gjithëve u sollëm shembuj dhe, më pas, të gjithë i shkatërruam krejtësisht"},{"SurahNumber":25,"VerseNumber":40,"Text":"Ata[236] me kohë kanë kaluar pranë vendbanimit që e shkatërroi shiu i tmerrshëm[237], e vallë, a nuk e kanë parë atë? Jo, ata nuk prisnin të ringjalleshin"},{"SurahNumber":25,"VerseNumber":41,"Text":"Sa herë që të shohin ty, të marrin vetëm për tallje: “Vallë, këtë ka sjellë Allahu si të dërguar"},{"SurahNumber":25,"VerseNumber":42,"Text":"Për pak qe duke na shmangur nga hyjnitë tona, po të mos u kishim qëndruar atyre besnikë!” Por, kur të përballen me dënimin, do ta marrin vesh se kush është shmangur më larg rrugës së drejtë"},{"SurahNumber":25,"VerseNumber":43,"Text":"A e ke parë ti atë që epshin e vet e ka marrë për zot? A do t’i bëhesh mbrojtës atij"},{"SurahNumber":25,"VerseNumber":44,"Text":"A mendon ti se shumica e tyre dëgjojnë dhe kuptojnë? Ata nuk janë tjetër, veçse si bagëti. Madje, ata janë edhe më të shmangur nga rruga e drejtë"},{"SurahNumber":25,"VerseNumber":45,"Text":"A nuk e ke parë ti se si Zoti yt e ka zgjatur hijen?! Sikur të kishte dashur, do ta bënte të pandryshueshme? Pastaj Ne e kemi bërë Diellin udhëzues të saj"},{"SurahNumber":25,"VerseNumber":46,"Text":"pastaj e tërheqim atë (hijen), dalëngadalë pranë Vetes"},{"SurahNumber":25,"VerseNumber":47,"Text":"Dhe është Ai që jua ka bërë natën mbulesë dhe gjumin pushim, kurse ditën jua ka bërë për të lëvizur"},{"SurahNumber":25,"VerseNumber":48,"Text":"Është Ai që i dërgon erërat si lajmëtarë të gëzueshëm para mëshirës së Tij, duke lëshuar prej qiellit ujë të pastër"},{"SurahNumber":25,"VerseNumber":49,"Text":"që nëpërmjet atij të ngjallim vendin e vdekur dhe t’u japim ujë kafshëve dhe shumë njerëzve që Ne i kemi krijuar"},{"SurahNumber":25,"VerseNumber":50,"Text":"Ne e kemi përsëritur (dhuntinë) që të vënë veshin, por shumica e njerëzve kundërshtojnë e janë mosmirënjohës"},{"SurahNumber":25,"VerseNumber":51,"Text":"Sikur të donim Ne, do të dërgonim në çdo qytet paralajmërues"},{"SurahNumber":25,"VerseNumber":52,"Text":"Mos i dëgjo mohuesit, por luftoji ata me forcë nëpërmjet këtij (Kurani)"},{"SurahNumber":25,"VerseNumber":53,"Text":"Është Ai që i ka lënë të lirë dy ujëra, - njëri i pijshëm e i ëmbël, kurse tjetri i njelmët e i hidhur, - duke ngritur pengesë e kufi të prerë ndërmjet tyre"},{"SurahNumber":25,"VerseNumber":54,"Text":"Është Ai që ka krijuar prej ujit njeriun, e ka vënë në lidhje me fis nga gjaku dhe nga martesa. Zoti yt është i Plotfuqishëm"},{"SurahNumber":25,"VerseNumber":55,"Text":"Megjithatë, ata adhurojnë, në vend të Allahut, gjëra që nuk mund t’u sjellin as dobi, as dëm. Jobesimtari është ndihmës (i djallit) kundër Zotit të tij"},{"SurahNumber":25,"VerseNumber":56,"Text":"Ne të kemi dërguar ty vetëm si sjellës të lajmit të mirë dhe paralajmërues"},{"SurahNumber":25,"VerseNumber":57,"Text":"Thuaj: “Unë nuk kërkoj nga ju kurrfarë shpërblimi, por vetëm që, kush të dëshirojë, le të ndjekë rrugën (që e shpie) drejt Zotit të tij”"},{"SurahNumber":25,"VerseNumber":58,"Text":"Mbështetu në të Gjithëjetshmin, i Cili nuk vdes dhe madhëroje Atë me falënderim! Ai i di mjaft mirë gjynahet e robërve të Vet"},{"SurahNumber":25,"VerseNumber":59,"Text":"Është Ai, i Cili krijoi qiejt, Tokën dhe gjithçka që gjendet midis tyre për gjashtë ditë e pastaj u ngrit mbi Fron. Ai është i Gjithëmëshirshmi dhe pyet për Atë ata që dinë"},{"SurahNumber":25,"VerseNumber":60,"Text":"Kur atyre u thuhet: “Bëjini sexhde të Gjithëmëshirshmit”, ata thonë: “Çfarë është i Gjithëmëshirshmi? Vallë, t’i biem në sexhde atij që na urdhëron ti?” Kjo u shton atyre më shumë largim (prej fesë)"},{"SurahNumber":25,"VerseNumber":61,"Text":"Qoftë i lartësuar Ai, i Cili e ka stolisur qiellin me yjësi dhe ka vënë në të një Kandil të ndritshëm dhe një Hënë që ndriçon"},{"SurahNumber":25,"VerseNumber":62,"Text":"Ai krijoi natën dhe ditën që të vijnë njëra pas tjetrës, si këshillë për ata që duan ta kujtojnë ose duan ta falënderojnë"},{"SurahNumber":25,"VerseNumber":63,"Text":"Robërit e të Gjithëmëshirshmit janë ata që ecin thjesht nëpër Tokë dhe, kur të paditurit i sulmojnë me fjalë, ata përgjigjen: “Paqe qoftë!”"},{"SurahNumber":25,"VerseNumber":64,"Text":"dhe ata që e kalojnë natën duke iu falur Zotit të tyre në sexhde dhe në këmbë"},{"SurahNumber":25,"VerseNumber":65,"Text":"dhe ata që thonë: “O Zoti ynë, largoje prej nesh ndëshkimin e Xhehenemit, sepse, me të vërtetë, dënimi i tij është i përjetshëm"},{"SurahNumber":25,"VerseNumber":66,"Text":"e ai është vendbanim dhe vendstrehim i keq”"},{"SurahNumber":25,"VerseNumber":67,"Text":"dhe ata që, kur shpenzojnë, nuk janë as dorëshpuar, as dorështrënguar, por i përmbahen të mesmes"},{"SurahNumber":25,"VerseNumber":68,"Text":"dhe ata që, pos Allahut, nuk adhurojnë zot tjetër, nuk vrasin njeri, gjë që Allahu e ka ndaluar, përveçse me të drejtë[238] dhe që nuk bëjnë kurvëri. E kush i bën këto, do të marrë gjynahe"},{"SurahNumber":25,"VerseNumber":69,"Text":"Ndëshkimi do t’i dyfishohet në Ditën e Kiametit dhe ai do të qëndrojë përherë në këtë fatkeqësi i poshtëruar"},{"SurahNumber":25,"VerseNumber":70,"Text":"Përjashtim bën ai që pendohet, beson dhe punon vepra të mira. Një njeriu të tillë Allahu ia ndërron veprat e këqija në të mira. Allahu është Falës e Mëshirëplotë"},{"SurahNumber":25,"VerseNumber":71,"Text":"Ndërsa, ai që pendohet dhe bën vepra të mira, është i kthyer krejtësisht nga Allahu"},{"SurahNumber":25,"VerseNumber":72,"Text":"(Kështu janë) edhe ata që nuk dëshmojnë në mënyrë të gënjeshtërt e, kur kalojnë pranë kotësive, kalojnë me dinjitet"},{"SurahNumber":25,"VerseNumber":73,"Text":"edhe ata, që, kur paralajmërohen nga shpalljet e Zotit të tyre, nuk bëhen as të shurdhër, as të verbër"},{"SurahNumber":25,"VerseNumber":74,"Text":"edhe ata që thonë: “O Zoti ynë, dhurona nga gratë tona dhe trashëgimtarët tanë, ç’është prehje për sytë tanë dhe bëna shembull për të mirët!”"},{"SurahNumber":25,"VerseNumber":75,"Text":"Njerëz të tillë do të shpërblehen me Xhenet të lartë për durimin e tyre dhe do të mirëpriten e do të gjejnë paqe"},{"SurahNumber":25,"VerseNumber":76,"Text":"Aty do të qëndrojnë përherë; sa vendbanim dhe vendstrehim i mrekullueshëm që është ai"},{"SurahNumber":25,"VerseNumber":77,"Text":"Thuaj: “Zoti im nuk do t’ju përfillte, sikur të mos ishte lutja juaj. Por ju (i) keni përgënjeshtruar (Shpalljet e Tij), andaj dënimi për ju do të jetë i pashmangshëm”"},{"SurahNumber":26,"VerseNumber":1,"Text":"Tâ, Sîn, Mîm"},{"SurahNumber":26,"VerseNumber":2,"Text":"Këto janë vargjet e Librit të qartë"},{"SurahNumber":26,"VerseNumber":3,"Text":"A mos vallë ti (o Muhamed) do ta shkatërrosh veten, ngaqë ata (banorët e Mekës) nuk duan të besojnë"},{"SurahNumber":26,"VerseNumber":4,"Text":"Sikur të donim Ne, do të zbritnim nga qielli një shenjë, para së cilës ata do të përulnin kokat"},{"SurahNumber":26,"VerseNumber":5,"Text":"Sa herë që atyre u vjen ndonjë Këshillë e re nga i Gjithëmëshirshmi, ata ia kthejnë kurrizin"},{"SurahNumber":26,"VerseNumber":6,"Text":"Ata e kanë përgënjeshtruar atë, prandaj do t’u vijë ai (ndëshkim), me të cilin janë tallur"},{"SurahNumber":26,"VerseNumber":7,"Text":"Vallë, a nuk shohin ata tokën, prej së cilës kemi bërë të mbijnë sa e sa lloje çifte bimësh fisnike"},{"SurahNumber":26,"VerseNumber":8,"Text":"Sigurisht që këtu ka shenja (të njëjësisë së Zotit), por shumica e tyre nuk besojnë"},{"SurahNumber":26,"VerseNumber":9,"Text":"Zoti yt është vërtet i Plotfuqishëm dhe Mëshirëplotë"},{"SurahNumber":26,"VerseNumber":10,"Text":"Kur Allahu e thërriti Musain: “Shko te populli keqbërës"},{"SurahNumber":26,"VerseNumber":11,"Text":"populli i Faraonit! vallë, a nuk po i frikësohen ata Allahut?”"},{"SurahNumber":26,"VerseNumber":12,"Text":"Ai u përgjigj: “O Zoti im, unë kam frikë se do të më quajnë gënjeshtar"},{"SurahNumber":26,"VerseNumber":13,"Text":"e zemra do të më ngushtohet, kurse gjuha mund të më lidhet, andaj, dërgoje edhe Harunin (të më ndihmojë)"},{"SurahNumber":26,"VerseNumber":14,"Text":"Unë jam edhe përgjegjës ndaj tyre për një krim, andaj kam frikë se do të më vrasin”"},{"SurahNumber":26,"VerseNumber":15,"Text":"Allahu tha: “Kurrsesi! Shkoni që të dy me shenjat Tona. Me të vërtetë, Ne jemi me ju dhe dëgjojmë"},{"SurahNumber":26,"VerseNumber":16,"Text":"Shkoni te Faraoni dhe i thoni: “Ne jemi të dërguarit e Zotit të botëve"},{"SurahNumber":26,"VerseNumber":17,"Text":"që të lejoni bijtë e Israilit të vijnë me ne!”"},{"SurahNumber":26,"VerseNumber":18,"Text":"Faraoni tha: “Vallë, a nuk të kemi rritur në gjirin tonë si fëmijë?! A nuk ke qëndruar midis nesh shumë vjet të jetës sate"},{"SurahNumber":26,"VerseNumber":19,"Text":"E pastaj bëre veprën që ti e di, duke qenë mosmirënjohës?!”"},{"SurahNumber":26,"VerseNumber":20,"Text":"Musai tha: “E kam bërë atë, kur nuk kam qenë i udhëzuar"},{"SurahNumber":26,"VerseNumber":21,"Text":"Pastaj ika prej jush, kur u frikësova prej jush dhe Zoti im më dhuroi mençuri dhe më bëri një nga të dërguarit"},{"SurahNumber":26,"VerseNumber":22,"Text":"A e quan mirësi atë që më bëre mua, ndërkohë që bijtë e Israilit (popullin tim) i bëre skllevër”"},{"SurahNumber":26,"VerseNumber":23,"Text":"Faraoni e pyeti: “E ç’është Zoti i botëve?”"},{"SurahNumber":26,"VerseNumber":24,"Text":"(Musai) u përgjigj: “Është Zoti i qiejve, i Tokës dhe i gjithçkaje që gjendet midis tyre, nëse besoni me bindje”"},{"SurahNumber":26,"VerseNumber":25,"Text":"(Faraoni) u tha atyre rreth vetes: “Vallë, a nuk po dëgjoni?!”"},{"SurahNumber":26,"VerseNumber":26,"Text":"Ai tha: “Zoti juaj dhe Zoti i të parëve tuaj.”"},{"SurahNumber":26,"VerseNumber":27,"Text":"(Faraoni) tha: “Me të vërtetë, i Dërguari që ju është sjellë, është i çmendur”"},{"SurahNumber":26,"VerseNumber":28,"Text":"(Musai) tha: “Zoti i Lindjes dhe i Perëndimit dhe i gjithçkaje që gjendet midis tyre, nëse kuptoni"},{"SurahNumber":26,"VerseNumber":29,"Text":"(Faraoni) tha: “Nëse ti merr për zot tjetërkënd, përveç meje, me siguri, do të të fus në burg!”"},{"SurahNumber":26,"VerseNumber":30,"Text":"(Musai) u përgjigj: “Vallë, edhe pasi të të kem sjellë mrekulli të qartë? “"},{"SurahNumber":26,"VerseNumber":31,"Text":"(Faraoni) tha: “Tregoje pra, nëse thua të vërtetën!”"},{"SurahNumber":26,"VerseNumber":32,"Text":"(Musai) lëshoi shkopin e vet e ai u shndërrua në gjarpër të vërtetë"},{"SurahNumber":26,"VerseNumber":33,"Text":"Pastaj nxori dorën e vet dhe ajo, menjëherë u duk e bardhë para shikuesve"},{"SurahNumber":26,"VerseNumber":34,"Text":"(Faraoni) i tha parisë së tij, që e kishte përreth: “Ky qenka magjistar vërtet i dijshëm"},{"SurahNumber":26,"VerseNumber":35,"Text":"Me magjitë e veta, ai dëshiron t’ju dëbojë nga toka juaj, prandaj ç’më këshilloni ju?”"},{"SurahNumber":26,"VerseNumber":36,"Text":"Ata u përgjigjën: “Lëre këtë dhe vëllanë e tij për pak kohë dhe ço lajmëtarë nëpër qytete"},{"SurahNumber":26,"VerseNumber":37,"Text":"që të t’i sjellin ty të gjithë magjistarët e dijshëm”"},{"SurahNumber":26,"VerseNumber":38,"Text":"Magjistarët u mblodhën në ditën e caktuar"},{"SurahNumber":26,"VerseNumber":39,"Text":"e popullit iu tha: “A jeni mbledhur të gjithë"},{"SurahNumber":26,"VerseNumber":40,"Text":"që të shkojmë pas magjistarëve, nëse ata do të jenë fitues?!”"},{"SurahNumber":26,"VerseNumber":41,"Text":"Kur erdhën magjistarët, i thanë Faraonit: “Vërtet do të shpërblehemi, nëse dalim fitues?”"},{"SurahNumber":26,"VerseNumber":42,"Text":"Ai u përgjigj: “Po, madje do të jeni vërtet ndër të afërmit e mi”"},{"SurahNumber":26,"VerseNumber":43,"Text":"Musai u tha atyre: “Hidheni atë që doni ta hidhni!”"},{"SurahNumber":26,"VerseNumber":44,"Text":"Ata hodhën litarët dhe shkopinjtë e tyre dhe thanë: “Për madhërinë e Faraonit, me të vërtetë, Ne do të jemi fitues patjetër!”"},{"SurahNumber":26,"VerseNumber":45,"Text":"Pastaj, Musai hodhi shkopin e tij, që i kapërdiu përnjëherësh sajimet e tyre të rreme"},{"SurahNumber":26,"VerseNumber":46,"Text":"Atëherë magjistarët ranë përmbys, duke bërë sexhde"},{"SurahNumber":26,"VerseNumber":47,"Text":"dhe thanë: “Ne besojmë në Zotin e botëve"},{"SurahNumber":26,"VerseNumber":48,"Text":"Zotin e Musait dhe të Harunit!”"},{"SurahNumber":26,"VerseNumber":49,"Text":"(Faraoni) tha: “I besuat atij (Musait) para se t’ju lejoja unë! Patjetër që ai është i madhi juaj, i cili ju ka mësuar magjinë. Ta dini se unë, në të vërtetë, do t’jua këpus duart dhe këmbët tuaja tërthorazi dhe do t’ju kryqëzoj të gjithëve"},{"SurahNumber":26,"VerseNumber":50,"Text":"Ata thanë: “S’ka gjë! Sigurisht, Ne do të kthehemi te Zoti ynë"},{"SurahNumber":26,"VerseNumber":51,"Text":"Ne shpresojmë se Zoti ynë do të na i falë gjynahet, meqë jemi besimtarët e parë.”"},{"SurahNumber":26,"VerseNumber":52,"Text":"Pastaj, Ne i shpallëm Musait: “Ti udhëto natën me robërit e Mi, por do të jeni të ndjekur”"},{"SurahNumber":26,"VerseNumber":53,"Text":"Dhe Faraoni dërgoi nëpër qytete lajmëtarë"},{"SurahNumber":26,"VerseNumber":54,"Text":"(Për të thënë:) “Këta janë një grup i vogël që"},{"SurahNumber":26,"VerseNumber":55,"Text":"na kanë provokuar"},{"SurahNumber":26,"VerseNumber":56,"Text":"por ne jemi kurdoherë të gatshëm!”"},{"SurahNumber":26,"VerseNumber":57,"Text":"Kështu, Ne i bëmë ata të lënë kopshtet dhe lumenjtë"},{"SurahNumber":26,"VerseNumber":58,"Text":"thesaret e pallatet e mrekullueshme"},{"SurahNumber":26,"VerseNumber":59,"Text":"Kështu ndodhi, dhe Ne ia dhamë të gjitha këto bijve të Israilit"},{"SurahNumber":26,"VerseNumber":60,"Text":"Në agim, ata (njerëzit e Faraonit) iu afruan atyre"},{"SurahNumber":26,"VerseNumber":61,"Text":"Kur dy grupet panë njëri-tjetrin, shokët e Musait thirrën: “Me të vërtetë, na zunë!”"},{"SurahNumber":26,"VerseNumber":62,"Text":"Ai tha: “Kurrsesi! Në të vërtetë, me mua është Zoti im. Ai do të ma tregojë rrugën”"},{"SurahNumber":26,"VerseNumber":63,"Text":"Dhe Ne i shpallëm Musait: “Bjeri me shkopin tënd detit!” Menjëherë deti u nda dhe çdo pjesë e tij u bë si mal i madh"},{"SurahNumber":26,"VerseNumber":64,"Text":"Atëherë Ne i afruam aty të tjerët"},{"SurahNumber":26,"VerseNumber":65,"Text":"Musain dhe të gjithë ata që ishin me të, i shpëtuam"},{"SurahNumber":26,"VerseNumber":66,"Text":"kurse të tjerët i fundosëm"},{"SurahNumber":26,"VerseNumber":67,"Text":"Pa dyshim, në këtë ka shenja treguese, por shumica e njerëzve nuk janë besimtarë"},{"SurahNumber":26,"VerseNumber":68,"Text":"Në të vërtetë, Zoti yt është i Plotfuqishëm dhe Mëshirëplotë"},{"SurahNumber":26,"VerseNumber":69,"Text":"Tregoju atyre historinë e Ibrahimit"},{"SurahNumber":26,"VerseNumber":70,"Text":"kur i tha babait të vet dhe popullit të vet: “Çfarë adhuroni ju"},{"SurahNumber":26,"VerseNumber":71,"Text":"Ata u përgjigjën: “Adhurojmë idhujt e përherë u jemi përkushtuar atyre”"},{"SurahNumber":26,"VerseNumber":72,"Text":"Ai i pyeti: “A ju dëgjojnë ata kur ju luteni"},{"SurahNumber":26,"VerseNumber":73,"Text":"A mund t’ju sjellin dobi apo dëm?”"},{"SurahNumber":26,"VerseNumber":74,"Text":"U përgjigjën: “Jo, por i kemi gjetur të parët tanë që vepronin kështu”"},{"SurahNumber":26,"VerseNumber":75,"Text":"Ai tha: “A keni menduar mirë mbi çfarë keni adhuruar"},{"SurahNumber":26,"VerseNumber":76,"Text":"si ju, ashtu edhe të parët tuaj të lashtë"},{"SurahNumber":26,"VerseNumber":77,"Text":"Në të vërtetë, ata janë armiqtë e mi, përveç Zotit të botëve"},{"SurahNumber":26,"VerseNumber":78,"Text":"i Cili më ka krijuar dhe më udhëzon (në rrugë të drejtë)"},{"SurahNumber":26,"VerseNumber":79,"Text":"i Cili më ushqen dhe më jep të pi"},{"SurahNumber":26,"VerseNumber":80,"Text":"i Cili, kur sëmurem, më shëron"},{"SurahNumber":26,"VerseNumber":81,"Text":"i Cili do të bëjë që të vdes e pastaj do të më ringjallë"},{"SurahNumber":26,"VerseNumber":82,"Text":"dhe i Cili, shpresoj se do të m’i falë gabimet e mia në Ditën e Gjykimit"},{"SurahNumber":26,"VerseNumber":83,"Text":"O Zoti im, më dhuro dituri dhe më radhit me të mirët"},{"SurahNumber":26,"VerseNumber":84,"Text":"Bëj që të përmendem për të mirë te breznitë e ardhshme"},{"SurahNumber":26,"VerseNumber":85,"Text":"dhe më bëj një nga trashëgimtarët e Xhenetit të begatë"},{"SurahNumber":26,"VerseNumber":86,"Text":"Fale babanë tim, sepse ai është njëri nga të humburit"},{"SurahNumber":26,"VerseNumber":87,"Text":"dhe mos më turpëro në Ditën, kur do të ringjallen njerëzit"},{"SurahNumber":26,"VerseNumber":88,"Text":"në Ditën, kur askujt nuk do t’i bëjë dobi as pasuria, as fëmijët"},{"SurahNumber":26,"VerseNumber":89,"Text":"përveç atij që vjen me zemër të pastër tek Allahu!”"},{"SurahNumber":26,"VerseNumber":90,"Text":"Atë ditë Xheneti do t’u afrohet besimtarëve të devotshëm"},{"SurahNumber":26,"VerseNumber":91,"Text":"ndërsa Xhehenemi do t’u tregohet atyre që kishin humbur"},{"SurahNumber":26,"VerseNumber":92,"Text":"Ata do të pyeten: “Ku janë idhujt që ju i adhuronit"},{"SurahNumber":26,"VerseNumber":93,"Text":"në vend të Allahut? A mund t’ju ndihmojnë ata ose, a mund ta ndihmojnë veten?”"},{"SurahNumber":26,"VerseNumber":94,"Text":"Kështu, ata do të hidhen në zjarr bashkë me mohuesit"},{"SurahNumber":26,"VerseNumber":95,"Text":"si dhe të gjithë ushtarët e Iblisit"},{"SurahNumber":26,"VerseNumber":96,"Text":"Ndërsa ndodhen aty brenda, ata do të grinden ndërmjet tyre, duke thënë"},{"SurahNumber":26,"VerseNumber":97,"Text":"“Betohemi për Allahun, ne kemi qenë njëmend në humbje të qartë"},{"SurahNumber":26,"VerseNumber":98,"Text":"kur ju kemi barazuar me Zotin e botëve"},{"SurahNumber":26,"VerseNumber":99,"Text":"Ishin të ligjtë ata që na mashtruan"},{"SurahNumber":26,"VerseNumber":100,"Text":"Tashmë ne nuk kemi asnjë ndërmjetësues (tek Allahu)"},{"SurahNumber":26,"VerseNumber":101,"Text":"e as ndonjë mik të ngushtë"},{"SurahNumber":26,"VerseNumber":102,"Text":"Ah, sikur të ktheheshim përsëri (në jetë) e të bëheshim besimtarë!”"},{"SurahNumber":26,"VerseNumber":103,"Text":"Sigurisht që në këtë ka shenja treguese, por shumica e njerëzve nuk janë besimtarë"},{"SurahNumber":26,"VerseNumber":104,"Text":"e Zoti yt, me të vërtetë, është i Plotfuqishëm dhe Mëshirëplotë"},{"SurahNumber":26,"VerseNumber":105,"Text":"Populli i Nuhut, i quante gënjeshtarë të dërguarit"},{"SurahNumber":26,"VerseNumber":106,"Text":"Kujto kur vëllai i tyre - Nuhu, u tha: “Vallë, a nuk i frikësoheni ju Allahut"},{"SurahNumber":26,"VerseNumber":107,"Text":"Në të vërtetë, unë jam një i dërguar i besuar për ju"},{"SurahNumber":26,"VerseNumber":108,"Text":"andaj, frikësojuni Allahut dhe bindmuni mua"},{"SurahNumber":26,"VerseNumber":109,"Text":"Për këtë, unë nuk kërkoj nga ju kurrfarë shpërblimi; mua do të më shpërblejë vetëm Zoti i botëve"},{"SurahNumber":26,"VerseNumber":110,"Text":"Andaj, frikësojuni Allahut dhe bindmuni mua!”"},{"SurahNumber":26,"VerseNumber":111,"Text":"Ata thanë: “Vallë, a të të besojmë ne ty, ndërkohë që ty po të pasojnë më të ulëtit?”"},{"SurahNumber":26,"VerseNumber":112,"Text":"Ai tha: “Unë nuk di ç’kanë bërë ata"},{"SurahNumber":26,"VerseNumber":113,"Text":"Llogaria e tyre është vetëm te Zoti im, a nuk kuptoni"},{"SurahNumber":26,"VerseNumber":114,"Text":"Unë nuk do t’i dëboj besimtarët"},{"SurahNumber":26,"VerseNumber":115,"Text":"unë jam vetëm paralajmërues i qartë.”"},{"SurahNumber":26,"VerseNumber":116,"Text":"Ata thanë: “Nëse nuk tërhiqesh nga këto, o Nuh, me siguri, do të gurëzohesh”"},{"SurahNumber":26,"VerseNumber":117,"Text":"Ai tha: “O Zoti im, populli im më mohoi"},{"SurahNumber":26,"VerseNumber":118,"Text":"andaj, Ti gjyko mes meje dhe atyre dhe më shpëto mua e besimtarët që janë me mua!”"},{"SurahNumber":26,"VerseNumber":119,"Text":"Kështu, Ne e shpëtuam atë dhe ata që ishin me të në barkën plot"},{"SurahNumber":26,"VerseNumber":120,"Text":"kurse të tjerët që mbetën pas, i fundosëm"},{"SurahNumber":26,"VerseNumber":121,"Text":"Njëmend, në këtë ka këshillë, por shumica e njerëzve nuk janë besimtarë"},{"SurahNumber":26,"VerseNumber":122,"Text":"Në të vërtetë, Zoti yt është i Plotfuqishëm dhe Mëshirëplotë"},{"SurahNumber":26,"VerseNumber":123,"Text":"Fisi Ad i quante gënjeshtarë të dërguarit"},{"SurahNumber":26,"VerseNumber":124,"Text":"Kujto kur vëllai i tyre - Hudi, u tha: “Vallë, a nuk i frikësoheni ju Allahut"},{"SurahNumber":26,"VerseNumber":125,"Text":"Pa dyshim, unë jam i dërguar i besuar për ju"},{"SurahNumber":26,"VerseNumber":126,"Text":"andaj, frikësojuni Allahut dhe bindmuni mua"},{"SurahNumber":26,"VerseNumber":127,"Text":"Për këtë, unë nuk kërkoj nga ju kurrfarë shpërblimi, mua do të më shpërblejë vetëm Zoti i botëve"},{"SurahNumber":26,"VerseNumber":128,"Text":"A mos vallë në çdo kodrinë po ngrini përmendore, për t’u tallur"},{"SurahNumber":26,"VerseNumber":129,"Text":"dhe ngrini pallate, sikur do të jetoni gjithmonë"},{"SurahNumber":26,"VerseNumber":130,"Text":"Edhe kur përdorni forcën, e shfrytëzoni atë si tiranë"},{"SurahNumber":26,"VerseNumber":131,"Text":"Andaj, frikësojuni Allahut dhe bindmuni mua"},{"SurahNumber":26,"VerseNumber":132,"Text":"Frikësojuni Atij, i Cili ju ka dhuruar ato që i dini"},{"SurahNumber":26,"VerseNumber":133,"Text":"ju dhuroi juve bagëti dhe fëmijë"},{"SurahNumber":26,"VerseNumber":134,"Text":"edhe kopshte, edhe burime"},{"SurahNumber":26,"VerseNumber":135,"Text":"Unë, me të vërtetë, i trembem për ju dënimit të një Dite të madhe”"},{"SurahNumber":26,"VerseNumber":136,"Text":"Ata thanë: “Për ne është njëlloj: na këshillove ose nuk na këshillove ti"},{"SurahNumber":26,"VerseNumber":137,"Text":"Këto janë vetëm doket e popujve të lashtë"},{"SurahNumber":26,"VerseNumber":138,"Text":"e ne nuk do të jemi të dënuar.”"},{"SurahNumber":26,"VerseNumber":139,"Text":"Ata e quajtën gënjeshtar atë, andaj Ne i shkatërruam ata. Njëmend, në këtë ka këshillë, por shumica njerëzve nuk janë besimtarë"},{"SurahNumber":26,"VerseNumber":140,"Text":"Në të vërtetë, Zoti yt është i Plotfuqishëm dhe Mëshirëplotë"},{"SurahNumber":26,"VerseNumber":141,"Text":"Edhe fisi Themud i quante gënjeshtarë të dërguarit"},{"SurahNumber":26,"VerseNumber":142,"Text":"Kujto kur vëllai i tyre - Salihu, u tha: “Vallë, a nuk i frikësoheni ju Allahut"},{"SurahNumber":26,"VerseNumber":143,"Text":"Pa dyshim, unë jam një i dërguar i besuar për ju"},{"SurahNumber":26,"VerseNumber":144,"Text":"andaj, frikësojuni Allahut dhe bindmuni mua"},{"SurahNumber":26,"VerseNumber":145,"Text":"Për këtë, unë nuk kërkoj nga ju kurrfarë shpërblimi, mua do të më shpërblejë vetëm Zoti i botëve"},{"SurahNumber":26,"VerseNumber":146,"Text":"Vallë, a mendoni ju, se do të mbeteni këtu të sigurt"},{"SurahNumber":26,"VerseNumber":147,"Text":"në kopshte e pranë burimeve"},{"SurahNumber":26,"VerseNumber":148,"Text":"në ara me të lashta dhe palma hurmash me fruta të shijshme"},{"SurahNumber":26,"VerseNumber":149,"Text":"Ju i gdhendni shtëpitë në male me mjeshtri të rrallë"},{"SurahNumber":26,"VerseNumber":150,"Text":"andaj, frikësojuni Allahut dhe bindmuni mua"},{"SurahNumber":26,"VerseNumber":151,"Text":"dhe mos dëgjoni urdhrat e atyre që e teprojnë në të keqe"},{"SurahNumber":26,"VerseNumber":152,"Text":"e të cilët bëjnë ngatërresa në Tokë e nuk sjellin përmirësim”"},{"SurahNumber":26,"VerseNumber":153,"Text":"Ata thanë: “Ti je vetëm një i magjepsur"},{"SurahNumber":26,"VerseNumber":154,"Text":"Ti je vetëm një vdekatar - ashtu si ne, andaj na sill një mrekulli, nëse ajo që thua është e vërtetë!”"},{"SurahNumber":26,"VerseNumber":155,"Text":"Ai tha: “Ja, kjo është një deve. Ajo do të ketë radhën e saj për të pirë, ashtu si edhe ju, në ditë të caktuara"},{"SurahNumber":26,"VerseNumber":156,"Text":"Mos i bëni kurrfarë të keqeje asaj, se do t’ju godasë dënimi i një Dite të madhe"},{"SurahNumber":26,"VerseNumber":157,"Text":"Por ata e therën e pastaj u erdhi keq"},{"SurahNumber":26,"VerseNumber":158,"Text":"Dhe kështu, ata i goditi dënimi. Njëmend, në këtë ka këshillë, por shumica e njerëzve nuk janë besimtarë"},{"SurahNumber":26,"VerseNumber":159,"Text":"Në të vërtetë, Zoti yt është i Plotfuqishëm dhe Mëshirëplotë"},{"SurahNumber":26,"VerseNumber":160,"Text":"Populli i Lutit i quante gënjeshtarë të dërguarit"},{"SurahNumber":26,"VerseNumber":161,"Text":"Kujto kur vëllai i tyre - Luti, u tha: “Vallë, a nuk i frikësoheni ju Allahut"},{"SurahNumber":26,"VerseNumber":162,"Text":"Pa dyshim, unë jam i dërguar i besuar për ju"},{"SurahNumber":26,"VerseNumber":163,"Text":"andaj, frikësojuni Allahut dhe bindmuni mua"},{"SurahNumber":26,"VerseNumber":164,"Text":"Për këtë, unë nuk kërkoj nga ju kurrfarë shpërblimi, mua do të më shpërblejë vetëm Zoti i botëve"},{"SurahNumber":26,"VerseNumber":165,"Text":"Vallë, ju, nga e gjitha bota, iu qaseni meshkujve"},{"SurahNumber":26,"VerseNumber":166,"Text":"e i lini mënjanë gratë tuaja, të cilat Zoti juaj i ka krijuar bashkëshorte për ju?! Njëmend, ju jeni popull që kaloni çdo kufi të së keqes.”"},{"SurahNumber":26,"VerseNumber":167,"Text":"Ata thanë: “Nëse nuk tërhiqesh nga këto, o Lut, me siguri do të jesh i dëbuar”"},{"SurahNumber":26,"VerseNumber":168,"Text":"Ai tha: “Unë kam vërtet neveri për atë që bëni ju"},{"SurahNumber":26,"VerseNumber":169,"Text":"O Zoti im, më shpëto mua dhe familjen time nga ajo që bëjnë ata!”"},{"SurahNumber":26,"VerseNumber":170,"Text":"Dhe Ne e shpëtuam atë dhe familjen e tij - të gjithë"},{"SurahNumber":26,"VerseNumber":171,"Text":"përveç një plake (gruas së Lutit), e cila mbeti me të tjerët"},{"SurahNumber":26,"VerseNumber":172,"Text":"Pastaj, të tjerët i shkatërruam"},{"SurahNumber":26,"VerseNumber":173,"Text":"Mbi ata lëshuam një breshëri gurësh. Eh, sa i keq që ishte ai shi, për ata që janë paralajmëruar"},{"SurahNumber":26,"VerseNumber":174,"Text":"Sigurisht, në këtë ka këshillë, por shumica e tyre nuk janë besimtarë"},{"SurahNumber":26,"VerseNumber":175,"Text":"Në të vërtetë, Zoti yt është i Plotfuqishëm dhe Mëshirëplotë"},{"SurahNumber":26,"VerseNumber":176,"Text":"Edhe banorët e Ejkës i quajtën gënjeshtarë të dërguarit"},{"SurahNumber":26,"VerseNumber":177,"Text":"Kujto kur Shuajbi u tha atyre: “Vallë, a nuk i frikësoheni ju Allahut"},{"SurahNumber":26,"VerseNumber":178,"Text":"Pa dyshim, unë jam një i dërguar i besuar për ju"},{"SurahNumber":26,"VerseNumber":179,"Text":"andaj, frikësojuni Allahut dhe bindmuni mua"},{"SurahNumber":26,"VerseNumber":180,"Text":"Për këtë, unë nuk kërkoj nga ju kurrfarë shpërblimi, mua do të më shpërblejë vetëm Zoti i botëve"},{"SurahNumber":26,"VerseNumber":181,"Text":"Bëjeni drejt matjen dhe mos u bëni nga ata që hanë (në matje)"},{"SurahNumber":26,"VerseNumber":182,"Text":"Peshoni drejtësisht me peshore të saktë"},{"SurahNumber":26,"VerseNumber":183,"Text":"mos ua pakësoni njerëzve gjërat e tyre, mos bëni ngatërresa në Tokë"},{"SurahNumber":26,"VerseNumber":184,"Text":"dhe frikësojuni Atij, që ju ka krijuar ju dhe brezat e mëparshëm!”"},{"SurahNumber":26,"VerseNumber":185,"Text":"Ata thanë: “Ti je vetëm një i magjepsur"},{"SurahNumber":26,"VerseNumber":186,"Text":"Ti je vetëm një vdekatar, si ne. Në të vërtetë, Ne mendojmë se ti je gënjeshtar"},{"SurahNumber":26,"VerseNumber":187,"Text":"andaj, lësho mbi ne një copë nga qielli, nëse thua të vërtetën"},{"SurahNumber":26,"VerseNumber":188,"Text":"Ai tha: “Zoti im e di më së miri atë që punoni ju.”"},{"SurahNumber":26,"VerseNumber":189,"Text":"Ata vazhduan të mos e besojnë, prandaj i goditi dënimi Ditës së Errësirës. Njëmend, ky ishte dënimi i një dite të madhe"},{"SurahNumber":26,"VerseNumber":190,"Text":"Sigurisht, në këtë ka këshillë, por shumica e tyre nuk janë besimtarë"},{"SurahNumber":26,"VerseNumber":191,"Text":"Në të vërtetë, Zoti yt është i Plotfuqishëm dhe Mëshirëplotë"},{"SurahNumber":26,"VerseNumber":192,"Text":"Nuk ka dyshim se ky (Kuran) është Shpallja e Zotit të botëve"},{"SurahNumber":26,"VerseNumber":193,"Text":"Atë e zbriti Shpirti i besueshëm (Xhebraili)"},{"SurahNumber":26,"VerseNumber":194,"Text":"në zemrën tënde (o Muhamed) që të jesh nga ata që paralajmërojnë"},{"SurahNumber":26,"VerseNumber":195,"Text":"E zbriti në gjuhën e qartë arabe"},{"SurahNumber":26,"VerseNumber":196,"Text":"Vërtet, ai është përmendur në Shkrimet e të parëve"},{"SurahNumber":26,"VerseNumber":197,"Text":"Vallë, a nuk është provë për ata (mekasit), që atë (Muhamedin) e kanë njohur dijetarët e bijve të Israilit"},{"SurahNumber":26,"VerseNumber":198,"Text":"Por edhe sikur t’ia shpallnim Kuranin ndonjë jo-arabi"},{"SurahNumber":26,"VerseNumber":199,"Text":"e ai t’ua lexonte atyre - ata përsëri nuk do të kishin besuar"},{"SurahNumber":26,"VerseNumber":200,"Text":"Ja kështu, Ne ua kemi shtënë (mohimin) në zemër keqbërësve"},{"SurahNumber":26,"VerseNumber":201,"Text":"Ata nuk do ta besojnë atë, derisa të shohin dënimin e dhembshëm"},{"SurahNumber":26,"VerseNumber":202,"Text":"Por ai do t’u vijë atyre papritmas e ata nuk do ta ndiejnë fare"},{"SurahNumber":26,"VerseNumber":203,"Text":"Atëherë ata do thonë: “A do të na jepet afat?”"},{"SurahNumber":26,"VerseNumber":204,"Text":"A mos vallë, ata duan ta shpejtojnë dënimin Tonë"},{"SurahNumber":26,"VerseNumber":205,"Text":"Mendo, nëse Ne i lëmë që të kënaqen disa vjet"},{"SurahNumber":26,"VerseNumber":206,"Text":"e pastaj t’i godasë ai (dënim) që u është premtuar"},{"SurahNumber":26,"VerseNumber":207,"Text":"çfarë vlere do të kishte ajo me të cilën janë kënaqur"},{"SurahNumber":26,"VerseNumber":208,"Text":"Asnjëherë, Ne nuk kemi shkatërruar ndonjë vendbanim, pa i çuar më parë paralajmërues"},{"SurahNumber":26,"VerseNumber":209,"Text":"si këshillë për ata. Ne nuk jemi asnjëherë të padrejtë"},{"SurahNumber":26,"VerseNumber":210,"Text":"Atë (Kuran) nuk e kanë zbritur djajtë"},{"SurahNumber":26,"VerseNumber":211,"Text":"Jo vetëm që kjo s’u takon atyre, por as nuk kanë fuqi të bëjnë një si ai"},{"SurahNumber":26,"VerseNumber":212,"Text":"Në të vërtetë, ata mënjanohen nga të dëgjuarit (e Shpalljes)"},{"SurahNumber":26,"VerseNumber":213,"Text":"Prandaj, mos adhuro tjetër zot, përveç Allahut, që të mos bëhesh nga ata që do të dënohen"},{"SurahNumber":26,"VerseNumber":214,"Text":"Paralajmëroje farefisin tënd më të afërm"},{"SurahNumber":26,"VerseNumber":215,"Text":"dhe bëhu i butë me besimtarët që të pasojnë ty"},{"SurahNumber":26,"VerseNumber":216,"Text":"E, nëse nuk të dëgjojnë, thuaju: “Unë nuk jam përgjegjës për ato që bëni ju”"},{"SurahNumber":26,"VerseNumber":217,"Text":"Dhe mbështetu në të Plotfuqishmin, Mëshirëplotin"},{"SurahNumber":26,"VerseNumber":218,"Text":"i Cili e sheh qëndrimin tënd në këmbë (gjatë namazit)"},{"SurahNumber":26,"VerseNumber":219,"Text":"dhe lëvizjet e tua midis atyre që përulen në sexhde"},{"SurahNumber":26,"VerseNumber":220,"Text":"Vërtet, Ai i dëgjon të gjitha dhe i di të gjitha"},{"SurahNumber":26,"VerseNumber":221,"Text":"A doni t’ju tregoj se kujt i vijnë djajtë"},{"SurahNumber":26,"VerseNumber":222,"Text":"Ata i vijnë çdo gënjeshtari gjynahqar"},{"SurahNumber":26,"VerseNumber":223,"Text":"Ata përgjojnë, por shumica e tyre janë gënjeshtarë"},{"SurahNumber":26,"VerseNumber":224,"Text":"Poetët ndiqen nga njerëzit e humbur"},{"SurahNumber":26,"VerseNumber":225,"Text":"Vallë, a nuk e sheh ti, që ata bredhin në çdo luginë (të fjalës së kotë)"},{"SurahNumber":26,"VerseNumber":226,"Text":"duke folur atë që kurrë s’e bëjnë"},{"SurahNumber":26,"VerseNumber":227,"Text":"Përveç atyre (poetëve) që besojnë, bëjnë vepra të mira, e përmendin shumë Allahun dhe mbrohen, vetëm pasi u është bërë padrejtësi. Sigurisht, të padrejtët do ta shohin se në çfarë mundimi do të kthehen (pas vdekjes)"},{"SurahNumber":27,"VerseNumber":1,"Text":"Tâ, Sîn. Këto janë vargjet e Kuranit, të një Libri të qartë"},{"SurahNumber":27,"VerseNumber":2,"Text":"një udhërrëfyesi dhe lajmi të mirë për besimtarët"},{"SurahNumber":27,"VerseNumber":3,"Text":"të cilët falin namazin, ndajnë zekatin dhe besojnë bindshëm në jetën tjetër"},{"SurahNumber":27,"VerseNumber":4,"Text":"Njëmend, atyre që nuk besojnë në jetën tjetër, Ne kemi bërë që t’u duken të bukura veprat e tyre, prandaj ata ecin verbërisht"},{"SurahNumber":27,"VerseNumber":5,"Text":"Janë pikërisht ata që i pret dënimi i rëndë dhe në jetën tjetër do të jenë më të humburit"},{"SurahNumber":27,"VerseNumber":6,"Text":"Në të vërtetë, ty (o Muhamed) po të shpallet Kurani nga ana e një të Urti të Gjithëdijshëm"},{"SurahNumber":27,"VerseNumber":7,"Text":"Kujto kur Musai i tha familjes së tij: “Unë pashë një zjarr. Do të shkoj që t’ju sjell ndonjë lajm prej atje ose t’ju sjell një urë zjarri, për t’u ngrohur”"},{"SurahNumber":27,"VerseNumber":8,"Text":"Kur shkoi te zjarri, një zë e thirri: “Bekuar qoftë kush është te zjarri dhe të gjithë (engjëjt) rreth tij! Qoftë i lavdëruar Allahu, Zoti i botëve"},{"SurahNumber":27,"VerseNumber":9,"Text":"O Musa! Jam Unë, Allahu, i Plotfuqishmi, i Urti"},{"SurahNumber":27,"VerseNumber":10,"Text":"Hidhe shkopin tënd!” Kur e pa shkopin që po lëvizte si gjarpër, ai iku me vrap e nuk u kthye prapa. “O Musa, mos u frikëso! Në të vërtetë, të dërguarit e Mi nuk frikësohen në praninë Time"},{"SurahNumber":27,"VerseNumber":11,"Text":"Sa për ata që bëjnë keq, e pastaj të keqen e zëvendësojnë me vepër të mirë, Unë jam vërtet Falës dhe Mëshirëplotë"},{"SurahNumber":27,"VerseNumber":12,"Text":"Fute dorën tënde brenda në gji dhe do të dalë e bardhë pa kurrfarë sëmundjeje. Kjo do të jetë njëra prej nëntë mrekullive, që do t’i tregohen Faraonit dhe popullit të tij. Vërtet, ata janë popull i pabindur!”"},{"SurahNumber":27,"VerseNumber":13,"Text":"Por kur u erdhën atyre shenjat Tona të dukshme, ata thanë: “Kjo është magji e qartë”"},{"SurahNumber":27,"VerseNumber":14,"Text":"Kështu, ata i mohuan ato padrejtësisht dhe me mendjemadhësi, edhe pse shpirti i tyre i besonte për të vërteta. Pa shiko, cili ka qenë fundi i shkatërrimtarëve"},{"SurahNumber":27,"VerseNumber":15,"Text":"Ne i dhamë Davudit dhe Sulejmanit dituri dhe ata thanë: “Qoftë lavdëruar Allahu që na ka ngritur mbi shumicën e robërve të Tij besimtarë"},{"SurahNumber":27,"VerseNumber":16,"Text":"Sulejmani e trashëgoi Davudin (në misionin e tij profetik) dhe tha: “O populli im! Neve na është mësuar gjuha e shpendëve dhe na është dhënë gjithçka. Kjo është vërtet dhunti e madhe”"},{"SurahNumber":27,"VerseNumber":17,"Text":"Para Sulejmanit u tubua ushtria e Tij e përbërë prej xhindeve, njerëzve dhe shpendëve, të gjithë të radhitur në çeta të gatshme"},{"SurahNumber":27,"VerseNumber":18,"Text":"Kur arritën në Luginën e Milingonave, një milingonë tha: “O milingona, hyni në banesat tuaja, që të mos ju shkelë Sulejmani dhe ushtria e tij, duke mos ju parë”"},{"SurahNumber":27,"VerseNumber":19,"Text":"Ai vuri buzën në gaz, duke qeshur me fjalët e saj dhe tha: “O Zoti im, më frymëzo që të jem mirënjohës për mirësitë që Ti më ke dhënë mua dhe prindërve të mi, dhe që të bëj vepra të mira, me të cilat Ti do të jesh i kënaqur. Më prano, me mëshirën Tënde, në gjirin e robërve të Tu të devotshëm!”"},{"SurahNumber":27,"VerseNumber":20,"Text":"Ai bëri kontrollin e shpendëve e tha: “Pse nuk e shoh pupëzën këtu, a nuk është e pranishme ajo"},{"SurahNumber":27,"VerseNumber":21,"Text":"Nëse nuk do të më sjellë arsyetim bindës, do ta dënoj me dënim të rëndë ose do ta ther!”"},{"SurahNumber":27,"VerseNumber":22,"Text":"Nuk vonoi shumë e ajo erdhi dhe tha: “Kam marrë vesh diçka që ti nuk e ke ditur dhe të kam sjellë lajme të vërteta prej (qytetit të) Sebës"},{"SurahNumber":27,"VerseNumber":23,"Text":"Kam parë një grua që sundonte popullin (e atij qyteti). Ajo zotëronte çdo gjë dhe kishte një fron madhështor"},{"SurahNumber":27,"VerseNumber":24,"Text":"Kam parë se ajo dhe populli i saj adhuronin Diellin e jo Allahun. Djalli ua paraqiste të bukura sjelljet e tyre, duke i larguar nga rruga e drejtë, prandaj nuk ishin të udhëzuar"},{"SurahNumber":27,"VerseNumber":25,"Text":"Ata nuk i përuleshin në sexhde Allahut, i Cili nxjerr gjithçka që është e fshehur në qiej dhe në Tokë dhe di çfarë fshihni ju dhe çfarë tregoni haptazi"},{"SurahNumber":27,"VerseNumber":26,"Text":"Allahu është Një, s’ka zot të vërtetë përveç Tij, Zotit të Arshit të madh!”"},{"SurahNumber":27,"VerseNumber":27,"Text":"Sulejmani tha: “Do të shohim se a thua të vërtetën apo je gënjeshtar"},{"SurahNumber":27,"VerseNumber":28,"Text":"Shko me këtë letër timen e çojua atyre. Pastaj largohu pak nga ata dhe shiko cila do të jetë përgjigjja e tyre!”"},{"SurahNumber":27,"VerseNumber":29,"Text":"Mbretëresha (e Sebës) tha: “O paria ime! Mua më ka ardhur një letër fisnike"},{"SurahNumber":27,"VerseNumber":30,"Text":"Ajo është nga Sulejmani dhe është: “Me emrin e Allahut, të Gjithëmëshirshmit, Mëshirëplotit"},{"SurahNumber":27,"VerseNumber":31,"Text":"Mos u madhështoni para meje dhe ejani të përulur si besimtarë”"},{"SurahNumber":27,"VerseNumber":32,"Text":"Ajo tha: “O paria ime, më këshilloni se ç’duhet të bëj në këtë çështje! Unë nuk do të vendos asgjë pa ju!”"},{"SurahNumber":27,"VerseNumber":33,"Text":"Ata thanë: “Ne jemi shumë të fortë dhe luftëtarë të guximshëm, por urdhri të takon ty, andaj mendo mirë se ç’do të urdhërosh!”"},{"SurahNumber":27,"VerseNumber":34,"Text":"Ajo tha: “Njëmend, kur mbretërit pushtojnë ndonjë vendbanim, e rrënojnë atë dhe e poshtërojnë parinë e tij. Kështu veprojnë ata"},{"SurahNumber":27,"VerseNumber":35,"Text":"Tani do t’u dërgoj atyre një dhuratë dhe do të shoh me se do të kthehen të deleguarit.”"},{"SurahNumber":27,"VerseNumber":36,"Text":"Kur erdhën (të deleguarit), Sulejmani tha: “A mos doni të më ndihmoni me pasuri?! Ajo që më ka dhënë Allahu, është më e mirë nga ajo që ju ka dhënë juve. Por ju gëzoheni me dhuratën tuaj"},{"SurahNumber":27,"VerseNumber":37,"Text":"Kthehuni tek ata! Ne do të sjellim ushtri, të cilën nuk do të mund ta përballojnë ata dhe, me siguri, do t’i dëbojmë ata prej Sebës të poshtëruar dhe të përulur”"},{"SurahNumber":27,"VerseNumber":38,"Text":"Pastaj ai tha: “O parësi, kush prej jush do të më sjellë fronin e saj, para se ata të vijnë të dorëzuar?”"},{"SurahNumber":27,"VerseNumber":39,"Text":"Njëri nga xhindet - Ifriti, tha: “Unë do të ta sjell ty para se të ngrihesh prej vendit; unë për këtë jam i fuqishëm dhe i sigurt”"},{"SurahNumber":27,"VerseNumber":40,"Text":"Po ai që ishte i pajisur me dijen e Librit, tha: “Unë do të ta sjell ty sa çel e mbyll sytë”. Kur (Sulejmani) e pa të vendosur para tij, tha: “Kjo është nga dhuntitë e Zotit tim, për të më provuar a jam mirënjohës apo mohues. Kush falënderon, e bën për të mirën e vet e, kush mohon, (ta dijë se) Zoti im është i Vetëmjaftueshëm dhe Dhurues"},{"SurahNumber":27,"VerseNumber":41,"Text":"Ndryshojeni edhe fronin e saj! Do të shohim se a do ta vërë re këtë apo jo.”"},{"SurahNumber":27,"VerseNumber":42,"Text":"Kur erdhi ajo, i thanë: “I tillë është froni yt?” Ajo u përgjigj: “Duket sikur të ishte ai”. Sulejmani tha: “Para saj na është dhënë dituria dhe para saj i jemi nënshtruar Allahut”"},{"SurahNumber":27,"VerseNumber":43,"Text":"Atë (Belkisën) e kishte penguar (nga Islami) ajo që adhuronte në vend të Allahut, sepse ajo ishte nga populli mohues"},{"SurahNumber":27,"VerseNumber":44,"Text":"Asaj i thanë të hynte në pallat. Kur e pa atë, ajo kujtoi se ishte ujë i thellë dhe përvoli fustanin te këmbët. Sulejmani i tha: “Ky pallat është i shtruar me xhama”. Ajo tha: “O Zoti im, me të vërtetë unë e paskam dëmtuar veten dhe tani, bashkë me Sulejmanin i dorëzohem Allahut - Zotit të botëve!”"},{"SurahNumber":27,"VerseNumber":45,"Text":"Ne i dërguam fisit të Themudit, vëllanë e tij Salihun. Ai tha: “Adhuroni Allahun!” Por ata u ndanë në dy grupe, që grindeshin midis tyre"},{"SurahNumber":27,"VerseNumber":46,"Text":"(Salihu) tha: “O populli im, përse ju e dëshironi të keqen para së mirës?! Përse nuk kërkoni nga Allahu falje (të gjynaheve) që të mund të mëshiroheni?!”"},{"SurahNumber":27,"VerseNumber":47,"Text":"Ata thanë: “Ne kemi ogur të keq prej teje dhe atyre që janë me ty”. Ai u tha: “E mira dhe e keqja është prej Allahut. Në të vërtetë, ju jeni popull i vënë në sprovë”"},{"SurahNumber":27,"VerseNumber":48,"Text":"Në qytet kishin qenë nëntë vetë që bënin ngatërresa e nuk vinin rregull"},{"SurahNumber":27,"VerseNumber":49,"Text":"Ata i thanë (njëri-tjetrit): “Betohuni në Allahun se natën do ta vrasim atë me gjithë familjen e tij. Pastaj do t’u themi të afërmve të tij se ne nuk kemi qenë të pranishëm në zhdukjen e familjes së tij dhe se po themi të vërtetën.”"},{"SurahNumber":27,"VerseNumber":50,"Text":"Dhe kurdisën një kurth, por Ne u ngritëm një grackë, pa e ndier ata"},{"SurahNumber":27,"VerseNumber":51,"Text":"Tani shiko se si ka qenë fundi i ngatërresave të tyre. Ne i shkatërruam ata të gjithë dhe popullin e tyre"},{"SurahNumber":27,"VerseNumber":52,"Text":"Ja shtëpitë e tyre të rrënuara, për shkak të këqijave që bënin. Sigurisht që këtu ka këshillë për njerëzit që dinë"},{"SurahNumber":27,"VerseNumber":53,"Text":"Ndërsa, ata që kishin besuar dhe (i) frikësoheshin (Allahut), Ne i shpëtuam"},{"SurahNumber":27,"VerseNumber":54,"Text":"Kur Luti i tha popullit të vet: “Përse bëni vepra të mbrapshta e të turpshme, madje në sytë e njëri-tjetrit"},{"SurahNumber":27,"VerseNumber":55,"Text":"Vallë, a mos ju u qaseni me epsh meshkujve, në vend të femrave? Në të vërtetë, ju jeni popull i paditur”"}]}