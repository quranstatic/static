{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":15,"VerseNumber":1,"Text":"الر. (مفهوم این حروف به الله معلوم است) این آیات کتاب و قرآن بیان کنندۀ (حق و باطل) است"},{"SurahNumber":15,"VerseNumber":2,"Text":"چه بسا کافران (در روز قیامت) آرزو کنند که کاش مسلمان بودند"},{"SurahNumber":15,"VerseNumber":3,"Text":"(اکنون) بگذار آنها را تا بخورند و (چند روزی از لذتها) برخوردار شوند و آرزو(ها) آنها را غافل سازد، پس به زودی خواهند دانست"},{"SurahNumber":15,"VerseNumber":4,"Text":"و ما هیچ (اهل) قریه‌ای را هلاک نکردیم مگر آنکه (برای هلاکت آنها) اجل نوشتۀ معلوم بود"},{"SurahNumber":15,"VerseNumber":5,"Text":"و هیچ امتی از اجل خود نه پیش می‌افتد و نه پس می‌مانند"},{"SurahNumber":15,"VerseNumber":6,"Text":"و (مشرکین به طور تمسخر و انکار) گفتند: ای کسی که قرآن بر او نازل شده است! یقینا تو دیوانه هستی"},{"SurahNumber":15,"VerseNumber":7,"Text":"(اگر هوشیار باشی) و اگر از راستگویان هستی چرا فرشتگان را به نزد ما نمی‌آوری؟"},{"SurahNumber":15,"VerseNumber":8,"Text":"(در جواب بگو:) ما فرشته‌ها را جز به حق فرو نمی‌فرستیم و آنگاه (پس از فرود آمدن فرشته‌ها) به آنها مهلت داده نمی‌شود"},{"SurahNumber":15,"VerseNumber":9,"Text":"بی‌گمان ما خود قرآن را نازل کرده‌ایم لذا ما خود نگهبان آن هستیم"},{"SurahNumber":15,"VerseNumber":10,"Text":"(این رویۀ مشرکین تنها با تو نیست) و البته پیش از تو نیز در مردم‌های پیشین، پیغمبرانی فرستادیم (و ایشان نیز تکذیب شدند)"},{"SurahNumber":15,"VerseNumber":11,"Text":"و هیچ رسولی نزد ایشان نیامد مگر اینکه او را مسخره می‌کردند"},{"SurahNumber":15,"VerseNumber":12,"Text":"این چنین آن (استهزاء) را در دل‌های مجرمان داخل می‌گردانیم"},{"SurahNumber":15,"VerseNumber":13,"Text":"که به آن ایمان نمی‌آورند و البته راه و رسم (تکذیب نمودن کافران باز آمدن عذاب الهی) در پیشینان گذشته است"},{"SurahNumber":15,"VerseNumber":14,"Text":"و اگر بر آنها دروازه‌ای از آسمان باز کنیم، پس همیشه در آن بالا می‌رفتند"},{"SurahNumber":15,"VerseNumber":15,"Text":"حتما می‌گفتند: ما چشم بندی شده‌ایم، بلکه گروهی جادو شده هستیم"},{"SurahNumber":15,"VerseNumber":16,"Text":"و بدون شک ما در آسمان برجهای آفریدیم و آن را برای بینندگان زینت دادیم"},{"SurahNumber":15,"VerseNumber":17,"Text":"و آن را از هر شیطان رانده شده محفوظ و مصون داشتیم"},{"SurahNumber":15,"VerseNumber":18,"Text":"به جز شیطانی که دزدیده گوش دهد که شهاب درخشان در پی او می‌افتند"},{"SurahNumber":15,"VerseNumber":19,"Text":"و زمین را هموار کردیم و در آن کوه‌های محکم نهادیم و از هر چیز به اندازۀ معين و بطور سنجیده رویانیدیم"},{"SurahNumber":15,"VerseNumber":20,"Text":"و برای شما در زمین اسباب معیشت قرار دادیم و برای کسانی که شما روزی دهندۀ آنها نیستید"},{"SurahNumber":15,"VerseNumber":21,"Text":"و هیچ چیزی نیست مگر اینکه خزانه‌های آن پیش ماست و (لیکن) آن را جز به اندازۀ معین نازل نمی‌کنیم"},{"SurahNumber":15,"VerseNumber":22,"Text":"و بادها را باردار کنندۀ ابر فرستادیم پس از آسمان آب باراندیم و آن را به شما نوشانیدیم و شما ذخیره کنندۀ آن نیستید"},{"SurahNumber":15,"VerseNumber":23,"Text":"و يقينا ما هستیم که زندگی می‌بخشیم و ما می‌میرانیم و ما وارث نعمت‌های روی زمین هستیم"},{"SurahNumber":15,"VerseNumber":24,"Text":"و البته ما (حال) گذشته گان شما را دانسته‌ایم (که چه عمل داشتند) و البته ما آیندگان شما را دانسته‌ایم (که چه عمل خواهند کرد)"},{"SurahNumber":15,"VerseNumber":25,"Text":"و البته پروردگار تو آنان را (در روز قيامت) محشور می‌کند چون او باحکمت داناست"},{"SurahNumber":15,"VerseNumber":26,"Text":"و البته انسان را از گِل خشک از قسم لای سیاه بوی گرفته آفریدیم"},{"SurahNumber":15,"VerseNumber":27,"Text":"و جن را پیش از آدم از آتش سوزان آفریدیم"},{"SurahNumber":15,"VerseNumber":28,"Text":"و یادآور شو چون پروردگارت به فرشته‌ها گفت: که من بشری را از گِل خشک از قسم لای سیاه بوی گرفته خواهم آفرید"},{"SurahNumber":15,"VerseNumber":29,"Text":"پس هرگاه (صورت و جسد) آن را برابر کردم و در آن از روح آفریدۀ خود دمیدم پس (شما فرشته‌ها) پیش او به سجده بیفتید"},{"SurahNumber":15,"VerseNumber":30,"Text":"پس فرشته‌ها همه یکجا سجده کردند"},{"SurahNumber":15,"VerseNumber":31,"Text":"مگر ابلیس که ابا ورزید از اینکه با سجده کنندگان باشد"},{"SurahNumber":15,"VerseNumber":32,"Text":"الله فرمود: ای ابلیس! تو را چه شده است که همراه سجده کنندگان نیستی؟"},{"SurahNumber":15,"VerseNumber":33,"Text":"ابلیس گفت: من آن نیستم که برای بشری که او را از گل خشک از قسم گل سیاه بوی گرفته آفریدی، سجده کنم"},{"SurahNumber":15,"VerseNumber":34,"Text":"الله فرمود: پس بیرون شو از آنجا (از آن مقام والا) بی‌گمان تو رانده شده‌ای"},{"SurahNumber":15,"VerseNumber":35,"Text":"و يقينا تا روز جزا بر تو لعنت (دوری از رحمت الله) است"},{"SurahNumber":15,"VerseNumber":36,"Text":"ابلیس گفت: ای پروردگار! مرا تا روزی که مردم برانگیخته می‌شوند، مهلت ده"},{"SurahNumber":15,"VerseNumber":37,"Text":"الله فرمود: همانا تو از جملۀ مهلت داده شده گانی"},{"SurahNumber":15,"VerseNumber":38,"Text":"تا روز وقت (مقرر و) معلوم"},{"SurahNumber":15,"VerseNumber":39,"Text":"(باز) ابلیس گفت: ای پروردگارم! به سبب اینکه مرا گمراه نمودی (چون از فرمان تو سرکشی کردم، پس گناهان را) در زمین برایشان زیبا جلوه می‌دهم و همگی آنان را گمراه می‌نمایم"},{"SurahNumber":15,"VerseNumber":40,"Text":"به جز بندگان خالص تو از جملۀ آنان را (که بر آنها مسلط نمی‌توان شد)"},{"SurahNumber":15,"VerseNumber":41,"Text":"الله (در جواب) فرمود: این (دین اسلام) راهی است راست که بر من می‌رسد"},{"SurahNumber":15,"VerseNumber":42,"Text":"البته تو بر بندگان (خالص ) من سلطه نداری مگر گمراهانی که از تو پیروی می‌کنند"},{"SurahNumber":15,"VerseNumber":43,"Text":"و البته وعده گاه همۀ آنها دوزخ است"},{"SurahNumber":15,"VerseNumber":44,"Text":"برای آن هفت در است و برای هر دری از آنان بخشی معین است"},{"SurahNumber":15,"VerseNumber":45,"Text":"البته پرهیزگاران در باغها و چشمه سارها‌اند"},{"SurahNumber":15,"VerseNumber":46,"Text":"(به ایشان گفته می‌شود) در آن با سلامتی و امنیت در آیید"},{"SurahNumber":15,"VerseNumber":47,"Text":"و کینه‌ای را که در سینه‌های آنان است بیرون می‌کشیم (و) برادرانه بر تختها روبروی هم می‌نشینند"},{"SurahNumber":15,"VerseNumber":48,"Text":"در آن جا رنجی به آنان نمی‌رسد، و از آنجا بیرون شدنی نیستند"},{"SurahNumber":15,"VerseNumber":49,"Text":"بندگان مرا آگاه ساز که منم آمرزندۀ مهربان"},{"SurahNumber":15,"VerseNumber":50,"Text":"و (نیز بندگان مرا آگاه کن) يقينا که عذاب من، عذاب دردناک است"},{"SurahNumber":15,"VerseNumber":51,"Text":"و به آنها از مهمانان ابراهيم خبر ده (که هم برای رحمت آمده بودند و هم برای عذاب)"},{"SurahNumber":15,"VerseNumber":52,"Text":"وقتی که بر او وارد شدند، و سلام گفتند، ابراهیم گفت: البته ما از شما ترسان‌ایم"},{"SurahNumber":15,"VerseNumber":53,"Text":"(فرشته‌ها) گفتند: نترس، چون ما تو را به پسر دانا (پیغمبر) مژده می‌دهیم"},{"SurahNumber":15,"VerseNumber":54,"Text":"(ابراهیم) گفت: آیا مرا با وجود اینکه به سن پیری رسیده ام مژده میدهید؟ پس چه مژده‌ای به من می‌دهید؟"},{"SurahNumber":15,"VerseNumber":55,"Text":"گفتند: ما تو را به حق مژده دادیم، پس از ناامیدان مباش"},{"SurahNumber":15,"VerseNumber":56,"Text":"ابراهیم گفت: جز گمراهان چه کسی از رحمت پروردگارش ناامید می‌شود؟"},{"SurahNumber":15,"VerseNumber":57,"Text":"(باز) گفت: پس کار مهم شما چیست ای فرستاده شدگان؟"},{"SurahNumber":15,"VerseNumber":58,"Text":"گفتند: همانا ما به‌سوی قوم مجرم (جنایتکار) فرستاده شده‌ایم"},{"SurahNumber":15,"VerseNumber":59,"Text":"غیر از آل لوط (خانواده و پیروان او) که البته همۀ آنها را نجات می‌دهیم"},{"SurahNumber":15,"VerseNumber":60,"Text":"به جز همسر او (چون الله فرموده است) ما فيصله کرده‌ایم که او از باقی ماندگان در عذاب باشد"},{"SurahNumber":15,"VerseNumber":61,"Text":"پس وقتی فرشته‌های فرستاده شده نزد خاندان لوط آمدند"},{"SurahNumber":15,"VerseNumber":62,"Text":"لوط گفت: البته شما مردم ناآشنائید"},{"SurahNumber":15,"VerseNumber":63,"Text":"گفتند: (نه، ما نا آشنا نیستیم) بلکه برای تو خبر چیزی را آورده‌ایم که (قوم تو) در آن شک می‌کردند"},{"SurahNumber":15,"VerseNumber":64,"Text":"و حق را برای تو آورده‌ایم، و البته ما راستگویانیم"},{"SurahNumber":15,"VerseNumber":65,"Text":"لذا در بخشی از شب خانواده ات را همرایت ببر و خودت از پس ایشان برو و کسی از شما به پشت سر نگاه نکند و به همانجا که به شما دستور داده می‌شوید، بروید"},{"SurahNumber":15,"VerseNumber":66,"Text":"و به‌سوی لوط وحی فرستادیم همان امر را که البته بیخ این گروه در وقت صباح کنده خواهد شد"},{"SurahNumber":15,"VerseNumber":67,"Text":"و (همزمان) اهل شهر (سدوم) خوشی‌کنان آمدند (که مهمانان زیبا و خوبصورت آمده‌اند)"},{"SurahNumber":15,"VerseNumber":68,"Text":"لوط گفت: چون اینها مهمانان من‌اند پس مرا شرمنده مکنید"},{"SurahNumber":15,"VerseNumber":69,"Text":"و از الله بترسید و مرا خوار مکنید"},{"SurahNumber":15,"VerseNumber":70,"Text":"(قوم) گفتند: آیا تو را از (میزبانی) مردم جهان منع نکرده بودیم؟"},{"SurahNumber":15,"VerseNumber":71,"Text":"لوط گفت: این‌ها دختران من‌اند (با آنها نکاح کنید) اگر می‌خواهید کاری بکنید"},{"SurahNumber":15,"VerseNumber":72,"Text":"قسم به بخشندۀ عمر تو که آنها در مستی (و شهوت پرستی) خود حیران (و سرگردان) بودند"},{"SurahNumber":15,"VerseNumber":73,"Text":"پس هنگام طلوع آفتاب آواز سخت مرگبار ایشان را فرا گرفت"},{"SurahNumber":15,"VerseNumber":74,"Text":"پس آن شهر را زیر و زبر کردیم و بر آنها سنگهایی از سنگ گل بارانیدیم"},{"SurahNumber":15,"VerseNumber":75,"Text":"البته در این (سرگذشت) برای هوشمندان (و عبرت گیرندگان) نشانه‌هایی است"},{"SurahNumber":15,"VerseNumber":76,"Text":"و يقينا آن شهر (ویران شده) بر سر راه عبور و مرور موجود است"},{"SurahNumber":15,"VerseNumber":77,"Text":"البته در این (عذاب) نشانۀ برای یقین کنندگان است"},{"SurahNumber":15,"VerseNumber":78,"Text":"و البته باشندگان ایکه (منطقۀ خلاب نیز) ظالم بودند"},{"SurahNumber":15,"VerseNumber":79,"Text":"پس از آنان نیز انتقام گرفتیم، و هر دو (قریۀ خراب شده) بر سر راهی واضح و آشکار است"},{"SurahNumber":15,"VerseNumber":80,"Text":"و البته اهل حجر (قوم ثمود نیز) پیغمبران را تکذیب کردند"},{"SurahNumber":15,"VerseNumber":81,"Text":"و آیات خود را (توسط پیغمبر شان) برای ایشان فرستادیم ولی آنان روی گردان بودند"},{"SurahNumber":15,"VerseNumber":82,"Text":"و از کوه‌ها خانه‌ها می‌تراشیدند که همیشه در امان باشند"},{"SurahNumber":15,"VerseNumber":83,"Text":"پس صبحدم آواز سخت و مرگبار آنها را فراگرفت"},{"SurahNumber":15,"VerseNumber":84,"Text":"پس آنچه کسب می‌کردند (عذاب الهی را) از ایشان دفع نکرد"},{"SurahNumber":15,"VerseNumber":85,"Text":"و ما آسمان‌ها و زمین و آنچه را که در بین آندو است جز به حق نه آفریدیم و البته قیامت آمدنی است پس (فعلا) به طريقۀ خوب از آنها در گذر (بدون انتقام گرفتن)"},{"SurahNumber":15,"VerseNumber":86,"Text":"چون پروردگارت همان آفریدگار داناست"},{"SurahNumber":15,"VerseNumber":87,"Text":"و البته سبع المثانی (هفت آیت سورۀ الفاتحه که در نمازها مکرر تلاوت می‌شود) و قرآن بزرگ را به تو دادیم"},{"SurahNumber":15,"VerseNumber":88,"Text":"و چشمانت را به آنچه که گروه‌هایی از آنان را از آن بهره‌مند ساخته‌ایم مدوز و بر آنان غمگین مشو و بال مهربانی خود را برای مؤمنان هموار کن"},{"SurahNumber":15,"VerseNumber":89,"Text":"و بگو: یقینا من بیم دهندۀ آشکارم"},{"SurahNumber":15,"VerseNumber":90,"Text":"همان طور که (عذاب را) بر تقسیم کنندگان فرود آوردیم (شما را نیز از آن بیم می‌دهیم)"},{"SurahNumber":15,"VerseNumber":91,"Text":"آنانی که کتاب آسمانی را بخش بخش ساختند"},{"SurahNumber":15,"VerseNumber":92,"Text":"پس قسم به پروردگارت که البته از همۀ آنها خواهیم پرسید"},{"SurahNumber":15,"VerseNumber":93,"Text":"از آنچه می‌کردند"},{"SurahNumber":15,"VerseNumber":94,"Text":"پس آنچه را که به (دعوت و تبلیغ) آن امر می‌شوی، اعلان و آشکار کن و از مشرکان روی بگردان"},{"SurahNumber":15,"VerseNumber":95,"Text":"چون ما تو را از شر استهزا کنندگان کفایت کننده‌ایم"},{"SurahNumber":15,"VerseNumber":96,"Text":"آنانی که معبود دیگری را با الله قرار می‌دهند، پس به زودی (حقیقت را) خواهند دانست"},{"SurahNumber":15,"VerseNumber":97,"Text":"و البته ما خوب می‌دانیم که سینۀ تو تنگ می‌شود به سبب آنچه می‌گویند"},{"SurahNumber":15,"VerseNumber":98,"Text":"پس پروردگارت را به پاکی یاد کن و از سجده کنندگان (نماز گزاران) باش"},{"SurahNumber":15,"VerseNumber":99,"Text":"و پروردگارت را پرستش کن تا وقتی که یقین تو رسد (مرگ به سراغت بیاید)"},{"SurahNumber":16,"VerseNumber":1,"Text":"امر الله رسید (غلبۀ توحید و شکست كفار) پس آن را به شتاب طلب نکنید، او پاک و بلند مرتبه است از چیزهایی که با او شریک می‌سازند"},{"SurahNumber":16,"VerseNumber":2,"Text":"ملائکه را با وحی، به حکم خود بر هرکس از بندگانش که بخواهد فرود می‌آرد، که بترسانید (مردم را از مخالفت با پیغام الهی) که هیچ معبودی برحق به جز من (الله) نیست، پس از من بترسید (و خود را از عذابم نگاه دارید)"},{"SurahNumber":16,"VerseNumber":3,"Text":"آسمان‌ها و زمین را به حق آفریده است، بلندمرتبه است از آنچه با او شریک می‌سازند"},{"SurahNumber":16,"VerseNumber":4,"Text":"انسان را از نطفه‌ای (قطرۀ منی) آفرید، پس ناگهان وی خصومت کنندۀ آشکار است"},{"SurahNumber":16,"VerseNumber":5,"Text":"چهار پایان را برای شما آفریده است در آنها برای شما وسیلۀ گرم شدن و فائده‌های دیگر است. و از آنها (گوشت و چربی آنها را) می‌خورید"},{"SurahNumber":16,"VerseNumber":6,"Text":"و برایتان در آنها زینت و زیبایی است وقتیکه آنها را (شام از چراگاه) می‌آورید و وقتی که آنها را (صبح به چراگاه) می‌برید"},{"SurahNumber":16,"VerseNumber":7,"Text":"و بارهای شما را به شهر و سرزمینی حمل می‌کنند که جز با رنج و مشقت به آن نمی‌توانستید برسید، یقینا پروردگارتان رؤوف و مهربان است"},{"SurahNumber":16,"VerseNumber":8,"Text":"و اسپ‌ها و قاطرها و الاغ‌ها را آفریده تا بر آنها سوار شوید و زینتی (برای شما) هست. و چیزهایی (دیگر) می‌آفریند که شما نمی‌دانید"},{"SurahNumber":16,"VerseNumber":9,"Text":"و بر عهدۀ الله است كه راه راست را (به مردم) نشان دهد، و برخی از آن (راه‌ها) کج است. و اگر (الله) می‌خواست همۀ شما را هدایت می‌کرد"},{"SurahNumber":16,"VerseNumber":10,"Text":"او ذاتی است که از آسمان برای شما آبی فرو فرستاده است که از آن می‌نوشید و با آن درختان و گیاهان می‌رویند (و) حیوانات خود را در آن می‌چرانید"},{"SurahNumber":16,"VerseNumber":11,"Text":"الله به وسيلۀ آن آب، کشت و زیتون و خرما و انگور و از همه نوع میوه می‌رویاند، به يقين در این چیزها نشانۀ روشنی است برای کسانی که می‌اندیشند"},{"SurahNumber":16,"VerseNumber":12,"Text":"و شب و روز و آفتاب و ماه را برایتان مسخر کرد و ستارگان به حکم او مسخر شده‌اند. بی‌گمان در این کار برای گروهی که تعقل می‌کنند، نشانه‌هاست"},{"SurahNumber":16,"VerseNumber":13,"Text":"و چیزهایی را که در زمین با رنگهای مختلف و در انواع گوناگون آفریده برای شما مسخر و رام گردانیده است. البته در این امر برای گروهی که یادآور شوند، نشانۀ روشنی است"},{"SurahNumber":16,"VerseNumber":14,"Text":"و اوست که دریا را مسخر ساخته است تا از آن گوشت تازه بخورید و از آن زیوراتی بیرون بیاورید که آن را می‌پوشید. و کشتی‌ها را در آن شگافنده می‌بینی، و تا از فضل او طلب معیشت کنید و تا شکر گزاری کنید"},{"SurahNumber":16,"VerseNumber":15,"Text":"و در زمین کوه‌های استوار و پابرجایی قرار داد تا (زمین) شما را نجنباند. و نهرها و راههایی را آفرید تا شما راه خود را بیابید"},{"SurahNumber":16,"VerseNumber":16,"Text":"و نشانه‌هایی دیگر نیز قرار داد، و آنان به وسیلۀ ستارگان راه می‌یابند"},{"SurahNumber":16,"VerseNumber":17,"Text":"پس آیا کسی که می‌آفریند مانند کسی است که نمی‌آفریند؟ آیا یادآور نمی‌شوید؟"},{"SurahNumber":16,"VerseNumber":18,"Text":"و اگر نعمت‌های الله را بشمارید آن را احاطه کرده نمی‌توانید، بی‌گمان الله آمرزندۀ مهربان است"},{"SurahNumber":16,"VerseNumber":19,"Text":"و الله هرچه را که می‌پوشانید و هرچه را که اظهار می‌کنید، می‌داند"},{"SurahNumber":16,"VerseNumber":20,"Text":"و آنانی را که جز الله (در حاجات خود) می‌خوانند، چیزی نمی‌آفرینند، بلکه خودشان آفریده می‌شوند"},{"SurahNumber":16,"VerseNumber":21,"Text":"(آن معبودهای خود ساخته) مرده‌اند (و بی‌روح اند)، و نمی‌دانند چه وقت زنده و برانگیخته می‌شوند"},{"SurahNumber":16,"VerseNumber":22,"Text":"(پس) معبود واقعی شما معبود یکتا است، لذا آنانی که به روز آخرت ایمان نمی‌آورند، دل‌هایشان انکارگر است، و آنها مستکبران‌اند"},{"SurahNumber":16,"VerseNumber":23,"Text":"شکی نیست که آنچه را پنهان می‌کنید و آنچه را آشکار می‌سازید، (الله) می‌داند، يقينا او مستکبران را دوست نمی‌دارد"},{"SurahNumber":16,"VerseNumber":24,"Text":"و چون به آنان گفته شود: پروردگارتان چه چیز را نازل کرده است؟ می‌گویند: افسانه‌های پیشینیان را (نازل کرده است)"},{"SurahNumber":16,"VerseNumber":25,"Text":"تا در روز قیامت به طور کامل بار گناهان خویش و بخشی از بار گناهان کسانی را حمل کنند که ایشان را به نادانی گمراه ساخته‌اند. و چه بد باری را حمل می‌کنند"},{"SurahNumber":16,"VerseNumber":26,"Text":"البته آنانی که پیش از ایشان بودند (برای انکار توحید) مکر ورزیدند، پس الله از اساس بر بنیان‌شان زد و آنرا انداخت و سقف از بالای سرشان بر آنان افتاد و عذاب (الله) از جایی که نمی‌دانستند به آنان رسید"},{"SurahNumber":16,"VerseNumber":27,"Text":"(این عذاب دنیا بود) باز روز قیامت آنان را رسوا می‌کند و می‌فرماید: کجا‌اند شریک‌های من که شما به خاطر آنها (با پیغمبران) مخالفت می‌کردید؟ صاحبان علم می‌گویند: به یقین خواری و بدی امروز نصيب كافران است"},{"SurahNumber":16,"VerseNumber":28,"Text":"آنانی که فرشتگان ارواح ایشان را قبض می‌کنند، در حالی که برخود ظالم بودند، پس تسلیم می‌شوند (و می‌گویند:) ما هرگز هیچ کار بدی نمی‌کردیم، بلی! یقینا که الله به آنچه می‌کردید، داناست"},{"SurahNumber":16,"VerseNumber":29,"Text":"پس از دروازه‌های دوزخ درآید و همیشه در آن باشید. و حقا که جای متکبران چه بد است"},{"SurahNumber":16,"VerseNumber":30,"Text":"و به پرهیزگاران گفته می‌شود: پروردگارتان چه چیزی را نازل کرده است؟ می‌گویند: خیر را (نازل کرده است لهذا) برای نیکوکاران در همین دنیا نیکی است و يقينا سرای آخرت بهتر خواهد بود. و چه خوب است سرای پرهیزگاران"},{"SurahNumber":16,"VerseNumber":31,"Text":"باغ‌های همیشگی بهشت که در آن وارد می‌شوند نهرها در زیر درختان آن روان است، در آنجا هر چه بخواهند دارند. الله این چنین به متقیان پاداش می‌دهد"},{"SurahNumber":16,"VerseNumber":32,"Text":"آنان که فرشتگان ارواح‌شان را قبض می‌کنند در حالی که پاک‌اند. می‌گویند: سلام بر شما باد به خاطر کارهایی که می‌کردید به بهشت وارد شوید"},{"SurahNumber":16,"VerseNumber":33,"Text":"آیا کافران انتظار نمی‌کشند جز این که فرشتگان به سوی‌شان بیایند، یا اینکه فرمان پروردگارت برسد، همانطور کسانی که پیش از ایشان بودند این چنین کردند؟ و الله بر آنان ظلم نکرد بلکه خودشان به خود ظلم می‌کردند"},{"SurahNumber":16,"VerseNumber":34,"Text":"پس سزای بدی‌هایی که می‌کردند به ایشان رسید و آنچه به آن تمسخر می‌کردند آنان را در بر گرفت"},{"SurahNumber":16,"VerseNumber":35,"Text":"و مشرکان گفتند: اگر الله می‌خواست نه ما و نه پدران ما غیر از او هیچ چیزی را عبادت نمی‌کردیم، و چیزی را بدون حکم او حرام نمی‌کردیم، کسانی که پیش از ایشان بودند نیز این چنین کردند. پس آیا جز ابلاغ آشکار چیزی دیگری بر عهدۀ پیغمبران است؟"},{"SurahNumber":16,"VerseNumber":36,"Text":"و به یقین ما در میان هر امتی پیغمبری را فرستادیم (تا به مردم بگویند:) الله را بپرستید و از طاغوت اجتناب ورزید. پس از میان ایشان کسانی بودند که الله آنها را هدایت کرد، و گروهی دیگر نیز بودند که گمراهی بر آنها ثابت شد. پس در زمین سیر کنید و بنگرید که انجام تکذیب کنندگان چگونه شد"},{"SurahNumber":16,"VerseNumber":37,"Text":"اگر بر هدایت آنان حریص باشی بدان که الله کسی را که گمراه نماید هدایت نمی‌کند، و آنان هیچ مددگارانی ندارند"},{"SurahNumber":16,"VerseNumber":38,"Text":"و (مشرکان) به طور جدی به الله قسم خوردند که الله کسی را که می‌میرد، زنده نمی‌گرداند، بلی! این وعدۀ حق بر عهدۀ اوست، ولی بیشتر مردم نمی‌دانند"},{"SurahNumber":16,"VerseNumber":39,"Text":"تا برای‌شان بیان کند آنچه را که در مورد آن اختلاف می‌ورزند و تا کافران بدانند که خود آنان دروغگو بوده‌اند"},{"SurahNumber":16,"VerseNumber":40,"Text":"چون امر ما برای ایجاد چیزی که اراده اش را کرده‌ایم، جز این نیست که می‌گوییم: موجود شو؛ پس فورا موجود می‌شود"},{"SurahNumber":16,"VerseNumber":41,"Text":"و آنان که در راه الله هجرت کردند پس از اینکه مورد ستم قرار گرفتند، البته آنان را در این دنیا به سرای نیک جای می‌دهیم و البته پاداش آخرت بزرگتر است، اگر می‌دانستند"},{"SurahNumber":16,"VerseNumber":42,"Text":"(آن هجرت کنندگان) کسانی‌اند که صبر کردند (بر ترک وطن و دشواریهای هجرت) و بر پروردگارشان توکل می‌کنند"},{"SurahNumber":16,"VerseNumber":43,"Text":"و پیش از تو جز مردانی را که به آنان وحی می‌کردیم، نفرستادیم، پس اگر نمی‌دانید از اهل علم بپرسید"},{"SurahNumber":16,"VerseNumber":44,"Text":"آنان را با دلایل روشن و کتابها فرستادیم. و قرآن را بر تو نازل کردیم تا برای مردم چیزی را که برای آنان فرستاده شده است بیان کنی، و تا آنان تفکر کنند"},{"SurahNumber":16,"VerseNumber":45,"Text":"آیا کسانی که مکرهای بد سنجیدند، ایمن شده‌اند از اینکه الله آنان را در دل زمین فرو بَرَد یا اینکه عذاب از آن جایی که نمی‌دانند بر آنان بیاید؟"},{"SurahNumber":16,"VerseNumber":46,"Text":"یا الله در حال رفت و آمدشان آنان را بگیرد؟ پس عاجز کننده نیستند"},{"SurahNumber":16,"VerseNumber":47,"Text":"ا آنان را در حالت ترس‌شان بگیرد، پس یقینا پروردگارتان رؤوف (و) مهربان است"},{"SurahNumber":16,"VerseNumber":48,"Text":"آیا به چیزهایی که الله آفریده است ندیدند که چگونه سایه‌های آن از راست و چپ سجده کنان و فروتنانه برای الله می‌گردند"},{"SurahNumber":16,"VerseNumber":49,"Text":"و هر چه در آسمان‌ها و هرچه در زمین است از جنبده‌ها، برای الله سجده می‌کنند و فرشته‌ها نیز سجده می‌کنند و آنها از عبادت الله سرکشی نمی‌کنند"},{"SurahNumber":16,"VerseNumber":50,"Text":"از پروردگارشان که بالای سرشان است می‌ترسند و آنچه را که به آنان دستور داده می‌شود، انجام می‌دهند"},{"SurahNumber":16,"VerseNumber":51,"Text":"و الله فرمود: دو معبود برای خود نگیرید، جز این نیست که او معبود حق و یکتاست، پس تنها از من بترسید"},{"SurahNumber":16,"VerseNumber":52,"Text":"و آنچه در آسمان‌ها و زمین است خاص از اوست، و دین پایدار نیز خاص از اوست، پس آیا از غير الله می‌ترسید؟"},{"SurahNumber":16,"VerseNumber":53,"Text":"و آنچه از نعمت‌ها با شماست همه از سوى الله است، باز چون زیان و ضرری به شما رسد، به‌سوی او می‌نالید"},{"SurahNumber":16,"VerseNumber":54,"Text":"باز هنگامی که الله زیان را از شما دور کند آنگاه گروهی از شما به پروردگارشان شرک می‌آرند"},{"SurahNumber":16,"VerseNumber":55,"Text":"(بگذار) تا در آنچه به آنان داده‌ایم ناشکری کنند. پس اکنون (از نعمت‌های دنیا) برخوردار شوید، پس به زودی خواهید دانست (که چه سرنوشت سیاهی دارید)"},{"SurahNumber":16,"VerseNumber":56,"Text":"(و از آنچه به آنان روزی داده‌ایم نصیبی برای بت‌هایی که )چیزی) نمی‌دانند مقرر می‌کنند. قسم به الله از آنچه که به دروغ افترا می‌کردید، پرسیده خواهید شد"},{"SurahNumber":16,"VerseNumber":57,"Text":"و برای الله دختران را قرار می‌دهند، پاک است او، و برای خود آنچه را که دوست دارند قرار می‌دهند"},{"SurahNumber":16,"VerseNumber":58,"Text":"و هرگاه به یکی از آنها مژده تولد دختر داده شود؛ در حالیکه پر از غصه و اندوه است، چهره اش سیاه می‌گردد"},{"SurahNumber":16,"VerseNumber":59,"Text":"به خاطر مژدۀ بدی که به او داده شده، خود را از قوم پنهان می‌کند، (و با خود می‌گوید): آیا او را با خواری نگاه دارد یا وی را زنده به گور کند؟ آگاه باشید! که چه بد قضاوت می‌کردند"},{"SurahNumber":16,"VerseNumber":60,"Text":"برای آنانی که به آخرت ایمان ندارند، وصف زشت است. و صفت والا برای الله است و او غالب باحکمت است"},{"SurahNumber":16,"VerseNumber":61,"Text":"و اگر الله مردم را به سبب ظلمشان گرفتار می‌کرد هیچ جانداری را بر روی زمین باقی نمی‌گذاشت، لیکن آنان را تا مدت معینی مهلت می‌دهد، پس چون وقت مقرر آنان برسد لحظه‌ای (اجلشان) به تاخیر نمی‌افتد، و لحظه‌ای نیز پیش نمی‌شود"},{"SurahNumber":16,"VerseNumber":62,"Text":"و برای الله چیزی را قرار می‌دهند که خوش ندارند، و زبانهایشان سخن دروغ بیان می‌کند (و می‌گوید:) که نیکویی از ایشان است. بدون شک آتش دوزخ از ایشان است و آنان پیش از دیگران به آنجا رانده می‌شوند"},{"SurahNumber":16,"VerseNumber":63,"Text":"قسم به الله که پیغمبران را به‌سوی امت‌هایی که پیش از تو بودند فرستادیم. پس شیطان کارهایشان را در نظرشان زیبا جلوه داد، لذا امروز هم شیطان یاور شان است و عذاب دردناکی دارند"},{"SurahNumber":16,"VerseNumber":64,"Text":"و ما کتاب را بر تو نازل نکردیم مگر بخاطر اینکه چیزی را برای‌شان بیان کنی که در آن اختلاف کرده‌اند و تا هدایت و رحمتی برای مؤمنان باشد"},{"SurahNumber":16,"VerseNumber":65,"Text":"و الله از آسمان آبی نازل کرد و با آن زمین را پس از مردنش (خشک شدن) زنده ساخت، به يقين در این دلیل روشنی است برای قومی که (سخن الله را) می‌شنوند"},{"SurahNumber":16,"VerseNumber":66,"Text":"و البته در چهارپایان (شتر و گاو و گوسفند) برای شما عبرت است، از آنچه در شکمهایشان است از میان سرگین و خون، شیری خالص به شما می‌نوشانیم که برای نوشندگان خوشخور و گوارا است"},{"SurahNumber":16,"VerseNumber":67,"Text":"و نیز از میوه‌های درختان خرما و انگور شراب می‌سازید و روزی پاک و حلال از آن می‌گیرید، البته در این نشانه‌ای است برای قومی که درک می‌کنند"},{"SurahNumber":16,"VerseNumber":68,"Text":"و پروردگارت به زنبور عسل الهام کرد که از کوه‌ها و از درختان و از آنچه مردم بنا می‌کنند، برای خود خانه‌ها بسازد"},{"SurahNumber":16,"VerseNumber":69,"Text":"باز از همۀ میوه‌ها بخور و رام شده راه‌های پروردگارت را در پیش گیر، از شکم‌های زنبوران نوشیدنی به رنگهای مختلف بیرون می‌آید. در آن برای مردمان شفا است، بی‌گمان در این، نشانه‌ای است برای مردمی که تفکر می‌کنند"},{"SurahNumber":16,"VerseNumber":70,"Text":"و الله شما را آفرید، باز شما را می‌میراند و برخی از شما به خوارترین (دورۀ) پیری باز گردانیده می‌شود طوریکه پس از دانستن چیزی نمی‌داند (و همه چیز را فراموش می‌کند)، چون الله دانای تواناست"},{"SurahNumber":16,"VerseNumber":71,"Text":"و الله بعضی از شما را بر بعضی دیگر در روزی برتری داده است، آنانی که (در روزی) برتری داده شده‌اند حاضر نیستند که روزی خود را به بردگان خود بدهند تا همۀشان در آن (دارایی) مساوی باشند، پس آیا نعمت الله را انکار می‌کنند؟"},{"SurahNumber":16,"VerseNumber":72,"Text":"الله از جنس خودتان برای شما همسرانی قرار داد و از همسرانتان برای شما فرزندان و نوادگان آفرید و از چیزهای پاکیزه به شما روزی داد، آیا (باز هم) به باطل ایمان می‌آورند و به نعمت الله كفر می‌ورزند؟"},{"SurahNumber":16,"VerseNumber":73,"Text":"و به جای الله چیزهایی را عبادت می‌کنند که مالک کمترین رزقی در آسمان‌ها و زمین برای آنان نیستند و توانایی ندارند"},{"SurahNumber":16,"VerseNumber":74,"Text":"پس برای الله امثال (مانندها) قرار ندهید (مخلوق را به او تشبیه نکنید)، بی‌گمان الله می‌داند و شما نمی‌دانید"},{"SurahNumber":16,"VerseNumber":75,"Text":"الله بردۀ مملوکی را به طور مثال ذکر کرده است که برای (انجام) هیچ کاری قدرت ندارد، و نیز کسی را مثل می‌زند که از سوی خویش به او روزی پاکیزه داده است، پس او در پنهان و آشکار از آن انفاق می‌کند، آیا این دو برابرند؟ الحمد لله (سپاسها مخصوص الله است)، بلکه بیشتر آنان نمی‌دانند"},{"SurahNumber":16,"VerseNumber":76,"Text":"و الله دو مرد را مَثَل می‌زند که یکی از آنان گنگ است و بر انجام چیزی توانایی ندارد، و او باردوش آقای خویش بوده و هر جا او را بفرستد خیری به همراه نمی‌آورد. آیا او برابر با کسی است که به عدل فرمان می‌دهد و بر راه راست قرار دارد؟"},{"SurahNumber":16,"VerseNumber":77,"Text":"و علم غیب آسمان‌ها و زمین مخصوص الله است. و کار قیامت به اندازۀ یک چشم زدن یا کمتر از آن است، بی‌گمان الله بر هر کاری قادر است"},{"SurahNumber":16,"VerseNumber":78,"Text":"و الله شما را از شکم‌های مادران تان بیرون آورد، در حالی که هیچ چیز نمی‌دانستید، و برای شما گوش و چشم و دل داد، تا شکر او را به جا آرید"},{"SurahNumber":16,"VerseNumber":79,"Text":"آیا به‌سوی پرندگان رام شده در فضای آسمان ندیده‌اند؟ آنها را کسی جز الله (از افتیدن) نگاه نمی‌دارد، يقينا در این (نمونۀ قدرت الهی) برای کسانی که ایمان دارند نشانه‌هاست"},{"SurahNumber":16,"VerseNumber":80,"Text":"و الله از خانه‌هایتان برای شما جای آرامش و آسایش قرار داد، و از پوست چهارپایان خانه‌هایی برایتان قرار داده است که آنها را در وقت سفرتان و در روز اقامت تان سبک می‌یابید، و از پشم گوسفند و موی شتر و بز وسائل منزل (و موجبات رفاه) شما را آماده کرده است، تا مدتی معین از آنها استفاده کنید"},{"SurahNumber":16,"VerseNumber":81,"Text":"و الله از چیزهایی که آفریده سایه‌هایی را برایتان ایجاد کرد، و از کوه‌ها برای شما غارها قرار داد، و برایتان جامه‌هایی ایجاد کرد که شما را از گرمی (و سردی) حفظ می‌کند و جامه‌هایی که شما را از آسیب جنگ حمایت می‌کند، این چنین او نعمتش را بر شما تمام می‌کند تا تسلیم و منقاد شوید"},{"SurahNumber":16,"VerseNumber":82,"Text":"پس اگر رویگردان شدند (از پذیرش اسلام و ایمان، اندوهگین مشو) چون بر تو رساندن آشکار است و بس"},{"SurahNumber":16,"VerseNumber":83,"Text":"نعمت‌های الله را می‌شناسند (لیکن) باز آن را انکار می‌کنند و بیشتر آنها کافر‌اند"},{"SurahNumber":16,"VerseNumber":84,"Text":"و روزی که از هر امتی گواهی برانگیزیم، باز به کافران اجازه (عذر خواهی) داده نمی‌شود و از آنان خواسته نمی‌شود که (با توبه و عمل صالح) پروردگارشان را راضی کنند"},{"SurahNumber":16,"VerseNumber":85,"Text":"و چون ظالمان عذاب را بینند، پس از آنها کاسته نشود (این عذاب) و نه مهلت داده می‌شوند"},{"SurahNumber":16,"VerseNumber":86,"Text":"و چون مشركان شریکان (معبودان) خود را ببینند، می‌گویند: ای پروردگار ما! این‌ها‌اند شریکان ما که آنان را به جای تو می‌خواندیم، (معبودان) این سخنان آنها را رد می‌کنند (و می‌گویند:) که يقينا شما دروغگوئید"},{"SurahNumber":16,"VerseNumber":87,"Text":"و آن روز به‌سوی الله پیغام تسلیم و انقیاد را می‌افگنند و آنچه را افترا می‌کردند از آنان گم می‌شود"},{"SurahNumber":16,"VerseNumber":88,"Text":"آنانی که کافر شدند و از راه (دین) الله منع نمودند، عذابی بر عذابشان می‌افزاییم به سبب اینکه )در زمین( فساد می‌کردند)"},{"SurahNumber":16,"VerseNumber":89,"Text":"و به یاد آور روزی را که در هر امت گواهی از خود آنها بر آنها می‌فرستیم و تو را هم بر ایشان گواه آوریم. و کتاب را (به تدریج) بر تو نازل کردیم که بیانگر هر چیز و وسيلۀ هدایت و رحمتی (است). و بشارتی‌ است برای مسلمانان"},{"SurahNumber":16,"VerseNumber":90,"Text":"البته الله به عدل و احسان و بخشش به خویشاوندان امر می‌کند و از فحشا (کار زشت) و ناشایست و تجاوز منع می‌کند. و شما را پند می‌دهد تا عبرت گیرید"},{"SurahNumber":16,"VerseNumber":91,"Text":"و به عهد الله چون عهد کرديد، وفا کنید. و قسم‌ها را پس از تأكید آن نشکنید، در حالیکه الله را بر خود کفیل (ضامن) گردانیده‌اید، بی‌گمان الله آنچه را که می‌کنید، می‌داند"},{"SurahNumber":16,"VerseNumber":92,"Text":"و مانند آن (زن) نباشید که رشتۀ خود را پس از محکم تابیدن گسست، تا قسم‌های تان را در میان خود وسیلۀ فریب سازید، تا گروهی از گروهی دیگر (مال و امکانات) بیشتر بدست آورد. جز این نیست که الله شما را به وسيلۀ آن می‌آزماید، و به يقين روز قیامت آنچه را که در آن اختلاف می‌کردید برایتان بیان می‌کند"},{"SurahNumber":16,"VerseNumber":93,"Text":"و اگر الله می‌خواست شما را امت واحد (مسلمان) می‌گردانید ولی کسی را که بخواهد گمراه می‌کند و کسی را که بخواهد هدایت می‌کند. و البته از آنچه در دنیا می‌کردید، پرسیده خواهید شد"},{"SurahNumber":16,"VerseNumber":94,"Text":"و قسم‌هایتان را در میان خود وسیلۀ فریب قرار ندهید، تا (مبادا) قدمهایتان پس از محکم شدنش بلغزد، و به سبب منع کردنتان از راه الله عذاب را بچشید و در آخرت عذاب بزرگ داشته باشید"},{"SurahNumber":16,"VerseNumber":95,"Text":"و عهد الله را به بهای حقیر (دنیا) نفروشید، زیرا آنچه نزد الله است همان برای شما بهتر است، اگر بدانید"},{"SurahNumber":16,"VerseNumber":96,"Text":"(چون) آنچه نزد شماست فانی شدنی است و آنچه نزد الله است (برای همیشه) باقی می‌ماند. و البته صابران را (نظر) به نیکوترین آنچه عمل می‌کردند، ثواب خواهیم داد"},{"SurahNumber":16,"VerseNumber":97,"Text":"هر کس خواه زن و خواه مرد، کار نیک انجام دهد و او مؤمن باشد، البته به زندگی پاک و خوشایند زنده اش می‌کنیم. و حتما (نظر) به نیکوترین آنچه عمل می‌کردند، ثوابشان خواهیم داد"},{"SurahNumber":16,"VerseNumber":98,"Text":"پس هرگاه که خواستی قرآن بخوانی از (شر) شیطان رانده شده به الله پناه بخواه"},{"SurahNumber":16,"VerseNumber":99,"Text":"بی‌گمان شیطان بر کسانی که ایمان آورده‌اند و بر پروردگارشان توکل می‌کنند، هیچ تسلطی ندارد"},{"SurahNumber":16,"VerseNumber":100,"Text":"سلطۀ او تنها بر کسانی است که او را به دوستی می‌گیرند و (سلطۀ او) بر کسانی است که آنها به او (الله) شرک می‌آورند"},{"SurahNumber":16,"VerseNumber":101,"Text":"و چون آیتی را به جای آیت دیگر بدل کنیم و الله به آنچه نازل می‌کند داناتر است. (دوستان شیطان) می‌گویند: جز این نیست که تو افتراکننده ای؛ بلکه اکثر آنها نمی‌دانند"},{"SurahNumber":16,"VerseNumber":102,"Text":"بگو: روح القدس (جبرئیل) آن را به حق از سوی پروردگارت نازل کرده است، تا مؤمنان را ثابت قدم گرداند و تا هدایت و مژده‌ای باشد برای مسلمانان"},{"SurahNumber":16,"VerseNumber":103,"Text":"و البته می‌دانیم که آنان می‌گویند: جز این نیست که بشری این قرآن را به او می‌آموزد. زبان کسی که این را به او نسبت می‌دهند، عجمی (غیر عربی) است. و این (قرآن) به زبان عربی واضح و روشن است"},{"SurahNumber":16,"VerseNumber":104,"Text":"يقينا آنان که به آيات الله ایمان نمی‌آورند، الله آنها به راه راست نمی‌برد، (بلکه) برایشان عذاب دردناک است"},{"SurahNumber":16,"VerseNumber":105,"Text":"جز این نیست که فقط کسانی دروغ می‌بندند که به آیات الله ایمان ندارند و ایشان خود دروغگویانند"},{"SurahNumber":16,"VerseNumber":106,"Text":"کسی که به (وحدانیت) الله بعد از ایمان آوردن خود کافر شود، مگر آن کس که (به کفر گویی) مجبور شده ولی قلبش به ایمان آرام و استوار است. ولی کسی که به کفر سینه گشاده کند، پس غضبی از طرف الله بر آنان است. و برایشان عذاب بزرگ خواهد بود"},{"SurahNumber":16,"VerseNumber":107,"Text":"این (غضب الهی) به سبب آنست که آنها زندگی دنیا را دوست داشتند و بر آخرت ترجیح دادند و اینکه الله قوم کافر را هدایت نمی‌کند"},{"SurahNumber":16,"VerseNumber":108,"Text":"ایشان کسانی‌اند که الله بر دلها و گوشها و چشمانشان مهر زده است آنان غافلانند"},{"SurahNumber":16,"VerseNumber":109,"Text":"شک نیست در اینکه آنها در آخرت خساره کنندگان‌اند"},{"SurahNumber":16,"VerseNumber":110,"Text":"باز پروردگارت نسبت به کسانی که هجرت کردند پس از آنکه شکنجه شدند، باز جهاد کردند و صبر کردند، البته آمرزندۀ مهربان است"},{"SurahNumber":16,"VerseNumber":111,"Text":"روزی که هر شخص جدال کنان از خود دفاع کند. و هر کسی به سزای آنچه کرده، بدون کم و کاست پاداش داده شود و به آنها ظلم نمی‌شود"},{"SurahNumber":16,"VerseNumber":112,"Text":"الله (مردمان) قریه‌ای را مثال می‌زند که در امن و امان و آسودگی بود و از هر طرف روزیش فراوان به سویش می‌رسید، اما کفران نعمت الله را کردند و الله به سزای کاری که انجام دادند لباس گرسنگی و ترس را (به تن آنان کرد و طعم گرسنگی را) به ایشان چشانید"},{"SurahNumber":16,"VerseNumber":113,"Text":"البته پیغمبر از خودشان به‌سوی آنان آمد ولی او را دروغگو شمردند، پس در حالی که ظالم بودند، عذاب آنها را فرا گرفت"},{"SurahNumber":16,"VerseNumber":114,"Text":"پس از روزی حلال و پاکیزه‌ای بخورید که الله به شما روزی داده است و شکر نعمت الله را به جای آورید اگر تنها او را می‌پرستید"},{"SurahNumber":16,"VerseNumber":115,"Text":"جز این نیست که مردار و خون و گوشت خوک و آنچه نام غير الله (به وقت ذبح) بر آن گفته شده باشد بر شما حرام کرده شده است، ولی اگر کسی به خوردن آنها مجبور شود، در صورتی که علاقمند نبوده و متجاوز نباشد (بر وی ایرادی نیست) يقينا الله آمرزندۀ مهربان است"},{"SurahNumber":16,"VerseNumber":116,"Text":"و برای آنچه که زبانتان به دروغ بیان می‌کند نگویید این حلال است و این حرام، تا بر الله دروغ ببندید، چون کسانی که بر الله دروغ می‌بندند، کامیاب نمی‌شوند"},{"SurahNumber":16,"VerseNumber":117,"Text":"(بلکه برایشان در دنیا) نفع اندک است و برای آنها عذاب دردناک است"},{"SurahNumber":16,"VerseNumber":118,"Text":"و (ما) بر یهودیان چیزهایی را حرام کردیم که قبلا برای تو (در سورۀ انعام) حکایت کردیم، و ما به آنان ظلم نکردیم بلکه خودشان به خویشتن ظلم می‌کردند"},{"SurahNumber":16,"VerseNumber":119,"Text":"باز (هم دروازۀ توبه برایشان باز است) چون پروردگار تو برای آنان که به نادانی کارهای بد کردند باز بعد از آن توبه کردند و اصلاح کردند (عقیده و عمل خود را)، البته پروردگار تو بعد از این (توبه و اصلاح) آمرزندۀ مهربان است"},{"SurahNumber":16,"VerseNumber":120,"Text":"بی‌گمان ابراهیم یک امت (و) مطيع امر الله بود در حالی که او بیزار از دین باطل بود و از مشرکان نبود"},{"SurahNumber":16,"VerseNumber":121,"Text":"شکر گزار نعمت‌های وی (الله) بود، او را برگزید و به راه راست هدایتش کرد"},{"SurahNumber":16,"VerseNumber":122,"Text":"و در این دنیا به او حسنه (نبوت، فرزند صالح) دادیم و همانا او در روز آخرت نیز از نیکان و شایستگان است"},{"SurahNumber":16,"VerseNumber":123,"Text":"باز به‌سوی تو وحی کردیم که از دین ابراهیم که از ادیان باطل بیزار بود، پیروی کن (زیرا) او از مشرکان نبود"},{"SurahNumber":16,"VerseNumber":124,"Text":"جز این نیست که روز شنبه بر کسانی مقرر گردید که در بارۀ آن اختلاف ورزیدند، و بی‌گمان پروردگارت روز قیامت میان آنها دربارۀ آنچه در آن اختلاف می‌کردند، فيصله خواهد کرد"},{"SurahNumber":16,"VerseNumber":125,"Text":"(مردم را) با حکمت و اندرز نیکو به راه پروردگارت دعوت بده و با آنها به شیوۀ که نیکوتر است مجادله کن. همانا پروردگارت به حال کسی که از راه او گمراه و منحرف می‌شود آگاهتر است، و به هدایت یافته گان داناتر است"},{"SurahNumber":16,"VerseNumber":126,"Text":"و اگر خواستید عقوبت کنید به همان اندازه‌ای که مورد عقوبت قرار گرفته‌اید، عقوبت کنید (و عذاب دهید) و اگر صبر کنید البته صبر برای صابران بهتر است"},{"SurahNumber":16,"VerseNumber":127,"Text":"و (تو ای محمد) صبر کن و صبر تو جز به توفيق الله نیست، و بر آنان (کفار) غمگین مشو، و از مکر و حیله آنها دل تنگ مشو"},{"SurahNumber":16,"VerseNumber":128,"Text":"بی‌تردید، الله با پرهیزگاران است و با کسانی که آنها نیکوکار‌اند"}]}