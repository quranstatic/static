{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":36,"VerseNumber":28,"Text":"A kò sọ ọmọ ogun kan kalẹ̀ lé àwọn ènìyàn rẹ̀ lórí láti sánmọ̀ lẹ́yìn rẹ̀. A ò sì sọ (mọlāika kan) kalẹ̀ (fún ìparun wọn)"},{"SurahNumber":36,"VerseNumber":29,"Text":"(Ìparun wọn) kò jẹ́ kiní kan bí kò ṣe igbe ẹyọ kan; nígbà náà ni wọ́n di òkú kalẹ̀"},{"SurahNumber":36,"VerseNumber":30,"Text":"Àbámọ̀ mà ni fún àwọn ẹrúsìn náà; òjíṣẹ́ kan kò níí wá bá wọn àyàfi kí wọ́n máa fi ṣe yẹ̀yẹ́"},{"SurahNumber":36,"VerseNumber":31,"Text":"Ṣé wọn kò rí i pé mélòó mélòó nínú àwọn ìran tí A ti parẹ́ ṣíwájú wọn? (Ṣé wọn kò rí i pé) dájúdájú wọn kò padà sí ọ̀dọ̀ wọn mọ́ (nílé ayé) ni"},{"SurahNumber":36,"VerseNumber":32,"Text":"Dájúdájú gbogbo wọn pátápátá sì ni wọ́n máa kó wá sí ọ̀dọ̀ Wa"},{"SurahNumber":36,"VerseNumber":33,"Text":"Àmì ni òkú ilẹ̀ jẹ́ fún wọn. A sọ ọ́ di àyè. A sì mú èso jáde láti inú rẹ̀. Wọ́n sì ń jẹ nínú rẹ̀"},{"SurahNumber":36,"VerseNumber":34,"Text":"A tún ṣe àwọn ọgbà dàbínù àti àjàrà sínú ilẹ̀. A sì mú àwọn odò ìṣẹ́lẹ̀rú ṣẹ́ yọ láti inú rẹ̀"},{"SurahNumber":36,"VerseNumber":35,"Text":"nítorí kí wọ́n lè jẹ nínú èso rẹ̀ àti èyí tí wọ́n fi ọwọ́ ara wọn ṣe! Ṣé wọn kò níí dúpẹ́ ni? “nítorí kí wọ́n lè jẹ nínú èso rẹ̀ kì í sì ṣe iṣẹ́ ọwọ́ wọn. Ṣé wọn kò níí dúpẹ́ ni?” Ìtúmọ̀ kejì dúró lé iṣẹ́ Allāhu lórí ìṣẹ̀dá n̄ǹkan oko. Ìyẹn ni pé"},{"SurahNumber":36,"VerseNumber":36,"Text":"Mímọ́ ni fún Ẹni tí Ó ṣẹ̀dá gbogbo n̄ǹkan ní oríṣiríṣi nínú ohun tí ilẹ̀ ń hù jáde àti nínú ẹ̀mí ara wọn àti nínú ohun tí wọn kò mọ̀. tàbí ọ̀rọ̀ ìmọ̀ ẹ̀rọ kan tàbí ìmọ̀ ìròrí kan tàbí èyíkéyìí ìmọ̀ kan lòdì sí āyah kan nínú al-Ƙur’ān tàbí hadīth Ànábì wa Muhammad (sollalāhu 'alayhi wa sallam) t’ó fẹsẹ̀ rinlẹ̀ ó ti ṣìnà ní ìṣìnà pọ́nńbélé. “zaoj” ni ẹyọ. “Zaoj” sì ń túmọ̀ sí akọ tàbí abo nígbà tí Allāhu (subhānahu wa ta'ālā) bá ń sọ̀rọ̀ nípa ìṣẹ̀dá ènìyàn tàbí ọmọ bíbí gẹ́gẹ́ bí ó ṣe wà nínú sūrah an-Najm; 53:45 àti sūrah al-Ƙiyāmọh; 75:39. àmọ́ tí ìkíní kejì yàtọ̀ síra wọn ní ọ̀nà kọ̀ọ̀kan gẹ́gẹ́ bí akọ àti abo n̄ǹkan dídùn àti n̄ǹkan kíkorò a lè rí èso mímu tàbí èso jíjẹ kan tí ó máa jẹ́ oríṣiríṣi. Ìtúmọ̀ olóríṣiríṣi tún lọ lábẹ́ āyah tí à ń tọsẹ̀ rẹ̀ lọ́wọ́ yìí. Nítorí náà zaoj kò pọn dandan kí ó ní ìtúmọ̀ akọ àti abo nìkan. Oríṣiríṣi ni “zaoj”; akọ jẹ oríṣi kan"},{"SurahNumber":36,"VerseNumber":37,"Text":"Òru jẹ́ àmì kan fún wọn, tí À ń yọ ọ̀sán jáde láti inú rẹ̀. Nígbà náà (tí A bá yọ ọ́ tán) wọn yóò tún wà nínú òkùnkùn (alẹ́ mìíràn). ọjọ́ keje ni ọjọ́ ìparan súná ọmọ náà. Báwo ni a ó ṣe ka ọjọ́ méje náà? Tẹ́lẹ̀tẹ́lẹ̀ àwọn kan lérò pé kódà kí ọjọ́ ìbímọ ku ìṣẹ́jú kan tí a ó fi bọ́ sínú ọjọ́ titun. Bí àpẹẹrẹ tí obìnrin kan bá bímọ ní ọ̀sán Alaadi"},{"SurahNumber":36,"VerseNumber":38,"Text":"Àti pé òòrùn yóò máa rìn lọ sí àyè rẹ̀. Ìyẹn ni ètò (ti) Alágbára, Onímọ̀"},{"SurahNumber":36,"VerseNumber":39,"Text":"Òṣùpá náà, A ti ṣe òdíwọ̀n àwọn ibùsọ̀ fún un (tí ó ti ma máa tóbi sí i) títí ó máa fi padà dà bíi ọ̀gọ́mọ̀ ọ̀pẹ t’ó ti pẹ́"},{"SurahNumber":36,"VerseNumber":40,"Text":"Kò yẹ fún òòrùn láti lo àsìkò òṣùpá. Kò sì yẹ fún alẹ́ láti lo àsìkò ọ̀sán. Ìkọ̀ọ̀kan wà ní òpópónà róbótó t’ó ń tọ̀"},{"SurahNumber":36,"VerseNumber":41,"Text":"Ó tún jẹ́ àmì fún wọn pé dájúdájú Àwa gbé àwọn àrọ́mọdọ́mọ wọn gun ọkọ̀ ojú-omi t’ó kún kẹ́kẹ́"},{"SurahNumber":36,"VerseNumber":42,"Text":"A tún ṣẹ̀dá (òmíràn) fún wọn nínú irú rẹ̀ tí wọn yóò máa gún"},{"SurahNumber":36,"VerseNumber":43,"Text":"Tí A bá fẹ́ Àwa ìbá tẹ̀ wọ́n rì sínú omi. Kò níí sí olùrànlọ́wọ́ kan fún wọn. Wọn kò sì níí gbà wọ́n là"},{"SurahNumber":36,"VerseNumber":44,"Text":"Àfi (kí Á fi) ìkẹ́ kan láti ọ̀dọ̀ Wa (yọ wọ́n jáde, kí A sì tún fún wọn ní) ìgbádùn ayé títí di ìgbà díẹ̀"},{"SurahNumber":36,"VerseNumber":45,"Text":"(Wọ́n máa gbúnrí) nígbà tí A bá sọ fún wọn pé: \"Ẹ ṣọ́ra fún ohun t’ó wà níwájú yín àti ohun t’ó wà lẹ́yìn yín nítorí kí A lè kẹ yín"},{"SurahNumber":36,"VerseNumber":46,"Text":"Àti pé āyah kan nínú àwọn āyah Olúwa wọn kò níí wá bá wọn àfi kí wọ́n máa gbúnrí kúrò níbẹ̀"},{"SurahNumber":36,"VerseNumber":47,"Text":"Nígbà tí A bá sì sọ fún wọn pé: \"Ẹ ná nínú ohun tí Allāhu ṣe ní arísìkí fun yín.\", àwọn t’ó ṣàì gbàgbọ́ yóò wí fún àwọn t’ó gbàgbọ́ pé: \"Ṣé kí á bọ́ ẹni tí (ó jẹ́ pé) Allāhu ìbá fẹ́ ìbá bọ́ ọ (àmọ́ kò bọ́ ọ. Àwa náà kò sì níí bá A bọ́ ọ)?” Kí ni ẹ̀yin bí kò ṣe pé (ẹ wà) nínú ìṣìnà pọ́nńbélé"},{"SurahNumber":36,"VerseNumber":48,"Text":"Wọ́n sì ń wí pé: \"Ìgbà wo ni àdéhùn yìí yóò ṣẹ tí ẹ bá jẹ́ olódodo"},{"SurahNumber":36,"VerseNumber":49,"Text":"Wọn kò retí kiní kan bí kò ṣe igbe ẹyọ kan ṣoṣo tí ó máa gbá wọn mú nígbà tí wọ́n bá ń ṣe àríyànjiyàn lọ́wọ́"},{"SurahNumber":36,"VerseNumber":50,"Text":"Nígbà náà, wọn kò níí lè sọ àsọọ́lẹ̀ kan. Wọn kò sì níí lè padà sí ọ̀dọ̀ ará ilé wọn"},{"SurahNumber":36,"VerseNumber":51,"Text":"Wọ́n á sì fọn fèrè oníwo fún àjíǹde, nígbà náà ni wọn yóò máa sáré jáde láti inú sàréè wá sí ọ̀dọ̀ Olúwa wọn"},{"SurahNumber":36,"VerseNumber":52,"Text":"Wọ́n á wí pé: \"Ègbé wa ò! Ta ni ó ta wá jí láti ojú oorun wa?\" Èyí ni n̄ǹkan tí Àjọkẹ́-ayé ṣe ní àdéhùn. Àwọn Òjíṣẹ́ sì ti sọ òdodo (nípa rẹ̀)"},{"SurahNumber":36,"VerseNumber":53,"Text":"Kò jẹ́ kiní kan tayọ igbe ẹyọ kan ṣoṣo. Nígbà náà ni (àwọn mọlāika) yóò kó gbogbo wọn jọ sí ọ̀dọ̀ Wa"},{"SurahNumber":36,"VerseNumber":54,"Text":"Nítorí náà, ní òní wọn kò níí ṣe àbòsí kiní kan fún ẹ̀mí kan. A ò sì níí san yín ní ẹ̀san àfi ohun tí ẹ̀ ń ṣe níṣẹ́"},{"SurahNumber":36,"VerseNumber":55,"Text":"Dájúdájú ní òní àwọn èrò inú Ọgbà Ìdẹ̀ra yóò kún fún ìgbádùn"},{"SurahNumber":36,"VerseNumber":56,"Text":"Àwọn àti àwọn ìyàwó wọn yóò wà lábẹ́ àwọn ibòji, wọn yó sì rọ̀gbọ̀kú sórí àwọn ibùsùn"},{"SurahNumber":36,"VerseNumber":57,"Text":"Èso wà nínú rẹ̀ fún wọn. Ohun tí wọ́n yóò máa bèèrè fún tún wà fún wọn pẹ̀lú"},{"SurahNumber":36,"VerseNumber":58,"Text":"Àlàáfíà ni ọ̀rọ̀ tí ó máa wá láti ọ̀dọ̀ Olúwa, Àṣàkẹ́-ọ̀run"},{"SurahNumber":36,"VerseNumber":59,"Text":"Ẹ̀yin ẹlẹ́ṣẹ̀, ẹ bọ́ sí ọ̀tọ̀ ní òní"},{"SurahNumber":36,"VerseNumber":60,"Text":"Ẹ̀yin ọmọ (Ànábì) Ādam, ṣe Èmi kò ti pa yín ní àṣẹ pé kí ẹ má ṣe jọ́sìn fún Èṣù? Dájúdájú òun ni ọ̀tá pọ́nńbélé fun yín"},{"SurahNumber":36,"VerseNumber":61,"Text":"Àti pé kí ẹ jọ́sìn fún Mi. Èyí ni ọ̀nà tààrà"},{"SurahNumber":36,"VerseNumber":62,"Text":"Àti pé (Èṣù) kúkú ti ṣi ọ̀pọ̀lọ́pọ̀ ẹ̀dá lọ́nà nínú yín. Ṣé ẹ ò níí ṣe làákàyè ni"},{"SurahNumber":36,"VerseNumber":63,"Text":"Èyí ni iná Jahanamọ tí À ń ṣe ní àdéhùn fun yín"},{"SurahNumber":36,"VerseNumber":64,"Text":"Ẹ wọ inú rẹ̀ ní òní nítorí pé ẹ̀yin jẹ́ aláìgbàgbọ́"},{"SurahNumber":36,"VerseNumber":65,"Text":"Ní òní, A máa di ẹnu wọn pa. Àwọn ọwọ́ wọn yó sì máa bá Wa sọ̀rọ̀. Àwọn ẹsẹ̀ wọn yó sì máa jẹ́rìí sí ohun tí wọ́n ń ṣe níṣẹ́"},{"SurahNumber":36,"VerseNumber":66,"Text":"Tí ó bá jẹ́ pé A bá fẹ́, Àwa ìbá fọ́ wọn lójú, wọn ìbá sì yára wá sójú ọ̀nà, báwo ni wọ́n ṣe máa ríran ná"},{"SurahNumber":36,"VerseNumber":67,"Text":"Tí ó bá jẹ́ pé A bá fẹ́, Àwa ìbá yí wọn padà sí ẹ̀dá mìíràn nínú ibùgbé wọn. Wọn kò sì níí lágbára láti lọ síwájú. Wọn kò sì níí padà sẹ́yìn"},{"SurahNumber":36,"VerseNumber":68,"Text":"Ẹnikẹ́ni tí A bá fún ní ẹ̀mí gígùn lò, A óò sọ ẹ̀dá rẹ̀ di ọ̀lẹ, ṣé wọn kò níí ṣe làákàyè ni"},{"SurahNumber":36,"VerseNumber":69,"Text":"A ò kọ́ Ànábì (sollalāhu 'alayhi wa sallam) ní ewì. Kò sì rọ̀ ọ́ lọ́rùn (láti kéwì). Kí ni ohun (tí A fi ránṣẹ́ sí i) bí kò ṣe ìrántí àti al-Ƙur’ān pọ́nńbélé"},{"SurahNumber":36,"VerseNumber":70,"Text":"nítorí kí ó lè ṣèkìlọ̀ fún ẹni tí ó jẹ́ alààyè àti nítorí kí ọ̀rọ̀ náà lè kò lórí àwọn aláìgbàgbọ́"},{"SurahNumber":36,"VerseNumber":71,"Text":"Ṣé wọn kò rí i pé dájúdájú Àwa l’A ṣẹ̀dá nínú ohun tí A fi ọwọ́ Wa ṣe (tí ó jẹ́) àwọn ẹran-ọ̀sìn fún wọn? Wọ́n sì ní ìkápá lórí wọn"},{"SurahNumber":36,"VerseNumber":72,"Text":"A tẹ̀ wọ́n lórí ba fún wọn; wọ́n ń gùn nínú wọn, wọ́n sì ń jẹ nínú wọn"},{"SurahNumber":36,"VerseNumber":73,"Text":"Àwọn àǹfààní àti ohun mímu tún wà fún wọn nínú rẹ̀. Ṣé wọn kò níí dúpẹ́ ni"},{"SurahNumber":36,"VerseNumber":74,"Text":"Wọ́n sọ àwọn kan di ọlọ́hun lẹ́yìn Allāhu nítorí kí wọ́n lè ṣàrànṣe fún wọn"},{"SurahNumber":36,"VerseNumber":75,"Text":"Wọn kò sì lè ṣe àrànṣe fún wọn; ṣebí àwọn òrìṣà ni ọmọ ogun tí A máa kó wọ inú Iná fún àwọn abọ̀rìṣà (láti fi jẹ wọ́n níyà)"},{"SurahNumber":36,"VerseNumber":76,"Text":"Nítorí náà, má ṣe jẹ́ kí ọ̀rọ̀ wọn bà ọ́ nínú jẹ́. Dájúdájú Àwa mọ ohun tí wọ́n ń fi pamọ́ àti ohun tí wọ́n ń ṣàfi hàn rẹ̀"},{"SurahNumber":36,"VerseNumber":77,"Text":"Ṣé ènìyàn kò rí i pé dájúdájú Àwa l’A ṣẹ̀dá rẹ̀ láti inú àtọ̀? (Ṣebí lẹ́yìn) ìgbà náà l’ó di alátakò pọ́nńbélé"},{"SurahNumber":36,"VerseNumber":78,"Text":"Àti pé ó fi àkàwé lélẹ̀ nípa Wa. Ó sì gbàgbé ìṣẹ̀dá rẹ̀. Ó wí pé: \"Ta ni Ó máa sọ egungun di alààyè nígbà tí ó ti kẹfun"},{"SurahNumber":36,"VerseNumber":79,"Text":"Sọ pé: \"Ẹni tí Ó ṣẹ̀dá rẹ̀ nígbà àkọ́kọ́ l’Ó máa sọ ọ́ di alààyè. Òun sì ni Onímọ̀ nípa gbogbo ẹ̀dá"},{"SurahNumber":36,"VerseNumber":80,"Text":"(Òun ni) Ẹni tí Ó mú iná jáde fun yín láti ara igi tútù. Ẹ sì ń fi ko iná"},{"SurahNumber":36,"VerseNumber":81,"Text":"Ǹjẹ́ Ẹni tí Ó ṣẹ̀dá àwọn sánmọ̀ àti ilẹ̀ kò ní agbára láti dá irú wọn (mìíràn) bí? Rárá (Ó ní agbára). Òun sì ni Ẹlẹ́dàá, Onímọ̀"},{"SurahNumber":36,"VerseNumber":82,"Text":"Àṣẹ Rẹ̀ nígbà tí Ó bá gbèrò kiní kan ni pé, Ó máa sọ fún un pé \"Jẹ́ bẹ́ẹ̀.\" Ó sì máa jẹ́ bẹ́ẹ̀"},{"SurahNumber":36,"VerseNumber":83,"Text":"Nítorí náà, mímọ́ ni fún Ẹni tí ìjọba gbogbo n̄ǹkan wà ní ọwọ́ Rẹ̀. Ọ̀dọ̀ Rẹ̀ sì ni wọn yóò da yín padà sí"},{"SurahNumber":37,"VerseNumber":1,"Text":"(Allāhu búra pẹ̀lú) àwọn mọlāika olùtò-lọ́wọ̀ọ̀wọ́ tààrà"},{"SurahNumber":37,"VerseNumber":2,"Text":"àti àwọn mọlāika t’ó ń wọ́ ẹ̀ṣújò kiri tààrà"},{"SurahNumber":37,"VerseNumber":3,"Text":"àti àwọn mọlāika òǹké-tírà ìrántí"},{"SurahNumber":37,"VerseNumber":4,"Text":"Dájúdájú Ọlọ́hun yín, Ọ̀kan ṣoṣo ni"},{"SurahNumber":37,"VerseNumber":5,"Text":"Olúwa àwọn sánmọ̀ àti ilẹ̀ àti ohunkóhun tí ń bẹ láààrin àwọn méjèèjì. Òun sì ni Olúwa àwọn ibùyọ òòrùn"},{"SurahNumber":37,"VerseNumber":6,"Text":"Dájúdájú Àwa fi àwọn ìràwọ̀ ṣe sánmọ̀ ilé ayé ní ọ̀ṣọ́"},{"SurahNumber":37,"VerseNumber":7,"Text":"àti ìṣọ́ níbi (aburú) gbogbo èṣù olóríkunkun"},{"SurahNumber":37,"VerseNumber":8,"Text":"(Àwọn èṣù) kò sì níí lè tẹ́tí sí ìjọ (mọlāika t’ó wà ní) àyè gíga jùlọ (nínú sánmọ̀). (Àwọn mọlāika) yó sì máa ku (àwọn èṣù) lókò (ẹ̀ta ìràwọ̀) ní gbogbo agbègbè (sánmọ̀)"},{"SurahNumber":37,"VerseNumber":9,"Text":"Wọ́n ń lé wọn dànù. Ìyà àìlópin sì wà fún wọn"},{"SurahNumber":37,"VerseNumber":10,"Text":"(Wọn kò níí gbọ́ ọ̀rọ̀ ní kíkún) àyàfi ẹni tí ó bá rí ọ̀rọ̀ àjígbọ́ gbé, nígbà náà (ni mọlāika) yó sì fi ẹ̀ta ìràwọ̀ iná t’ó máa jó o tẹ̀lé e"},{"SurahNumber":37,"VerseNumber":11,"Text":"Bi wọ́n léèrè wò pé ṣé àwọn ni ìṣẹ̀dá wọn lágbára jùlọ ni tàbí àwọn (ènìyàn) tí A dá? Dájúdájú Àwa dá wọn láti ara erùpẹ̀ t’ó lẹ̀ mọ́ra wọn"},{"SurahNumber":37,"VerseNumber":12,"Text":"Rárá (kò jọra wọn); ìwọ ṣèèmọ̀ (nípa al-Ƙur’ān), àwọn sì ń ṣe yẹ̀yẹ́"},{"SurahNumber":37,"VerseNumber":13,"Text":"Àti pé nígbà tí wọ́n bá ṣe ìrántí fún wọn, wọn kò níí lo ìrántí"},{"SurahNumber":37,"VerseNumber":14,"Text":"Nígbà tí wọ́n bá tún rí àmì kan, wọn yóò máa ṣe yẹ̀yẹ́"},{"SurahNumber":37,"VerseNumber":15,"Text":"Wọ́n sì wí pé: \"Èyí kò jẹ́ kiní kan bí kò ṣe idán pọ́nńbélé"},{"SurahNumber":37,"VerseNumber":16,"Text":"Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò tún gbé wa dìde ni"},{"SurahNumber":37,"VerseNumber":17,"Text":"Ṣé àti àwọn bàbá wa, àwọn ẹni àkọ́kọ́"},{"SurahNumber":37,"VerseNumber":18,"Text":"Sọ pé: \"Bẹ́ẹ̀ ni. Ẹ̀yin yó sì di ẹni yẹpẹrẹ"},{"SurahNumber":37,"VerseNumber":19,"Text":"Nítorí náà, igbe ẹyọ kan mà ni. Nígbà náà ni wọn yóò máa wò sùn"},{"SurahNumber":37,"VerseNumber":20,"Text":"Wọ́n á wí pé: \"Ègbé wa! Èyí ni Ọjọ́ ẹ̀san"},{"SurahNumber":37,"VerseNumber":21,"Text":"Èyí ni ọjọ́ Ìdájọ́ èyí tí ẹ̀ ń pè nírọ́"},{"SurahNumber":37,"VerseNumber":22,"Text":"Ẹ kó àwọn t’ó ṣàbòsí jọ, àwọn ìyàwó wọn àti ohun tí wọ́n ń jọ́sìn fún"},{"SurahNumber":37,"VerseNumber":23,"Text":"lẹ́yìn Allāhu. Kí ẹ sì júwe wọn sí ojú ọ̀nà iná Jẹhīm"},{"SurahNumber":37,"VerseNumber":24,"Text":"Ẹ dá wọn dúró ná, dájúdájú wọ́n máa bi wọ́n léèrè ìbéèrè"},{"SurahNumber":37,"VerseNumber":25,"Text":"Kí ni kò jẹ́ kí ẹ ranra yín lọ́wọ́"},{"SurahNumber":37,"VerseNumber":26,"Text":"Rárá, wọ́n ti juwọ́ jusẹ̀ sílẹ̀ ní òní ni"},{"SurahNumber":37,"VerseNumber":27,"Text":"Apá kan wọn yóò dojú kọ apá kan, tí wọn yóò máa bira wọn léèrè ìbéèrè"},{"SurahNumber":37,"VerseNumber":28,"Text":"(Àwọn ènìyàn) wí pé: \"Dájúdájú ẹ̀yin l’ẹ̀ ń gba ọ̀tún wọlé sí wa lára (láti ṣì wá lọ́nà)"},{"SurahNumber":37,"VerseNumber":29,"Text":"(Àwọn àlùjànnú) wí pé: \"Rárá o (àwa kọ́), ẹ̀yin ni ẹ kò jẹ́ onígbàgbọ́ òdodo"},{"SurahNumber":37,"VerseNumber":30,"Text":"Àti pé àwa kò ní agbára kan lórí yín, ṣùgbọ́n ẹ̀yin jẹ́ ìjọ olùtayọ-ẹnu àlà"},{"SurahNumber":37,"VerseNumber":31,"Text":"Ọ̀rọ̀ Olúwa wa sì kò lé wa lórí pé dájúdájú àwa yóò tọ́ Iná wò"},{"SurahNumber":37,"VerseNumber":32,"Text":"Nítorí náà, a ṣì yín lọ́nà. Dájúdájú àwa náà sì jẹ́ olùṣìnà"},{"SurahNumber":37,"VerseNumber":33,"Text":"Dájúdájú ní ọjọ́ yẹn, akẹgbẹ́ ni wọ́n nínú Ìyà"},{"SurahNumber":37,"VerseNumber":34,"Text":"Dájúdájú báyẹn ni Àwa yóò ti ṣe pẹ̀lú àwọn ẹlẹ́ṣẹ̀"},{"SurahNumber":37,"VerseNumber":35,"Text":"Dájúdájú nígbà tí wọ́n bá sọ fún wọn pé \"Kò sí ọlọ́hun tí ìjọ́sìn tọ́ sí àfi Allāhu.\", wọn yóò máa ṣègbéraga"},{"SurahNumber":37,"VerseNumber":36,"Text":"Wọ́n sì ń wí pé: \"Ṣé a máa fi àwọn òrìṣà wa sílẹ̀ nítorí eléwì wèrè kan"},{"SurahNumber":37,"VerseNumber":37,"Text":"Kò rí bẹ́ẹ̀. Ó mú òdodo wá ni. Ó sì ń jẹ́rìí sí òdodo àwọn Òjíṣẹ́ náà"},{"SurahNumber":37,"VerseNumber":38,"Text":"Dájúdájú ẹ máa tọ́ ìyà ẹlẹ́ta-eléro wò"},{"SurahNumber":37,"VerseNumber":39,"Text":"A ò níí san yín ní ẹ̀san kan àfi ohun tí ẹ̀ ń ṣe níṣẹ́"},{"SurahNumber":37,"VerseNumber":40,"Text":"Àfi àwọn ẹrúsìn Allāhu, àwọn ẹni ẹ̀ṣà"},{"SurahNumber":37,"VerseNumber":41,"Text":"Ti àwọn wọ̀nyẹn sì ni arísìkí tí wọ́n ti mọ̀"},{"SurahNumber":37,"VerseNumber":42,"Text":"àwọn èso. Àwọn sì ni alápọ̀n-ọ́nlé"},{"SurahNumber":37,"VerseNumber":43,"Text":"nínú àwọn Ọgbà Ìdẹ̀ra"},{"SurahNumber":37,"VerseNumber":44,"Text":"Lórí àwọn ìtẹ́ ni wọn yóò ti kọjú síra wọn"},{"SurahNumber":37,"VerseNumber":45,"Text":"Wọn yóò máa gbé ife ọtí mímọ́ káà kiri ọ̀dọ̀ wọn"},{"SurahNumber":37,"VerseNumber":46,"Text":"Funfun ni (ọtí náà). Ó ń dùn lẹ́nu àwọn t’ó máa mu ún"},{"SurahNumber":37,"VerseNumber":47,"Text":"Kò sí ìpalára kan fún wọn nínú rẹ̀, wọn kò sì níí hunrírà lórí rẹ̀"},{"SurahNumber":37,"VerseNumber":48,"Text":"Àwọn obìnrin tí kì í wo ẹlòmíìràn, àwọn ẹlẹ́yinjú ẹgẹ́ yó sì wà lọ́dọ̀ wọn"},{"SurahNumber":37,"VerseNumber":49,"Text":"Wọ́n dà bí tinú ẹyin. ó tún jẹ́ kí á mọ̀ pé wọn kò retí ìkẹ́ kan kan lọ́run ní tiwọn. Tí ó bá jẹ́ pé wọ́n ń retí ìkẹ́ kan ní ọ̀run"},{"SurahNumber":37,"VerseNumber":50,"Text":"Apá kan wọn yóò dojú kọ apá kan, tí wọn yóò máa bira wọn léèrè ìbéèrè"},{"SurahNumber":37,"VerseNumber":51,"Text":"Òǹsọ̀rọ̀ kan nínú wọn yóò sọ pé: \"Dájúdájú èmi ní ọ̀rẹ́ kan"},{"SurahNumber":37,"VerseNumber":52,"Text":"tí ó ń wí pé, “Ṣé dájúdájú ìwọ wà nínú àwọn onígbàgbọ́ nínú Ọjọ́ Àjíǹde"},{"SurahNumber":37,"VerseNumber":53,"Text":"Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò san wá ní ẹ̀san ni?”"},{"SurahNumber":37,"VerseNumber":54,"Text":"Ó sọ pé: \"Ṣé ẹ̀yin yóò yọjú wo (ẹni náà tí kò gbàgbọ́ nínú Ọjọ́ àjíǹde)"},{"SurahNumber":37,"VerseNumber":55,"Text":"Ó yọjú wò ó. Ó sì rí i láààrin gbùngbùn nínú iná Jẹhīm"},{"SurahNumber":37,"VerseNumber":56,"Text":"Ó (sì) sọ pé: \"Mó fi Allāhu búra, ìwọ fẹ́ẹ̀ kó ìparun bá mi tán"},{"SurahNumber":37,"VerseNumber":57,"Text":"Àti pé tí kì í bá ṣe ìdẹ̀ra Olúwa mi ni, èmi náà ìbá wà nínú ẹni tí wọ́n máa mú wá sínú Iná"},{"SurahNumber":37,"VerseNumber":58,"Text":"Àwa kò sá níí kú mọ́ báyìí"},{"SurahNumber":37,"VerseNumber":59,"Text":"Àfi ikú wa àkọ́kọ́. Wọn kò sì níí jẹ àwa níyà"},{"SurahNumber":37,"VerseNumber":60,"Text":"Dájúdájú èyí, òhun ni èrèǹjẹ ńlá"},{"SurahNumber":37,"VerseNumber":61,"Text":"Nítorí irú èyí, kí àwọn olùṣẹ̀sìn máa ṣẹ̀sìn lọ"},{"SurahNumber":37,"VerseNumber":62,"Text":"Ǹjẹ́ ìyẹn l’ó lóore jùlọ ní ibùdésí ni tàbí igi zaƙūm (igi ẹlẹ́gùn-ún)"},{"SurahNumber":37,"VerseNumber":63,"Text":"Dájúdájú Àwa ṣe é ní àdánwò fún àwọn alábòsí"},{"SurahNumber":37,"VerseNumber":64,"Text":"Dájúdájú òhun ni igi kan tí ó máa hù jáde láti ìdí iná Jẹhīm"},{"SurahNumber":37,"VerseNumber":65,"Text":"Èso rẹ̀ dà bí orí àwọn èṣù"},{"SurahNumber":37,"VerseNumber":66,"Text":"Dájúdájú wọn yóò máa jẹ nínú rẹ̀. Nítorí náà, wọn yóò fi kún inú wọn bámúbámú"},{"SurahNumber":37,"VerseNumber":67,"Text":"Lẹ́yìn náà, dájúdájú wọn yóò mu n̄ǹkan mímu àwọyúnwẹ̀jẹ̀ gbígbóná lé e lórí"},{"SurahNumber":37,"VerseNumber":68,"Text":"Lẹ́yìn náà, dájúdájú ibùpadàsí wọn ni iná Jẹhīm"},{"SurahNumber":37,"VerseNumber":69,"Text":"Dájúdájú wọ́n bá àwọn bàbá wọn ní olùṣìnà"},{"SurahNumber":37,"VerseNumber":70,"Text":"Àwọn náà sì ń yára tẹ̀lé orípa wọn"},{"SurahNumber":37,"VerseNumber":71,"Text":"Dájúdájú ọ̀pọ̀lọ́pọ̀ àwọn ẹni àkọ́kọ́ ti ṣìnà ṣíwájú wọn"},{"SurahNumber":37,"VerseNumber":72,"Text":"Dájúdájú A ti rán àwọn olùkìlọ̀ sí wọn"},{"SurahNumber":37,"VerseNumber":73,"Text":"Nítorí náà, wo bí àtubọ̀tán àwọn ẹni-akìlọ̀-fún ti rí"},{"SurahNumber":37,"VerseNumber":74,"Text":"Àfi àwọn ẹrúsìn Allāhu, àwọn ẹni ẹ̀ṣà"},{"SurahNumber":37,"VerseNumber":75,"Text":"Dájúdájú (Ànábì) Nūh pè Wá. A sì dára ní olùjẹ́pè"},{"SurahNumber":37,"VerseNumber":76,"Text":"A gba òun àti àwọn ará ilé rẹ̀ là kúrò nínú ìbànújẹ́ ńlá"},{"SurahNumber":37,"VerseNumber":77,"Text":"A dá àwọn àrọ́mọdọ́mọ rẹ̀ sí lẹ́yìn rẹ̀"},{"SurahNumber":37,"VerseNumber":78,"Text":"A sì fún un ní orúkọ rere láààrin àwọn ẹni ìkẹ́yìn"},{"SurahNumber":37,"VerseNumber":79,"Text":"Àlàáfíà kí ó máa bá (Ànábì) Nūh láààrin gbogbo ẹ̀dá"},{"SurahNumber":37,"VerseNumber":80,"Text":"Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)"},{"SurahNumber":37,"VerseNumber":81,"Text":"Dájúdájú òun wà nínú àwọn ẹrúsìn Wa, àwọn onígbàgbọ́ òdodo"},{"SurahNumber":37,"VerseNumber":82,"Text":"Lẹ́yìn náà, A tẹ àwọn yòókù rì sínú agbami"},{"SurahNumber":37,"VerseNumber":83,"Text":"Dájúdájú (Ànábì) ’Ibrọ̄hīm wà nínú ìjọ (tí ó tẹ̀lé ìlànà) rẹ̀"},{"SurahNumber":37,"VerseNumber":84,"Text":"(Ẹ rántí) nígbà tí òun náà dojú kọ Olúwa rẹ̀ pẹ̀lú ọkàn mímọ́"},{"SurahNumber":37,"VerseNumber":85,"Text":"(Rántí) nígbà tí ó sọ fún bàbá rẹ̀ àti àwọn ènìyàn rẹ̀ pé: \"Kí ni ẹ̀ ń jọ́sìn fún"},{"SurahNumber":37,"VerseNumber":86,"Text":"Ṣé ẹ̀ ń gbèrò láti sọ irọ́ di ọlọ́hun lẹ́yìn Allāhu"},{"SurahNumber":37,"VerseNumber":87,"Text":"Kí sì ni èrò ọkàn yín sí Olúwa gbogbo ẹ̀dá?”"},{"SurahNumber":37,"VerseNumber":88,"Text":"Ó ṣíjú wo àwọn ìràwọ̀ gan-an"},{"SurahNumber":37,"VerseNumber":89,"Text":"Ó sì sọ pé: \"Dájúdájú ó rẹ̀ mí"},{"SurahNumber":37,"VerseNumber":90,"Text":"Nítorí náà, wọ́n pa á tì, wọ́n sì lọ"},{"SurahNumber":37,"VerseNumber":91,"Text":"Nígbà náà, ó lọ sí ọ̀dọ̀ àwọn òrìṣà wọn. Ó sì sọ pé: \"Ṣé ẹ ò níí jẹun ni"},{"SurahNumber":37,"VerseNumber":92,"Text":"Kí ni ó ṣe yín tí ẹ ò sọ̀rọ̀"},{"SurahNumber":37,"VerseNumber":93,"Text":"Nígbà náà, ó dojú lílù kọ wọ́n pẹ̀lú ọwọ́ ọ̀tún (ó sì rún wọn wómúwómú)"},{"SurahNumber":37,"VerseNumber":94,"Text":"(Àwọn abọ̀rìṣà) sáré wá dojú kọ ọ́"},{"SurahNumber":37,"VerseNumber":95,"Text":"Ó sọ pé: \"Ṣé ẹ óò máa jọ́sìn fún n̄ǹkan tí ẹ gbẹ́ kalẹ̀ lére ni"},{"SurahNumber":37,"VerseNumber":96,"Text":"Allāhu l’Ó sì dá ẹ̀yin àti n̄ǹkan tí ẹ̀ ń ṣe níṣẹ́"},{"SurahNumber":37,"VerseNumber":97,"Text":"Wọ́n wí pé: \"Ẹ mọ ilé kan fún un, kí ẹ sì jù ú sínú iná"},{"SurahNumber":37,"VerseNumber":98,"Text":"Wọ́n gbèrò ète sí i. A sì sọ wọ́n di ẹni yẹpẹrẹ"},{"SurahNumber":37,"VerseNumber":99,"Text":"Ó sọ pé: \"Dájúdájú mo máa lọ sí (ìlú tí) Olúwa mi (pa mí láṣẹ láti lọ). Ó sì máa tọ́ mi sọ́nà (láti dé ibẹ̀)"},{"SurahNumber":37,"VerseNumber":100,"Text":"Olúwa mi, ta mí lọ́rẹ ọmọ nínú àwọn ẹni rere"},{"SurahNumber":37,"VerseNumber":101,"Text":"A sì fún un ní ìró ìdùnnú (nípa bíbí) ọmọkùnrin aláfaradà"},{"SurahNumber":37,"VerseNumber":102,"Text":"Nígbà tí (ọmọ náà) dàgbà, tí ó tó bá (bàbá rẹ̀) ṣe iṣẹ́, (bàbá rẹ̀) sọ pé: \"Ọmọ mi, dájúdájú èmi lá àlá pé dájúdájú mò ń dúńbú rẹ. Nítorí náà, wòye sí i, kí ni o rí sí i.\" Ó sọ pé: \"Bàbá mi, ṣe ohun tí Wọ́n pa láṣẹ fún ọ. O máa bá mi nínú àwọn onísùúrù, tí Allāhu bá fẹ́"},{"SurahNumber":37,"VerseNumber":103,"Text":"Nígbà tí àwọn méjèèjì juwọ́ jusẹ̀ sílẹ̀, tí (Ànábì ’Ibrọ̄hīm) sì dojú (ọmọ) rẹ̀ bolẹ̀"},{"SurahNumber":37,"VerseNumber":104,"Text":"A pè é (báyìí) pé, ’Ibrọ̄hīm"},{"SurahNumber":37,"VerseNumber":105,"Text":"o kúkú ti mú àlá náà ṣẹ. Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)"},{"SurahNumber":37,"VerseNumber":106,"Text":"Dájúdájú èyí, òhun ni àdánwò pọ́nńbélé"},{"SurahNumber":37,"VerseNumber":107,"Text":"A sì fi àgbò ńlá ṣèràpadà rẹ̀"},{"SurahNumber":37,"VerseNumber":108,"Text":"A tún fún un ní orúkọ rere láààrin àwọn ẹni ìkẹ́yìn"},{"SurahNumber":37,"VerseNumber":109,"Text":"Àlàáfíà kí ó máa bá (Ànábì) ’Ibrọ̄hīm"},{"SurahNumber":37,"VerseNumber":110,"Text":"Báyẹn ni A ṣe ń san àwọn olùṣe-rere ní ẹ̀san (rere)"},{"SurahNumber":37,"VerseNumber":111,"Text":"Dájúdájú ó wà nínú àwọn ẹrúsìn Wa, àwọn onígbàgbọ́ òdodo"},{"SurahNumber":37,"VerseNumber":112,"Text":"A tún fún un ní ìró ìdùnnú (nípa bíbí) ’Ishāƙ, (ó máa jẹ́) Ànábì. (Ó sì máa wà) nínú àwọn ẹni rere"},{"SurahNumber":37,"VerseNumber":113,"Text":"Àti pé A fún òun àti ’Ishāƙ ní ìbùkún. Ẹni rere àti alábòsí pọ́nńbélé (t’ó ń ṣàbòsí sí) ẹ̀mí ara rẹ̀ wà nínú àrọ́mọdọ́mọ àwọn méjèèjì"},{"SurahNumber":37,"VerseNumber":114,"Text":"Dájúdájú A ṣoore fún (Ànábì) Mūsā àti Hārūn"},{"SurahNumber":37,"VerseNumber":115,"Text":"A gba àwọn méjèèjì àti ìjọ àwọn méjèèjì là kúrò nínú ìbànújẹ́ ńlá"},{"SurahNumber":37,"VerseNumber":116,"Text":"A tún ṣàrànṣe fún wọn. Àwọn ni wọ́n jẹ́ olùborí (ọ̀tá wọn)"},{"SurahNumber":37,"VerseNumber":117,"Text":"A sì fún àwọn méjèèjì ní Tírà t’ó yanjú"},{"SurahNumber":37,"VerseNumber":118,"Text":"A tún fi àwọn méjèèjì mọ̀nà tààrà"},{"SurahNumber":37,"VerseNumber":119,"Text":"A fún àwọn méjèèjì ní orúkọ rere láààrin àwọn ẹni ìkẹ́yìn"},{"SurahNumber":37,"VerseNumber":120,"Text":"Àlàáfíà kí ó máa bá (Ànábì) Mūsā àti Hārūn"},{"SurahNumber":37,"VerseNumber":121,"Text":"Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)"},{"SurahNumber":37,"VerseNumber":122,"Text":"Dájúdájú àwọn méjèèjì wà nínú àwọn ẹrúsìn Wa, àwọn onígbàgbọ́ òdodo"},{"SurahNumber":37,"VerseNumber":123,"Text":"Dájúdájú (Ànábì) ’Ilyās wà nínú àwọn Òjíṣẹ́"},{"SurahNumber":37,"VerseNumber":124,"Text":"(Ẹ rántí) nígbà tí ó sọ fún ìjọ rẹ̀ pé: \"Ṣé ẹ ò níí bẹ̀rù Allāhu ni"},{"SurahNumber":37,"VerseNumber":125,"Text":"Ṣé ẹ óò máa pe òrìṣà kan, ẹ sì máa fi Ẹni t’Ó dára jùlọ nínú àwọn ẹlẹ́dàá sílẹ̀, وَهُوَ خَيْرُ ٱلْحَٰكِمِينَ Òun l’Ó sì dára jùlọ nínú àwọn olùdájọ́. (sūrah al-’A‘rọ̄f 7:87) وَهُوَ أَسْرَعُ ٱلْحَٰسِبِينَ Òun sì yára jùlọ nínú àwọn oníṣirò. (sūrah al-’Ani‘ām 6:62) olùdájọ́ aláàánú ìbáà mọ bíi ọmọ iná igún àfi kí Allāhu jẹ́ Ẹlẹ́dàá rẹ̀. Kódà àdámọ́ owó àti okòwò tí wọ́n sọ di “ọrọ̀-Ajé. Àwọn t’ó ń bọ́ ẹlòmíìràn náà ń sọra wọn di olùpèsè. Yàtọ̀ sí pé Allāhu ti fi rinlẹ̀ pé Òun nìkan ni Olùpèsè fún gbogbo ẹ̀dá Rẹ̀. Tí èyí kò bá tí ì dá àwọn kan lójú bẹ́ẹ̀ tí wọ́n sì fẹ́ gbé gbogbo ìpèsè olúkùlùkù lórí ìwọ̀n nínú àánú tí Allāhu fi sí àwọn ẹ̀dá kan lọ́kàn ni wọ́n fi di aláàánú. Nítorí náà Allāhu ni Aláàánú jùlọ nínú àwọn aláàánú"},{"SurahNumber":37,"VerseNumber":126,"Text":"(ẹ̀ ń fi) Allāhu (sílẹ̀), Olúwa yín àti Olúwa àwọn bàbá yín, àwọn ẹni àkọ́kọ́"},{"SurahNumber":37,"VerseNumber":127,"Text":"Wọ́n sì pè é ní òpùrọ́. Nítorí náà, wọ́n máa mú wọn wá sínú Iná"},{"SurahNumber":37,"VerseNumber":128,"Text":"Àfi àwọn ẹrúsìn Allāhu, àwọn ẹni ẹ̀ṣà"},{"SurahNumber":37,"VerseNumber":129,"Text":"A fún un ní orúkọ rere láààrin àwọn ẹni ìkẹ́yìn"},{"SurahNumber":37,"VerseNumber":130,"Text":"Àlàáfíà kí ó máa bá (Ànábì) ’Ilyās"},{"SurahNumber":37,"VerseNumber":131,"Text":"Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)"},{"SurahNumber":37,"VerseNumber":132,"Text":"Dájúdájú ó wà nínú àwọn ẹrúsìn Wa, àwọn onígbàgbọ́ òdodo"},{"SurahNumber":37,"VerseNumber":133,"Text":"Dájúdájú (Ànábì) Lūt wà nínú àwọn Òjíṣẹ́"},{"SurahNumber":37,"VerseNumber":134,"Text":"(Ẹ rántí) nígbà tí A gba òun àti gbogbo àwọn ará ilé rẹ̀ là"},{"SurahNumber":37,"VerseNumber":135,"Text":"Àyàfi arúgbóbìnrin kan tí ó wà nínú àwọn t’ó ṣẹ́ kù lẹ́yìn (láààrin àwọn tí A parẹ́)"},{"SurahNumber":37,"VerseNumber":136,"Text":"Lẹ́yìn náà, A pa àwọn yòókù run"},{"SurahNumber":37,"VerseNumber":137,"Text":"Dájúdájú ẹ̀yin náà kúkú ń gba ọ̀dọ̀ wọn kọjá láàárọ̀-láàárọ̀"},{"SurahNumber":37,"VerseNumber":138,"Text":"àti ní alaalẹ́. Ṣé ẹ ò níí ṣe làákàyè ni"},{"SurahNumber":37,"VerseNumber":139,"Text":"Dájúdájú (Ànábì) Yūnus kúkú wà nínú àwọn Òjíṣẹ́"},{"SurahNumber":37,"VerseNumber":140,"Text":"(Ẹ rántí) nígbà tí ó sá lọ sínú ọkọ̀ ojú-omi t’ó kún kẹ́kẹ́"},{"SurahNumber":37,"VerseNumber":141,"Text":"Ó sì bá wọn muje pọ̀. Ó sì wà nínú àwọn tí aje ṣí mọ́ lórí"},{"SurahNumber":37,"VerseNumber":142,"Text":"Nítorí náà, ẹja gbé e mì; ó sì ń dá ara rẹ̀ lẹ́bi"},{"SurahNumber":37,"VerseNumber":143,"Text":"Nítorí náà, tí kò bá jẹ́ pé ó wà nínú àwọn olùṣàfọ̀mọ́ fún Allāhu"},{"SurahNumber":37,"VerseNumber":144,"Text":"dájúdájú ìbá wà nínú ẹja títí di ọjọ́ tí wọn yóò gbé ẹ̀dá dìde"},{"SurahNumber":37,"VerseNumber":145,"Text":"Nítorí náà, A jù ú sí orí ilẹ́ gban̄sasa létí omi. Ó sì jẹ́ aláìlera"},{"SurahNumber":37,"VerseNumber":146,"Text":"A sì mú igi Yẹƙtīn hù jáde láti ṣíji bò ó"},{"SurahNumber":37,"VerseNumber":147,"Text":"A tún rán an níṣẹ́ sí ọ̀kẹ́ márùn-ún (ènìyàn) tàbí kí wọ́n lékún sí i"},{"SurahNumber":37,"VerseNumber":148,"Text":"Wọ́n gbàgbọ́ ní òdodo. A sì fún wọn ní ìgbádùn títí di ìgbà díẹ̀"},{"SurahNumber":37,"VerseNumber":149,"Text":"Bi wọ́n léèrè wò pé: \"Ṣé Olúwa rẹ l’ó ni àwọn ọmọbìnrin, tiwọn sì ni ọmọkùnrin"},{"SurahNumber":37,"VerseNumber":150,"Text":"Tàbí A dá àwọn mọlāika ní obìnrin, tí àwọn sì jẹ́ ẹlẹ́rìí"},{"SurahNumber":37,"VerseNumber":151,"Text":"Gbọ́, nínú irọ́ wọn ni pé dájúdájú wọ́n ń wí pé"},{"SurahNumber":37,"VerseNumber":152,"Text":"Allāhu bímọ.\" Dájúdájú òpùrọ́ ni wọ́n"},{"SurahNumber":37,"VerseNumber":153,"Text":"Ṣé (Allāhu) ṣẹ̀ṣà àwọn ọmọbìnrin lórí àwọn ọmọkùnrin ni"},{"SurahNumber":37,"VerseNumber":154,"Text":"Kí l’ó ń ṣe yín tí ẹ fi ń dájọ́ báyìí"},{"SurahNumber":37,"VerseNumber":155,"Text":"Ṣé ẹ ò níí lo ìrántí ni"},{"SurahNumber":37,"VerseNumber":156,"Text":"Tàbí ẹ ní ẹ̀rí t’ó yanjú lọ́wọ́ ni"},{"SurahNumber":37,"VerseNumber":157,"Text":"Ẹ mú tírà yín wà nígbà náà tí ẹ bá jẹ́ olódodo"},{"SurahNumber":37,"VerseNumber":158,"Text":"Wọ́n tún fi ìbátan sáààrin (Allāhu) àti àlùjànnú! Àwọn àlùjànnú sì ti mọ̀ pé dájúdájú wọ́n kúkú máa mú àwọn wá sínú Iná ni"},{"SurahNumber":37,"VerseNumber":159,"Text":"Mímọ́ ni fún Allāhu tayọ ohun tí wọ́n ń fi ròyìn (Rẹ̀)"},{"SurahNumber":37,"VerseNumber":160,"Text":"Àfi àwọn ẹrúsìn Allāhu, àwọn ẹni ẹ̀ṣà"},{"SurahNumber":37,"VerseNumber":161,"Text":"Dájúdájú ẹ̀yin àti n̄ǹkan tí ẹ̀ ń jọ́sìn fún (lẹ́yìn Allāhu)"},{"SurahNumber":37,"VerseNumber":162,"Text":"ẹ ò lè fi ṣi ẹnì kan kan lọ́nà"},{"SurahNumber":37,"VerseNumber":163,"Text":"àfi ẹni tí ó bá fẹ́ wọ inú iná Jẹhīm"},{"SurahNumber":37,"VerseNumber":164,"Text":"Kò sí ẹnì kan nínú àwa (mọlāika) àfi kí ó ní ibùdúró tí wọ́n ti mọ̀"},{"SurahNumber":37,"VerseNumber":165,"Text":"Dájúdájú àwa, a kúkú wà ní ọ̀wọ̀ọ̀wọ́"},{"SurahNumber":37,"VerseNumber":166,"Text":"Àti pé dájúdájú àwa, àwa kúkú ni olùṣàfọ̀mọ́ (fún Allāhu)"},{"SurahNumber":37,"VerseNumber":167,"Text":"Wọ́n kúkú ń wí pé"},{"SurahNumber":37,"VerseNumber":168,"Text":"Tí ó bá jẹ́ pé dájúdájú a bá ní (tírà) ìrántí kan nínú (àwọn tírà) àwọn ẹni àkọ́kọ́"},{"SurahNumber":37,"VerseNumber":169,"Text":"dájúdájú àwa ìbá jẹ́ ẹrúsìn Allāhu, àwọn ẹni ẹ̀ṣà"},{"SurahNumber":37,"VerseNumber":170,"Text":"Ṣùgbọ́n wọ́n ṣàì gbàgbọ́ nínú (Allāhu). Láìpẹ́ wọ́n máa mọ̀"},{"SurahNumber":37,"VerseNumber":171,"Text":"Dájúdájú ọ̀rọ̀ Wa ti ṣíwájú fún àwọn ẹrúsìn Wa, àwọn Òjíṣẹ́"},{"SurahNumber":37,"VerseNumber":172,"Text":"Dájúdájú àwọn, àwọn l’a kúkú máa ṣàrànṣe fún"},{"SurahNumber":37,"VerseNumber":173,"Text":"Àti pé dájúdájú àwọn ọmọ ogun Wa, àwọn kúkú ni olùborí"},{"SurahNumber":37,"VerseNumber":174,"Text":"Nítorí náà, ṣẹ́rí kúrò lọ́dọ̀ wọn fún ìgbà díẹ̀"},{"SurahNumber":37,"VerseNumber":175,"Text":"Àti pé máa wò wọ́n níran ná, àwọn náà ń bọ̀ wá ríran wò"},{"SurahNumber":37,"VerseNumber":176,"Text":"Ṣé ìyà Wa ni wọ́n ń wá pẹ̀lú ìkánjú"},{"SurahNumber":37,"VerseNumber":177,"Text":"Nígbà tí ó bá sọ̀kalẹ̀ sí agboolé wọn, òwúrọ̀ ọjọ́ náà yó sì burú fún àwọn ẹni-akìlọ̀-fún"},{"SurahNumber":37,"VerseNumber":178,"Text":"Kúrò lọ́dọ̀ wọn títí di ìgbà kan ná"},{"SurahNumber":37,"VerseNumber":179,"Text":"Àti pé máa wò wọ́n níran ná, àwọn náà ń bọ̀ wá ríran wò"},{"SurahNumber":37,"VerseNumber":180,"Text":"Mímọ́ ni fún Olúwa rẹ, Olúwa agbára, tayọ ohun tí wọ́n ń fi ròyìn (Rẹ̀)"},{"SurahNumber":37,"VerseNumber":181,"Text":"Kí àlàáfíà máa bá àwọn Òjíṣẹ́"},{"SurahNumber":37,"VerseNumber":182,"Text":"Gbogbo ọpẹ́ ń jẹ́ ti Allāhu, Olúwa gbogbo ẹ̀dá"},{"SurahNumber":38,"VerseNumber":1,"Text":"Sọ̄d. (Allāhu búra pẹ̀lú) al-Ƙur’ān, tírà ìrántí"},{"SurahNumber":38,"VerseNumber":2,"Text":"Síbẹ̀síbẹ̀ àwọn t’ó ṣàì gbàgbọ́ wà nínú ìgbéraga àti ìyapa (òdodo)"},{"SurahNumber":38,"VerseNumber":3,"Text":"Mélòó mélòó nínú àwọn ìran tí A ti parẹ́ ṣíwájú wọn. Nígbà náà, wọ́n kígbe tòò nígbà tí kò sí ibùsásí kan"},{"SurahNumber":38,"VerseNumber":4,"Text":"Wọ́n ṣèèmọ̀ pé olùkìlọ̀ kan nínú wọn wá bá wọn. Àwọn aláìgbàgbọ́ sì wí pé: \"Èyí ni òpìdán, òpùrọ́"},{"SurahNumber":38,"VerseNumber":5,"Text":"Ṣé ó máa sọ àwọn òrìṣà di Ọlọ́hun Ọ̀kan ṣoṣo tí A óò máa jọ́sìn fún ni? Dájúdájú èyí mà ni n̄ǹkan ìyanu"},{"SurahNumber":38,"VerseNumber":6,"Text":"Àwọn aṣíwájú nínú wọn sì lọ (káàkiri láti wí fún àwọn ọmọlẹ́yìn wọn) pé: \"Ẹ máa bá (ìbọ̀rìṣà) lọ, kí ẹ sì dúró ṣinṣin ti àwọn òrìṣà yín. Dájúdájú èyí (jíjẹ́ ọ̀kan ṣoṣo Allāhu) ni n̄ǹkan tí wọ́n ń gbà lérò (láti fi pa àwọn òrìṣà yín run)"},{"SurahNumber":38,"VerseNumber":7,"Text":"Àwa kò gbọ́ èyí nínú ẹ̀sìn ìkẹ́yìn (ìyẹn, ẹ̀sìn kristiẹniti) . Èyí kò jẹ́ kiní kan bí kò ṣe àdápa irọ́"},{"SurahNumber":38,"VerseNumber":8,"Text":"Ṣé Wọ́n sọ Ìrántí kalẹ̀ fún un láààrin wa ni?\" Rárá, wọ́n wà nínú iyèméjì nípa Ìrántí Mi (tí Mo sọ̀kalẹ̀ ni). Rárá, wọn kò tí ì tọ́ ìyà Mi wò ni"},{"SurahNumber":38,"VerseNumber":9,"Text":"Tàbí (ṣé) àwọn ni wọ́n ni àwọn àpótí ọ̀rọ̀ Olúwa rẹ, Alágbára, Ọlọ́rẹ"},{"SurahNumber":38,"VerseNumber":10,"Text":"Tàbí tiwọn ni ìjọba àwọn sánmọ̀ àti ilẹ̀ àti ohun tí ń bẹ láààrin méjèèjì? Tí ó bá rí bẹ́ẹ̀, kí wọn wá àwọn ọ̀nà láti fi gùnkè wá (bá Wa)"},{"SurahNumber":38,"VerseNumber":11,"Text":"A máa ṣẹ́gun ọmọ ogun t’ó wà níbẹ̀ yẹn nínú ọmọ ogun oníjọ"},{"SurahNumber":38,"VerseNumber":12,"Text":"Àwọn ìjọ Nūh, ìjọ ‘Ād àti Fir‘aon, eléèkàn, wọ́n pe òdodo nírọ́ ṣíwájú wọn"},{"SurahNumber":38,"VerseNumber":13,"Text":"Ìjọ Thamūd, ìjọ Lūt àti àwọn ará ’Aekah, àwọn wọ̀nyẹn (tún ni) àwọn ìjọ (t’ó pe òdodo nírọ́)"},{"SurahNumber":38,"VerseNumber":14,"Text":"Kò sí ẹnì kan nínú wọn tí kò pe àwọn Òjíṣẹ́ ní òpùrọ́. Nítorí náà, ìyà Mi sì kò lé wọn lórí"},{"SurahNumber":38,"VerseNumber":15,"Text":"Àwọn wọ̀nyí kò retí kiní kan tayọ igbe ẹyọ kan, tí kò níí sí ìdápadà (tàbí ìdádúró) kan fún un (t’ó bá dé)"},{"SurahNumber":38,"VerseNumber":16,"Text":"Wọ́n wí pé: \"Olúwa wa, yára fi ìwé iṣẹ́ wa (àti ẹ̀san wa) lé wa lọ́wọ́ ṣíwájú Ọjọ́ ìṣírò-iṣẹ́"},{"SurahNumber":38,"VerseNumber":17,"Text":"Ṣe sùúrù lórí n̄ǹkan tí wọ́n ń sọ. Kí o sì ṣèrántí ìtàn ẹrúsìn Wa, (Ànábì) Dāwūd, alágbára. Dájúdájú ó jẹ́ olùronúpìwàdà"},{"SurahNumber":38,"VerseNumber":18,"Text":"Dájúdájú Àwa tẹ àwọn àpáta lórí ba tí wọ́n ń ṣe àfọ̀mọ́ pẹ̀lú rẹ̀ (fún Allāhu) ní àṣálẹ́ àti nígbà tí òòrùn bá yọ"},{"SurahNumber":38,"VerseNumber":19,"Text":"Àti àwọn ẹyẹ náà, A kó wọn jọ fún un. Ìkọ̀ọ̀kan (wọn) ń tẹ̀lé àṣẹ rẹ̀ (láti ṣàfọ̀mọ́ fún Allāhu)"},{"SurahNumber":38,"VerseNumber":20,"Text":"Àti pé A fún ìjọba rẹ̀ ní agbára. A sì fún un ní ipò Ànábì àti ẹ̀kọ́ ọ̀rọ̀ àti ìdájọ́"},{"SurahNumber":38,"VerseNumber":21,"Text":"Ǹjẹ́ ìró àwọn oníjà ti dé ọ̀dọ̀ rẹ; nígbà tí wọ́n pọ́n ògiri ilé ìjọ́sìn"},{"SurahNumber":38,"VerseNumber":22,"Text":"Nígbà tí wọ́n wọlé tọ (Ànábì) Dāwūd, ẹ̀rù bà á láti ara wọn. Wọ́n sọ pé: \"Má ṣe bẹ̀rù. Oníjà méjì (ni wá). Apá kan wa tayọ ẹnu-àlà sí apá kan. Nítorí náà, dájọ́ láààrin wa pẹ̀lú òdodo. Má ṣàbòsí. Kí o sì tọ́ wa sí ọ̀nà tààrà"},{"SurahNumber":38,"VerseNumber":23,"Text":"Dájúdájú èyí ni arákùnrin mi. Ó ní abo ewúrẹ́ mọ́kàndín-lọ́gọ́rùn-ún. Èmi sì ní abo ewúrẹ́ ẹyọ kan. Ó sì sọ pé: \"Fà á lé mi lọ́wọ́. Ó sì borí mi nínú ọ̀rọ̀"},{"SurahNumber":38,"VerseNumber":24,"Text":"(Ànábì Dāwūd) sọ pé: \"Ó ti ṣàbòsí sí ọ nípa bíbèèrè abo ewúrẹ́ tìrẹ mọ́ àwọn abo ewúrẹ́ tirẹ̀. Dájúdájú ọ̀pọ̀lọ́pọ̀ nínú àwọn olùbáda-n̄ǹkanpọ̀, apá kan wọn máa ń tayọ ẹnu-àlà lórí apá kan àfi àwọn t’ó bá gbàgbọ́ ní òdodo, tí wọ́n sì ṣe iṣẹ́ rere. Díẹ̀ sì ni wọ́n. (Ànábì) Dāwūd sì mọ̀ dájú pé A kàn fi (ìbéèrè náà) ṣàdánwò fún òun ni. Nítorí náà, ó tọrọ àforíjìn lọ́dọ̀ Olúwa rẹ̀ (nípa àìtẹ́tí gbọ́ ọ̀rọ̀ lẹ́nu ẹni- afẹ̀sùnkàn). Ó dojú bolẹ̀ láti forí kanlẹ̀. Ó sì ronú pìwàdà (sọ́dọ̀ Allāhu). òǹkà ìyàwó wọn lè pọ̀ ní òǹkà kì í ṣe ní ti ìgbádùn adùn-ara bí kò ṣe pé Allāhu (subhānahu wa ta'ālā) fẹ́ kọ́ Ànábì Dāwūd ('alaehi-ssọlātu wa-ssalām) ní ẹ̀kọ́ ìgbẹ́jọ́ nítorí pé Allāhu (subhānahu wa ta'ālā) fẹ́ fi ṣe adájọ́ láààrin àwọn ìjọ rẹ̀. Àìtẹ́tí gbọ́ ọ̀rọ̀ lẹ́nu ẹni-afẹ̀sùnkàn ni àṣíṣe t’ó ṣẹlẹ̀ sí Ànábì Dāwūd ('alaehi-ssọlātu wa-ssalām). Èyí náà sì ni ohun tí ó tọrọ àforíjìn Ọlọ́hun fún"},{"SurahNumber":38,"VerseNumber":25,"Text":"Nítorí náà, A ṣàforíjìn ìyẹn fún un. Dájúdájú ìsúnmọ́ (Wa) àti àbọ̀ rere sì wà fún un lọ́dọ̀ Wa"},{"SurahNumber":38,"VerseNumber":26,"Text":"(Ànábì) Dāwūd, dájúdájú Àwa ṣe ọ́ ní àrólé lórí ilẹ̀. Nítorí náà, dájọ́ láààrin àwọn ènìyà́n pẹ̀lú òdodo. Má ṣe tẹ̀lé ìfẹ́-inú nítorí kí ó má baà ṣìnà kúrò lójú ọ̀nà (ẹ̀sìn) Allāhu. Dájúdájú àwọn t’ó ń sọnù kúrò nínú ẹ̀sìn Allāhu, ìyà líle wà fún wọn nítorí pé wọ́n gbàgbé Ọjọ́ ìṣírò-iṣẹ́"},{"SurahNumber":38,"VerseNumber":27,"Text":"A kò ṣẹ̀dá sánmọ̀, ilẹ̀ àti ohunkóhun t’ó wà láààrin méjèèjì pẹ̀lú irọ́. (Irọ́), ìyẹn ni èrò àwọn t’ó ṣàì gbàgbọ́. Nítorí náà, ègbé ni fún àwọn t’ó ṣàì gbàgbọ́ nínú Iná"},{"SurahNumber":38,"VerseNumber":28,"Text":"Ṣé kí Á ṣe àwọn t’ó gbàgbọ́ ní òdodo, tí wọ́n sì ṣe àwọn iṣẹ́ rere bí (A ó ti ṣe) àwọn òbìlẹ̀jẹ́ lórí ilẹ̀? Tàbí ṣé kí Á ṣe àwọn olùbẹ̀rù (Mi bí A ó ti ṣe) àwọn aṣebi"},{"SurahNumber":38,"VerseNumber":29,"Text":"(Èyí ni) Tírà ìbùkún tí A sọ̀ kalẹ̀ fún ọ nítorí kí wọ́n lè ronú jinlẹ̀ nípa àwọn āyah rẹ̀ àti nítorí kí àwọn onílàákàyè lè lo ìrántí"},{"SurahNumber":38,"VerseNumber":30,"Text":"A fi (Ànábì) Sulaemọ̄n ta (Ànábì) Dāwūd lọ́rẹ. Ẹrúsìn rere ni. Dájúdájú olùṣẹ́rí sọ́dọ̀ (Allāhu) ni (nípa ìronúpìwàdà)"},{"SurahNumber":38,"VerseNumber":31,"Text":"(Rántí) nígbà tí wọ́n kó àwọn ẹṣin akáwọ́ọ̀jà-lérí asárétete wá bá a ní ìrọ̀lẹ́"},{"SurahNumber":38,"VerseNumber":32,"Text":"ó sọ pé: \"Dájúdájú èmi fẹ́ràn ìfẹ́ ohun rere (ìyẹn, àwọn ẹṣin náà) dípò ìrántí Olúwa Mi (ìyẹn, ìrun ‘Asr) títí òòrùn fi wọ̀"},{"SurahNumber":38,"VerseNumber":33,"Text":"Ẹ dá wọn padà sọ́dọ̀ mi. \"Ó sì bẹ̀rẹ̀ sí í fi idà gé wọn ní ẹsẹ̀ àti ní ọrùn"},{"SurahNumber":38,"VerseNumber":34,"Text":"Dájúdájú A dán (Ànábì) Sulaemọ̄n wò. A ju abara kan sórí àga rẹ̀. Lẹ́yìn náà, (Ànábì Sulaemọ̄n) ṣẹ́rí padà (pẹ̀lú ìronúpìwàdà). Ànábì Sulaemọ̄n ('alaehi-ssọlātu wa-ssalām) ní ìyàwó t’ó tó ọgọ́rùn-ún lábẹ́ òfin ẹ̀tọ́ (ìyẹn ni pé Allāhu s.w.t. l’Ó ṣe é ní ẹ̀tọ́ fún un). Ànábì Sulaemọ̄n ('alaehi-ssọlātu wa-ssalām) sì fi Allāhu búra ní ọjọ́ kan pé kì í ṣe ara òrùka Ànábì Sulaemọ̄n ('alaehi-ssọlātu wa-ssalām) ni àwọ̀ Ànábì Sulaemọ̄n wà. Báwo wá ni ó ṣe máa jẹ́ pé nípasẹ̀ òrùka Ànábì Sulaemọ̄n ni àwọ̀ rẹ̀ fi máa kúrò lára rẹ̀ sí ara èṣù àlùjànnú nígbà tí Ànábì Sulaemọ̄n kì í ṣe òpìdán? Ànábì Sulaemọ̄n kò sì fi òrùka jọba áḿbọ̀sìbọ́sí pé nígbà tí kò bá sí òrùka rẹ̀ lọ́wọ́ rẹ̀ l’ó máa fún ẹlòmíìràn ní àyè láti di ọba! Ẹ tún wo ìtọsẹ̀-ọ̀rọ̀ fún sūrah al-Baƙọrah; 2:102. W-Allāhu ’a‘lam"},{"SurahNumber":38,"VerseNumber":35,"Text":"Ó sọ pé: \"Olúwa mi, forí jìn mí. Kí O sì ta mí ní ọrẹ ìjọba kan èyí tí kò níí tọ́ sí ẹnì kan kan mọ́ lẹ́yìn mi. Dájúdájú Ìwọ, Ìwọ ni Ọlọ́rẹ"},{"SurahNumber":38,"VerseNumber":36,"Text":"Nítorí náà, A tẹ atẹ́gùn ba fún un. Ó ń fẹ́ pẹ̀lú àṣẹ rẹ̀ ní ìrọ̀rùn síbi tí ó bá fẹ́"},{"SurahNumber":38,"VerseNumber":37,"Text":"Àti àwọn èṣù àlùjànnú; gbogbo àwọn ọ̀mọ̀lé àti àwọn awakùsà (ni A tẹ̀ ba fún un)"},{"SurahNumber":38,"VerseNumber":38,"Text":"Àti àwọn (àlùjànnú) mìíràn tí wọ́n fi ẹ̀wọ̀n dè mọ́lẹ̀ (A tẹ̀ wọ́n ba fún un)"},{"SurahNumber":38,"VerseNumber":39,"Text":"Èyí ni ọrẹ Wa. Nítorí náà, fi tọrẹ tàbí kí ó mú un dání láì la ìṣírò lọ (lọ́run)"},{"SurahNumber":38,"VerseNumber":40,"Text":"Dájúdájú ìsúnmọ́ (Wa) àti àbọ̀ rere sì wà fún un ní ọ̀dọ̀ Wa"},{"SurahNumber":38,"VerseNumber":41,"Text":"Ṣèrántí ẹrúsìn Wa, (Ànábì) ’Ayyūb. Nígbà tí ó pe Olúwa rẹ̀ (pé): \"Dájúdájú Èṣù ti kó ìnira (àìsàn) àti ìyà bá mi"},{"SurahNumber":38,"VerseNumber":42,"Text":"(Mọlāika sọ fún un pé): \"Fi ẹsẹ̀ rẹ janlẹ̀. Èyí ni omi ìwẹ̀ tútù àti omi mímu (fún ìwòsàn rẹ)"},{"SurahNumber":38,"VerseNumber":43,"Text":"A sì ta á lọ́rẹ àwọn ará ilé rẹ̀ (padà) àti irú wọn pẹ̀lú wọn. (Ó jẹ́) ìkẹ́ láti ọ̀dọ̀ Wa àti ìrántí fún àwọn onílàákàyè"},{"SurahNumber":38,"VerseNumber":44,"Text":"Fi ọwọ́ rẹ mú ìdì igi koríko tútù kí o fi lu (ìyàwó) rẹ. Má ṣe yapa ìbúra rẹ. Dájúdájú Àwa rí (’Ayyūb) ní onísùúrù. Ẹrúsìn rere ni. Dájúdájú olùṣẹ́rí sí ọ̀dọ̀ Allāhu ni (nípa ìronúpìwàdà)"},{"SurahNumber":38,"VerseNumber":45,"Text":"Ṣèrántí àwọn ẹrúsìn Wa, (Ànábì) ’Ibrọ̄hīm, ’Ishāƙ àti Ya‘ƙūb; àwọn alágbára, olùríran (nípa ẹ̀sìn)"},{"SurahNumber":38,"VerseNumber":46,"Text":"Dájúdájú Àwa ṣà wọ́n lẹ́ṣà pẹ̀lú ẹ̀ṣà kan; ìrántí Ilé Ìkẹ́yìn"},{"SurahNumber":38,"VerseNumber":47,"Text":"Dájúdájú wọ́n wà nínú àwọn ẹni ẹ̀ṣà, ẹni rere jùlọ ní ọ̀dọ̀ Wa"},{"SurahNumber":38,"VerseNumber":48,"Text":"Ṣèrántí (àwọn Ànábì) ’Ismọ̄‘īl, al-Yasa‘ àti Thul-Kifl. Ìkọ̀ọ̀kan wọn wà nínú àwọn ẹni rere jùlọ"},{"SurahNumber":38,"VerseNumber":49,"Text":"Èyí ni ìrántí. Àti pé dájúdájú àbọ̀ rere wà fún àwọn olùbẹ̀rù (Allāhu)"},{"SurahNumber":38,"VerseNumber":50,"Text":"Àwọn Ọgbà Ìdẹ̀ra gbére (ni). Wọ́n sì máa ṣí àwọn ìlẹ̀kùn rẹ̀ sílẹ̀ fún wọn"},{"SurahNumber":38,"VerseNumber":51,"Text":"Wọn yóò rọ̀gbọ̀kú nínú rẹ̀. Wọn yóò máa bèèrè fún àwọn èso púpọ̀ àti ohun mímu nínú rẹ̀"},{"SurahNumber":38,"VerseNumber":52,"Text":"Àwọn obìnrin tí kì í wo ẹlòmíìràn, tí ọjọ́ orí wọn kò jura wọn lọ yó sì wà ní ọ̀dọ̀ wọn"},{"SurahNumber":38,"VerseNumber":53,"Text":"Èyí ni ohun tí Wọ́n ń ṣe ní àdéhùn fun yín fún Ọjọ́ ìṣírò-iṣẹ́"},{"SurahNumber":38,"VerseNumber":54,"Text":"Dájúdájú èyí ni arísìkí Wa. Kò sì níí tán"},{"SurahNumber":38,"VerseNumber":55,"Text":"Èyí (rí bẹ́ẹ̀). Àti pé dájúdájú àbọ̀ burúkú ni ti àwọn alágbèéré (sí Allāhu)"},{"SurahNumber":38,"VerseNumber":56,"Text":"Iná Jahanamọ ni wọn yó wọ̀. Ó sì burú ní ibùgbé"},{"SurahNumber":38,"VerseNumber":57,"Text":"Èyí (rí bẹ́ẹ̀). Nítorí náà, kí wọ́n tọ́ ọ wò; omi gbígbóná àti àwọyúnwẹ̀jẹ̀"},{"SurahNumber":38,"VerseNumber":58,"Text":"Oríṣiríṣi (ìyà) mìíràn bí irú rẹ̀ (tún wà fún wọn)"},{"SurahNumber":38,"VerseNumber":59,"Text":"Èyí ni ìjọ kan t’ó máa wọ inú Iná pẹ̀lú yín. (Àwọn aṣíwájú nínú Iná sì máa wí pé:) \"Kò sí máawolẹ̀-máarọra fún wọn.\" Dájúdájú wọn yóò wọ inú Iná ni"},{"SurahNumber":38,"VerseNumber":60,"Text":"(Àwọn ọmọlẹ́yìn nínú Iná) máa wí pé: \"Rárá, ẹ̀yin náà kò sí máawolẹ̀-máarọra fun yín. Ẹ̀yin l’ẹ pè wá síbi èyí (t’ó bí Iná).\" Ó sì burú ní ibùgbé"},{"SurahNumber":38,"VerseNumber":61,"Text":"Wọ́n (tún) wí pé: \"Olúwa wa, ẹni tí ó pè wá (síbi ìyà) yìí, ṣe àlékún àdìpèlé ìyà fún un nínú Iná"},{"SurahNumber":38,"VerseNumber":62,"Text":"Wọ́n tún wí pé: \"Kí ló ṣẹlẹ̀ sí wa tí a ò rí àwọn ọkùnrin kan, àwọn tí à ń kà mọ́ àwọn ẹni burúkú"},{"SurahNumber":38,"VerseNumber":63,"Text":"Ṣèbí a fi wọ́n ṣe yẹ̀yẹ́ tàbí àwọn ojú ti fò wọ́n ni (l’a ò fi rí wọn nínú Iná)"},{"SurahNumber":38,"VerseNumber":64,"Text":"Dájúdájú ìyẹn, àríyànjiyàn àwọn èrò inú Iná, òdodo mà ni"},{"SurahNumber":38,"VerseNumber":65,"Text":"Sọ pé: \"Èmi ni olùkìlọ̀. Àti pé kò sí ọlọ́hun tí ìjọ́sìn tọ́ sí àyàfi Allāhu, Ọ̀kan ṣoṣo, Olùborí"},{"SurahNumber":38,"VerseNumber":66,"Text":"Olúwa àwọn sánmọ̀ àti ilẹ̀ àti ohunkóhun t’ó wà láààrin méjèèjì, Alágbára, Aláforíjìn"},{"SurahNumber":38,"VerseNumber":67,"Text":"Sọ pé: \"(al-Ƙur’ān) ni ìró ńlá"},{"SurahNumber":38,"VerseNumber":68,"Text":"Ẹ̀yin sì ń gbúnrí kúrò níbẹ̀"},{"SurahNumber":38,"VerseNumber":69,"Text":"Èmi kò sì nímọ̀ nípa àwọn mọlāika tí ó wà ní àyè gíga nígbà tí wọ́n ń ṣàròyé"},{"SurahNumber":38,"VerseNumber":70,"Text":"Kí ni wọ́n fi ránṣẹ́ sí mi bí kò ṣe pé èmi ni olùkìlọ̀ pọ́nńbélé"},{"SurahNumber":38,"VerseNumber":71,"Text":"(Rántí) nígbà tí Olúwa rẹ sọ fún àwọn mọlāika pé: \"Dájúdájú Èmi yóò dá abara kan láti inú ẹrùpẹ̀"},{"SurahNumber":38,"VerseNumber":72,"Text":"Nígbà tí Mo bá ṣe é t’ó dọ́gba jálẹ̀ tán, tí Mo sì fẹ́ nínú atẹ́gùn ẹ̀mí tí Mo dá sínú rẹ̀, nígbà náà ẹ dojú bolẹ̀ fún un ní olùforíkanlẹ̀-kíni"},{"SurahNumber":38,"VerseNumber":73,"Text":"Gbogbo àwọn mọlāika pátápátá sì forí kanlẹ̀ kí i"},{"SurahNumber":38,"VerseNumber":74,"Text":"Àyàfi ’Iblīs, tí ó ṣègbéraga. Ó sì wà nínú àwọn aláìgbàgbọ́"},{"SurahNumber":38,"VerseNumber":75,"Text":"(Allāhu) sọ pé: \"’Iblīs, kí l’ó kọ̀ fún ọ láti forí kanlẹ̀ kí ohun tí Mo fi ọwọ́ Mi méjèèjì dá? Ṣé o ṣègbéraga ni tàbí o wà nínú àwọn ẹni gíga"},{"SurahNumber":38,"VerseNumber":76,"Text":"Ó wí pé: \"Èmi lóore jùlọ sí òun; O dá èmi láti ara iná. O sì dá òun láti ara erùpẹ̀ amọ̀"},{"SurahNumber":38,"VerseNumber":77,"Text":"(Allāhu) sọ pé: \"Jáde kúrò nínú (Ọgbà Ìdẹ̀ra) nítorí pé dájúdájú ìwọ ni ẹni ẹ̀kọ̀"},{"SurahNumber":38,"VerseNumber":78,"Text":"Àti pé dájúdájú ègún Mi yóò wà lórí rẹ títí di Ọjọ́ ẹ̀san"},{"SurahNumber":38,"VerseNumber":79,"Text":"(Èṣù) wí pé: \"Olúwa mi, lọ́ mi lára títí di ọjọ́ tí Wọn yóò gbé ẹ̀dá dìde"},{"SurahNumber":38,"VerseNumber":80,"Text":"(Allāhu) sọ pé: \"Dájúdájú ìwọ wà nínú àwọn tí wọ́n máa lọ́ lára"},{"SurahNumber":38,"VerseNumber":81,"Text":"títí di ọjọ́ àkókò tí A ti mọ"},{"SurahNumber":38,"VerseNumber":82,"Text":"(Èṣù) wí pé: \"Mo fi agbára Rẹ búra, dájúdájú èmi yóò kó gbogbo wọn sínú ìṣìnà"},{"SurahNumber":38,"VerseNumber":83,"Text":"àfi àwọn ẹrúsìn Rẹ̀, àwọn ẹni ẹ̀ṣà nínú wọn"},{"SurahNumber":38,"VerseNumber":84,"Text":"(Allāhu) sọ pé: \"Òdodo (ni ìbúra Mi), òdodo sì ni Èmi ń sọ, (pé)"},{"SurahNumber":38,"VerseNumber":85,"Text":"dájúdájú Mo máa fi ìwọ àti gbogbo àwọn t’ó bá tẹ̀lé ọ nínú wọn kún inú iná Jahanamọ"},{"SurahNumber":38,"VerseNumber":86,"Text":"Sọ pé: \"Èmi kò bi yín léèrè owó-ọ̀yà kan lórí rẹ̀. Èmi kò sì sí nínú àwọn onítàn-àròsọ"},{"SurahNumber":38,"VerseNumber":87,"Text":"Kí ni al-Ƙur’ān bí kò ṣe ìrántí fún gbogbo ẹ̀dá"},{"SurahNumber":38,"VerseNumber":88,"Text":"Àti pé dájúdájú ẹ máa mọ ìró rẹ̀ (sí òdodo) láìpẹ́"},{"SurahNumber":39,"VerseNumber":1,"Text":"Ìsọ̀kalẹ̀ Tírà náà (ṣẹlẹ̀) láti ọ̀dọ̀ Allāhu, Alágbára, Ọlọ́gbọ́n"},{"SurahNumber":39,"VerseNumber":2,"Text":"Dájúdájú Àwa sọ Tírà (al-Ƙur’ān) kalẹ̀ fún ọ pẹ̀lú òdodo. Nítorí náà, jọ́sìn fún Allāhu ní olùṣàfọ̀mọ́-ẹ̀sìn fún Un"},{"SurahNumber":39,"VerseNumber":3,"Text":"Gbọ́! Ti Allāhu ni ẹ̀sìn mímọ́. Àwọn tí wọ́n sì mú àwọn aláfẹ̀yìntì kan yàtọ̀ sí Allāhu, (wọ́n wí pé): \"A ò jọ́sìn fún wọn bí kò ṣe pé nítorí kí wọ́n lè mú wa súnmọ́ Allāhu pẹ́kípẹ́kí ni.\" Dájúdájú Allāhu l’Ó máa dájọ́ láààrin wọn nípa ohun tí wọ́n ń yapa ẹnu nípa rẹ̀ (ìyẹn, ẹ̀sìn ’Islām). Dájúdájú Allāhu kì í fi ọ̀nà mọ ẹni tí ó jẹ́ òpùrọ́, aláìgbàgbọ́"},{"SurahNumber":39,"VerseNumber":4,"Text":"Tí ó bá jẹ́ pé Allāhu bá fẹ́ fi ẹnì kan ṣe ọmọ ni, ìbá ṣẹ̀ṣà ohun tí Ó bá fẹ́ (fi ṣọmọ) nínú n̄ǹkan tí Ó dá. Mímọ́ ni fún Un (níbi èyí). Òun ni Allāhu, Ọ̀kan ṣoṣo, Olùborí"},{"SurahNumber":39,"VerseNumber":5,"Text":"Ó ṣẹ̀dá àwọn sánmọ̀ àti ilẹ̀ pẹ̀lú òdodo. Ó ń ti òru bọnú ọ̀sán. Ó sì ń ti ọ̀sán bọnú òru. Ó sì rọ òòrùn àti òṣùpá; ìkọ̀ọ̀kan wọn ń rìn fún gbèdéke àkókò kan. Gbọ́! Òun ni Alágbára, Aláforíjìn"},{"SurahNumber":39,"VerseNumber":6,"Text":"Ó ṣẹ̀dá yín láti ara ẹ̀mí ẹyọ kan. Lẹ́yìn náà, Ó dá ìyàwó rẹ̀ láti ara rẹ̀. Ó sì sọ mẹ́jọ kalẹ̀ fun yín nínú ẹran-ọ̀sìn ní takọ-tabo. Ó ń ṣẹ̀dá yín sínú ìyá yín, ẹ̀dá kan lẹ́yìn ẹ̀dá kan nínú àwọn òkùnkùn mẹ́ta. Ìyẹn ni Allāhu, Olúwa yín. TiRẹ̀ ni ìjọba. Kò sí ọlọ́hun tí ìjọ́sìn tọ́ sí àfi Òun. Nítorí náà, báwo ni wọ́n ṣe ń ṣẹ yín lórí kúrò níbi òdodo"},{"SurahNumber":39,"VerseNumber":7,"Text":"Tí ẹ bá ṣàì moore, dájúdájú Allāhu rọrọ̀ láì sí ẹ̀yin (kò sì ní bùkátà si yín). Kò sì yọ́nú sí àìmoore fún àwọn ẹrúsìn Rẹ̀. Tí ẹ bá dúpẹ́, Ó máa yọ́nú sí i fun yín. Ẹlẹ́rù-ẹ̀ṣẹ̀ kan kò sì níí ru ẹrù ẹ̀ṣẹ̀ ẹlòmíìràn. Lẹ́yìn náà, ọ̀dọ̀ Olúwa yín ni ibùpadàsí yín. Ó sì máa fun yín ní ìró ohun tí ẹ̀ ń ṣe níṣẹ́. Dájúdájú Òun ni Onímọ̀ nípa ohun tí ń bẹ nínú igbá-àyà ẹ̀dá"},{"SurahNumber":39,"VerseNumber":8,"Text":"Nígbà tí ìnira kan bá fọwọ́ ba ènìyàn, ó máa pe Olúwa rẹ̀ ní olùṣẹ́rí sí ọ̀dọ̀ Rẹ̀. Lẹ́yìn náà, nígbà tí Ó bá ṣe ìdẹ̀ra fún un láti ọ̀dọ̀ Rẹ̀, ó máa gbàgbé ohun t’ó ṣe ní àdúà sí (Olúwa rẹ) ṣíwájú. Ó sì máa sọ (àwọn ẹ̀dá kan) di akẹgbẹ́ fún Allāhu nítorí kí ó lè kó ìṣìnà bá (ẹlòmíìràn) ní ojú ọ̀nà ẹ̀sìn Rẹ̀ (’Islām). Sọ pé: \"Fi àìgbàgbọ́ rẹ jẹ̀gbádùn ayé fún ìgbà díẹ̀. Dájúdájú ìwọ wà nínú àwọn èrò inú Iná"},{"SurahNumber":39,"VerseNumber":9,"Text":"Ǹjẹ́ ẹni tí ó jẹ́ olùtẹ̀lé ti Allāhu (t’ó jẹ́) olùforíkanlẹ̀ àti olùdìdedúró (lórí ìrun kíkí) ní àwọn àkókò alẹ́, t’ó ń ṣọ́ra fún ọ̀run, t’ó sì ń ní àgbẹ́kẹ̀lé nínú àánú Olúwa rẹ̀ (dà bí ẹlẹ́ṣẹ̀ bí?) Sọ pé: \"Ǹjẹ́ àwọn tí wọ́n nímọ̀ àti àwọn tí kò nímọ̀ dọ́gba bí? Àwọn onílàákàyè nìkan l’ó ń lo ìrántí"},{"SurahNumber":39,"VerseNumber":10,"Text":"Sọ pé: \"Ẹ̀yin ẹrúsìn Mi tí ẹ gbàgbọ́ ní òdodo, ẹ bẹ̀rù Olúwa yín. Ẹ̀san rere wà fún àwọn t’ó ṣe rere ní ilé ayé yìí. Ilẹ̀ Allāhu sì gbòòrò. Àwọn onísùúrù ni Wọ́n sì máa fún ní ẹ̀san (rere iṣẹ́) wọn láì la ìṣírò lọ"},{"SurahNumber":39,"VerseNumber":11,"Text":"Sọ pé: \"Dájúdájú Wọ́n pa mí ní àṣẹ pé kí n̄g jọ́sìn fún Allāhu ní ti olùṣe-àfọ̀mọ́-ẹ̀sìn fún Un"},{"SurahNumber":39,"VerseNumber":12,"Text":"Wọ́n tún pa mí ní àṣẹ pé kí èmi jẹ́ ẹni àkọ́kọ́ (nínú) àwọn mùsùlùmí (ní àsìkò tèmi)"},{"SurahNumber":39,"VerseNumber":13,"Text":"Sọ pé: \"Dájúdájú èmi ń páyà ìyà ọjọ́ ńlá, tí mo bá fi lè yapa àṣẹ Olúwa mi"},{"SurahNumber":39,"VerseNumber":14,"Text":"Sọ pé: \"Allāhu ni èmi yóò máa jọ́sìn fún (mo máa jẹ́) olùṣe-àfọ̀mọ́-ẹ̀sìn mi fún Un"},{"SurahNumber":39,"VerseNumber":15,"Text":"Nítorí náà, kí ẹ jọ́sìn fún ohun tí ẹ bá fẹ́ lẹ́yìn Rẹ̀.\" Sọ pé: \"Dájúdájú àwọn ẹni òfò ni àwọn t’ó ṣe ẹ̀mí ara wọn àti ará ilé wọn lófò ní Ọjọ́ Àjíǹde. Gbọ́! Ìyẹn, òhun ni òfò pọ́nńbélé"},{"SurahNumber":39,"VerseNumber":16,"Text":"Àwọn àjà Iná máa wà ní òkè wọn. Àwọn àjà yó sì wà ní ìsàlẹ̀ wọn. Ìyẹn ni Allāhu fi ń dẹ́rù ba àwọn ẹrúsìn Rẹ̀ (báyìí pé:) \"Ẹ̀yin ẹrúsìn Mi, ẹ bẹ̀rù Mi"},{"SurahNumber":39,"VerseNumber":17,"Text":"Àwọn tí wọ́n yàgò fún àwọn òrìṣà láti jọ́sìn fún un, wọ́n sì ṣẹ́rí padà sí (jíjọ́sìn fún) Allāhu, ìró ìdùnnú ń bẹ fún wọn. Nítorí náà, fún àwọn ẹrúsìn Mi ní ìró ìdùnnú"},{"SurahNumber":39,"VerseNumber":18,"Text":"Àwọn t’ó ń tẹ́tí gbọ́ ọ̀rọ̀, tí wọ́n sì ń tẹ̀lé èyí t’ó dára jùlọ nínú rẹ̀, àwọn wọ̀nyẹn ni àwọn tí Allāhu fi mọ̀nà. Àwọn wọ̀nyẹn, àwọn ni onílàákàyè"},{"SurahNumber":39,"VerseNumber":19,"Text":"Ṣé ẹni tí ọ̀rọ̀ ìyà Iná ti kòlé lórí (nípa àìgbàgbọ́ rẹ̀, ṣé kò níí wọná ni?) Ṣé ìwọ l’ó máa la ẹni t’ó wà nínú Iná (nípasẹ̀ àìgbàgbọ́ rẹ̀) ni"},{"SurahNumber":39,"VerseNumber":20,"Text":"Ṣùgbọ́n àwọn t’ó bẹ̀rù Olúwa wọn, tiwọn ni àwọn ilé gíga, tí àwọn ilé gíga tún wà lókè rẹ̀, àwọn odò yó sì máa ṣàn ní ìsàlẹ̀ rẹ̀. Àdéhùn Allāhu ni (èyí). Allāhu kò sì níí yẹ àdéhùn náà"},{"SurahNumber":39,"VerseNumber":21,"Text":"Ṣé o ò rí i pé dájúdájú Allāhu l’Ó sọ omi kalẹ̀ láti sánmọ̀, Ó sì mú omi náà bọ́ sínú àwọn òpópónà odò nínú ilẹ̀, lẹ́yìn náà, Ó ń fi mú irúgbìn tí àwọ̀ wọn yàtọ̀ síra wọn jáde, lẹ́yìn náà, (irúgbìn náà) yóò gbẹ, o sì máa rí i ní pípọ́n, lẹ́yìn náà, Ó máa sọ ọ́ di rírún? Dájúdájú ìrántí wà nínú ìyẹn fún àwọn onílàákàyè"},{"SurahNumber":39,"VerseNumber":22,"Text":"Ǹjẹ́ ẹni tí Allāhu gba ọkàn rẹ̀ láàyè fún ẹ̀sìn ’Islām, tí ó sì wà nínú ìmọ́lẹ̀ láti ọ̀dọ̀ Olúwa rẹ̀ (dà bí aláìgbàgbọ́ bí)? Ègbé ni fún àwọn tí ọkàn wọn le sí ìrántí Allāhu. Àwọn wọ̀nyẹn wà nínú ìṣìnà pọ́nńbélé"},{"SurahNumber":39,"VerseNumber":23,"Text":"Allāhu l’Ó sọ ọ̀rọ̀ t’ó dára jùlọ kalẹ̀, (ó jẹ́) Tírà, tí (àwọn ọ̀rọ̀ inú rẹ̀) jọra wọn ní ọ̀rọ̀ àsọtúnsọ, tí awọ ara àwọn t’ó ń páyà Olúwa wọn yó sì máa wárìrì nítorí rẹ̀. Lẹ́yìn náà, awọ ara wọn àti ọkàn wọn yóò máa rọ̀ níbi ìrántí Allāhu. Ìyẹn ni ìmọ̀nà Allāhu. Ó sì ń fi ṣe ìmọ̀nà fún ẹni tí Ó bá fẹ́. Ẹni tí Allāhu bá ṣì lọ́nà, kò sí níí sí afinimọ̀nà kan fún un"},{"SurahNumber":39,"VerseNumber":24,"Text":"Ǹjẹ́ ẹni tí ó máa fojú ara rẹ̀ ko aburú ìyà Iná ní Ọjọ́ Àjíǹde (dà bí ẹni tí ó máa wọ inú Ọgbà Ìdẹ̀ra wọ́ọ́rọ́wọ́)? Wọn yó sì sọ fún àwọn alábòsí pé: \"Ẹ tọ́ ìyà ohun tí ẹ̀ ń ṣe níṣẹ́ wò"},{"SurahNumber":39,"VerseNumber":25,"Text":"Àwọn t’ó ṣíwájú wọn pe òdodo nírọ́. Nítorí náà, ìyà dé bá wọn ní àyè tí wọn kò ti fura"},{"SurahNumber":39,"VerseNumber":26,"Text":"Allāhu fún wọn ní àbùkù ìyà tọ́ wò nínú ìṣẹ̀mí ayé yìí. Ìyà ọ̀run sì tóbi jùlọ tí ó bá jẹ́ pé wọ́n mọ̀"},{"SurahNumber":39,"VerseNumber":27,"Text":"A sì ti ṣe gbogbo àkàwé fún àwọn ènìyàn nínú al-Ƙur’ān yìí nítorí kí wọ́n lè lo ìrántí"},{"SurahNumber":39,"VerseNumber":28,"Text":"Al-Ƙur’ān ní èdè Lárúbáwá, èyí tí ọ̀rọ̀ inú rẹ̀ kò dojú rú (l’A sọ̀kalẹ̀) nítorí kí wọ́n lè bẹ̀rù (Allāhu)"},{"SurahNumber":39,"VerseNumber":29,"Text":"Allāhu fi àkàwé kan lélẹ̀; ẹrúkùnrin kan t’ó wà lábẹ́ àṣẹ ọ̀gá púpọ̀ tí wọ́n ń fà á kiri (kò sì mọ ta ni ó máa dá lóhùn nínú àwọn ọ̀gá rẹ̀) àti (àkàwé) ẹrúkùnrin kan t’ó dá wà gédégbé lábẹ́ ọ̀gákùnrin kan. Ǹjẹ́ àwọn (ẹrú) méjèèjì dọ́gba ní àkàwé bí? Gbogbo ọpẹ́ ń jẹ́ ti Allāhu, ṣùgbọ́n ọ̀pọ̀lọ́pọ̀ wọn ni kò mọ̀"},{"SurahNumber":39,"VerseNumber":30,"Text":"Dájúdájú ìwọ máa kú. Dájúdájú àwọn náà máa kú"},{"SurahNumber":39,"VerseNumber":31,"Text":"Lẹ́yìn náà, ní Ọjọ́ Àjíǹde dájúdájú ẹ̀yin yóò máa bá ara yín ṣe àríyànjiyàn ní ọ̀dọ̀ Olúwa yín"}]}