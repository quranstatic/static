{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":7,"VerseNumber":88,"Text":"Pitharo o manga nakoda a so miyamanakabor ko pagtaw niyan a: \"Mataan! a phakaawaan ami ska dn hay Shoayb! go so miyamaratiyaya a pd ka phoon ko ingd ami, inonta o mataan! a komasoy kano ko okit tano.\" Pitharo iyan: \"Ati apiya di ami kabaya"},{"SurahNumber":7,"VerseNumber":89,"Text":"Sabnar a khaangkob ami so Allah sa kabokhag, o kasoy kami ko okit iyo ko oriyan o masa a kiyalpasa rkami ron o Allah; go di rkami khapakay i ba kami ron kasoy inonta o kabaya o Allah, a Kadnan ami. Mararangkom o Kadnan ami a katao so langowan taman. So bo so Allah i siyarigan ami. Kadnan ami, kokoma kaming Ka ago so pagtaw ami sa ontol, ka Ska i taralbi a mapiya ko manga kokoman"},{"SurahNumber":7,"VerseNumber":90,"Text":"Na pitharo o manga nakoda a so da pamaratiyaya ko pagtaw niyan: \"Ibt amay ka onotan iyo so Shoayb, na mataan! a skano samawto na miyangalologi dn"},{"SurahNumber":7,"VerseNumber":91,"Text":"Na miyasogat siran o linog, na kiyapitaan siran ko manga ingd iran a miyamangndr"},{"SurahNumber":7,"VerseNumber":92,"Text":"So siran a piyakambokhag iran so Shoayb na lagid oba siran roo da maadn. Siran a piyakambokhag iran so Shoayb, na miyabaloy siran a siran i manga logi"},{"SurahNumber":7,"VerseNumber":93,"Text":"Na inawaan iyan siran, go pitharo iyan: \"Hay pagtaw akn, sabnsabnar a minisampay akn rkano so manga pakawit o Kadnan ko, go piyangthomaan ko skano, na andamanaya i kipmboko on akn ko pagtaw a da pamaratiyaya"},{"SurahNumber":7,"VerseNumber":94,"Text":"Na da a siyogo an Ami a ingd sa nabi, a ba Ami da sogatn ko taw ron so masikot go so karomasayan, ka an siran maka pangalimbabaan"},{"SurahNumber":7,"VerseNumber":95,"Text":"Oriyan iyan na siyambiyan Ami so btad a marata sa mapiya, taman sa mithagompiya siran, na pitharo iran a: \"Sabnar a minisogat ko manga loks tano so karomasayan go so kapakadadaya! Na siniksa Ami siran sa minitalmba, a siran na di iran maiin´ngka"},{"SurahNumber":7,"VerseNumber":96,"Text":"Na o opama ka mataan! a so taw ko manga ingd na miyaratiyaya siran go miyananggila siran, na plkaan Ami kiran dn so manga kapiyaan a phoon ko langit ago so lopa; na ogaid na kagiya a piyakambokhag iran (so manga sogo), na siniksa Ami siran sabap ko pinggalbk iran (a marata)"},{"SurahNumber":7,"VerseNumber":97,"Text":"Ba sasana so manga taw ko manga ingd sa di kiran makatalingoma so siksa Ami ko gagawii a siran na khitotorogn siran"},{"SurahNumber":7,"VerseNumber":98,"Text":"Odi na ba sasana so manga taw ko manga ingd sa di kiran makatalingoma so siksa Ami ko dawndaw a siran na mabibimban siran"},{"SurahNumber":7,"VerseNumber":99,"Text":"Ba siran sasana (sa malpas siran) ko siksa o Allah? Da a somasana (sa kalpas) ko siksa o Allah, a rowar ko pagtaw a miyangalologi"},{"SurahNumber":7,"VerseNumber":100,"Text":"Ba da makanggonanao ko siran a pphamangowali ko lopa ko oriyan o (kiyabinasa o) taw ron, a o kabaya Ami, na khisogat Ami kiran (so siksa) sabap ko manga dosa iran, go khaparkat Ami so manga poso iran na siran na di siran mamakan´g"},{"SurahNumber":7,"VerseNumber":101,"Text":"Giyoto man so manga ingd a pphanotholn Ami rka so sabaad ko manga thotholan on. Na sabnsabnar a minioma kiran o manga sogo kiran so manga rarayag a karina: Na da iran paratiyayaa so piyakambokhag iran sa paganay. Lagid aya a kapthotopi o Allah ko manga poso o da pamaratiyaya"},{"SurahNumber":7,"VerseNumber":102,"Text":"Na da a miyatoon Ami ko kadaklan kiran a (katoman sa) diyandi. Ka mataan! a miyatoon Ami so kadaklan kiran a da dn pangongonotan"},{"SurahNumber":7,"VerseNumber":103,"Text":"Oriyan iyan na siyogo Ami ko kiyaipos iran so Mosa rakhs o manga tanda Ami ko Pir´awn ago so manga nakoda ko pagtaw niyan, na siyangka iran oto. Na pamimikiranang ka so miyambtad o kiyabolosan o miyamaminasa"},{"SurahNumber":7,"VerseNumber":104,"Text":"Na pitharo o Mosa: \"Hay Pir´awn, mataan! a sakn na sogo a phoon ko Kadnan o manga kaadn,\"آ­"},{"SurahNumber":7,"VerseNumber":105,"Text":"Patot a da a tharoong ko makapantag ko Allah a rowar ko bnar. Sabnar a adn a minioma ko rkano a marayag a karina a phoon ko Kadnan iyo. Na pakaonotang ka rakn so manga moriyataw o Israil"},{"SurahNumber":7,"VerseNumber":106,"Text":"Pitharo (o Pir´awn) a: \"Oba adn a miniomang ka a tanda, na gmawn ka, - o ska na pd ko manga bnar"},{"SurahNumber":7,"VerseNumber":107,"Text":"Na iniithog iyan so badas iyan, na samawto na skaniyan na (mimbaloy a) nipay, a marayag"},{"SurahNumber":7,"VerseNumber":108,"Text":"Go tiyonggos iyan a lima niyan, na samawto na skaniyan na lominindaw ko khibabantay"},{"SurahNumber":7,"VerseNumber":109,"Text":"Pitharo o manga nakoda ko pagtaw o Pir´awn a: \"Mataan nai! a titho a balik mata a mapasang"},{"SurahNumber":7,"VerseNumber":110,"Text":"Kabaya iyan a mapakaawa kano niyan ko lopa iyo, na antonaa i iphando iyo"},{"SurahNumber":7,"VerseNumber":111,"Text":"Pitharo iran (ko Pir´awn) a: \"Pakanayawang ka, go si pagari niyan; go sogoing ka so manga ingd sa kalimod iranآ­"},{"SurahNumber":7,"VerseNumber":112,"Text":"Ka an iran rka mapakasong so oman i balik mata a mapasang"},{"SurahNumber":7,"VerseNumber":113,"Text":"Na miyakaoma so manga balik mata ko Pir´awn na pitharo iran a: \"Mataan! a adn a balas rkami o mabaloy kami a skami i mamakadaag"},{"SurahNumber":7,"VerseNumber":114,"Text":"Pitharo iyan: \"Oway, go mataan! a skano na pd dn ko manga dadazg (rakn)"},{"SurahNumber":7,"VerseNumber":115,"Text":"Pitharo iran: \"Hay Mosa, o ska i (mona) mithog, odi na skami i (mona) mamangithog"},{"SurahNumber":7,"VerseNumber":116,"Text":"Pitharo iyan a: \"Ithog kano (mona).\" Na kagiya mithog siran, na miyabalik iran so manga mata o manga manosiya, go kiyapakalkan iran siran, go miyakambaal siran sa balik mata a mala"},{"SurahNumber":7,"VerseNumber":117,"Text":"Na iniilaham Ami ko Mosa a: Ithogn ka so badas ka, na samawto na skaniyan na liyolok iyan so ipphamagakal iran"},{"SurahNumber":7,"VerseNumber":118,"Text":"Na mithakna so bnar. Na miyailang so pinggalbk iran"},{"SurahNumber":7,"VerseNumber":119,"Text":"Na miyapgs siran roo, go miyamakandod siran a miyamakayto"},{"SurahNumber":7,"VerseNumber":120,"Text":"Na miyamangigpha so manga balik mata a makasosodiod siran"},{"SurahNumber":7,"VerseNumber":121,"Text":"Miyatharo iran a: \"Piyaratiyaya Mi so Kadnan o manga kaadn"},{"SurahNumber":7,"VerseNumber":122,"Text":"A Kadnan o Mosa ago so Haron"},{"SurahNumber":7,"VerseNumber":123,"Text":"Pitharo o Pir´awn a: \"Piyaratiyaya niyo skaniyan ko da akn rkano pn kapandoi? Mataan! a giyai na titho a ikmat a iniikmat iyo to sangkai a ingd, ka an iyo ron mapakaawa so taw ron. Na katokawan iyo bo"},{"SurahNumber":7,"VerseNumber":124,"Text":"Mataan! a pakipamotolang ko dn so manga barokan iyo go so manga ai niyo sa di makapagonod, oriyan iyan na mataan, a pakisolaakn skano dn langon"},{"SurahNumber":7,"VerseNumber":125,"Text":"Pitharo iran a: \"Mataan! a skami na sii kami bo ko Kadnan ami phamangndod"},{"SurahNumber":7,"VerseNumber":126,"Text":"Na aya bo a indan´g ka rkami na giya kiyaparatiyaya ami ko manga tanda o Kadnan ami ko kiyapakawma niyan rktano. Kadnan ami, bgi kaming Ka sa kapantang, go tarimaa kaming Ka a khimbabayorantang (Rka)"},{"SurahNumber":7,"VerseNumber":127,"Text":"Na pitharo o manga nakoda ko pagtaw o Pir´awn a: \"Bang ka mbotawani so Mosa ago so pagtaw niyan, ka an siran makapaminasa ko lopa, go angka niyan kaganati ago so manga katohanan ka?\" Pitharo iyan a: \"Pamonoon tano so manga wata iran a mama; na lambaan tano so manga babay kiran; ka mataan! a sktano i maka oombaw kiran a pphamangarasi"},{"SurahNumber":7,"VerseNumber":128,"Text":"Pitharo o Mosa ko pagtaw niyan a: \"Pangni kano sa tabang ko Allah, go phantang kano, ka mataan! a so lopa na rk o Allah, pakiphangowaliyan Iyan oto ko taw a kabaya Iyan ko manga oripn Iyan; na so (mapiya a) khabolosan na bagian o khipanananggila"},{"SurahNumber":7,"VerseNumber":129,"Text":"Pitharo iran a: \"Riyasay kami ko dang ka rkami pn kapaka talingoma, go sii ko oriyan o kiyapaka talingomang ka rkami.\" Pitharo iyan a: \"Matatangkd a so Kadnan iyo na mbinasaan Iyan so ridoay niyo go izambi kano Niyan a manga khalifah ko lopa; ka an Iyan maylay o antonaa i pnggolawlaan iyo"},{"SurahNumber":7,"VerseNumber":130,"Text":"Na sabnsabnar a inisiksa Ami ko pagtaw o Pir´awn so miyakapira ragon (a laon): Go so kiyakhorang o manga onga, ka an siran mamakatanod"},{"SurahNumber":7,"VerseNumber":131,"Text":"Na igira a miyakaoma kiran so mapiya, na tharoon iran a: \"Rk tano wai; na o masogat siran a marata, na isndit iran so sokna a marata ko Mosa ago so manga pd iyan. Tanodan, ka mataan! a so sokna iran a marata na sii bo phoon ko Allah, na ogaid na so kadaklan kiran na di iran katawan"},{"SurahNumber":7,"VerseNumber":132,"Text":"Na pitharo iran: \"Apiya antonaa i khitalingomang ka rkami a tanda, a iplimpang ka rkami oto, na di ami ska dn pharatiyayaan"},{"SurahNumber":7,"VerseNumber":133,"Text":"Na biyotawanan Ami kiran so lapay, go so tarapan, go so koto, go so manga babak, go so rogo: - a manga tanda a piyamakarayag. Na ba siran dn mimaratabat, - go mimbaloy siran a pagtaw a manga baradosa"},{"SurahNumber":7,"VerseNumber":134,"Text":"Go masa a kiya pakatoron o siksa ko Pir´awn ago so pagtaw niyan, na tharoon iran: \"Hay Mosa, pangnin kaming ka ko Kadnan ka sabap ko inidiyandi Iyan rka, ka ibt o pokasang ka rkami so siksa, na mataan! a paratiyayaan ami ska dn, go mataan! a sogoon ami dn a monot rka so manga moriyataw o Israil"},{"SurahNumber":7,"VerseNumber":135,"Text":"Na sii ko masa a pakawatann o Allah kiran pokasn so siksa taman ko taalik a siran na riyaot iran skaniyan, - na samawto na siran na mbarngkas siran"},{"SurahNumber":7,"VerseNumber":136,"Text":"Na siniksa Ami siran: Ka inld Ami siran ko ragat, sabap ko mataan! a siran na piyakambokhag iran so manga tanda Ami, go miyabaloy siran a da iran in´ngkaa skaniyan"},{"SurahNumber":7,"VerseNumber":137,"Text":"Na piyakipangowaliyan Ami ko pagtaw a so siran a di siran pakanganganinn, so manga sbangan o lopa, go so manga sdpan iyan, - a so piyakathagompiya Mi so dalm iyan. Na miyatarotop so katharo o Kadnan ka a mapiya ko manga moriyataw Israil, sabap ko kiyaphantang iran; na piyowalas Ami so miyapasad o Pir´awn go so pagtaw niyan, go so pimbabalay ran a manga poporo"},{"SurahNumber":7,"VerseNumber":138,"Text":"Na piyakaripag Ami so manga moriyataw o Israil ko kalodan. Na miyatalingoma iran a pagtaw a rrtkan iran so manga barahala iran. Pitharo iran: \"Hay Mosa, snggay kaming ka sa tohan a lagid o manga tohan iran.\" Pitharo iyan a: \"Mataan! a skano na pagtaw a da a manga mlng iyo"},{"SurahNumber":7,"VerseNumber":139,"Text":"Mataan! a siran aya na miyabinasa so okit iran, - go miyailang so pinggalbk iran"},{"SurahNumber":7,"VerseNumber":140,"Text":"Pitharo iyan a: \"Ba adn a salakaw ko Allah a pmbabanogn ko rkano a tohan, a Skaniyan na piyakalawan kano Niyan ko manga kaadn (ko masa niyo)"},{"SurahNumber":7,"VerseNumber":141,"Text":"Go gowani na siyabt Ami skano ko pagtaw o Pir´awn, a irarasay ran rkano so marata a siksa, ka pphamonoon iran so manga wata iyo a mama na phlambaan iran so manga babay rkano. Na matatago roo man so tiyoba a phoon ko Kadnan iyo a lbi a mala"},{"SurahNumber":7,"VerseNumber":142,"Text":"Na inidiyandi Ami ko Mosa so tlo polo gawii, na inomanan Ami oto sa sapolo. Na miyaganap so wakto o diyandi o Kadnan iyan, a pat polo gawii (a kipmbitiyarain Iyan on). Na pitharo o Mosa ko pagari niyan a Haron a: \"Sambii akong ka ko pagtaw akn, go phiyapiya ka, go ding ka khdga so okit o pphamaminasa"},{"SurahNumber":7,"VerseNumber":143,"Text":"Na kagiya a mawma o Mosa so diyandi Ami (a kapmbitiyarai), na inimbitiyarai skaniyan o Kadnan iyan. Pitharo iyan: \"Kadnan ko, pakiilay Ka rakn, ka an akn Ska mapagilaylay.\" Pitharo (o Allah) a: \"Di Akong ka dn khaylay; na ogaid na patnging ka so palaw; na o thatakna ko darpa iyan, na khaylay Akong ka.\" Na kagiya a mapayag so tihaya o Kadnan iyan ko palaw, na miyabaloy niyan a miyaropropt, na minipaps so Mosa a pipinsann. Na kagiya a makatanod na miyatharo iyan: \"Soti Ka (ya Rabbi)! Mithawbat ako Rka, go sakn i paganay ko miyamaratiyaya"},{"SurahNumber":7,"VerseNumber":144,"Text":"Pitharo iyan: \"Hay Mosa, mataan! a Sakn na tinindos Akn ska ko manga manosiya, sabap ko manga pakawit Akn go so kinimbitiyarain Ko rka: Na kpiting ka so inibgay Akn rka, go tapi ka ko miyamanalamat"},{"SurahNumber":7,"VerseNumber":145,"Text":"Na inisorat Ami ron sii ko manga ondangondang so langowan taman a thoma, go osayan ko langowan taman. Na (pitharo Ami ron a:) \"Kpiting ka ya zabnsabnar, go sogoon ka ko pagtawng ka a kpiti ran so lbi ron a mapiya, ka phakiilay Ko rkano dn so ingd o manga darowaka"},{"SurahNumber":7,"VerseNumber":146,"Text":"Phakitalikhodan Ko dn so manga ayat Akn ko siran a khipananakabor ko lopa sa di ontol. Na o maylay ran so oman i ayat, na di iran oto paratiyayaan; go o maylay ran so lalan ko toroan, na di iran oto khowaan a lalan; na o maylay ran so lalan ko kadadag, na khowaan iran oto a lalan. Giyoto man na sabap ko mataan! a siran na piyakambokhag iran so manga ayat Ami, go siran na da iran oto in´ngkaa"},{"SurahNumber":7,"VerseNumber":147,"Text":"Na so siran a piyakambokhag iran so manga ayat Ami go so kitmo ko akhirat, - na miyailang so manga galbk iran: ba adn a imbalas kiran a rowar ko pinggalbk iran"},{"SurahNumber":7,"VerseNumber":148,"Text":"Na mimbaal so pagtaw o Mosa ko oriyan (o kiyalalakaw niyan), phoon ko manga imbolawan iran, sa sapi a lawas iyan, a mapphaka-unga. Ba iran da maylay a mataan! a skaniyan na di niyan siran mipmbitiyarai, go di niyan siran khatoro sa lalan? Biyaloy iran oto (a tohan) na mimbaloy siran a manga darowaka"},{"SurahNumber":7,"VerseNumber":149,"Text":"Na kagiya a makazndit siran, go miyailay ran a mataan! a siran na sabnar a miyadadag siran, na pitharo iran: \"Ibt ka odi tano kalimoon o Kadnan tano go di tano Niyan napii, na mataan! a khabaloy tano dn a pd ko miyangalologi"},{"SurahNumber":7,"VerseNumber":150,"Text":"Na kagiya a makandod so Mosa ko pagtaw niyan, a pkhararangitan a makamboboko, na pitharo iyan a: \"Mikharatarata a kiyasambii niyo rakn ko oriyan (o kiyalalakaw akn). Ino niyo pagonai so sogoan o Kadnan niyo?\" Na iniithog iyan so manga ondangondang, sa kiyaptan iyan a olo i pagari niyan, sa pnggandrn iyan sa ginawa niyan. Pitharo (o Haron): \"Wata i ina, mataan! a so pagtaw na daa ko iran pakanganina, go mayto bo na mbonoon ako iran! Na ding ka phakapiyaa a ginawa o manga ridoay sa sabap rakn, go di akong ka mbaloya a pd ko pagtaw a manga darowaka"},{"SurahNumber":7,"VerseNumber":151,"Text":"Pitharo iyan: \"Kadnan ko, napii akong Ka, go so pagari ko. Go pakasolda kaming Ka ko limoo Ka! ka Ska i lbi a Makalimoon ko pphamangalimo"},{"SurahNumber":7,"VerseNumber":152,"Text":"Mataan! a so siran a biyaloy iran so sapi (a tohan) na khasogat siran dn a rarangit a phoon ko Kadnan iran, go kahinaan ko kawyagoyag ko doniya. Na lagid aya a imbadal Ami ko pphamangmbaal sa kabokhag"},{"SurahNumber":7,"VerseNumber":153,"Text":"Na so siran a miyanggalbk iran so manga rarata, oriyan iyan na mithawbat siran ko oriyan oto go miyaratiyaya siran, na mataan! a so Kadnan ka ko oriyan oto na titho a Manapi, a Makalimoon"},{"SurahNumber":7,"VerseNumber":154,"Text":"Na kagiya a lomnggaw ko Mosa so gani, na kinowa niyan so manga ondangondang a adn a matatago on ko inisorat on a toroan go limo a rk o siran a ikaalk iran so Kadnan iran"},{"SurahNumber":7,"VerseNumber":155,"Text":"Na miyamili so Mosa ko pagtaw niyan sa pito polo a mama sii ko wakto a diyandi Ami: Na kagiya madansal siran o linog, na pitharo iyan: \"Kadnan ko, o inikabayaa Ka na miyabinasang Ka siran gowani, ago sakn. Bang Ka rkami mbinasaan so pinggalbk o manga lalong rkami? Da a salakaw saya a rowar sa tiyobaa Ka, ndadagn Ka sa sabap saya so taw a kabayaa Ka, go thoroon Ka so taw a kabayaa Ka. Ska i Phanarigan ami, na napii kaming Ka, go kalimoon kaming Ka; Ska i taralbi a mapiya ko manga nanapi"},{"SurahNumber":7,"VerseNumber":156,"Text":"Na tangkdang Ka a adn a bagian ami sii sangkai a doniya a mapiya, go sii sa akhirat. Mataan! a skami na mimbalingan kami Rka.\" Pitharo (o Allah) a: \"So siksa Akn na izogat Akn oto ko taw a kabaya Akn; go so limo Akn na langkap ko langowan taman. Na thangkdn Akn aya a rk o siran a khipanananggila, go pthonayn iran so zakat, go siran na siran na so manga ayat Ami i paparatiyayaan iran"},{"SurahNumber":7,"VerseNumber":157,"Text":"Siran na phagonotan iran so sogo, a Nabi a Ommi, so pkhatoon iran skaniyan a misosorat sii kiran, - ko Tawrat go so Injil; - a pzogo kiran ko mapiya, go pzapar kiran ko marata; go pphakay kiran ko manga pipiya, go pzapar kiran ko manga rarata; go pphakapokas kiran ko manga ppnd iran go so manga rrgn a misasanggolay kiran. Na so siran a miyamaratiyaya on, go mizlasla on, go miyamanabang on, go miyamangonot ko (Qor´an a) sindaw a so initoron a pd iyan, - na siran man na siran i phamakaslang sa maliwanag"},{"SurahNumber":7,"VerseNumber":158,"Text":"Tharoang ka (ya Mohammad): \"Hay manga manosiya, mataan! a sakn na sogo rkano o Allah langon, a so Khirk ko kapaar ko manga langit ago so lopa. Da a tohan a inonta Skaniyan, a pphangoyag go pphangimatay. Na paratiyayaa niyo so Allah go so sogo Iyan, a Nabi a Ommi, a so mapaparatiyaya ko Allah go so manga katharo Iyan. Na onoti niyo Skaniyan, ka ang kano makakdg sa ontol"},{"SurahNumber":7,"VerseNumber":159,"Text":"Na adn a pd ko pagtaw o Mosa a isa ka sagorompong a ipthoro iran so bnar, go oontoln iran skaniyan"},{"SurahNumber":7,"VerseNumber":160,"Text":"Na pimbaabaad Ami siran sa sapolo ago dowa ka loks a manga pagtaw. Na iniilaham Ami ko Mosa, gowani ko mangni ron sa ig so pagtaw niyan a: \"Bntoln ka so badas ka ko ator,\" na kiyambowatan oto a sapolo ago dowa a bowalan. Sabnar a kiyatokawan o oman i isa ka loks so sagba iran. Na inisayap Ami kiran so gabon, go initoron Ami kiran so Manna, go so (papanok a) Salwa, (na pitharo Ami kiran a:) \"Kang kano ko manga pipiya a inipagpr Ami rkano. Na da Kami ran kabinasai, na ogaid na giya ginawa iran i kiyabinasaan iran"},{"SurahNumber":7,"VerseNumber":161,"Text":"Na gowani na pitharo kiran a: \"Baling kano sangkai a ingd (a Baytal Moqaddas) go kang kano ron sa sadn sa kabaya iyo, go tharo kano sa ikhada a dosa, go sold kano ko paytaw sa kapangalimbabaan, ka napin Ami rkano so manga kasalaan iyo; phagomanomanan Ami dn so (balas ko) miphipiyapiya"},{"SurahNumber":7,"VerseNumber":162,"Text":"Na siyambian o siran a da kiran pamaginontolan sa katharo a salakaw ko pitharo kiran; na piyakatoronan Ami siran sa siksa a phoon ko langit, sabap ko da iran kapaginontolan"},{"SurahNumber":7,"VerseNumber":163,"Text":"Na izaan ka kiran so ingd a matatago ko marani sa ragat. Gowani ko pzorang siran sa pando ko alongan a Sapto. Gowani na pphakatalingoma kiran so manga sda iran ko alongan a Sapto iran, a ndadakdakl, na sii ko alongan a di iran Sapto, na di kiran phakatalingoma. Lagid aya man a kapthiyoba Ami kiran, sabap ko da iran kapangongonotan"},{"SurahNumber":7,"VerseNumber":164,"Text":"Na gowani na pitharo o isa kiran ka sagorompong a: \"Ino kano pphangthoma sa pagtaw a so Allah i mbinasa kiran odi na ziksa kiran sa siksa a sangat?\" - pitharo iran a: \"Kapamokas sa kataksilan sii ko Kadnan iyo, go oba siran pananggila"},{"SurahNumber":7,"VerseNumber":165,"Text":"Na kagiya a pakalipatan iran so inindao kiran, na inilidas Ami so siran a pphanapar ko marata; na siniksa Ami so siran a da pamaginontolan, sa siksa a sangat, sabap ko kiyandarowaka iran"},{"SurahNumber":7,"VerseNumber":166,"Text":"Na kagiya a sogokn iran so inisapar kiran, na pitharo Ami kiran a: \"Mbaloy kano a manga amo, a miyamakadapanas"},{"SurahNumber":7,"VerseNumber":167,"Text":"Na gowani na piyakitokawan o Kadnan ka a mataan! a pakiphangarasiyan Iyan siran dn, sa taman ko alongan a qiyamah, sa taw a phakisagadan Iyan kiran so marata a siksa. Mataan! a so Kadnan ka na titho a magaan i kandadan´g, go mataan! a Skaniyan na titho a Manapi, a Makalimoon"},{"SurahNumber":7,"VerseNumber":168,"Text":"Na pimbaabaad Ami siran ko lopa a pizagorompong. Sabaad kiran so manga bilangataw, na sabaad kiran na salakaw roo. Na initpng Ami kiran so manga pipiya, go so manga rarata, ka an siran makambalingan (ko ontol)"},{"SurahNumber":7,"VerseNumber":169,"Text":"Na adn a minilapis ko kiyaypos iran a salapis a miyakhawali ran so kitab, a pkhowaan iran so parayasan sangkai a korang (a ingd), go gi iran tharoon a: \"Pnapin rktano bo.\" Na o adn a makatalingoma kiran a parayasan a lagid iyan, na khowaan iran pn oto. Ba kiran da makowa so diyandi ko kitab, sa da a ptharoa iran makapantag ko Allah a inonta so bnar? Go kiyapangadian iran so madadalm on. Na so ingd a mawri i lbi a mapiya a bagian o siran a khipanananggila. Ba da a manga sabot iyo"},{"SurahNumber":7,"VerseNumber":170,"Text":"Na so siran a komkpit ko kitab, go inipamayandg iran so sambayang, - na mataan! a Skami na di Ami pagilangn so balas ko miphipiyapiya"},{"SurahNumber":7,"VerseNumber":171,"Text":"Na gowani na inalangalang Ami so palaw ko kaporoan iran, makasasaibarat skaniyan sa atp, na tiyangkd iran a mataan aya! a phakatana kiran dn. (Na pitharo Ami a:) \"Kpiti niyo so inibgay Ami rkano zabnsabnar, go tatadmi niyo so madadalm on, ka ang kano makapanananggila"},{"SurahNumber":7,"VerseNumber":172,"Text":"Na gowani na piyakaliyo o Kadnan ka phoon ko manga moriyataw o Adam phoon ko manga likod iran so manga moriyataw iran, na piyakizaksian Iyan kiran a ginawa iran, sa (pitharo Iyan a:) \"Ba di Sakn i Kadnan niyo?\" Pitharo iran a: \"Oway (Ska i Kadnan ami)! Pizaksian ami! ka oba niyo matharo ko alongan a qiyamah i: Mataan! a skami na miyabaloy kami a di ami aya katawan"},{"SurahNumber":7,"VerseNumber":173,"Text":"Odi na oba niyo matharo a: \"Aya bo a miyanakoto na so manga loks ami gowani, na miyabaloy kami a manga moriyataw ko oriyan iran (na miyakawnot kami kiran). Inong Ka rkami mbinasaan so pinggolawla o minggagalbk sa ribat"},{"SurahNumber":7,"VerseNumber":174,"Text":"Na lagid aya a gii Ami kazmpada magosay ko manga ayat; ka an siran makambalingan (ko ontol)"},{"SurahNumber":7,"VerseNumber":175,"Text":"Na pangadiing ka kiran so totholan ko (Bal´am Bno Baorah a) taw a inibgay Ami ron so manga ayat Ami, na liyowas iyan oto, na tiyalokonan skaniyan o shaytan, na miyabaloy a pd ko mithataridadag"},{"SurahNumber":7,"VerseNumber":176,"Text":"Na o kabaya Ami, na mataan! a maphakaozor Ami skaniyan sa sabap roo; na ogaid na Skaniyan na mizoramig ko doniya, go piyangonotan iyan so n´nga iyan. Na aya ibarat iyan na lagid o aso a o pakabasnging ka skaniyan, na pakaloloyotn iyan a dila iyan, odi na ding ka khodiin skaniyan, na pakaloloyotn iyan dn a dila iyan. Giyoto man i ibarat o pagtaw a so piyakambokhag iran so manga ayat Ami; na panotholang ka so manga tothol, ka an iran mapphamimikiran"},{"SurahNumber":7,"VerseNumber":177,"Text":"Miyakaratarata a ibarat o pagtaw a so piyakambokhag iran so manga ayat Ami go so manga ginawa iran i bininasa iran"},{"SurahNumber":7,"VerseNumber":178,"Text":"Sadn sa toroon o Allah, na skaniyan i khatoro, go sadn sa dadagn Iyan, - na siran man na siran i phangalologi"},{"SurahNumber":7,"VerseNumber":179,"Text":"Na sabnsabnar a miyadn Kami sa rk o naraka Jahannam a madakl a pd ko manga jinn go so manga manosiya: Adn a manga poso iran na di iran oto ipnggdagda, go adn a manga mata iran na di iran oto iphangilaylay, go adn a manga tangila iran na di iran oto iphamakin´g. Siran man na lagid o manga ayam, - kna ka siran i lbi a miyangadadag. Siran man na siran so di makaiin´ngka"},{"SurahNumber":7,"VerseNumber":180,"Text":"Na rk o Allah so manga ngaran a manga pipiya: Na bthon iyo Ron oto; na ganati niyo so siran a pphamakasilayn iran so manga ngaran Iyan, ka imbadal kiran dn so pinggolawla iran"},{"SurahNumber":7,"VerseNumber":181,"Text":"Na adn a pd ko inadn Ami a pagtaw a ipthoro iran so bnar so skaniyan na oontoln iran"},{"SurahNumber":7,"VerseNumber":182,"Text":"Na so miyamanaplis ko manga ayat Ami, na zagintonn Ami siran (ko phakabinasa kiran) sa di iran katawan"},{"SurahNumber":7,"VerseNumber":183,"Text":"Go pakalalanatn Ko siran: Mataan! a so siksa Akn na mabagr"},{"SurahNumber":7,"VerseNumber":184,"Text":"Ba iran da pamimikirana? A da ko (Mohammad a) bolayoka iran i bthang: da a salakaw ron a rowar sa pphamakaiktiyar a mapayag"},{"SurahNumber":7,"VerseNumber":185,"Text":"Ba iran da maylay so mala a kapaar ko manga langit go so lopa, go so kiyaadna o Allah ko langowan taman? Go so kiyatangkd a kababaloy a sabnar a kiyapakarani o diyandi kiran? Na antonaa i tothol ko oriyan aya i pharatiyayaan iran"},{"SurahNumber":7,"VerseNumber":186,"Text":"Sadn sa dadagn o Allah, na da a makanggonanao ron: Na mbotawanan Iyan siran ko kapangangakowala iran, a mromparompak"},{"SurahNumber":7,"VerseNumber":187,"Text":"Iphagiza iran rka so alongan a qiyamah o anday kaphakatalingoma niyan? Tharoang ka a: \"Mataan! a so katawi ron na sii bo ko Kadnan ko: Da a phakapayag ko wakto niyan a inonta Skaniyan. Mapnd ko manga langit ago so lopa. Di rkano makatalingoma odi mitkaw.\" Ipagiza iran rka a lagid a bang ka oto katawi, tharoang ka a: \"Mataan! a so katawi ron na sii bo ko Allah, na ogaid na so kadaklan ko manga manosiya na di iran katawan"},{"SurahNumber":7,"VerseNumber":188,"Text":"Tharoang ka a: \"Da a mipapaar akn a bagian o ginawa ko a ompiya ago da a morala inonta sa kabaya o Allah. Na o adn a katawi ko, ko da mapayag, na mataan! a pakadakln akn so mapiya, go di rakn misogat so marata: - sakn na matag ako pphamakaiktiyar, go pphamanothol sa mapiya ko pagtaw a mapaparatiyaya"},{"SurahNumber":7,"VerseNumber":189,"Text":"Skaniyan so (Allah a) miyadn rkano phoon ko (Adam a) isa a ginawa, go biyaloy Niyan, a miyakapoon rkaniyan so darodopa iyan, ka an on lilintad. Na kagiya a pamakayn iyan skaniyan, na miyarimbit sa karimbit a makhap; na pkhilalakaw niyan oto. Na kagiya a makapnd, na minipangangarapan iran ko Allah, a Kadnan iran a: \"Mataan! a o bgi kaming Ka sa (wata a) mapiya; na mataan! a mabaloy kami dn a pd ko miyamanalamat"},{"SurahNumber":7,"VerseNumber":190,"Text":"Na kagiya a bgan Iyan siran sa (wata a) mapiya, na mimbaal siran sa manga sakotowa Iyan ko inibgay niyan kiran: Na Maporo so Allah a ka-aawat Iyan ko ipzakoto iran On"},{"SurahNumber":7,"VerseNumber":191,"Text":"Ino iran pphakasakotowa (ko Allah) so da a khambaalan iyan a mayto bo, ka siran na pphangmbaalan"},{"SurahNumber":7,"VerseNumber":192,"Text":"Go da a khagaga iran a tabang kiran, go di iran khatabangan so manga ginawa iran"},{"SurahNumber":7,"VerseNumber":193,"Text":"Na o tawagn iyo kiran so toroan, na di kano iran khawnotan: Magizan rkano o tawaga niyo siran antawaa ba kano dn khiggnk"},{"SurahNumber":7,"VerseNumber":194,"Text":"Mataan! a so siran a pphanongganowin iyo a salakaw ko Allah, na manga oripn a manga lagid iyo: Na tawaga niyo siran, na pakismbag kano kiran, o skano i manga bnar"},{"SurahNumber":7,"VerseNumber":195,"Text":"Ba adn a manga ai ran a pkhilalakaw iran? Antawaa ba adn a manga barokan iran a pkhipangawakawa iran? Antawaa ba adn a manga mata iran a pkhipangilaylay ran? Antawa ba adn a manga tangila iran a mipphamamakin´g iran? Tharoang ka a: \"Panongganoya niyo so ipphamanakoto niyo, oriyan iyan na pagantangani ako niyo sa marata, na di niyo rakn thaalika"},{"SurahNumber":7,"VerseNumber":196,"Text":"Mataan! a aya somisiyap rakn na so Allah, a so Tomiyoron ko kitab, go skanyan i Somisiyap ko manga bilangataw"},{"SurahNumber":7,"VerseNumber":197,"Text":"Na so siran a pphanongganowin iyo a salakaw ko Allah, na da a khagaga iran a tabang rkano, go di iran khatabangan so manga ginawa iran"},{"SurahNumber":7,"VerseNumber":198,"Text":"Na o tawagn iyo kiran so toroan, na di iran khan´g, na pkhaylaing ka siran a ttntngan ka iran, a siran na di siran phamakanono"},{"SurahNumber":7,"VerseNumber":199,"Text":"Kpiting ka so kanapi go sogoon ka so mapiya; go talikhoding ka so da a manga mlng iyan"},{"SurahNumber":7,"VerseNumber":200,"Text":"Na amay ka khasogat ka o onsi a phoon ko shaytan, na lindong ka ko Allah. Mataan! a Skaniyan na Pphakan´g, a Matao"},{"SurahNumber":7,"VerseNumber":201,"Text":"Mataan! a siran a khipanananggila, na igira a adn a miyakasogat kiran a saramat a phoon ko shaytan, na makatadm siran, na samawto na siran na makapangilaylay siran"},{"SurahNumber":7,"VerseNumber":202,"Text":"Na so manga pagariya (o manga shaytan) na ipmbolog iran siran ko kadadag, oriyan iyan na di siran pthangka"},{"SurahNumber":7,"VerseNumber":203,"Text":"Na igira a da a minitalingomang ka kiran a tanda, na tharoon iran a: \"Inong ka oto da mipanton?\" Tharoang ka a: \"Aya bo a phagonotan ko na so iphagilaham rakn a phoon ko Kadnan ko. Giyaya na manga rarayag a karina a phoon ko Kadnan iyo, go toroan, go limo, a bagian o pagtaw a khipaparatiyaya"},{"SurahNumber":7,"VerseNumber":204,"Text":"Na igira a pmbatiyaan so Qor´an, na pphamamakin´ga niyo skaniyan, go lilintad kano: ka ang kano mipangalimo"},{"SurahNumber":7,"VerseNumber":205,"Text":"Na tatadming ka so Kadnan ka sii ko ginawang ka, sa kapangalimbabaan ago kalk, go di matanog a katharo, sii ko kapitapita, go so kagabigabi; go ding ka mbaloya so ginawang ka a pd ko khikalilipat"},{"SurahNumber":7,"VerseNumber":206,"Text":"Mataan! a so (manga malaikat a) manga rarani ko Kadnan ka, na di iran iphmaratabat a kapzimbaa iran ko Allah. Go gi iran iphoroporo Skaniyan, go Ron siran pangangalimbabaan"},{"SurahNumber":8,"VerseNumber":1,"Text":"Ipagiza iran rka so manga taban ko kambonoay. Tharoang ka a: \"So manga taban na kapaar o Allah go so Rasol. Na kalkn iyo so Allah, go tanora niyo so kaphapantapantagan iyo. Go onoti niyo so Allah go so sogo Iyan, o skano na khipaparatiyaya"},{"SurahNumber":8,"VerseNumber":2,"Text":"Aya bo a titho a khipaparatiyaya na so siran, a igira a miyaaloy so Allah, na somangkop so manga poso iran, go igira a piyangadian kiran so manga ayat Iyan, na makaoman kiran sa paratiyaya, go so bo so Kadnan iran i sasarigan iran"},{"SurahNumber":8,"VerseNumber":3,"Text":"Siran na ipphamayandg iran so sambayang, go so sabaad ko inibgay Ami kiran na ipphammgay ran"},{"SurahNumber":8,"VerseNumber":4,"Text":"Siran man na siran so khipaparatiyaya a titho: Adn a bagian iran a manga pangkatan (ko sorga) sii ko Kadnan iran, go maap, go pagpr a mapiya"},{"SurahNumber":8,"VerseNumber":5,"Text":"Lagid o kiyapakaliyowa rka o Kadnan ka phoon ko walaing ka sabap ko bnar, na mataan! a adn a salompok ko miyamaratiyaya a tanto a di siran kamamantrangan"},{"SurahNumber":8,"VerseNumber":6,"Text":"Pphamawalng ka iran makapantag ko bnar ko oriyan o kiyapayag iran, lagid o ba siran pndndgn ko kapatay a siran na kasasandngan iran"},{"SurahNumber":8,"VerseNumber":7,"Text":"Na gowani ko idiyandi rkano o Allah so isa ko dowa pagtaw, a mataan aya! a khataban iyo: Na gii niyo mandingandingan a so da a bagr iyan i masangan iyo, na kabaya o Allah a tanto Niyan so bnar sabap ko manga katharo Iyan, na thiphadn Iyan so kaposan o da pamaratiyaya"},{"SurahNumber":8,"VerseNumber":8,"Text":"Ka thanto Niyan so bnar na pagilangn Iyan so ribat, apiya di kabaya o manga rarata i ongar"},{"SurahNumber":8,"VerseNumber":9,"Text":"Gowani ko pphangni kano sa tabang ko Kadnan iyo, na inismbag Iyan rkano a: \"Mataan! a Sakn na thabangan Ko skano sa sanggibo a manga malaikat, a makapthondotondog"},{"SurahNumber":8,"VerseNumber":10,"Text":"Na da a kiyabaloya saya o Allah a rowar sa tothol a iphakapiya ginawa, go an on misabap a kathatana o manga poso iyo: Na da ko tabang inonta na sii bo phoon ko Allah; mataan! a so Allah na Mabagr, a Mawngangn"},{"SurahNumber":8,"VerseNumber":11,"Text":"Gowani na ipkholob Iyan rkano so toratod, a sarig a phoon Rkaniyan, go pthoronan kano Niyan a phoon ko kawang sa ig, ka an on misabap a kasotiya Niyan rkano, go an Iyan rkano maylang so pangangalk o shaytan, go an Iyan matkhs so manga poso iyo, go an on misabap a kapakabkna Niyan ko manga parapara"},{"SurahNumber":8,"VerseNumber":12,"Text":"Gowani na iphagilaham o Kadnan ka ko manga malaikat a: \"Mataan! a Sakn na pd iyo. Na pakabkna niyo so siran a miyamaratiyaya: Ithmo Akn dn ko manga poso o siran a da pamaratiyaya so kalk: Na sogata niyo so kaporoan o manga lig (iran), go sogata niyo kiran so oman i kmr"},{"SurahNumber":8,"VerseNumber":13,"Text":"Giyoto man na sabap sa mataan! a siran na siyorang iran so Allah go so sogo Iyan: Na sadn, sa sorangn Iyan so Allah go so sogo Iyan, na mataan! a so Allah na Mayloti-kapaniksa"},{"SurahNumber":8,"VerseNumber":14,"Text":"Giyoto man (so siksa): \"Na taami niyo skaniyan ka mataan! a bagian o da pamaratiyaya so siksa ko naraka"},{"SurahNumber":8,"VerseNumber":15,"Text":"Hay miyamaratiyaya, igira minithmo niyo (ko giimbonoayan) so siran a da pamaratiyaya a pkhamang siran, na di niyo kiran thalikhodn so manga likod (iyo)"},{"SurahNumber":8,"VerseNumber":16,"Text":"Na sadn sa italikhod iyan kiran sa alongan oto a likod iyan inonta a plimpang ko kambonoay, odi na thapi ko pagtaw (a pd iyan) - na sabnar a miyakakholokog sa rarangit a phoon ko Allah, go darpa iyan so naraka Jahannam, - a mikharatarata a khabolosan"},{"SurahNumber":8,"VerseNumber":17,"Text":"Na da niyo siran mapatay; na ogaid na so Allah i miyakapatay kiran: Go kna a ba ska i miyakasogat gowani a lombad ka, na ogaid na so Allah i somiyogat (kiran), ka an Iyan matiyoba so miyamaratiyaya sa tiyoba a mapiya a phoon Rkaniyan. Mataan! a so Allah na Pphakan´g, a Matao"},{"SurahNumber":8,"VerseNumber":18,"Text":"Giyoto dn man, ka mataan! a so Allah na pphakalobayn Iyan so antangan a marata o da pamaratiyaya"},{"SurahNumber":8,"VerseNumber":19,"Text":"Na o phangniya niyo so hokoman (ko paglt iyo ago so Mohammad) na sabnar a miyakaoma rkano so hokoman (a so kiyatabana rkano sa Badr) na o gnk kano (mongkir), na giyoto i mapiya rkano: Na o kasoy kano na komasoy Kami (tomabang). Na da dn a milinding rkano o pagtaw niyo a mayto bo, apiya i kadakl iyan. Ka mataan! a so Allah na babid o (tabang Iyan so) miyamaratiyaya"},{"SurahNumber":8,"VerseNumber":20,"Text":"Hay miyamaratiyaya, onoti niyo so Allah go so sogo Iyan, go di niyo thalikhodi Skaniyan a skano na pkhan´g iyo"},{"SurahNumber":8,"VerseNumber":21,"Text":"Go di niyo zowaa so siran a pitharo iran a: \"Piyamakin´g ami, a siran na di iran phamamakin´gn"},{"SurahNumber":8,"VerseNumber":22,"Text":"Mataan! a miyakaratarata ko manga binatang sii ko Allah so manga bngl a manga omaw, - a siran na da a manga sabot iran"},{"SurahNumber":8,"VerseNumber":23,"Text":"Na o katawi o Allah a adn a matatago kiran a mapiya, na mataan! a pakapamamakin´gn Iyan siran: Na apiya pakapamamakin´gn Iyan siran, na thalikhod siran bo a siran na khisasangka"},{"SurahNumber":8,"VerseNumber":24,"Text":"Hay miyamaratiyaya! tarimaa niyo so Allah go so Rasol, igira a tiyawag kano niyan ko phakawyag rkano; go tangkda niyo a mataan! a so Allah na phagltan Iyan so lt o taw ago so poso iyan, go mataan! a Skaniyan na Ron kano plimoda"},{"SurahNumber":8,"VerseNumber":25,"Text":"Go pananggilai niyo so tiyoba, ka di khisogat ko siran a mindadarowaka rkano sa ba matabis. Go tangkda niyo a mataan! a so Allah na Mayloti-kapaniksa"},{"SurahNumber":8,"VerseNumber":26,"Text":"Na tadmi niyo gowani ko mayto kano, a di kano pakanganganinn ko lopa, ipkhalk iyo oba kano mabiyag o manga manosiya; na piyakapagingd kano Niyan (sa Madinah), go inibagr Iyan rkano so tabang Iyan, go riniskhiyan kano Niyan ko manga pipiya, ka ang kano makapanalamat"},{"SurahNumber":8,"VerseNumber":27,"Text":"Hay miyamaratiyaya, di niyo pndonsiyani so Allah go so Rasol, go di niyo pndonsiyani so manga sarig rkano a skano na katawan iyo"},{"SurahNumber":8,"VerseNumber":28,"Text":"Na tangkda niyo a so manga tamok iyo go so manga wata iyo na matag tpng; ka mataan! a so Allah na adn a zisii Rkaniyan a balas a lbi a mala"},{"SurahNumber":8,"VerseNumber":29,"Text":"Hay miyamaratiyaya, o kalkn iyo so Allah, na snggayan kano Niyan sa padoman, go lalasn Iyan rkano so manga dosa niyo, go napiyan kano Niyan, ka so Allah i Khirk ko limo a lbi a mala"},{"SurahNumber":8,"VerseNumber":30,"Text":"Na gowani na pphagantanganang ka sa marata o siran a da pamaratiyaya, ka tharongko on ka iran, odi na mbonoon ka iran, odi na phakaawaang ka iran. Na pphagantangan siran sa marata, na pmbadalan o Allah so antangan iran, ka so Allah i makalalawan ko pphamagantangan sa marata"},{"SurahNumber":8,"VerseNumber":31,"Text":"Na igira a biyatiya kiran so manga ayat Ami, na tharoon iran a: \"Sabnar a miyan´g ami, na o kabaya ami, na mataan! a maptharo ami so lagid aya, ka da a salakaw saya a rowar sa manga tothol a kabokhag o miyangaoona"},{"SurahNumber":8,"VerseNumber":32,"Text":"Na gowani na pitharo iran: \"Ya Allah, o giyai na skaniyan so bnar a phoon ko hadapan Ka, na pakaorani kaming Ka sa ator a phoon ko kawang, odi na talingomai kaming Ka sa siksa a malipds"},{"SurahNumber":8,"VerseNumber":33,"Text":"Na da ko Allah i ba Niyan siran ziksaa a matatago ka kiran; go da ko Allah i ba Niyan siran siksaa a pphangni siran sa maap (ko Allah)"},{"SurahNumber":8,"VerseNumber":34,"Text":"Na andamanaya i di kiran kasiksaa o Allah, a siran na pphangalang siran ko Masjid Al-Haram - a kna a ba siran i manga wali ron? Ka da a manga wali ron a rowar ko khipanananggila; na ogaid na so kadaklan kiran na di iran katawan"},{"SurahNumber":8,"VerseNumber":35,"Text":"Na da a miyabaloy a sambayang iran sii sa Baytollah a rowar sa kapamopoy go kandawpay: \"Na taami niyo so siksa sabap ko da niyo kaparatiyaya"},{"SurahNumber":8,"VerseNumber":36,"Text":"Mataan! a so siran a da pamaratiyaya na gi iran nggaston so manga tamok iran, ka an siran makaalang ko lalan o Allah, na gi iran dn oto nggaston; na oriyan iyan na pkhabaloy kiran a kazndit; oriyan iyan na pndaagn siran. Na siran a da pamaratiyaya na sii siran ko naraka Jahannam plimoda"},{"SurahNumber":8,"VerseNumber":37,"Text":"Ka iznggay o Allah so marata a mblagn ko mapiya, go ithapi Iyan so marata, so sabaad on ko sabaad, na thimoon Iyan oto langon, na thagoon Iyan oto ko naraka Jahannam. Siran man na siran so manga logi"},{"SurahNumber":8,"VerseNumber":38,"Text":"Tharoang ka ko siran a da pamaratiyaya a: O gnk siran, na pnapin kiran so andang a miyaypos; na o kasoy iran, na sabnar a somiyagad so kiyaokitan o miyangaoona (a miyabaloy a ladiyawan)"},{"SurahNumber":8,"VerseNumber":39,"Text":"Na pakimbonoay kano kiran taman sa da a mabaloy a kapanakoto, go mabaloy so okit ko kapagintaw a tanan rk o Allah; na o gnki iran, na mataan! a so Allah na so gi iran nggolawlaan na phagilayn Iyan"},{"SurahNumber":8,"VerseNumber":40,"Text":"Na o talikhod siran, na tangkda niyo a mataan! a so Allah i Panarigan iyo - miyakapiyapiya a Phanarigan go miyakapiyapiya a Phananabang"}]}