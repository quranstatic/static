{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":18,"VerseNumber":75,"Text":"(Hadir) kaa sε: “Manka ankyerε wo sε, wontumi nnya me ho aboterε?”"},{"SurahNumber":18,"VerseNumber":76,"Text":"(Mose) kaa sε: “Sε mebisa wo biribi ho asεm bio wͻ woi akyi a, εneε εne me nnante bio. Na wanya nyinasoͻ wͻ meho.”"},{"SurahNumber":18,"VerseNumber":77,"Text":"Enti wͻ’sii mu kͻe, kosii sε wͻ’kͻtoo kuro bi so foͻ, wͻ’bisaa wͻn hͻ aduane, nanso wͻn ampene sε wͻ’gye wͻn ahͻhoͻ. Na wͻ’hunuu (εdan bi) fasuo wͻ kuro no mu a εreyε abuo, enti (Hadir) maa (εdan no fasuo no) so desii hͻ. (Mose) kaa sε: “Sε wobεpene so a, anka εsε sε wogye ho akatua “"},{"SurahNumber":18,"VerseNumber":78,"Text":"(Hadir) kaa sε: “Woi yε me ne wo ntεm nkradie. Afei na mεkyerε wo deε woanya ho aboterε no aseε “"},{"SurahNumber":18,"VerseNumber":79,"Text":"Nhyεma no, εwͻ ahiafoͻ bi a wͻ’yε adwuma wͻ ͻpo no so, na mepεε sε mema εkam ba ho, efrisε ͻhene bi di wͻn akyi a ͻde aniεden gye nhyεma biara (a εkam nni ho)"},{"SurahNumber":18,"VerseNumber":80,"Text":"Abarimaa no nso, n’awofoͻ yε agyidiefoͻ, na yesuro sε anhwε a ͻde asoͻden ne boniayε abεfͻre wͻn"},{"SurahNumber":18,"VerseNumber":81,"Text":"Enti yεpεε sε wͻn Wura Nyankopͻn de deε ͻyε kyεn no wͻ kronkron yε mu na ͻbεn ahummͻborͻ bεsesa no ama wͻn"},{"SurahNumber":18,"VerseNumber":82,"Text":"(Ɛdan) fasuo no nso, na εwͻ mmarimaa nyanka mmienu bi wͻ kuro no mu; na wͻn mmienu sika wͻ aseε. Na wͻn agya yε onipa papa. Enti wo Wura Nyankopͻn pεsε wͻ’yin duru wͻn mpanim berε mu na wͻ’beyi wͻn sika no, (dwuma a mediiε no) yε ahummͻborͻ a efri wo Wura Nyankopͻn hͻ. Na εnyε me ara mepε mu na meyͻeε. Woi ne adeε a woannya ho aboterε no nkyerεaseε"},{"SurahNumber":18,"VerseNumber":83,"Text":"(Nkͻmhyεni, Yudafoͻ no) rebisa wo Zul-Qar’nain ho asεm. Kasε: “Mεka ne ho asεm akyerε mo"},{"SurahNumber":18,"VerseNumber":84,"Text":"“Nokorε sε, Yε’maa no tumi wͻ asaase no so na Yε’maa no biribiara nso ho kwan"},{"SurahNumber":18,"VerseNumber":85,"Text":"Na ͻfaa kwan so"},{"SurahNumber":18,"VerseNumber":86,"Text":"Kosii εberε a oduruu awia tͻbrε, na ohunuu sε εkͻtͻ wͻ atεkyε tuntum nsuo aniwa bi mu, na ohunuu nnipa bi wͻ ho. Yε’ka kyerεε no sε: “Zul-Qar’nain (wo wͻ tumi) sε wotwe wͻn aso anaasε woyε wͻn yie“"},{"SurahNumber":18,"VerseNumber":87,"Text":"(Zul-Qar’nain) kaa sε: “Obi a ͻbεyε bͻne no deε yεbεtwe n’aso ansa na (saa nipa no) asan akͻ ne Wura Nyankopͻn hͻ ama Ͻde asotwee a εyε hu atwe n’aso (bio)"},{"SurahNumber":18,"VerseNumber":88,"Text":"Obi a ͻbεgye adie na w’adi dwuma pa no obenya akatua pa no, na Yε’bεka Y’ahyεdeε a εyε bͻkͻͻ akyerε no“"},{"SurahNumber":18,"VerseNumber":89,"Text":"Afei ͻfaa kwan so"},{"SurahNumber":18,"VerseNumber":90,"Text":"Kosii εberε a oduruu awia pue berε, na ohunuu sε epue wͻ nnipa bi so a Yε’mmaa wͻn awia no ho akatasoͻ biara a wͻ’de kata wͻn ho so (fri awia no hyeԑ no ho)"},{"SurahNumber":18,"VerseNumber":91,"Text":"Saa ara na εteε. Nokorε sε, Ye’nim deε εda (Zul-Qar’nain) anim no ho asεm nyinaa"},{"SurahNumber":18,"VerseNumber":92,"Text":"Na ͻfaa kwan so"},{"SurahNumber":18,"VerseNumber":93,"Text":"Kosii sε oduruu mmepͻ mmienu no ntεm, na ohunuu nnipa bi wͻ ho a wͻ’nte kasa ase koraa"},{"SurahNumber":18,"VerseNumber":94,"Text":"Wͻ’kaa sε: “Zul-Qarnain, Gog ne Magog yε nsεmͻnedifoͻ wͻ asaase yi so, enti yentua biribi ma wo na wonsi ban wͻ yεn ne wͻn ntεm?”"},{"SurahNumber":18,"VerseNumber":95,"Text":"(Zul-Qar’nain) kaa sε: “Deε Nyankopͻn de me agyina soͻ no yε; enti modeε monfa ahoͻden mmoa me; mεyε εban ato mo ne wͻn ntεm “"},{"SurahNumber":18,"VerseNumber":96,"Text":"“Monfa dadeε ntayaa mmrε me“. Afei ͻhyεε bea a εda bepͻ no mmienu no ntεm no mma pεpεεpε no, ᴐka kyerεε wͻn sε: “(Monfa afa) nhu mu, na εberε a (εyεε kͻͻ sε) ogya no, ͻkaa sε: “Momrε me yaawa a yanane nhwie ngu so“"},{"SurahNumber":18,"VerseNumber":97,"Text":"Enti amma (Gog ne Magog) antumi anfro na wͻ’antumi ammͻ emu tokuro nso"},{"SurahNumber":18,"VerseNumber":98,"Text":"(Zul-Qar’nain) kaa sε: ”Woi yε ahummͻborͻ a efri me Wura Nyankopͻn hͻ; na sε me Wura Nyankopͻn bͻhyε no ba a, Ɔbεyε no gᴐsͻgͻsͻ, na me Wura Nyankopͻn bͻhyε deε εyε nokorε“"},{"SurahNumber":18,"VerseNumber":99,"Text":"Saa da no Yε’begyae ama ebi atwi afa ebi so (sεdeε asorͻkye bͻ fa ebi soͻ no), na yεbͻ totorobεnto no mu a Yε’bεboa wͻn nyinaa ano abom"},{"SurahNumber":18,"VerseNumber":100,"Text":"Saa Da no Yε’bεda Amanehunu gya no adi pefee akyerε boniayεfoͻ no—"},{"SurahNumber":18,"VerseNumber":101,"Text":"Wͻn a na biribi akata wͻn ani wͻ Mafutusεm no ho no a na wͻ’ntumi ntie no"},{"SurahNumber":18,"VerseNumber":102,"Text":"Enti wͻn a wͻ’yi boniayε no dwen sε wͻ’betumi afri M’akyi afa menkoa no (tesε Soro abͻfoͻ, Yesu ne wͻn a ԑkeka ho no sε wͻn) akyitaafoͻ? Nokorε sε Y’asiesie Amanehunu gya no sε anigyedeε anaa soεbrε ama (Kaafirfoͻ) boniayεfoͻ no"},{"SurahNumber":18,"VerseNumber":103,"Text":"(Nkͻmhyεni), ka sε: “Enti yԑ’nkyerε mo wͻn a wᴐn nnyuma ayԑ brԑguo paa"},{"SurahNumber":18,"VerseNumber":104,"Text":"(Wͻ’ne) wͻn a wͻn mmͻdenmmͻ no ayε kwa wͻ wiase asetena yi mu, na wͻn adwen yε wͻn sε wͻ’redi dwuma pa bi"},{"SurahNumber":18,"VerseNumber":105,"Text":"Saa nkorͻfoͻ no ne wͻn a wͻ’po wͻn Wura Nyankopͻn Nsεm ne Ne nhyiamu (da) no, enti wͻn nnyuma ayε kwa. Enti wͻ’nni kyεfa pa biara a Yε’besusu ama wͻn wͻ Wusͻreε da no"},{"SurahNumber":18,"VerseNumber":106,"Text":"Amanehunu gya no na εbεyε wͻn akatua, εnam po a wͻ’poo Nokorԑ no, na wͻ’dii Mensεm ne M’asomafoͻ no ho fεw nti"},{"SurahNumber":18,"VerseNumber":107,"Text":"Nokorε sε, wͻn a wͻ’agye adie na wͻ’di dwuma pa no, Soro Aheman Fir’daws bεyε soԑ brԑ ama wͻn"},{"SurahNumber":18,"VerseNumber":108,"Text":"Wͻ’bεtena mu, na wͻ’nhwehwε sε wͻ’befri hͻ da"},{"SurahNumber":18,"VerseNumber":109,"Text":"(Nkͻmhyεni), ka sε: “Sε ͻpo yε tworͻ nsuo de ma me Wura Nyankopͻn Nsεm, εna yεde ͻpo (dodoͻ) no sεso reka ho mpo a, anka εbεsa ansa na me Wura Nyankopͻn Nsεm no asa"},{"SurahNumber":18,"VerseNumber":110,"Text":"Ka sε: “Meyε onipa tesε mo ara, deԑ yayi akyerε me ne sε, mo Wura Nyankopͻn no yε Awurade baako, enti obi a ͻwͻ anidaasoͻ sε obehyia ne Wura Nyankopͻn no, εneε oni dwuma pa, na ͻnhwε yie na wͻ’annfa obiara ammata ne Wura Nyankopͻn som ho“"},{"SurahNumber":19,"VerseNumber":1,"Text":"Kaaf-- Haa—Yaa – Ain-- Soaad"},{"SurahNumber":19,"VerseNumber":2,"Text":"(Woi yε) nkaebͻ fa ahummͻborͻ a wo Wura Nyankopͻn de huu N’akoa Zakariya mmͻbͻ"},{"SurahNumber":19,"VerseNumber":3,"Text":"Ɛberε a osu frεε ne Wura Nyankopͻn wͻ kokoa mu no"},{"SurahNumber":19,"VerseNumber":4,"Text":"Ɔkaa sε: “Me Wura Nyankopͻn, mehonam mu nnompe nyinaa ago, na me tri nwii nso ahura dwono fitaa, na su a mesu frε Woͻ no mu biara nnihͻ a, ansi me yie"},{"SurahNumber":19,"VerseNumber":5,"Text":"Na mesuro menkorͻfoͻ a εwͻ m’akyi; me yere nso ayε bonini, enti dom me kyԑ me (ba anaasε) okyitaafoͻ a ofri Wo hͻ"},{"SurahNumber":19,"VerseNumber":6,"Text":"a, obedi m’adeε na w’adi Yakobo asefoͻ adeε. Me Wura Nyankopͻn, yε (saa abͻfra a Wode no bεma me) no obia Wogye no to mu “"},{"SurahNumber":19,"VerseNumber":7,"Text":"(Soro abɔfoɔ kaa sɛ) “Zakariya, Yε’de abarimaa bi rehyε wo bͻ, yεfrε no Yah’ya (Yohane) Yenii kan ntoo obi din te saa “"},{"SurahNumber":19,"VerseNumber":8,"Text":"Zakariya kaa sε: “Me Wura Nyankopͻn, εbεyε dεn na manya ba aberε a meyere yε bonini, nokorε mu me nso manyin abᴐ akͻkora?”"},{"SurahNumber":19,"VerseNumber":9,"Text":"(Ɔbɔfoɔ no) kaa sε: “Saa (ara na εbεyε). Wo Wura Nyankopͻn se: “Ɛyε mmrε ma Me, nokorε sε Medii kan bͻͻ wo a, (saa berε no) na wonyε hwee“"},{"SurahNumber":19,"VerseNumber":10,"Text":"Zakariya kaa sε: “Me Wura Nyankopͻn, ma me (ho) nsεnkyerεnee. (Onyankopͻn) kaa sε: Wo nsεnkyerεnee ne sε, (εwom sε) wote apͻ deε, nanso wo (nntumi) nkasa nnipa ho nnansa"},{"SurahNumber":19,"VerseNumber":11,"Text":"Enti opue fri pie no mu baa ne nkorͻfoͻ no hͻ, na ͻde nsεnkyerεnee kasa kyerεε wͻn sε: “Momͻ (Nyankopͻn) abodin anͻpa ne anyumerε “"},{"SurahNumber":19,"VerseNumber":12,"Text":"Yahaya, fa ahoᴐden sᴐ Nwoma no mu; na Yԑ’maa no adwen wᴐ ne nkᴐdaa berԑ mu"},{"SurahNumber":19,"VerseNumber":13,"Text":"San (maa no) nti mmͻborͻ akoma a efri Yεn hͻ, san yԑԑ no (nipa) kronkron; na ͻyε obi a osuro Nyame"},{"SurahNumber":19,"VerseNumber":14,"Text":"Na ͻyε ayεmyε ma n’awofoͻ, na ͻnyε ahomasoͻ (nipa, anaa) asobrakyeε"},{"SurahNumber":19,"VerseNumber":15,"Text":"Asomdwiε wͻ ne so wͻ εda a yε’woo no, εne da a owuiε ne εda a yεbenyane no aba nkwa mu"},{"SurahNumber":19,"VerseNumber":16,"Text":"Na kae Mar’yam nso (ho asԑm) wͻ Nwoma no mu. Ɛberε a ͻtwee ne ho frii n’abusuafoͻ ho kͻͻ apueɛ fam hͻ baabi"},{"SurahNumber":19,"VerseNumber":17,"Text":"Ɔfaa ntware mu twaree ͻne wͻn ntεm, ɛna Yε’somaa Yε’honhom baa ne hͻ bεdaa ne ho adi kyerεε no tesε onipa sεso pεpεεpε"},{"SurahNumber":19,"VerseNumber":18,"Text":"Mar’yam kaa sε: “Mehwehwε Ahummͻborͻ Hene no hͻ ntwitwagyeε wͻ wo ho, sε woyε Nyamesuroni a"},{"SurahNumber":19,"VerseNumber":19,"Text":"(Ɔbͻfoͻ no) kaa sε: “Medeε meyε wo Wura Nyankopͻn bͻfoͻ; (W’asoma me) sε menfa abarimaa kronkron bi mεkyε wo “"},{"SurahNumber":19,"VerseNumber":20,"Text":"Mar’yam kaa sε: ”Ɛbεyε dεn na manya abarimaa aberε a ͻbarima mfaa neho nkaa me, na menyε odwammanfoͻ nso"},{"SurahNumber":19,"VerseNumber":21,"Text":"(Ɔbͻfoͻ no) kaa sε: “Saa ara na (εbεyε); wo Wura Nyankopͻn aka sε: “Ɛyε mmrε ma Me. Sεdeε Yε’bεyε no nsεnkyerεnee ne ahummͻborͻ a efri Yεn hͻ ama nnipa. Ԑyε asεm a yahyehyε awie”"},{"SurahNumber":19,"VerseNumber":22,"Text":"Enti (Mar’yam) nyinsεn (abͻfra) no; na ͻtwee ne ho de (nyinsεn) no kͻͻ akyirikyiri baabi"},{"SurahNumber":19,"VerseNumber":23,"Text":"Awoͻ yeaa no de no kͻͻ akyiresua dua bi ho. Ɔkaa sε: “Ɛkaa menko a anka medii kan wui ansa na (asεm) woi (reba), anka yεwerε afri me koraa”"},{"SurahNumber":19,"VerseNumber":24,"Text":"Enti (εnee bi) fri n’ase frεε no sε: “Ɛmma wo werε nnho, wo Wura Nyankopͻn ayε asuwa bi wͻ wa’se hͻ"},{"SurahNumber":19,"VerseNumber":25,"Text":"Woso akyiresua dua no bra wa’nim na akyiresua aba foforͻ a abereε bεte atͻ wo so"},{"SurahNumber":19,"VerseNumber":26,"Text":"Di, na nom na ma w’ani nye. Sε wohu onipa biara a, ka sε: “Mahyε Ahummͻborͻ Hene no akͻmkyene ho bͻ, enti mennkasa onipa biara ho nnε“"},{"SurahNumber":19,"VerseNumber":27,"Text":"Mar’yam faa (abͻfra) no de no baa n’abusuafoͻ hͻ. “Wͻ’kaa sε: “Nokorε sε wode awanwadeε aba (fie)“"},{"SurahNumber":19,"VerseNumber":28,"Text":"Aaron nua baa, na wopapa nyε onipa bͻneni, εna wo maame nso nyε (ͻbaa) dwamanfoͻ"},{"SurahNumber":19,"VerseNumber":29,"Text":"Enti Mar’yam (de nensa) kyerεε (abͻfra) no so. Wͻ’kaa sε: “Ɛbεyε dεn na y’atumi ne akokoaa a ͻda tanaa mu akasa? “"},{"SurahNumber":19,"VerseNumber":30,"Text":"(Yesu) kaa sε:” Nokorε meyε Onyankopͻn akoa. Ɔde Nwoma no ama me, εna W’ayε me nkͻmhyεni"},{"SurahNumber":19,"VerseNumber":31,"Text":"Ɛna W’ahyira me wͻ baabiara a me wͻ biara, εna W’ayε Nyamefrε ne Zaka no nso nhyε ama me wͻ mmerε tenten a mete aseε"},{"SurahNumber":19,"VerseNumber":32,"Text":"Ɛna (Onyankopͻn ahyε me sε menyε) ayεmyε ma me maame, na Wammͻ me (obi a meyε) ahomasoͻ anaa tibͻneni"},{"SurahNumber":19,"VerseNumber":33,"Text":"Asomdweε wͻ me so wͻ εda a yεwoo me, ne εda a mewuo ne εda a yεbenyane me aba nkwa mu bio"},{"SurahNumber":19,"VerseNumber":34,"Text":"Saa na Mar’yam ba Yesu no ho asεm no teε. (Woi ne Yesu ho) nokwasεm no a wͻ’regye ho akyinyeε no"},{"SurahNumber":19,"VerseNumber":35,"Text":"Ɛmfata mma Nyankopͻn sε Ͻwo ba. Kronkron Hene ne no. Sε Ɔhyehyε biribi a, deε ͻka kyerε adekorͻ no ara ne sε: “Yε! na ayε “"},{"SurahNumber":19,"VerseNumber":36,"Text":"(Yesu kaa sε) : “Nokorε, Onyankopͻn ne me Wura, εna Ɔyε monso mo Wura, enti monsom no. Woi ne kwan tenenee no"},{"SurahNumber":19,"VerseNumber":37,"Text":"Nanso ntotoo bεtͻͻ akuo no ntεm (wͻ Yesu ho); enti due nka (Kaafirfoͻ) boniayεfoͻ no, wͻ Da kεseε no nhyiamu no ho"},{"SurahNumber":19,"VerseNumber":38,"Text":"Sεdeε wͻ’besi ahunu adeε kann ate asεm kann wͻ Ɛda a wͻ’bεba Yεn hͻ no, nanso abͻneεfoͻ no wͻ ͻyera pefee mu nnε"},{"SurahNumber":19,"VerseNumber":39,"Text":"Enti (Nkͻmhyεni), bͻ wͻn kͻkͻ wͻ berεguo Da no ho, εberε a yεbedi asεm no awie no, nanso (seesei) w’abu wͻn ani agu so a wͻn nnye nnie"},{"SurahNumber":19,"VerseNumber":40,"Text":"Nokorε sε, Yεn na Ye’bedi adeε wͻ asaase no soͻ na Yεn hͻ na wͻn (nyinaa) bεsan aba"},{"SurahNumber":19,"VerseNumber":41,"Text":"Na kae Abraham (ho asԑm) wͻ Nwoma no mu. Nokorε sε na ͻyε nkͻmhyεni nokwafoɔ"},{"SurahNumber":19,"VerseNumber":42,"Text":"Ɛberε a ͻka kyerεε n’agya sε: “M’agya, adεn na wosom adeε a εnte (asεm) na enhunu (adeε) na entumi mma wo mfasoͻ biara"},{"SurahNumber":19,"VerseNumber":43,"Text":"M’agya, nokorε sε nimdeε aba me hͻ a ebi maa wo hͻ enti di m’akyi, na menkyerε wo kwan tenenee no"},{"SurahNumber":19,"VerseNumber":44,"Text":"M’agya, hwε na woansom bonsam. Nokorε sε ͻbonsam ate Ahummͻborͻ Hene no so atua"},{"SurahNumber":19,"VerseNumber":45,"Text":"M’agya, nokorε, mesuro sε anhwε a na asotwee bi fri Ahummͻborͻ Hene no hͻ abεsͻ wo mu, na wo akͻyε ͻbonsam yͻnko.”"},{"SurahNumber":19,"VerseNumber":46,"Text":"(Nepapa) kaa sε: ”Abraham, wompε m’abosom no? Sε woanyae (wonsεm keka ne wo nneyεε no) a, mesi wo aboͻ. Enti fri me so kͻ akyirikyiri seesei ara”"},{"SurahNumber":19,"VerseNumber":47,"Text":"Abraham kaa sε: ”Asomdweε nka wo; mεsrε me Wura Nyankopͻn hͻ bͻnefakyε ama wo. Nokorε sε Neyεm yε mame”"},{"SurahNumber":19,"VerseNumber":48,"Text":"M’atwe me ho afri mo ho, ne deε mofri Nyankopͻn akyi sufrε wͻn no, na mesu afrε me Wura Nyankopᴐn; na ebia mesufrε me Wura Nyankopᴐn a mesufrε no nnyε kwa"},{"SurahNumber":19,"VerseNumber":49,"Text":"Ɛberε a Abraham twee ne ho frii wͻn ho, ne deε wɔ’fri Nyankopɔn akyi som no ho no, Yε’maa no Is’haaq ne Ya’aquub, na Yε’yεε wͻn (mu) biara nkכmhyεni"},{"SurahNumber":19,"VerseNumber":50,"Text":"Na Yε’de Y’ahummͻborͻ dom wͻn, na Yε’maa amansan bͻͻ wͻn din pa"},{"SurahNumber":19,"VerseNumber":51,"Text":"Kae Mose nso wͻ Nwoma no mu. Nokorε sε na ͻyε (onipa) a yatu no asihͻ, na ͻyε Ɔsomafoͻ (san nso yε) nkɔmhyεni"},{"SurahNumber":19,"VerseNumber":52,"Text":"Yε’frεε no wͻ bepͻ (Sinai) nifa so hͻ, na Yε’maa no bεnee Yεn ne no dii nkutahoo"},{"SurahNumber":19,"VerseNumber":53,"Text":"Ye’fri Y’ahummͻborͻ mu dom no maa ne nua Aaron bεyεε nkͻmhyεni"},{"SurahNumber":19,"VerseNumber":54,"Text":"Kae Ishmael nso wͻ Nwoma no mu. Nokorε sε na odi nokorε wͻ bͻhyε no ho. Na ͻyε ͻsomafoͻ (san nso yε) nkͻmhyεni"},{"SurahNumber":19,"VerseNumber":55,"Text":"Na ͻhyε n’abusuafoͻ ma wͻ’frε Nyame san yi Zaka. Na (ͻyε nipa a) yagye no atom paa wͻ ne Wura Nyankopͻn hͻ"},{"SurahNumber":19,"VerseNumber":56,"Text":"Kae Idriis nso wͻ Nwoma no mu. Nokorε sε na ͻyε nkͻmhyεni nokwafoͻ"},{"SurahNumber":19,"VerseNumber":57,"Text":"Yε’pagyaa no gyinaa gyinabrε a εkorͻn"},{"SurahNumber":19,"VerseNumber":58,"Text":"Saa nkorͻfoͻ yi na Nyankopͻn adom wͻn wͻ nkͻmhyεfoͻ no mu wͻ Adam asefoͻ no mu, ne wͻn a Yε’soaa wᴐn kaa Noa ho no mu, ne Abraham asefoͻ no, ne Israel (anaasε Yakobo asefoͻ no), ne wͻn a Yε’kyerɛε wͻn kwan, yii wͻn (wͻ adasamma mu no). Sε yεrekenkan Ahummͻborͻ Hene no Nsεm no kyerε wͻn a, wͻ’de wͻn ho kͻ fͻm de wͻn anim butu fͻm su"},{"SurahNumber":19,"VerseNumber":59,"Text":"Wͻn akyiri no, anaamusifoͻ bi besii wͻn anan mu a wͻ’buu wͻn ani guu Nyamefrε no soͻ, na wͻ’dii akͻnnͻ deε akyi. (Saa nkorͻfoͻ no) behyia ͻsεeε"},{"SurahNumber":19,"VerseNumber":60,"Text":"Gyesε wͻn a wͻ’bεsakra wͻn adwen na wͻ’agye adie, na wͻ’adi dwuma pa, saa nkorͻfoͻ no na wͻ’bewura Soro aheman no mu no, na yensisi wͻn wͻ hwee ho"},{"SurahNumber":19,"VerseNumber":61,"Text":"Aheman a εwͻ hͻ daa a, Ahummͻborͻ Hene no ahyε Nenkoa no ho bͻ a εwͻ kokoa mu no (emu na wͻ’bεtena). Nokorε sε Onyankopͻn bͻhyε bεyε hͻ"},{"SurahNumber":19,"VerseNumber":62,"Text":"Wͻ’nnte nsεmhunu wͻhͻ, gyesε Asomdwiε. Wͻ’benya wͻn akͻnhoma anͻpa ne anyumerε"},{"SurahNumber":19,"VerseNumber":63,"Text":"Saa na Aheman a Yε’de bεma Yεn nkoa no a wͻ’suroo Nyame no bedi adeε wͻ mu no siteε"},{"SurahNumber":19,"VerseNumber":64,"Text":"Yεn (Soro abͻfoͻ no) yensiane (mma asaase so) gyesε (εnam) wo Wura Nyankopͻn ahyεdeε so. Ɔno na deε εwͻ y’anim ne deε εwͻ y’akyi ne deε εwͻ ne mmienu mfinimfii (nyinaa) wͻ no. Wo Wura Nyankopͻn werε mmfi (hwee)"},{"SurahNumber":19,"VerseNumber":65,"Text":"Ɔsoro ne asaase ne deε εwͻ mfinmfii Wura (ne no), enti som no, na si abotrε wͻ Nesom no ho. Enti wonim obi a ͻne Nyankopͻn din sε"},{"SurahNumber":19,"VerseNumber":66,"Text":"Onipa ka sε: “Ɛberε a m’awuo, mεsan anyane aba nkwa mu bio?”"},{"SurahNumber":19,"VerseNumber":67,"Text":"Enti onipa nkae sε, nokorε sε Y’edii kan bͻͻ no aberε a na ͻnyε hwee"},{"SurahNumber":19,"VerseNumber":68,"Text":"Enti (Nkͻmhyεni), mede wo Wura Nyankopͻn di nse sε: “Yε’bεboa wͻn ne abonsamfoͻ no (nyinaa) ano, na Yε’de wͻn abetwa Ogya no ho ahyia wͻ (wͻn) nkotodwe so"},{"SurahNumber":19,"VerseNumber":69,"Text":"Ansa na ekuo biara mu no, Y’ayiyi wͻn a na wͻ’yε den te Ahummͻborͻ Hene no so atua no"},{"SurahNumber":19,"VerseNumber":70,"Text":"Nokorε sε Ye’nim momu wͻn a wͻ’fata sε yεhye wͻn wͻ (Amanehu gya no) mu"},{"SurahNumber":19,"VerseNumber":71,"Text":"Momu biara betwam wͻ hͻ. Woi yε nhyehyεε a εwͻ wo Wura Nyankopͻn hͻ a εbԑyε hͻ"},{"SurahNumber":19,"VerseNumber":72,"Text":"Afei Yebeyi wͻn a wͻ’suroo Nyame no afri mu, na Y’agya abͻneεfoͻ no wͻ mu (wͻ wͻn) nkotodwe so"},{"SurahNumber":19,"VerseNumber":73,"Text":"Sε yεrekenkan Yεn nsεm pefee no kyerε wͻn a, wͻn a wͻ’nnye nnie no ka kyerε wͻn a wͻ’agye adie no sε: “Akuo mmienu yi (agyidiefoͻ ne kaafirfoͻ no) emu deε εwͻ hen na ekuta gyinabrε pa na (εwͻ) hyia-dan a edi mmu a abadwafoͻ papa paa wͻ?”"},{"SurahNumber":19,"VerseNumber":74,"Text":"Aman dodoͻ sεn na Ye’dii wͻn anim kan sεee wͻn a na wͻn wͻ nneεma pa ne nnipadua a εyε fε"},{"SurahNumber":19,"VerseNumber":75,"Text":"(Nkͻmhyεni), kasε: “Obi a ͻwͻ ͻyera mu no, Ahummͻborͻ Hene no ma no berε tenten ma no kosi sε wͻ’behu deε yabͻ wͻn ho kͻkͻ no, sε εyε asotwee no, anaasε Dͻnhwere no. (Ԑhͻ na) wͻ’behu deε ne gyinabrε nyε, na n’asraafoͻ (anaa nedͻm) nni ahoͻden"},{"SurahNumber":19,"VerseNumber":76,"Text":"Nyankopͻn de tenenee bεka wͻn a wͻ’anya kwankyerε no ho. Na dwumadi pa a (εho akatua pa) wͻ hͻ daa no, εno na εyε wͻ wo Wura Nyankopͻn hͻ, na (εno nso na εwͻ) akatua (pa) ne awieε pa"},{"SurahNumber":19,"VerseNumber":77,"Text":"W’ahunu obi a ͻnnye Yεn Nsεm no nnie, na ͻkasε: “Yε’bεma me sika ne mma (wͻ mewuo akyi no)?”"},{"SurahNumber":19,"VerseNumber":78,"Text":"(Saa nnipa no) anya ahuntasԑm no ho nimdeε bi, anaasε w’anya Ahummͻborͻ Hene no hͻ bͻhyε bi"},{"SurahNumber":19,"VerseNumber":79,"Text":"Daabi, Yε’bεtwerε deε ͻka no (nyinaa), na Y’atwe asotwee no mu tenteenten ama no"},{"SurahNumber":19,"VerseNumber":80,"Text":"Na (newuo akyiri no) Yε’bedi n’adeε a ͻreka ho asεm no, na ͻno nko ara aba Yεn hͻ"},{"SurahNumber":19,"VerseNumber":81,"Text":"Wͻn afri Nyankopͻn akyi afa anyame foforͻ sεdeε wͻ’bεma wͻn tumi"},{"SurahNumber":19,"VerseNumber":82,"Text":"Daabi, (saa Da no wͻn anyame no) bεpo ͻsom a na wͻ’som wͻn no, na wͻ’bεyε atamfo atia wͻn"},{"SurahNumber":19,"VerseNumber":83,"Text":"Wonhunu sε Yε’soma abonsamfoͻ no ba boniayεfoͻ no so bεtoto gu wͻn asom bͻ wͻn ansͻn (ma wͻ’di bͻne)"},{"SurahNumber":19,"VerseNumber":84,"Text":"Enti εmpre woho wͻ wͻn ho; efrisε Y’abu (nna no) bu paa ama wͻn"},{"SurahNumber":19,"VerseNumber":85,"Text":"Ɛda a Yε’bεboa Nyamesurofoͻ no ano akͻ Ahummͻborͻ Hene no hͻ, tesε nnipa kuo bi a wͻ’rekͻgye animuonyam (anaa abasobͻdeε no)"},{"SurahNumber":19,"VerseNumber":86,"Text":"Yε’bεka abͻneεfoͻ no nso akͻ Amane-hunu gyem tesε nyεmmoa bi a sukͻm de wͻn na yεreka wͻn akͻ nsuo mu no"},{"SurahNumber":19,"VerseNumber":87,"Text":"(Saa Da no) obiara nni ntwitwagyeε ho tumi, gyesε obi a ͻne Ahummͻborͻ Hene no ayε apam (anaasε ͻne no ahyε bͻ)"},{"SurahNumber":19,"VerseNumber":88,"Text":"Wͻ’keka sε: ”Ahummͻborͻ Hene no wᴐ ba “"},{"SurahNumber":19,"VerseNumber":89,"Text":"Nokorε sε mode abususεm aba"},{"SurahNumber":19,"VerseNumber":90,"Text":"Ɔsoro reyε asunsuan wᴐ ho na asaase nso reyε apaepae ama mmepͻ nso abubu gͻsͻgͻsͻ"},{"SurahNumber":19,"VerseNumber":91,"Text":"Sε yabͻ ͻba din (anaasε wͻ’de awoͻ) asusu Ahummͻborͻ Hene no"},{"SurahNumber":19,"VerseNumber":92,"Text":"Ԑmfata mma Ahummͻborͻ Hene no sε ͻwᴐ ba"},{"SurahNumber":19,"VerseNumber":93,"Text":"Deε εwͻ soro ne asaase so no mu biara ba Ahummͻborͻ Hene no hͻ wͻ akoa din mu"},{"SurahNumber":19,"VerseNumber":94,"Text":"Nokorε sε, Nyankopͻn Nim wͻn dodoͻ, na W’akan wͻn kan paa"},{"SurahNumber":19,"VerseNumber":95,"Text":"Wusᴐreԑ da no wͻn mu biara nko ara na εbεba Nehͻ"},{"SurahNumber":19,"VerseNumber":96,"Text":"Nokorε sε, wͻn a wͻ’agye adie na wͻ’di dwumapa no Ahummͻborͻ Hene no de ͻdͻ bεma wͻn"},{"SurahNumber":19,"VerseNumber":97,"Text":"Enti Y’ayε (Qur’aan) no mmrε ama wo kεterεma, sεdeε wode bεhyԑ Nyame-surofoͻ no bᴐ, na wode bεbͻ wͻn a wͻ’reko tia dendeenden no nso kͻkͻ"},{"SurahNumber":19,"VerseNumber":98,"Text":"Awoͻ ntoatoasoͻ sεn na adi wͻn anim kan a Y’asεe wͻn? Wohunu wͻn mu baako mpo, anaasε wote wͻ’nka anaasε wͻn ho mpopoeε bi"},{"SurahNumber":20,"VerseNumber":1,"Text":"Toaa - Haa"},{"SurahNumber":20,"VerseNumber":2,"Text":"(Nkͻmhyεni) Y’ansiane Qur’aan amma wo sεdeε wobεsopa"},{"SurahNumber":20,"VerseNumber":3,"Text":"Na mmom εyε afutusεm dema obi a osuro Nyankopͻn"},{"SurahNumber":20,"VerseNumber":4,"Text":"Ɛyε Adiyisεm a efri Nea Ɔbͻͻ asaase ne ͻsoro a εkorͻn no hͻ"},{"SurahNumber":20,"VerseNumber":5,"Text":"Ahummͻborͻ Hene no a, Ɔte tumi ahennwa no soͻ no"},{"SurahNumber":20,"VerseNumber":6,"Text":"Deε εwͻ soro ne deε εwͻ asaase so, ne deε εwͻ ne mmienu mfinifii ne deε εwͻ asaase ase nyinaa yε Nedea"},{"SurahNumber":20,"VerseNumber":7,"Text":"Sε woka asεm bi ma no pue a, nokorε sε Onim kokoa mu asԑm ne deε asuma kyԑn saa (nyinaa)"},{"SurahNumber":20,"VerseNumber":8,"Text":"Onyankopͻn, awurade foforͻ biara nnihͻ gyesε Ɔno nko ara. Ɔno na abodin pa nyinaa wͻ no"},{"SurahNumber":20,"VerseNumber":9,"Text":"Enti Mose ho asεm no abeduru wohͻ"},{"SurahNumber":20,"VerseNumber":10,"Text":"Ɛberε a ohunuu egya bi, ͻka kyerεε n’abusuafoͻ no sε: “Montwεn, nokorε sε m’ahunu egya bi, na ebia mede gya-sramma bi befri mu abrε mo, anaasε menya kwan kyerε bi wͻ ogya no ho"},{"SurahNumber":20,"VerseNumber":11,"Text":"Ԑberε a ͻbaa (egya no) ho no, εnee bi frεε (no) sε: “ Musa !”"},{"SurahNumber":20,"VerseNumber":12,"Text":"Nokorε sε, Me ne wo Wura Nyankopͻn no, enti worͻ wo mpaboa no, efrisε wo wͻ eku anaasε bonhwa kronkron Tuwa no mu"},{"SurahNumber":20,"VerseNumber":13,"Text":"M’ayi wo (sε Mesomafoͻ) enti tie Adiyisεm a yεreyi (akyerε woͻ no)"},{"SurahNumber":20,"VerseNumber":14,"Text":"“Nokorε sε, Me ne Nyankopͻn, awurade foforͻ biara nni hͻ gyesε Menko ara, enti som Me, na frε Nyame fa kaekae Me “"},{"SurahNumber":20,"VerseNumber":15,"Text":"Nokorε sε Dͻnhwere no reba, aka kakraabi sε M’ada no adi sεdeε Metua ͻkra biara mmͻdemmͻ a, ͻbͻeε no so ka"},{"SurahNumber":20,"VerseNumber":16,"Text":"Enti hwε na w’amma obi a ͻnye nnie, na odi n’apεdeε akyire no antwe wo amfri (Nokorε no) ho amma w’annkͻsopa"},{"SurahNumber":20,"VerseNumber":17,"Text":"“Mose, εdeεn na εwͻ wonsa nifa mu no?”"},{"SurahNumber":20,"VerseNumber":18,"Text":"Mose kaa sε: “Ɛyε mepoma: Metu twene no, mede bubu wira ma menyεmmoa, na mewͻ nneεma foforͻ bi nso a me de yε “"},{"SurahNumber":20,"VerseNumber":19,"Text":"Nyankopͻn kaa sε: “Mose, fa to fͻm .“"},{"SurahNumber":20,"VerseNumber":20,"Text":"Enti ͻto twenee fͻm, na hwε; ͻwͻ a ͻretwe ne ho aseε bi nie"},{"SurahNumber":20,"VerseNumber":21,"Text":"Nyankopͻn kaa sε: “Sͻ no mu, ensuro. Yε’bεsan de no aba sεdeε na ͻteε kane no ara"},{"SurahNumber":20,"VerseNumber":22,"Text":"Twe wonsa bra wonkyεn mu, εbepue aba fitaa a ͻhaw biara nniho, (woi nso) yε nsεnkyerεnee foforͻ"},{"SurahNumber":20,"VerseNumber":23,"Text":"Sεdeε Yε’bεkyerε wo Yεn nsεnkyerεnee akεseε no mu bie"},{"SurahNumber":20,"VerseNumber":24,"Text":"Kͻ Farao hͻ, nokorε sε wayε bͻne atra so"},{"SurahNumber":20,"VerseNumber":25,"Text":"(Mose) kaa sε: ”Me Wura Nyanko-pͻn, bue makoma mu ma me"},{"SurahNumber":20,"VerseNumber":26,"Text":"Na ma me dwumadie yi nyε bͻkͻͻ ma me"},{"SurahNumber":20,"VerseNumber":27,"Text":"Na sane apͻ a εwͻ me kεterεma soͻ no"},{"SurahNumber":20,"VerseNumber":28,"Text":"Sεdeε wͻ’bεte m’asεm aseε"},{"SurahNumber":20,"VerseNumber":29,"Text":"Na mame boafoͻ fri m’abusua mu"},{"SurahNumber":20,"VerseNumber":30,"Text":"(a, ͻne) Me nua Aaron"},{"SurahNumber":20,"VerseNumber":31,"Text":"Na fa no so hyε me den"},{"SurahNumber":20,"VerseNumber":32,"Text":"Na fa no bata me dwumadie no ho"},{"SurahNumber":20,"VerseNumber":33,"Text":"Sεdeε yε’bεbͻ wo abodin kεse"},{"SurahNumber":20,"VerseNumber":34,"Text":"Na y’akaekae wo kεse"},{"SurahNumber":20,"VerseNumber":35,"Text":"Nokorε sε Wona Wohu yεn (aberε biara)"},{"SurahNumber":20,"VerseNumber":36,"Text":"Nyankopͻn kaa sε: ”Mose, ampa sε yεde w’abisa deε no ama wo“"},{"SurahNumber":20,"VerseNumber":37,"Text":"Ampa nso sε, Yε’de Y’adom ama wo pεn wͻ εberε bi"},{"SurahNumber":20,"VerseNumber":38,"Text":"Ɛberε a Yεnam yikyerε so yi kyerεε wo maame"},{"SurahNumber":20,"VerseNumber":39,"Text":"Sε: “Fa no to adaka mu, na fa no si nsuo no mu, na nsuo no de no bεba kokoͻ so, na Metamfo ne ne tamfo bεfa no. Na Mede Meho dͻ maa wo, sεdeε yεbεtete wo wͻ M’ani soͻ (anaasε abrε a M’ani tua)"},{"SurahNumber":20,"VerseNumber":40,"Text":"Ɛberε a wo nua baa (Mar’yam) kͻkaa sε: “Menkyerε mo nea ͻbεhwε no ama mo? Enti Yε’san de wo brεε wo maame, sεdeε n’ani bεgyeε, na ne werε nnhoͻ. Wokum onipa, na Yε’gyee wo frii awerεhoͻ mu, na Yε’de nsͻhwε sͻͻ wo hwεe. Na wotenaa Mad’yanfoͻ no mu mfie bi mu. Afei Mose, wobaa ha sεdeε yahyehyε"},{"SurahNumber":20,"VerseNumber":41,"Text":"M’atu wo ama Meho (ayε wo Mesomafoͻ)"},{"SurahNumber":20,"VerseNumber":42,"Text":"Wo ne wo nua (Aaron) monfa Mensεnkyerεnee nkͻ (Farao) hͻ, na monhwε na moammu moani anngu Me ho nkaekaeε so"},{"SurahNumber":20,"VerseNumber":43,"Text":"Monkͻ (Farao) hͻ. Nokorε sε wayε bͻne atra so"},{"SurahNumber":20,"VerseNumber":44,"Text":"Monka kasa a emu dwoͻ nkyerε no, na ebia ͻbεfa afutuo no, anaasε ͻbesuro (Nyame)"},{"SurahNumber":20,"VerseNumber":45,"Text":"Wͻ’kaa sε: “Ye Wura Nyankopͻn, nokorε, yesuro sε anhwε a ͻde ntԑmpԑ ato ahyԑ yԑn so anaasε ͻde asoͻden ayε bͻne bi ama aboroso“"},{"SurahNumber":20,"VerseNumber":46,"Text":"Nyankopͻn kaa sε: “Ɛmma monnsuro, efrisε Meka moho, Mete na Mehunu nso"},{"SurahNumber":20,"VerseNumber":47,"Text":"Enti monkͻ ne hͻ, na monka sε: “Nokorε sε yε’yε wo Wura Nyankopͻn no asomafoͻ, enti fa Israel mma no ma yεn; na εnhyε wͻn aniεyaa. Ampa sε yε’de nsεnkyerεnee fri wo Wura Nyankopͻn hͻ aberε wo. Asomdweε no wͻ obia odi tenenee no akyi so"},{"SurahNumber":20,"VerseNumber":48,"Text":"Ampa sε, y’ayi akyerε yεn sε, asotwee da obia ͻbεbu (Asεm) yi atorͻsεm adane n’akyi ama no so"},{"SurahNumber":20,"VerseNumber":49,"Text":"Farao kaa sε: “Mose, enti hwan ne mo mmienu Wura Nyankopͻn no?”"},{"SurahNumber":20,"VerseNumber":50,"Text":"Mose buaa sε: “Ye Wura Nyankopͻn no ne Nea Ɔde ade biara ma sεdeε ne mmͻeε ne nesu siteε, εna Ɔsan kyerε (no) kwan tenenee"},{"SurahNumber":20,"VerseNumber":51,"Text":"Farao kaa sε: “Enti tetefoͻ awoͻ ntoatoasoͻ no nso ho asεm te sεn?”"},{"SurahNumber":20,"VerseNumber":52,"Text":"Mose kaa sε: “Ɛno ho nimdeε wͻ Nwoma mu wͻ me Wura Nyankopͻn hͻ; me Wura Nyankopͻn nyε mfomsoͻ, na Ne werε mmfi nso”"},{"SurahNumber":20,"VerseNumber":53,"Text":"Ɔno na W’ayε asaase atrε mu asε hͻ ama mo, εna W’atwitwa akwan ato mu ama mo, εna Osiane nsuo fri soro, na Yε’de ma nnuaba ahodoͻ fifiri mmienu mmienu (anini ne abedeε)"},{"SurahNumber":20,"VerseNumber":54,"Text":"Monidi na moma mo nyεmmoa nso nidi. Nokorε sε nsεnkyerεnee wͻ woi mu dema mmadwemmafoͻ no"},{"SurahNumber":20,"VerseNumber":55,"Text":"{Asaase} mu na Yε’bͻͻ mo fire, na emu na Yε’bεma mo asan akͻ, na emu na Yε’bεsan ama mo apue afri wͻ εberε a εtͻso bio (no mu)"},{"SurahNumber":20,"VerseNumber":56,"Text":"Nokorε sε Yε’de Yεn nsεnkyerεnee no nyinaa kyerεε Farao, nanso obuu no atorͻsεm na ͻpoe (wannye anni)"},{"SurahNumber":20,"VerseNumber":57,"Text":"Ɔkaa sε: ”Mose, wode wo ntafowa aba rebetu yεn afri y’asaase so?”"},{"SurahNumber":20,"VerseNumber":58,"Text":"Yε’nso yε’beyi ntafowa a εte saa akyerε wo, enti hyε berε to yε ne wo ntεm; yemmu so, wonso saa ara; (na yenhyia) wͻ bea a εyε pεpεεpε (ma yεn mmienu nyinaa)"},{"SurahNumber":20,"VerseNumber":59,"Text":"(Mose) kaa sε: ”Ɛberε a yεde ahyε mo no ne Afahyε da no, na ma amanfoͻ no nhyia anͻpa-wia berε (no mu)”"},{"SurahNumber":20,"VerseNumber":60,"Text":"Enti Farao danee neho kͻ kͻbͻͻ nepͻ na ͻsan bae"},{"SurahNumber":20,"VerseNumber":61,"Text":"Mose ka kyerεε wͻn sε : “Adi ayε mo! Monhwε na moammͻ motrim antwa nkontompo anto Nyankopͻn so, na anhwε a Ɔde asotwe bεtwe moaso. Ampa sε obi a otwa nkontompo (to Nyankopͻn soͻ) no bedi nkoguo"},{"SurahNumber":20,"VerseNumber":62,"Text":"Enti wͻ’gyee wͻn ho akyinnye wͻ wͻn nsεm no ho (fa Mose ho), nanso wͻ’de wͻn agyinatuo no siεe"},{"SurahNumber":20,"VerseNumber":63,"Text":"Wͻ’kaa sε: “Nokorε mu, saa nnipa mmienu yi yε ntafowayifoͻ mmienu a wͻ’pεsε wͻ’de wͻn ntafowa no betu mo fri moasaase soͻ na wͻ’yi moamamerε pa no fri hͻ"},{"SurahNumber":20,"VerseNumber":64,"Text":"Enti momoa adwen (a mowᴐ) nyinaa ano na monto santen mmra, na ampa sε obi a obedi nkonim nnε no benya sadeε“"},{"SurahNumber":20,"VerseNumber":65,"Text":"Wͻ’kaa sε: “Mose, wona (wobedikan) atoͻ anaasε yεn na yeni kan ntoͻ?”"},{"SurahNumber":20,"VerseNumber":66,"Text":"Mose kaa sε: “Daabi, (moni kan) nto. Na hwε (εberε a wͻ’toeε no) wͻn ntafowa no maa wͻn nhoma ne wͻn mmaa no daa adi maa no yεε sεdeε εrekͻ ntεntεm no"},{"SurahNumber":20,"VerseNumber":67,"Text":"Enti Mose nyaa hubͻ bi wͻ ne mu"},{"SurahNumber":20,"VerseNumber":68,"Text":"Yε’kaa sε: “Ensuro, nokorε sε wo na w’adi nkonim anaasε wo na wo wͻ soͻ”"},{"SurahNumber":20,"VerseNumber":69,"Text":"Fa deε εwͻ wonsa nifa mu no to fͻm na εbεmemene deε wͻn ayε no. Deε wͻn ayε no yε ntafowayifoͻ naadaa akwan. Babiara a ntafowayini bi befri aba biara no onni nkonim"},{"SurahNumber":20,"VerseNumber":70,"Text":"Enti ntafowayifoͻ no de wͻn ho kͻͻ fͻm de wͻn anim butuu fͻm kaa sε. “Y’agye Aaron ne Mose Wura Nyankopͻn no adi “"},{"SurahNumber":20,"VerseNumber":71,"Text":"Farao kaa sε: “Moagye no adi wͻ aberε a me mmaa mo kwan? Nokorε sε, ͻne mo panin a ͻkyerεε mo ntafowa yie. Enti metwitwa monsa ne mo nnan abͻ no abira na m’abͻ mo asennua mu wͻ akyeresua dua ho, ama moahu nokorε sε, yεn mu nea ͻwͻ asotwee a, ano yε den, na εkyε“"},{"SurahNumber":20,"VerseNumber":72,"Text":"Wͻ’kaa sε: “Yentumi nnyi wo (Farao) na yenyae nsεnkyerεnee pefee a aba yεn hͻ, ne (Nyankopͻn) no a Ɔbͻͻ yεn no, enti atemmuo (biara) a wowͻ bu (tia yεn no) bu (tia yεn). Wiase asetena yi mu atemmuo na wobetumi abuo”"},{"SurahNumber":20,"VerseNumber":73,"Text":"Nokorε sε, y’agye ye’Wura Nyankopͻn no adi sεdeε Ɔde yεn mfomsoͻ bεkyε yεn, ne ntafowa yie a wohyεε yεn wͻ ho no. Nyankopͻn na ͻyε (kyεn wo Farao wͻ akatua pa mu) na (N’asotwee nso na) εwͻ hͻ daa”"},{"SurahNumber":20,"VerseNumber":74,"Text":"Nokorε sε, obia ͻbεba ne Wura Nyankopͻn hͻ na ͻyε bͻneεni no, nokorε sε Amane hunu gya no wͻhͻ ma no. Onnwu wᴐ egya no mu, na onya nkwa nso"},{"SurahNumber":20,"VerseNumber":75,"Text":"Na obia ͻde gyedie bεba Nehͻ na w’adi dwumapa no, saa nkorͻfoͻ no na gyinaberε a εkorͻn no wͻ wͻn"},{"SurahNumber":20,"VerseNumber":76,"Text":"Aheman a εwͻ hͻ daa a nsubͻnten nenam aseε no, emu na wͻ’bεtena afe bͻͻ. Ɛno ne wͻn a wͻ’yεε kronkron no akatua"},{"SurahNumber":20,"VerseNumber":77,"Text":"Ampa, Ye’yi kyerεε Mose sε: “Fa Menkoa no tu kwan anadwo, na pae εkwan a εso awoͻ ma wͻn wͻ ͻpo no mu, na ensuro sε (Farao ne n’asraafoͻ no) bεto (woͻ), na ensuro nso (sε nsuo bεfa woͻ)"},{"SurahNumber":20,"VerseNumber":78,"Text":"Farao de n’asraafoͻ tii wͻn, enti nsuo yiri faa wͻn na εkataa wͻn so korakorakora"},{"SurahNumber":20,"VerseNumber":79,"Text":"Farao yeraa ne nkorͻfoͻ, na w’ankyerε wͻn kwan tenenee"},{"SurahNumber":20,"VerseNumber":80,"Text":"Israel mma, nokorε sε Yε’gyee mo frii motamfoͻ nsam, εna Yε’ne mo yεε apam wͻ bepͻ Sinia nifa so, na Ye’sianee Mana ne Salwa maa mo"},{"SurahNumber":20,"VerseNumber":81,"Text":"(Kaa sε): ”Monidi mfri nnepa a Yε’de abͻ mo akͻnhoma no mu, na monhwε na moanyε ho asoͻden, anyε saa a M’abufuo bεba moso, na obi a M’abufuo bεba ne soͻ no, nokorε sε wasopa “"},{"SurahNumber":20,"VerseNumber":82,"Text":"Nokorε sε, Mena Mede obia ͻsakra n’adwen, na ͻgye die, na odi dwumapa, na ͻfa ͻkwan tenenee no soͻ no bͻne kyε no"},{"SurahNumber":20,"VerseNumber":83,"Text":"(Ɛberε a Mose kͻͻ bepͻ no so hͻ no Nyame bisaa no sε) : “Mose, εdeεn nti na wode ntεmpε afri wo nkorͻfoͻ no hͻ yi? “"},{"SurahNumber":20,"VerseNumber":84,"Text":"Ɔkaa sε: “Wͻ’nam manamͻn so di m’akyi, na me Wura Nyankopͻn, meyεε ntεm baa Wohͻ sεdeε wobεgye me ato mu”"},{"SurahNumber":20,"VerseNumber":85,"Text":"(Nyankopͻn) kaa sε: “Nokorε Y’ayε wo nkorͻfoͻ no nsͻhwε wͻ w’akyi, na Saamiri ayera wͻn“"},{"SurahNumber":20,"VerseNumber":86,"Text":"Mose de abufuo ne awerεhoͻ san baa nenkorͻfoͻ no hͻ. Ɔkaa sε: “Menkorͻfoͻ, enti mo Wura Nyankopͻn anhyε mo bͻ pa? Anaasε bͻhyε no berε no kwan ware mamo anaa, anaasε mopεsε abufuo a efri mo Wura Nyankopͻn hͻ no ba mo soͻ, enti na mobuu bͻhyε a (moahyε) me no soͻ?”"},{"SurahNumber":20,"VerseNumber":87,"Text":"Wͻ’kaa sε: “Ɛnyε yetumi mu na yεde buu bͻhyε a (yahyε) woͻ no soͻ, na mmon yεde (Farao) nkorͻfoͻ no agudeε adesoa no soaa yεn, na yεto guu (ogya mu) na adwen a Saamirii de baeε ne no"},{"SurahNumber":20,"VerseNumber":88,"Text":"Oyii nantwi bedeε honam a εwͻ nnee (frii ogya no mu) maa wͻn, ԑna wͻ’kaa sε: ”Woi ne mo nyame no ne Mose nyame no, nanso (Mose) werε afi “"},{"SurahNumber":20,"VerseNumber":89,"Text":"Enti wͻ’nhunu sε (nantwie no) mma wͻn asεm biara ho mmuaeε, na enni tumi bi a εde ͻhaw anaasε mfasoͻ bi berε wͻn?”"},{"SurahNumber":20,"VerseNumber":90,"Text":"Ampa sε Aaron dii kan ka kyerεε wͻn sε: “Menkorͻfoͻ, yεde woi ayε mo nsͻhwε, mo Wura no ne Ahummͻborͻ Hene no, enti moni m’akyi na moni m’ahyεdeε so “"},{"SurahNumber":20,"VerseNumber":91,"Text":"Wͻ’kaa sε: “Yennyae (n’antwi bedeε) no som kͻpem sε, Mose bεsan aba yεn hͻ"},{"SurahNumber":20,"VerseNumber":92,"Text":"(Mose san baeε no) ͻkaa sε: “Aaron, εdeεn na esii wo kwan (na wantea wͻn) wͻ εberε a wohunuu sε wͻ’reyera"},{"SurahNumber":20,"VerseNumber":93,"Text":"Na w’anni m’akyi (sεdeε mehyεε woͻ)? Enti w’abu m’ahyedeε so?”"},{"SurahNumber":20,"VerseNumber":94,"Text":"(Aaron) kaa sε: ”Eno ba, mpari nnsͻ meti anaa mebͻdwesε mu. Nokorε sε, na mesuro sε, anhwε a waka sε: “Wama mpaepaemu aba Israel mma no ntεm, na woantwεn m’asεm a mεka “"},{"SurahNumber":20,"VerseNumber":95,"Text":"(Mose) kaa sε: ”Saamiri, w’asεm ne sεn?” (Anaasε εdeεn nti na woyεε saa)"},{"SurahNumber":20,"VerseNumber":96,"Text":"Ɔkaa sε ”Mehunuu deε wͻn nhunuiε, enti me saa (mfuturo me) nsa mma frii ͻbͻfoͻ no anamͻn so, εna meto guu (ogya no a Farao nkorͻfoͻ no agudeε no wͻ mu no mu), na deε ma’dwen kyerεε me ne no “"},{"SurahNumber":20,"VerseNumber":97,"Text":"(Mose) kaa sε: “Ɛneε fri ha kͻ. (W’aso twee) wͻ asetena yi mu ne sε wobeka sε. “Ɛnsͻ me mu “. Wo wͻ bͻhyε a yemmu soͻ. Hwε wo nyame a wode woho ama no no, nokorε sε yεbεhye no na yato apete wͻ ͻpo no mu“"},{"SurahNumber":20,"VerseNumber":98,"Text":"Mo Awurade no deε Ɔne Nyankopͻn no a awurade biara nnihͻ gyesε Ɔno nko ara no, na (Ne) nimdeε trε (kata) biribiara soᴐ no"},{"SurahNumber":20,"VerseNumber":99,"Text":"(Nkͻmhyεni), saa na Yε’rebͻ wo nsεm a asi atwamu no ho amaneε. Ampa sε Yε’de Afutusεm fri Yεn hͻ ama wo"},{"SurahNumber":20,"VerseNumber":100,"Text":"Na obiara a ͻbεdane ne ho afri ho no, nokorε sε wͻ’bεsoa adesoa a emu yε duro wͻ Wusͻreε Da no"},{"SurahNumber":20,"VerseNumber":101,"Text":"Emu na wͻ’bεtena, na εbεyε adesoa bͻne ama wͻn wͻ Wusͻreε da no"},{"SurahNumber":20,"VerseNumber":102,"Text":"Ɛda a yεbεbͻ Totorobεnto no mu (deε εtͻ so mprenu no), saa Da no Yε’bεboa abͻneεfoͻ no ano, wͻn ani bεyε ( tumm) tesε bibire"},{"SurahNumber":20,"VerseNumber":103,"Text":"Wͻ’bεbrε wͻn nne ase akasa akyerε wͻn ho sε: “Motenaa (wiase) bεyε dadu bi “"},{"SurahNumber":20,"VerseNumber":104,"Text":"Ye’nim deε wͻ’bεka, εberε a wͻn mu apapafoͻ a wͻ’nim de no bεka sε: “Motenaa bεyε dakoro bi “"},{"SurahNumber":20,"VerseNumber":105,"Text":"(Nkͻmhyεni), wͻ’rebisa wo fa mmepͻ nso ho asεm. Ka sε: “Me Wura Nyankopͻn bebubu no gͻsͻgͻsͻ atu apete sε mfuturo"},{"SurahNumber":20,"VerseNumber":106,"Text":"Na W’ama no adaso frεtεtεtεtε ayε no sε apaaso"},{"SurahNumber":20,"VerseNumber":107,"Text":"Wonhunu deε akyea anaa akontono wͻ so"},{"SurahNumber":20,"VerseNumber":108,"Text":"Saa Da no (adasamma nyinaa) bedi Ɔfrεfoͻ no a, (nefrε no) nkyea (nkͻ nifa anaa benkum) no akyi, na εnee (biara) bεberε ase ama Ahummͻborͻ Hene no, enti wonte hwee gyesε (nnipa) nan ase dede"},{"SurahNumber":20,"VerseNumber":109,"Text":"Saa Da no ntwitwagyeε ho mma mfasoͻ (mma obiara) gyesε obi a Ahummͻborͻ Hene no ama no kwan na W’agye N’asεm ato mu"},{"SurahNumber":20,"VerseNumber":110,"Text":"Onim deε εda wͻn anim (wͻ wiase) ne deε da wͻn akyi (wͻ Daakye Atemmuda), na wͻn nimdeε nnuru Ne nimdeε ho hwee"},{"SurahNumber":20,"VerseNumber":111,"Text":"Animu nyinaa bεberε wͻn ho ase ama Ɔteasefoͻ no a Ͻde Neho teneho ase daa no. Na ampa sε obi a ͻso bͻne no adi nkoguo"},{"SurahNumber":20,"VerseNumber":112,"Text":"Na obi a obedi dwuma pa, na ͻyε gyedieni no, onsuro sε yεbesisi no anaasε n’akatua so bεteε"},{"SurahNumber":20,"VerseNumber":113,"Text":"Saa ara na Y’asiane Qur’aan wͻ Arab kasa mu, εna Y’akyerεkyerε kͻkͻbͻ no wͻ mu sεdeε wͻ’bεsuro Nyame anaasε εbεma wͻn afa adwen"},{"SurahNumber":20,"VerseNumber":114,"Text":"Enti Nea Ͻyε Okokroko kyεn adeε nyinaa ara no Ɔne Nyankopͻn, Ɔhene Nokwafoͻ ne no. (Nkͻmhyεni), ansa na Qur’aan a yεresiane ama woͻ no bεhyε mma no, enni kan mmpere ho, na kasε: “Me Wura Nyankopͻn, fa nimdeε (no bi) ka me ho “"},{"SurahNumber":20,"VerseNumber":115,"Text":"Ampa sε Ye’dii kan ne Adam yεε apam na newerε frii, Y’anhunu sε na εyε no anidaaho (na εmaa no yεε asoᴐden)"},{"SurahNumber":20,"VerseNumber":116,"Text":"(Kae) εberε a Yε’ka kyεrεε Soro abͻfoͻ no sε: “Momrε moho ase mfa moanim mmutu fͻm mma Adam, wͻ’de wͻn anim butuu fͻm (maa Adam), gyesε Iblis, wannyε"},{"SurahNumber":20,"VerseNumber":117,"Text":"Yε’kaa sε : “Adam, woi yε ͻtamfo ma wo ne woyere, enti (monhwε yie na) w’anntu mo anfri Turo no mu amma moanyε mmͻbͻ.”"},{"SurahNumber":20,"VerseNumber":118,"Text":"Nokorε sε (Turo yi mu deε) εkͻm nne wo, na wonna adagya nso"},{"SurahNumber":20,"VerseNumber":119,"Text":"Sukͻm nne wo, na awia nso nnhye wo"},{"SurahNumber":20,"VerseNumber":120,"Text":"Nanso ͻbonsam bεdaadaa no, ͻkaa sε: “Adam menkyerε wo daa nkwa dua ne ahennie a εnsεe da no?”"},{"SurahNumber":20,"VerseNumber":121,"Text":"Enti wͻn mmuienu dii (aduaba no) bi, na wͻn adagya daa adi, enti wͻ’fitii aseε de Turo no mu nhahan no bi kataa wͻn ho so. Adam yεε ne Wura Nyankopͻn (asεm ho) asoͻden, na ͻyerae"},{"SurahNumber":20,"VerseNumber":122,"Text":"Afei ne Wura Nyankopͻn yii no (sε nkͻmhyεni), de ne bͻne kyεε no, kyerεε (no) kwan"},{"SurahNumber":20,"VerseNumber":123,"Text":"Nyankopͻn kaa sε: “Mo mmienu monsiane (nkͻ asaase so), moyε moho moho atamfoͻ. Enti sε kwankyerε fri Mehͻ ba mohͻ na obia ͻbedi Me kwankerε no akyire no, ͻnyera na ͻnyε mmͻbͻ nso"},{"SurahNumber":20,"VerseNumber":124,"Text":"Na obi a ͻbetwe ne ho afri M’afutusεm no ho no, obenya ahokyerɛ asetena, na Wusͻreε da no Yε’benyane no onifirani"},{"SurahNumber":20,"VerseNumber":125,"Text":"Ɔbεka sε: “Me Wura Nyankopͻn adεn na W’anyane me onifirani wͻ aberε a na anka mehunu adeε?”"},{"SurahNumber":20,"VerseNumber":126,"Text":"Onyankopͻn bεka sε: “Saa ara na Y’asεm baa wo hͻ, nanso wo werε firiiε, na saa ara na εnnε yεwerε afri woͻ “"},{"SurahNumber":20,"VerseNumber":127,"Text":"Saa ara na Ye’tua obi a odi bͻne na ͻnnye ne Wura Nyankopͻn Nsεm no nnie no so ka. Nokorε sε Daakye asotwee no ano yε den paa, na εwͻ hͻ daa"},{"SurahNumber":20,"VerseNumber":128,"Text":"Enti awoͻ ntoatoasoͻ dodoͻ a Y’adi wͻn anim kan asεe wͻn a wͻ’nenam faako a na wͻ’teteε no, εnyε kwankyerε (anaasε adesua) mma wͻn? Nokorε sε nsεnkyerεnee wͻ woi mu dema mmadwenmmafoᴐ no"},{"SurahNumber":20,"VerseNumber":129,"Text":"Sε asεm no nnii kan wͻ wo Wura Nyankopͻn hͻ, εna yahyehyε εberε no nso ato hͻ a, anka (asotwee no) bԑyε hͻ (ama wͻn wͻ wiase ha)"},{"SurahNumber":20,"VerseNumber":130,"Text":"Enti (Nkͻmhyεni), wodeε nya deε wͻ’rekeka no ho aboterε, na bͻ wo Wura Nyankopͻn no abodin ansa na awia apue, ansa na akͻtͻ, na bͻ no abodin anadwo dͻnhwere no bi mu, ne awia dͻnhwere no nso mu bi, sεdeε yεbεgye wo atom"},{"SurahNumber":20,"VerseNumber":131,"Text":"Na εnyene w’ani nnhwε deε Yε’de ama wͻn mu akuakuo no mu bi no; (εyε) wiase afεfεdeε. (Yε’de ama wͻn) sεdeε Yε’de bεyε wͻn nsͻhwε. Wo Wura Nyankopͻn akyεdeε no (a W’ahyε wo ho bͻ wͻ Atemmuda no, εno mmom) na εyε, na εno nso na εwͻ hͻ daa"},{"SurahNumber":20,"VerseNumber":132,"Text":"Na hyε w’abusuafoͻ ma wͻnfrε Nyame, na nya (Nyamefrε no) ho aboterε. Ye’mmisa wo akͻnhoma. Yεn mmom na Yε’bͻ wo akͻnhoma. Na awieε (pa) no deε εwͻ Nyame-surofoͻ no"},{"SurahNumber":20,"VerseNumber":133,"Text":"Deε wͻ’ka ne sε: “Adεn na ͻnnfa nsεnkyerεnee bi mfri ne Wura Nyankopͻn hͻ mmerε yεn?“ Nkyerεkyerεmu anaa nyinasoͻ pefee a εwͻ Nwoma a edii kan no mu no mmaa wͻn hͻ"},{"SurahNumber":20,"VerseNumber":134,"Text":"Sε Ye’dii kan de asotwee sεee wͻn ansa na (Afutusεm) woi (reba) a, anka wͻ’bεkasε: “Ye’Wura Nyankopͻn, adεn nti na Wa’nsomaa ͻsomafoͻ bi wͻ yεn hͻ amma y’anni W’asεm no akyi ansa na fεdeε ne animguaseε reto yεn?“"},{"SurahNumber":20,"VerseNumber":135,"Text":"(Nkͻmhyεni), ka sε: “Obiara retwεn, enti monso montwεn na mobehu wͻn a wͻ'nam kwan pεpεεpε no soͻ ne obi a w’atenee"}]}