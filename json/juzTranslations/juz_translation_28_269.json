{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":58,"VerseNumber":1,"Text":"God heeft haar wel horen spreken die met jou over haar echtgenoot twist en tot God klaagt. God hoort namelijk jullie gesprek; God is horend en doorziend"},{"SurahNumber":58,"VerseNumber":2,"Text":"Zij die zich uit jullie midden van hun vrouwen scheiden [door uit te spreken dat zij als hun moeders zijn] -- zij zijn niet [werkelijk] hun moeders, want hun moeders zijn slechts zij die hen gebaard hebben en zij zeggen iets verwerpelijks en onwaars, maar God is lankmoedig en vergevend"},{"SurahNumber":58,"VerseNumber":3,"Text":"zij dus die zich van hun vrouwen scheiden [door uit te spreken dat zij als hun moeders zijn] en dan terugkomen op wat zij zeggen, [zijn verplicht tot] vrijlating van een slaaf voordat zij elkaar aanraken. Daartoe worden jullie aangespoord; God is welingelicht over wat jullie doen"},{"SurahNumber":58,"VerseNumber":4,"Text":"En als iemand [daarvoor] geen mogelijkheid vindt dan [is hij verplicht tot] een vasten van twee maanden achter elkaar voordat zij elkaar aanraken. En als iemand [daartoe] niet in staat is, dan [is hij verplicht] aan zestig behoeftigen voedsel te geven. Dat is opdat jullie in God en Zijn gezant geloven en dat zijn Gods bepalingen. En voor de ongelovigen is er een pijnlijke bestraffing"},{"SurahNumber":58,"VerseNumber":5,"Text":"Zij die zich tegen God en Zijn gezant verzetten worden te schande gemaakt zoals zij die er voor hen waren te schande zijn gemaakt. Wij hebben immers duidelijke tekenen neergezonden. En voor de ongelovigen is er een vernederende bestraffing"},{"SurahNumber":58,"VerseNumber":6,"Text":"op de dag dat God hen allen opwekt. Hij zal hun dan meedelen wat zij gedaan hebben. God heeft het opgesomd, maar zij hebben het vergeten. God is van alles getuige"},{"SurahNumber":58,"VerseNumber":7,"Text":"Heb jij dan niet gezien dat God weet wat er in de hemelen en wat er op de aarde is? Er is geen vertrouwelijk gesprek van drie of God is de vierde, en niet van vijf of Hij is de zesde en ook als het er minder zijn of meer, dan is Hij met hen waar zij ook zijn. Dan zal Hij hun op de opstandingsdag meedelen wat zij gedaan hebben. God is alwetend"},{"SurahNumber":58,"VerseNumber":8,"Text":"Heb jij dan niet gezien naar hen aan wie het verboden was vertrouwelijke gesprekken te voeren en die dan terugkeren tot wat hun verboden was en dat zij vertrouwelijke gesprekken houden over zonde, overtreding en ongehoorzaamheid aan de gezant? En als jij bij hen komt groeten zij jou zoals God jou niet groet en zij zeggen bij zichzelf: \"Als God ons maar niet bestraft voor wat wij zeggen.\" Voor hen is de hel goed genoeg, waarin zij zullen braden en dat is pas een slechte bestemming"},{"SurahNumber":58,"VerseNumber":9,"Text":"Jullie die geloven! Wanneer jullie vertrouwelijk met elkaar spreken spreekt dan niet vertrouwelijk over zonde, overtreding en ongehoorzaamheid aan de gezant, maar spreekt vertrouwelijk over vroomheid en godvrezendheid. En vreest God tot wie jullie verzameld zullen worden"},{"SurahNumber":58,"VerseNumber":10,"Text":"Vertrouwelijke gesprekken zijn van de satan om hen die geloven bedroefd te maken. Maar hij kan hen in niets schaden als het niet met Gods toestemming is. En op God moeten de gelovigen dus hun vertrouwen stellen"},{"SurahNumber":58,"VerseNumber":11,"Text":"Jullie die geloven! Wanneer men tot jullie zegt: \"Maakt plaats bij de samenkomsten\" maakt dan plaats opdat God voor jullie plaats maakt. En wanneer men tot jullie zegt: \"Staat op\" staat dan op, opdat God aan hen die uit jullie midden geloven en aan wie de kennis is gegeven hogere rangen geeft. God is welingelicht over wat jullie doen"},{"SurahNumber":58,"VerseNumber":12,"Text":"Jullie die geloven! Wanneer jullie vertrouwelijk met de gezant willen spreken, brengt dan voorafgaand aan jullie vertrouwelijke gesprekken een aalmoes. Dat is beter voor jullie en reiner. Maar als jullie niets te geven vinden dan is God vergevend en barmhartig"},{"SurahNumber":58,"VerseNumber":13,"Text":"Schrikken jullie ervoor terug dat jullie voorafgaand aan jullie vertrouwelijke gesprekken aalmoezen moeten brengen? En wanneer jullie het niet doen en God zich genadig tot jullie wendt, verricht dan de salaat, geeft de zakaat en gehoorzaamt God en Zijn gezant. Maar God is welingelicht over wat jullie doen"},{"SurahNumber":58,"VerseNumber":14,"Text":"Heb jij dan niet gezien naar hen die mensen op wie God vertoornd is als medestanders nemen? Zij horen niet bij jullie en ook niet bij hen. Zij zweren willens en wetens meineden"},{"SurahNumber":58,"VerseNumber":15,"Text":"God heeft voor hen een strenge bestraffing klaargemaakt. Het is slecht wat zij aan het doen waren"},{"SurahNumber":58,"VerseNumber":16,"Text":"Zij hebben hun eden als bescherming gebruikt en zo de weg van God versperd. Voor hen is er dus een vernederende bestraffing"},{"SurahNumber":58,"VerseNumber":17,"Text":"Hun zullen hun bezittingen en hun kinderen bij God volstrekt niet baten. Zij zijn het die in het vuur thuishoren, waarin zij altijd zullen blijven"},{"SurahNumber":58,"VerseNumber":18,"Text":"op de dag dat God hen allen opwekt. Zij zullen dan tot Hem zweren zoals zij tot jullie zweren en zij gaan ervan uit dat het ergens op gebaseerd is. Toch zijn zij de leugenaars"},{"SurahNumber":58,"VerseNumber":19,"Text":"De satan heeft hen overmeesterd en hun Gods vermaning laten vergeten. Zij zijn de partij van de satan. En de partij van de satan, dat zijn de verliezers"},{"SurahNumber":58,"VerseNumber":20,"Text":"Zij die zich tegen God en Zijn gezant verzetten, zij zijn het die tot de diepst vernederden behoren"},{"SurahNumber":58,"VerseNumber":21,"Text":"God heeft opgeschreven: \"Ik en Mijn gezant zullen zeker overwinnen.\" God is krachtig en machtig"},{"SurahNumber":58,"VerseNumber":22,"Text":"Jij zult geen mensen vinden die in God en de laatste dag geloven die vriendschappelijk omgaan met hen die zich tegen God en Zijn gezant verzetten, ook al zijn het hun vaders of hun zonen of hun broers of hun familieleden. Zij zijn het in wier harten Hij het geloof geschreven heeft en Hij versterkt hen met een geest bij Hem vandaan. En Hij laat hen tuinen binnengaan waar de rivieren onderdoor stromen; daarin zullen zij altijd blijven. God is met hen ingenomen en zij zijn met Hem ingenomen. Dat zijn zij, de partij van God. En de partij van God, dat zijn zij die het welgaat"},{"SurahNumber":59,"VerseNumber":1,"Text":"Wat er in de hemelen is en wat er op de aarde is prijst God en Hij is de machtige, de wijze"},{"SurahNumber":59,"VerseNumber":2,"Text":"Hij is het die de ongelovigen van de mensen van het boek bij de eerste verzameling uit hun woningen heeft verdreven. Jullie dachten niet dat zij zouden vertrekken en zij dachten dat hun versterkingen hen tegen God konden beschermen. Maar God kwam tot hen waar zij er niet op rekenden en Hij joeg hun harten schrik aan zodat hun huizen door hen eigenhandig en door de handen van de gelovigen verwoest werden. Leert dan de les daaruit, jullie die inzicht hebben"},{"SurahNumber":59,"VerseNumber":3,"Text":"En als God voor hen niet de verbanning had voorgeschreven dan had Hij hen in de tegenwoordige wereld bestraft, maar in het hiernamaals is er voor hen de bestraffing van het vuur"},{"SurahNumber":59,"VerseNumber":4,"Text":"Dat is omdat zij God en Zijn gezant tegenwerken. En als iemand God tegenwerkt, dan is God streng in de afstraffing"},{"SurahNumber":59,"VerseNumber":5,"Text":"Dat jullie palmen hebben omgehakt en op hun wortels hebben laten staan, gebeurde met Gods toestemming en opdat Hij de verdorvenen te schande maakte"},{"SurahNumber":59,"VerseNumber":6,"Text":"Wat God Zijn gezant aan van hen afkomstige buit gegeven heeft, dat hoefden jullie niet aan te sporen, paarden noch andere rijdieren. Maar God laat zijn gezant heersen over wie Hij wil; God is almachtig"},{"SurahNumber":59,"VerseNumber":7,"Text":"En wat God Zijn gezant aan van de bewoners van de steden afkomstige buit gegeven heeft behoort God en Zijn gezant toe en de verwanten, de wezen, de behoeftigen en hij die onderweg is, opdat het niet in omloop komt bij de rijken onder jullie. Wat de gezant jullie geeft, neemt dat, maar wat hij jullie ontzegt, blijft daarvan af. En vreest God, want God is streng in de afstraffing"},{"SurahNumber":59,"VerseNumber":8,"Text":"Het is ten bate van de arme uitgewekenen die uit hun woningen en van hun bezittingen verdreven zijn, want zij streven naar goedgunstigheid van God en welgevallen en zij helpen God en Zijn gezant; zij zijn de oprechten"},{"SurahNumber":59,"VerseNumber":9,"Text":"En zij die al eerder dan zij in de woning gevestigd en in het geloof bevestigd waren beminnen hen die naar hen uitgeweken zijn; zij ondervinden in hun binnenste geen behoefte aan wat hun gegeven wordt en zij verkiezen hen boven zichzelf ook al hebben zij zelf gebrek. En wie voor de eigen hebzucht behoed worden, zij zijn het die het welgaat"},{"SurahNumber":59,"VerseNumber":10,"Text":"En zij die na hen gekomen zijn zeggen: \"Onze Heer, vergeef ons en onze broeders die ons in het geloof zijn voorgegaan en laat geen wrok in onze harten komen jegens hen die geloven. Onze Heer, U bent vol mededogen en barmhartig"},{"SurahNumber":59,"VerseNumber":11,"Text":"Heb jij niet gezien naar hen die huichelen? Zij zeggen tot hun ongelovige broeders onder de mensen van het boek: \"Als jullie verdreven worden zullen wij met jullie wegtrekken en wij zullen in iets wat jullie aangaat nooit iemand anders gehoorzamen en als men tegen jullie strijdt zullen wij jullie helpen.\" Maar God getuigt dat zij leugenaars zijn"},{"SurahNumber":59,"VerseNumber":12,"Text":"Als zij verdreven worden zullen zij niet met hen wegtrekken en als men tegen hen strijdt, dan helpen zij hen niet en als zij al helpen, dan zullen zij zich omkeren om te vluchten. Dan zullen zij geen hulp krijgen"},{"SurahNumber":59,"VerseNumber":13,"Text":"Jullie boezemen hun nog meer angst in dan God. Dat komt omdat zij mensen zijn die geen begrip hebben"},{"SurahNumber":59,"VerseNumber":14,"Text":"Gezamenlijk bestrijden zij jullie slechts in versterkte steden of van achter muren. Hun onderling geweld is hevig; jij denkt dat zij gezamenlijk optreden, maar hun harten zijn verdeeld. Dat komt omdat zij mensen zijn die geen verstand hebben"},{"SurahNumber":59,"VerseNumber":15,"Text":"Zoals bijvoorbeeld zij die kort voor hen het walgelijke van hun gedrag geproefd hebben; voor hen is er een pijnlijke bestraffing"},{"SurahNumber":59,"VerseNumber":16,"Text":"Zoals bijvoorbeeld de satan, wanneer hij tot de mens zegt: \"Wees ongelovig.\" En als hij ongelovig is geworden zegt hij: \"Ik heb met jullie niets te maken, ik vrees God, de Heer van de wereldbewoners"},{"SurahNumber":59,"VerseNumber":17,"Text":"Maar hun beider einde is dat zij in het vuur terechtkomen waarin zij altijd zullen blijven. En dat is de vergelding voor de onrechtplegers"},{"SurahNumber":59,"VerseNumber":18,"Text":"Jullie die geloven! Vreest God en ieder moet bekijken wat hij voor de dag van morgen voorbereidt. En vreest God, want God is welingelicht over wat jullie doen"},{"SurahNumber":59,"VerseNumber":19,"Text":"En weest niet als zij die God vergeten hebben en die Hij dan zichzelf vergeten liet; zij zijn het die verdorven zijn"},{"SurahNumber":59,"VerseNumber":20,"Text":"Zij die in het vuur thuishoren zijn niet gelijk aan hen die in de tuin thuishoren, want zij zijn de triomferenden"},{"SurahNumber":59,"VerseNumber":21,"Text":"Als Wij deze Koran tot een berg hadden neergezonden, dan had jij hem zich zien verootmoedigen en uit vrees voor God zien barsten. Dit zijn de vergelijkingen die Wij voor de mensen maken; misschien zullen zij nadenken"},{"SurahNumber":59,"VerseNumber":22,"Text":"Hij is God; er is geen god dan Hij, de kenner van het verborgene en het waarneembare, de erbarmer, de barmhartige"},{"SurahNumber":59,"VerseNumber":23,"Text":"Hij is God; er is geen god dan Hij, de koning, de allerheiligste, de instandhouder, de veiligheidgever, de bewaker, de machtige, de geweldige, de trotse. Geprezen zij God, verheven als Hij is boven wat zij aan Hem als metgezellen toevoegen"},{"SurahNumber":59,"VerseNumber":24,"Text":"Hij is God, de schepper, de maker, de vormgever. Hem komen de mooiste namen toe. Hem prijst wat er in de hemelen is en wat er op de aarde is en Hij is de machtige, de wijze"},{"SurahNumber":60,"VerseNumber":1,"Text":"Jullie die geloven! Neemt mijn en jullie vijanden niet als medestanders waarbij jullie hun blijken van genegenheid geven. Zij hechten geen geloof aan de waarheid die tot jullie gekomen is en zij verdrijven de gezant en jullie omdat jullie in God, jullie Heer geloven. Als jullie uittrekken om jullie op Mijn weg in te zetten en om naar Mijn welbehagen te streven, terwijl jullie hun in het geheim genegenheid tonen, dan weet Ik het best wat jullie in het verborgen en wat jullie openlijk doen. En wie van jullie het doet is van de correcte weg afgedwaald"},{"SurahNumber":60,"VerseNumber":2,"Text":"Als zij jullie aantreffen zijn zij vijanden voor jullie; zij strekken hun handen en hun tongen met slechte bedoelingen naar jullie uit en zouden graag willen dat jullie ongelovig werden"},{"SurahNumber":60,"VerseNumber":3,"Text":"Jullie verwantschapsbanden noch jullie kinderen zullen jullie van nut zijn; op de opstandingsdag zal Hij tussen jullie scheiding aanbrengen. En God doorziet wel wat jullie doen"},{"SurahNumber":60,"VerseNumber":4,"Text":"Jullie hebben toch een goed voorbeeld in Ibrahiem en hen die met hem waren, toen zij tot hun volk zeiden: \"Wij hebben niets te maken met jullie en wat jullie in plaats van God dienen. Wij hechten geen geloof aan jullie. Tussen jullie en ons is de vijandschap en de haat voor altijd openlijk zichtbaar geworden, totdat jullie in God alleen geloven\", behalve dan in wat Ibrahiem tot zijn vader zei: \"Ik zal voor jou om vergeving vragen, maar ik kan ten gunste van jou niets tegen God uitrichten. Onze Heer, op U stellen wij ons vertrouwen en tot U wenden wij ons schuldbewust en bij U is de bestemming"},{"SurahNumber":60,"VerseNumber":5,"Text":"Onze Heer maak ons niet tot een verzoeking voor hen die ongelovig zijn en vergeef ons, onze Heer, want U bent de machtige, de wijze"},{"SurahNumber":60,"VerseNumber":6,"Text":"Inderdaad hebben jullie in hen een goed voorbeeld, voor wie op God en de laatste dag hopen, maar als iemand zich afkeert? God is de behoefteloze, de lofwaardige"},{"SurahNumber":60,"VerseNumber":7,"Text":"Misschien dat God tussen jullie en hen die jullie als vijand beschouwen genegenheid zal brengen; God is vrijmachtig en God is vergevend en barmhartig"},{"SurahNumber":60,"VerseNumber":8,"Text":"God verbiedt niet dat jullie hen die niet wegens de godsdienst tegen jullie gestreden hebben en die jullie niet uit jullie woningen verdreven hebben, met respect en rechtvaardig behandelen. God bemint hen die rechtvaardig handelen"},{"SurahNumber":60,"VerseNumber":9,"Text":"Maar God verbiedt dat jullie hun die wegens de godsdienst tegen jullie gestreden hebben, die jullie uit jullie huizen verdreven en die bij jullie verdrijving geholpen hebben, bijstand verlenen. En zij die hun bijstand verlenen, zij zijn de onrechtplegers"},{"SurahNumber":60,"VerseNumber":10,"Text":"Jullie die geloven! Wanneer gelovige vrouwen als uitgewekenen tot jullie komen, stelt haar dan op de proef. God kent haar geloof het best. En wanneer jullie weten dat zij gelovig zijn zendt haar dan niet terug naar de ongelovigen. Zij zijn aan hen niet toegestaan [om mee getrouwd te zijn] en zij zijn voor haar niet toegestaan. En geeft aan haar wat jullie als bijdragen geeft. En het is geen overtreding voor jullie als jullie met haar trouwen, wanneer jullie haar haar loon geven. En houdt niet vast aan de huwelijksbanden met de ongelovige vrouwen. En vraagt om de bijdrage die jullie gegeven hebben; zij vragen ook om de bijdrage die zij gegeven hebben. Dat is Gods oordeel; Hij oordeelt tussen jullie. God is wetend en wijs"},{"SurahNumber":60,"VerseNumber":11,"Text":"En als echtgenotes van jullie er naar de ongelovigen vandoor gaan en als jullie dan een strafexpeditie houden geeft dan aan hen bij wie hun echtgenotes zijn weggegaan zoveel als wat zij als bijdrage hebben gegeven. En vreest God in wie jullie geloven"},{"SurahNumber":60,"VerseNumber":12,"Text":"O profeet, wanneer de gelovige vrouwen tot jou komen om jou trouw te zweren met de verplichting niets als metgezel aan God toe te voegen, niet te stelen, geen overspel te plegen, hun kinderen niet te doden, niet met lasterlijke slechtheid aan te komen die zij eigenhandig bij de geboorte verzinnen en jou in het redelijke niet ongehoorzaam te zijn, neem haar eed van trouw dan aan en vraag God voor haar om vergeving; God is vergevend en barmhartig"},{"SurahNumber":60,"VerseNumber":13,"Text":"Jullie die geloven! Neemt geen medestanders op wie God vertoornd is. Zij hebben geen hoop voor het hiernamaals zoals de ongelovigen geen hoop hebben voor hen die in de graven zijn"},{"SurahNumber":61,"VerseNumber":1,"Text":"Wat er in de hemelen is en wat er op de aarde is prijst God en Hij is de machtige, de wijze"},{"SurahNumber":61,"VerseNumber":2,"Text":"Jullie die geloven! Waarom zeggen jullie wat jullie niet doen"},{"SurahNumber":61,"VerseNumber":3,"Text":"Het wekt bij God grote afschuw op als jullie zeggen wat jullie niet doen"},{"SurahNumber":61,"VerseNumber":4,"Text":"God bemint hen die in gesloten gelid op Zijn weg strijden alsof zij een hecht samengevoegd gebouw zijn"},{"SurahNumber":61,"VerseNumber":5,"Text":"Toen Moesa tot zijn volk zei: \"Mijn volk! Waarom vallen jullie mij lastig. Jullie weten toch dat ik de gezant van God bij jullie ben.\" Maar toen zij naar het verkeerde neigden, liet God hun harten naar het verkeerde neigen. God wijst de verdorven mensen de goede richting niet"},{"SurahNumber":61,"VerseNumber":6,"Text":"Toen 'Isa, de zoon van Marjam zei: \"O Israëlieten, ik ben de gezant van God bij jullie om te bevestigen wat er van de Taura voor mijn tijd al was en om het goede nieuws te verkondigen van een gezant die na mij zal komen en van wie de naam Ahmad zal zijn.\" Maar toen hij met de duidelijke bewijzen tot hen kwam zeiden zij: \"Dit is duidelijk toverij"},{"SurahNumber":61,"VerseNumber":7,"Text":"En wie is er zondiger dan wie over God bedrog verzint, terwijl hij tot de overgave [aan God] is opgeroepen. God wijst de mensen die onrecht plegen de goede richting niet"},{"SurahNumber":61,"VerseNumber":8,"Text":"Zij wensen Gods licht met hun monden uit te doven, maar God vervolmaakt Zijn licht, ook al staat het de ongelovigen tegen"},{"SurahNumber":61,"VerseNumber":9,"Text":"Hij is het die Zijn gezant met de leidraad en de ware godsdienst gezonden heeft om hem te laten zegevieren over de gehele godsdienst, ook al staat het de veelgodendienaars tegen"},{"SurahNumber":61,"VerseNumber":10,"Text":"Jullie die geloven! Zal ik jullie op een handel wijzen die jullie van een pijnlijke bestraffing redt"},{"SurahNumber":61,"VerseNumber":11,"Text":"Jullie moeten in God en Zijn gezant geloven en jullie op Gods weg met jullie bezittingen en jullie eigen persoon inzetten. Dat is beter voor jullie, als jullie dat maar wisten"},{"SurahNumber":61,"VerseNumber":12,"Text":"Hij zal jullie je zonden vergeven en jullie in tuinen laten binnengaan waar de rivieren onderdoor stromen en in goede woningen in de tuinen van 'Adn. Dat is de geweldige triomf"},{"SurahNumber":61,"VerseNumber":13,"Text":"En nog iets anders wat jullie graag willen: hulp van God en een spoedig succes. Verkondig het goede nieuws aan de gelovigen"},{"SurahNumber":61,"VerseNumber":14,"Text":"Jullie die geloven! Weest Gods helpers. Zoals 'Isa, de zoon van Marjam, tot zijn discipelen zei: \"Wie zijn mijn helpers [op de weg] tot God?\" De discipelen zeiden: \"Wij zijn Gods helpers.\" Een groep van de Israëlieten geloofde dus, maar een andere groep bleef ongelovig. En Wij ondersteunden hen die geloofden tegen hun vijanden en zij kregen dus de heerschappij"},{"SurahNumber":62,"VerseNumber":1,"Text":"Wat er in de hemelen is en wat er op de aarde is prijst God, de koning, de allerheiligste, de machtige en de wijze"},{"SurahNumber":62,"VerseNumber":2,"Text":"Hij is het die bij de ongeletterden een gezant uit hun midden heeft laten opstaan die aan hen Zijn tekenen voorleest, die hen loutert en die hun het boek en de wijsheid onderwijst, ook al verkeerden zij vroeger in duidelijke dwaling"},{"SurahNumber":62,"VerseNumber":3,"Text":"en ook anderen dan hen die zich nog niet bij hen gevoegd hebben. Hij is de machtige, de wijze"},{"SurahNumber":62,"VerseNumber":4,"Text":"Dat is Gods goedgunstigheid die Hij geeft aan wie Hij wil; God is vol van geweldige goedgunstigheid"},{"SurahNumber":62,"VerseNumber":5,"Text":"Zij aan wie de Taura is opgelegd en die het daarna toch niet konden dragen lijken bijvoorbeeld op een ezel die boeken draagt. Het voorbeeld van de mensen die Gods tekenen loochenen dat is pas slecht. God wijst de mensen die onrecht plegen de goede richting niet"},{"SurahNumber":62,"VerseNumber":6,"Text":"Zeg: \"Jullie die het jodendom aanhangen! Als jullie beweren dat jullie Gods vrienden zijn en de andere mensen niet, wenst dan de dood als jullie gelijk hebben"},{"SurahNumber":62,"VerseNumber":7,"Text":"Maar dat zullen zij nooit wensen, wegens wat hun handen eerder hebben gedaan. God kent de onrechtplegers"},{"SurahNumber":62,"VerseNumber":8,"Text":"Zeg: \"De dood waarvoor jullie vluchten zal jullie inhalen. Dan zullen jullie naar de Kenner van het verborgene en het waarneembare worden teruggebracht. Hij zal jullie dan meedelen wat jullie aan het doen waren"},{"SurahNumber":62,"VerseNumber":9,"Text":"Jullie die geloven! Wanneer jullie tot de salaat op de vrijdag [als de dag van de samenkomst] worden opgeroepen, haast jullie dan om God te gedenken en laat het zakendoen. Dat is beter voor jullie, als jullie dat maar wisten"},{"SurahNumber":62,"VerseNumber":10,"Text":"En wanneer de salaat beëindigd is, gaat dan weer uit elkaar het land in, streeft naar Gods gunst en gedenk God veel; misschien zal het jullie welgaan"},{"SurahNumber":62,"VerseNumber":11,"Text":"Maar wanneer zij koopwaar zien of een tijdverdrijf gaan zij erachteraan en zij laten jou staan. Zeg: \"Wat bij God is, is beter dan tijdverdrijf en koopwaar en God is werkelijk de beste voorziener"},{"SurahNumber":63,"VerseNumber":1,"Text":"Wanneer de huichelaars tot jou komen zeggen zij: \"Wij getuigen dat jij Gods gezant bent.\" God weet dat jij inderdaad Gods gezant bent en God getuigt dat de huichelaars leugenaars zijn"},{"SurahNumber":63,"VerseNumber":2,"Text":"Zij hebben hun eden als bescherming gebruikt en zo Gods weg versperd. Het is slecht wat zij aan het doen waren"},{"SurahNumber":63,"VerseNumber":3,"Text":"Dat komt omdat zij geloofd hebben en toen ongelovig werden; hun harten zijn verzegeld, dus hebben zij geen begrip"},{"SurahNumber":63,"VerseNumber":4,"Text":"Maar wanneer jij hen ziet, bevallen jou hun lichamen en als zij spreken luister jij naar wat zij zeggen. Zij zijn als balken die gestut moeten worden. Zij denken dat elke schreeuw tegen hen gericht is. Zij zijn de vijand; wees voor hen op je hoede. God bestrijde hen, hoe kunnen zij zo afwijken"},{"SurahNumber":63,"VerseNumber":5,"Text":"En wanneer tot hen gezegd wordt: \"Komt, dan zal Gods gezant voor jullie om vergeving vragen\" dan wenden zij hun hoofden af en dan zie jij hen zich in hun hoogmoed afkeren"},{"SurahNumber":63,"VerseNumber":6,"Text":"Voor hen maakt het niet uit of jij om vergeving voor hen vraagt of dat jij niet om vergeving voor hen vraagt, God zal hun niet vergeven; God wijst de verdorven mensen de goede richting niet"},{"SurahNumber":63,"VerseNumber":7,"Text":"Zij zijn het die zeggen: \"Geeft geen bijdragen aan wie er bij Gods gezant horen, voordat zij er vandoor gaan.\" Echter, van God zijn de schatkamers van de hemelen en de aarde, maar de huichelaars hebben geen begrip"},{"SurahNumber":63,"VerseNumber":8,"Text":"Zij zeggen: \"Als wij terugkeren naar Medina, dan zullen de machtigen de onderworpelingen eruit verdrijven.\" Echter, van God is de macht en van Zijn gezant en de gelovigen, maar de huichelaars weten het niet"},{"SurahNumber":63,"VerseNumber":9,"Text":"Jullie die geloven! Jullie bezittingen en jullie kinderen moeten jullie er niet van afleiden God te gedenken. Wie dat doen, dat zijn dus de verliezers"},{"SurahNumber":63,"VerseNumber":10,"Text":"En geeft bijdragen van wat Wij jullie voor jullie levensonderhoud gegeven hebben, voordat de dood tot een van jullie komt en hij dan moet zeggen: \"Mijn Heer, had U mij niet nog een kort uitstel kunnen verlenen, dan zou ik nog aalmoezen kunnen geven en bij de rechtschapenen behoren"},{"SurahNumber":63,"VerseNumber":11,"Text":"Maar God zal niemand uitstel geven, wanneer zijn termijn is gekomen; God is welingelicht over wat jullie doen"},{"SurahNumber":64,"VerseNumber":1,"Text":"Wat er in de hemelen en op de aarde is prijst God. Hij heeft de heerschappij en Hem zij lof; Hij is almachtig"},{"SurahNumber":64,"VerseNumber":2,"Text":"Hij is het die jullie geschapen heeft, maar sommigen van jullie zijn ongelovig en anderen zijn gelovig; God doorziet wel wat jullie doen"},{"SurahNumber":64,"VerseNumber":3,"Text":"Hij heeft de hemelen en de aarde in waarheid geschapen en jullie gevormd; Hij heeft jullie een mooie vorm gegeven. En bij Hem is de bestemming"},{"SurahNumber":64,"VerseNumber":4,"Text":"Hij weet wat er in de hemelen en op de aarde is en Hij weet wat jullie in het geheim en wat jullie openlijk doen; God weet wat er binnen in de harten is"},{"SurahNumber":64,"VerseNumber":5,"Text":"Is tot jullie niet de mededeling gekomen over hen die vroeger ongelovig waren? Zij proefden het walgelijke van hun gedrag en voor hen was er een pijnlijke bestraffing"},{"SurahNumber":64,"VerseNumber":6,"Text":"Dat kwam omdat zij, hoewel hun gezanten met de duidelijke bewijzen tot hen gekomen waren, gezegd hadden: \"Zullen mensen ons op het goede pad brengen?\" Zij waren ongelovig en keerden zich af. Maar God kon het zonder hen stellen; God is behoefteloos en lofwaardig"},{"SurahNumber":64,"VerseNumber":7,"Text":"Zij die ongelovig zijn beweren dat zij niet zullen worden opgewekt. Zeg: \"Integendeel, jullie zullen worden opgewekt en dan zal aan jullie worden meegedeeld wat jullie gedaan hebben. Dat is voor God gemakkelijk"},{"SurahNumber":64,"VerseNumber":8,"Text":"Gelooft dus in God, Zijn gezant en het licht dat Hij heeft neergezonden. God is welingelicht over wat jullie doen"},{"SurahNumber":64,"VerseNumber":9,"Text":"De dag dat Hij jullie bijeen zal brengen voor de dag van de bijeenbrenging. Dat is de dag van de zwendel. Wie in God gelooft en deugdelijk handelt verzoent Hij zijn slechte daden en laat hem in tuinen binnengaan waar de rivieren onderdoor stromen; zij zullen daarin altijd blijven. Dat is de grote triomf"},{"SurahNumber":64,"VerseNumber":10,"Text":"Maar zij die ongelovig zijn en Onze tekenen loochenen, zij zijn het die in het vuur thuishoren; zij zullen daarin altijd blijven. Dat is pas een slechte bestemming"},{"SurahNumber":64,"VerseNumber":11,"Text":"Er vindt geen onheil plaats zonder dat het met Gods toestemming is. En als iemand in God gelooft zal Hij zijn hart de goede weg wijzen. God is alwetend"},{"SurahNumber":64,"VerseNumber":12,"Text":"Gehoorzaamt God en gehoorzaamt de gezant, maar als jullie je afkeren, dan heeft Onze gezant alleen maar de plicht van de duidelijke verkondiging"},{"SurahNumber":64,"VerseNumber":13,"Text":"God, er is geen god dan Hij en op God moeten de gelovigen hun vertrouwen stellen"},{"SurahNumber":64,"VerseNumber":14,"Text":"Jullie die geloven! Onder jullie vrouwen en jullie kinderen zijn er die jullie tot vijand zijn. Hoedt jullie dus voor hen, maar als jullie het niet aanrekenen, het kwijtschelden en vergeven, dan is God vergevend en barmhartig"},{"SurahNumber":64,"VerseNumber":15,"Text":"Jullie bezittingen en jullie kinderen zijn een verzoeking voor jullie en God, bij Hem is een geweldig loon"},{"SurahNumber":64,"VerseNumber":16,"Text":"Vreest dus God zo goed als jullie kunnen en luistert, gehoorzaamt en geeft bijdragen; dat is beter voor jullie zelf. En wie voor de eigen hebzucht behoed worden, dat zijn zij die het welgaat"},{"SurahNumber":64,"VerseNumber":17,"Text":"En als jullie aan God een goede lening geven zal Hij het voor jullie verdubbelen en Hij zal jullie vergeven; God is dankbetuigend en zachtmoedig"},{"SurahNumber":64,"VerseNumber":18,"Text":"de kenner van het verborgene en het waarneembare, de machtige, de wijze"},{"SurahNumber":65,"VerseNumber":1,"Text":"O profeet! Wanneer jullie je van vrouwen scheiden, doet dat dan met inachtneming van haar wachttijd en berekent de wachttijd precies. En vreest God, jullie Heer. Jullie mogen haar niet uit haar huizen zetten; zij hoeven er pas uit te gaan als zij een duidelijke gruweldaad begaan hebben. Dat zijn Gods bepalingen. Wie Gods bepalingen overtreedt doet zichzelf onrecht. Jij weet niet of God daarna misschien nog nieuwe omstandigheden brengt"},{"SurahNumber":65,"VerseNumber":2,"Text":"En als zij hun termijn bereiken, neemt haar dan in redelijkheid terug of scheidt in redelijkheid van haar. En laat twee rechtvaardigen uit jullie midden getuige zijn en houdt het getuigenis voor God staande. Daartoe wordt wie in God en de laatste dag gelooft aangespoord. En wie God vreest, die zal Hij een uitweg verschaffen"},{"SurahNumber":65,"VerseNumber":3,"Text":"En Hij zal in zijn levensonderhoud voorzien vanwaar hij er niet op rekent. En wie op God zijn vertrouwen stelt, voor die is dat goed genoeg. God bereikt Zijn doel. God heeft voor alles een maat vastgesteld"},{"SurahNumber":65,"VerseNumber":4,"Text":"En die vrouwen van jullie die niet meer op de menstruatie hopen hebben, als jullie twijfelen, een wachttijd van drie maanden en ook zij die nog niet gemenstrueerd hebben. En voor de zwangeren is haar termijn dat zij baren waarvan zij zwanger zijn. En voor hem die God vreest zal Hij de omstandigheden gemakkelijker maken"},{"SurahNumber":65,"VerseNumber":5,"Text":"Dat is de beschikking van God die Hij naar jullie heeft neergezonden. En als iemand God vreest, dan verzoent Hij zijn slechte daden en maakt zijn loon geweldig"},{"SurahNumber":65,"VerseNumber":6,"Text":"Laat haar wonen waar jullie wonen, naar jullie vermogen. Brengt haar geen schade toe om haar in het nauw te brengen. Als zij zwanger zijn geeft haar dan bijdragen totdat zij baren waarvan zij zwanger zijn. En als zij [jullie kinderen] voor jullie zogen, geeft haar dan haar loon. En doet elkaar redelijke aanbevelingen. Maar als jullie het moeilijk met elkaar eens worden, dan zal een andere vrouw [het kind] voor hem moeten zogen"},{"SurahNumber":65,"VerseNumber":7,"Text":"De welgestelde moet naar zijn welstand bijdragen geven en wie met mate levensonderhoud is toebedeeld moet bijdragen geven van wat God hem gegeven heeft. God legt niemand meer op dan Hij hem gegeven heeft. God zal het na de moeite gemakkelijk maken"},{"SurahNumber":65,"VerseNumber":8,"Text":"Hoeveel steden hebben niet het bevel van hun Heer en Zijn gezanten geminacht, waarmee Wij toen streng hebben afgerekend en die Wij met een kwalijke bestraffing hebben gestraft"},{"SurahNumber":65,"VerseNumber":9,"Text":"Zij proefden toen het walgelijke van hun gedrag en hun einde was een verloren zaak"},{"SurahNumber":65,"VerseNumber":10,"Text":"God heeft voor hen een strenge bestraffing klaargemaakt. Vreest God dus, o verstandigen die geloven! God heeft naar jullie een vermaning neergezonden"},{"SurahNumber":65,"VerseNumber":11,"Text":"een gezant die aan jullie Gods tekenen als duidelijke bewijzen voorleest om hen die geloven en de deugdelijke daden doen uit de duisternis naar het licht te brengen. En wie in God gelooft en deugdelijk handelt, die zal Hij tuinen laten binnengaan waar de rivieren onderdoor stromen; daarin zullen zij altijd en immer blijven. God heeft een goede voorziening voor hem getroffen"},{"SurahNumber":65,"VerseNumber":12,"Text":"God is het die zeven hemelen geschapen heeft en van de aarde evenveel, waarbij de ordening [van God] ertussen neerdaalde opdat jullie weten dat God almachtig is en dat God alles met Zijn kennis omvat"},{"SurahNumber":66,"VerseNumber":1,"Text":"O profeet! Waarom verklaar jij verboden wat God heeft toegestaan om je vrouwen tevreden te stellen? God is vergevend en barmhartig"},{"SurahNumber":66,"VerseNumber":2,"Text":"God heeft voor jullie bepaald hoe jullie je eden moeten ontbinden. God is jullie beschermheer en Hij is de wijze, de wetende"},{"SurahNumber":66,"VerseNumber":3,"Text":"Toen de profeet aan een van zijn echtgenotes in vertrouwen een gebeurtenis meedeelde en zij het toch verder vertelde en God het hem openbaar maakte, maakte hij het deels bekend en liet het deels onvermeld. Toen hij het haar meedeelde zei zij: \"Wie heeft dat aan jou meegedeeld?\" Hij zei: \"De wetende, de welingelichte heeft het mij meegedeeld"},{"SurahNumber":66,"VerseNumber":4,"Text":"Als jullie je beiden berouwvol tot God wenden, dan waren jullie harten afgedwaald. Maar als jullie beiden elkaar bijstaan tegen hem, dan is God zijn beschermheer en Djibriel, en verder zullen de rechtschapen gelovigen en de engelen ook bijstand verlenen"},{"SurahNumber":66,"VerseNumber":5,"Text":"Als hij zich van jullie scheidt zal zijn Heer hem misschien wel andere echtgenotes, die beter zijn dan jullie, voor jullie in de plaats geven, vrouwen die zich [aan God] overgeven, die gelovig, onderdanig, berouwhebbend, dienend en vastend zijn, die al eerder getrouwd geweest zijn of die nog maagd zijn"},{"SurahNumber":66,"VerseNumber":6,"Text":"Jullie die geloven! Beschermt jullie zelf en jullie huisgenoten voor een vuur waarvan mensen en stenen de brandstof zijn. Hardhandige en strenge engelen zijn ermee belast die God niet ongehoorzaam zijn in wat Hij hun beveelt en die doen wat hun bevolen is"},{"SurahNumber":66,"VerseNumber":7,"Text":"Jullie die ongelovig zijn! Verontschuldigt jullie vandaag niet. Aan jullie wordt vergolden wat jullie gedaan hebben"},{"SurahNumber":66,"VerseNumber":8,"Text":"Jullie die geloven! Wendt jullie met oprecht berouw tot God, misschien dat jullie Heer jullie slechte daden zal verzoenen en jullie tuinen zal laten binnengaan waar de rivieren onderdoor stromen, op de dag dat God de profeet en hen die met hem geloven niet te schande zal maken; hun licht schijnt voor hen en rechts van hen, terwijl zij zeggen: \"Onze Heer vervolmaak ons licht voor ons en schenk ons vergeving. U bent almachtig"},{"SurahNumber":66,"VerseNumber":9,"Text":"O profeet, stel je te weer tegen de ongelovigen en de huichelaars en pak hen stevig aan. Hun verblijfplaats is de hel; dat is pas een slechte bestemming"},{"SurahNumber":66,"VerseNumber":10,"Text":"God heeft voor hen die ongelovig zijn de vrouw van Noeh en de vrouw van Loet als een voorbeeld gegeven. Zij stonden onder de hoede van twee van Onze rechtschapen dienaren, maar zij hebben hen verraden. Dus hadden zij tegen God geheel geen baat van hen en er werd gezegd: \"Gaat beiden met de anderen het vuur binnen"},{"SurahNumber":66,"VerseNumber":11,"Text":"God heeft voor hen die gelovig zijn de vrouw van Fir'aun als een voorbeeld gegeven toen zij zei: \"Mijn Heer bouw voor mij bij U een huis in de tuin en red mij van Fir'aun en wat hij doet en red mij van de mensen die onrecht plegen"},{"SurahNumber":66,"VerseNumber":12,"Text":"En Marjam, de dochter van 'Imraan die haar eerbaarheid bewaarde. Toen bliezen Wij er iets van Onze geest in en zij geloofde de woorden van haar Heer en Zijn boeken; zij behoorde tot de onderdanigen"}]}