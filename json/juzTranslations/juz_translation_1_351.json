{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"I GUDS, DEN NÅDERIKES, DEN BARMHÄRTIGES NAMN"},{"SurahNumber":1,"VerseNumber":2,"Text":"Lov och pris tillkommer Gud, världarnas Herre"},{"SurahNumber":1,"VerseNumber":3,"Text":"den Nåderike, den Barmhärtige"},{"SurahNumber":1,"VerseNumber":4,"Text":"som allsmäktig råder över Domens dag"},{"SurahNumber":1,"VerseNumber":5,"Text":"Dig tillber vi; Dig anropar vi om hjälp"},{"SurahNumber":1,"VerseNumber":6,"Text":"Led oss på den raka vägen"},{"SurahNumber":1,"VerseNumber":7,"Text":"den väg de vandrat som Du har välsignat med Dina gåvor; inte de som har drabbats av [Din] vrede och inte de som har gått vilse"},{"SurahNumber":2,"VerseNumber":1,"Text":"Alif lam meem"},{"SurahNumber":2,"VerseNumber":2,"Text":"DENNA Skrift - här råder inget tvivel - är en vägledning för dem som fruktar Gud och ständigt har Honom för ögonen"},{"SurahNumber":2,"VerseNumber":3,"Text":"dem som tror på [existensen av] det som är dolt för människor, dem som förrättar bönen och som ger åt andra av vad Vi har skänkt dem för deras försörjning"},{"SurahNumber":2,"VerseNumber":4,"Text":"och dem som tror på det som har uppenbarats för dig och på det som har uppenbarats före din tid och som har förvissningen att det eviga livet [väntar]"},{"SurahNumber":2,"VerseNumber":5,"Text":"Det är de som följer Guds vägledning - dem skall det gå väl i händer"},{"SurahNumber":2,"VerseNumber":6,"Text":"MEN FÖR dem som framhärdar i att förneka sanningen är det likgiltigt om du varnar dem eller inte - de vill inte tro"},{"SurahNumber":2,"VerseNumber":7,"Text":"Gud har förseglat deras hjärtan och deras öron och täckt över deras ögon; ett strängt straff väntar dem"},{"SurahNumber":2,"VerseNumber":8,"Text":"Det finns människor som säger: \"Vi tror på Gud och på den Yttersta dagen\", medan de [i själva verket] inte tror"},{"SurahNumber":2,"VerseNumber":9,"Text":"De försöker bedra Gud och de troende, men de bedrar inga andra än sig själva - och inser det inte"},{"SurahNumber":2,"VerseNumber":10,"Text":"Deras hjärtan är sjuka av tvivel och Gud låter det onda förvärras, och ett plågsamt straff väntar dem för deras ständiga lögner"},{"SurahNumber":2,"VerseNumber":11,"Text":"Och när de manas att inte störa ordningen och sprida sedefördärv på jorden, svarar de: \"Vi vill bara förbättra och ställa till rätta"},{"SurahNumber":2,"VerseNumber":12,"Text":"Nej, det är de som stör ordningen och sprider sedefördärv men det inser de inte"},{"SurahNumber":2,"VerseNumber":13,"Text":"Och när de uppmanas att tro som andra människor tror, svarar de: \"Skall vi tro som dessa enfaldiga stackare?\" Nej, det är de som är enfaldiga stackare, men det vet de inte"},{"SurahNumber":2,"VerseNumber":14,"Text":"Och när de möter dem som har antagit tron, säger de: \"Vi är [också] troende\"; men när de är ensamma med sina onda ingivelser, säger de: \"Visst följer vi er - vi ville bara skämta med dem"},{"SurahNumber":2,"VerseNumber":15,"Text":"Gud skall straffa dem för deras skämt; men Han låter dem hållas en tid i sitt trotsiga övermod, snubblande än hit än dit i blindo"},{"SurahNumber":2,"VerseNumber":16,"Text":"De har bytt bort [Guds] vägledning mot villfarelse och de har inte vunnit på sin byteshandel och är [nu] helt utan vägledning"},{"SurahNumber":2,"VerseNumber":17,"Text":"De kan liknas vid en [man] som tänder en eld, och då elden lyser upp [alla] som står omkring, tar Gud ifrån dem deras ljus och lämnar dem i mörker så att de ingenting kan se"},{"SurahNumber":2,"VerseNumber":18,"Text":"döva, stumma och blinda finner de ingen väg tillbaka"},{"SurahNumber":2,"VerseNumber":19,"Text":"Eller vid [dem som råkar ut för] ett våldsamt oväder med regnmoln som förmörkar himlen, åska och blixtar. De sätter fingrarna i öronen för [att inte höra] åskans mullrande, i rädsla för döden - men Gud har uppsikt över dem som förnekar [Honom]"},{"SurahNumber":2,"VerseNumber":20,"Text":"De är nära att bländas av blixtarna, men när de lyser upp [mörkret] tar de några steg och stannar upp då mörkret [åter] sluter sig omkring dem. Om Gud ville kunde Han helt beröva dem hörsel och syn; Gud har allt i Sin makt"},{"SurahNumber":2,"VerseNumber":21,"Text":"MÄNNISKOR! Tillbe er Herre, som har skapat er och dem som levde före er - kanske skall er gudsfruktan [fördjupas]"},{"SurahNumber":2,"VerseNumber":22,"Text":"Han som har skapat jorden som en viloplats för er och rest himlen som ett valv och låtit vatten strömma från skyn och därmed frambringat frukter för er försörjning. Sätt därför inte medgudar vid Guds sida, då ni vet [att Gud är utan like]"},{"SurahNumber":2,"VerseNumber":23,"Text":"Och om ni tvivlar på något av det som Vi steg för steg har uppenbarat för Vår tjänare, kom då fram med en sura som kan jämföras med detta och kalla på era vittnen - andra än Gud - om ni talar sanning"},{"SurahNumber":2,"VerseNumber":24,"Text":"Om ni inte gör detta - och ni kommer inte att göra det - frukta då Elden, vars bränsle är människor och stenar och som hålls i beredskap att ta emot dem som förnekar sanningen"},{"SurahNumber":2,"VerseNumber":25,"Text":"[Muhammad!] Ge dem som tror och lever rättskaffens det glada budskapet att lustgårdar, vattnade av bäckar, väntar dem; var gång de förses med frukt därifrån skall de säga: \"Detta är vad vi försågs med i forna dagar\" - de kommer nämligen att få sådant som påminner om det [förgångna]. Och [deras] hustrur skall vara med dem i dessa [lustgårdar], renade från [all jordisk] orenlighet, och där skall de förbli till evig tid"},{"SurahNumber":2,"VerseNumber":26,"Text":"Gud tvekar inte att framställa en liknelse om en mygga eller något ännu oansenligare. De troende vet att dessa [liknelser] är sanningen, [uppenbarad] av deras Herre, men de som inte vill tro säger: \"Vad kan Gud ha velat säga med denna liknelse?\" Därmed leder Han många vilse och ger även vägledning åt många; men Han leder ingen vilse utom dem som förhärdats i synd"},{"SurahNumber":2,"VerseNumber":27,"Text":"som bryter förbundet med Gud, stadfäst [i människans natur], och som åtskiljer vad Gud befallt skall vara sammanfogat och som stör ordningen och sprider sedefördärv på jorden. Dessa är förlorarna"},{"SurahNumber":2,"VerseNumber":28,"Text":"Hur kan ni förneka Gud? Då ni var döda gav Han er livets gåva; efter detta skall Han låta er dö, och därefter skall Han låta er uppstå till nytt liv, och till Honom skall ni föras åter"},{"SurahNumber":2,"VerseNumber":29,"Text":"Det är Han som för er har skapat allt vad jorden bär och som, vänd mot himlavalvet, formade det till sju himlar. Han har kunskap om allt"},{"SurahNumber":2,"VerseNumber":30,"Text":"OCH SE, din Herre sade till änglarna: \"Jag skall tillsätta en ställföreträdare på jorden.\" [Änglarna] sade: \"Skall Du tillsätta någon som stör ordningen där och sprider sedefördärv och [till och med] utgjuter blod, medan det är vi som sjunger Ditt lov och prisar Ditt heliga namn?\" [Gud] svarade: \"Jag vet vad ni inte vet"},{"SurahNumber":2,"VerseNumber":31,"Text":"Och Han gav Adam kunskap om alla tings namn; sedan visade Han dem för änglarna och sade: \"Nämn deras namn för Mig, om det är så som ni har sagt"},{"SurahNumber":2,"VerseNumber":32,"Text":"De svarade: \"Stor är Du i Din härlighet! Vi äger ingen annan kunskap än den som Du har gett oss; Du är den Allvetande, den Allvise"},{"SurahNumber":2,"VerseNumber":33,"Text":"[Då] sade Han: \"Adam! Nämn deras namn för dem.\" Och när [Adam] hade nämnt namnen för dem, sade [Gud]: \"Jag sade er ju att Jag känner allt som är dolt i himlarna och på jorden och att Jag vet vad ni kan säga öppet och vad ni håller hemligt"},{"SurahNumber":2,"VerseNumber":34,"Text":"Och när Vi befallde änglarna att falla ned på sina ansikten inför Adam föll de ned utom Iblees som vägrade, full av högmod, och blev en av dem som förnekar sanningen"},{"SurahNumber":2,"VerseNumber":35,"Text":"Och Vi sade: \"Adam! Tag, du och din hustru, er boning i denna lustgård och ät som ni har lust till av dess [frukter]; men närma er inte detta träd; då kan ni hemfalla åt synd"},{"SurahNumber":2,"VerseNumber":36,"Text":"Men Djävulen kom dem att överträda detta [förbud] och orsakade så deras fall. Och Vi sade: \"Bort, alla, härifrån! Fiender skall ni vara inbördes! Under en tid skall ni ha er boning och ert uppehälle på jorden"},{"SurahNumber":2,"VerseNumber":37,"Text":"[Sedan] nåddes Adam av ord från sin Herre och Han tog emot [Adams] ånger - Han är Den som går den ångerfulle till mötes, den Barmhärtige"},{"SurahNumber":2,"VerseNumber":38,"Text":"Ja, Vi sade: \"Bort, alla, härifrån! Men vägledning skall helt visst komma er till del, och de som följer Min vägledning skall inte känna fruktan och ingen sorg skall tynga dem"},{"SurahNumber":2,"VerseNumber":39,"Text":"Men de som förnekar sanningen och påstår att Våra budskap är lögn har Elden till arvedel, och där skall de förbli till evig tid"},{"SurahNumber":2,"VerseNumber":40,"Text":"ISRAELITER! Minns Mina välgärningar mot er och uppfyll ert löfte till mig, så skall Jag uppfylla Mitt löfte till er. Och stå i bävan inför Mig"},{"SurahNumber":2,"VerseNumber":41,"Text":"Tro på vad Jag [nu] har uppenbarat med bekräftelse av de [uppenbarelser] som ni [tidigare] fick ta emot och gå inte i spetsen för dem som förnekar sanningen. Sälj inte Mina budskap för en ynklig slant. Och frukta Mig"},{"SurahNumber":2,"VerseNumber":42,"Text":"Klä inte ut det sanna med lögn och göm inte undan sanningen mot bättre vetande"},{"SurahNumber":2,"VerseNumber":43,"Text":"Förrätta bönen och ge åt de behövande och böj era huvuden med de andra som böjer sina huvuden [i bön]"},{"SurahNumber":2,"VerseNumber":44,"Text":"Uppmanar ni andra till fromhet medan ni själva glömmer era [plikter], och samtidigt läser ni Skriften? Vill ni inte använda ert förstånd"},{"SurahNumber":2,"VerseNumber":45,"Text":"Sök med tålamod [Guds] hjälp i bönen! Det är förvisso en svår [väg] utom för de ödmjuka"},{"SurahNumber":2,"VerseNumber":46,"Text":"de som vet att de är kallade att möta sin Herre, att de skall återvända till Honom"},{"SurahNumber":2,"VerseNumber":47,"Text":"Israeliter! Minns Mina välgärningar mot er och hur Jag visade er sådan nåd som Jag inte har visat något annat folk"},{"SurahNumber":2,"VerseNumber":48,"Text":"Och frukta den Dag då ingen kan gottgöra vad en annan har brutit, då alla förböner kommer att avvisas och ingen lösen skall tas emot och ingen hjälp skall ges"},{"SurahNumber":2,"VerseNumber":49,"Text":"Och [minns] att Vi befriade er från Faraos män, som tillfogade er svåra lidanden, dödade era söner och [enbart] skonade era kvinnor - detta var en tung prövning som er Herre lade på er"},{"SurahNumber":2,"VerseNumber":50,"Text":"och [minns] hur Vi klöv havet framför er och räddade er och dränkte faraonerna inför era ögon"},{"SurahNumber":2,"VerseNumber":51,"Text":"och hur Vi kallade Moses till Oss [på Sinai berg] under fyrtio nätter och hur ni i hans frånvaro tog er för att dyrka [den gyllene] kalven och så begick en svår synd"},{"SurahNumber":2,"VerseNumber":52,"Text":"Men ändå efterskänkte Vi därefter er skuld, så att ni [borde ha] känt tacksamhet"},{"SurahNumber":2,"VerseNumber":53,"Text":"Och [minns] att Vi uppenbarade Skriften för Moses och en måttstock varmed rätt kan mätas och skiljas från orätt så att ni fick vägledning"},{"SurahNumber":2,"VerseNumber":54,"Text":"och att Moses sade till sitt folk: \"Ni har sannerligen, mitt folk, tillfogat er själva en svår orätt då ni tog er för att dyrka [den gyllene] kalven. Vänd därför åter till er Skapare och visa ett förkrossat sinnelag; det är vad er Skapare finner vara bäst för er.\" Och Han tog emot er ånger - Han är Den som går den ångerfulle till mötes, den Barmhärtige"},{"SurahNumber":2,"VerseNumber":55,"Text":"Och [minns] att ni sade: \"Moses! Vi tror dig inte förrän vi med våra egna ögon får se Gud\"; och så drabbades ni där ni stod av [straffets] blixtar"},{"SurahNumber":2,"VerseNumber":56,"Text":"Men Vi återgav er livet, sedan ni varit [som] döda, så att ni [borde ha] känt tacksamhet"},{"SurahNumber":2,"VerseNumber":57,"Text":"Och Vi lät molnen skänka er skugga och gav er manna och vaktlar [till föda och uppmanade er:] \"Ät av de goda ting som Vi har skänkt er för ert uppehälle.\" Och de vållade Oss ingen skada [med sina synder] - de skadade enbart sig själva"},{"SurahNumber":2,"VerseNumber":58,"Text":"Och [minns] Våra ord: ”Gå in i detta land och ät som ni har lust till av dess [frukter], men fall ned på era ansikten vid inträdet och be: 'Befria oss från bördan av vår synd!' [Då] skall Vi förlåta er era synder och därtill rikligt belöna dem som gör det goda och det rätta.”"},{"SurahNumber":2,"VerseNumber":59,"Text":"Men de som framhärdade i synd satte andra ord i stället för det som de uppmanats att säga, och Vi lät ett straff från ovan drabba [dessa] syndare på grund av deras trots och olydnad"},{"SurahNumber":2,"VerseNumber":60,"Text":"Och [minns] att Moses bad om vatten för sitt folk och Vi sade: \"Slå med din stav på klippan!\" - och då vällde tolv källor fram ur den, så att var och en visste var han skulle dricka. [Och Moses sade:] \"Ät och drick av det som Gud har gett er för ert uppehälle, men sprid inte sedefördärv och annat ont på jorden"},{"SurahNumber":2,"VerseNumber":61,"Text":"Och [minns] att ni sade: \"Moses, vi kan inte fördra att alltid få en och samma föda. Be därför din Herre att Han av det som jorden alstrar ger oss sådant som kryddväxter, gurka, vitlök, linser och lök\", [varpå Moses svarade:] \"Vill ni byta det bättre mot det sämre? Vänd då tillbaka till [slaveriet i] Egypten! Där kan ni få det ni begär.\" De drabbades av skam och elände men de hade förtjänat Guds vrede, eftersom de inte upphörde att förneka sanningen i Guds budskap och dödade profeterna mot all rätt; ja, de trotsade ständigt [Gud] och kränkte [Hans] bud"},{"SurahNumber":2,"VerseNumber":62,"Text":"DE SOM tror [på denna Skrift] och de som bekänner den judiska tron och de kristna och sabierna - ja, [alla] som tror på Gud och den Yttersta dagen och som lever ett rättskaffens liv - skall helt visst få sin fulla lön av sin Herre och de skall inte känna fruktan och ingen sorg skall tynga dem"},{"SurahNumber":2,"VerseNumber":63,"Text":"OCH [MINNS] hur Vi slöt Vårt förbund med er med Sinai berg som vittne [och sade]: \"Håll med all kraft fast vid det som Vi [nu] har uppenbarat för er och lägg dess ord på hjärtat - så att er gudsfruktan [fördjupas]"},{"SurahNumber":2,"VerseNumber":64,"Text":"Men ni vände om [från denna väg]! Och om inte Gud i Sin nåd hade förbarmat Sig över er skulle ni helt säkert ha stått som förlorare"},{"SurahNumber":2,"VerseNumber":65,"Text":"ni vet att det bland er fanns sådana som kränkte sabbatshelgden och att Vi uttalade [denna dom] över dem: \"Bli [som] apor, föremål för [allas] hån och förakt"},{"SurahNumber":2,"VerseNumber":66,"Text":"Vi gjorde detta för att ge ett varnande exempel för samtid och eftervärld och en allvarlig erinran till de gudfruktiga"},{"SurahNumber":2,"VerseNumber":67,"Text":"OCH [MINNS] att Moses sade till sitt folk: \"Gud befaller er att offra en ko\" [och] de svarade: \"Driver du med oss?\" [Moses] sade: \"Gud bevare mig för att göra något så dåraktigt"},{"SurahNumber":2,"VerseNumber":68,"Text":"De sade: \"Be din Herre i vårt namn att göra klart för oss vad slags ko det är fråga om.\" [Moses] svarade: \"[Herren] säger att det varken skall vara ett gammalt djur eller en ung kviga utan något däremellan. Gör nu som ni blivit befallda"},{"SurahNumber":2,"VerseNumber":69,"Text":"De sade: \"Be din Herre i vårt namn att göra klart för oss vilken färg den skall ha.\" [Moses] svarade: \"[Gud] säger att kon skall vara gul, av en kraftig gul färg som gläder ögat"},{"SurahNumber":2,"VerseNumber":70,"Text":"De sade: \"Be din Herre i vårt namn att göra klart för oss hur den skall se ut; för oss är nämligen den ena kon den andra lik; om Gud vill, skall vi då göra rätt"},{"SurahNumber":2,"VerseNumber":71,"Text":"[Moses] svarade: \"[Herren] säger att det skall vara en ko som inte har använts som dragdjur, för plöjning eller bevattning, felfri och utan teckning.\" [Då] sade de: \"Nu har du gett oss [hela] sanningen!\" Och så offrade de kon [till sist], något som de hade varit nära att lämna ogjort"},{"SurahNumber":2,"VerseNumber":72,"Text":"[Minns, israeliter, att] ni efter att en människa hade dödats anklagade varandra för dådet - men Gud uppenbarar det som ni vill dölja"},{"SurahNumber":2,"VerseNumber":73,"Text":"Då sade Vi: \"Slå [kroppen] med ett stycke av denna [ko]!\" Så ger Gud de döda liv och visar er Sina tecken - kanske skall ni använda ert förstånd"},{"SurahNumber":2,"VerseNumber":74,"Text":"Efter [allt] detta förhärdades era hjärtan och blev som stenar - hårdare än stenar. Det finns klippor som låter källådror springa fram och klippor som, när de rämnar, lösgör vatten. Och det finns klippor som störtar i djupet i bävan inför Gud. Gud förbiser ingenting av vad ni gör"},{"SurahNumber":2,"VerseNumber":75,"Text":"HOPPAS NI att de skall tro på er, fastän [ni vet att] flera av dem, efter att ha lyssnat till Guds ord och förstått det, med vett och vilja förvanskade det"},{"SurahNumber":2,"VerseNumber":76,"Text":"När de möter dem som har antagit tron, säger de: \"Vi är [också] troende.\" Men när de är ensamma säger några [av dem till de andra]: \"Talar ni om för dem vad Gud har uppenbarat för er, så att de kan utnyttja det som argument [mot er], när ni tvistar med dem inför er Herre? Hur använder ni ert förstånd"},{"SurahNumber":2,"VerseNumber":77,"Text":"Vet de inte att Gud känner deras hemligheter lika väl som det som de öppet tillkännager"},{"SurahNumber":2,"VerseNumber":78,"Text":"Bland dem finns också sådana som inte kan läsa och som utan kunskap om Skriften [tolkar den] efter sitt eget huvud och sina lösa antaganden"},{"SurahNumber":2,"VerseNumber":79,"Text":"Olyckliga de som med sina händer skriver ned [vad de säger vara ur] Skriften och påstår att det är från Gud för att därmed uppnå en ynklig vinst! [Det skall gå dem] illa på grund av det som deras händer har skrivit och på grund av vad de [därmed] har vunnit"},{"SurahNumber":2,"VerseNumber":80,"Text":"De säger: \"Eldens straff skall inte drabba oss mer än ett begränsat antal dagar.\" Säg: \"Har Gud lovat er det - för Gud sviker inte Sina löften - eller påstår ni om Gud något som ni inte kan veta"},{"SurahNumber":2,"VerseNumber":81,"Text":"Nej! De som har begått onda handlingar och är helt omslutna av sin synd, har Elden till arvedel och där skall de förbli till evig tid"},{"SurahNumber":2,"VerseNumber":82,"Text":"Men de som tror och lever rättskaffens har paradiset till arvedel och där skall de förbli till evig tid"},{"SurahNumber":2,"VerseNumber":83,"Text":"MINNS, ISRAELITER, att Vi slöt Vårt förbund med er [enligt vilket ni lovade] att inte dyrka någon utom Gud, att visa godhet mot era föräldrar och anhöriga och mot de faderlösa och de nödställda, att ha ett vänligt ord för alla människor och att förrätta bönen och ge åt de behövande. Men ni vände er ifrån [det som ni åtagit er], alla utom ett fåtal, eftersom ni är ett motsträvigt släkte"},{"SurahNumber":2,"VerseNumber":84,"Text":"Och i det förbund Vi slöt med er lovade ni att inte spilla en broders blod och att inte jaga bort honom från hans hem; sedan bekräftade ni [förpliktelserna enligt] förbundet och har vittnat om detta"},{"SurahNumber":2,"VerseNumber":85,"Text":"Ändå är det ni som dödar varandra och jagar bort några av era egna från deras hem och ni hjälper varandra i dessa syndiga och fientliga företag. Och om ni tar några av dem [som ni förföljer] till fånga, tar ni lösen för dem, fastän det var förbjudet för er att jaga bort dem. Tror ni på vissa delar av Skriften och förnekar andra? Vilken lön förtjänar de bland er som begår sådana handlingar om inte skam och vanära i denna värld? Och på Uppståndelsens dag skall de utlämnas till de strängaste straff. - Gud förbiser ingenting av vad ni gör"},{"SurahNumber":2,"VerseNumber":86,"Text":"De som byter bort den eviga glädjen mot det [goda] i detta liv, för dem skall straffen inte lindras och ingen hjälp skall nå dem"},{"SurahNumber":2,"VerseNumber":87,"Text":"VI GAV Moses Skriften och lät [andra] sändebud följa honom. Och Jesus, Marias son, skänkte Vi klara bevis och stärkte honom med helig ande. Men är det inte så att varje gång ett sändebud kom till er med [budskap] som inte behagade er, var ni för stolta [för att lyssna till honom]? Några kallade ni lögnare och andra slår ni ihjäl"},{"SurahNumber":2,"VerseNumber":88,"Text":"De säger: \"Våra hjärtan är tillslutna!\" Nej, det är Gud som har utestängt dem från Sin nåd på grund av deras förnekelse; de tror bara på få ting"},{"SurahNumber":2,"VerseNumber":89,"Text":"När de får ta emot en [ny] uppenbarelse från Gud som bekräftar de [sanningar] som [redan] är i deras hand - förr brukade de be om seger över dem som förnekade tron - när de [nu] får höra det som är dem välbekant, avvisar de detta. Men Guds fördömelse skall drabba dessa förnekare"},{"SurahNumber":2,"VerseNumber":90,"Text":"De har sålt sina själar i en usel byteshandel när de förnekar vad Gud har uppenbarat, rasande över att Gud har visat den Han vill av Sina tjänare Sin nåd. Så har [Guds] vrede drabbat dem gång på gång; straff och vanära väntar [alla] förnekare"},{"SurahNumber":2,"VerseNumber":91,"Text":"När någon säger till dem: \"Tro på vad Gud har uppenbarat\", svarar de: \"Vi tror på det som har uppenbarats för oss\" och de avvisar allt därutöver. Och ändå är detta sanningen som bekräftar det som [redan] är i deras hand. Säg: \"Varför dödade ni då i gångna tider Guds profeter, om ni [som ni säger] var troende"},{"SurahNumber":2,"VerseNumber":92,"Text":"Moses kom till er med klara vittnesbörd och i hans frånvaro tog ni er för att dyrka [den gyllene] kalven och begick så en [svår] synd"},{"SurahNumber":2,"VerseNumber":93,"Text":"Och [minns] hur Vi slöt Vårt förbund med er med Sinai berg som vittne [och sade]: \"Håll med all kraft fast vid det som Vi har uppenbarat för er och lyd [dess föreskrifter]!\" [Då] sade de: \"Vi hör men vi lyder inte.\" Till följd av deras brist på tro hade [tanken på den gyllene] kalven helt bemäktigat sig deras hjärtan. Säg: \"Om ni kallar er troende, är det sannerligen avskyvärt, det som er tro bjuder er att göra"},{"SurahNumber":2,"VerseNumber":94,"Text":"Säg: \"Om de eviga boningarna hos Gud är er förbehållna och alla [andra] är utestängda därifrån, borde ni önska er döden - om [era ord] är uppriktiga"},{"SurahNumber":2,"VerseNumber":95,"Text":"Men de kommer aldrig att önska sig [döden] på grund av det som deras händer har sänt före dem [till Domen] - Gud känner de orättfärdiga"},{"SurahNumber":2,"VerseNumber":96,"Text":"Säkert finner du att de hänger fast vid livet mer envist än någon annan, ja, mer än de som sätter medhjälpare vid Guds sida. Var och en av dem skulle vilja leva i tusen år, men hur långt hans liv än blir, undgår han inte straffet - Gud ser vad de gör"},{"SurahNumber":2,"VerseNumber":97,"Text":"SÄG [Muhammad]: \"Den som är fiende till Gabriel - som på Guds befallning låter [uppenbarelsen] sjunka in i ditt hjärta med bekräftelse på det som ännu består [av äldre tiders uppenbarelser] och ger de troende vägledning och ett budskap av hopp"},{"SurahNumber":2,"VerseNumber":98,"Text":"den som är Guds fiende och fiende till Hans änglar och Hans sändebud och till Gabriel och Mikael [skall veta att] Gud är fiende till dem som förnekar sanningen"},{"SurahNumber":2,"VerseNumber":99,"Text":"Vi har nu gett dig klara budskap, vars sanning ingen utom de trotsiga syndarna förnekar"},{"SurahNumber":2,"VerseNumber":100,"Text":"Är det inte så att varje gång de ingick ett förbund, förkastades det av några av dem? Nej, de flesta av dem har alls ingen tro"},{"SurahNumber":2,"VerseNumber":101,"Text":"När nu ett sändebud från Gud har kommit till dem med bekräftelse av det som [redan] är i deras hand, förkastar några av dem Guds skrift - den uppenbarelse som de förr fick del av - som om de inte visste [dess innehåll]"},{"SurahNumber":2,"VerseNumber":102,"Text":"Däremot lyssnar de till vad onda väsen berättar om Salomos välde. Det var dock inte Salomo som hädade Gud utan dessa demoner, vilka undervisade människorna i trolldom och i det som hade uppenbarats för de två änglarna i Babylon, Harut och Marut. Men dessa två undervisade ingen utan att först säga: \"Vi är bara en prövning och en frestelse; förneka därför inte [Guds välgärningar]!\" Demonerna lärde sig av dem hur man sår missämja mellan en man och hans hustru, men de kan inte utan Guds vilja skada någon med detta; och vad de lärde sig skadade dem själva utan att vara dem till någon nytta. Och ändå hade de fått veta att den som förvärvar denna [kunskap] inte blir delaktig av den eviga glädjen. I sanning en ödesdiger byteshandel, i vilken de sålde sina själar! Om de bara hade vetat"},{"SurahNumber":2,"VerseNumber":103,"Text":"Om de hade haft tro och fruktat Gud, skulle Gud helt säkert ha gett dem en bättre lön. Om de bara hade vetat"},{"SurahNumber":2,"VerseNumber":104,"Text":"TROENDE! Säg inte [till Profeten]: \"Hör på oss!\" Säg hellre: \"Ha tålamod med oss\" - och lyssna [till hans ord]; ett plågsamt straff väntar dem som förnekar sanningen"},{"SurahNumber":2,"VerseNumber":105,"Text":"Varken de som förnekar sanningen bland efterföljarna av äldre tiders uppenbarelser eller de som dyrkar avgudar ser med blida ögon att er Herre skänker er något av Sitt goda. Men Gud utmärker den Han vill med Sin nåd; Guds nåd är en outsinlig källa"},{"SurahNumber":2,"VerseNumber":106,"Text":"Varje vers [uppenbarelse] som Vi upphäver eller överlämnar åt glömskan ersätter Vi med en bättre eller en lika god. Vet du inte att Gud har allt i Sin makt"},{"SurahNumber":2,"VerseNumber":107,"Text":"Vet du inte att Gud äger herraväldet över himlarna och jorden? Ni har ingen beskyddare och ingen hjälpare utom Gud"},{"SurahNumber":2,"VerseNumber":108,"Text":"Eller vill ni rikta en sådan begäran till ert Sändebud som den som en gång riktades till Moses? Den som byter bort tro mot förnekelse har helt övergett den raka vägen"},{"SurahNumber":2,"VerseNumber":109,"Text":"Många efterföljare av äldre tiders uppenbarelser önskar, [innerst drivna] av avund, att de kunde förmå er att förneka den tro som ni har antagit, och detta sedan sanningen klargjorts för dem. Men förlåt dem och ha tålamod med dem, till dess att Gud tillkännager Sin vilja! Gud har allt i Sin makt"},{"SurahNumber":2,"VerseNumber":110,"Text":"Förrätta bönen och ge åt de nödställda! Det goda ni sänder framför er [till Domen] skall ni återfinna hos Gud; Gud ser vad ni gör"},{"SurahNumber":2,"VerseNumber":111,"Text":"OCH DE säger: \"Ingen skall stiga in i paradiset som inte är jude\" - eller \"kristen\". Det är vad de önskar och hoppas. Säg: \"Lägg fram era bevis, om det ni säger är sant"},{"SurahNumber":2,"VerseNumber":112,"Text":"Nej, så förhåller det sig inte! De som med hela sitt väsen underkastar sig Guds vilja och som gör det goda och det rätta skall få sin fulla lön av sin Herre och de skall inte känna fruktan och ingen sorg skall tynga dem"},{"SurahNumber":2,"VerseNumber":113,"Text":"Och judarna säger: \"De kristna står på osäker grund\", och de kristna säger: \"Judarna står på osäker grund.\" Men alla läser de Skriften. Det som de säger är vad alla som saknar kunskap har sagt. Men på Uppståndelsens dag skall Gud döma mellan dem i [allt] det som de var oense om"},{"SurahNumber":2,"VerseNumber":114,"Text":"Vem är mer orättfärdig än den som förbjuder åkallan av Guds namn i Hans hus och vars mål det är att jämna dem med marken? De har inte rätt att stiga in där, om de inte fruktar [Honom]. De skall utstå skam och vanära i denna värld och hårda straff i det kommande livet"},{"SurahNumber":2,"VerseNumber":115,"Text":"Öst och väst tillhör Gud och vart ni än vänder er [finner ni] Guds anlete. Gud når överallt och Han vet allt"},{"SurahNumber":2,"VerseNumber":116,"Text":"Och de säger: \"Gud har avlat en son.\" Stor är Han i Sin härlighet! Nej, allt i himlarna och på jorden tillhör Honom och allt böjer sig för Hans vilja"},{"SurahNumber":2,"VerseNumber":117,"Text":"Himlarna och jorden är Hans verk och när Han beslutar att något skall vara säger Han endast till det: \"Var!\" - och det är"},{"SurahNumber":2,"VerseNumber":118,"Text":"OCH DE som saknar kunskap säger: \"Varför talar inte Gud till oss eller ger oss ett tecken?\" Så sade deras föregångare; deras ord och deras hjärtan liknar varandra. Men Vi har gjort budskapen klara och tydliga för dem som [vill] övertygas"},{"SurahNumber":2,"VerseNumber":119,"Text":"Vi har förvisso sänt dig [Muhammad] med sanningen, som förkunnare av ett glatt budskap om hopp och som varnare, och du skall inte hållas ansvarig för dem som har helvetet till arvedel"},{"SurahNumber":2,"VerseNumber":120,"Text":"Men du kommer inte att vinna vare sig judarnas eller de kristnas välvilja, om du inte följer deras väg. Säg: \"Guds vägledning är den enda sanna vägledningen.\" Sannerligen, om du skulle foga dig efter deras önskningar sedan du fått all den kunskap som kommit dig till del, skulle ingen kunna skydda dig mot Gud och ingen skulle komma till din hjälp"},{"SurahNumber":2,"VerseNumber":121,"Text":"[Några av] dem som Vi har skänkt Skriften läser den som den bör läsas; de har den [sanna] tron. Och de som förnekar den, de är förlorarna"},{"SurahNumber":2,"VerseNumber":122,"Text":"ISRAELITER! Minns Mina välgärningar mot er och hur Jag visade er sådan välvilja som Jag inte har visat något annat folk"},{"SurahNumber":2,"VerseNumber":123,"Text":"Och tänk på den Dag då ingen kan gottgöra vad en annan har brutit och ingen lösen kommer att tas emot och då alla förböner skall avvisas och ingen hjälp skall ges"},{"SurahNumber":2,"VerseNumber":124,"Text":"Och [minns att] Abraham sattes på prov av sin Herre och [att han] fullgjorde alla Hans befallningar. [Gud] sade: \"Jag skall göra dig till ett föredöme för människorna.\" Abraham frågade: \"Och mina efterkommande?\" [Gud] svarade: \"Mitt löfte omfattar inte syndarna"},{"SurahNumber":2,"VerseNumber":125,"Text":"OCH [MINNS att] Vi gjorde Helgedomen till en samlingsplats för människorna och en fristad [för förföljda]. Välj därför platsen där Abraham [en gång] stod för er bön. Och Vi gav Abraham och Ismael uppdraget att rena Helgedomen för dem som skall vandra runt den, och för dem som där skall dra sig tillbaka i stillhet, och för dem som skall böja rygg och knän och falla ned på sina ansikten [i tillbedjan]"},{"SurahNumber":2,"VerseNumber":126,"Text":"Och då Abraham bad: \"Herre, gör detta till ett tryggt land och ge dess folk - de bland dem som tror på Gud och den Yttersta dagen - de frukter de behöver för sitt uppehälle\", sade [Gud]: \"Och den som förnekar tron, honom skall Jag skänka välstånd under någon tid; sedan skall Jag överlämna honom åt Eldens straff - ett i sanning fasansfullt slut"},{"SurahNumber":2,"VerseNumber":127,"Text":"Och när Abraham och Ismael lade grunden till Helgedomen [bad de:] \"Herre! Tag nådigt emot vår [möda]! Du är den som hör allt, vet allt"},{"SurahNumber":2,"VerseNumber":128,"Text":"Herre! Gör att vi underkastar oss Din vilja och gör våra efterkommande till ett samfund av [människor] som underkastar sig Din vilja. Lär oss att förrätta vår andakt och tag emot vår ånger; Du är Den som går den ångerfulle till mötes, den Barmhärtige"},{"SurahNumber":2,"VerseNumber":129,"Text":"Herre! Låt ett sändebud uppstå bland dem, [en man] ur deras mitt - som framför till dem Dina budskap och undervisar dem i Skriften och i [profeternas] visdom och som renar dem [från avgudadyrkans synd]. Du är den Allsmäktige, den Allvise"},{"SurahNumber":2,"VerseNumber":130,"Text":"Vem utom den tanklöse, den lättsinnige, vänder ryggen åt Abrahams tro? [Abraham] som Vi har utvalt och upphöjt i denna värld och som i det kommande livet helt visst har sin plats bland de rättfärdiga"},{"SurahNumber":2,"VerseNumber":131,"Text":"När hans Herre sade till honom: \"Underkasta dig Guds vilja!\" svarade han: \"Jag underkastar mig Guds, världarnas Herres vilja"},{"SurahNumber":2,"VerseNumber":132,"Text":"Och han gav sina söner, liksom [senare] Jakob, denna maning: \"Söner! Gud [själv] har valt er tro; underkasta er därför Guds vilja innan döden överraskar er"},{"SurahNumber":2,"VerseNumber":133,"Text":"Ja, ni är själva vittnen till att Jakob, när han kände döden nalkas, sade till sina söner: \"Vem skall ni dyrka när jag är borta?\" Och de svarade: \"Vi skall dyrka din och dina fäders, Abrahams, Ismaels och Isaks Gud, den Ende Guden, och vi underkastar oss Hans vilja"},{"SurahNumber":2,"VerseNumber":134,"Text":"Deras tid är förbi. De skall lönas efter vad de har gjort och ni skall lönas efter vad ni har gjort. Ni skall inte ställas till svars för deras handlingar"},{"SurahNumber":2,"VerseNumber":135,"Text":"OCH DE säger: \"Bli jude\" eller \"Bli kristen, för att få rätt vägledning!\" Säg: \"Nej, [vi följer] Abrahams rena, ursprungliga tro, han som inte hörde till dem som dyrkar avgudar"},{"SurahNumber":2,"VerseNumber":136,"Text":"Säg: \"Vi tror på Gud och på det som har uppenbarats för oss och det som uppenbarades för Abraham och Ismael och Isak och Jakob och deras efterkommande och det som uppenbarades för Moses och Jesus och för [de andra] profeterna av deras Herre; vi gör ingen åtskillnad mellan dem. Och vi har underkastat oss Hans vilja"},{"SurahNumber":2,"VerseNumber":137,"Text":"Och om de tror på det som är föremål för er tro, då har de i sanning funnit rätt väg; men om de vänder om [och går en annan väg], då är de söndrare och sektbildare och Gud skall skydda dig mot dem. Han är Den som hör allt, vet allt"},{"SurahNumber":2,"VerseNumber":138,"Text":"Gud [själv] har färgat [vår tro] och vem ger färg bättre än Gud? Det är Honom vi tillber [och ingen annan]"},{"SurahNumber":2,"VerseNumber":139,"Text":"Säg [till judarna och de kristna]: \"Vill ni tvista med oss om Gud, Han som är vår Herre likaväl som er Herre? Våra handlingar är våra och era handlingar är era. Vi tillber Honom med uppriktig tro"},{"SurahNumber":2,"VerseNumber":140,"Text":"Påstår ni att Abraham och Ismael och Isak och Jakob och deras efterkommande var judar eller kristna?\" Säg: \"Är det ni eller Gud som vet bäst? Vem är mer orättfärdig än den som undertrycker det vittnesbörd som han fått från Gud? Gud förbiser ingenting av vad ni gör"},{"SurahNumber":2,"VerseNumber":141,"Text":"Deras tid är förbi. De skall lönas efter vad de har gjort och ni skall lönas efter vad ni har gjort. Ni skall inte ställas till svars för deras handlingar"}]}