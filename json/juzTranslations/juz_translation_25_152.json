{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":41,"VerseNumber":47,"Text":"آگاهی از قیامت به او باز می‌گردد و هیچ بار و بری از پوستش بر نمی‌آید، و هیچ مادینه‌ای بار بر نمی‌گیرد، و بار خود را به زمین نمی‌گذارد، مگر با آگاهی او، و روزی که ایشان را ندا دهد که پس شریکان من [که شما ادعا می‌کردید] کجا هستند؟ گویند تو را خبر دادیم که ما را هیچ شاهدی نیست‌"},{"SurahNumber":41,"VerseNumber":48,"Text":"و آنچه در گذشته به پرستش می‌خواندند، از دید آنان ناپدید شود، و دریابند که گریزگاهی ندارند"},{"SurahNumber":41,"VerseNumber":49,"Text":"انسان هرگز از طلب‌خیز به دعا خسته نمی‌شود، ولی چون شری به او رسد، بس نومید و دلسرد است‌"},{"SurahNumber":41,"VerseNumber":50,"Text":"و اگر به او پس از رنجی که رسیده است، از سوی خود رحمتی بچشانیم، گوید این حق من است و گمان ندارم که قیامت برپا شود، و اگر هم به سوی پروردگارم بازگردانده شوم، همانا برای من در نزد او خوشی [/بهشت‌] خواهد بود، آنگاه کافران را از [نتیجه و حقیقت‌] کار و کردارشان آگاه سازیم و به آنان از عذاب سهمگین بچشانیم‌"},{"SurahNumber":41,"VerseNumber":51,"Text":"و چون به انسان ناز و نعمتی ارزانی داریم [از سر نعمت زدگی و ناسپاسی‌] روی بگرداند و دامن کشان بگذرد، و چون بلایی به او رسد دعاخوانی پیگیر است‌"},{"SurahNumber":41,"VerseNumber":52,"Text":"بگو اندیشه کنید اگر [قرآن‌] از سوی خدا باشد، و سپس شما منکرش شوید، دیگر چه کسی از کسی که چنین ناسازگاری عظیمی دارد، گمراه‌تر خواهد بود؟"},{"SurahNumber":41,"VerseNumber":53,"Text":"زودا که آیات خود را در بیرون و درونشان به ایشان بنمایانیم، تا آنکه بر آنان آشکار شود که آن حق است، آیا کافی نیست که پروردگارت بر همه چیز گواه است‌"},{"SurahNumber":41,"VerseNumber":54,"Text":"بدانید که ایشان از لقای پروردگارشان در شک‌اند، بدانید که او بر هر چیز چیره است‌"},{"SurahNumber":42,"VerseNumber":1,"Text":"حم [حا میم‌]"},{"SurahNumber":42,"VerseNumber":2,"Text":"عسق [عین سین قاف‌]"},{"SurahNumber":42,"VerseNumber":3,"Text":"بدین‌سان خداوند پیروزمند فرزانه به سوی تو و کسانی که پیش از تو [پیامبر] بودند، وحی می‌فرستد"},{"SurahNumber":42,"VerseNumber":4,"Text":"آنچه در آسمانها و آنچه در زمین است او راست، و او بلندمرتبه بزرگ است‌"},{"SurahNumber":42,"VerseNumber":5,"Text":"نزدیک است که آسمانها [از ناروایی بهتان آنان‌] بر فرازشان پاره پاره شود، و فرشتگان سپاسگزارانه پروردگارشان را تسبیح می‌گویند و برای زمینیان آمرزش می‌خواهند، هان همانا خداوند است که آمرزگار مهربان است‌"},{"SurahNumber":42,"VerseNumber":6,"Text":"و کسانی که به جای او سرورانی را به پرستش می‌گیرند، خداوند حاکم بر آنهاست، و تو نگهبان آنان نیستی‌"},{"SurahNumber":42,"VerseNumber":7,"Text":"و بدین‌سان قرآنی عربی [/شیوا] بر تو وحی کردیم، تا [اهل‌] مکه و پیرامونیان آن را هشدار دهی، و از روز محشر که شکی در آن نیست، هشدار دهی، که گروهی در بهشتند و گروهی در دوزخ‌"},{"SurahNumber":42,"VerseNumber":8,"Text":"و اگر خداوند می‌خواست آنان را امت یگانه‌ای قرار می‌داد، ولی هرکس را که بخواهد در جوار رحمتش در می‌آورد، و ستمکاران [مشرک‌] یار و یاوری ندارند"},{"SurahNumber":42,"VerseNumber":9,"Text":"یا به جای او سرورانی را به پرستش گرفته‌اند، حال آنکه سرور [راستین‌] خداوند است و اوست که مردگان را زندگی می‌بخشد و او بر هر کاری تواناست‌"},{"SurahNumber":42,"VerseNumber":10,"Text":"و در هر آنچه اختلاف نظر پیدا کنید، حکمش با خداوند است، چنین است خداوند، پروردگار من که بر او توکل کرده‌ام و به درگاهش روی آورده‌ام‌"},{"SurahNumber":42,"VerseNumber":11,"Text":"پدید آورنده آسمانها و زمین که برای شما از نوع خودتان همتایانی آفریده است، و از چارپایان نیز انواعی [قرار داده است‌]، و شما را در آن آفریده است، همانند او چیزی نیست و اوست که شنوای بیناست‌"},{"SurahNumber":42,"VerseNumber":12,"Text":"او راست کلیدهای آسمانها و زمین، روزی را برای هرکس که بخواهد گشاده یا فروبسته می‌دارد، که او به هر کاری داناست‌"},{"SurahNumber":42,"VerseNumber":13,"Text":"در دین شما، هر آنچه به نوح سفارش کرده بود، مقرر داشت، و نیز آنچه به تو وحی کرده‌ایم، و آنچه به ابراهیم و موسی و عیسی سفارش کرده‌ایم، که دین را برپا بدارید، و در آن اختلاف نورزید، آنچه مشرکان را به آن می‌خوانی، بر ایشان دشوار آید، خداوند است که هرکس را بخواهد به راه خویش برمی‌گزیند و هرکس را که روی به درگاه او آورد، به سوی خویش هدایت می‌کند"},{"SurahNumber":42,"VerseNumber":14,"Text":"و تفرقه پیدا نکردند مگر پس از آنکه علم [وحی‌] برایشان آمد، آن هم از روی رشک و رقابتی که در میانشان بود، و اگر حکم پیشین پروردگارت تا سرآمدی معین تعلق نگرفته بود، در میانشان داوری می‌شد، و کسانی که پس از ایشان کتاب را فراگرفتند از آن سخت در شک‌اند"},{"SurahNumber":42,"VerseNumber":15,"Text":"پس برای این [امر] دعوت کن، و چنانکه دستور یافته‌ای پایداری کن، و از هوی و هوس آنان پیروی مکن و بگو به هر کتابی که خداوند فرو فرستاده است، ایمان آورده‌ام، و دستور یافته‌ام که در میان شما دادگری کنم، خداوند پروردگار ما و پروردگار شماست، کار و کردار ما از آن ماست، و کار و کردار شما از آن شما، در میان ما و شما گفت و گویی نیست، خداوند ما و شما را [برای داوری‌] گرد می‌آورد و سیر و سرانجام به سوی اوست‌"},{"SurahNumber":42,"VerseNumber":16,"Text":"و کسانی که پس از پذیرفته شدن دعوت او درباره خداوند محاجه می‌کنند، احتجاجشان در نزد پروردگارشان باطل است، و بر آنان خشمی [از جانب خداوند] است، و عذابی سهمگین [در پیش‌] دارند"},{"SurahNumber":42,"VerseNumber":17,"Text":"خداوند کسی است که کتاب آسمانی و سنجه را به حق نازل کرده است و چه دانی چه بسا قیامت نزدیک باشد"},{"SurahNumber":42,"VerseNumber":18,"Text":"کسانی که آن را باور ندارند درباره آن شتاب می‌ورزند، و کسانی که ایمان آورده‌اند، از آن ترسانند، و می‌دانند که آن حق است، بدانید کسانی که درباره قیامت شک و شبهه دارند، در گمراهی دور و درازند"},{"SurahNumber":42,"VerseNumber":19,"Text":"خداوند در کار بندگانش باریک‌بین است، هرکس را که بخواهد روزی می‌دهد و اوست توانای پیروزمند"},{"SurahNumber":42,"VerseNumber":20,"Text":"هرکس که بهره کشت اخروی را خواسته باشد، برای او در کشت او می‌افزاییم، و هرکس بهره کشت دنیوی را خواسته باشد، از آن به او می‌بخشیم، و برای او در آخرت بهره‌ای نیست‌"},{"SurahNumber":42,"VerseNumber":21,"Text":"یا مگر برای آنان شریکان [/معبودان ناحق‌] ی است که برای آنان احکامی دینی مقرر داشته است که خداوند آن را اجازه نداده است؟ و اگر حکم فیصله‌بخش [پیشین‌] نبود، در میان آنان داوری می‌شد، و برای ستمکاران [مشرک‌] عذابی دردناک [در پیش‌] است‌"},{"SurahNumber":42,"VerseNumber":22,"Text":"[آنگاه‌] ستمکاران [مشرک‌] را از کار و کردارشان هراسان بینی و [کیفر] آن به ایشان فرا می‌رسد، و کسانی که ایمان آورده‌اند و کارهای شایسته کرده‌اند، در سرابستانها باشند، آنچه بخواهند برای ایشان نزد پروردگارشان فراهم است، آن همان نعمت بزرگ است‌"},{"SurahNumber":42,"VerseNumber":23,"Text":"این همان است که خداوند به بندگانش که ایمان آورده‌اند و کارهای شایسته کرده‌اند، مژده داده است، بگو برای آن کار از شما مزدی نمی‌طلبم، مگر دوستداری در حق نزدیکان [/اهل بیتم‌]، و هر کس کار نیکی کند، در آن برایش جزای نیک بیفزاییم، چرا که خداوند آمرزگار قدردان است‌"},{"SurahNumber":42,"VerseNumber":24,"Text":"یا می‌گویند [پیامبر] بر خداوند دروغ بسته است، بدانید که اگر خداوند بخواهد بر دل تو مهر می‌گذارد، و خداوند باطل را می‌زداید، و با کلمات خویش [دین‌] حق را استوار می‌دارد، که او دانای راز دلهاست‌"},{"SurahNumber":42,"VerseNumber":25,"Text":"و اوست که توبه بندگانش را می‌پذیرد و گناهان را می‌بخشد و می‌داند که چه می‌کنید"},{"SurahNumber":42,"VerseNumber":26,"Text":"و [دعای‌] کسانی را که ایمان آورده‌اند و کارهای شایسته کرده‌اند، اجابت می‌کند، و بر جزای آنان از فضل خویش می‌افزاید، و کافران عذابی سهمگین [در پیش‌] دارند"},{"SurahNumber":42,"VerseNumber":27,"Text":"و اگر خداوند روزی را بر همه بندگانش گسترده می‌داشت، در روی زمین فتنه و فساد می‌کردند، ولی به اندازه‌ای که بخواهد مقرر می‌دارد، که او به کار بندگانش آگاه و بیناست‌"},{"SurahNumber":42,"VerseNumber":28,"Text":"و هموست که باران را پس از آنکه نومید شده‌اند، فرو می‌فرستد، و رحمتش را می‌گسترد، و او سرور ستوده است‌"},{"SurahNumber":42,"VerseNumber":29,"Text":"و از آیات او آفرینش آسمانها و زمین است و جانورانی که در آنها پراکنده است، و او هرگاه بخواهد بر گردآوردن آنها تواناست‌"},{"SurahNumber":42,"VerseNumber":30,"Text":"و هر مصیبتی که به شما برسد از کار و کردار خودتان است، و او از بسیاری [گناهان‌] در می‌گذرد"},{"SurahNumber":42,"VerseNumber":31,"Text":"و شما در روی زمین گزیر و گریزی ندارید، و شما را در برابر خداوند یار و یاوری نیست‌"},{"SurahNumber":42,"VerseNumber":32,"Text":"و از پدیده‌های شگرف او کشتیهاست مانند کوهها در دریا"},{"SurahNumber":42,"VerseNumber":33,"Text":"اگر خواهد باد را نگه دارد، آنگاه آنها بر روی آن [دریا] راکد مانند، در این برای هر شکیبای شاکری مایه‌های عبرت است‌"},{"SurahNumber":42,"VerseNumber":34,"Text":"یا آنان [/اهل کشتی‌] را به خاطر کار و کردارشان نابود کند، و او از بسیاری [گناهان‌] در می‌گذرد"},{"SurahNumber":42,"VerseNumber":35,"Text":"و کسانی که در آیات ما مجادله می‌کنند، بدانند که گریزگاهی ندارند"},{"SurahNumber":42,"VerseNumber":36,"Text":"پس آنچه به شما داده شده است، بهره زندگانی دنیاست، و برای کسانی که ایمان آورده‌اند و به پروردگارشان توکل کرده‌اند، آنچه نزد خداوند است، بهتر و پایدارتر است‌"},{"SurahNumber":42,"VerseNumber":37,"Text":"و همچنین [برای‌] کسانی که از گناهان کبیره و ناشایستیها پرهیز می‌کنند، و چون خشمگین شوند، گذشت می‌کنند"},{"SurahNumber":42,"VerseNumber":38,"Text":"و کسانی که ندای پروردگارشان را استجابت کرده‌اند، و نماز را بر پا داشته‌اند و کارشان رایزنی با همدیگر است، و از آنچه روزیشان داده‌ایم، می‌بخشند"},{"SurahNumber":42,"VerseNumber":39,"Text":"و کسانی که چون به آنان تعدی رسد، انتقام می‌گیرند"},{"SurahNumber":42,"VerseNumber":40,"Text":"و جزای هر بدی، بدیی همانند آن است، پس هر که عفو و نیکوکاری پیشه کند، پاداش او بر خداوند است، که ستمکاران را دوست ندارد"},{"SurahNumber":42,"VerseNumber":41,"Text":"و هرکس بعد از ستمی که دیده است، انتقام گیرد، اینانند که بر آنان ایرادی نیست‌"},{"SurahNumber":42,"VerseNumber":42,"Text":"ایراد تنها بر کسانی است که به مردم ستم می‌کنند و در روی زمین به ناحق سرکشی می‌نمایند، اینانند که عذابی دردناک در پیش دارند"},{"SurahNumber":42,"VerseNumber":43,"Text":"و هرکس که شکیبایی و گذشت پیشه کند، بی‌گمان این از کارهای سترگ است‌"},{"SurahNumber":42,"VerseNumber":44,"Text":"و هرکس خداوند بیراهش گذارد، دیگر پس از او سروری ندارد، و ستمکاران [مشرک‌] را بینی که چون عذاب را بنگرند، گویند آیا راهی برای بازگشت [به دنیا] هست‌"},{"SurahNumber":42,"VerseNumber":45,"Text":"و آنان را بینی که بر آن [آتش دوزخ‌] عرضه دارندشان، از خواری زبونند، و به گوشه چشم نیم گشاده می‌نگرند، و مؤمنان گویند بی‌گمان زیانکاران کسانی هستند که در روز [حساب و] قیامت به خویشتن و خانواده خویش زیان زده‌اند، بدانید که ستمکاران [مشرک‌] در عذابی پاینده‌اند"},{"SurahNumber":42,"VerseNumber":46,"Text":"و آنان را دوستانی نیست که در برابر خداوند یاریشان کنند، و هرکس که خداوند بیراهش گذارد، او را راهی نیست‌"},{"SurahNumber":42,"VerseNumber":47,"Text":"ندای پروردگارتان را، پیش از آنکه روزی بیاید که در برابر امر الهی بازگشتی نداشته باشد، بپذیرید، در چنین روزی شما را پناهگاهی نیست، و شما را مجال انکاری نیست‌"},{"SurahNumber":42,"VerseNumber":48,"Text":"پس اگر رویگردان شدند بدان که تو را نگهبان ایشان نفرستاده‌ایم، بر تو جز پیام‌رسانی نیست، و ما چون از جانب خویش به انسان رحمتی بچشانیم، به آن شاد شود، و اگر به خاطر کار و کردار پیشینشان به ایشان بلایی رسد، آنگاه است که انسان ناسپاس است‌"},{"SurahNumber":42,"VerseNumber":49,"Text":"فرمانروایی آسمانها و زمین از آن خداوند است، هر چه می‌خواهد می‌آفریند، به هرکس که خواهد [فرزند] دختر بخشد، و به هرکس که خواهد [فرزند] پسر"},{"SurahNumber":42,"VerseNumber":50,"Text":"یا به آنان هم پسر و هم دختر دهد، و هرکس را که خواهد سترون گرداند، که او دانای تواناست‌"},{"SurahNumber":42,"VerseNumber":51,"Text":"و هیچ بشری را نرسد که خداوند با او سخن گوید مگر از راه وحی، یا از پشت پرده‌ای، یا فرشته‌ای بفرستد و آنچه می‌خواهد به اذن خویش وحی کند که او بلندمرتبه فرزانه است‌"},{"SurahNumber":42,"VerseNumber":52,"Text":"و بدین‌سان [پیام و کتاب‌] روحبخشی از امر خویش به تو وحی کردیم، و تو پیشتر نمی‌دانستی کتاب چیست و ایمان چیست؟ ولی آن را همچون نوری گرداندیم که هرکس را از بندگان خویش که بخواهیم با آن هدایت می‌کنیم و بی‌گمان تو به راهی راست هدایت می‌کنی‌"},{"SurahNumber":42,"VerseNumber":53,"Text":"راه خداوندی که آنچه در آسمانها و آنچه در زمین است، او راست، بدانید که کارها به سوی خداوند باز می‌گردد"},{"SurahNumber":43,"VerseNumber":1,"Text":"حم [حا میم‌]"},{"SurahNumber":43,"VerseNumber":2,"Text":"سوگند به کتاب روشنگر"},{"SurahNumber":43,"VerseNumber":3,"Text":"ما آن را به هیئت قرآنی عربی پدید آورده‌ایم، باشد که تعقل کنید"},{"SurahNumber":43,"VerseNumber":4,"Text":"و آن بلندمرتبه و حکمت‌آمیز است و در ام‌الکتاب در نزد ماست‌"},{"SurahNumber":43,"VerseNumber":5,"Text":"آیا به خاطر آنکه شما قومی گزافکار هستید، پند [قرآن‌] را از شما باز داریم؟"},{"SurahNumber":43,"VerseNumber":6,"Text":"و چه بسیار پیامبر در میان پیشینیان فرستاده‌ایم‌"},{"SurahNumber":43,"VerseNumber":7,"Text":"و هیچ پیامبری به نزد آنان نیامد مگر آنکه او را ریشخند کردند"},{"SurahNumber":43,"VerseNumber":8,"Text":"آنگاه دست درازتر از آنان را نابود کردیم، و سرنوشت پیشینیان تکرار شد"},{"SurahNumber":43,"VerseNumber":9,"Text":"و اگر از آنان پرسی که آسمانها و زمین را چه کسی آفریده است، بی‌شک گویند خداوند پیروزمند دانا آنها را آفریده است‌"},{"SurahNumber":43,"VerseNumber":10,"Text":"همان کسی که زمین را آسایشگاه شما ساخت و در آن راههایی پدید آورد باشد که راه یابید"},{"SurahNumber":43,"VerseNumber":11,"Text":"و همان کسی که از آسمان آبی به اندازه فرو فرستاد، آنگاه بدان سرزمینی پژمرده را زنده ساختیم، [شما هم‌] بدین‌سان [از گورها] بیرون آورده شوید"},{"SurahNumber":43,"VerseNumber":12,"Text":"و همان کسی که همه گونه‌ها را آفرید و برای شما از کشتیها و چارپایان مرکوب ساخت‌"},{"SurahNumber":43,"VerseNumber":13,"Text":"که بر پشت آن برآیید و سپس نعمت پروردگارتان را آنگاه که بر آن بر آمدید، یاد کنید و بگویید پاکا کسی که این را رام ما ساخت و ما بر آن توانا نبودیم‌"},{"SurahNumber":43,"VerseNumber":14,"Text":"و ما به [درگاه‌] پروردگارمان روی می‌آوریم‌"},{"SurahNumber":43,"VerseNumber":15,"Text":"و برای او از بندگانش فرزندی قائل شدند، بی‌گمان انسان، ناسپاسی آشکار است‌"},{"SurahNumber":43,"VerseNumber":16,"Text":"آیا از آنچه آفریده است برای خود دختران را برگزیده است و شما را به داشتن پسران، برگزیده است؟"},{"SurahNumber":43,"VerseNumber":17,"Text":"و چون هر یک از آنان را به آنچه برای خداوند مثل می‌زند [دختر]، خبر دهند، چهره‌اش سیاه شود و اندوه خود را فرو خورد"},{"SurahNumber":43,"VerseNumber":18,"Text":"آیا کسی که در زر و زیور پرورش یافته است [دختر] که در جدل هم ناتوان است [شایسته نسبت دادن به خداوند است؟]"},{"SurahNumber":43,"VerseNumber":19,"Text":"و مدعی شدند که فرشتگان که خود بندگان خداوند رحمان‌اند، مادینه‌اند، آیا آفرینش آنان را شاهد بوده‌اند؟ که [در این صورت‌] زودا که شهادت ایشان نوشته شود، و بازخواست شوند"},{"SurahNumber":43,"VerseNumber":20,"Text":"و گویند اگر خداوند رحمان می‌خواست ما آنان [فرشتگان‌] را نمی‌پرستیدیم، آنان را به این امر، علمی نیست، ایشان جز دروغ نمی‌بافند"},{"SurahNumber":43,"VerseNumber":21,"Text":"یا شاید به آنان کتابی پیش از آن داده‌ایم که ایشان به آن متمسک‌اند؟"},{"SurahNumber":43,"VerseNumber":22,"Text":"بلکه گویند ما پدرانمان را بر شیوه‌ای یافته‌ایم، و با پیروی از آنان رهیافته‌ایم‌"},{"SurahNumber":43,"VerseNumber":23,"Text":"و بدین‌سان پیش از تو در هیچ آبادی، هشداردهنده‌ای نفرستادیم مگر آنکه ناز پروردگانش گفتند ما پدرانمان را بر شیوه‌ای یافته‌ایم، و ما در پی آنان دنباله روانیم‌"},{"SurahNumber":43,"VerseNumber":24,"Text":"بگو حتی اگر برای شما راهنماتر از آنچه پدرانتان را پیرو آن یافتید، بیاورم؟ گفتند ما رسالت شما را منکریم‌"},{"SurahNumber":43,"VerseNumber":25,"Text":"آنگاه از ایشان داد ستاندیم، پس بنگر که سرانجام دروغ انگاران چه بوده است‌"},{"SurahNumber":43,"VerseNumber":26,"Text":"و چنین بود که ابراهیم به پدرش و قومش گفت همانا من از آنچه می‌پرستید بری و برکنارم‌"},{"SurahNumber":43,"VerseNumber":27,"Text":"مگر از کسی که مرا آفریده است و همو مرا هدایت فرماید"},{"SurahNumber":43,"VerseNumber":28,"Text":"و آن [اندیشه توحید] را سخنی ماندگار در میان احفاد او قرار داد، باشد که به راه آیند"},{"SurahNumber":43,"VerseNumber":29,"Text":"آری اینان و پدرانشان را بهره‌مند ساخته‌ام تا آنکه [دین‌] حق و پیامبری آشکار به نزد آنان آمد"},{"SurahNumber":43,"VerseNumber":30,"Text":"و چون [دین‌] حق به نزد آنان آمد، گفتند این جادوست و ما منکر آنیم‌"},{"SurahNumber":43,"VerseNumber":31,"Text":"و گفتند چرا این قرآن بر مردی بزرگ از آن دو شهر [مکه و طائف‌] فرود نیامده است‌"},{"SurahNumber":43,"VerseNumber":32,"Text":"آیا ایشان رحمت پروردگارت را تقسیم می‌کنند [نه بلکه‌] ما زیستمایه‌شان را در زندگانی دنیا در میان آنان تقسیم می‌کنیم، و بعضی از ایشان را بر بعضی دیگر به درجاتی برتر داشتیم تا بعضی از آنان بعضی دیگر را به بیگاری بگیرند، و رحمت پروردگارت بهتر است از آنچه گرد می‌آورند"},{"SurahNumber":43,"VerseNumber":33,"Text":"و اگر این نبود که [نمی‌خواستیم‌] مردم امت یگانه‌ای [در کفر] شوند، برای خانه‌های کسانی که بر خداوند رحمان کفر می‌ورزیدند، سقفهایی سیمین پدید می‌آوردیم، و نیز نردبانهایی [از سیم‌] که بر آنها بالا روند"},{"SurahNumber":43,"VerseNumber":34,"Text":"و نیز برای خانه‌هایشان درهایی [از سیم‌] و تختهایی [قرار می‌دادیم‌] که بر آنها تکیه زنند"},{"SurahNumber":43,"VerseNumber":35,"Text":"و زر و زیورهایی، و همه اینها کالای زندگانی دنیاست، و آخرت در نزد پروردگارت از آن پرهیزگاران است‌"},{"SurahNumber":43,"VerseNumber":36,"Text":"و هر کس از یاد خدای رحمان دل بگرداند، برای او شیطانی بگماریم که او همنشین اوست‌"},{"SurahNumber":43,"VerseNumber":37,"Text":"و آنان ایشان را از راه [راست‌] باز دارند، و گمان برند که خود رهیافته‌اند"},{"SurahNumber":43,"VerseNumber":38,"Text":"تا آنکه به نزد ما آید [و به آن شیطان‌] گوید کاش بین من و تو فاصله مشرق و مغرب بود، و چه بد همنشینی است‌"},{"SurahNumber":43,"VerseNumber":39,"Text":"و هرگز چون ستم [/شرک‌]ورزیده‌اید، این روز [این امر] سودتان ندهد که در عذاب مشترکید"},{"SurahNumber":43,"VerseNumber":40,"Text":"آیا تو به ناشنوایان [پیام خود را] می‌شنوانی، یا نابینایان و کسی را که در گمراهی آشکار است، هدایت می‌کنی؟"},{"SurahNumber":43,"VerseNumber":41,"Text":"پس اگر تو را [از دنیا] ببریم، در آن صورت از ایشان داد می‌ستانیم‌"},{"SurahNumber":43,"VerseNumber":42,"Text":"یا اگر به تو آنچه [از عذاب‌] به ایشان وعده داده‌ایم نشان دهیم، در هر صورت، بر ایشان تواناییم‌"},{"SurahNumber":43,"VerseNumber":43,"Text":"به آنچه بر تو وحی شده است، تمسک کن [و بدان که‌] تو بر راه راست هستی‌"},{"SurahNumber":43,"VerseNumber":44,"Text":"و آن یادآوری برای تو و قوم توست، و زودا که باز خواست شوید"},{"SurahNumber":43,"VerseNumber":45,"Text":"و از [پیروان‌] پیامبران ما، کسانی که پیش از تو فرستاده‌ایم بپرس، که آیا به جای خداوند رحمان، خدایانی را حکم کرده‌ایم که پرستیده شوند؟"},{"SurahNumber":43,"VerseNumber":46,"Text":"و به راستی موسی را همراه با پدیده‌های شگرفمان به سوی فرعون و بزرگان قومش فرستادیم، آنگاه گفت من پیامبر پروردگار جهانیانیم‌"},{"SurahNumber":43,"VerseNumber":47,"Text":"چون پدیده‌های شگرف ما را برای آنان آورد، آنگاه بود که به آنها می‌خندیدند"},{"SurahNumber":43,"VerseNumber":48,"Text":"و هیچ پدیده شگرفی به آنان ننمایاندیم مگر آنکه از همانندش بزرگتر بود، و ایشان را با عذاب فرو گرفتیم باشد که به راه آیند"},{"SurahNumber":43,"VerseNumber":49,"Text":"و گفتند ای ساحر [ارجمند] برای ما به درگاه پروردگارت -با عهدی که با تو دارددعا کن که ما هم رهیافته‌ایم‌"},{"SurahNumber":43,"VerseNumber":50,"Text":"و چون عذاب را از آنان بر طرف ساختیم، آنگاه بود که پیمان شکنی کردند"},{"SurahNumber":43,"VerseNumber":51,"Text":"و فرعون در میان قومش [چنین‌] آواز در داد که ای قوم من آیا فرمانروایی مصر از آن من نیست و آیا این رودها از زیر [کوشک‌] من روان نیست، آیا نمی‌نگرید؟"},{"SurahNumber":43,"VerseNumber":52,"Text":"بلکه من بهترم از این کسی که بی‌مقدار است، و نزدیک نیست که سخن واضح بگوید"},{"SurahNumber":43,"VerseNumber":53,"Text":"پس چرا دستبندهایی زرین برای او نازل نشده، یا چرا با او فرشتگانی نیامده‌اند که همراهی کنند؟"},{"SurahNumber":43,"VerseNumber":54,"Text":"پس قومش را از راه به در برد، آنگاه از او پیروی کردند که ایشان [در برابر خداوند] قومی نافرمان بودند"},{"SurahNumber":43,"VerseNumber":55,"Text":"و چون ما را به خشم آوردند، از ایشان انتقام گرفتیم، و همگیشان را غرقه ساختیم‌"},{"SurahNumber":43,"VerseNumber":56,"Text":"و آنان را پیشینه و مایه عبرت واپسینان گرداندیم‌"},{"SurahNumber":43,"VerseNumber":57,"Text":"و چون [آفرینش‌] پسر مریم مثل زده شد، آنگاه قوم تو از آن بانگ [به ریشخند] برداشتند"},{"SurahNumber":43,"VerseNumber":58,"Text":"و گفتند آیا خدایان ما بهترند یا او؟ و این مثل را برای تو نزدند مگر از راه جدل، آری که قومی ستیزه‌جو هستند"},{"SurahNumber":43,"VerseNumber":59,"Text":"او جز بنده‌ای نیست که بر او نعمتها ارزانی داشته‌ایم، و او را برای بنی‌اسرائیل مایه عبرت ساخته‌ایم‌"},{"SurahNumber":43,"VerseNumber":60,"Text":"و اگر می‌خواستیم به جای شما فرشتگانی در روی زمین پدید می‌آوردیم که جانشین شوند"},{"SurahNumber":43,"VerseNumber":61,"Text":"و همانا او [عیسی یا قرآن‌] نشانه قیامت است، پس هرگز در آن شک نداشته باشید، و از من پیروی کنید، این راهی راست است‌"},{"SurahNumber":43,"VerseNumber":62,"Text":"و شیطان راه شما را نزند، که او دشمن آشکار شماست‌"},{"SurahNumber":43,"VerseNumber":63,"Text":"و چون عیسی پدیده‌های شگرف را آورد، گفت به راستی برای شما حکمت آورده‌ام، و برای شما بعضی از اموری را که در آن اختلاف نظر دارید روشن می‌سازم، پس از خداوند پروا و از من پیروی کنید"},{"SurahNumber":43,"VerseNumber":64,"Text":"بی‌گمان خداوند پروردگار من است و پروردگار شماست، او را بپرستید که راه راست همین است‌"},{"SurahNumber":43,"VerseNumber":65,"Text":"ولی گروه مشرکان در میان خود به اختلاف سخن گفتند، پس وای بر ستمگران [مشرک‌] از عذاب روزی سهمگین‌"},{"SurahNumber":43,"VerseNumber":66,"Text":"انتظار ندارند مگر قیامت را که به ناگهان به سراغشان آید و ایشان ناآگاه باشند"},{"SurahNumber":43,"VerseNumber":67,"Text":"دوستان در چنین روزی، بعضی دشمن بعض دیگر باشند، مگر پرهیزگاران‌"},{"SurahNumber":43,"VerseNumber":68,"Text":"ای بندگانم امروز نه بیمی بر شماست و نه اندوهگین شوید"},{"SurahNumber":43,"VerseNumber":69,"Text":"کسانی که به آیات ما ایمان آورده‌اند و مسلمان هستند"},{"SurahNumber":43,"VerseNumber":70,"Text":"شما و همسرانتان شادمانه به بهشت درآیید"},{"SurahNumber":43,"VerseNumber":71,"Text":"برگرد آنان سینی‌های زرین و کوزه‌ها را به گردش درآورند و در آنجا هر چه دلها خواهد و دیدگان بپسندد، هست و شما در آنجا جاودانه هستید"},{"SurahNumber":43,"VerseNumber":72,"Text":"و این بهشتی است که به خاطر کار و کردارتان به شما رسیده است‌"},{"SurahNumber":43,"VerseNumber":73,"Text":"برای شما در آنجا میوه‌های بسیار هست که از آنها می‌خورید"},{"SurahNumber":43,"VerseNumber":74,"Text":"بی‌گمان گناهکاران در عذاب دوزخ جاویدانند"},{"SurahNumber":43,"VerseNumber":75,"Text":"[عذاب‌] از ایشان کاهش نیابد و آنان در آن حال دلسردند"},{"SurahNumber":43,"VerseNumber":76,"Text":"و ما در حق ایشان ستم نکردیم، بلکه خود [در حق خویش‌] ستمکار بودند"},{"SurahNumber":43,"VerseNumber":77,"Text":"و ندا در دهندای \"مالک\" کاش پروردگارت کار ما را یکسره کند، گوید شما ماندگارید"},{"SurahNumber":43,"VerseNumber":78,"Text":"به راستی که برای شما [دین و سخن‌] حق را آورده‌ایم، ولی بیشترینه شما ناخواهان حق هستید"},{"SurahNumber":43,"VerseNumber":79,"Text":"یا در کار خود عزم و جزم داشتند، ما نیز جازم هستیم‌"},{"SurahNumber":43,"VerseNumber":80,"Text":"یا شاید گمان کنند که ما راز و رازگویی‌شان را نمی‌شنویم؟ آری می‌شنویم، و فرشتگان ما نزد ایشان [کار و کردارشان را] می‌نویسند"},{"SurahNumber":43,"VerseNumber":81,"Text":"بگو اگر برای خدای رحمان فرزندی بود، من خود نخستین پرستنده بودم"},{"SurahNumber":43,"VerseNumber":82,"Text":"منزه و فراتر است پروردگار آسمانها و زمین صاحب عرش، از آنچه می‌گویند"},{"SurahNumber":43,"VerseNumber":83,"Text":"پس بگذارشان تا ژاژخایی و بازیگوشی کنند تا به دیدار آن روزشان که وعده‌اش را به ایشان داده‌اند، برسند"},{"SurahNumber":43,"VerseNumber":84,"Text":"و او کسی است که هم در آسمان خداست و هم در زمین خداست، و او فرزانه داناست‌"},{"SurahNumber":43,"VerseNumber":85,"Text":"و بزرگا کسی که فرمانروایی آسمانها و زمین و آنچه در میان آنهاست از آن اوست و آگاهی از قیامت با اوست و به نزد او باز گردانده می‌شوید"},{"SurahNumber":43,"VerseNumber":86,"Text":"و کسانی که [کافران‌] به جای او [خداوند] به پرستش می‌خوانند، دارای شفاعت نیستند، مگر [برای‌] آن کسی که شاهد و ناظر حق باشد و ایشان می‌دانند"},{"SurahNumber":43,"VerseNumber":87,"Text":"و اگر از ایشان بپرسی چه کسی ایشان را آفریده است، بی‌شک خواهند گفت خداوند، پس چگونه بیراهه می‌روند؟"},{"SurahNumber":43,"VerseNumber":88,"Text":"و سوگند به سخن او [محمد] که یارب گوید، اینان قومی هستند که ایمان نمی‌آورند"},{"SurahNumber":43,"VerseNumber":89,"Text":"از ایشان درگذر و بگو سلام، زودا که بدانند"},{"SurahNumber":44,"VerseNumber":1,"Text":"حم [حا میم‌]"},{"SurahNumber":44,"VerseNumber":2,"Text":"سوگند به کتاب روشنگر"},{"SurahNumber":44,"VerseNumber":3,"Text":"که ما آن را در شبی فرخنده فرو فرستاده‌ایم که ما هشداردهنده‌ایم‌"},{"SurahNumber":44,"VerseNumber":4,"Text":"در آن [شب‌] هر کار استواری فیصله یابد"},{"SurahNumber":44,"VerseNumber":5,"Text":"که فرمانی از سوی ماست، که ما فرستنده‌ایم‌"},{"SurahNumber":44,"VerseNumber":6,"Text":"رحمتی است از سوی پروردگارت، که او شنوای داناست‌"},{"SurahNumber":44,"VerseNumber":7,"Text":"پروردگار آسمانها و زمین و آنچه در میان آنهاست، اگر اهل ایقان باشید"},{"SurahNumber":44,"VerseNumber":8,"Text":"خدایی جز او نیست که زندگی می‌بخشد و می‌میراند، پروردگار شما و پروردگار پدران پیشین شما"},{"SurahNumber":44,"VerseNumber":9,"Text":"آری آنان به شک و شبهه خویش سرگرمند"},{"SurahNumber":44,"VerseNumber":10,"Text":"پس چشم بدار روزی را که آسمان دودی آشکار برآورد"},{"SurahNumber":44,"VerseNumber":11,"Text":"که مردم را فراگیرد، این عذابی دردناک است‌"},{"SurahNumber":44,"VerseNumber":12,"Text":"[گویند] پروردگارا این بلا را از ما بگردان، که ما [اینک‌] مؤمن هستیم‌"},{"SurahNumber":44,"VerseNumber":13,"Text":"[اما] چگونه پند گیرند، و به راستی که پیامبری آشکار به نزد آنان آمده بود"},{"SurahNumber":44,"VerseNumber":14,"Text":"سپس از او رویگردان شدند، و گفتند [او] تعلیم گرفته‌ای دیوانه است‌"},{"SurahNumber":44,"VerseNumber":15,"Text":"[گفتیم‌] ما برگرداننده بلا به اندک مایه‌ای هستیم، [و می‌دانیم‌] که شما باز گردنده‌اید"},{"SurahNumber":44,"VerseNumber":16,"Text":"روزی که گیر و داری سخت و سترگ آغاز کنیم، [آنگاه‌] ما دادستانیم‌"},{"SurahNumber":44,"VerseNumber":17,"Text":"و به راستی که پیش از آنان قوم فرعون را آزمودیم، و پیامبری گرامی به نزد آنان آمد"},{"SurahNumber":44,"VerseNumber":18,"Text":"[و با ایشان گفت‌] که بندگان خدا را به من بسپارید، که من پیامبری امین برای شما هستم‌"},{"SurahNumber":44,"VerseNumber":19,"Text":"و اینکه در برابر خداوند بزرگی نجویید، که من آورنده برهانی آشکار برای شما هستم‌"},{"SurahNumber":44,"VerseNumber":20,"Text":"و من از شر اینکه سنگسارم کنید به پروردگار خود و پروردگار شما پناه می‌برم‌"},{"SurahNumber":44,"VerseNumber":21,"Text":"و اگر سخن مرا باور ندارید، پس از من کناره بگیرید"},{"SurahNumber":44,"VerseNumber":22,"Text":"آنگاه به درگاه پروردگارش ندا در داد که اینان قومی گنهکارند"},{"SurahNumber":44,"VerseNumber":23,"Text":"[پاسخ آمد که‌] پس بندگانم را شبانه روانه کن، [و بدانید که‌] شما تعقیب می‌شوید"},{"SurahNumber":44,"VerseNumber":24,"Text":"و دریا را آرمیده [به حال خود] بگذار و بگذر، آنان [فرعونیان‌] سپاهی غرق شدنی‌اند"},{"SurahNumber":44,"VerseNumber":25,"Text":"چه بسیار باغها و چشمه‌ساران از خود باقی گذارند"},{"SurahNumber":44,"VerseNumber":26,"Text":"و [نیز] کشتزارها و خانه‌های نیکو"},{"SurahNumber":44,"VerseNumber":27,"Text":"و نعمتی که در آن خوش و خرم بودند"},{"SurahNumber":44,"VerseNumber":28,"Text":"این چنین بود که آنها را به قومی دیگر به میراث دادیم‌"},{"SurahNumber":44,"VerseNumber":29,"Text":"و آسمان و زمین بر آنان نگریست، و به آنان مهلتی داده نشد"},{"SurahNumber":44,"VerseNumber":30,"Text":"و به راستی که بنی‌اسرائیل را از عذاب خوارکننده رهانیدیم‌"},{"SurahNumber":44,"VerseNumber":31,"Text":"از [شر] فرعون که بزرگی طلبی از تجاوزکاران بود"},{"SurahNumber":44,"VerseNumber":32,"Text":"و به راستی که ایشان [بنی‌اسرائیل‌] را آگاهانه بر جهانیان [هم زمانشان‌] برگزیدیم‌"},{"SurahNumber":44,"VerseNumber":33,"Text":"و به ایشان از پدیده‌های شگرف خویش، آنچه در آن آزمون آشکاری بود بخشیدیم‌"},{"SurahNumber":44,"VerseNumber":34,"Text":"[و می‌دانستیم که‌] اینان خواهند گفت"},{"SurahNumber":44,"VerseNumber":35,"Text":"این جز مرگ نخستین [و آخرین‌] ما نیست، و ما برانگیخته نخواهیم بود"},{"SurahNumber":44,"VerseNumber":36,"Text":"اگر راست می‌گویید [و حقیقت غیر از این است‌] پدرانمان را باز آورید"},{"SurahNumber":44,"VerseNumber":37,"Text":"آیا ایشان بهتر بودند یا قوم تبع، و پیشینیان آنان که نابودشان کردیم، چرا که گناهکار بودند"},{"SurahNumber":44,"VerseNumber":38,"Text":"و آسمانها و زمین را و آنچه در میان آنهاست، به بازیچه نیافریده‌ایم‌"},{"SurahNumber":44,"VerseNumber":39,"Text":"آنها را جز به حق نیافریده‌ایم ولی بیشترینه آنان نمی‌دانند"},{"SurahNumber":44,"VerseNumber":40,"Text":"بی‌گمان روز داوری، موعد همگی آنان است‌"},{"SurahNumber":44,"VerseNumber":41,"Text":"روزی که هیچ دوستی از هیچ دوستی دفاع نکند و نیز ایشان یاری نیابند"},{"SurahNumber":44,"VerseNumber":42,"Text":"مگر کسی که خداوند بر او رحمت آورده باشد، که او پیروزمند مهربان است‌"},{"SurahNumber":44,"VerseNumber":43,"Text":"همانا درخت زقوم"},{"SurahNumber":44,"VerseNumber":44,"Text":"خوراک گناهکار[ان‌] است‌"},{"SurahNumber":44,"VerseNumber":45,"Text":"که مانند فلز گداخته در شکمها می‌جوشد"},{"SurahNumber":44,"VerseNumber":46,"Text":"مانند جوشیدن آب گرم‌"},{"SurahNumber":44,"VerseNumber":47,"Text":"[درباره هر گناهکار گوییم‌] او را بگیرید و به میانه دوزخش بکشید"},{"SurahNumber":44,"VerseNumber":48,"Text":"سپس بر فراز سرش از عذاب آب گرم فرو ریزید"},{"SurahNumber":44,"VerseNumber":49,"Text":"[و بگوییدش‌] بچش که تو [به خیال خودت‌] گرانقدر گرامی هستی‌"},{"SurahNumber":44,"VerseNumber":50,"Text":"این همان است که به آن شک داشتید"},{"SurahNumber":44,"VerseNumber":51,"Text":"بی‌گمان پرهیزگاران در مقامی امن هستند"},{"SurahNumber":44,"VerseNumber":52,"Text":"در میان باغها و چشمه‌ساران‌"},{"SurahNumber":44,"VerseNumber":53,"Text":"جامه‌هایی از ابریشم نازک و ابریشم ستبر در بر کرده، رو به روی یکدیگرند"},{"SurahNumber":44,"VerseNumber":54,"Text":"آری چنین است، و آنان را با حوریان درشت چشم همسر می‌گردانیم‌"},{"SurahNumber":44,"VerseNumber":55,"Text":"در آنجا هر میوه‌ای که خواهند در کمال آرامش طلب کنند"},{"SurahNumber":44,"VerseNumber":56,"Text":"در آنجا [طعم‌] هیچ مرگی جز مرگ نخستین نچشند، و [خداوند] ایشان را از عذاب دوزخ در امان دارد"},{"SurahNumber":44,"VerseNumber":57,"Text":"این بخششی از سوی پروردگار توست، این همان رستگاری بزرگ است‌"},{"SurahNumber":44,"VerseNumber":58,"Text":"جز این نیست که آن را به زبان تو به آسانی روان ساخته‌ایم، باشد که پند گیرند"},{"SurahNumber":44,"VerseNumber":59,"Text":"منتظر باش که آنان نیز منتظرند"},{"SurahNumber":45,"VerseNumber":1,"Text":"حم [حا میم‌]"},{"SurahNumber":45,"VerseNumber":2,"Text":"کتابی است فرو فرستاده از سوی خداوند پیروزمند فرزانه‌"},{"SurahNumber":45,"VerseNumber":3,"Text":"بی‌گمان در آسمانها و زمین مایه‌های عبرتی برای مؤمنان هست‌"},{"SurahNumber":45,"VerseNumber":4,"Text":"نیز در آفرینشتان و جانورانی که [در زمین‌] می‌پراکند، برای اهل یقین مایه‌های عبرت است‌"},{"SurahNumber":45,"VerseNumber":5,"Text":"و در پی یکدیگر آمدن شب و روز، و هر روزی‌ای [باران‌] که خداوند از آسمان فرو فرستاده است، و زمین را پس از پژمردنش بدان زنده داشته است، و در گردش بادها مایه‌های عبرتی برای خردمندان هست‌"},{"SurahNumber":45,"VerseNumber":6,"Text":"این آیات الهی است که به حق بر تو می‌خوانیم پس به کدامین حدیث بعد از خداوند و آیات او ایمان می‌آورند؟"},{"SurahNumber":45,"VerseNumber":7,"Text":"وای بر هر دروغ‌زن گناهکاری‌"},{"SurahNumber":45,"VerseNumber":8,"Text":"که آیات الهی را که بر او خوانده می‌شود، می‌شنود، سپس متکبرانه در شیوه خود سماجت می‌ورزد، گویی آنها را نشنیده است، پس او را از عذاب دردناک خبر ده‌"},{"SurahNumber":45,"VerseNumber":9,"Text":"و چون از چیزی از آیات ما آگاه شود، آن را به ریشخند می‌گیرد، اینانند که برایشان عذاب خوارکننده است‌"},{"SurahNumber":45,"VerseNumber":10,"Text":"دوزخ پیشاپیش ایشان است، و آنچه به دست آورده‌اند هیچ به کار ایشان نیاید، همچنین دوستانی که به جای خداوند گرفته‌اند، و عذابی سهمگین در پیش دارند"},{"SurahNumber":45,"VerseNumber":11,"Text":"این رهنمودی است و کسانی که به آیات پروردگارشان انکار ورزیده‌اند، عذابی از عقوبتی دردناک دارند"},{"SurahNumber":45,"VerseNumber":12,"Text":"خداوند کسی است که دریا را برای شما رام کرد تا کشتیها در آن به فرمان او [برای شما] روان شود، تا از نعمت او روزی خود بجویید و باشد که سپاس بگزارید"},{"SurahNumber":45,"VerseNumber":13,"Text":"و آنچه در آسمانها و آنچه در زمین است همه از اوست و آنها را برای شما رام کرد، بی‌گمان در این مایه‌های عبرتی برای اندیشه‌وران هست‌"},{"SurahNumber":45,"VerseNumber":14,"Text":"به کسانی که ایمان آورده‌اند بگو از کسانی که از ایام الله بیمی ندارند درگذرند، تا خداوند هر قومی را به حسب کار و کردارشان جزا دهد"},{"SurahNumber":45,"VerseNumber":15,"Text":"هر کس که کاری شایسته پیشه کند به سود خود اوست، و هر کس کاری بد در پیش گیرد، به زیان خود اوست، سپس به سوی پروردگارتان بازگردانده شوید"},{"SurahNumber":45,"VerseNumber":16,"Text":"و به راستی که به بنی‌اسرائیل کتاب آسمانی و فرمانروایی و پیامبری بخشیدیم، و از پاکیزه‌ها روزیشان دادیم، و ایشان را بر جهانیان [هم زمانشان‌] برتری بخشیدیم‌"},{"SurahNumber":45,"VerseNumber":17,"Text":"و از کار [دین‌] روشنگریها به ایشان دادیم، و اختلاف پیشه نکردند، مگر پس از آنکه علم [وحی‌] بر ایشان نازل شد، آن هم از روی رشک و رقابتی که در میان خود داشتند، بی‌گمان پروردگارت در روز قیامت در میان آنان در آنچه اختلاف داشتند، داوری خواهد کرد"},{"SurahNumber":45,"VerseNumber":18,"Text":"سپس تو را برخوردار از آبشخوری از امر [دین‌] ساختیم، پس از آن پیروی کن و از هوی و هوس نادانان پیروی مکن‌"},{"SurahNumber":45,"VerseNumber":19,"Text":"که ایشان در برابر [عذاب‌] خداوند، چیزی را از تو باز ندارند، و بی‌گمان بعضی از ستمکاران [مشرک‌] سرور بعضی دیگرند، و خداوند سرور پرهیزگاران است‌"},{"SurahNumber":45,"VerseNumber":20,"Text":"این دیده‌وریهایی برای مردم است، و برای اهل ایقان رهنمود و رحمت است‌"},{"SurahNumber":45,"VerseNumber":21,"Text":"یا کسانی که مرتکب گناهان شده‌اند گمان می‌دارند که ایشان را همانند کسانی که ایمان آورده‌اند و کارهای شایسته کرده‌اند، قرار می‌دهیم، که زندگانی و مرگشان یکسان باشد؟ چه بد است داوریشان‌"},{"SurahNumber":45,"VerseNumber":22,"Text":"خداوند آسمانها و زمین را به حق آفریده است، تا هر کسی را بر حسب آنچه کرده است، جزا دهد و بر ایشان ستم نرود"},{"SurahNumber":45,"VerseNumber":23,"Text":"آیا دیده‌ای آن کس را که هوای نفسش را [همچون‌] خدای خود گرفت و خداوند او را با وجود آگاهی‌اش، بیراه گذارد، و بر گوش و دل او مهر نهاد و بر چشمش پرده کشید، پس چه کسی پس از خداوند او را هدایت می‌کند، آیا پند نمی‌گیرید؟"},{"SurahNumber":45,"VerseNumber":24,"Text":"و گویند چیزی جز زندگی دنیوی ما در کار نیست، که زنده می‌شویم و می‌میریم و چیزی جز روزگار ما را نمی‌کشد، و آنان را به این امر علم نیست، چیزی جز پنداربافی نمی‌کنند"},{"SurahNumber":45,"VerseNumber":25,"Text":"و چون آیات روشنگر ما بر آنان خوانده شود، بهانه‌شان جز این نیست که گویند اگر راست می‌گویید پدران ما را بازآورید"},{"SurahNumber":45,"VerseNumber":26,"Text":"بگو خداوند است که شما را زندگی می‌بخشد و سپس می‌میراند، سپس در روز قیامت که شکی در [فرارسیدن‌] آن نیست، گرد می‌آورد، ولی بیشترینه مردم نمی‌دانند"},{"SurahNumber":45,"VerseNumber":27,"Text":"و فرمانروایی آسمانها و زمین از آن خداوند است، و روزی که قیامت برپا شود، در چنین روزی باطل‌اندیشان زیان کنند"},{"SurahNumber":45,"VerseNumber":28,"Text":"و بینی هر امتی را که [برای دادخواهی‌] به زانو درآمده، هر امتی با کتابش فراخوانده شود، [گویند] امروز در برابر آنچه کرده‌اید، جزا می‌یابید"},{"SurahNumber":45,"VerseNumber":29,"Text":"این کتاب ماست که به راستی بر شما گواهی می‌دهد، ما آنچه شما انجام می‌دادید ثبت می‌کردیم‌"},{"SurahNumber":45,"VerseNumber":30,"Text":"اما کسانی که ایمان آورده‌اند و کارهای شایسته کرده‌اند، پروردگارشان ایشان را به جوار رحمت خویش [بهشت‌] در می‌آورد، این همان رستگاری آشکار است‌"},{"SurahNumber":45,"VerseNumber":31,"Text":"و اما کسانی که کفرورزیده‌اند [به آنان فرماید] آیا آیات من بر شما خوانده نمی‌شد که استکبار ورزیدید و قومی گنهکار شدید"},{"SurahNumber":45,"VerseNumber":32,"Text":"و چون گفته می‌شد که وعده الهی حق است و در قیامت شکی نیست، می‌گفتید نمی‌دانیم قیامت دیگر چیست؟ آن را جز گمانی نمی‌پنداریم، و ما [در حق آن‌] باورمند نیستیم‌"},{"SurahNumber":45,"VerseNumber":33,"Text":"و کیفر آنچه کرده بودند، بر آنان آشکار شد [و کیفر] آنچه به ریشخند گرفته بودند، فراگیرشان شد"},{"SurahNumber":45,"VerseNumber":34,"Text":"و گفته شود، امروز فراموشتان کرده‌ایم، همچنانکه شما هم دیدار امروزتان را فراموش کرده بودید، و جایگاه شما آتش [دوزخ‌] است و برای شما یاوری نیست‌"},{"SurahNumber":45,"VerseNumber":35,"Text":"این از آن است که آیات الهی را به ریشخند گرفتید و زندگانی دنیا شما را فریفت، پس امروز، نه از آن بیرون برده شوند، نه عذرشان را بپذیرند"},{"SurahNumber":45,"VerseNumber":36,"Text":"سپاس خداوند راست، که پروردگار آسمانها و زمین [و] پروردگار جهانیان است‌"},{"SurahNumber":45,"VerseNumber":37,"Text":"و تنها او را در آسمانها و زمین بزرگی سزد، و او پیروزمند فرزانه است‌"}]}