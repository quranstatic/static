{"Id":385,"LanguageCodes":["tr","tur"],"Name":"tur-alifikriyavuz","Author":"Ali Fikri Yavuz","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":18,"VerseNumber":75,"Text":"Hızır dedi ki: “-Sen, benimle asla sabredemezsin, demedim mi sana?”"},{"SurahNumber":18,"VerseNumber":76,"Text":"Mûsa şöyle dedi: “- Eğer bundan sonra bir şey sorarsam, artık bana arkadaşlık etme. Doğrusu tarafımdan (yapılacak) son özre ulaştın.”"},{"SurahNumber":18,"VerseNumber":77,"Text":"Bunun üzerine yine gittiler. Sonunda bir memleket halkına vardılar ki, ora halkından yemek istedikleri halde, kendilerini misafir etmekten çekinmişlerdi. Derken yıkılmak üzere olan bir duvar buldular. Hızır onu hemen doğrultuverdi. (Mûsa, ona) dedi ki: “-İsteseydin, bu işine karşı bir ücret (ekmek parası) alırdın.”"},{"SurahNumber":18,"VerseNumber":78,"Text":"Hızır şöyle dedi: “-İşte bu itiraz, seninle benim aramın ayrılmasına sebep olmuştur. Sana, o sabredemeğin şeylerin iç yüzünü haber vereyim"},{"SurahNumber":18,"VerseNumber":79,"Text":"Evvelâ gemi, denizde çalışan bir takım yoksullarındı. Ben, o gemiyi kusurlu yapmak istedim. (Çünkü) ötelerinde, her sağlam gemiyi zorla alan bir padişah vardı"},{"SurahNumber":18,"VerseNumber":80,"Text":"Oğlana gelince; onun ebeveyni mümin kimselerdi. Bunun için oğlanın bunları azgınlık ve küfür ile sarmasından sakındık da"},{"SurahNumber":18,"VerseNumber":81,"Text":"İstedik ki, onların Rabbi bu oğlanın yerine, kendilerine temizlikçe daha hayırlısını, merhametçe daha yakınını versin"},{"SurahNumber":18,"VerseNumber":82,"Text":"Duvara gelince, duvar şehirde iki yetim oğlanındı. Duvarın altında, bu oğlanlar için saklı bir define vardı. Babaları da sâlih bir kimse idi. Onun için Rabbin diledi ki, ikisi de rüşdlerine ersinler ve definelerini çıkarsınlar. Bu, Rabbinden bir merhamet idi. Ben, bunları kendi görüşümle yapmadım (Allah’ın emriyle yaptım). İşte senin sabredemediğin şeylerin iç yüzü budur.”"},{"SurahNumber":18,"VerseNumber":83,"Text":"Ey Rasûlüm, bir de sana Zü’l-Karneyn’den (haber) soruyorlar, (müşrikler seni imtihan etmek için). De ki: “- Size ondan bir haber anlatacağım"},{"SurahNumber":18,"VerseNumber":84,"Text":"Gerçekten biz, Zül’-Karneyn’i (Rûm hükümdarı İskender’i) yeryüzünde iktidar sahibi yaptık ve ona (gayesine ulaşmak için) istediği her şeyden bir vasıta (sebep) verdik"},{"SurahNumber":18,"VerseNumber":85,"Text":"O da (batıya ulaşmak için) bir yol tuttu"},{"SurahNumber":18,"VerseNumber":86,"Text":"Nihayet güneşin battığı yere (okyanus kıyısına) vardığı zaman, güneşi, (sanki) siyah bir çamura batıyor buldu. Bir de bunun yanında bir kavim buldu. Biz şöyle hitap buyurduk: “- Ey Zül’-Karneyn! Ya (iman etmiyenlere) azâb edersin veya haklarında bir güzellik muamelesi yaparsın.”"},{"SurahNumber":18,"VerseNumber":87,"Text":"Zül’-Karneyn dedi ki: “- Kim zulmederse (Allah’ı inkâr ederse), muhakkak ona azâp edeceğiz. Sonra Rabbine döndürülür de Allah onu görülmedik bir azâbla cezalandırır"},{"SurahNumber":18,"VerseNumber":88,"Text":"Amma her kim de iman edip iyi bir iş yaparsa, bunu da mükafat olarak en güzel akıbet (cennet) vardır; ve ona emirlerimizden kolayını söyliyeceğiz (zorluk göstermiyeceğiz).”"},{"SurahNumber":18,"VerseNumber":89,"Text":"Sonra Zül’-Karneyn (Doğuya doğru) bir yol tuttu"},{"SurahNumber":18,"VerseNumber":90,"Text":"Nihayet güneşin doğduğu yere (uzak şarka) vardığı zaman güneşi, öyle bir kavim üzerine doğuyor buldu ki, onlara, güneşten kendilerini koruyacak bir siper (ev veya elbise gibi bir barınak) yapmamıştık"},{"SurahNumber":18,"VerseNumber":91,"Text":"İşte Zü’l-karneyn’in kudret ve saltanatı böyleydi. Halbuki onun yanında (asker ve harp vasıtaları gibi daha) neler vardı ki, biz, tamamını ilmimizle kuşatmışızdır"},{"SurahNumber":18,"VerseNumber":92,"Text":"Sonra da (güneyden kuzeye doğru üçüncü) bir yol tuttu"},{"SurahNumber":18,"VerseNumber":93,"Text":"Nihayet (sed yaptırmış olduğu Ermenistan ve Azerbaycan’daki) iki dağ arasına vardığı zaman, bu dağların önünde bir kavim buldu ki, söz anlamıyacak durumda idiler (lisan bilmiyorlardı)"},{"SurahNumber":18,"VerseNumber":94,"Text":"(Tercümanları vasıtasıyla) şöyle dediler: “Ey Zü’l-Karneyn (İki kabile olan) Ye’cüc ve Me’cüc bu yerde fesad çıkarıyorlar. Onun için, bizimle onlar arasında bir sed yapman şartıyla sana bir vergi versek?”"},{"SurahNumber":18,"VerseNumber":95,"Text":"Zü’l-Karneyn dedi ki: “- Rabbimin beni içinde bulundurduğu iktidar, (sizin vereceğiniz vergiden) daha hayırlıdır. Haydin, bedenî kuvvetle bana yardım edin de, sizinle onların arasına bir engel yapayım"},{"SurahNumber":18,"VerseNumber":96,"Text":"Bana demir pikleri getirin, (dağların) tam iki ucu denkleştiği vakit körükleyin” dedi. Nihayet demiri bir ateş hâline koyduğu vakit: “-Getirin bana, üzerine erimiş bakır dökeyim.” dedi"},{"SurahNumber":18,"VerseNumber":97,"Text":"Artık onu (seddi), ne aşabildiler, ne de delebildiler"},{"SurahNumber":18,"VerseNumber":98,"Text":"Zü’l-Karneyn dedi ki: “- Bu sed, Rabbimden (kullarına bir nimet ve) rahmettir. Rabbimin vaadi geldiği (kıyamet günü yaklaştığı) zaman onu dümdüz yapacaktır. Rabbimin vaadi de haktır.”"},{"SurahNumber":18,"VerseNumber":99,"Text":"(Ye’cüc ve Me’cüc’un veya pek kalabalık insanların çıkacağı) o gün, onları, birbiri içinde dalgalanır hale bırakmışızdır; Sûr’a üfürülmüştür. Artık hepsini hesap için toplamışızdır"},{"SurahNumber":18,"VerseNumber":100,"Text":"Cehennem’i de o kıyamet günü, kâfirlere açık olarak göstermişizdir"},{"SurahNumber":18,"VerseNumber":101,"Text":"Onlar, kâfirlerdir ki, gözleri beni hatırlatan âyetlerimden bir perde içinde idi ve (kelâmımı) işitmeğe de tahammül edemiyorlardı"},{"SurahNumber":18,"VerseNumber":102,"Text":"O kâfirler, beni bırakıp da kullarımı (melekleri ve Îsa’yı) kendilerine dost edineceklerini mi sandılar? Biz, cehennemi o kâfirlere bir konukluk hazırladık"},{"SurahNumber":18,"VerseNumber":103,"Text":"(Ey Rasûlüm), de ki: “-Size, yaptıkları iş bakımından (ahirette) en çok ziyana uğrayanları haber vereyim mi"},{"SurahNumber":18,"VerseNumber":104,"Text":"Onlar, o kimselerdir ki, dünya hayatında yaptıkları çalışmalar boşuna gitmiştir; halbuki güzel bir iş yaptıklarını sanıyorlardı"},{"SurahNumber":18,"VerseNumber":105,"Text":"Bunlar, işte o kimselerdir ki, Rab’lerinin âyetlerini ve ona (hesap için) kavuşmayı inkâr etmişlerdi de (hayır diye) yaptıkları bütün ameller boşa çıkmış oldu. Artık onlar, için kıyamet günü, hiç bir terazi tutmayız (çünkü amelleri boşa gitmiştir, tartılacak makbul şeyleri kalmamıştır)"},{"SurahNumber":18,"VerseNumber":106,"Text":"İşte durumları böyle, onların cezaları cehennemdir. Çünkü küfretmişler ve benim âyetlerimle, peygamberlerimi eğlenceye almışlardı (onlarla istihza ediyorlardı)"},{"SurahNumber":18,"VerseNumber":107,"Text":"İman edip sâlih amel işleyenlere gelince, onlar için Firdevs cennetleri bir konukluk olmuştur"},{"SurahNumber":18,"VerseNumber":108,"Text":"İçlerinde ebedî olarak kalırlar, oradan ayrılmak da istemezler"},{"SurahNumber":18,"VerseNumber":109,"Text":"(Kur’an-ı Kerimin beyanına göre, size pek az ilim verildi, diyen Yahudilere, ey Rasûlüm) de ki: “- Eğer Rabbimin kelimeleri (ni yazmak) için bütün denizler mürekkep olsa, muhakkak ki Rabbimin kelimeleri tükenmeden denizler tükenirdi, bir o kadar daha yardımcı getirsek bile...”"},{"SurahNumber":18,"VerseNumber":110,"Text":"De ki: “- Ben, ancak sizin gibi bir insanım. Yalnız İlâhınız bir tek ilâh’dır, diye bana vahyolunuyor. Onun için her kim Rabbine kavuşmayı arzu ederse sâlih bir amel işlesin ve Rabbine yaptığı ibadete hiç kimseyi ortak etmesin.”"},{"SurahNumber":19,"VerseNumber":1,"Text":"Kâf, Hâ, Yâ, Ayn, Sâd"},{"SurahNumber":19,"VerseNumber":2,"Text":"Bu sana okuyacağımız âyetler, Rabbinin kulu Zekeriyya’ya olan rahmetini bir anıştır"},{"SurahNumber":19,"VerseNumber":3,"Text":"O, Rabbine gizlice yalvardığı zaman"},{"SurahNumber":19,"VerseNumber":4,"Text":"Şöyle demişti: “-Ey Rabbim, doğrusu ben (o kimseyim ki), benim kemiğim zayıflayıp gevşedi ve başımın saçı bembeyaz alev gibi tutuştu. Sana dua etmekle de ey Rabbim, hiç bir zaman mahrum olmadım"},{"SurahNumber":19,"VerseNumber":5,"Text":"Gerçekten ben, arkamdan yerime geçecek vârislerden endişedeyim. Karım da kısır bulunuyor. Onun için bana bir çocuk ihsan buyur"},{"SurahNumber":19,"VerseNumber":6,"Text":"Ki bana da mirascı olsun, Yâkub ailesine de mîrascı olsun. Rabbim, sen onu (söz ve hareketleriyle) rızâna kavuştur.”"},{"SurahNumber":19,"VerseNumber":7,"Text":"(Cenâb-ı Hak şöyle buyurdu); Ey Zekeriyya! Gerçekten biz sana bir oğul müjdeliyoruz ki, adı Yahya’dır; bundan önce ona hiç bir adaş yapmadık"},{"SurahNumber":19,"VerseNumber":8,"Text":"Zekeriyya dedi ki: “- Rabbim, benim nereden bir oğlum olacak? Hanımım kısır bulunuyor, ben de ihtiyarlığın son haddine vardım.”"},{"SurahNumber":19,"VerseNumber":9,"Text":"(Cebrâil ona şöyle) dedi: “- Dediğin gibidir, fakat Rabbin buyurdu ki, bu işi yapmak bana kolaydır. Bundan önce seni yarattım, halbuki hiç bir şey değildin.”"},{"SurahNumber":19,"VerseNumber":10,"Text":"Zekeriyya şöyle dedi: (Ailemin hamlini anlamak hususunda) Rabbim bana bir alâmet ver. Allah buyurdu ki, senin alâmetin, sapasağlam olduğun halde üç gün insanlarla konuşamaz hale gelmendir"},{"SurahNumber":19,"VerseNumber":11,"Text":"Nihayet (hanımına hamil vakti gelip de konuşamayınca) mihrabdan kavmine karşı (Zekeriyya) çıktı da, onlara: “- Sabah ve akşam namaz kılın.” diye işaret etti"},{"SurahNumber":19,"VerseNumber":12,"Text":"(Biz ona Yahya’yı ihsan ettik ve şöyle dedik): “- Ey Yahya! Kıtabı kuvvetle tut (Tevrat’da olan hükümlerle amel et).” Bir de daha çocukken ona hikmet verdik"},{"SurahNumber":19,"VerseNumber":13,"Text":"Hem de tarafımızdan bir merhamet ve günahlardan bir pâklik verdik. O çok takvâ sahibi idi"},{"SurahNumber":19,"VerseNumber":14,"Text":"Ebeveynine de ihsankârdı, zorba ve isyankâr değildi"},{"SurahNumber":19,"VerseNumber":15,"Text":"Ona selamet olsun: Hem doğduğu gün (şeytandan), hem öleceği gün (kabir azabından), hem de diri olarak kaldırılacağı gün (ateşten)"},{"SurahNumber":19,"VerseNumber":16,"Text":"(Ey Resûlüm) Kur’ân’daki Meryem kıssasını (onlara) oku. Hani o, ibadet için) ailesinden ayrılıp (evinin veya Beytü’l-Makdis’in) doğu tarafında bir yere çekilmişti"},{"SurahNumber":19,"VerseNumber":17,"Text":"Sonra ailesinin önlerinde bir perde kurmuştu. Nihayet ona ruhumuzu (Cebraîl’i) gönderdik de kendisine düzgün bir insan şeklinde göründü"},{"SurahNumber":19,"VerseNumber":18,"Text":"(Meryem, bu insan kılığındaki Cebraîl’e) dedi ki: “- Doğrusu ben, senden Rahman’a sığınırım. Eğer mü’min ve takva sahibi isen (fenalık yapmazsın)"},{"SurahNumber":19,"VerseNumber":19,"Text":"Cebraîl: “- Gerçekten ben, sana temiz bir oğlan vermek için sırf Rabbinin gönderdiği elçisiyim.” dedi"},{"SurahNumber":19,"VerseNumber":20,"Text":"Meryem dedi ki: “- Benim için, nasıl bir oğlan olur? Bana bir insan dokunmadı ve ben de iffetsiz bir kimse değilim.”"},{"SurahNumber":19,"VerseNumber":21,"Text":"Cebrail şöyle dedi: “- Evet, iş dediğin gibidir. Ancak Rabbin buyurdu ki, bu (baba olmaksızın çocuk vermek), bana çok kolaydır. Hem bunu, insanlara, kudretimize delâlet eden bir alâmet ve (İsa’yı da insanları hidayete götüren) tarafımızdan bir nimet yapacağız. Zaten (ezeldeki takdirimizde) bu iş olup bitmiştir"},{"SurahNumber":19,"VerseNumber":22,"Text":"Nihayet (Cebrail’in üfürmesiyle Meryem) İsa’ya gebe kaldı ve bununla uzak bir yere çekildi"},{"SurahNumber":19,"VerseNumber":23,"Text":"Sonra doğum sancısı onu bir hurma ağacına dayanmaya götürdü: “- Ah nolaydım! Bundan önce öleydim de unutulmuş gitmiş olaydım.” dedi"},{"SurahNumber":19,"VerseNumber":24,"Text":"(Cebrail, yüksek bir yerde bulunan) Meryem’e aşağı tarafından şöyle çağırdı: “- Sakın üzülme, Rabbin senin alt yanında bir su arkı yarattı"},{"SurahNumber":19,"VerseNumber":25,"Text":"Hurmanın da dalını kendine doğru silkele, üzerine devşirilmiş taze hurmalar dökülsün"},{"SurahNumber":19,"VerseNumber":26,"Text":"Artık ye, iç, gözün aydın olsun. Eğer insanlardan birini görürsen: “- Ben Rahman’a (Allah’a) bir oruç (susmak) adadım. Onun için bugün hiç kimseye asla söz söylemiyeceğim.” de"},{"SurahNumber":19,"VerseNumber":27,"Text":"Sonra ona (çocuğu İsâ’yı) yüklenerek kavmine getirdi. Ona dediler ki: “- Ey Meryem! Doğrusu, sen acaip bir şey (babasız çocuk) getirdin"},{"SurahNumber":19,"VerseNumber":28,"Text":"Ey Harûn’un (soy itibariyle neslinden gelen) kız kardeşi! Senin baban kötü bir adam değildi, anan da iffetsiz bir kadın değildi.”"},{"SurahNumber":19,"VerseNumber":29,"Text":"Bunun üzerine Meryem, (kendilerine cevap vermek için) çocuğu işaret etti. Onlar: “- Biz, beşikteki çocukla nasıl konuşuruz” dediler"},{"SurahNumber":19,"VerseNumber":30,"Text":"(Allah’ın bir mucizesi olarak İsa) dedi ki: “- Ben gerçekten Allah’ın kuluyum, bana kitap verdi ve beni bir Peygamber yaptı (bu tahakkuk edecektir)"},{"SurahNumber":19,"VerseNumber":31,"Text":"Beni, her nerede olsam mübarek (hayır öğreten) kıldı ve hayatta bulunduğum müddet, bana, namazı ve zekâtı emretti"},{"SurahNumber":19,"VerseNumber":32,"Text":"Beni, anneme ihsankâr kıldı ve beni azgın bir zorba yapmadı"},{"SurahNumber":19,"VerseNumber":33,"Text":"Hem doğduğum gün, hem öleceğim gün, hem diri olarak (mezardan) kaldırılacağım gün, selâmet benim üzerimedir.”"},{"SurahNumber":19,"VerseNumber":34,"Text":"İşte hakkında (Yahudilerle Hristiyanların) ihtilâf edip durdukları Meryem oğlu İsâ’ya dair Allah sözü budur"},{"SurahNumber":19,"VerseNumber":35,"Text":"Allah’ın çocuk edinmesi asla olmamıştır. O (çocuk edinmekten) münezzehtir. O, bir işi dileyince; sade ona: “Ol” der, o da oluverir"},{"SurahNumber":19,"VerseNumber":36,"Text":"Muhakkak ki Allah, benim Rabbimdir, sizin de Rabbinizdir. O halde O’na ibadet edin. Bu (size anlattığım) biricik doğru yoldur"},{"SurahNumber":19,"VerseNumber":37,"Text":"Sonra fırkalar (Hristiyanlarla Yahudiler) kendi aralarında ihtilafa düştüler. Artık görülecek bir büyük günün (kıyametin) azabı, o küfredenlere olsun"},{"SurahNumber":19,"VerseNumber":38,"Text":"Onlar bize gelecekleri gün, neler işitecekler, neler görecekler! Fakat o zalimler, bugün açık bir sapıklık içindedirler"},{"SurahNumber":19,"VerseNumber":39,"Text":"(Ey Resûlüm, Mekke’li) kâfirleri, iş bitirildiği (hesap görüldüğü) zamanın dehşeti ile, pişmanlık günü ile korkut. Onlar hâlâ gaflet içindedirler, onlar iman etmiyorlar"},{"SurahNumber":19,"VerseNumber":40,"Text":"Gerçekten biz, arza ve bütün üzerindekilere varis olacağız, (Bizden başka kimse kalmıyacak). Onlar da hesap için hep bize döndürülecekler"},{"SurahNumber":19,"VerseNumber":41,"Text":"Kur’an’da İbrahîm’i de (kavmine) anlat. Çünkü o, doğruluğu çok olan bir peygamberdi"},{"SurahNumber":19,"VerseNumber":42,"Text":"Bir vakit (İbrahim) babasına şöyle demişti: “- Ey babam! İşitmez, görmez ve sana hiç bir faydası olmaz şeylere niçin tapıyorsun"},{"SurahNumber":19,"VerseNumber":43,"Text":"Ey babam! Gerçekten bana, sana gelmiyen ilim gelmiştir (Allah’ı bilmişimdir). O halde, bana uy da, seni doğru bir yola ileteyim"},{"SurahNumber":19,"VerseNumber":44,"Text":"Ey babam! Şeytana tapma, çünkü Şeytan Rahman’a (Allah’a) asi oldu"},{"SurahNumber":19,"VerseNumber":45,"Text":"Ey babam! Doğrusu ben korkarım ki, sana Rahman’dan bir azap dokunur da Şeytan’a (Cehennem’de) arkadaş olursun.”"},{"SurahNumber":19,"VerseNumber":46,"Text":"İbrahim’e babası dedi ki: “- Ey İbrahîm! Sen benim ilâhlarımdan (taptığım putlardan) yüz mü çeviriyorsun? Yemin ederim ki, eğer (onlara sövmekten) vaz geçmezsen, seni muhakkak taşla koğar öldürürüm. Uzun bir müddet benden ayrıl, git.”"},{"SurahNumber":19,"VerseNumber":47,"Text":"İbrahim şöyle dedi: “- (Benden sana fenalık gelmez, emniyet ve) selâm sana olsun, senin için Rabbimden mağfiret dileyeceğim. Çünkü O, bana çok lütufkârdır"},{"SurahNumber":19,"VerseNumber":48,"Text":"Ben, sizden ve Allah’dan başka taptıklarınızdan (putlardan) çekilip ayrılırım da, Rabbime dua (ibadet) ederim. Umulur ki Rabbime ibadet etmekle mahrum olmam (yaptığım ibadet, sizin putlara ettiğiniz ibadet gibi boşa çıkmaz.)”"},{"SurahNumber":19,"VerseNumber":49,"Text":"Ne zaman ki, kâfirleri ve Allah’tan başka taptıklarını, İbrahim terkedip (Babil’den Şam’a) çekildi; biz de ona İshak’ı ve Yakub’u ihsan ettik ve her birini birer Peygamber yaptık"},{"SurahNumber":19,"VerseNumber":50,"Text":"Hem bunlara rahmetimizden ihsanlar eyledik (çokca mal ve evlâd verdik). Hepsine de dillerde (bütün dinlerde) güzel ve yüksek bir övgü verdik"},{"SurahNumber":19,"VerseNumber":51,"Text":"Kur’an’da Mûsa’yı da an; çünkü o, ihlâs sahibi idi ve İsrail Oğullarına gönderilmiş bir Peygamberdi"},{"SurahNumber":19,"VerseNumber":52,"Text":"Biz Mûsa’ya Tûr dağı yanında, sağ tarafından nida ettik; ve münacat ettiği halde kendisine yüksek mertebe verdik"},{"SurahNumber":19,"VerseNumber":53,"Text":"Rahmetimizden de ona, kardeşi Harûn’u bir peygamber olarak ihsan eyledik"},{"SurahNumber":19,"VerseNumber":54,"Text":"Kur’ân’da İsmaîl’i de an; çünkü o, vaadinde sadıktı ve kavmine gönderilmiş bir peygamberdi"},{"SurahNumber":19,"VerseNumber":55,"Text":"Ümmetine de namaz kılmayı, zekât vermeyi emrederdi ve Rabbi katında rızaya kavuşmuştu"},{"SurahNumber":19,"VerseNumber":56,"Text":"Kitabta İdrîs’i de an; çünkü o, çok sadık bir Peygamberdi"},{"SurahNumber":19,"VerseNumber":57,"Text":"Biz onu yüce bir mevkiye (göklere veya Cennet’e) yükselttik"},{"SurahNumber":19,"VerseNumber":58,"Text":"İşte bu adları geçenler, Allah’ın kendilerine nimet ihsan ettiği peygamberlerden, Âdem soyundan ve gemide Nûh ile beraber taşıdıklarımızın neslinden, İbrahîm ve İsraîl neslinden, hidayete erdirdiğimiz ve seçtiğimiz, kimselerdendir. Kendilerine Rahman olan Allah’ın âyetleri okunduğu zaman, ağlayarak secdeye kapanırlardı"},{"SurahNumber":19,"VerseNumber":59,"Text":"Sonra, bu peygamberlerle, salih kimselerin arkalarından (kötü) bir nesil geldi ki, namazı terk ettiler, şehvetlerine uydular; bunlar da Cehennemdeki “Gayya” vâdisini boylayacaklardır"},{"SurahNumber":19,"VerseNumber":60,"Text":"Ancak tevbe edip iman eden ve salih amel işleyenler müstesna; çünkü bunlar, zerre kadar zulme uğratılmayacaklar, Cennete gireceklerdir"},{"SurahNumber":19,"VerseNumber":61,"Text":"Rahman’ın kullarına gıyabî olarak vaad ettiği “Adn” cennetlerine... Muhakkak ki Allah’ın vaadi yerini bulagelmiştir"},{"SurahNumber":19,"VerseNumber":62,"Text":"Cennet’de bir boş söz işitmezler, ancak (meleklerden veya birbirlerinden) selâm işitirler. Rızıkları da oradadır, sabah ve akşam"},{"SurahNumber":19,"VerseNumber":63,"Text":"Bu öyle bir Cennet’dir ki, biz ona kullarımızdan takva sahibi olanları varis kılarız"},{"SurahNumber":19,"VerseNumber":64,"Text":"(Cenab-ı Hak’dan vahy getirmekte olan Cebrâil aleyhisselâmın bir aralık gecikmesinden endişelenen Rasûlüllah Efendimize, Cebraîl şöyle hitap etmiştir): “Biz, senin Rabbinin emri olmadıkça inmeyiz. Önümüzdeki ve ardımızdaki (bütün geçmiş ve gelecek şeyler) ve bunların arasındakiler hep O’nundur. Rabbin de (seni) unutmuş değildir.” (*) Dikkat!... secde âyetidir"},{"SurahNumber":19,"VerseNumber":65,"Text":"Allah bütün gökleri yerin ve aralarındakilerin Rabbidir. O halde, O’na ibadet et ve O’na ibadet etmekte sabret. Hiç sen (ey Rasûlüm) Allah’ın ismini taşıyan başka birini bilir misin"},{"SurahNumber":19,"VerseNumber":66,"Text":"Halbuki insan şöyle der: “- Ben öldüğüm zaman, ileride gerçekten diri olarak (mezardan) çıkarılacak mıyım?”"},{"SurahNumber":19,"VerseNumber":67,"Text":"O insan, bundan önce hiç bir şey değilken, bizim kendisini yaratmış olduğumuzu düşünmez mi"},{"SurahNumber":19,"VerseNumber":68,"Text":"Rabbine and olsun ki, biz onları (öldükten sonra dirilmeyi inkâr eden kâfirleri) Şeytanları ile beraber elbette ve elbette mahşerde toplayacağız. Sonra onları muhakkak Cehennem’in etrafında dizleri üstü hazır bulunduracağız (ki, Cennetlikleri görüp hasret çeksinler)"},{"SurahNumber":19,"VerseNumber":69,"Text":"Sonra her (kâfir) zümreden Rahman’a karşı en ziyade isyankâr hangileri ise muhakkak (bunları evvelâ Cehennem’e) ayırıp atacağız"},{"SurahNumber":19,"VerseNumber":70,"Text":"Sonra o Cehennem’e atılmaya lâyık olanların kimler bulunduğunu elbette biz daha iyi biliriz"},{"SurahNumber":19,"VerseNumber":71,"Text":"İçinizden hiç biri istisna edilmemek üzere mutlaka Cehennem’e varacaktır. Bu, Rabbinin katında kesinleşmiş bir hükümdür. (Ancak Cennetlikler yanmadan geçecekler, Cehennemlikler ise ateşe düşeceklerdir)"},{"SurahNumber":19,"VerseNumber":72,"Text":"Sonra, Allah’dan korkup sakınanları kurtaracağız ve zalimleri de toptan Cehennem’de bırakacağız"},{"SurahNumber":19,"VerseNumber":73,"Text":"Âyetlerimiz kendilerine açık olarak tecvid üzere okunduğu zaman, o inkâr edenler, iman edenlere dediler ki: “- Bu iki zümreden (mümin ve kâfirlerden) hangisi mevki bakımından daha iyi, meclis ve topluluk itibariyle daha güzeldir?”"},{"SurahNumber":19,"VerseNumber":74,"Text":"Halbuki biz, kendilerinden evvel, mal ve gösterişçe daha güzel nice asırlar halkını helâk etmişiz"},{"SurahNumber":19,"VerseNumber":75,"Text":"(Ey Rasûlüm), onlara de ki: “Kim dalâlette (küfürde) ise, Rahman ona mal ve evlâdca ziyadelik ve azgınlığında mühlet verir. Nihayet vaad olundukları azabı gördükleri vakit - Ya dünyada müslümanlar tarafından öldürülmeyi, yahut kıyamet günü Cehennem’i - artık bilecekler ki, kimin mevkii daha fena ve yardımcıları daha zayıfmış"},{"SurahNumber":19,"VerseNumber":76,"Text":"Allah, hidayeti kabul edenlere, ziyade hidayet verir. Bakî kalacak olan salih ameller, Rabbinin katında sevap bakımından da daha hayırlıdır, akıbet bakımından da daha hayırlıdır.”"},{"SurahNumber":19,"VerseNumber":77,"Text":"Şimdi şu âyetlerimizi inkâr eden ve “Elbette bana mal ve evlâd verilecektir,” diyen adamı (As İbni Vail’i) gördün mü? (Ashabdan Habbab’ın (r.a.), kâfirlerden As İbni Vail’de alacağı vardı. Bu alacağını istemeğe gittiği zaman, As: “- Peygambere küfretmedikçe sana ödemem.” dedi. Habbab (r.a.) da “Ebediyyen ben ona küfretmem.” dedi. Bunun üzerine As: “- O halde, dirildiğim zaman, kıyamette bana gelirsin, orada benim malım ve evlâdım olacak, sana veririm.” söyledi. İşte geçen âyeti kerime, bu hâdise üzerine nâzil olmuştur"},{"SurahNumber":19,"VerseNumber":78,"Text":"O, gayba muttali mi olmuş, yoksa Rahman’ın huzurunda bir söz mü almış"},{"SurahNumber":19,"VerseNumber":79,"Text":"Hayır, öyle değil, biz onun dediğini yazacağız ve azabını da çoğalttıkça çoğaltacağız"},{"SurahNumber":19,"VerseNumber":80,"Text":"O söylediği (mal ve evlâd gibi) şeyleri de hep elinden alacağız ve o, tek başına bize gelecektir"},{"SurahNumber":19,"VerseNumber":81,"Text":"Mekke müşrikleri, tuttular Allah’dan başka putları ilâhlar edindiler ki, kendilerini azabdan kurtarsınlar ve yardımcıları olsunlar"},{"SurahNumber":19,"VerseNumber":82,"Text":"Hayır, zannettikleri gibi değil. O putlar, yarın onların ibadetlerini inkâr edecekler ve aleyhlerine hasım olacaklar"},{"SurahNumber":19,"VerseNumber":83,"Text":"Görmedin mi, biz, Şeytanları o kâfirler üzerine musallat ettik. Onları günaha teşvik edip duruyorlar"},{"SurahNumber":19,"VerseNumber":84,"Text":"Bu itibarla aleyhlerine (azap istemekte) acele etme. Çünkü biz onların ecel günlerini sayıyoruz (bu muayyen bir müddettir)"},{"SurahNumber":19,"VerseNumber":85,"Text":"Takva sahiplerini, elçiler gibi Rahman’ın huzuruna toplayacağımız gün"},{"SurahNumber":19,"VerseNumber":86,"Text":"Mücrimleri de susuz olarak Cehennem’e süreceğiz"},{"SurahNumber":19,"VerseNumber":87,"Text":"Rahman’ın katında bir ahd (iman edip söz ve izin) almış olan kimseden başkaları şefaat etmeye sahip olamıyacaklardır"},{"SurahNumber":19,"VerseNumber":88,"Text":"Yahudilerle Hristiyanlar: “- Rahman, çocuk edindi.” dediler"},{"SurahNumber":19,"VerseNumber":89,"Text":"Yemin olsun ki, siz çok çirkin bir şey söylediniz"},{"SurahNumber":19,"VerseNumber":90,"Text":"Az kalsın, söyledikleri sözden gökler çatlıyacak, yer yarılacak ve dağlar parçalanıp yere düşecek"},{"SurahNumber":19,"VerseNumber":91,"Text":"O Rahman’a çocuk iddia ettiler diye"},{"SurahNumber":19,"VerseNumber":92,"Text":"Halbuki Rahman’a çocuk edinmek yaraşmaz"},{"SurahNumber":19,"VerseNumber":93,"Text":"Göklerde ve yerde hiç bir kimse yoktur ki, Rahman’a kul olarak gelici olmasın"},{"SurahNumber":19,"VerseNumber":94,"Text":"Yemin olsun ki, Allah hepsini kuşatmış, sayılarını ve işlerini bilmiştir"},{"SurahNumber":19,"VerseNumber":95,"Text":"Kıyamet günü de, her biri O’na tek başına (malsız ve evlâdsız, yardımcısız) olarak gelecektir"},{"SurahNumber":19,"VerseNumber":96,"Text":"İman edip salih ameller işleyenler var ya, Rahman bunlara bir sevgi verecek (onları gönüllere sevdirecektir)"},{"SurahNumber":19,"VerseNumber":97,"Text":"İşte biz, Kur’an’ı senin dilin üzere kolaylaştırdık ki, onunla Allah’dan korkup sakınanları müjdeliyesin, inad edenleri de onunla korkutasın"},{"SurahNumber":19,"VerseNumber":98,"Text":"Hem onlardan (ey Rasûlüm, senin kavminden) önce nice asırlar halkını helâk ettik. Hiç onlardan birini hissedip görüyor musun, yahud onların hafif bir sesini işitiyor musun"},{"SurahNumber":20,"VerseNumber":1,"Text":"Tâ. Hâ"},{"SurahNumber":20,"VerseNumber":2,"Text":"(Ey Rasûlüm), Kur’an’ı sana eziyet çekesin diye indirmedik"},{"SurahNumber":20,"VerseNumber":3,"Text":"Ancak Allah’dan korkankimseye bir öğüt için"},{"SurahNumber":20,"VerseNumber":4,"Text":"Arzı ve yüce gökleri yaratandan, yavaş yavaş bir indirişle (onu) indirdik"},{"SurahNumber":20,"VerseNumber":5,"Text":"O Rahman, (Kudret ve hâkimiyeti ile) Arş’ı istilâ etti"},{"SurahNumber":20,"VerseNumber":6,"Text":"Bütün gökte olanlar, bütün arzdakiler, bütün bu ikisinin arasındakiler ve bütün yerin dibindekiler hep O’nundur"},{"SurahNumber":20,"VerseNumber":7,"Text":"Sen (Allah’a ettiğin dua ve zikirle) sesini yükseltsen, bil ki, Allah bundan müstağnidir. Çünkü Allah gizliyi de bilir, kalbdekini de. (Bunun için bağırarak dua etmeye lüzum yok, huzur ve ihlâs lâzımdır)"},{"SurahNumber":20,"VerseNumber":8,"Text":"Allah odur ki, kendisinden başka hiç bir ilâh yoktur. En güzel isimler (Esmâ’ül-Hüsna) O’nundur"},{"SurahNumber":20,"VerseNumber":9,"Text":"(Ey Rasûlüm), Mûsa’nın haberi geldi mi sana"},{"SurahNumber":20,"VerseNumber":10,"Text":"(Mûsa Medyen’den annesini ziyaret için Mısır’a giderken yolda ailesi ile fırtınaya tutulmuş, karanlık bir gecede yolu şaşırmış ve davarları dağılmıştı. İşte böyle ateşe ihtiyaç duyulan bir vakitte) hani o, bir ateş görmüştü de ailesine: “- Yerinizde durun. Benim gözüme bir ateş ilişti, belki size bir kor getiririm, yahud ateşin yanında bir yol gösterici bulurum.” demişti"},{"SurahNumber":20,"VerseNumber":11,"Text":"Ateşe vardığı zaman, şöyle çağrıldı: “Ey Musa"},{"SurahNumber":20,"VerseNumber":12,"Text":"Haberin olsun ben, senin Rabbinim. Hemen ayakkablarını çıkar; çünkü sen, mukaddes vadi olan Tuva’dasın.”"},{"SurahNumber":20,"VerseNumber":13,"Text":"(Ey Mûsa) ben, seni Peygamberliğe seçtim. Şimdi (sana) vahy olunacak şeyleri dinle"},{"SurahNumber":20,"VerseNumber":14,"Text":"Gerçekten ben, Allah’ım; benden başka hiç bir ilah yoktur. Onun için bana ibadet et ve beni anmak için namaz kıl"},{"SurahNumber":20,"VerseNumber":15,"Text":"Çünkü kıyamet muhakkak gelecektir. Onun vaktini kullardan gizliyorum ki, herkes yaptığı iş karşılığında cezalansın (iyi ise mükafat, kötü ise azap görsün)"},{"SurahNumber":20,"VerseNumber":16,"Text":"O halde, sakın kıyamete inanmayıp kendi nefis arzusuna uyan kimse, seni ona iman etmekten alıkoymasın; sonra helâk olursun"},{"SurahNumber":20,"VerseNumber":17,"Text":"Şu sağ elindeki ne? Ey Musa"},{"SurahNumber":20,"VerseNumber":18,"Text":"Musâ şöyle dedi: “- O benim asâm (değneğim); ona dayanırım, onunla davarlarıma yaprak silkerim ve benim onda başka hacetlerim de var.”"},{"SurahNumber":20,"VerseNumber":19,"Text":"Allah buyurdu ki: Onu yere bırak"},{"SurahNumber":20,"VerseNumber":20,"Text":"Mûsa da onu bıraktı, bir de ne görsün! O bir yılan olmuş koşuyor"},{"SurahNumber":20,"VerseNumber":21,"Text":"Allah buyurdu ki: Tut onu, korkma. Biz onu evvelki haline çevireceğiz"},{"SurahNumber":20,"VerseNumber":22,"Text":"Bir de, diğer bir mucize olmak üzere elini koynuna koy ki, kusursuz olarak bembeyaz çıksın"},{"SurahNumber":20,"VerseNumber":23,"Text":"Bunları, sana en büyük mucizelerimizden (bir kısmını) gösterelim diye yaptık"},{"SurahNumber":20,"VerseNumber":24,"Text":"Firavun’a git, çünkü o hakikaten azdı"},{"SurahNumber":20,"VerseNumber":25,"Text":"Mûsa dedi ki: “- Ey Rabbim! Benim göğsüme genişlik ver"},{"SurahNumber":20,"VerseNumber":26,"Text":"İşimi kolaylaştır"},{"SurahNumber":20,"VerseNumber":27,"Text":"Dilimden düğümü (şu peltekliği) çöz"},{"SurahNumber":20,"VerseNumber":28,"Text":"Böylece sözümü iyi anlasınlar"},{"SurahNumber":20,"VerseNumber":29,"Text":"Bir de bana ehlimden bir vezir ver"},{"SurahNumber":20,"VerseNumber":30,"Text":"Kardeşim Harûn’u (ver)"},{"SurahNumber":20,"VerseNumber":31,"Text":"Onunla arkamı kuvvetlendir"},{"SurahNumber":20,"VerseNumber":32,"Text":"Elçilik işimde onu bana ortak et"},{"SurahNumber":20,"VerseNumber":33,"Text":"Ki seni çok tesbih edelim"},{"SurahNumber":20,"VerseNumber":34,"Text":"Seni çok analım"},{"SurahNumber":20,"VerseNumber":35,"Text":"Şüphe yok ki, sen bizi görüp duruyorsun.”"},{"SurahNumber":20,"VerseNumber":36,"Text":"Allah buyurdu: “- Dilediğin sana verildi, ya Mûsa"},{"SurahNumber":20,"VerseNumber":37,"Text":"And olsun, biz, sana diğer bir defa daha ihsan etmiştik.”"},{"SurahNumber":20,"VerseNumber":38,"Text":"Hani bir vakit (Firavun, doğan çocukları öldürüyordu da sen doğduğun zaman annen endişelenmişti. İşte bu sırada) ilham edilen şu ilhamı annene verdik"},{"SurahNumber":20,"VerseNumber":39,"Text":"Onu (çocuğu - Mûsa’yı) tabut içine koy da denize bırak. Deniz de onu sahile atsın. Onu, hem bana düşman, hem ona düşman olan biri alsın. Bir de mürakabem altında yetiştirilmen için üzerine tarafımdan bir sevgi bırakmıştım (ya Mûsa)"},{"SurahNumber":20,"VerseNumber":40,"Text":"Hani kız kardeşin, (denize atılmandan sonra seni takip ederek Firavun’un sarayına) gidip (hiç bir meme kabul etmediğini işitince) diyordu ki: “Size, ona iyi bakacak birini buluvereyim mi” Böylece seni tekrar annene verdik ki, gözü aydın olsun da, kederlenmesin. Hem (sen çocukken) bir adam (kıptî bir kâfir) öldürdün de seni gamdan (kısasdan) kurtardık. Seni çeşitli belâlarla imtihan ettik. Bu sebeple yıllarca Medyen halkı içinde kaldın. Sonra da bir takdire göre (kırk yaşına vararak Firavun’a) geldin, ey Mûsa"},{"SurahNumber":20,"VerseNumber":41,"Text":"Ben, seni, kendime Peygamber seçtim"},{"SurahNumber":20,"VerseNumber":42,"Text":"Sen, kardeşinle birlikte mucizelerimle git. İkiniz de beni anmakta (risaletimi tebliğde) gevşeklik etmeyin"},{"SurahNumber":20,"VerseNumber":43,"Text":"Firavun’a gidin, çünkü o hakikaten azdı (ben Rabbim, dedi)"},{"SurahNumber":20,"VerseNumber":44,"Text":"Varın da, ona yumuşak söz söyleyin; olur ki nasihat dinler, yahud korkar"},{"SurahNumber":20,"VerseNumber":45,"Text":"(Mûsa ile Harûn) dediler ki: “- Ey Rabbimiz! Firavun’un bize saldırmasından, yahud aşırı gitmesinden korkuyoruz.”"},{"SurahNumber":20,"VerseNumber":46,"Text":"Allah buyurdu ki: “- Korkmayın, zira ben sizinle beraberim; işitirim ve görürüm"},{"SurahNumber":20,"VerseNumber":47,"Text":"Hemen gidin de Firavun’a deyin ki, biz Rabbinin (sana gönderilen) elçileriyiz. Artık İsrail Oğullarını bizimle gönder. (Şam’a gitsinler, esaret ve kölelikten, eziyyetten kurtulsunlar). Onlara azap etme (oğullarını öldürüp işkence yapma). Biz, sana, Rabbinden bir mucize ile geldik. Dünya ve ahiret selâmeti, hidayete (tevhid dinine) tabi olanlaradır"},{"SurahNumber":20,"VerseNumber":48,"Text":"Gerçekten bize vahy olundu ki, azab, muhakkak olarak Peygamberleri inkâr edenlere ve imandan yüz çevirenleredir.”"},{"SurahNumber":20,"VerseNumber":49,"Text":"Firavun şöyle dedi: “- O halde sizin Rabbiniz kimdir? Ey Mûsa"},{"SurahNumber":20,"VerseNumber":50,"Text":"Musa; “Bizim Rabbimiz, her şeye suret ve şeklini veren, sonra da yolunu gösterendir.” dedi"},{"SurahNumber":20,"VerseNumber":51,"Text":"Firavun dedi ki: Öyleyse geçmiş asırlar halkının hali nedir (ölümlerinden sonra saadette midirler, şekavette midirler)"},{"SurahNumber":20,"VerseNumber":52,"Text":"(Mûsa aleyhisselâm cevabında) dedi ki: “- Onların (ahvalinin) ilmi, Rabbimin katında bir kitabdadır (Levh-i Mahfuz’dadır). Rabbim hata etmez ve unutmaz"},{"SurahNumber":20,"VerseNumber":53,"Text":"O ki, yeryüzünü sizin için bir döşek yaptı, orada sizin için yollar açtı ve gökten bir yağmur indirdi; işte biz, bu yağmur sebebiyle muhtelif nebattan çiftler (sınıflar, yahud erkekli dişili bitkiler) çıkardık"},{"SurahNumber":20,"VerseNumber":54,"Text":"Hem siz yeyin, hem de hayvanlarınıza otlatın. Muhakkak ki bunda (türlü renk, tad ve kokuları olan bitkilerde) akıl sahipleri için çok ibretler var"},{"SurahNumber":20,"VerseNumber":55,"Text":"Sizi (babanız Âdem’i), o arzdan (topraktan) yarattık; yine ölümünüzden sonra sizi ona döndüreceğiz. Hem de ondan sizi başka bir defa daha (çürümüş ve dağılmış bedenlerinizi toplayıp ruhlarınızı iade ederek) çıkaracağız"},{"SurahNumber":20,"VerseNumber":56,"Text":"Yemin olsun ki, biz, Firavun’a mucizelerimizin hepsini gösterdik. Böyle iken o, yine mucizelerimizi yalanladı ve hakkı kabulden çekindi"},{"SurahNumber":20,"VerseNumber":57,"Text":"(Firavun Mûsa’ya şöyle) dedi: “Ey Mûsa!. Sen, sihrinle bizi yerimizden (Mısır’dan) çıkarmak için mi geldin bize"},{"SurahNumber":20,"VerseNumber":58,"Text":"O halde biz de senin sihrin gibi, sana bir sihir yapacağız. Şimdi sen, kendinle bizim aramızda bir buluşma yeri ve vakti tayin et ki, ne senin, ne bizim caymıyacağımız uygun bir yer olsun"},{"SurahNumber":20,"VerseNumber":59,"Text":"(Mûsa, Firavun’a cevaben) dedi ki: “- Sizinle buluşma zamanı, süs (bayram) günü ve insanların toplanacağı kuşluk vaktidir.”"},{"SurahNumber":20,"VerseNumber":60,"Text":"Bunun üzerine Firavun döndü gitti ve bütün hile vasıtalarını topladıktan sonra geldi"},{"SurahNumber":20,"VerseNumber":61,"Text":"Mûsa onlara dedi ki: “- Yazıklar olsun size! Allah’a yalan uydurmayın, sonra bir azap ile kökünüzü keser. Gerçekten yalan uyduran ziyana uğramıştır"},{"SurahNumber":20,"VerseNumber":62,"Text":"Sihirbazlar aralarında işlerini görüştüler. (Mûsa galib gelirse ona iman edelim, dediler) ve (bunu) gizlice fısıldaştılar"},{"SurahNumber":20,"VerseNumber":63,"Text":"(Aşikâre olarak da şöyle) dediler: “- Bi ikisi (Musa ile Hârun) muhakkak sihirbazdır; büyüleriyle siz hem yerinizden çıkarmak, hem de örnek dininizi yok etmek istiyorlar"},{"SurahNumber":20,"VerseNumber":64,"Text":"Onun için bütün hilelerinizi toplayın, sonra hep birden gelin. Bugün üstün gelen, muhakkak zafer kazanmıştır"},{"SurahNumber":20,"VerseNumber":65,"Text":"Sihirbazlar: “- Ey Mûsa! (Asanı) ya sen at, yahud ilk atan biz olalım.” dediler"},{"SurahNumber":20,"VerseNumber":66,"Text":"Mûsa dedi ki: “- Hayır, siz atın.” Bir de ne görsün! Onların ipleri ve sopaları, yaptıkları sihirden ötürü, kendisine, gerçekten koşuyormuş hayalini verdi"},{"SurahNumber":20,"VerseNumber":67,"Text":"Onun için Mûsa, içinde bir nevi korku duydu"},{"SurahNumber":20,"VerseNumber":68,"Text":"Biz (Azîmü’ş-şan) dedik ki: “- Korkma, çünkü sen, muhakkak üstünsün (galip geleceksin)"},{"SurahNumber":20,"VerseNumber":69,"Text":"Elindekini (asanı) bırakıver; o, onların yaptıklarını yutar. Çünkü onların yaptıkları, ancak bir büyücü tuzağıdır. Büyücü ise, her nerede olsa felâh bulmaz.”"},{"SurahNumber":20,"VerseNumber":70,"Text":"Sonunda bütün sihirbazlar secdeye kapandılar; “- Hârun ile Mûsa’nın Rabbine iman ettik.” dediler"},{"SurahNumber":20,"VerseNumber":71,"Text":"(Firavun, sihirbazlara şöyle) dedi: “- Ben size izin vermeden önce, ona (Mûsa’ya) iman mı ettiniz? O, muhakkak size sihir öğreten büyüğünüzdür. Öyleyse çaresi yok, sizin ellerinizi ve ayaklarınızı çaprazlama keseceğim ve muhakkak sizi hurma dallarına asacağım. Böylece hangimizin azabı daha şiddetli ve devamlı olduğunu gerçekten bileceksiniz.”"},{"SurahNumber":20,"VerseNumber":72,"Text":"Sihirbazlar dediler ki: “- Bize gelen bu açık mucizelere ve bizi yaratana karşı, asla seni tercih edemeyiz. Artık neye hükmün geçiyorsa, hükmünü ver. Sen ancak bu dünya hayatında hüküm geçirirsin"},{"SurahNumber":20,"VerseNumber":73,"Text":"Doğrusu biz, hem günahlarımıza, hem bizi zorladığın sihre karşı, bizi bağışlasın diye Rabbimize iman ettik. Allah (sevabca senden) daha hayırlı ve (azab verme bakımından da) daha devamlıdır"},{"SurahNumber":20,"VerseNumber":74,"Text":"Her kim Rabbine suçlu olarak varırsa, şüphesiz ki ona Cehennem var; orada ne ölür (rahata kavuşur), ne de dirilir (fayda görür)"},{"SurahNumber":20,"VerseNumber":75,"Text":"Kim de O’na, bir mümin olarak, salih ameller işlemiş olduğu halde varırsa, işte, onlara en yüksek dereceler var"},{"SurahNumber":20,"VerseNumber":76,"Text":"Adn Cennetleri vardır ki, (ağaçları) altından nehirler akar; orada ebedî olarak kalacaklar. İşte böyle cennetlerde ebedî kalış, küfür ve isyanda temizlenenlerin mükâfatıdır.”"},{"SurahNumber":20,"VerseNumber":77,"Text":"Gerçekten Mûsa’ya şöyle vahy ettik: “- Kullarımla geceleyin yürü (Mısır’dan çık) de (asanı vurarak) onlara denizde kuru bir yol yap; böylece (Firavun tarafından) yetişilmekten korkmazsın ve (boğulmaktan) endişe de etmezsin"},{"SurahNumber":20,"VerseNumber":78,"Text":"Hemen Firavun ordularıyla onları takip etti, kendilerini (Firavun’la İsrail oğullarını) denizden sarıveren (dehşetli ve korkunç boğulma) sarıverdi"},{"SurahNumber":20,"VerseNumber":79,"Text":"Böylece Firavun, kavmini sapıklığa sürükledi, hidayete götürmedi"},{"SurahNumber":20,"VerseNumber":80,"Text":"Ey İsrail Oğulları! Sizi düşmanınızdan (Firavun’dan) kurtardık ve Tûr dağının sağ yanında (Mûsa’ya Tevrat’ı indirmek üzere) size vaad verdik; üzerinize de kudret helvası ve bıldırcın indirdik"},{"SurahNumber":20,"VerseNumber":81,"Text":"Size verdiğimiz rızıkların en temizlerinden yeyin ve rızık hususunda taşkınlık (israf ve nankörlük) etmeyin ki, sonra üzerinize gazabım iner. Kimin üzerine de gazabım inerse, muhakkak o uçuruma düşmüştür"},{"SurahNumber":20,"VerseNumber":82,"Text":"Bununla beraber, şüphe yok ki ben, tevbe eden, iman edip salih amel işleyen sonra da hak yolda sebat gösteren kimse için Gaffar’ım (çok bağışlayıcıyım)"},{"SurahNumber":20,"VerseNumber":83,"Text":"Ey Mûsa! (Tür dağında Tevrat’ı almak için yola çıktığın yetmiş kişilik) kavminden seni acele ile (ayırıp ileri) geçiren ne?”"},{"SurahNumber":20,"VerseNumber":84,"Text":"Mûsa dedi ki: “- Onlar, benim izim üzeredirler (beni takip ediyorlar). Ben, sana acele ettim ki, Rabbim hoşnud olasın.”"},{"SurahNumber":20,"VerseNumber":85,"Text":"Allah buyurdu: “- Biz, senden sonra (kavminden ayrılıp yerine Harûn’u bıraktıktan sonra) kavmini fitneye düşürdük (imtihana çektik). Samirî, onları (buzağıya taptırmakla) saptırdı.”"},{"SurahNumber":20,"VerseNumber":86,"Text":"Hemen Mûsa, öfkeli ve kederli olarak kavmine döndü. (Onlara şöyle) dedi: “- Ey kavmim! Rabbiniz size güzel bir vaad ile söz vermedi mi? Üzerinize zaman mı uzadı, yoksa Rabbinizden size gazab inmesini arzu ettiniz de mi, bana olan vaadinizden (Allah’a iman sözünüzden) caydınız.”"},{"SurahNumber":20,"VerseNumber":87,"Text":"Onlar dediler ki: “- Biz, sana verdiğimiz sözden, kendiliğimizden caymadık. Fakat biz o (Kıptî) kavmin süs eşyasından bir takım ağırlıklar yüklenmiştik. Onları ateşe attık. Samirî de (kendi mücevheratını) böylece atmıştı.”"},{"SurahNumber":20,"VerseNumber":88,"Text":"Nihayet (o erimiş mücevherattan) onlara, (Samirî = İsrail Oğullarından Samire adlı bir kabileye mensub olan münafık adam) cesedlenmiş bir dana çıkardı ki, böğürmesi var. Bunun üzerine Samirî ve ona uyanlar şöyle dediler: “- İşte sizin de, Mûsa’nın da ilâhı budur. Fakat (Mûsa bunu) unuttu, (bunu bulmak için Tûr’a gitti.)”"},{"SurahNumber":20,"VerseNumber":89,"Text":"Onlar bilmiyorlar mıydı ki, o buzağı, kendilerine hiç bir sözle karşılık veremiyor; onlara ne bir zarar, ne de bir fayda vermeye sahip bulunamıyor"},{"SurahNumber":20,"VerseNumber":90,"Text":"Yemin olsun ki, (Musa Tûr’dan dönmeden) daha önce Harûn buzağıya tapanlara şöyle demişti: “- Ey kavmim! Siz bununla (buzağı ile) imtihana çekildiniz. Sizin gerçek Rabbiniz, RAHMAN’dır. (Çok bağışlayan Allah’dır). Gelin bana uyun ve emrime itaat edin.”"},{"SurahNumber":20,"VerseNumber":91,"Text":"Onlar (Harûn’a cevaben) demişlerdir ki: “- Musâ bize dönüb gelinceye kadar, biz o buzağıya tapmakta devam edip durmaktan asla ayrılmayız.”"},{"SurahNumber":20,"VerseNumber":92,"Text":"(Mûsa dönüşünde kardeşine) dedi ki: “- Harûn! Seni engelliyen ne oldu ki, bunların sapıklığa düştüğünü gördüğün vakit benim ardımca yürümedin (tavsiyemi tutub onlarla mücadele etmedin), emrime isyan mı ettin?”"},{"SurahNumber":20,"VerseNumber":93,"Text":"(Mûsa dönüşünde kardeşine) dedi ki: “- Harûn! Seni engelliyen ne oldu ki, bunların sapıklığa düştüğünü gördüğün vakit benim ardımca yürümedin (tavsiyemi tutub onlarla mücadele etmedin), emrime isyan mı ettin?”"},{"SurahNumber":20,"VerseNumber":94,"Text":"(Harûn şöyle) dedi: “- Ey anamın oğlu, sakalımı ve başımı (saçımı) yakalama. Ben, senin; “- İsrail oğulları arasında ayrılık çıkardın, sözüme bakmadın.” diyeceğinden korktum"},{"SurahNumber":20,"VerseNumber":95,"Text":"(Hz. Mûsa, Harûn’un özrünü kabulden sonra Samirî’ye dönüb) dedi ki: “- Senin yaptığın bu iş nedir, ey Samirî?”"},{"SurahNumber":20,"VerseNumber":96,"Text":"Sâmirî şöyle dedi: “- Ben İsrail oğullarının görmedikleri Cibrîl’i gördüm de, O Rasûlün izinden bir avuç toprak aldım ve onu (erimiş mücevheratın içine) attım. Böylece bunu, bana, nefsim hoş gösterdi.”"},{"SurahNumber":20,"VerseNumber":97,"Text":"(Hz. Mûsa ona şöyle) dedi: “- Haydi çekil git. Çünkü senin için hayat boyunca; benimle temas yok” diye söylemen ve (yalnız başına vahşice yaşamaya mahkûm kalacaksın). Hem sana (Kıyamet günü) bir ceza var ki, asla ondan kurtarılamıyacaksın. Bir de ibadet edip durduğun ilâh’ına bak, elbette biz onu yakacağız, sonra da kül edib muhakkak onu denize savuracağız"},{"SurahNumber":20,"VerseNumber":98,"Text":"Sizin İlâh’ınız, kendisinden başka hiç ilâh bulunmıyan ancak Allah’dır. O’nun ilmi her şeyi kuşatmıştır"},{"SurahNumber":20,"VerseNumber":99,"Text":"(Ey Rasûlüm), sana geçmişin (daha evvelki ümmetlerin mühim) haberlerinden bir kısmını böylece anlatıyoruz. Şüphe yok ki, sana tarafımızdan bir Zikir (düşünüb kendisinden ibret alınacak KUR’AN) verdik"},{"SurahNumber":20,"VerseNumber":100,"Text":"Kim bu KUR’AN’dan yüz çevirirse, muhakkak o, kıyamet günü ağır bir günah (gazab) yüklenecektir"},{"SurahNumber":20,"VerseNumber":101,"Text":"Ebedi olarak o azabın altında kalacaklar. Kıyâmet gününde, bu ne fena bir yüktür"},{"SurahNumber":20,"VerseNumber":102,"Text":"SÛR’a (ikinci defa) üfürüleceği günde (kıyamette) ki, biz mücrimleri (müşrikleri) o gün, kör bir halde mahşerde toplayacağız"},{"SurahNumber":20,"VerseNumber":103,"Text":"Aralarında (korkularından) gizlice şöyle konuşacaklar: “- Dünyada ancak on gece kaldınız, değil mi?”"},{"SurahNumber":20,"VerseNumber":104,"Text":"Aralarında gizlice ne konuşacaklarını biz pek alâ biliriz. Görüşü en üstün olan, (diğerlerine) diyecek ki: “- (dünyada veya kabirde) ancak bir gün kaldınız.”"},{"SurahNumber":20,"VerseNumber":105,"Text":"(Ey Rasûlüm), sana dağların kıyâmetteki halini sorarlar(sa), de ki: “- Rabbim onları ufalayıp savuracak"},{"SurahNumber":20,"VerseNumber":106,"Text":"Böylece yerlerini dümdüz boş bir halde bırakacak"},{"SurahNumber":20,"VerseNumber":107,"Text":"Onlarda ne bir iniş, ne de bir yokuş göremiyeceksin"},{"SurahNumber":20,"VerseNumber":108,"Text":"O kıyâmet gününde, Sûra üfliyen İsrafil’in çağrısına, sağa sola sapmadan, uyub koşacaklar, Öyle ki, RAHMAN’ın azametinden sesler kısılmıştır. Artık bir hışıltıdan başka hiç bir şey işitemezsin.”"},{"SurahNumber":20,"VerseNumber":109,"Text":"O gün, RAHMAN’ın kendisine izin verdiği ve sözünden hoşnud olduğu kimselerden başkasının şefaatı fayda vermez"},{"SurahNumber":20,"VerseNumber":110,"Text":"Allah, onların geleceklerini de, geçmişlerini de bilir. Kulların ilmi ise asla bunu kavrayamaz"},{"SurahNumber":20,"VerseNumber":111,"Text":"Bütün yüzler HAYYÜ’L-KAYYÛM olan (ölmeyen ve ezelden beri mevcud olan) Allah’a baş eğmiştir. Bir zulüm yüklenen hakikaten hüsrana uğramıştır"},{"SurahNumber":20,"VerseNumber":112,"Text":"Her kim de mü’min olarak salih ameller işlerse, artık o, ne bir zulümden korkar, ne çiğnenmeden (hakkının zayi olmasından)"},{"SurahNumber":20,"VerseNumber":113,"Text":"İşte böylece biz, onu Arabca bir KUR’AN olarak indirdik. Onda tehdidlerden nice türlüsünü tekrar tekrar beyan ettik ki, belki sakınır ve takva yolunu tutarlar; yahud o (Kur’an’daki nasihat ve tehditler), onlara bir ibret ve uyanış verir"},{"SurahNumber":20,"VerseNumber":114,"Text":"Hükmünü (emir ve yasaklarını) yerine getiren, Hak olan Allah (bütün noksanlıklardan beri ve) yücedir. (Ey Rasûlüm, Cebraîl tarafından) sana vahy tamamlanmazdan evvel, (unutma korkusu ile) KUR’AN’ı okumada acele etme: “- Rabbim! Benim ilmimi artır.” de"},{"SurahNumber":20,"VerseNumber":115,"Text":"Doğrusu bundan önce Adem’e (bu ağaçtan yeme diye) emr ettik de unuttu. Biz onda, bir sabır ve sebat bulmadık"},{"SurahNumber":20,"VerseNumber":116,"Text":"Bir vakit Meleklere: “- Adem’e hürmet için secde edin.” demiştik de hepsi secde ettiler; İblis müstesna; çekinmişti"},{"SurahNumber":20,"VerseNumber":117,"Text":"Biz de Adem’e şöyle demiştik: “Muhakkak bu (İblis) sana ve zevcene düşmandır. Sakın sizi Cennetden çıkarmasın; sonra zahmet çekersin"},{"SurahNumber":20,"VerseNumber":118,"Text":"Çünkü senin acıkman ve çıplak kalmaman (ancak) Cennettedir"},{"SurahNumber":20,"VerseNumber":119,"Text":"Ve sen orada susamazsın, güneşte yanmazsın.”"},{"SurahNumber":20,"VerseNumber":120,"Text":"Nihayet Şeytan Adem’e vesvese verdi. Şöyle dedi: “- Ey Adem! Seni (yediğin takdirde ölmeyeceğin ve devamlı surette Cennette kalacağın), ebedilik ağacına, bir de son bulmıyacak devlete delâlet edeyim mi"},{"SurahNumber":20,"VerseNumber":121,"Text":"Bunun üzerine ikisi de o ağaçtan yediler. Hemen ayıp yerleri, kendilerine açılıverdi ve üzerlerine Cennet yaprağından örtüb yamamağa başladılar. Adem Rabbine asi oldu da şaşırdı"},{"SurahNumber":20,"VerseNumber":122,"Text":"Sonra Rabbi, onu seçti de tevbesini kabul buyurdu ve ona doğru yolu gösterdi"},{"SurahNumber":20,"VerseNumber":123,"Text":"Allah şöyle buyurdu: “- Birbirinize (dünyada nesliniz) düşman olmak üzere hepiniz oradan (cennet’den) ininiz. Artık benden size bir hidayet (kitab) geldiği zaman, kim benim hidayetime uyarsa işte o, sapıklığa düşmez ve ahirette zahmet çekmez"},{"SurahNumber":20,"VerseNumber":124,"Text":"Her kim de benim Zikrim’den (Kur’an’ımdan) yüz çevirirse, ona dar bir geçim vardır ve onu, kıyamet günü, kör olarak haşrederiz"},{"SurahNumber":20,"VerseNumber":125,"Text":"(Kur’an’dan yüz çeviren kimse) şöyle der: “- Rabbim, beni niçin kör olarak haşrettin. Halbuki ben (dünyada) gözlü idim, görüyordum.”"},{"SurahNumber":20,"VerseNumber":126,"Text":"Allah buyurur ki: “- Cezan böyle, sana ayetlerimiz geldi de onları unuttun. İşte (onları unuttuğun gibi) bugün de öylece unutuluyorsun (körlük ve azab içine bırakılıyorsun).”"},{"SurahNumber":20,"VerseNumber":127,"Text":"İşte KUR’AN’dan yüz çevirenleri cezalandırdığımız gibi, şirke varıb Rabbinin ayetlerine iman etmiyenleri de böyle cezalandırırız. Muhakkak ki ahiret azabı (dünyadakinden) daha şiddetli ve devamlıdır"},{"SurahNumber":20,"VerseNumber":128,"Text":"Biz, Mekke kâfirlerinden evvel nice asırlar halkını helâk etmişizdir. Kur’an, bunu, onlara beyan etmedi mi? Halbuki kendileri de onların meskenlerinde yürüyüb duruyorlar. Muhakkak ki bunda, gerçek akıl sahipleri için (ibret alınacak) çok alâmetler var"},{"SurahNumber":20,"VerseNumber":129,"Text":"Eğer (azabın geciktirilmesine dair) Rabbinden bir hüküm geçmiş olmasaydı, elbette onlara (diğer kavimlere olduğu gibi), azab lazım gelirdi; fakat (onlar için) tayin edilmiş bir vakit var"},{"SurahNumber":20,"VerseNumber":130,"Text":"O halde, dediklerine (küfür ve tekziblerine) sabret. (Bu hüküm, Kıtal = Seyf ayeti ile nesh edilmiştir.) Hem güneşin doğmasından evvel, hem batmasından evvel Rabbini hamd ile tesbih et (sabah ve ikindi namazını kıl). Gecenin bir kısım vakitlerinde (akşam ve yatsı saatlerinde) ve gündüzün etrafında (öğle vaktinde) de tesbih et (namaz kıl) ki, Allah’ın rızasına eresin"},{"SurahNumber":20,"VerseNumber":131,"Text":"Kâfirlerden bir kısmına, dünya hayatının zîneti olarak verdiğimiz ve onları bundan fitneye düşürmek için, kendilerine fayda temin ettiğimiz şeye (mal ve saltanata) sakın rağbetle bakma. Rabbinin (ahiretteki) rızkı daha hayırlı ve daha devamlıdır"},{"SurahNumber":20,"VerseNumber":132,"Text":"(Ey Rasûlüm), ailene ve ümmetine namazı emret. Kendin de ona devam eyle. Biz senden bir rızık (ailenin geçimini temin için çalışmanı) istemiyoruz. Seni, biz rızıklandırırız. Güzel akıbet takva sahiblerinindir"},{"SurahNumber":20,"VerseNumber":133,"Text":"Kafirler dediler ki: “- (o, hak Peygamber olduğuna delâlet edecek) Rabbinden bir mucize getirse ya!..” Onlara, evvelki kitablarda (Tevrat ve İncil’deki ahir zaman Peygamberi ile Kur’an’a dair) olan apaçık delil gelmedi mi"},{"SurahNumber":20,"VerseNumber":134,"Text":"Eğer biz, onları (Mekke kâfirlerini), bundan önce (Peygamber ve Kur’an gelmeden) azab ile helâk etmiş olsaydık, muhakkak şöyle diyeceklerdi: “- Ey Rabbimiz! Ne olurdu, bize bir Peygamber gönderseydin de, biz zelil ve rüsvay olmadan evvel ayetlerine uysaydık.”"},{"SurahNumber":20,"VerseNumber":135,"Text":"(Ey Rasûlüm) de ki: Hepimiz beklemekteyiz, siz de beklemeye durun. Çünkü doğru yol sahibleri kimler bulunduğunu ve doğru giden kim olduğunu yakında bileceksiniz"}]}