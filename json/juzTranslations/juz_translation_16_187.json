{"Id":187,"LanguageCodes":["he","heb"],"Name":"heb-darusalamhousei","Author":"Darusalam House In Jerusalem","Language":"Hebrew","Description":"Hebrew","Direction":"rtl","Source":"https://quranenc.com/en/browse/hebrew_darussalam","Translations":[{"SurahNumber":18,"VerseNumber":75,"Text":"אמר: “האם לא אמרתי לך כי לא תהיה לך סבלנות אתי?”"},{"SurahNumber":18,"VerseNumber":76,"Text":"אמר (משה): “אם שוב אשאל אותך על משהו, אל תיתן לי ללוות אותך כי כבר נגמרו לי התירוצים”"},{"SurahNumber":18,"VerseNumber":77,"Text":"והמשיכו בדרכם והגיעו אל כפר, וביקשו אוכל מתושביו, אולם הם סירבו לארחם. אז מצאו בו קיר שעומד להתמוטט, והוא (העבד של אללה) הקים ותיקן אותו. אמר משה: “יכולת לקבל גמול על כך, לו רצית”"},{"SurahNumber":18,"VerseNumber":78,"Text":"אמר: “הגיעה שעת הפרידה ביני לבינך. ועתה אודיע לך את משמעות הדברים אשר לא יכולת להיות סבלן לגביהם"},{"SurahNumber":18,"VerseNumber":79,"Text":"באשר לאנייה, היא הייתה שייכת לאנשים עניים אשר עובדים בים, ורציתי לחבל בה, כי היה בעקבותיהם מלך שגוזל כל אנייה בכוח"},{"SurahNumber":18,"VerseNumber":80,"Text":"ובאשר לנער, הוריו היו מאמינים, וחששנו כי יכפה עליהם תעייה וכפירה"},{"SurahNumber":18,"VerseNumber":81,"Text":"ורצינו כי ייתן להם ריבונם במקומו בן זך וטהור יותר ממנו ורחום יותר כלפיהם"},{"SurahNumber":18,"VerseNumber":82,"Text":"ובאשר לקיר, בעליו היו שני נערים יתומים מבני העיר, ותחתיו טמון אוצר השייך להם, ואביהם היה איש ישר, על כן רצה ריבונך כי האוצר יהיה שמור לנערים שיוציאוהו כאשר יתבגרו בזכות רחמי ריבונך. לא עשיתי כל זאת על דעת עצמי, וזה הוא פירוש המעשים אשר לא התאזרת בסבלנות עליהם"},{"SurahNumber":18,"VerseNumber":83,"Text":"ישאלו אותך על ד'ו אל-קרניין. אמור: “אני אכן אספר לכם דברים אודותיו.”"},{"SurahNumber":18,"VerseNumber":84,"Text":"אנחנו נתנו לו לשלוט בארץ, ונתנו לו דרך להשיג הכול"},{"SurahNumber":18,"VerseNumber":85,"Text":"ואז הלך בדרך"},{"SurahNumber":18,"VerseNumber":86,"Text":"עד שהגיע אל המקום אשר בו (ראה בבירור) את שקיעת השמש, וראה את שקיעתה על מעיין חם של מים ובוץ שחור, ומצא לידו אומה, אמרנו: “הוי, ד'ו אל-קרניין! אתה החלט, או שהענישם או שתתייחס אליהם בטוב”"},{"SurahNumber":18,"VerseNumber":87,"Text":"אמר: “אנחנו בהחלט נעניש את אשר מקפח, ואחר כך הוא יוחזר אל ריבונו, והוא גם יעניש אותו עונש נורא יותר"},{"SurahNumber":18,"VerseNumber":88,"Text":"ולאשר מאמין ועושה את הטוב, מגיע גמול טוב ונתייחס אליו בטוב וביושר”"},{"SurahNumber":18,"VerseNumber":89,"Text":"ואז המשיך בדרך"},{"SurahNumber":18,"VerseNumber":90,"Text":"עד אשר הגיע למקום זריחת השמש, ומצא אותה זורחת על אומה אשר לא ניתן להם מסתור מפני השמש"},{"SurahNumber":18,"VerseNumber":91,"Text":"ואכן אנחנו בקיים בכל אשר ידע"},{"SurahNumber":18,"VerseNumber":92,"Text":"ולאחר מכן הוא הלך בשביל אחר"},{"SurahNumber":18,"VerseNumber":93,"Text":"עד שהגיע אל מקום בין שני רכסי הרים, ומצא שם בני-עם שכמעט לא הבינו דיבור"},{"SurahNumber":18,"VerseNumber":94,"Text":"והם אמרו: “הוי, ד'ו אל-קרניין! אכן גוג ומגוג מרבים שחיתות בארץ. האם תסכים שנשלם לך גמול כדי שתבנה חומה בינינו לבינם?”"},{"SurahNumber":18,"VerseNumber":95,"Text":"והוא אמר: “מה שריבוני העניק לי מהכוח והמקנה טוב יותר ממה שאתם עומדים לשלם לי, לכן עזרו לי בעוצם ידכם, ואקים גדר בינכם לבינם"},{"SurahNumber":18,"VerseNumber":96,"Text":"הביאו לי גושי ברזל!”, וכאשר מילא את רכסי ההרים, אמרו: “נשפו!”. וכאשר להט הברזל כאש, אמר: “הביאו לי טיפות (נחושת) לשפוך עליו”"},{"SurahNumber":18,"VerseNumber":97,"Text":"ואז לא יכלו לטפס מעליה ולא יכלו לעשות בה חור"},{"SurahNumber":18,"VerseNumber":98,"Text":"אמר:״ זאת היא רחמנות מאת ריבוני, ואולם כאשר תתקיים הבטחת ריבוני, אז יפוררו וישטחו אותו, שהרי הבטחת ריבוני צדק היא”"},{"SurahNumber":18,"VerseNumber":99,"Text":"ביום ההוא נניח להם להסתער זה על זה כמו גלים, ואז תישמע התרועה של השופר ונקבץ את כולם"},{"SurahNumber":18,"VerseNumber":100,"Text":"וערכנו את הגיהינום ביום ההוא אל הכופרים כמיצג"},{"SurahNumber":18,"VerseNumber":101,"Text":"אשר היו כעיוורים ולא ראו את האותות שלי, ולא יכלו לשמוע את הקריאה לאמונה"},{"SurahNumber":18,"VerseNumber":102,"Text":"האומנם חשבו אלה אשר כפרו כי יוכלו לקחת להם את עבדיי, אדונים מלבדי? אנחנו הכנו לכופרים את הגיהינום מקום בו הם ישכנו"},{"SurahNumber":18,"VerseNumber":103,"Text":"אמור: “האם אגיד לכם מי הם אלה המפסידים ביותר באשר עמלו?”"},{"SurahNumber":18,"VerseNumber":104,"Text":"אלה הם אשר מאמציהם בעולם הזה יהיו לשווא, למרות שהם חושבים שהם עושים את הטוב"},{"SurahNumber":18,"VerseNumber":105,"Text":"הם אלה אשר כפרו באותות ריבונם ובמפגש עמו, אז המעשים שלהם הם לשווא, וביום תחיית-המתים לא נייחס להם כל חשיבות"},{"SurahNumber":18,"VerseNumber":106,"Text":"זה עונשם, הגיהינום, כי כפרו וזלזלו באותותיי ובשליחיי"},{"SurahNumber":18,"VerseNumber":107,"Text":"אך אלה אשר האמינו ועושי הטוב, בגן העדן יהיה מקום מנוחתם"},{"SurahNumber":18,"VerseNumber":108,"Text":"ובו יישארו לנצח ולא יבקשו תחליף"},{"SurahNumber":18,"VerseNumber":109,"Text":"אמור: “אילו היה הים דיו לכתיבת דברי ריבוני, היה הים אוזל לפני שייגמרו דברי ריבוני, ואפילו אם היינו מוסיפים עוד ימים כמוהו”"},{"SurahNumber":18,"VerseNumber":110,"Text":"אמור: “אכן אני רק בן אדם כמוכם, שנגלה אלי שאכן האלוה שלכם הוא אלוה אחד, ומי שהיה מקווה לפגוש את ריבונו, אז חייב לעשות את הטוב ולעבוד את ריבונו ולא לצרף לו אף שותף”"},{"SurahNumber":19,"VerseNumber":1,"Text":"כאף.הא.יא.עין. צאד"},{"SurahNumber":19,"VerseNumber":2,"Text":"זכר רחמי ריבונך על עבדו זכריה"},{"SurahNumber":19,"VerseNumber":3,"Text":"כאשר קרא אל ריבונו קריאה בסתר"},{"SurahNumber":19,"VerseNumber":4,"Text":"אמר: “ריבוני! אני, כבר חלשו עצמותיי, והשיער שעל ראשי האפיר, ומעולם לא הייתי אומלל בקריאה אליך ריבוני"},{"SurahNumber":19,"VerseNumber":5,"Text":"ואכן אני חושש מפני הקרובים שלי אשר אחריי, ואשתי עקרה, אז בבקשה ממך על כן הענק לי מטובך בן"},{"SurahNumber":19,"VerseNumber":6,"Text":"אשר יירש אותי ואת בית יעקוב. ועשה אותו, ריבוני, כמישהו שיהיה מקובל!”"},{"SurahNumber":19,"VerseNumber":7,"Text":"“הוי, זכריה! הנה אנו מבשרים לך על בן ושמו יהיה יוחנן (יחיא), שם שלא ניתן לאף אחז קודם לכן”"},{"SurahNumber":19,"VerseNumber":8,"Text":"אמו: “ריבוני! כיצד יהיה לי בן למרות שאשתי עקרה ואני בא בימים?”"},{"SurahNumber":19,"VerseNumber":9,"Text":"אמר: “כן אמר ריבונך, זה קל מאוד עבורי. הרי שכבר בראתי אותך כאשר לא היית דבר”"},{"SurahNumber":19,"VerseNumber":10,"Text":"אמר: ״ ריבוני! תן לי סימן!”, אמר: \"האות שלן יהיה שלא תדבר אל אנשים שלושה לילות ברצף”"},{"SurahNumber":19,"VerseNumber":11,"Text":"אז יצא אל בני עמו מהמסגד וסימן להם לשבח (את אללה) בבוקר ובערב"},{"SurahNumber":19,"VerseNumber":12,"Text":"“הוי יחיא! אחוז את הספר בחוזקה!”, והענקנו לו חכמה בצעירותו"},{"SurahNumber":19,"VerseNumber":13,"Text":"והענקנו לו רחמנות וטוהר מאתנו, והיה ירא"},{"SurahNumber":19,"VerseNumber":14,"Text":"והיה מכבד את הוריו, ולא היה מתנשא או מרדן"},{"SurahNumber":19,"VerseNumber":15,"Text":"ושלום עליו ביום הולדתו וביום מותו וביום שיוקם לתחייה"},{"SurahNumber":19,"VerseNumber":16,"Text":"והזכר בספר את מרים, אשר התרחקה מבני משפחתה והלכה אל מקום מרוחק במזרח"},{"SurahNumber":19,"VerseNumber":17,"Text":"ואז היא תפסה מהם מחסה, ואז שלחנו אליה את רוחנו (המלאך גבריאל), והוא הופיע לפניה בן אדם נאה"},{"SurahNumber":19,"VerseNumber":18,"Text":"אמרה: “אני מבקשת מהרחמן מחסה ממך, אם אכן ירא אותו הנך!”"},{"SurahNumber":19,"VerseNumber":19,"Text":"אמר: “אכן, אני שליח ריבונך לתת לן בן טהור”"},{"SurahNumber":19,"VerseNumber":20,"Text":"אמרה: “כיצד יהיו לי ילדים, ולא נגע בי איש, ולא הייתי פרוצה”"},{"SurahNumber":19,"VerseNumber":21,"Text":"אמר: “כך אמר ריבונך, זה קל מאוד עבורי, ונעשה אותו (את הבן) אות לאנשים, ורחמנות מאתנו, וכבר נגזר הדבר”"},{"SurahNumber":19,"VerseNumber":22,"Text":"אז הרתה בו, ופרשה עמו אל מקום מרוחק"},{"SurahNumber":19,"VerseNumber":23,"Text":"אז אחזו בה חבלי לידה, ליד גזע הדקל. אמרה: ”הלוואי שהייתי מתה לפני זה, והייתי דבר נטוש ועזוב”"},{"SurahNumber":19,"VerseNumber":24,"Text":"אז (התינוק או המלאך) קרא לה מלמטה: “אל תתעצבי! כבר עשה ריבונך מים שיזרמו מתחתייך"},{"SurahNumber":19,"VerseNumber":25,"Text":"ונערי אלייך את גזע הדקל, וייפלו עלייך תמרים טריים"},{"SurahNumber":19,"VerseNumber":26,"Text":"אז אכלי ושתי והירגעי, ואם תראי אחד מבני האנוש, אז אמרי: “אכן נדרתי צום לרחמן, אז לא אדבר היום עם האנשים”"},{"SurahNumber":19,"VerseNumber":27,"Text":"אז נשאה אותו ולקחה אותו אל בני עמה, אמרו: “הוי, מרים! אכן עשית מעשה מגונה"},{"SurahNumber":19,"VerseNumber":28,"Text":"הוי, אחות אהרון (בת לשושלת הכוהנים בו אהרון היה הכהן הגדול הראשון), לא היה אביך נואף, ולא הייתה אמך פרוצה”"},{"SurahNumber":19,"VerseNumber":29,"Text":"אז הצביעה עליו (התינוק), אמרו: “כיצד נדבר עם תינוק בעריסה?”"},{"SurahNumber":19,"VerseNumber":30,"Text":"אמר: (התינוק) “אכן, אני עבד אללה, אשר נתן לי את הספר ועשה אותי נביא"},{"SurahNumber":19,"VerseNumber":31,"Text":"ועשה אותי מבורך בכל אשר אהיה, וציווה עלי את התפילה ואת מתן הצדקה כל עוד אני חי"},{"SurahNumber":19,"VerseNumber":32,"Text":"ועשה אותי ממושמע כלפי אמי ולא עשה אותי מתנשא אומלל"},{"SurahNumber":19,"VerseNumber":33,"Text":"ושלום עליי ביום שנולדתי וביום מותי וביום שאקום לתחייה”"},{"SurahNumber":19,"VerseNumber":34,"Text":"זהו ישוע בן מרים, דבר הצדק אשר עליו נמצאים במחלוקת"},{"SurahNumber":19,"VerseNumber":35,"Text":"לא ייתכן שאללה הוליד בן, ישתבח שמו! אם יפסוק פסיקה, אז רק יאמר לו: \" היה!” והיה"},{"SurahNumber":19,"VerseNumber":36,"Text":"(וישוע אמר) “ואכן אללה ריבוני וריבונכם, אז עבדוהו, זוהי הדרך הישרה”"},{"SurahNumber":19,"VerseNumber":37,"Text":"אז נחלקו המחנות ביניהם (אודות ישוע בן מרים). אך, אוי ואבוי, לאלה אשר כפרו ממראה היום העצום"},{"SurahNumber":19,"VerseNumber":38,"Text":"מה ייטיבו לשמוע ולראות ביום שיגיעו אלינו, אולם המקפחים היום בתעייה ברורה"},{"SurahNumber":19,"VerseNumber":39,"Text":"והזהר אותם מיום ההפסד, אשר בו ייחרץ הדין, והם בשאננות והם אינם מאמינים"},{"SurahNumber":19,"VerseNumber":40,"Text":"אכן אנחנו נירש את הארץ ומה שעליה ואלינו יושבו"},{"SurahNumber":19,"VerseNumber":41,"Text":"והזכר בספר את אברהם, אכן הוא היה צדיק ונביא"},{"SurahNumber":19,"VerseNumber":42,"Text":"באומרו לאביו ״הוי, אבי! למה תעבוד את מה שאינו שומע ואינו רואה ולא יועיל לך במאומה"},{"SurahNumber":19,"VerseNumber":43,"Text":"הוי, אבי, אכן כבר בא אליי מהידע שלא ניתן לך, אז לך בעקבותיי, ואדריך אותך בדרך הישר"},{"SurahNumber":19,"VerseNumber":44,"Text":"הוי, אבי, אל תעבוד את השטן, כי השטן היה לרחמן סרבן"},{"SurahNumber":19,"VerseNumber":45,"Text":"הוי, אבי, אכן אני חושש שיפגע בך עונש מהרחמן ואז תהיה לשטן עוזר ״"},{"SurahNumber":19,"VerseNumber":46,"Text":"אמר: “המתנער אתה מהאלים שלי, הוי, אברהם? אם לא תפסיק את זה עוד ארגום אותך, והתרחק ממני לתמיד”"},{"SurahNumber":19,"VerseNumber":47,"Text":"אמר: “שלום עליך, אבקש סליחה עבורך מריבוני, כי הוא רב-חסד אליי"},{"SurahNumber":19,"VerseNumber":48,"Text":"ואעזוב אתכם ואת מה שאתם מתפללים אליו מלבד אללה, ואתפלל אל ריבוני, למען לא אהיה בתפילה לריבוני אומלל”"},{"SurahNumber":19,"VerseNumber":49,"Text":"וכאשר התרחק מהם וממה שהם עובדים מלבד אללה, הענקנו לו את יצחק ויעקוב, ועשינו את שניהם לנביאים"},{"SurahNumber":19,"VerseNumber":50,"Text":"והענקנו להם מרחמינו, ונתנו להם לשון דוברת צדק ועליונות"},{"SurahNumber":19,"VerseNumber":51,"Text":"והזכר בספר את משה, אכן הוא היה טהור, והיה שליח ונביא"},{"SurahNumber":19,"VerseNumber":52,"Text":"וקראנו לו מצדו הימני של ההר וקירבנו אותו אל המפגש"},{"SurahNumber":19,"VerseNumber":53,"Text":"והענקנו לו ברחמינו את אחיו אהרון הנביא (לעזור לו)"},{"SurahNumber":19,"VerseNumber":54,"Text":"והזכר בספר את ישמעאל, אכן הוא היה צדיק שמקיים את הבטחותיו והיה שליח ונביא"},{"SurahNumber":19,"VerseNumber":55,"Text":"והיה מצווה את בני עמו לקיים את התפילה ואת הצדקה והיה מקובל אצל ריבונו"},{"SurahNumber":19,"VerseNumber":56,"Text":"והזכר בספר את אידריס (חנוך), אכן הוא היה צדיק ונביא"},{"SurahNumber":19,"VerseNumber":57,"Text":"והעלינו אותו אל מקום עליון"},{"SurahNumber":19,"VerseNumber":58,"Text":"אלה אשר העניק להם אללה מחסדו מקרב הנביאים, מזרע אדם ומאלה אשר נשאנו עם נוח (בספינה), ומזרע אברהם וישראל (יעקוב), ומאלה אשר הדרכנו ובחרנו. בהיקרא לפניהם אותות הרחמן, הם היו נופלים כסגידה ובוכים"},{"SurahNumber":19,"VerseNumber":59,"Text":"אז אחריהם קמו דורות אחרים אשר זנחו את התפילה והלכו אחר תאוותם וסופם יהיה באבדון"},{"SurahNumber":19,"VerseNumber":60,"Text":"פרט לאשר ביקש סליחה והאמין ועשה את הטוב, ואלה ייכנסו אל גן העדן ולא יקופחו בכלום"},{"SurahNumber":19,"VerseNumber":61,"Text":"גני העדן אשר הבטיח הרחמן לעבדיו בסתר, והבטחתו תתקיים בלי ספק"},{"SurahNumber":19,"VerseNumber":62,"Text":"לא ישמעו הבלי-פה, אלא רק אמרות שלום, ולהם פרנסתם תהיה בוקר וערב"},{"SurahNumber":19,"VerseNumber":63,"Text":"זהו הגן אשר נוריש לעבדינו אשר היו יראים (את אללה)"},{"SurahNumber":19,"VerseNumber":64,"Text":"ואין אנו (המלאכים) יורדים אלא בפקודת ריבונך, כי לו מה שבין ידינו, ומה שאחרינו וכל אשר ביניהם, וריבונך אינו שוכח דבר"},{"SurahNumber":19,"VerseNumber":65,"Text":"ריבון השמים והארץ וכל אשר ביניהם, על כן עבוד אותו, והתמד בעבודתו. האם אתה מכיר דומה לו"},{"SurahNumber":19,"VerseNumber":66,"Text":"ויגיד בן האדם: “האם אחרי שאמות אקום לתחייה?”"},{"SurahNumber":19,"VerseNumber":67,"Text":"האם הבן אדם אינו זוכר שכבר בראנו אותו כאשר הוא לא היה כלום"},{"SurahNumber":19,"VerseNumber":68,"Text":"בריבונך! אנו נקבץ אותם יחד עם השטנים, ואז נציבם על ברכיהם סביב הגיהינום"},{"SurahNumber":19,"VerseNumber":69,"Text":"אז נמשוך מכל סיעה את אלה שהרבו למרוד כנגד הרחמן"},{"SurahNumber":19,"VerseNumber":70,"Text":"אז אנו יודעים היטב מי ראוי מכולם להיצלות בגיהינום"},{"SurahNumber":19,"VerseNumber":71,"Text":"אין אחד מכם שלא יעבור (בשביל) מעליו, כי זה צו קבוע ומוחלט של ריבונך"},{"SurahNumber":19,"VerseNumber":72,"Text":"אך את אלה היראים נציל ואת המקפחים נשאיר שם ליפול על ברכיהם"},{"SurahNumber":19,"VerseNumber":73,"Text":"כאשר יקראו בפניהם את אותותינו הברורים, יאמרו אלה אשר כפרו לאלה המאמינים: “מי משתי הקבוצות משכנותיה טובים יותר ומעמדה גבוה יותר?”"},{"SurahNumber":19,"VerseNumber":74,"Text":"כמה דורות אנו הכחדנו לפניהם שהיו עשירים יותר וטובים יותר"},{"SurahNumber":19,"VerseNumber":75,"Text":"אמור: “למי שהיה בתעייה, ייתן הרחמן הארכה עד שיראו את אשר הבטחנו, את העונש או את השעה, אז יידעו מקומו של מי רע יותר, וכוחו ותומכיו של מי חלשים יותר”"},{"SurahNumber":19,"VerseNumber":76,"Text":"ויוסיף אללה למודרכים הדרכה, ולמעשים הטובים הקיימים (לנצח) אצל ריבונך גמול טוב ותוצאות טובות יותר"},{"SurahNumber":19,"VerseNumber":77,"Text":"הראית את זה אשר כפר באותותינו, באומרו: “ודאי יהיה לי רכוש רב ויהיו לי בנים (ביום הדין) ״"},{"SurahNumber":19,"VerseNumber":78,"Text":"האם ראה את הנסתר? או קיבל הבטחה על כך מן הרחמן"},{"SurahNumber":19,"VerseNumber":79,"Text":"ודאי לא! נכתוב את דבריו, ונגדיל לו את העונש"},{"SurahNumber":19,"VerseNumber":80,"Text":"ונירש ממנו את כל מה שהוא מתפאר בו, ואלינו הוא יבוא לבד"},{"SurahNumber":19,"VerseNumber":81,"Text":"הם לקחו להם אלילים מלבד אללה, כדי שיתמכו בהם"},{"SurahNumber":19,"VerseNumber":82,"Text":"אך לא! יתכחשו(האלילים) לעבודתם ויהיו להם מתנגדיהם"},{"SurahNumber":19,"VerseNumber":83,"Text":"הלא ראית כי שלחנו את השטנים אל הכופרים למען יסיחו אותם"},{"SurahNumber":19,"VerseNumber":84,"Text":"לכן אל תזרז את סופם, כי אנו סופרים להם את מניין חייהם"},{"SurahNumber":19,"VerseNumber":85,"Text":"וביום ההוא נקבץ את היראים ונשלח אותם אל הרחמן בכבוד"},{"SurahNumber":19,"VerseNumber":86,"Text":"ונוביל את הכופרים המכחשים צמאים אל גיהינום"},{"SurahNumber":19,"VerseNumber":87,"Text":"ולא יהיה להם מליץ יושר אלא ברשותו של הרחמן"},{"SurahNumber":19,"VerseNumber":88,"Text":"ואמרו: “לקח הרחמן בן”"},{"SurahNumber":19,"VerseNumber":89,"Text":"אכן, נורא הדבר שהם אמרו"},{"SurahNumber":19,"VerseNumber":90,"Text":"כמעט השמים התפרצו מהדיבור הזה, והארץ נבקעה וההרים התמוטטו"},{"SurahNumber":19,"VerseNumber":91,"Text":"מפני שייחסו לרחמן בן"},{"SurahNumber":19,"VerseNumber":92,"Text":"ולא יעלה על הדעת שהרחמן ייקח בן"},{"SurahNumber":19,"VerseNumber":93,"Text":"כי כל שוכני השמים והארץ יבואו אל הרחמן עבדים"},{"SurahNumber":19,"VerseNumber":94,"Text":"הוא מונה וסופר את כולם"},{"SurahNumber":19,"VerseNumber":95,"Text":"ביום תחיית-המתים יבואו בנפרד"},{"SurahNumber":19,"VerseNumber":96,"Text":"אכן, אלה אשר האמינו ועשו את הטוב, יעניק להם הרחמן חיבה (בלבבות המאמינים)"},{"SurahNumber":19,"VerseNumber":97,"Text":"ואכן גילינו אותו בלשונך, לבשר בו (טוב) למאמינים ולהזהיר בו את האנשים העקשנים"},{"SurahNumber":19,"VerseNumber":98,"Text":"וכמה דורות הכחדנו לפניהם. האם תזהה אחד מהם או תשמע מהם לחישה"},{"SurahNumber":20,"VerseNumber":1,"Text":"טא. הא"},{"SurahNumber":20,"VerseNumber":2,"Text":"לא הורדנו אליך את הקוראן כדי שתסבול"},{"SurahNumber":20,"VerseNumber":3,"Text":"אלא כתזכורת למי שירא"},{"SurahNumber":20,"VerseNumber":4,"Text":"זה הורד ממי שברא את הארץ ואת השמים העליונים"},{"SurahNumber":20,"VerseNumber":5,"Text":"הרחמן על כס המלכות לקח את מקומו"},{"SurahNumber":20,"VerseNumber":6,"Text":"לו כל אשר בשמים וכל אשר בארץ, וכל מה שמתחת לקרקע"},{"SurahNumber":20,"VerseNumber":7,"Text":"גם אם תדבר בקול רם או בלחש, הוא שומע הכול, שהוי הוא יודע את הסוו ואף את הנסתו מכל"},{"SurahNumber":20,"VerseNumber":8,"Text":"אללה, אין עוז אלוה מלבדו, והוא בעל השמות היאים ביותה"},{"SurahNumber":20,"VerseNumber":9,"Text":"האם הגיע אליך סיפורו של משה"},{"SurahNumber":20,"VerseNumber":10,"Text":"כאשר הוא ראה אש בועות ואמו לבני משפחתו: “הישארו כאן, כי הבחנתי באש בועות, אולי אביא לכם שלהבת ממנה, או אמצא על-פי האש מי שיווין אותנו”"},{"SurahNumber":20,"VerseNumber":11,"Text":"בבואו אליה, קרא אליו קול: “הוי, משה"},{"SurahNumber":20,"VerseNumber":12,"Text":"אני אלוהך! הסר נעליך, כי אתה נמצא בוואדי המקודש (אשר שמו) טווא"},{"SurahNumber":20,"VerseNumber":13,"Text":"ואני בחרתיך, על כן הקשב למה שיתגלה לך"},{"SurahNumber":20,"VerseNumber":14,"Text":"אני, הנני אללה, אין עוד אלוה זולתי, אז עבוד אותי, וקיים את התפילה לזכרי"},{"SurahNumber":20,"VerseNumber":15,"Text":"כי השעה אכן תגיע, ואותה אני מסתיר כדי שתתוגמל כל נפש כאשר עשתה"},{"SurahNumber":20,"VerseNumber":16,"Text":"לכן, אל יתעה אותך ממנה מי שאינו מאמין בה, ההולך אחרי יצריו, למען לא תאבו"},{"SurahNumber":20,"VerseNumber":17,"Text":"מה זה אשר בימינן משה?”"},{"SurahNumber":20,"VerseNumber":18,"Text":"אמו: “זה המקל שעליו אני נשען, ואותו מנעו אני (כדי להאכיל ולכוון את צאני), וכן, אני משתמש בו גם לצרכים אחרים”"},{"SurahNumber":20,"VerseNumber":19,"Text":"אמו: “הוי, משה, השלך אותו!”"},{"SurahNumber":20,"VerseNumber":20,"Text":"הוא השליך אותו, והוא הפן לנחש זוחל"},{"SurahNumber":20,"VerseNumber":21,"Text":"אמו: “אחוז בו ואל תפחד כי נשיב אותו אל מצבו הראשון"},{"SurahNumber":20,"VerseNumber":22,"Text":"שים את ידך בחיקך, והיא תצא לבנה וללא קמטים, זה אות נוסף"},{"SurahNumber":20,"VerseNumber":23,"Text":"אנחנו נראה לך מאותותינו הגדולים יותר"},{"SurahNumber":20,"VerseNumber":24,"Text":"לך אל פרעה, כי הוא חצה את כל הגבולות.”"},{"SurahNumber":20,"VerseNumber":25,"Text":"אמר משה: “אדוני! הרחב את לבי (באמונה)"},{"SurahNumber":20,"VerseNumber":26,"Text":"והקל את תפקידי"},{"SurahNumber":20,"VerseNumber":27,"Text":"והתר את כבידות לשוני"},{"SurahNumber":20,"VerseNumber":28,"Text":"למען יבינו את דבריי"},{"SurahNumber":20,"VerseNumber":29,"Text":"ותן לי עוזר מבני משפחתי"},{"SurahNumber":20,"VerseNumber":30,"Text":"את אהרון אחי"},{"SurahNumber":20,"VerseNumber":31,"Text":"וחזק אותי בו"},{"SurahNumber":20,"VerseNumber":32,"Text":"ושתף אותו בשליחותי"},{"SurahNumber":20,"VerseNumber":33,"Text":"כדי שנרבה לשבח אותך"},{"SurahNumber":20,"VerseNumber":34,"Text":"ונרבה להזכיר את שמך"},{"SurahNumber":20,"VerseNumber":35,"Text":"כי אתה המשקיף עלינו והרואה אותנו”"},{"SurahNumber":20,"VerseNumber":36,"Text":"אמר: “הוי משה, הנה קיבלת את אשר ביקשת”"},{"SurahNumber":20,"VerseNumber":37,"Text":"וכבר גמלנו לך חסד עוד פעם"},{"SurahNumber":20,"VerseNumber":38,"Text":"כאשר ציווינו על אמך את אשר ציווינו עליה"},{"SurahNumber":20,"VerseNumber":39,"Text":"כי שימי את בנך בתיבה, והשליכי אותו לים, והים יטיל אותו לחוף, וייקח אותו אויבי (פרעה) ואויבו. והענקתי לך מאהבתי, למען תגדל תחת פיקוחי"},{"SurahNumber":20,"VerseNumber":40,"Text":"אחותך הלכה ואמרה, אראה לכם בני משפחה אשר יטפלו בו. וכך החזרנו אותך אל אמך, כדי שהיא תירגע ולא תצטער. אחרי שגדלת הרגת נפש, וחילצנו אותך מן הצרה, והעמדנו אותך בניסיון, ושהיה מספר שנים במדיין, אחר כך באת בזמן המיועד (לשליחות), הוי, משה"},{"SurahNumber":20,"VerseNumber":41,"Text":"אני בחרתי אותך לעצמי (כשליח ונביא)"},{"SurahNumber":20,"VerseNumber":42,"Text":"על כן, לך אתה ואחיך, עם אותותיי, ואל תחדלו להזכירני"},{"SurahNumber":20,"VerseNumber":43,"Text":"לכו שניכם אל פרעה כי הוא התנשא"},{"SurahNumber":20,"VerseNumber":44,"Text":"אך, נסו לדבר אליו בעדינות, למען ייזכר ויתמלא יראה”"},{"SurahNumber":20,"VerseNumber":45,"Text":"אמרו שניהם: “ריבועו, פוחדים אנו כי יפגע בנו לרעה או שיתפרע יותר”"},{"SurahNumber":20,"VerseNumber":46,"Text":"אמר: “אל תפחדו, אני אתכם, אשמע ואראה הכול”"},{"SurahNumber":20,"VerseNumber":47,"Text":"והגיעו אליו ואמרו: “אנו שליחי ריבונך, על כן שלח עמנו את בני-ישראל ואל תענה אותם. הנה הבאנו לך אות מריבונך, ושלום על כל ההולך בדרך הישר"},{"SurahNumber":20,"VerseNumber":48,"Text":"נגלה לנו כי עונש יבוא על כל אשר יכחיש את אותותינו ויסטה מן הדרך הישר”"},{"SurahNumber":20,"VerseNumber":49,"Text":"אמר: \"הוי, משה, מי הוא ריבונכם?”"},{"SurahNumber":20,"VerseNumber":50,"Text":"אמר: “ריבוננו הוא שנתן לכל אשר ברא, ואז הדריך”"},{"SurahNumber":20,"VerseNumber":51,"Text":"אמר: “ומה הוא גורל הדורות הראשונים ?”"},{"SurahNumber":20,"VerseNumber":52,"Text":"אמר: “זה רשום אצל ריבוני בספר. לא יטעה ריבוני ולא ישכח"},{"SurahNumber":20,"VerseNumber":53,"Text":"אשר עשה לכם את הארץ משכן, וסלל לכם שבילים על פניה, והוריד מן השמים מים”. הוצאנו ממנה זוגות צמחים שונים"},{"SurahNumber":20,"VerseNumber":54,"Text":"לכן, אכלו ורעו את מקניכם וצאנכם, ובכל אלה אותות לבעלי בינה"},{"SurahNumber":20,"VerseNumber":55,"Text":"ממנה (מהאדמה) בראנו אתכם, ואליה נחזירכם, וממנה נוציא אתכם עוד פעם"},{"SurahNumber":20,"VerseNumber":56,"Text":"הראינו לו (לפרעה) את כל אותותינו, ואולם הוא הכחיש אותם ופנה עורף"},{"SurahNumber":20,"VerseNumber":57,"Text":"ואמר (למשה): “הוי, משה, האם באת אלינו לגזול מאתנו את ארצנו בקסמיך"},{"SurahNumber":20,"VerseNumber":58,"Text":"אז אנו נביא לך קסמים כמותם. קבע מועד למפגש בינינו לבינך, אשר נכבדהו אנו ואתה, במקום מתאים לכולנו.”"},{"SurahNumber":20,"VerseNumber":59,"Text":"אמר: “המועד הוא יום החג, ובו יקובצו האנשים בשעות הבוקר”"},{"SurahNumber":20,"VerseNumber":60,"Text":"ויצווה פרעה לאסוף את מכשפיו כולם למקום הפגישה"},{"SurahNumber":20,"VerseNumber":61,"Text":"אמר משה להם: “אוי לכם! אל תבדו שקר על אללה לבל ישמידכם בעונשו. כי כל הבודה שקר על אללה סופו שיאבד”"},{"SurahNumber":20,"VerseNumber":62,"Text":"אז התייעצו הקוסמים ונועצו ביניהם"},{"SurahNumber":20,"VerseNumber":63,"Text":"ואמרו: “אלה הם שני קוסמים הרוצים להוציאכם בקסמיהם מארצכם, ולשים קץ לדרך חייכם המושלמת"},{"SurahNumber":20,"VerseNumber":64,"Text":"לכן, התאזרו בכל תחבולותיכם ועמדו מוכנים כי מי שתהיה היום ידו על העליונה בהחלט יהיה המנצח”"},{"SurahNumber":20,"VerseNumber":65,"Text":"אמרו: “הוי, משה! או שתשליך אתה, או שנהיה אנו ראשונים להשליך?”"},{"SurahNumber":20,"VerseNumber":66,"Text":"אמר: “השליכו אתם”. ואז, נדמו לו חבליהם ומסותיהם כמתרוצצים, בשל קסמיהם"},{"SurahNumber":20,"VerseNumber":67,"Text":"אז הרגיש משה חשש בלבו"},{"SurahNumber":20,"VerseNumber":68,"Text":"אמרנו: “אל תחשוש! כי הנך אתה הנעלה (המנצח)"},{"SurahNumber":20,"VerseNumber":69,"Text":"זרוק את אשר ביד ימין ויבלע את אשר עשו, מה שעשו הוא רק תכסיס של קוסם, והקוסם לעולם לא יצליח לאן שיפנה"},{"SurahNumber":20,"VerseNumber":70,"Text":"(והשליך משה את מקלו ובלע את כל אשר עשו) אז סגדו הקוסמים ואמרו: “מאמינים אנו בריבונם של משה ואהרון”"},{"SurahNumber":20,"VerseNumber":71,"Text":"אמר (פרעה): “האמנם האמנתם לו לפני שהרשיתי לכם? כנראה אדונכם הוא (משה) שלימד אתכם קסמים. לכן אקטע את ידיכם ורגליכם ואצלוב אתכם על גזעי הדקלים, למען תדעו מי קשה ומתמיד בעונשיו”"},{"SurahNumber":20,"VerseNumber":72,"Text":"אמרו: “לא נעדיף אותך על פני ההוכחות הברורות שהגיעו אלינו, ולא נקבל אותך כאדון במקום זה אשר יצר אותנו. גזור עלינו מה שתגזור, כי סמכותך מוגבלת רק בחיי העולם הזה"},{"SurahNumber":20,"VerseNumber":73,"Text":"ואנו מאמינים בריבוננו כדי שיסלח לנו על חטאינו ועל הקסמים אשר הכרחת אותנו לבצע (נגד משה), כי אללה הוא הטוב ביותר והנצחי"},{"SurahNumber":20,"VerseNumber":74,"Text":"מי שיבוא אל ריבונו פושע, הגיהינום שמור לו. לא ימות בו וגם לא יחיה"},{"SurahNumber":20,"VerseNumber":75,"Text":"אך מי שיבוא מאמין שעשה את הטוב, לאלה שמורות הדרגות העליונות"},{"SurahNumber":20,"VerseNumber":76,"Text":"גני עדן אשר נהרות זורמים מתחתיהם, ובהם יישארו לנצח, כי זה שכרם של טהורי האמונה"},{"SurahNumber":20,"VerseNumber":77,"Text":"ואמרנו למשה: “הוצא את עובדיי הנאמנים בלילה ממצרים, ופתח להם דרך יבשה בים, ואל תחשוש מפני הרודפים ואל תפחד מפרעה וחייליו"},{"SurahNumber":20,"VerseNumber":78,"Text":"פרעה וחייליו רדפו אותם, אך הים כיסה אותם"},{"SurahNumber":20,"VerseNumber":79,"Text":"פרעה התעה את בני עמו ולא הדריכם"},{"SurahNumber":20,"VerseNumber":80,"Text":"הוי, בני ישראל! כבר חילצנו אתכם מאויבכם, וכרתנו אתכם ברית לצד ההר הימני, והורדנו לכם את המן ואת השלו"},{"SurahNumber":20,"VerseNumber":81,"Text":"איכלו מן הטוב שהענקנו לכם, ואל תגזימו ואל תקפחו זה את זה למען לא ייפול עליכם זעמי, ומי שייפול עליו זעמי בוודאי ילך לאיבוד"},{"SurahNumber":20,"VerseNumber":82,"Text":"אולם, אני הסלחן לזה המתחרט והשב אליי, ולמאמין העושה טוב , ולהולך בדרך הישר"},{"SurahNumber":20,"VerseNumber":83,"Text":"(ואמרנו למשה) ״ הוי, משה, מדוע מיהרת לעזוב את בני עמך?”"},{"SurahNumber":20,"VerseNumber":84,"Text":"אמר: “הנה הם באים בעקבותיי, ואני מיהרתי אליך ריבוני, כדי שתהיה מסופק ממני”"},{"SurahNumber":20,"VerseNumber":85,"Text":"אמר (אללה): “אנו העמדנו את בני עמך בניסיון בהיעדרך, והתעה אותם א-סאמירי (השומרוני)”"},{"SurahNumber":20,"VerseNumber":86,"Text":"אז חזר משה אל בני עמו זועם ומלא צער אמר: ״ הוי, בני עמי! האם לא הבטיח לכם ריבונכם הבטחה טובה? האם תקופת הברית עם אללה ארוכה היא? או הרוצים אתם שייפול עליכם הזעם של ריבונכם ולכן הפרתם את מה שהבטחתם לי?”"},{"SurahNumber":20,"VerseNumber":87,"Text":"אמרו: “לא הפרנו את הברית מרצוננו, אך היינו עמוסים בכלי זהב אשר לקחנו מתכשיטי האנשים וזרקנו אותם, כך גם זרק א-סאמירי (השומרוני)”"},{"SurahNumber":20,"VerseNumber":88,"Text":"והוציא להם עגל בעל גוף גועה, ואחדים מהם אמרו: “זה אלוהכם ואלוה משה, ואולם הוא שכח”"},{"SurahNumber":20,"VerseNumber":89,"Text":"האם לא ראו שאינו יכול לענות להם, וכי אין בכוחו להרע או להועיל להם"},{"SurahNumber":20,"VerseNumber":90,"Text":"אהרון כבר הזהיר אותם מקודם: “הוי, בני עמי! העגל אינו אלא מבחן לכם, וריבונכם הוא הרחמן, על כן, לכו בעקבותיי וצייתו להוראותיי”"},{"SurahNumber":20,"VerseNumber":91,"Text":"הם אמרו: “לא נחדל מלעבוד אותו (העגל) עד שיחזור אלינו משה”"},{"SurahNumber":20,"VerseNumber":92,"Text":"(וכשחזר משה) אמר: “הוי, אהרון! כאשר ראית שהם סוסים מהדרך, מה מנע ממך"},{"SurahNumber":20,"VerseNumber":93,"Text":"לבוא אחריי? מדוע הפרת את מצוותי?”"},{"SurahNumber":20,"VerseNumber":94,"Text":"אמר (אהרון למשה): “הוי, בן אמי! אל תאחז בזקני ולא בראשי, אני חששתי כי תאמר, הפרדת בין בני ישראל ולא שמעת בקולי”"},{"SurahNumber":20,"VerseNumber":95,"Text":"אמר (משה): “הוי, סאמירי (שומרוני), מה קורה אתך?”"},{"SurahNumber":20,"VerseNumber":96,"Text":"אמר: “אני ראיתי מה שהם לא ראו, ולקחתי חופן של חול מעקבות השליח והטלתי אותו (על הזהב שעשיתי את העגל ממנו), וזה מה שנפשי ביקשה ממני לעשות”"},{"SurahNumber":20,"VerseNumber":97,"Text":"אמר (משה): ״ אם כן, לך! כל ימי חייך חייב תהיה להגיד: 'אין לגעת בי! ויש לך מועד שלא יתחלף! הסתכל אל אלוהך(העגל) אשר היית עובד, כי אנו נשרוף אותו ואחר-כך נפזר אותו בים”"},{"SurahNumber":20,"VerseNumber":98,"Text":"אכן, אלוהכם הוא אללה, אשר אין אלוה מלבדו וידיעתו מקיפה כל דבר"},{"SurahNumber":20,"VerseNumber":99,"Text":"כך נספר לך על מאורעות העבר, ונתנו לך תזכורת (הקוראן) מאתנו"},{"SurahNumber":20,"VerseNumber":100,"Text":"מי שפנה לו עורף, יישא משא עצום ביום תחיית-המתים"},{"SurahNumber":20,"VerseNumber":101,"Text":"ולנצח יישא אותו (בגיהינום), אכן כה רע יהיה הנטל ביום תחיית-המתים"},{"SurahNumber":20,"VerseNumber":102,"Text":"ביום שבו ייתקע בשופר ונקבץ את הכופרים המכחשים כשעיניהם כחולות"},{"SurahNumber":20,"VerseNumber":103,"Text":"והם מתלחשים ביניהם: “שהינו בעולם רק עשרה ימים בלבד”"},{"SurahNumber":20,"VerseNumber":104,"Text":"אך אנו יודעים היטב את אשר יגידו, כי בעל הדעת והתבונה שבהם יאמר: “שהיתם רק יום אחד”"},{"SurahNumber":20,"VerseNumber":105,"Text":"הם שואלים אותך על ההרים, אמור להם: “ריבוני יכתוש אותם לכדי אבק"},{"SurahNumber":20,"VerseNumber":106,"Text":"ויהפוך אותם לקרקע שטוחה שוממת"},{"SurahNumber":20,"VerseNumber":107,"Text":"אשר לא תראה בה עיקום ולא קימור”"},{"SurahNumber":20,"VerseNumber":108,"Text":"ביום ההוא (כל הברואים) יילכו אחרי קול הקורא להם, אשר אין מנוס ממנו, וכל הקולות יונמכו מיראת הרחמן ולא תשמע אלא קול לחש"},{"SurahNumber":20,"VerseNumber":109,"Text":"ביום ההוא לא תועיל כל המלצה אלא למי שהרחמן ירשה וירצה"},{"SurahNumber":20,"VerseNumber":110,"Text":"הוא יודע את אשר לפניהם ואת אשר מעבר להם, ואולם הם לא יוכלו להכיל את מלוא הדעת עליו"},{"SurahNumber":20,"VerseNumber":111,"Text":"הפנים (של כל הבריות) יושפלו בפני החי והקיים, וכל אשר נשא עוול יפסיד"},{"SurahNumber":20,"VerseNumber":112,"Text":"ואולם העושה את הטוב בעודו מאמין, לא יהיה לו כל חשש מקיפוח"},{"SurahNumber":20,"VerseNumber":113,"Text":"ואכן, הורדנו אותו קוראן בערבית והבהרנו בו התראות למען ייראו (את אללה), או למען ישיב להם את זיכרונם"},{"SurahNumber":20,"VerseNumber":114,"Text":"על כן יתעלה אללה המלך, הצדק. אל תזדרז בקריאת הקוראן לפני שתיגמר השראתו לך, ואמור: “ריבוני! הרחב את ידיעותיי”"},{"SurahNumber":20,"VerseNumber":115,"Text":"כבר מקודם הזהרנו את אדם (מהשטן), ואולם הוא שכח ולא מצאנו בו רצון איתן"},{"SurahNumber":20,"VerseNumber":116,"Text":"וכאשר אמרנו למלאכים: \" סגדו לאדם”, ואז סגדו, רק איבליס (השטן) סירב"},{"SurahNumber":20,"VerseNumber":117,"Text":"אז אמרנו: “הוי, אדם, אכן, זה אויב לך ולאשתך, היזהרו שלא יוציאכם מגן העדן, אחרת תהיו אומללים"},{"SurahNumber":20,"VerseNumber":118,"Text":"מובטח לך (בגן העדן) שלא תרעב ולא תהיה ערום"},{"SurahNumber":20,"VerseNumber":119,"Text":"ולא תצמא ולא יפגע בך כל חום"},{"SurahNumber":20,"VerseNumber":120,"Text":"אך, השטן לחש לו, ואמר: “הוי, אדם! בוא ואני אראה לך את עץ חיי הנצח, ומלכות נצחית בלתי חולפת”"},{"SurahNumber":20,"VerseNumber":121,"Text":"שניהם (אדם ואשתו) אכלו ממנו ואז נגלתה להם ערוותם, והתחילו להתכסות בעלים מן הגן. כך לא ציית אדם לריבונו ושגה"},{"SurahNumber":20,"VerseNumber":122,"Text":"אולם ריבונו בחר בו וקיבל את בקשת סליחתו והדריך אותו"},{"SurahNumber":20,"VerseNumber":123,"Text":"ואמר (אללה): “רדו ממנו (גן עדן) כולכם, תהיו אויבים זה לזה, וכאשר תבוא לכם בעתיד הדרכה ממני, מי שינהג על פיה, יודרך ולא יתעה ולא יסבול"},{"SurahNumber":20,"VerseNumber":124,"Text":"אך מי שיסטה מאזהרתי יחיה חיי דוחק, וביום תחיית-המתים נקבץ אותו עיוור"},{"SurahNumber":20,"VerseNumber":125,"Text":"אמר: “ריבוני! למה קיבצה אותי עיוור למרות שהייתי רואה?”"},{"SurahNumber":20,"VerseNumber":126,"Text":"אמר: “כך, כשאותותינו הגיעו אליך, שכחת אותם, לכן תישכח היום”"},{"SurahNumber":20,"VerseNumber":127,"Text":"כך נגמול לכל אשר הפריז ולא האמין באותות ריבונו, אכן העונש של העולם הבא קשה ומתמיד יותר"},{"SurahNumber":20,"VerseNumber":128,"Text":"האם לא למדו מהכחדתם של הדורות שקדמו להם שעל חורבות בתיהם הם מתהלכים כיום? בזה ישנם אותות לאנשי תבונה"},{"SurahNumber":20,"VerseNumber":129,"Text":"לו לא היה קיים צו קודם של ריבונך עם מועד מוגדר, היה עונשם מתקיים מזמן"},{"SurahNumber":20,"VerseNumber":130,"Text":"לכן, היה סבלן כלפי מה שהם אומרים, ושבח את ריבונך לפני עלות השמש ולפני שקיעתה, ושבח אותו במשך הלילה ובקצותיו של היום, למען תהיה מסופק"},{"SurahNumber":20,"VerseNumber":131,"Text":"אל תישא עיניך אל מה שהענקנו מתענוגות העולם- הזה לבני אדם שונים לבחון אותם בהם, כי מענק ריבונך טוב ונצחי מכל אלה"},{"SurahNumber":20,"VerseNumber":132,"Text":"צווה את בני ביתך לקיים את התפילה, והתאזר בסבלנות בזה. אין אנו מבקשים ממך פרנסה, אנו נפרנס אותך, כי הגמול שמור ליראי אללה"},{"SurahNumber":20,"VerseNumber":133,"Text":"אמרו (הכופרים): “למה אינו מביא לנו אות מריבונו ?”, אך האם לא הביא להם (את הקוראן) אישור למה שנזכר בספרים (הקדושים) הקודמים"},{"SurahNumber":20,"VerseNumber":134,"Text":"אילו היינו מענישים אותם לפניו, היו אומרים: “ריבוננו! אילו שלחת לנו שליח למען נלך בעקבות אותותיך לפני שהיינו מושפלים ובזויים”"},{"SurahNumber":20,"VerseNumber":135,"Text":"אמור: “כולנו מחכים, וחכו גם אתם, אך לבסוף תדעו מי הם ההולכים בדרך הישר ומי המודרך”"}]}