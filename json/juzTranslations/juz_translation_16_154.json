{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"گفت: [ای موسی!] آیا نگفتم که تو هرگز نمی توانی بر همراهی من شکیبایی کنی؟"},{"SurahNumber":18,"VerseNumber":76,"Text":"گفت: بعد از این اگر چیزی از تو پرسیدم، دیگر با من مصاحبت مکن [برای آنکه] از جانب من به عذر قابل قبولی رسیده ای [و برای جدا شدن از من دلیل قاطعی داری]"},{"SurahNumber":18,"VerseNumber":77,"Text":"پس [هر دو] به راه افتادند تا هنگامی که به مردم شهری رسیدند، از مردمش خوراک خواستند و آنان از اینکه آن دو را مهمان کنند، خودداری کردند. پس در آن شهر، دیواری یافتند که می خواست فرو ریزد، پس او آن را [به گونه ای] استوار کرد [که فرو نریزد]. موسی گفت: اگر می خواستی برای تعمیر آن دیوار، مزدی می گرفتی [که برای خود خوراک فراهم آوریم]"},{"SurahNumber":18,"VerseNumber":78,"Text":"گفت: [ای موسی!] اکنون زمان جدایی میان من و توست؛ به زودی تو را به تفسیر و علت آنچه نتوانستی بر آن شکیبایی ورزی، آگاه می کنم"},{"SurahNumber":18,"VerseNumber":79,"Text":"اما آن کشتی، از بی نوایانی بود که [با آن] در دریا کار می کردند و در برابرشان پادشاهی بود که هر کشتی سالم و بی عیبی را غاصبانه تصرف می کرد، من خواستم معیوبش کنم [تا به دست آن ستم گر نیفتد]"},{"SurahNumber":18,"VerseNumber":80,"Text":"و اما [آن] نوجوان [که او را کُشتم]، پدر و مادرش مؤمن بودند، پس ترسیدم که آن دو را [در آینده] به طغیان و کفر بکشاند"},{"SurahNumber":18,"VerseNumber":81,"Text":"پس خواستیم پروردگارشان پاک تر و مهربان تر از او را به آنان عوض دهد"},{"SurahNumber":18,"VerseNumber":82,"Text":"و اما آن دیوار از دو نوجوان یتیم در این شهر بود، و زیرش گنجی متعلق به آن دو قرار داشت، و پدرشان مردی شایسته بود، پس پروردگارت خواست که آن دو یتیم به حد رشد رسند وگنجشان را به سبب مِهر [ی که] پروردگارت [به آن دو] داشت بیرون آورند؛ و من این را از پیش خود انجام ندادم. این است تفسیر و علت آنچه نتوانستی بر آن شکیبایی ورزی"},{"SurahNumber":18,"VerseNumber":83,"Text":"و از تو درباره ذوالقرنین می پرسند؛ بگو: به زودی بخشی از سرگذشت او را [به وسیله آیاتی از قرآن] برای شما می خوانم"},{"SurahNumber":18,"VerseNumber":84,"Text":"ما به او در زمین، قدرت و تمکّن دادیم و از هر چیزی [که برای رسیدن به هدف هایش نیازمند به آن بود] وسیله ای به او عطا کردیم"},{"SurahNumber":18,"VerseNumber":85,"Text":"پس [با توسل به وسیله،] راهی را [برای سفر به غرب] دنبال کرد"},{"SurahNumber":18,"VerseNumber":86,"Text":"تا زمانی که به محل غروب خورشید رسید [منظره غروب] خورشید را چنین یافت که در چشمه ای گرم و لجن آلود غروب می کند، و نزد آن قومی را یافت [که فساد و ستم می کردند]. گفتیم: ای ذوالقرنین! یا [این قوم را به کیفر فساد و ستمشان] عذاب می کنی و یا در میانشان شیوه ای نیک در پیش می گیری"},{"SurahNumber":18,"VerseNumber":87,"Text":"ذوالقرنین گفت: اما هر که [با کفر، فساد و گناه] ستم کرده، عذابش می کنیم، آن گاه به سوی پروردگارش بازگردانده می شود، پس او را عذابی سخت خواهد کرد"},{"SurahNumber":18,"VerseNumber":88,"Text":"و اما هر که ایمان آورده و کار شایسته انجام داده است، پس بهترین پاداش برای اوست، و ما هم از سوی خود تکلیفی آسان به او خواهیم داد"},{"SurahNumber":18,"VerseNumber":89,"Text":"پس [باز هم با توسل به وسیله] راهی را [برای سفر به شرق] دنبال کرد"},{"SurahNumber":18,"VerseNumber":90,"Text":"تا زمانی که به محل طلوع خورشید رسید، آن را یافت که بر قومی طلوع می کند که در برابر آن پوششی [از مسکن و لباس] برای آنان قرار نداده ایم"},{"SurahNumber":18,"VerseNumber":91,"Text":"[سرگذشت ذوالقرنین و ملت ها] این گونه [بود]، و یقیناً ما به آنچه [از وسایل و امکانات مادی و معنوی] نزد او بود، احاطه [علمی] داشتیم"},{"SurahNumber":18,"VerseNumber":92,"Text":"سپس [با توسل به وسیله،] راهی را [برای سفر دیگر] دنبال کرد"},{"SurahNumber":18,"VerseNumber":93,"Text":"تا زمانی که میان دو کوه رسید، نزد آن دو کوه، قومی را یافت که هیچ سخنی را به آسانی نمی فهمیدند"},{"SurahNumber":18,"VerseNumber":94,"Text":"[آنان با رمز، اشاره و با هر وسیله ای که ممکن بود] گفتند: ای ذوالقرنین! یأجوج و مأجوج [با کشتن و غارت و تخریب] در این سرزمین فساد می کنند؛ آیا می پذیری که ما مزدی برایت قرار دهیم تا میان ما و آنان سدّی بسازی؟"},{"SurahNumber":18,"VerseNumber":95,"Text":"گفت: آنچه پروردگارم مرا در آن تمکّن و قدرت داده [از مزد شما] بهتر است؛ پس شما مرا با نیرویی یاری دهید [تا] میان شما و آنان سدّی سخت و استوار قرار دهم"},{"SurahNumber":18,"VerseNumber":96,"Text":"برای من قطعه های [بزرگ] آهن بیاورید [و در شکاف این دو کوه بریزید، پس آوردند و ریختند] تا زمانی که میان آن دو کوه را هم سطح و برابر کرد، گفت: [در کوره ها] بدمید تا وقتی که آن [قطعه های آهن] را چون آتش سرخ کرد. گفت: برایم مس گداخته شده بیاورید تا روی آن بریزم"},{"SurahNumber":18,"VerseNumber":97,"Text":"[هنگامی که سد ساخته شد] یأجوج و مأجوج نتوانستند بر آن بالا روند، و نتوانستند در آن رخنه ای وارد کنند"},{"SurahNumber":18,"VerseNumber":98,"Text":"[ذوالقرنین پس از پایان یافتن کار سد] گفت: این رحمتی است از پروردگار من، ولی زمانی که وعده پروردگارم فرا رسد، آن را درهم کوبد [و به صورت خاکی مساوی با زمین قرار دهد]، و وعده پروردگارم حق است"},{"SurahNumber":18,"VerseNumber":99,"Text":"و در آن روز که برخی با برخی دیگر درهم و مخلوط، موج می زنند، رهایشان می کنیم و در صور دمیده شود، پس همه آنان را [در عرصه قیامت] گرد می آوریم"},{"SurahNumber":18,"VerseNumber":100,"Text":"و دوزخ را در آن روز [به صورتی بسیار ترسناک] برای کافران آشکار می کنیم"},{"SurahNumber":18,"VerseNumber":101,"Text":"همان کسانی که دیده [بصیرت] شان از یاد من در پرده [غفلت] بود، و نمی توانستند [سخن خدا را] بشنوند"},{"SurahNumber":18,"VerseNumber":102,"Text":"آیا کسانی که کافرند، پنداشته اند که بندگانم را، به جای من سرپرستان خود می گیرند [برای آنان در دنیا و آخرت کاری انجام می دهند؟! چنین نیست قطعاً] ما دوزخ را برای پذیرایی کافران آماده کرده ایم"},{"SurahNumber":18,"VerseNumber":103,"Text":"بگو: آیا شما را از زیانکارترین مردم از جهت عمل آگاه کنم؟"},{"SurahNumber":18,"VerseNumber":104,"Text":"[آنان] کسانی هستند که کوششان در زندگی دنیا به هدر رفته [و گم شده است] در حالی که خود می پندارند، خوب عمل می کنند"},{"SurahNumber":18,"VerseNumber":105,"Text":"آنان کسانی هستند که آیات پروردگارشان و دیدار [قیامت و محاسبه اعمال] را به وسیله او منکر شدند، در نتیجه اعمالشان تباه و بی اثر شده است، پس روز قیامت میزانی برای [محاسبه اعمال] آنان برپا نمی کنیم"},{"SurahNumber":18,"VerseNumber":106,"Text":"این است [وضع و حال زیانکاران] به سبب آنکه کفر ورزیدند و آیات من و پیامبرانم را به مسخره گرفتند"},{"SurahNumber":18,"VerseNumber":107,"Text":"مسلماً کسانی که ایمان آورده و کارهای شایسته انجام داده اند، بهشت های فردوس جای پذیرایی آنان است"},{"SurahNumber":18,"VerseNumber":108,"Text":"در آن جاودانه اند و از آن درخواست انتقال به جای دیگر نمی کنند"},{"SurahNumber":18,"VerseNumber":109,"Text":"بگو: اگر دریا برای [نوشتن] کلمات پروردگارم [که مخلوقات او هستند] مرکب شود، پیش از آنکه کلمات پروردگارم پایان یابد، یقیناً دریا پایان می یابد، و اگرچه مانند آن دریا را به کمک بیاوریم"},{"SurahNumber":18,"VerseNumber":110,"Text":"بگو: جز این نیست که من هم بشری مانند شمایم که به من وحی می شود که معبود شما فقط خدای یکتاست؛ پس کسی که دیدار [پاداش و مقام قرب] پروردگارش را امید دارد، پس باید کاری شایسته انجام دهد و هیچ کس را در پرستش پروردگارش شریک نکند"},{"SurahNumber":19,"VerseNumber":1,"Text":"کهیعص"},{"SurahNumber":19,"VerseNumber":2,"Text":"[آیاتی که بر تو خوانده می شود] یاد رحمت پروردگارت بر بنده اش زکریاست"},{"SurahNumber":19,"VerseNumber":3,"Text":"هنگامی که پروردگارش را با دعایی پنهان خواند،"},{"SurahNumber":19,"VerseNumber":4,"Text":"گفت: پروردگارا! به راستی استخوانم سست شده و [مویِ] سرم از پیری سپید گشته، و پروردگارا! هیچ گاه درباره دعا به پیشگاهت [از اجابت] محروم و بی بهره نبودم"},{"SurahNumber":19,"VerseNumber":5,"Text":"و همانا من پس از خود از خویشاوندانم بیمناکم، و همسرم [از شروع زندگی] نازا بوده است، پس مرا از سوی خود فرزندی عطا کن"},{"SurahNumber":19,"VerseNumber":6,"Text":"که از من و خاندان یعقوب ارث ببرد، و او را پروردگارا! [از هر جهت] مورد رضایت [خود] قرار ده"},{"SurahNumber":19,"VerseNumber":7,"Text":"ای زکریا! ما تو را به پسری که نامش یحیی است، مژده می دهیم، [و] پیش از این همنامی برای او قرار نداده ایم"},{"SurahNumber":19,"VerseNumber":8,"Text":"گفت: پروردگارا! چگونه برایم پسری خواهد بود در حالی که همسرم نازا بوده است و خود نیز از پیری به فرتوتی رسیده ام؟"},{"SurahNumber":19,"VerseNumber":9,"Text":"[فرشته وحی به او] گفت: چنین است [که گفتی، ولی] پروردگارت فرمود: این [کار] بر من آسان است، و همانا تو را پیش از این در حالی که چیزی نبودی آفریدم"},{"SurahNumber":19,"VerseNumber":10,"Text":"گفت: پروردگارا! برای من نشانه ای قرار ده. گفت: نشانه تو این است که سه شبانه روز در حالی که سالم هستی، قدرت سخن گفتن با مردم نخواهی داشت"},{"SurahNumber":19,"VerseNumber":11,"Text":"پس [به دنبال ناتوانی از سخن گفتن] از عبادتگاهش بر قومش درآمد و به آنان اشاره کرد که صبح و شام خدا را تسبیح گویید"},{"SurahNumber":19,"VerseNumber":12,"Text":"ای یحیی! کتاب را به قوت و نیرومندی بگیر؛ و به او در حالی که کودک بود، حکمت دادیم"},{"SurahNumber":19,"VerseNumber":13,"Text":"و از سوی خود مهرورزی [به همه مردم] و پاکی و شایستگی [به او عطا کردیم] و او همواره پرهیزکار بود"},{"SurahNumber":19,"VerseNumber":14,"Text":"و به پدر و مادرش نیکوکار بود و سرکش و نافرمان نبود"},{"SurahNumber":19,"VerseNumber":15,"Text":"و بر او سلام باد روزی که زاده شد، و روزی که می میرد، و روزی که زنده برانگیخته می شود"},{"SurahNumber":19,"VerseNumber":16,"Text":"و در این کتاب [سرگذشتِ] مریم را یاد کن هنگامی که از خانواده اش [در] مکان شرقی کناره گرفت"},{"SurahNumber":19,"VerseNumber":17,"Text":"و جدا از آنان پوشش و پرده ای برای خود قرار داد. و ما روح خود را به سوی او فرستادیم، پس برای او [به صورت] بشری خوش اندام و معتدل نمودار شد"},{"SurahNumber":19,"VerseNumber":18,"Text":"مریم گفت: همانا من از تو به [خدای] رحمان پناه می برم، اگر پرهیزکار هستی [از من فاصله بگیر]"},{"SurahNumber":19,"VerseNumber":19,"Text":"گفت: جز این نیست که من فرستاده پروردگار تو هستم برای آنکه پسری پاک و پاکیزه به تو ببخشم"},{"SurahNumber":19,"VerseNumber":20,"Text":"گفت: چگونه برای من پسری خواهد بود در حالی که نه هیچ بشری با من ازدواج کرده است و نه بدکار بوده ام"},{"SurahNumber":19,"VerseNumber":21,"Text":"گفت: چنین است [که گفتی، ولی] پروردگارت فرموده است: این کار بر من آسان است و [فرزندی بدون ازدواج به او بخشیدن] برای این [است] که او را نشانه ای [از قدرت خود] برای مردم و رحمتی از سوی خود قرار دهیم؛ و این کار شدنی است"},{"SurahNumber":19,"VerseNumber":22,"Text":"پس به عیسی حامله شد و به خاطر او در مکانی دور کناره گرفت"},{"SurahNumber":19,"VerseNumber":23,"Text":"آن گاه درد زاییدن، او را به ناچار به جانب درخت خرما کشانید؛ [در آن حال] گفت: ای کاش پیش از این میمردم و یکسره از خاطره ها فراموش شده بودم"},{"SurahNumber":19,"VerseNumber":24,"Text":"پس کودک از زیر [پای] او ندایش داد: غمگین مباش که پروردگارت از زیر [پای] تو نهر آبی پدید آورده است [تا بیاشامی و شستشو کنی]"},{"SurahNumber":19,"VerseNumber":25,"Text":"و تنه خرما را به سوی خود بجنبان تا برایت خرمای تازه و از بار چیده بریزد"},{"SurahNumber":19,"VerseNumber":26,"Text":"پس [از آن خرما] بخور و [از آن نهر] بیاشام و خاطرت را شاد و خوش دار، و اگر از مردم کسی را دیدی [که درباره نوزادت پرسید] بگو: من برای [خدای] رحمان روزه [سکوت] نذر کرده ام، پس هرگز امروز با هیچ انسانی سخن نخواهم گفت"},{"SurahNumber":19,"VerseNumber":27,"Text":"آن گاه نوزاد را در حالی که [در آغوشش] حمل می کرد، نزد قومش آورد. گفتند: ای مریم! به راستی که تو کاری شگفت [و بی سابقه و ناپسندی] مرتکب شده ای"},{"SurahNumber":19,"VerseNumber":28,"Text":"ای خواهر هارون! نه پدرت مرد بدی بود و نه مادرت بدکاره بود [این طفل را از کجا آورده ای؟]"},{"SurahNumber":19,"VerseNumber":29,"Text":"پس مریم به نوزاد اشاره کرد [که از او بپرسید.] گفتند: چگونه با کودکی که در گهواره است، سخن بگوییم؟"},{"SurahNumber":19,"VerseNumber":30,"Text":"نوزاد [از میان گهواره] گفت: بی تردید من بنده خدایم، به من کتاب عطا کرده و مرا پیامبر قرار داده است"},{"SurahNumber":19,"VerseNumber":31,"Text":"و هر جا که باشم بسیار بابرکت و سودمندم قرار داده، و مرا تا زنده ام به نماز و زکات سفارش کرده است"},{"SurahNumber":19,"VerseNumber":32,"Text":"و مرا نسبت به مادرم نیکوکار [و خوش رفتار] گردانیده و گردنکش و تیره بختم قرار نداده است"},{"SurahNumber":19,"VerseNumber":33,"Text":"و سلام بر من روزی که زاده شدم، و روزی که می میرم، و روزی که زنده برانگیخته می شوم"},{"SurahNumber":19,"VerseNumber":34,"Text":"این است عیسی بن مریم، همان قول حق که [یهود و نصاری] درباره او در تردیدند"},{"SurahNumber":19,"VerseNumber":35,"Text":"خدا را نسزد که هیچ فرزندی [برای خود] برگیرد؛ او منزّه است؛ چون پدید آمدن چیزی را اراده کند، فقط به آن می گوید: باش، پس بی درنگ موجود می شود"},{"SurahNumber":19,"VerseNumber":36,"Text":"[عیسی گفت:] بی تردید خدا [یِ یکتا] پروردگار من و شماست؛ پس او را بپرستید [که] این راهی راست است"},{"SurahNumber":19,"VerseNumber":37,"Text":"ولی گروه هایی از میان آنان [درباره عیسی] اختلاف کردند، پس وای بر کسانی که [با افراط در شأن عیسی] کافر شدند از حضور در روزی بزرگ"},{"SurahNumber":19,"VerseNumber":38,"Text":"آنان روزی که به سوی ما می آیند [نسبت به حقایق] چه شنوا و چه بینا می شوند، ولی امروز ستمکاران در گمراهی آشکارند"},{"SurahNumber":19,"VerseNumber":39,"Text":"و آنان را از روز حسرت ـ آن گاه که کار از کار بگذرد ـ بترسان، در حالی که آنان در بی خبری [شدیدی] هستند و ایمان نمی آورند"},{"SurahNumber":19,"VerseNumber":40,"Text":"یقیناً ماییم که زمین و همه کسانی را که روی آن قرار دارند به میراث می بریم و [همه] به سوی ما بازگردانده می شوند"},{"SurahNumber":19,"VerseNumber":41,"Text":"و در این کتاب، [سرگذشتِ] ابراهیم را یاد کن، یقیناً او بسیار راستگو و پیامبر بود"},{"SurahNumber":19,"VerseNumber":42,"Text":"آن گاه که به پدر [خوانده] اَش گفت: پدرم! چرا چیزی را که نمی شنود و نمی بیند و نمی تواند هیچ آسیب و گزندی را از تو برطرف کند، می پرستی!؟"},{"SurahNumber":19,"VerseNumber":43,"Text":"پدرم! همانا برای من [از طریق وحی] دانشی آمده که تو را نیامده؛ بنابراین از من پیروی کن تا تو را به راهی راست راهنمایی کنم"},{"SurahNumber":19,"VerseNumber":44,"Text":"پدرم! شیطان را مپرست؛ زیرا شیطان همواره نسبت به خدا نافرمان است"},{"SurahNumber":19,"VerseNumber":45,"Text":"پدرم! به یقین می ترسم که عذابی از سوی [خدای] رحمان به تو برسد، و در نتیجه همنشین شیطان شوی"},{"SurahNumber":19,"VerseNumber":46,"Text":"گفت: ای ابراهیم! آیا تو از معبودهای من روی گردانی؟ اگر [از بت ستیزی] باز نایستی، قطعاً تو را سنگسار می کنم، و [تا از من آسیبی به تو نرسیده] زمانی طولانی از من دور شو"},{"SurahNumber":19,"VerseNumber":47,"Text":"ابراهیم گفت: سلام بر تو، به زودی از پروردگارم برای تو آمرزش می خواهم؛ زیرا او همواره نسبت به من بسیار نیکوکار و مهربان است"},{"SurahNumber":19,"VerseNumber":48,"Text":"و من از شما و معبودانی که به جای خدا می خوانید، کناره می گیرم و پروردگارم را می خوانم، امید است در خواندن پروردگارم [از اجابت او] محروم و بی بهره نباشم"},{"SurahNumber":19,"VerseNumber":49,"Text":"پس هنگامی که از آنان و آنچه جز خدا می پرستیدند، کناره گرفت، اسحاق ویعقوب را به او بخشیدیم وهر یک را پیامبر قرار دادیم"},{"SurahNumber":19,"VerseNumber":50,"Text":"و به آنان از رحمت خود بخشیدیم، وبرای آنان [در میان مردم] نامی نیک و ستایشی والامرتبه قرار دادیم"},{"SurahNumber":19,"VerseNumber":51,"Text":"و در این کتاب، [سرگذشتِ] موسی را یاد کن، بی تردید او انسانی خالص شده و فرستاده ای پیامبر بود"},{"SurahNumber":19,"VerseNumber":52,"Text":"و او را از جانب راست طور ندا کردیم، و او را در حالی که با وی راز گفتیم، مقرّب خود قرار دادیم"},{"SurahNumber":19,"VerseNumber":53,"Text":"و از رحمت خود برادرش هارون را که دارای مقام پیامبری بود، به او بخشیدیم"},{"SurahNumber":19,"VerseNumber":54,"Text":"و در این کتاب، [سرگذشتِ] اسماعیل را یاد کن، که او وفا کننده به عهد و فرستاده ای پیامبر بود"},{"SurahNumber":19,"VerseNumber":55,"Text":"و همواره خانواده اش را به نماز و زکات فرمان می داد، و نزد پروردگارش پسندیده بود"},{"SurahNumber":19,"VerseNumber":56,"Text":"و در این کتاب، [سرگذشتِ] ادریس را یاد کن، که او بسیار راستگو و پیامبر بود"},{"SurahNumber":19,"VerseNumber":57,"Text":"و او را به جایگاه و مقام بلندی ارتقا دادیم"},{"SurahNumber":19,"VerseNumber":58,"Text":"اینان کسانی از پیامبران بودند که خدا به آنان نعمت داد، از نسل آدم و از نسل کسانی که با نوح در کشتی سوار کردیم و از نسل ابراهیم و اسرائیل و از کسانی که آنان را هدایت کردیم و برگزیدیم؛ هنگامی که آیات [خدایِ] رحمان بر آنان خوانده می شد، سجده کنان و گریان به رو می افتادند"},{"SurahNumber":19,"VerseNumber":59,"Text":"سپس بعد از آنان نسلی جایگزین [آنان] شد که نماز را ضایع کردند و از شهوات پیروی نمودند؛ پس [کیفر] گمراهی خود را [که عذابی دردناک است] خواهند دید"},{"SurahNumber":19,"VerseNumber":60,"Text":"مگر آنان که توبه کرده و ایمان آورده و کار شایسته انجام داده اند، پس آنان به بهشت درآیند و ذرّه ای مورد ستم قرار نمی گیرند"},{"SurahNumber":19,"VerseNumber":61,"Text":"بهشت های جاویدی که [خدای] رحمان به بندگانش وعده داده در حالی که اکنون از نظرها پنهان است، یقیناً وعده خدا آمدنی است"},{"SurahNumber":19,"VerseNumber":62,"Text":"در آنجا کلام لغو و بیهوده ای نمی شنوند، بلکه آنچه می شنوند فقط سلام و درود است؛ و در آنجا صبح و شام، رزقشان برای آنان [آماده] است"},{"SurahNumber":19,"VerseNumber":63,"Text":"این است بهشتی که به هر کس از بندگان خود که پرهیزکار باشد، به میراث می دهیم"},{"SurahNumber":19,"VerseNumber":64,"Text":"و [ای رسول خدا! ما فرشتگان] جز به فرمان پرودگارت نازل نمی شویم. [آگاهی به] آنچه مربوط به آینده ماست و آنچه مربوط به گذشته ماست وآنچه میان گذشته و آینده است، ویژه اوست؛ و پروردگارت هیچ گاه فراموشکار نیست"},{"SurahNumber":19,"VerseNumber":65,"Text":"[اوست] پروردگار آسمان ها و زمین و آنچه میان آن دو قرار دارد؛ پس او را بِپرَست و بر پرستیدنش شکیبا باش. آیا برای او همنامی می دانی [که او هم پروردگار آسمان ها و زمین باشد؟]"},{"SurahNumber":19,"VerseNumber":66,"Text":"و انسان می گوید: آیا زمانی که بمیرم به راستی زنده [از خاک] بیرونم می آورند؟"},{"SurahNumber":19,"VerseNumber":67,"Text":"آیا انسان به یاد نمی آورد [و توجه ندارد] که ما او را پیش از این در حالی که چیزی نبود، آفریدیم"},{"SurahNumber":19,"VerseNumber":68,"Text":"پس به پروردگارت سوگند، آنان را [که بدون دلیل و از روی جهل و نادانی منکر زنده شدن مردگانند] با شیاطین محشور می کنیم، سپس آنان را در حالی که به زانو درآمده اند، گرداگرد دوزخ حاضر خواهیم کرد"},{"SurahNumber":19,"VerseNumber":69,"Text":"آن گاه از هر گروهی، آنان که بر خدای رحمان عاصی و سرکش تر بوده اند، بیرون می کشیم"},{"SurahNumber":19,"VerseNumber":70,"Text":"سپس ما به کسانی که برای سوختن در دوزخ سزاوارترند، داناتریم"},{"SurahNumber":19,"VerseNumber":71,"Text":"و هیچ کس از شما نیست مگر آنکه وارد دوزخ می شود، [ورود همگان به دوزخ] بر پروردگارت مسلّم و حتمی است"},{"SurahNumber":19,"VerseNumber":72,"Text":"سپس آنان را که [از کفر، شرک، فساد و گناه] پرهیز کردند، نجات می دهیم، و ستمکاران را که به زانو درافتاده اند، در دوزخ رها می کنیم"},{"SurahNumber":19,"VerseNumber":73,"Text":"و هنگامی که آیات روشن ما را بر آنان می خوانند، کافران به آنان که ایمان آورده اند، می گویند: کدام یک از ما دو گروه، جایگاهش [از جهت مادی] بهتر و مجلس اُنسش [از لحاظ اجتماعی و سیاسی] نیکوتر است؟"},{"SurahNumber":19,"VerseNumber":74,"Text":"و چه بسیار اقوامی را پیش از آنان هلاک کردیم که لوازم زندگی بهتر [و منظر] و ظاهری [خوش نماتر و] نیکوتر داشتند"},{"SurahNumber":19,"VerseNumber":75,"Text":"بگو: آنان که در گمراهی قرار دارند، باید [خدای] رحمان [بر پایه سنت جاری خود] به آنان مهلتی معین دهد، تا زمانی که آنچه را به آنان وعده داده اند ببینند، یا عقوبت و شکنجه [در دنیا] را یا عذاب قیامت را؛ پس به زودی خواهند دانست چه کسی جایگاهش بدتر و سپاهش ناتوان تر است؟"},{"SurahNumber":19,"VerseNumber":76,"Text":"و آنان که هدایت یافته اند، خدا بر هدایتشان می افزاید، و اعمال شایسته پایدار نزد پروردگارت از جهت پاداش بهتر و از لحاظ بازدهی نیکوتر است"},{"SurahNumber":19,"VerseNumber":77,"Text":"آیا دیدی آن کسی را که به آیات ما کافر شد وگفت: [به خاطر انتخاب آیین شرک و کفر] به من مال و اولاد بسیار خواهند داد؟"},{"SurahNumber":19,"VerseNumber":78,"Text":"آیا [او درباره رسیدن به مال و اولاد بسیار] بر غیب آگاهی یافته، یا پیمانی [بر این عطای فراوان] از سوی [خدای] رحمان دریافت نموده است؟"},{"SurahNumber":19,"VerseNumber":79,"Text":"این چنین نیست [که او می گوید]، ما به زودی آنچه را می گوید [در پرونده عملش] خواهیم نوشت و عذابش را همواره ادامه خواهیم داد"},{"SurahNumber":19,"VerseNumber":80,"Text":"و آنچه را که [از مال و فرزند] می گوید، از او به میراث می بریم، و تنها نزد ما خواهد آمد"},{"SurahNumber":19,"VerseNumber":81,"Text":"و به جای خدا معبودانی گرفتند تا برای آنان مایه عزت و توانمندی باشد"},{"SurahNumber":19,"VerseNumber":82,"Text":"چنین نیست، به زودی [آن معبودان] پرستش آنان را انکار می کنند و دشمنشان خواهند شد"},{"SurahNumber":19,"VerseNumber":83,"Text":"آیا ندانسته ای که ما شیطان ها را بر کافران فرستادیم تا آنان را به شدت به سوی گناهان و شهوات برانگیزند"},{"SurahNumber":19,"VerseNumber":84,"Text":"بنابراین بر [شکست و هلاکت] آنان شتاب مکن، ما [همه اعمال و رفتار حتی لحظات عمرشان را] به دقت شماره می کنیم [تا مهلتشان تمام شود و به کیفر آنچه همواره مرتکب می شدند، برسند]"},{"SurahNumber":19,"VerseNumber":85,"Text":"[یاد کن] روزی را که پرهیزکاران را به ضیافت و میهمانی [خدای] رحمان گرد می آوریم"},{"SurahNumber":19,"VerseNumber":86,"Text":"و مجرمان را تشنه به سوی دوزخ می رانیم"},{"SurahNumber":19,"VerseNumber":87,"Text":"[شفیعان در آن روز] قدرت بر شفاعت ندارند مگر کسانی [مانند پیامبران، امامان، فرشتگان و اولیا] که از نزد [خدای] رحمان، پیمانی [بر اذن شفاعت] گرفته باشند"},{"SurahNumber":19,"VerseNumber":88,"Text":"و [مشرکان] گفتند: [خدای] رحمان برای خود فرزندی گرفته است"},{"SurahNumber":19,"VerseNumber":89,"Text":"به راستی که چیزی بسیار زشت و نسبتی بس ناروا [به میان] آورده اید"},{"SurahNumber":19,"VerseNumber":90,"Text":"نزدیک است آسمان ها از این [ادعای بی اصل و سخن ناروا] پاره پاره شوند، و زمین بشکافد، و کوه ها به شدت در هم بشکنند و فرو ریزند"},{"SurahNumber":19,"VerseNumber":91,"Text":"به خاطر آنکه برای [خدای] رحمان فرزندی ادعا کرده اند"},{"SurahNumber":19,"VerseNumber":92,"Text":"و [خدای] رحمان را نسزد که فرزندی اختیار کند"},{"SurahNumber":19,"VerseNumber":93,"Text":"هیچ کس در آسمان ها و زمین نیست مگر اینکه [ذاتاً] بنده [و مملوک] به سوی [خدای] رحمان می آید"},{"SurahNumber":19,"VerseNumber":94,"Text":"به یقین همه آنان را [با قدرت و دانشش کنترل و] احاطه نموده و درست و دقیق شماره کرده است"},{"SurahNumber":19,"VerseNumber":95,"Text":"و روز قیامت همه آنان تنها به پیشگاه او می آیند"},{"SurahNumber":19,"VerseNumber":96,"Text":"قطعاً کسانی که ایمان آورده و کارهای شایسته انجام داده اند، به زودی [خدای] رحمان برای آنان [در دل ها] محبتی قرار خواهد داد"},{"SurahNumber":19,"VerseNumber":97,"Text":"جز این نیست که ما این [قرآن] را بر زبان تو آسان ساختیم تا به وسیله آن پرهیزکاران را مژده دهی و مردم ستیزه جو را بترسانی"},{"SurahNumber":19,"VerseNumber":98,"Text":"و چه بسیار ملت ها را پیش از آنان [به سبب طغیانشان] هلاک کردیم. آیا کسی از آنان را می یابی، یا هیچ زمزمه و صدایی آهسته از آنان می شنوی؟"},{"SurahNumber":20,"VerseNumber":1,"Text":"طه"},{"SurahNumber":20,"VerseNumber":2,"Text":"ما قرآن را بر تو نازل نکردیم تا به مشقت و زحمت افتی؛"},{"SurahNumber":20,"VerseNumber":3,"Text":"[بلکه آن را نازل کردیم] تا برای کسی که [از خدا] می ترسد، زمینه توجه و یادآوری باشد"},{"SurahNumber":20,"VerseNumber":4,"Text":"در حالی که به تدریج از سوی کسی نازل شده که زمین و آسمان های بلند را آفریده است"},{"SurahNumber":20,"VerseNumber":5,"Text":"[خدای] رحمان بر تخت فرمانروایی و تدبیر امور آفرینش چیره و مسلّط است"},{"SurahNumber":20,"VerseNumber":6,"Text":"آنچه در آسمان ها و زمین و آنچه میان آن دو و آنچه زیر زمین است، فقط در سیطره مالکیّت و فرمانروایی اوست"},{"SurahNumber":20,"VerseNumber":7,"Text":"و اگر سخن خود را با صدای بلند آشکار کنی [یا پنهان بداری، برای خدا یکسان است]؛ زیرا او پنهان وپنهان تر را می داند"},{"SurahNumber":20,"VerseNumber":8,"Text":"خدای یکتاست که جز او هیچ معبودی نیست، نیکوترین نام ها فقط ویژه اوست"},{"SurahNumber":20,"VerseNumber":9,"Text":"و آیا سرگذشت موسی به تو رسیده است؟"},{"SurahNumber":20,"VerseNumber":10,"Text":"هنگامی که آتشی دید، پس به خانواده اش گفت: درنگ کنید؛ بی تردید من آتشی دیدم [می روم] شاید شعله ای از آن را برایتان بیاورم یا نزد آتش [برای پیدا کردن راه] راهنمایی بیابم"},{"SurahNumber":20,"VerseNumber":11,"Text":"پس چون به آن آتش رسید، ندا داده شد: ای موسی"},{"SurahNumber":20,"VerseNumber":12,"Text":"به یقین این منم پروردگار تو، پس کفش خود را از پایت بیفکن؛ زیرا تو در وادی مقدس طوی هستی"},{"SurahNumber":20,"VerseNumber":13,"Text":"و من تو را [به پیامبری] برگزیدم، پس به آنچه وحی می شود، گوش فرا دار"},{"SurahNumber":20,"VerseNumber":14,"Text":"همانا! من خدایم که جز من معبودی نیست، پس مرا بپرست و نماز را برای یاد من برپا دار"},{"SurahNumber":20,"VerseNumber":15,"Text":"بی تردید قیامت که می خواهم زمان وقوعش را پنهان بدارم، آمدنی است، تا هر کس را برابر تلاش و کوششی که می کند، پاداش دهند"},{"SurahNumber":20,"VerseNumber":16,"Text":"پس مبادا آنکه از هوای نفسش پیروی کرده و [به این سبب] به قیامت ایمان ندارد، تو را [از توجه به آن] باز دارد که هلاک می شوی"},{"SurahNumber":20,"VerseNumber":17,"Text":"و ای موسی! این [قطعه چوب] در دست راستت چیست؟"},{"SurahNumber":20,"VerseNumber":18,"Text":"گفت: این عصای من است، بر آن تکیه می زنم، و با آن برگ درختان را برای گوسفندانم فرو می ریزم و مرا در آن نیازهای دیگری هم هست"},{"SurahNumber":20,"VerseNumber":19,"Text":"خدا فرمود: ای موسی! آن را بیفکن"},{"SurahNumber":20,"VerseNumber":20,"Text":"پس آن را افکند، ناگهان ماری عظیم شد که به سرعت می شتافت"},{"SurahNumber":20,"VerseNumber":21,"Text":"خدا فرمود: آن را بگیر و مترس که بی درنگ آن را به کیفیت اولش باز می گردانیم"},{"SurahNumber":20,"VerseNumber":22,"Text":"و دستت را در گریبانت کن تا بدون هیچ عیبی [چون برص و پیسی] سفید و درخشان بیرون آید، [آن] معجزه ای دیگر است"},{"SurahNumber":20,"VerseNumber":23,"Text":"تا برخی از بزرگ ترین معجزات خود را به تو نشان دهیم"},{"SurahNumber":20,"VerseNumber":24,"Text":"به سوی فرعون برو؛ زیرا او [در برابر خدا] سرکشی کرده است"},{"SurahNumber":20,"VerseNumber":25,"Text":"گفت: پروردگارا! سینه ام را [برای تحمل این وظیفه سنگین] گشاده گردان،"},{"SurahNumber":20,"VerseNumber":26,"Text":"و کارم را برایم آسان ساز،"},{"SurahNumber":20,"VerseNumber":27,"Text":"و گِرِهی را [که مانع روان سخن گفتن من است] از زبانم بگشای،"},{"SurahNumber":20,"VerseNumber":28,"Text":"[تا] سخنم را بفهمند،"},{"SurahNumber":20,"VerseNumber":29,"Text":"و از خانواده ام دستیاری برایم قرار ده،"},{"SurahNumber":20,"VerseNumber":30,"Text":"هارون، برادرم را"},{"SurahNumber":20,"VerseNumber":31,"Text":"پشتم را به او محکم کن،"},{"SurahNumber":20,"VerseNumber":32,"Text":"واو را در کارم شریک گردان،"},{"SurahNumber":20,"VerseNumber":33,"Text":"تا تو را [در میان مشرکان از داشتن شریک] بسیار و فراوان تنزیه کنیم،"},{"SurahNumber":20,"VerseNumber":34,"Text":"وبسیار به یادت باشیم،"},{"SurahNumber":20,"VerseNumber":35,"Text":"بی تردید تو به ما بینایی"},{"SurahNumber":20,"VerseNumber":36,"Text":"خدا فرمود: ای موسی! به یقین خواسته ات به تو عطا شد"},{"SurahNumber":20,"VerseNumber":37,"Text":"و بی تردید یک بار دیگر هم به تو احسان کردیم"},{"SurahNumber":20,"VerseNumber":38,"Text":"آن زمان که به مادرت آنچه را که باید الهام می شد، الهام کردیم؛"},{"SurahNumber":20,"VerseNumber":39,"Text":"که او را در صندوق بگذار، پس او را به دریا بینداز تا دریا او را به ساحل اندازد، تا دشمن من و دشمن او، وی را برگیرد. و محبوبیّتی از سوی خود بر تو انداختیم تا [همگان به تو علاقه و محبت ورزند و آنچه را انجام دادم برای این بود که] با مراقبت کامل من پرورش یابی [و ساخته شوی]"},{"SurahNumber":20,"VerseNumber":40,"Text":"آن گاه که خواهرت به سوی کاخ فرعون رفت، و گفت: آیا شما را به کسی که از این نوزاد سرپرستی کند، راهنمایی کنم؟ پس تو را به مادرت برگرداندیم تا خوشحال و شاد شود و غم و غصه نخورد، و کسی [از فرعونیان] را کُشتی و ما تو را از اندوه [و نگرانی بر ارتکاب قتل آن مشرک] نجات دادیم، و چنان که باید امتحانت نمودیم، پس سالیانی در میان اهل مدین ماندی، سپس ای موسی! بر اساس تقدیر الهی [برای انتخاب شدن به مقام پیامبری اینجا] آمدی،"},{"SurahNumber":20,"VerseNumber":41,"Text":"و تو را برای [اجرای اهداف] خود ساختم [و انتخاب کردم]"},{"SurahNumber":20,"VerseNumber":42,"Text":"تو و برادرت با معجزات من [برای هدایت گمراهان] بروید، و درباره ذکر من [که ابلاغ وحی است] سستی نورزید"},{"SurahNumber":20,"VerseNumber":43,"Text":"هر دو به سوی فرعون بروید؛ زیرا او [در برابر خدا] سرکشی کرده است"},{"SurahNumber":20,"VerseNumber":44,"Text":"پس با گفتاری نرم به او بگویید، امید است که هوشیار شود و [آیین حق را بپذیرد] یا بترسد [و از سرکشی باز ایستد]"},{"SurahNumber":20,"VerseNumber":45,"Text":"گفتند: پروردگارا! ما می ترسیم که [پیش از دعوت کردنش به حق] با سخت گیری و شکنجه بر [ضد] ما پیشی گیرد یا بر سرکشی خود بیفزاید"},{"SurahNumber":20,"VerseNumber":46,"Text":"خدا فرمود: نترسید که من بی تردید با شما هستم [سخن او و شما را] می شنوم و [اعمالتان را] می بینم"},{"SurahNumber":20,"VerseNumber":47,"Text":"بنابراین [بدون بیم و هراس] به سوی او بروید و بگویید: ما دو نفر فرستاده پروردگار تو هستیم، پس بنی اسرائیل را [از قید بندگی و بردگی خود آزاد کرده] با ما روانه کن و آنان را شکنجه مکن، به راستی ما از سوی پروردگارت معجزه ای آورده ایم؛ و درود بر کسی باد که از هدایت [حق] پیروی کند"},{"SurahNumber":20,"VerseNumber":48,"Text":"مسلماً و یقیناً به ما وحی شده است که عذاب بر کسی است که [آیات حق و پیامبران را] تکذیب کند و از آن رو برگرداند"},{"SurahNumber":20,"VerseNumber":49,"Text":"فرعون گفت: ای موسی! پروردگار شما دو نفر کیست؟"},{"SurahNumber":20,"VerseNumber":50,"Text":"گفت: پروردگار ما کسی است که به هر موجودی، آفرینش [ویژه] او را [آن گونه که سزاوارش بود] به وی عطا کرده، سپس هدایت نمود"},{"SurahNumber":20,"VerseNumber":51,"Text":"فرعون [به جای دنبال کردن بحث خداشناسی، مطلب را منحرف کرد و] گفت: پس حال امت های پیشین چگونه است؟"},{"SurahNumber":20,"VerseNumber":52,"Text":"موسی گفت: علم و دانش به [حال] آنان در کتابی [مانند لوح محفوظ] نزد پروردگار من است، که پروردگارم [بر پایه آن در پاداش دادن و کیفر نمودن] نه اشتباه می کند و نه از یاد می برد"},{"SurahNumber":20,"VerseNumber":53,"Text":"همان کسی که زمین را برای شما بستری گسترده قرار داد، و برای شما در آن [به خاطر آسان شدن رفت و آمدتان] راه هایی پدید آورد، و از آسمان آبی نازل کرد، پس به وسیله آن انواعی از روییدنی های گوناگون بیرون آوردیم"},{"SurahNumber":20,"VerseNumber":54,"Text":"[خود از این نعمت های فراوان] بخورید و دام هایتان را بچرانید، یقیناً در این امور نشانه هایی [بر توحید، ربوبیّت و قدرت خدا] برای صاحبان خرد است"},{"SurahNumber":20,"VerseNumber":55,"Text":"شما را از زمین آفریدیم، و به آن باز می گردانیم، و بار دیگر از آن بیرونتان می آوریم"},{"SurahNumber":20,"VerseNumber":56,"Text":"و بی تردید ما همه معجزات خود را [که در ارتباط با نبوّت موسی و هدایت مردم بود] به فرعون نشان دادیم، ولی آنها را تکذیب کرد و به پذیرفتنش رضایت نداد"},{"SurahNumber":20,"VerseNumber":57,"Text":"گفت: ای موسی! آیا به سوی ما آمده ای تا ما را به وسیله جادویت از سرزمینمان بیرون کنی؟"},{"SurahNumber":20,"VerseNumber":58,"Text":"قطعاً ما جادویی مانند آن برایت می آوریم، پس میان ما و خودت در جایی هموار و صاف که نه ما از آن تخلف کنیم و نه تو، وعده گاهی قرار ده"},{"SurahNumber":20,"VerseNumber":59,"Text":"موسی گفت: وعده گاه شما روز جشن است [روزی که] همه مردم را پیش از ظهر گرد هم می آورند"},{"SurahNumber":20,"VerseNumber":60,"Text":"پس فرعون [از مجلس مناظره با موسی] برگشت، پس نیرنگش را [که جادوگران و ابزار جادویشان بود] گرد آورد، سپس به وعده گاه باز آمد"},{"SurahNumber":20,"VerseNumber":61,"Text":"موسی به فرعون و فرعونیان گفت: وای بر شما، بر خدا دروغ نبندید [که بت ها شریک اویند واین معجزات افسون وجادو است] که با عذابی شدید ریشه کن ونابودتان می کند، و یقیناً کسی که دروغ بست، محروم و نومید شد"},{"SurahNumber":20,"VerseNumber":62,"Text":"پس فرعونیان میان خود در کارشان [نسبت به موسی] نزاع و ستیز کردند و این رازگویی را از دیگران پنهان داشتند"},{"SurahNumber":20,"VerseNumber":63,"Text":"گفتند: مسلماً این دو نفر جادوگرند، می خواهند شما را با جادویشان از سرزمینتان بیرون کنند و آیین برتر شما را از بین ببرند"},{"SurahNumber":20,"VerseNumber":64,"Text":"پس حیله و نیرنگتان را گرد آورید، آن گاه صف کشیده بیایید که قطعاً امروز کسی کامیاب است که برتری یابد"},{"SurahNumber":20,"VerseNumber":65,"Text":"[ساحران] گفتند: ای موسی! یا تو [عصایت را] می افکنی یا ما نخستین کسی باشیم که [ابزار و وسایل جادویش را] می افکند؟"},{"SurahNumber":20,"VerseNumber":66,"Text":"گفت: بلکه شما بیفکنید. پس [چون افکندند] ناگهان ریسمان ها و چوب دستی هایشان بر اثر جادویشان در خیال، چنان وانمود شد که با سرعت به راه افتادند"},{"SurahNumber":20,"VerseNumber":67,"Text":"پس موسی در دلش ترسی احساس کرد"},{"SurahNumber":20,"VerseNumber":68,"Text":"گفتیم: مترس که بی تردید تو برتری"},{"SurahNumber":20,"VerseNumber":69,"Text":"آنچه را در دست راست داری بیفکن تا همه ساخته هایشان را ببلعد؛ یقیناً آنچه را ساخته اند [واقعیت ندارد] فقط نیرنگ جادوگر است، و جادوگر هر جا درآید، پیروز نمی شود"},{"SurahNumber":20,"VerseNumber":70,"Text":"[چون عصایش را انداخت و ساخته های جادوگران را بلعید، جادوگران از عظمت کار دریافتند که امری است خدایی نه جادویی] پس سجده کنان به رو درافتادند و گفتند: ما به پروردگار هارون و موسی ایمان آوردیم"},{"SurahNumber":20,"VerseNumber":71,"Text":"[فرعون] گفت: آیا پیش از آنکه به شما اذن دهم، به او ایمان آوردید؟ یقیناً او بزرگ شماست که به شما جادو آموخته است، پس بی تردید دست ها و پاهایتان را یکی از راست و یکی از چپ قطع خواهم کرد، و شما را بر تنه های درخت خرما خواهم آویخت تا کاملاً بدانید که کدام یک از ما [من یا خدای موسی] عذابش سخت تر و پایدارتر است؟"},{"SurahNumber":20,"VerseNumber":72,"Text":"گفتند: ما هرگز تو را بر دلایل روشنی که به سوی ما آمده و بر آنکه ما را آفرید، ترجیح نمی دهیم؛ پس هر حکمی را که می توانی صادر کن، تو فقط در این زندگی دنیا می توانی حکم کنی"},{"SurahNumber":20,"VerseNumber":73,"Text":"بی تردید ما به پروردگارمان ایمان آوردیم تا خطاهایمان و آن جادویی که ما را به آن واداشتی بر ما بیامرزد؛ وخدا بهتر وپایدارتر است"},{"SurahNumber":20,"VerseNumber":74,"Text":"مسلماً کسی که گنهکار به پیشگاه پروردگارش بیاید، دوزخ برای اوست که در آن نه می میرد و نه زندگی می کند"},{"SurahNumber":20,"VerseNumber":75,"Text":"و کسانی که مؤمن بیایند در حالی که کارهای شایسته انجام داده اند، برای آنان برترین درجات است"},{"SurahNumber":20,"VerseNumber":76,"Text":"[و آن] بهشت های پایداری است که از زیرِ [درختانِ] آن نهرها جاری است که در آن جاودانه اند؛ و این است پاداش کسانی که خود را [با ایمان و عمل صالح از آلودگی ها] پاک کرده اند"},{"SurahNumber":20,"VerseNumber":77,"Text":"و همانا به موسی وحی کردیم که بندگانم را شبانه [از مصر] حرکت بده، و برای آنان راهی خشک در دریا قرار ده که [در آن موقعیت] نه از رسیدن فرعونیان بترسی و نه از غرق شدن بهراسی"},{"SurahNumber":20,"VerseNumber":78,"Text":"پس فرعون با لشکریانش آنان را دنبال کرد، و [بخشی] از دریا آنان را فروگرفت، چه فروگرفتنی"},{"SurahNumber":20,"VerseNumber":79,"Text":"و فرعون، قومش را گمراه کرد و راهنمایی ننمود"},{"SurahNumber":20,"VerseNumber":80,"Text":"ای بنی اسرائیل! به راستی شما را از دشمنتان نجات دادیم، و با شما در جانب راست طور وعده گذاشتیم و ترنجبین و مرغ بریان را بر شما نازل کردیم،"},{"SurahNumber":20,"VerseNumber":81,"Text":"[و گفتیم:] از خوردنی های پاکیزه [و مطبوع] که روزی شما نمودیم، بخورید و در [مورد] آن از حدود الهی تجاوز نکنید که خشم من بر شما فرود آید، و کسی که خشم من بر او فرود آید، یقیناً هلاک شده است"},{"SurahNumber":20,"VerseNumber":82,"Text":"و مسلماً من آمرزنده کسی هستم که توبه کرد و ایمان آورد و کار شایسته انجام داد، سپس در راه مستقیم پایداری و استقامت ورزید"},{"SurahNumber":20,"VerseNumber":83,"Text":"ای موسی! چه چیز تو را شتابان کرد که قبل از قوم خود [در آمدن به کوه طور] پیشی گرفتی؟"},{"SurahNumber":20,"VerseNumber":84,"Text":"گفت: پروردگارا! من به سوی تو شتافتم تا خشنود شوی. آنان گروهی هستند که اینک به دنبال من می آیند"},{"SurahNumber":20,"VerseNumber":85,"Text":"[خدا] گفت: ای موسی! ما به راستی قوم تو را پس از آمدن تو امتحان کردیم و سامری آنان را گمراه کرد"},{"SurahNumber":20,"VerseNumber":86,"Text":"پس موسی خشمگین و اندوهناک به سوی قومش بازگشت، گفت: ای قوم من! آیا پروردگارتان به شما [درباره نزول تورات] وعده ای نیکو نداد؟ آیا زمان آن وعده بر شما طولانی آمد یا خواستید که خشمی از پروردگارتان بر شما فرود آید که با وعده من مخالفت کردید؟"},{"SurahNumber":20,"VerseNumber":87,"Text":"گفتند: ما با اراده خود با وعده تو مخالفت نکردیم، بلکه ما را وادار کردند که بارهایی سنگین از زیور و زینت این قوم را حمل کنیم، پس آنان را [در آتش] انداختیم و به همین صورت سامری هم [آنچه از زیور و زینت داشت] در آتش انداخت"},{"SurahNumber":20,"VerseNumber":88,"Text":"پس برای آنان مجسمه گوساله ای که صدای گاو داشت بیرون آورد، آن گاه [او و پیروانش] گفتند: این معبود شما و معبود موسی است که [موسی آن را] فراموش کرد [به این خاطر برای طلب معبود به طور رفت]"},{"SurahNumber":20,"VerseNumber":89,"Text":"پس آیا درک نمی کنند [و نمی فهمند] که [گوساله، هنگامی که آن را می خوانند] پاسخی به آنان نمی دهد و مالک و صاحب اختیار هیچ سود و زیانی برای آنان نیست؟"},{"SurahNumber":20,"VerseNumber":90,"Text":"و به راستی هارون پیش از این به آنان گفته بود: ای قوم من! شما به وسیله این گوساله مورد امتحان قرار گرفته اید، و بی تردید پروردگارتان [خدای] رحمان است، بنابراین از من [که پیامبر او هستم] پیروی کنید و فرمانم را اطاعت نمایید"},{"SurahNumber":20,"VerseNumber":91,"Text":"گفتند: ما همواره بر پرستیدن گوساله باقی می مانیم تا موسی به سوی ما باز گردد"},{"SurahNumber":20,"VerseNumber":92,"Text":"[هنگامی که موسی بازگشت، به هارون] گفت: ای هارون! وقتی دیدی آنان گمراه شدند چه چیز تو را مانع شد،"},{"SurahNumber":20,"VerseNumber":93,"Text":"از اینکه مرا [در برخورد شدید با گمراهان] پیروی کنی؟ آیا از فرمان من سرپیچی کردی؟"},{"SurahNumber":20,"VerseNumber":94,"Text":"گفت: ای پسر مادرم! نه ریش مرا بگیر و نه سرم را، من ترسیدم که بگویی: میان بنی اسرائیل تفرقه و جدایی انداختی و سفارش مرا [در حفظ وحدت بنی اسرائیل] رعایت نکردی"},{"SurahNumber":20,"VerseNumber":95,"Text":"[موسی] گفت: ای سامری! سبب کار [بسیار خطرناک] تو چه بود؟"},{"SurahNumber":20,"VerseNumber":96,"Text":"گفت: من به حقایق و اسراری آگاه شدم که آنان آگاه نشدند، پس اندکی از دانش و اسرار رسول را گرفتم و [بر اثر هواپرستی] آن را دور انداختم [و به گوساله سازی پرداختم]؛ و این گونه نفس من [آن کار بسیار خطرناک را برای گمراه کردن بنی اسرائیل] در نظرم آراست"},{"SurahNumber":20,"VerseNumber":97,"Text":"[موسی] گفت: پس [از میان مردم] برو، یقیناً کیفر تو [به خاطر دور انداختن آثار رسالت و ساختن گوساله] در زندگی این است که [دچار بیماری مُسری ویژه ای شوی تا هر کس نزدیکت آید بگویی:] به من دست نزنید؛ و تو را وعده گاهی [از عذاب بسیار سخت قیامت] است که هرگز نسبت به تو از آن تخلف نخواهد شد، و [اکنون] به معبودت که همواره ملازمش بودی نگاه کن که حتماً آن را در آتش بسوزانیم، سپس سوخته اش را در دریا می پاشیم"},{"SurahNumber":20,"VerseNumber":98,"Text":"معبود شما فقط خدای یکتاست که جز او معبودی نیست، دانش او همه چیز را فرا گرفته است"},{"SurahNumber":20,"VerseNumber":99,"Text":"این گونه بخشی از اخبار گذشته را برای تو بیان می کنیم و بی تردید ذکری [چون قرآن] از نزد خود به تو عطا کردیم"},{"SurahNumber":20,"VerseNumber":100,"Text":"کسانی که از آن روی برگردانند، مسلماً روز قیامت وزر و وبال سنگینی بر دوش خواهند کشید"},{"SurahNumber":20,"VerseNumber":101,"Text":"در آن [وزر و وبال،] جاودانه اند و چه بد باری روز قیامت برای آنان خواهد بود"},{"SurahNumber":20,"VerseNumber":102,"Text":"[آن] روزی که در صور دمیده می شود و گنهکاران را در آن روز، کبودچشم و نابینا محشور می کنیم"},{"SurahNumber":20,"VerseNumber":103,"Text":"در میان خودشان پنهانی و بسیار آهسته می گویند: که [در برزخ] جز ده روز درنگ نکرده اید"},{"SurahNumber":20,"VerseNumber":104,"Text":"ما به آنچه می گویند داناتریم، آن گاه که مُنصف ترینشان می گوید: جز یک روز درنگ نکرده اید،"},{"SurahNumber":20,"VerseNumber":105,"Text":"و از تو درباره کوه ها می پرسند، بگو: پروردگارم آنان را ریشه کن می کند و از هم می پاشد"},{"SurahNumber":20,"VerseNumber":106,"Text":"پس آنها را به صورت دشتی هموار و صاف وامی گذارد،"},{"SurahNumber":20,"VerseNumber":107,"Text":"که در آن هیچ کژی و پستی و بلندی نمی بینی"},{"SurahNumber":20,"VerseNumber":108,"Text":"در آن روز همه انسان ها دعوت کننده را که هیچ انحرافی ندارد [برای ورود به محشر] پیروی می کنند و صداها در برابر [خدای] رحمان فرو می نشیند و جز صدایی آهسته [چیزی] نمی شنوی"},{"SurahNumber":20,"VerseNumber":109,"Text":"در آن روز شفاعت کسی سودی ندهد مگر آنکه [خدای] رحمان به او اذن دهد و گفتارش را [در مورد شفاعت از دیگران] بپسندد"},{"SurahNumber":20,"VerseNumber":110,"Text":"[خدا] آنچه را [از احوال و اعمال بندگان] پیش روی آنهاست و آنچه را [از ثواب و کیفر] در آینده دارند، می داند و آنان از جهت دانش به او احاطه ندارند،"},{"SurahNumber":20,"VerseNumber":111,"Text":"و همه چهره ها در برابر [خدای] زنده قائم به ذات خاضع و فروتن می شوند، و کسی که بار ظلم و ستمی با خود برداشت، مسلماً محروم و ناامید شود،"},{"SurahNumber":20,"VerseNumber":112,"Text":"و هر که کارهای شایسته انجام دهد، در حالی که مؤمن باشد، نه از ستمی [درباره حقّش] بیم و هراس خواهد داشت و نه از کاستی و نقصانی [در اجر و مزدش]"},{"SurahNumber":20,"VerseNumber":113,"Text":"و این گونه آن را قرآنی به زبان عربی [فصیح و گویا] نازل کردیم، و در آن هشدارها و تهدیدهای گوناگون آوردیم، امید است [از عقاید و آرای بی پایه و گناه و طغیان] بپرهیزند، یا برای آنان بیداری و هشیاری پدید آورد"},{"SurahNumber":20,"VerseNumber":114,"Text":"برتر و بلند مرتبه است خدا [یِ یگانه] که فرمانروای هستی و حقّ محض است؛ و پیش از آنکه وحی کردن قرآن بر تو پایان گیرد در خواندنش شتاب مکن، و بگو: پروردگارا! دانش مرا بیفزای"},{"SurahNumber":20,"VerseNumber":115,"Text":"یقیناً پیش از این به آدم سفارش کردیم [که از میوه آن درخت نخورد] پس فراموش کرد و عزمی استوار برای او نیافتیم"},{"SurahNumber":20,"VerseNumber":116,"Text":"و [یاد کن] هنگامی را که به فرشتگان گفتیم: برای آدم سجده کنید. همه سجده کردند مگر ابلیس که روی برتافت"},{"SurahNumber":20,"VerseNumber":117,"Text":"پس گفتیم: ای آدم! مسلماً این [ابلیس] دشمنی است برای تو و همسرت، پس شما را از بهشت بیرون نکند که در مشقت و رنج افتی"},{"SurahNumber":20,"VerseNumber":118,"Text":"قطعاً برای تو [در این مکان موقعیتی است که] است که نه گرسنه شوی و نه برهنه گردی"},{"SurahNumber":20,"VerseNumber":119,"Text":"و نه در آن تشنه شوی و نه دچار آفتاب زدگی گردی"},{"SurahNumber":20,"VerseNumber":120,"Text":"پس شیطان او را وسوسه کرد، گفت: ای آدم! آیا تو را به درخت جاودان و سلطنتی که کهنه نمی شود، راهنمایی کنم؟"},{"SurahNumber":20,"VerseNumber":121,"Text":"پس هر دو [به سبب وسوسه شیطان] از میوه آن [درخت] خوردند، در نتیجه شرمگاهشان بر آنان پدیدار شد و شروع به چسباندن برگ های درختان بهشت بر [شرمگاه] خود کردند. و آدم پروردگارش را نافرمانی کرد و [از رسیدن به آنچه شیطان به او القا کرده بود] ناکام ماند"},{"SurahNumber":20,"VerseNumber":122,"Text":"آن گاه پروردگارش او را برگزید و توبه اش را پذیرفت و او را راهنمایی کرد"},{"SurahNumber":20,"VerseNumber":123,"Text":"[خدا] گفت: هر دو با هم از بهشت [به سوی زمین] فرود آیید که برخی از شما دشمن برخی دیگرند، پس اگر از سوی من هدایتی به شما رسید، هر کس از هدایتم پیروی کند، نه گمراه می شود و نه به مشقت و رنج می افتد"},{"SurahNumber":20,"VerseNumber":124,"Text":"و هر کس از هدایت من [که سبب یاد نمودن از من در همه امور است] روی بگرداند، برای او زندگی تنگ [و سختی] خواهد بود، و روز قیامت او را نابینا محشور می کنیم"},{"SurahNumber":20,"VerseNumber":125,"Text":"می گوید: پروردگارا! برای چه مرا نابینا محشور کردی، در حالی که [در دنیا] بینا بودم؟"},{"SurahNumber":20,"VerseNumber":126,"Text":"[خدا] می گوید: همین گونه که آیات ما برای تو آمد و آنها را فراموش کردی این چنین امروز فراموش می شوی"},{"SurahNumber":20,"VerseNumber":127,"Text":"و کسی را که [از هدایت حق] تجاوز کرده و به آیات پروردگارش ایمان نیاورده، این گونه کیفر می دهیم، و بی تردید عذاب آخرت سخت تر و پایدارتر است"},{"SurahNumber":20,"VerseNumber":128,"Text":"پس آیا [این حقیقت] سبب هدایتشان نشده است که چه بسیار امت ها را پیش از آنان هلاک کردیم که [اینان] در مساکن آنان رفت و آمد می کنند؟ مسلماً در این [امور] نشانه هایی [عبرت آموز] برای صاحبان خرد است"},{"SurahNumber":20,"VerseNumber":129,"Text":"و اگر سنت و روشی از پروردگارت [نسبت به تأخیر افتادن عذاب از آنان] نگذشته بود و نیز مدتی که [برای زندگی آنان] مشخص و معین شده است، قطعاً عذاب خدا بدون تأخیر بر آنان لازم و حتم می شد"},{"SurahNumber":20,"VerseNumber":130,"Text":"پس در برابر آنچه [مشرکان] می گویند، شکیبا باش، و پیش از طلوع خورشید و پیش از غروب آن پروردگارت را همراه با سپاس و ستایش تسبیح گوی، و [نیز] در بخشی از ساعات شب و اطراف روز تسبیح گوی تا [به سنت ها و تدبیرهای او] خشنود شوی"},{"SurahNumber":20,"VerseNumber":131,"Text":"دیدگانت را به آنچه برخی از اصناف آنان را بهره مند کردیم مدوز، [آنچه به آنان داده ایم] شکوفه [بی میوه و زیور و زینت] دنیاست تا آنان را در آن بیازماییم، و رزق پروردگارت بهتر و پایدارتر است"},{"SurahNumber":20,"VerseNumber":132,"Text":"و خانواده ات را به نماز فرمان بده و خود نیز بر آن شکیبایی ورز؛ از تو رزقی نمی طلبیم، ما به تو روزی می دهیم و عاقبت نیک برای پرهیزکاری است"},{"SurahNumber":20,"VerseNumber":133,"Text":"و [مشرکان] گفتند: چرا [پیامبر] معجزه ای از سوی پروردگارش برای ما نمی آورد؟ آیا [این قرآن که] شاهد و دلیلی روشن بر [معارف] کتاب های پیشین [آسمانی است] برای آنان نیامده؟"},{"SurahNumber":20,"VerseNumber":134,"Text":"و اگر آنان را پیش از نزول قرآن هلاک می کردیم، قطعاً می گفتند: پروردگارا! چرا رسولی به سوی ما نفرستادی تا پیش از آنکه خوار و رسوا شویم، آیات تو را پیروی کنیم"},{"SurahNumber":20,"VerseNumber":135,"Text":"بگو: هر یک [از ما و شما] منتظریم، پس منتظر باشید که به زودی خواهید دانست که رهروان راهِ راست و ره یافتگان چه کسانی هستند؟"}]}