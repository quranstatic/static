{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":17,"VerseNumber":1,"Text":"منزه است آن خدايى كه بنده خود را شبى از مسجدالحرام به مسجدالاقصى كه گرداگردش را بركت داده‌ايم سير داد، تا بعضى از آيات خود را به او بنماييم، هر آينه او شنوا و بيناست"},{"SurahNumber":17,"VerseNumber":2,"Text":"و آن كتاب را به موسى داديم و آن را راهنماى بنى‌اسرائيل گردانيديم كه: جز من كارسازى برمگزينيد"},{"SurahNumber":17,"VerseNumber":3,"Text":"اى فرزندان مردمى كه با نوح در كشتيشان نشانديم، بدانيد كه او بنده‌اى سپاسگزار بود"},{"SurahNumber":17,"VerseNumber":4,"Text":"و بنى اسرائيل را در آن كتاب خبر داديم كه: دو بار در زمين فساد خواهيد كرد و نيز سركشى خواهيد كرد، سركشى‌كردنى بزرگ"},{"SurahNumber":17,"VerseNumber":5,"Text":"چون از آن دو بار وعده نخستين در رسيد، گروهى از بندگان خويش را كه جنگاورانى زورمند بودند، بر سر شما فرستاديم. آنان حتى در درون خانه‌ها هم كشتار كردند و اين وعده به انجام رسيد"},{"SurahNumber":17,"VerseNumber":6,"Text":"بار ديگر شما را بر آنها غلبه داديم و به مال و فرزند مدد كرديم و بر شمارتان افزوديم"},{"SurahNumber":17,"VerseNumber":7,"Text":"اگر نيكى كنيد به خود مى‌كنيد، و اگر بدى كنيد به خود مى‌كنيد. و چون وعده دوم فرا رسيد، كسانى بر سرتان فرستاديم تا شما را غمگين سازند و چون بار اول كه به مسجد درآمده بودند به مسجد درآيند و به هر چه دست يابند نابود سازند"},{"SurahNumber":17,"VerseNumber":8,"Text":"شايد پروردگارتان بر شما رحمت آورد. و اگر بازگرديد، بازمى‌گرديم و جهنم را زندان كافران ساخته‌ايم"},{"SurahNumber":17,"VerseNumber":9,"Text":"اين قرآن به درست‌ترين آيينها راه مى‌نمايد و مؤمنانى را كه كارهاى شايسته به جاى مى‌آورند بشارت مى‌دهد كه از مزدى كرامند برخوردار خواهند شد"},{"SurahNumber":17,"VerseNumber":10,"Text":"و براى كسانى كه به آخرت ايمان ندارند عذابى دردآور مهيا كرده‌ايم"},{"SurahNumber":17,"VerseNumber":11,"Text":"و آدمى به دعا شرى را مى‌طلبد چنان كه گويى به دعا خيرى را مى‌جويد. و آدمى تا بوده شتابزده بوده است"},{"SurahNumber":17,"VerseNumber":12,"Text":"شب و روز را دو آيت از آيات خدا قرار داديم. آيت شب را تاريك گردانيديم و آيت روز را روشن تا به طلب رزقى كه پروردگارتان مقرر داشته است برخيزيد و شمار سالها و حساب را بدانيد، و ما هر چيزى را به تفصيل بيان كرده‌ايم"},{"SurahNumber":17,"VerseNumber":13,"Text":"كردار نيك و بد هر انسانى را چون طوقى به گردنش آويخته‌ايم. و در روز قيامت براى او نامه‌اى گشاده بيرون آوريم تا در آن بنگرد"},{"SurahNumber":17,"VerseNumber":14,"Text":"بخوان نامه‌ات را. امروز تو خود براى حساب كشيدن از خود بسنده‌اى"},{"SurahNumber":17,"VerseNumber":15,"Text":"هر كه هدايت شود به سود خود هدايت شده و هر كه گمراه گردد به زيان خود گمراه شده است و هيچ كس بار ديگرى را بر ندارد و ما هيچ قومى را عذاب نمى‌كنيم تا آنگاه كه پيامبرى بفرستيم"},{"SurahNumber":17,"VerseNumber":16,"Text":"چون بخواهيم قريه‌اى را هلاك كنيم، خداوندان نعمتش را بيفزاييم، تا در آنجا تبهكارى كنند، آنگاه عذاب بر آنها واجب گردد و آن را درهم فرو كوبيم"},{"SurahNumber":17,"VerseNumber":17,"Text":"بعد از نوح چه بسيار مردمى را هلاك كرده‌ايم. و پروردگار تو آگاهى يافتن و ديدن گناهان بندگانش را كافى است"},{"SurahNumber":17,"VerseNumber":18,"Text":"هر كس كه خواهان اين جهان باشد هر چه بخواهيم زودش ارزانى داريم، آنگاه جهنم را جايگاه او سازيم تا نكوهيده و مردود بدان درافتد"},{"SurahNumber":17,"VerseNumber":19,"Text":"و هر كه خواهان آخرت باشد و در طلب آن سعى كند و مؤمن باشد، جزاى سعيش داده خواهد شد"},{"SurahNumber":17,"VerseNumber":20,"Text":"همه را، چه آن گروه را و چه اين گروه را، از عطاى پروردگارت پى در پى خواهيم داد، زيرا عطاى پروردگارت را از كسى باز ندارند"},{"SurahNumber":17,"VerseNumber":21,"Text":"بنگر كه چگونه بعضيشان را بر بعضى ديگر برترى نهاده‌ايم و در آخرت درجات و برتريها، برتر و بالاتر است"},{"SurahNumber":17,"VerseNumber":22,"Text":"با خداى يكتا، خداى ديگرى به خدايى مگير، كه نكوهيده و خوار خواهى ماند"},{"SurahNumber":17,"VerseNumber":23,"Text":"پروردگارت مقرر داشت كه جز او را نپرستيد و به پدر و مادر نيكى كنيد. هرگاه تا تو زنده هستى هر دو يا يكى از آن دو سالخورده شوند، آنان را ميازار و به درشتى خطاب مكن و با آنان به اكرام سخن بگوى"},{"SurahNumber":17,"VerseNumber":24,"Text":"در برابرشان از روى مهربانى سر تواضع فرود آور و بگو: اى پروردگار من، همچنان كه مرا در خُردى پرورش دادند، بر آنها رحمت آور"},{"SurahNumber":17,"VerseNumber":25,"Text":"پروردگارتان از هر كس ديگر به آنچه در دلهايتان مى‌گذرد داناتر است؛ و اگر از صالحان باشيد او توبه‌كنندگان را مى‌آمرزد"},{"SurahNumber":17,"VerseNumber":26,"Text":"حق خويشاوند و مسكين و در راه‌مانده را ادا كن و هيچ اسرافكارى مكن"},{"SurahNumber":17,"VerseNumber":27,"Text":"اسرافكاران با شياطين برادرند و شيطان نسبت به پروردگارش ناسپاس بود"},{"SurahNumber":17,"VerseNumber":28,"Text":"و اگر به انتظار گشايشى كه از جانب پروردگارت اميد مى‌دارى از آنها اعراض مى‌كنى، پس با آنها به نرمى سخن بگوى"},{"SurahNumber":17,"VerseNumber":29,"Text":"نه دست خويش از روى خست به گردن ببند و نه به سخاوت يكباره بگشاى كه در هر دو حال ملامت‌زده و حسرت‌خورده بنشينى"},{"SurahNumber":17,"VerseNumber":30,"Text":"پروردگار تو در رزق هر كس كه بخواهد گشايش مى‌دهد، يا تنگ مى‌گيرد، زيرا او به بندگانش آگاه و بيناست"},{"SurahNumber":17,"VerseNumber":31,"Text":"فرزندان خود را از بيم درويشى مكشيد. ما، هم شما را روزى مى‌دهيم و هم ايشان را. كشتنشان خطاى بزرگى است"},{"SurahNumber":17,"VerseNumber":32,"Text":"و به زنا نزديك مشويد. زنا، كارى زشت و شيوه‌اى ناپسند است"},{"SurahNumber":17,"VerseNumber":33,"Text":"كسى را كه خدا كشتنش را حرام كرده است مكشيد مگر به حق. و هر كس كه به ستم كشته شود، به طلب‌كننده خون او قدرتى داده‌ايم. ولى در انتقام از حد نگذرد، كه او پيروزمند است"},{"SurahNumber":17,"VerseNumber":34,"Text":"جز به وجهى نيكوتر، به مال يتيم نزديك مشويد تا آنگاه كه به حد بلوغش برسد. و به عهد خويش وفا كنيد كه بازخواست خواهيد شد"},{"SurahNumber":17,"VerseNumber":35,"Text":"چون چيزى را پيمانه كنيد، پيمانه را كامل گردانيد و با ترازويى درست وزن كنيد كه اين بهتر و سرانجامش نيكوتر است"},{"SurahNumber":17,"VerseNumber":36,"Text":"از پى آنچه ندانى كه چيست مرو، زيرا گوش و چشم و دل، همه را، بدان بازخواست كنند"},{"SurahNumber":17,"VerseNumber":37,"Text":"به خودپسندى بر زمين راه مرو، كه زمين را نخواهى شكافت و به بلندى كوه‌ها نخواهى رسيد"},{"SurahNumber":17,"VerseNumber":38,"Text":"همه اين كارها ناپسند است و پروردگار تو آنها را ناخوش دارد"},{"SurahNumber":17,"VerseNumber":39,"Text":"اين حكمتى است كه پروردگار تو به تو وحى كرده است. با خداى يكتا خداى ديگرى مپندار، كه ملامت‌شده و مطرود به جهنمت اندازند"},{"SurahNumber":17,"VerseNumber":40,"Text":"آيا پروردگارتان براى شما پسران برگزيد و خود فرشتگان را به دخترى اختيار كرد؟ حقا كه سخنى است بزرگ كه بر زبان مى‌آوريد"},{"SurahNumber":17,"VerseNumber":41,"Text":"ما سخنان گونه‌گون در اين قرآن آورديم، باشد كه پند گيرند، ولى جز به رميدنشان نيفزايد"},{"SurahNumber":17,"VerseNumber":42,"Text":"بگو: همچنان كه مى‌گويند، اگر با او خدايان ديگرى هم بودند پس به سوى صاحب عرش راهى جسته بودند"},{"SurahNumber":17,"VerseNumber":43,"Text":"او منزه است، و از آنچه در باره‌اش مى‌گويند برتر و بالاتر است"},{"SurahNumber":17,"VerseNumber":44,"Text":"هفت آسمان و زمين و هر چه در آنهاست تسبيحش مى‌كنند و هيچ موجودى نيست جز آنكه او را به پاكى مى‌ستايد، ولى شما ذكر تسبيحشان را نمى‌فهميد. او بردبار و آمرزنده است"},{"SurahNumber":17,"VerseNumber":45,"Text":"چون تو قرآن بخوانى، ميان تو و آنان كه به قيامت ايمان نمى‌آورند پرده‌اى ستبر قرار مى‌دهيم"},{"SurahNumber":17,"VerseNumber":46,"Text":"و بر دلهاشان پرده افكنيم تا آن را درنيابند، و گوشهاشان سنگين كنيم. و چون پروردگارت را در قرآن به يكتايى ياد كنى، بازمى‌گردند و مى‌رمند"},{"SurahNumber":17,"VerseNumber":47,"Text":"ما بهتر مى‌دانيم كه چون به تو گوش مى‌دهند، چرا گوش مى‌دهند، يا وقتى كه با هم نجوا مى‌كنند، چه مى‌گويند. كافران مى‌گويند: شما در پى مرد جادو شده‌اى به راه افتاده‌ايد"},{"SurahNumber":17,"VerseNumber":48,"Text":"بنگر كه چگونه براى تو مثَلها زده‌اند. گمراه شده‌اند و راه به جايى نمى‌برند"},{"SurahNumber":17,"VerseNumber":49,"Text":"گفتند: آيا اگر از ما استخوانى بماند و خاكى، باز هم با آفرينشى نو از قبر برمى‌خيزيم؟"},{"SurahNumber":17,"VerseNumber":50,"Text":"بگو: سنگ باشيد يا آهن"},{"SurahNumber":17,"VerseNumber":51,"Text":"يا مخلوقى كه در خاطرتان بزرگ مى‌نمايد. خواهند گفت: چه كسى ما را بازمى‌گرداند؟ بگو: آن كس كه بار نخست شما را آفريد. آنگاه در برابر تو سر مى‌جنبانند و مى‌گويند: چه وقت؟ بگو: ممكن است كه در همين نزديكى؛"},{"SurahNumber":17,"VerseNumber":52,"Text":"روزى كه شما را فرا مى‌خواند و شما ستايش‌گويان پاسخ مى‌دهيد و مى‌پنداريد كه اندكى آرميده‌ايد"},{"SurahNumber":17,"VerseNumber":53,"Text":"و به بندگان من بگو كه با يكديگر به بهترين وجه سخن بگويند، كه شيطان در ميان آنها به فتنه‌گرى است، زيرا شيطان آدمى را دشمنى آشكار است"},{"SurahNumber":17,"VerseNumber":54,"Text":"پروردگارتان به شما آگاه‌تر است. اگر بخواهد بر شما رحمت مى‌آورد و اگر بخواهد عذابتان مى‌كند، و ما تو را به كارگزاريشان نفرستاده‌ايم"},{"SurahNumber":17,"VerseNumber":55,"Text":"و پروردگار تو به آنچه در آسمانها و زمين است آگاه‌تر است. بعضى از پيامبران را بر بعضى ديگر برترى نهاديم و به داود زبور را داديم"},{"SurahNumber":17,"VerseNumber":56,"Text":"بگو: آنهايى را كه جز او خدا مى‌پنداريد، بخوانيد. نمى‌توانند بلا را از شما دور سازند يا آن را نصيب ديگران كنند"},{"SurahNumber":17,"VerseNumber":57,"Text":"آنهايى كه كافران به خدايى مى‌خوانند، در صدد آنند كه خود به درگاه پروردگارشان وسيله‌اى بيابند و مقرّب‌ترين شوند، و به رحمت او اميد مى‌بندند و از عذاب او مى‌ترسند، زيرا عذاب پروردگارت ترسناك است"},{"SurahNumber":17,"VerseNumber":58,"Text":"هيچ قريه‌اى نباشد مگر اينكه پيش از فرا رسيدن روز قيامت هلاكش مى‌كنيم يا به عذابى سخت گرفتارش مى‌سازيم. و اين در آن كتاب نوشته شده است"},{"SurahNumber":17,"VerseNumber":59,"Text":"ما را از نزول معجزات باز نداشت، مگر اينكه پيشينيان تكذيبش مى‌كردند. به قوم ثمود به عنوان معجزه‌اى روشنگر ماده‌شتر را داديم. بر آن ستم كردند. و ما اين معجزات را جز براى ترسانيدن نمى‌فرستيم"},{"SurahNumber":17,"VerseNumber":60,"Text":"و آنگاه كه تو را گفتيم: پروردگارت بر همه مردم احاطه دارد. و آنچه در خواب به تو نشان داديم و داستان درخت ملعون كه در قرآن آمده است چيزى جز آزمايش مردم نبود. ما مردم را مى‌ترسانيم ولى تنها به كفر و سركشيشان افزوده مى‌شود"},{"SurahNumber":17,"VerseNumber":61,"Text":"و به فرشتگان گفتيم: آدم را سجده كنيد. همگان جز ابليس سجده كردند. گفت: آيا براى كسى كه از گِل آفريده‌اى سجده كنم؟"},{"SurahNumber":17,"VerseNumber":62,"Text":"و گفت: با من بگوى چرا اين را بر من برترى نهاده‌اى؟ اگر مرا تا روز قيامت مهلت دهى، بر فرزندان او، جز اندكى، مهار زنم"},{"SurahNumber":17,"VerseNumber":63,"Text":"گفت: برو، جزاى تو و هر كس كه پيرو تو گردد جهنم است، كه كيفرى تمام است"},{"SurahNumber":17,"VerseNumber":64,"Text":"با فرياد خويش هر كه را توانى از جاى برانگيز و به يارى سواران و پيادگانت بر آنان بتاز و در مال و فرزند با آنان شركت جوى و به آنها وعده بده. و حال آنكه شيطان جز به فريبى وعده‌شان ندهد"},{"SurahNumber":17,"VerseNumber":65,"Text":"تو را بر بندگان من هيچ تسلطى نباشد و پروردگار تو براى نگهبانيشان كافى است"},{"SurahNumber":17,"VerseNumber":66,"Text":"پروردگار شماست كه كشتى را در دريا مى‌راند تا از فضل او روزى خود به چنگ آريد، زيرا با شما مهربان است"},{"SurahNumber":17,"VerseNumber":67,"Text":"چون در دريا شما را گزند رسد، همه آنهايى كه مى‌پرستيد از نظرتان محو شوند، مگر او. و چون شما را به ساحل نجات برساند از او رويگردان شويد، زيرا آدمى ناسپاس است"},{"SurahNumber":17,"VerseNumber":68,"Text":"آيا ايمنى داريد از اينكه ناگهان در ساحل دريا شما را در زمين فرو برد، يا تندبادى ريگ‌بار بر شما بينگيزد و براى خود هيچ نگهبانى نيابيد؟"},{"SurahNumber":17,"VerseNumber":69,"Text":"يا ايمنى داريد از اينكه بار ديگر شما را به دريا باز گرداند و طوفانى سهمناك و كشتى‌شكن بفرستد و به خاطر كفرانى كه ورزيده‌ايد غرقتان سازد و كسى كه ما را از كارمان بازخواست كند نيابيد؟"},{"SurahNumber":17,"VerseNumber":70,"Text":"ما فرزندان آدم را كرامت بخشيديم و بر دريا و خشكى سوار كرديم و از چيزهاى خوش و پاكيزه روزى داديم و بر بسيارى از مخلوقات خويش برتريشان نهاديم"},{"SurahNumber":17,"VerseNumber":71,"Text":"روزى كه هر گروه از مردم را به پيشوايانشان بخوانيم، نامه هر كه به دست راستش داده شود، چون بخواند بيند كه به اندازه رشته باريكى كه درون هسته خرماست، به او ستم نشده است"},{"SurahNumber":17,"VerseNumber":72,"Text":"و هر كه در اين دنيا نابينا باشد، در آخرت نيز نابينا و گمراه‌تر است"},{"SurahNumber":17,"VerseNumber":73,"Text":"نزديك بود تو را از آنچه بر تو وحى كرده بوديم منحرف سازند تا چيز ديگرى جز آن را به دروغ به ما نسبت كنى، آنگاه با تو دوستى كنند"},{"SurahNumber":17,"VerseNumber":74,"Text":"و اگر نه آن بود كه پايداريت داده بوديم، نزديك بود كه اندكى به آنان ميل كنى"},{"SurahNumber":17,"VerseNumber":75,"Text":"آنگاه تو را دو چندان در دنيا و دو چندان در آخرت عذاب مى‌كرديم و براى خود در برابر ما ياورى نمى‌يافتى"},{"SurahNumber":17,"VerseNumber":76,"Text":"و نزديك بود كه تو را از اين سرزمين بركنند تا از آنجا آواره‌ات سازند. و خود پس از تو جز اندك زمانى نمى‌ماندند"},{"SurahNumber":17,"VerseNumber":77,"Text":"سنت خدا درباره پيامبرانى كه پيش از تو فرستاده‌ايم چنين است. و سنت ما را تغييرپذير نيابى"},{"SurahNumber":17,"VerseNumber":78,"Text":"از هنگام زوال خورشيد تا آنگاه كه تاريكى شب فرا مى‌رسد نماز را برپاى دار، و نيز نماز صبحگاه را. و نماز صبحگاه را همگان حاضر شوند"},{"SurahNumber":17,"VerseNumber":79,"Text":"پاره‌اى از شب را به نمازخواندن زنده بدار. اين نافله خاص تو است. باشد كه پروردگارت، تو را به مقامى پسنديده برساند"},{"SurahNumber":17,"VerseNumber":80,"Text":"بگو: اى پروردگار من، مرا به راستى و نيكويى داخل كن و به راستى و نيكويى بيرون بر، و مرا از جانب خود پيروزى و يارى عطا كن"},{"SurahNumber":17,"VerseNumber":81,"Text":"بگو: حق آمد و باطل نابود شد. حقا كه باطل نابودشدنى بود"},{"SurahNumber":17,"VerseNumber":82,"Text":"و اين قرآن را كه براى مؤمنان شفا و رحمت است، نازل مى‌كنيم، ولى كافران را جز زيان نيفزايد"},{"SurahNumber":17,"VerseNumber":83,"Text":"چون به انسان نعمت داديم اعراض كرد و خويشتن به يك سو كشيد، و چون گزندى به او رسيد نوميد گرديد"},{"SurahNumber":17,"VerseNumber":84,"Text":"بگو: هر كس به طريقه خويش عمل مى‌كند و پروردگار تو بهتر مى‌داند كه كدام يك به هدايت نزديك‌تر است"},{"SurahNumber":17,"VerseNumber":85,"Text":"تو را از روح مى‌پرسند. بگو: روح جزئى از فرمان پروردگار من است و شما را جز اندك دانشى نداده‌اند"},{"SurahNumber":17,"VerseNumber":86,"Text":"اگر بخواهيم همه آنچه را كه بر تو وحى كرده‌ايم، باز مى‌ستانيم و تو براى خود در برابر ما مددكارى نمى‌يابى"},{"SurahNumber":17,"VerseNumber":87,"Text":"مگر پروردگارت رحمت آورد كه انعام او در باره تو بسيار است"},{"SurahNumber":17,"VerseNumber":88,"Text":"بگو: اگر جن و انس گرد آيند تا همانند اين قرآن را بياورند نمى‌توانند همانند آن را بياورند، هر چند كه يكديگر را يارى دهند"},{"SurahNumber":17,"VerseNumber":89,"Text":"ما در اين قرآن براى مردم هر مثَلى را گوناگون بيان كرديم، ولى بيشتر مردم جز ناسپاسى هيچ كارى نكردند"},{"SurahNumber":17,"VerseNumber":90,"Text":"گفتند: به تو ايمان نمى‌آوريم تا براى ما از زمين چشمه‌اى روان سازى،"},{"SurahNumber":17,"VerseNumber":91,"Text":"يا تو را بستانى باشد از درختان خرما و انگور كه در خلالش نهرها جارى گردانى،"},{"SurahNumber":17,"VerseNumber":92,"Text":"يا چنان كه گفته‌اى آسمان را پاره پاره بر سر ما افكنى يا خدا و فرشتگان را پيش ما حاضر آورى،"},{"SurahNumber":17,"VerseNumber":93,"Text":"يا تو را خانه‌اى از طلا باشد، يا به آسمان بالا روى. و ما به آسمان رفتنت را باور نكنيم تا براى ما كتابى كه از آن بخوانيم بياورى. بگو: پروردگار من منزه است. آيا جز اين است كه من انسانى هستم كه به رسالت آمده‌ام؟"},{"SurahNumber":17,"VerseNumber":94,"Text":"هيچ چيز مردم را از ايمان آوردن آنگاه كه هدايتشان مى‌كردند، باز نداشت مگر اينكه مى‌گفتند: آيا خدا انسانى را به رسالت مى‌فرستد؟"},{"SurahNumber":17,"VerseNumber":95,"Text":"بگو: اگر در روى زمين فرشتگان به آرامى راه مى‌رفتند، برايشان به پيامبرى فرشته‌اى از آسمان نازل مى‌كرديم"},{"SurahNumber":17,"VerseNumber":96,"Text":"بگو خدا ميان من و شما شهادت را كافى است، زيرا او به بندگانش آگاه و بيناست"},{"SurahNumber":17,"VerseNumber":97,"Text":"و هر كه را خدا هدايت كند، هدايت شده است. و هر كه را گمراه سازد جز خداى براى او سرپرستى نيابى و در روز قيامت در حالى كه چهره‌هايشان رو به زمين است، كور و لال و كر محشورشان مى‌كنيم و جهنم جايگاه آنهاست كه هر چه شعله آن فرو نشيند بيشترش مى‌افروزيم"},{"SurahNumber":17,"VerseNumber":98,"Text":"اين كيفر آنهاست، زيرا به آيات ما ايمان نياوردند و گفتند: آيا چون ما استخوان شديم و خاكى، ما را به صورت تازه‌اى زنده مى‌كنند؟"},{"SurahNumber":17,"VerseNumber":99,"Text":"آيا نمى‌دانند كه خدايى كه آسمانها و زمين را آفريده است قادر است كه همانند آنها را بيافريند و برايشان مدت عمرى نهاده كه در آن ترديدى نيست؟ اما ظالمان جز انكار نكنند"},{"SurahNumber":17,"VerseNumber":100,"Text":"بگو: اگر شما مالك همه خزاين پروردگار من مى‌بوديد، از بيم درويشى امساك پيشه مى‌كرديد، زيرا آدمى بخيل است"},{"SurahNumber":17,"VerseNumber":101,"Text":"از بنى‌اسرائيل بپرس، كه چون موسى نزد آنان آمد، به او نُه نشانه آشكار داده بوديم. و فرعون به او گفت: اى موسى، پندارم كه تو را جادو كرده باشند"},{"SurahNumber":17,"VerseNumber":102,"Text":"گفت: به حقيقت مى‌دانى اين نشانه‌هاى آشكار را جز پروردگار آسمانها و زمين نفرستاده است. و من اى فرعون، تو را به يقين هلاك شده مى‌بينم"},{"SurahNumber":17,"VerseNumber":103,"Text":"فرعون قصد آن داشت كه ايشان را از آن سرزمين بركند، ولى ما او و همه همراهانش را غرقه ساختيم"},{"SurahNumber":17,"VerseNumber":104,"Text":"و پس از او به بنى‌اسرائيل گفتيم: در آن سرزمين ساكن شويد و چون وعده آخرت رسد همه شما را با هم محشور مى‌كنيم"},{"SurahNumber":17,"VerseNumber":105,"Text":"اين قرآن را به حق نازل كرده‌ايم و به حق نازل شده است و تو را نفرستاديم مگر آنكه بشارت دهى و بيم دهى"},{"SurahNumber":17,"VerseNumber":106,"Text":"و قرآن را به تفاريق نازل كرديم تا تو آن را با تأنى بر مردم بخوانى و نازلش كرديم، نازل‌كردنى به كمال"},{"SurahNumber":17,"VerseNumber":107,"Text":"بگو: خواه بدان ايمان بياوريد يا ايمان نياوريد، آنان كه از اين پيش دانش آموخته‌اند، چون قرآن برايشان تلاوت شود سجده‌كنان بر روى درمى‌افتند"},{"SurahNumber":17,"VerseNumber":108,"Text":"و مى‌گويند: منزه است پروردگار ما. وعده پروردگار ما انجام‌يافتنى است"},{"SurahNumber":17,"VerseNumber":109,"Text":"و به رو درمى‌افتند و مى‌گريند و بر خشوعشان افزوده مى‌شود"},{"SurahNumber":17,"VerseNumber":110,"Text":"بگو: چه اللّه را بخوانيد چه رحمان را بخوانيد، هر كدام را كه بخوانيد، نامهاى نيكو از آن اوست. صدايت را به نماز بلند مكن و نيز صدايت را بدان آهسته مكن و ميان اين دو راهى برگزين"},{"SurahNumber":17,"VerseNumber":111,"Text":"بگو: سپاس خدايى را كه فرزندى ندارد و او را شريكى در مُلك نيست و به مذلت نيفتد كه به يارى محتاج شود. پس او را تكبير گوى، تكبيرى شايسته"},{"SurahNumber":18,"VerseNumber":1,"Text":"سپاس خداوندى را كه بر بنده خود اين كتاب را نازل كرد و هيچ كجى و انحراف در آن ننهاد"},{"SurahNumber":18,"VerseNumber":2,"Text":"كتابى عارى از انحراف. تا مردم را از خشم شديد خود بترساند و مؤمنان را كه كارهاى شايسته مى‌كنند، بشارت دهد كه پاداشى نيكو دارند،"},{"SurahNumber":18,"VerseNumber":3,"Text":"در حالى كه تا ابد در آن جاودانه‌اند"},{"SurahNumber":18,"VerseNumber":4,"Text":"و كسانى را كه گفتند: خدا فرزندى اختيار كرد، بترساند"},{"SurahNumber":18,"VerseNumber":5,"Text":"نه خود به آن دانشى دارند و نه پدرانشان داشته‌اند، چه بزرگ است سخنى كه از دهانشان بيرون مى‌آيد و جز دروغى نمى‌گويند"},{"SurahNumber":18,"VerseNumber":6,"Text":"شايد اگر به اين سخن ايمان نياورند، خويشتن را به خاطرشان از اندوه هلاك سازى"},{"SurahNumber":18,"VerseNumber":7,"Text":"ما هر چه در روى زمين است زينت آن قرار داديم، تا امتحانشان كنيم كه كدامشان به عمل بهترند"},{"SurahNumber":18,"VerseNumber":8,"Text":"و نيز ما هستيم كه روى زمين را چون بيابانى خشك خواهيم كرد"},{"SurahNumber":18,"VerseNumber":9,"Text":"آيا پنداشته‌اى كه اصحاب كهف و رقيم از نشانه‌هاى شگفت‌انگيز ما بوده‌اند؟"},{"SurahNumber":18,"VerseNumber":10,"Text":"آنگاه كه آن جوانمردان به غارها پناه بردند و گفتند: اى پروردگار ما، ما را از سوى خود رحمت عنايت كن و كار ما را به راه رستگارى انداز"},{"SurahNumber":18,"VerseNumber":11,"Text":"سالى چند در آن غار به خوابشان كرديم"},{"SurahNumber":18,"VerseNumber":12,"Text":"سپس بيدارشان كرديم تا بدانيم كدام يك از آن دو گروه حساب مدت آرميدنشان را داشته‌اند"},{"SurahNumber":18,"VerseNumber":13,"Text":"ما خبرشان را به راستى براى تو حكايت مى‌كنيم: آنها جوانمردانى بودند كه به پروردگارشان ايمان آورده بودند و ما نيز بر هدايتشان افزوديم"},{"SurahNumber":18,"VerseNumber":14,"Text":"بر دلهايشان نيرو بخشيديم، آنگاه كه برخاستند و گفتند: پروردگار ما پروردگار آسمانها و زمين است. جز او كسى را خدا نخوانيم كه هر گاه چنين كنيم، سخنى سخت كفرآميز گفته باشيم"},{"SurahNumber":18,"VerseNumber":15,"Text":"اينان كه قوم ما هستند، به جز او خدايانى اختيار كرده‌اند. چرا براى اثبات خدايى آنها دليل روشنى نمى‌آورند؟ كيست ستمكارتر از كسى كه به خدا دروغ مى‌بندد؟"},{"SurahNumber":18,"VerseNumber":16,"Text":"اگر از قوم خود كناره جسته‌ايد و جز خداى يكتا خداى ديگرى را نمى‌پرستيد، به غار پناه بريد و خدا رحمت خويش بر شما ارزانى دارد و نعمتتان را در آن مهيا دارد"},{"SurahNumber":18,"VerseNumber":17,"Text":"و خورشيد را مى‌بينى كه چون برمى‌آيد، از غارشان به جانب راست ميل مى‌كند و چون غروب كند ايشان را واگذارد و به چپ گردد. و آنان در صحنه غارند. و اين از آيات خداست. هر كه را خدا هدايت كند هدايت يافته است و هر كه را گمراه سازد هرگز كارسازى راهنما براى او نخواهى يافت"},{"SurahNumber":18,"VerseNumber":18,"Text":"مى‌پنداشتى كه بيدارند حال آنكه در خواب بودند و ما آنان را به دست راست و دست چپ مى‌گردانيديم، و سگشان بر درگاه غار دو دست خويش دراز كرده بود. اگر به سروقتشان مى‌رفتى گريزان بازمى‌گشتى و از آنها سخت مى‌ترسيدى"},{"SurahNumber":18,"VerseNumber":19,"Text":"همچنين بيدارشان كرديم تا با يكديگر گفت و شنود كنند. يكى از آنها پرسيد: چند وقت است كه آرميده‌ايد؟ گفتند: يك روز يا پاره‌اى از روز را آرميده‌ايم. گفتند: پروردگارتان بهتر داند كه چند وقت آرميده‌ايد. يكى را از خود با اين پولتان به شهر بفرستيد تا بنگرد كه غذاى پاكيزه كدام است و برايتان از آن روزيتان را بياورد. و بايد كه به مهربانى رفتار كند تا كسى به شما آگاهى نيابد"},{"SurahNumber":18,"VerseNumber":20,"Text":"زيرا اگر شما را بيابند سنگسار خواهند كرد، يا به كيش خويش درآورند. و اگر چنين شود تا ابد رستگار نخواهيد شد"},{"SurahNumber":18,"VerseNumber":21,"Text":"بدين سان مردم را به حالشان آگاه كرديم تا بدانند كه وعده خدا راست است و در قيامت ترديدى نيست. آنگاه در باره آنها با يكديگر به گفت و گو پرداختند و گفتند: بر روى آنها بنايى برآوريد -پروردگارشان به كارشان آگاه‌تر است- و آنان كه بر حالشان آگاه‌تر شده بودند، گفتند: نه، اينجا را مسجدى مى‌كنيم"},{"SurahNumber":18,"VerseNumber":22,"Text":"خواهند گفت: سه تن بودند و چهارميشان سگشان بود و مى‌گويند: پنج تن بودند و ششميشان سگشان بود -تير به تاريكى مى‌افكنند- و مى‌گويند: هفت تن بودند و هشتميشان سگشان بود. بگو: پروردگار من به عدد آنها داناتر است و شمار ايشان را جز اندك‌كسان نمى‌دانند. و تو در باره آنها جز به ظاهر مجادله مكن و از كس نظر مخواه"},{"SurahNumber":18,"VerseNumber":23,"Text":"هرگز مگوى: فردا چنين مى‌كنم،"},{"SurahNumber":18,"VerseNumber":24,"Text":"مگر خداوند بخواهد. و چون فراموش كنى، پروردگارت را به يادآر و بگو: شايد پروردگار من مرا از نزديك‌ترين راه هدايت كند"},{"SurahNumber":18,"VerseNumber":25,"Text":"و آنان در غار خود سيصد سال آرميدند و نُه سال بدان افزوده‌اند"},{"SurahNumber":18,"VerseNumber":26,"Text":"بگو: خداوند داناتر است كه چند سال آرميدند. غيب آسمانها و زمين از آنِ اوست. چه بيناست و چه شنواست. جز او دوستى ندارند و كس را در فرمان خود شريك نسازد"},{"SurahNumber":18,"VerseNumber":27,"Text":"از كتاب پروردگارت هر چه بر تو وحى شده است تلاوت كن. سخنان او را تغييردهنده‌اى نيست. و تو جز او پناهگاهى نمى‌يابى"},{"SurahNumber":18,"VerseNumber":28,"Text":"و همراه با كسانى كه هر صبح و شام پروردگارشان را مى‌خوانند و خشنودى او را مى‌جويند، خود را به صبر وادار. و نبايد چشمان تو براى يافتن پيرايه‌هاى اين زندگى دنيوى از اينان منصرف گردد. و از آن كه دلش را از ذكر خود بى‌خبر ساخته‌ايم، و از پى هواى نفس خود مى‌رود و در كارهايش اسراف مى‌ورزد، پيروى مكن"},{"SurahNumber":18,"VerseNumber":29,"Text":"بگو: اين سخن حق از جانب پروردگار شماست. هر كه بخواهد ايمان بياورد و هر كه بخواهد كافر شود. ما براى كافران آتشى كه لهيب آن همه را دربرمى‌گيرد، آماده كرده‌ايم و چون به استغاثه آب خواهند از آبى چون مس گداخته كه از حرارتش چهره‌ها كباب مى‌شود بخورانندشان، چه آب بدى و چه آرامگاهى بد"},{"SurahNumber":18,"VerseNumber":30,"Text":"كسانى كه ايمان آورده‌اند و كارهاى شايسته كرده‌اند، بدانند كه ما پاداش نيكوكاران را ضايع نمى‌كنيم"},{"SurahNumber":18,"VerseNumber":31,"Text":"برايشان بهشتهاى جاويد است. از زير پاهاشان نهرها جارى است. بهشتيان را به دستبندهاى زر مى‌آرايند و جامه‌هايى سبز از ديباى نازك و ديباى ستبر مى‌پوشند و در آنجا بر تختها تكيه مى‌زنند. چه پاداش نيكويى و چه آرامگاه نيكويى"},{"SurahNumber":18,"VerseNumber":32,"Text":"برايشان داستان دو مرد را بيان كن كه به يكى دو تاكستان داده بوديم و بر گرد آنها نخلها و در ميانشان كشتزار كرده بوديم"},{"SurahNumber":18,"VerseNumber":33,"Text":"آن دو تاكستان، ميوه خود را مى‌دادند بى هيچ كم و كاست. و نهرى بين آن دو جارى گردانيديم"},{"SurahNumber":18,"VerseNumber":34,"Text":"حاصل از آنِ او بود. به دوستش كه با او گفت و گو مى‌كرد گفت: من به مال از تو بيشتر و به افراد پيروزترم"},{"SurahNumber":18,"VerseNumber":35,"Text":"و آن مرد ستم بر خويشتن كرده به باغ خود درآمد و گفت: نپندارم كه اين باغ هرگز از ميان برود"},{"SurahNumber":18,"VerseNumber":36,"Text":"و نپندارم كه قيامت هم بيايد. و اگر هم مرا نزد خدا برند، جايگاهى بهتر از اين باغ خواهم يافت"},{"SurahNumber":18,"VerseNumber":37,"Text":"دوستش كه با او گفت و گو مى‌كرد گفت: آيا بر آن كس كه تو را از خاك و سپس از نطفه بيافريد و مردى راست بالا كرد، كافر شده‌اى؟"},{"SurahNumber":18,"VerseNumber":38,"Text":"ولى او خداى يكتا پروردگار من است و من هيچ كس را شريك پروردگارم نمى‌سازم"},{"SurahNumber":18,"VerseNumber":39,"Text":"چرا آنگاه كه به باغ خود درآمدى نگفتى: هر چه خداوند خواهد، و هيچ نيرويى جز نيروى خدا نيست؟ اگر مى‌بينى كه دارايى و فرزند من كمتر از تو است،"},{"SurahNumber":18,"VerseNumber":40,"Text":"شايد پروردگار من مرا چيزى بهتر از باغ تو دهد. شايد بر آن باغ صاعقه‌اى بفرستد و آن را به زمينى صاف و لغزنده بدل سازد"},{"SurahNumber":18,"VerseNumber":41,"Text":"يا آب آن بر زمين فرو رود و هرگز به يافتن آن قدرت نيابى"},{"SurahNumber":18,"VerseNumber":42,"Text":"به ثمره‌اش آفت رسيد و بامدادان دست حسرت بر دست مى‌ساييد كه چه هزينه‌اى كرده بود و اكنون همه بناهايش فرو ريخته است. و مى‌گويد: اى كاش كسى را شريك پروردگارم نساخته بودم"},{"SurahNumber":18,"VerseNumber":43,"Text":"جز خدا گروهى كه به ياريش برخيزند نبود و خود قدرت نداشت"},{"SurahNumber":18,"VerseNumber":44,"Text":"آنجا يارى كردن خداى حق را سزد. پاداش او بهتر و سرانجامش نيكوتر است"},{"SurahNumber":18,"VerseNumber":45,"Text":"برايشان زندگى دنيا را مثَل بزن كه چون بارانى است كه از آسمان ببارد و با آن گياهان گوناگون به فراوانى برويد. ناگاه خشك شود و باد بر هر سو پراكنده‌اش سازد. و خدا بر هر كارى تواناست"},{"SurahNumber":18,"VerseNumber":46,"Text":"دارايى و فرزند پيرايه‌هاى اين زندگانى دنياست و كردارهاى نيك كه همواره بر جاى مى‌مانند نزد پروردگارت بهتر و اميد بستن به آنها نيكوتر است"},{"SurahNumber":18,"VerseNumber":47,"Text":"روزى كه كوه‌ها را به راه مى‌اندازيم و زمين را بينى كه هر چه در اندرون دارد بيرون افكنده است و همه را براى حساب گرد مى‌آوريم و يك تن از ايشان را هم رها نمى‌كنيم"},{"SurahNumber":18,"VerseNumber":48,"Text":"همه در يك صف به پروردگارت عرضه مى‌شوند. اكنون نزد ما آمديد همچنان كه نخستين بار شما را بيافريديم. آيا مى‌پنداشتيد كه هرگز برايتان وعده‌گاهى قرار نخواهيم داد؟"},{"SurahNumber":18,"VerseNumber":49,"Text":"دفتر اعمال گشوده شود. مجرمان را بينى كه از آنچه در آن آمده است بيمناكند و مى‌گويند: واى بر ما، اين چه دفترى است كه هيچ گناه كوچك و بزرگى را حساب ناشده رها نكرده است. آنگاه اعمال خود را در مقابل خود بيابند و پروردگار تو، به كسى ستم نمى‌كند"},{"SurahNumber":18,"VerseNumber":50,"Text":"و آنگاه كه به فرشتگان گفتيم كه آدم را سجده كنيد، همه جز ابليس كه از جن بود و از فرمان پروردگارش سر بتافت سجده كردند. آيا شيطان و فرزندانش را به جاى من به دوستى مى‌گيريد، حال آنكه دشمن شمايند؟ ظالمان بد چيزى را به جاى خدا برگزيدند"},{"SurahNumber":18,"VerseNumber":51,"Text":"آنگاه كه آسمانها و زمين و خودشان را مى‌آفريدم، از آنها يارى نخواستم. زيرا من گمراه‌كنندگان را به يارى نمى‌گيرم"},{"SurahNumber":18,"VerseNumber":52,"Text":"و روزى كه مى‌گويد: آنهايى را كه مى‌پنداشتيد شريكان منند ندا دهيد. ندا دهند و شريكان پاسخ ندهند. آنگاه هلاكتگاه را ميانشان قرار دهيم"},{"SurahNumber":18,"VerseNumber":53,"Text":"چون مجرمان آتش را ببينند بدانند كه در آن خواهند افتاد و راه رهايى از آن نيست"},{"SurahNumber":18,"VerseNumber":54,"Text":"در اين قرآن براى مردم هر گونه داستانى بيان كرده‌ايم، ولى آدمى بيش از همه به جدل برمى‌خيزد"},{"SurahNumber":18,"VerseNumber":55,"Text":"مردمان را چون به راه هدايت فرا خواندند، هيچ چيز از ايمان آوردن و آمرزش خواستن، بازنداشت مگر آنكه مى‌بايست به شيوه پيشينيان گرفتار عذاب شوند يا آنكه عذاب روياروى و آشكارا بر آنان فرود آيد"},{"SurahNumber":18,"VerseNumber":56,"Text":"و ما پيامبران را نفرستاديم جز آنكه به مردم مژده دهند يا بيم. و كافرانى كه مى‌خواهند به نيروى باطل، حق را از ميان ببرند جدال مى‌كنند و آيات و هشدارهاى مرا به ريشخند مى‌گيرند"},{"SurahNumber":18,"VerseNumber":57,"Text":"كيست ستمكارتر از آن كه آيات پروردگارش را برايش بخوانند و او اعراض كند و كارهايى را كه از پيش مرتكب شده فراموش كند؟ بر دل ايشان پرده افكنديم تا آيات را درنيابند و گوشهايشان را كر ساختيم كه اگر به راه هدايتشان فراخوانى، هرگز راه نيابند"},{"SurahNumber":18,"VerseNumber":58,"Text":"پروردگارت آمرزنده و مهربان است. اگر مى‌خواست به سبب كردارشان در اين جهان بازخواستشان كند، بى‌درنگ به عذابشان مى‌سپرد. اما عذاب را زمانى معين است كه چون فرازآيد، پناهگاهى نيابند"},{"SurahNumber":18,"VerseNumber":59,"Text":"و آن قريه‌ها را چون كافر شدند به هلاكت رسانيديم و براى هلاكتشان وعده‌اى نهاديم"},{"SurahNumber":18,"VerseNumber":60,"Text":"و موسى به شاگرد خود گفت: من همچنان خواهم رفت تا آنجا كه دو دريا به هم رسيده‌اند. يا مى‌رسم، يا عمرم به سر مى‌آيد"},{"SurahNumber":18,"VerseNumber":61,"Text":"چون آن دو به آنجا كه دو دريا به هم رسيده بودند رسيدند، ماهيشان را فراموش كردند و ماهى راه دريا گرفت و در آب شد"},{"SurahNumber":18,"VerseNumber":62,"Text":"چون از آنجا گذشتند، به شاگرد خود گفت: چاشتمان را بياور كه در اين سفرمان رنج فراوان ديده‌ايم"},{"SurahNumber":18,"VerseNumber":63,"Text":"گفت: آيا به ياد دارى آنگاه را كه در كنار آن صخره مكان گرفته بوديم؟ من ماهى را فراموش كرده‌ام. و اين شيطان بود كه سبب شد فراموشش كنم و ماهى به شيوه‌اى شگفت‌انگيز به دريا رفت"},{"SurahNumber":18,"VerseNumber":64,"Text":"گفت: آنجا همان جايى است كه در طلبش بوده‌ايم. و به نشان قدمهاى خود جست‌وجوكنان بازگشتند"},{"SurahNumber":18,"VerseNumber":65,"Text":"در آنجا بنده‌اى از بندگان ما را كه رحمت خويش بر او ارزانى داشته بوديم و خود بدو دانش آموخته بوديم، بيافتند"},{"SurahNumber":18,"VerseNumber":66,"Text":"موسى گفتش: آيا با تو بيايم تا از آنچه به تو آموخته‌اند به من كمالى بياموزى؟"},{"SurahNumber":18,"VerseNumber":67,"Text":"گفت: تو را شكيب همراهى با من نيست"},{"SurahNumber":18,"VerseNumber":68,"Text":"و چگونه در برابر چيزى كه بدان آگاهى نيافته‌اى صبر خواهى كرد؟"},{"SurahNumber":18,"VerseNumber":69,"Text":"گفت: اگر خدا بخواهد، مرا صابر خواهى يافت آنچنان كه در هيچ كارى تو را فرمانى نكنم"},{"SurahNumber":18,"VerseNumber":70,"Text":"گفت: اگر از پى من مى‌آيى، نبايد كه از من چيزى بپرسى تا من خود تو را از آن آگاه كنم"},{"SurahNumber":18,"VerseNumber":71,"Text":"پس به راه افتادند تا به كشتى سوار شدند. كشتى را سوراخ كرد. گفت: كشتى را سوراخ مى‌كنى تا مردمش را غرقه سازى؟ كارى كه مى‌كنى كارى سخت بزرگ و زشت است"},{"SurahNumber":18,"VerseNumber":72,"Text":"گفت: نگفتم كه تو را شكيب همراهى با من نيست؟"},{"SurahNumber":18,"VerseNumber":73,"Text":"گفت: اگر فراموش كرده‌ام مرا بازخواست مكن و بدين اندازه بر من سخت مگير"},{"SurahNumber":18,"VerseNumber":74,"Text":"و رفتند تا به پسرى رسيدند، او را كشت، موسى گفت: آيا جان پاكى را بى‌آنكه مرتكب قتلى شده باشد مى‌كشى؟ مرتكب كارى زشت گرديدى"}]}