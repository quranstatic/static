{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":29,"VerseNumber":46,"Text":"Na di kano pakipuphapawala ko Tiyoronan sa Kitab, inonta o so sukaniyan na lubi a mapiya, liyo bo ko siran a da kiran Pamaginontolan: Go Tharowa niyo: A Piyaratiyaya mi so Initoron rukami go so Initoron rukano (a Kitab), go so Tohan Nami go Tohan niyo na isa isa; go Sukami na Ron Kami Mbabayorantang"},{"SurahNumber":29,"VerseNumber":47,"Text":"Na lagid aya man a Kinitoronun Nami Ruka ko Kitab. Na siran a inibugai Ami kiran so Kitab na Paparatiyaya-an niran noto, na adun a pud ko siran naya a tao a Miyamaratiyaya-on: Na da-a somasangka ko manga Ayat Ami a rowar ko manga Kapir"},{"SurahNumber":29,"VerseNumber":48,"Text":"Kuna a ba adun a Pukhabatiya-a Ka ko ona-an naya a Kitab, go kuna a Bangka Pukhisorat Sukaniyan a gi-i nggolalan ko kawanan Ka: Ka sa maoto na Mata-an a kaparampangan so gi-i nggagalubuk sa ribat"},{"SurahNumber":29,"VerseNumber":49,"Text":"Kuna, ka Sukaniyan na manga Ayat a manga rarayag a shisi-i ko manga rarub o siran a piyamugan ko Kata-o: Na da-a somasangka ko manga Ayat Ami a rowar ko manga darowaka"},{"SurahNumber":29,"VerseNumber":50,"Text":"Na Pitharo iran: A ino a da-a Initoronon a manga Tanda a phoon ko Kadnan Niyan? Tharowangka: A so manga Tanda na si-i bo pho-on ko Allah: Na Sakun na matag Puphamaka-iktiyar a mapayag"},{"SurahNumber":29,"VerseNumber":51,"Text":"Ba kiran da makatarotop so Mata-an a Kinitoronun Nami Ruka ko Kitab a Pukhabatiya kiran? Mata-an! A adun a matatago ro-o man a titho a Limo go Pananadum a bagiyan o pagtao a Mapaparatiyaya"},{"SurahNumber":29,"VerseNumber":52,"Text":"Tharowangka (Ya Muhammad): A miyakatarotop so Allah kolut Akun a go so lut iyo a saksi: Katawan Niyan so shisi-i ko manga Langit a go so Lopa. Na so siran a Piyaratiyaya iran so ribat go Inong- kir iran so Allah, na siran man na siran so manga logi"},{"SurahNumber":29,"VerseNumber":53,"Text":"Na Puphangunin niran Ruka a kaga-an o siksa: Na o da so ta-alik a miyapunto, na makaoma kiran ndun so siksa: Na makatalingoma kiran ndun a mitalumba, a siran na di iran mai-inungka"},{"SurahNumber":29,"VerseNumber":54,"Text":"Puphangunin niran Ruka a kaga-an o siksa: A Mata-an! A so Naraka Jahannam na Sabunar a katatangkalan niyan so manga Kapir"},{"SurahNumber":29,"VerseNumber":55,"Text":"Si-i ko gawi-i a mibongkos kiran so siksa pho-on ko kaporowan niran go pho-on ko kababa-an o manga a'i ran, na Tharo-on Niyan: Ta-ami niyo so Pinggolaola niyo"},{"SurahNumber":29,"VerseNumber":56,"Text":"Hai manga Oripun Ko a so Miyamaratiyaya! Mata-an! A so Lopa Akun na maolad: Na Sakun mbo ı Sımba-a niyo"},{"SurahNumber":29,"VerseNumber":57,"Text":"Oman i baraniyawa na phakata-am ko Kapatai: Oriyan niyan na si-i kano Rukami phakandoda"},{"SurahNumber":29,"VerseNumber":58,"Text":"Na so siran a Miyamaratiyaya go Pinggalubuk iran so manga pipiya, na Mata-an a Pakapuphanta-on Nami siran ndun ko Sorga,-a manga darpa a manga poporo a Puphamangondas ko kababa-an Niyan so manga lawasaig,-makakakal siran non,sayana a mapiya a balas ko Miyamagamal (sa mapiya)"},{"SurahNumber":29,"VerseNumber":59,"Text":"A siran na Miphantang siran, go so bo so Kadnan niran i Sasarigan niran"},{"SurahNumber":29,"VerseNumber":60,"Text":"Na madakul a Baraniyawa a di phaka-awid sa Pagupur on: Na so Allah i Puphagupur on, go (Puphagupur) rukano: Na Sukaniyan so Puphakanug, a Mata-o"},{"SurahNumber":29,"VerseNumber":61,"Text":"Na Ibut o isha-an Ka kiran, o antawa-a i Miyadun ko manga Langit a go so Lopa, go piyakaphasiyonot Iyan so Alongan go so Olan? na Mata-an a Putharo-on niran ndun: A so Allah. Na andamanaya i ka-puthalikhod iran"},{"SurahNumber":29,"VerseNumber":62,"Text":"So Allah na puphakaoladun Niyan so Riskhi ko tao a kabaya Iyan ko manga Oripun Niyan; go puphakasimpitun Niyan rukaniyan; Mata-an! A so Allah si-i ko langowan taman na katawan Niyan"},{"SurahNumber":29,"VerseNumber":63,"Text":"Na Ibut o isha-an Ka kiran, o antawa-a i Tomiyoron pho-on ko kawang ko ig, na ini Oyag Iyan noto ko Lopa ko oriyan o KĶiyapatai niyan? Na Mata-an a Putharo-on niran ndun: A so Allah! Tharowangka: So Podi na ruk o Allah! Kuna, ka so kadakulan kiran na di siran punggudaguda"},{"SurahNumber":29,"VerseNumber":64,"Text":"Na da ko ungkai a Kaoyagoyag ko donıiya inonta na karimbaran go katumbangan; na Mataan! A so Ingud a Maori na titho a Sukaniyan i Kaoyagoyag, o siran na katawi ran"},{"SurahNumber":29,"VerseNumber":65,"Text":"Na igira a miyakada siran ko Kapal, na Manguni siran ko Allah, sa totolabosun niran Rukaniyan so okit ko Kapaginutao; na kagiya a sabutun Niyan siran a iraot siran ko Kalopa-an, na sa maoto na siran na Puphanakoto siran"},{"SurahNumber":29,"VerseNumber":66,"Text":"Ka kagiya a Phagongkirun niran so inibugai Ami kiran, go kagiya a masosonor siran! Na katokawan niran ndun"},{"SurahNumber":29,"VerseNumber":67,"Text":"Ba iran nda mailai a Mataan! A Sukami na sominggai Kami sa lindonga, a Panarigan, na Puphanikhumun so manga Manosiya ko muliliyota kiran? Ba so ribat ı Pharatiyaya-an niran, na so Limo o Allah na Phagongkirun niran"},{"SurahNumber":29,"VerseNumber":68,"Text":"Na ba adun a taoa makalubi a darowaka ko tao a inangkob iyan so Allah sa kabokhag, o di na Piyakambokhag iyan so bunar kagiya makaoma-on? Ba da-a matatago ko Naraka Jahannam a darpa a bagiyan o manga Kapir"},{"SurahNumber":29,"VerseNumber":69,"Text":"Na so siran a Miyamanagontaman makapantag Rukami,- na Mata-an a Nggonana-on Nami siran ndun ko manga okit Ami: Na Mata-an! A so Allah na pud dun o Miphipiyapiya"},{"SurahNumber":30,"VerseNumber":1,"Text":"Alif Lam Mim. So Allah i Mata-o ko paka-a antapan Niyan ro-o"},{"SurahNumber":30,"VerseNumber":2,"Text":"Tiyaban so pagtao a Rum"},{"SurahNumber":30,"VerseNumber":3,"Text":"Si-i ko marani a Lopa; na si-i ko oriyan o kiyatabana kiran, na phakataban siran ndun"},{"SurahNumber":30,"VerseNumber":4,"Text":"Si-i ko mamakapira ragon. Ruk o Allah so miyanggolaola paganai, a go so khaori: na sa Alongan noto na khababaya so Miyamaratiyaya"},{"SurahNumber":30,"VerseNumber":5,"Text":"Sabap ko tabang o Allah. Thabangan Niyan so tao a kabaya, Iyan Sukaniyan so Mabagur, a Maka- limo-on"},{"SurahNumber":30,"VerseNumber":6,"Text":"Diyandi o Allah. Di pundorat so Allah ko diyandi Iyan: Na ogaid na so kadakulan ko manga Manosiya na di iran katawan"},{"SurahNumber":30,"VerseNumber":7,"Text":"Katawan niyan so mapapayag ko Kaoyagoyag sa doniya: A siran na so Akhirat na siran na di iran mai-inungka"},{"SurahNumber":30,"VerseNumber":8,"Text":"Ba iran nda pamimikirana-si i ko manga ginawa iran? A da ko Kiya-aduna o Allah ko manga Langit a go so Lopa go so nganin a pagulutan a dowanan: Inonta na si-i ko bunar, go so ta-alik a miyapunto; na Mata-an! A madakul ko manga Manosiya a so kitho-ona an ko Kadnan niran na titho a o-Ongkirun niran"},{"SurahNumber":30,"VerseNumber":9,"Text":"Ba siran nda lalakao ko Lopa ka-an niran mapagilailai o antona-a i miyambutad o kiya-akiran ko siran a miya-ona an niran? Aya butad iran na tanto a mala a di siran i bagur: Go pindado iran so Lopa go pimbabalayan niran noto sa madakul a di so kiyambalai ranon: Go mini-oma kiran o manga Sogo kiran so manga rarayag a karina; na da ko butad o Allah i ba Niyan siran pushalimboti., na ogaid na aya butad iran na so manga ginawa iranna pushalimbotan niran"},{"SurahNumber":30,"VerseNumber":10,"Text":"Oriyan niyan na aya dun a khabolosan o siran a minggagalubuk sa marata, na so marata; sa kiyapakambokhaga iran ko manga Ayat o Allah, go miyabaloi siran a gi-i ran noto pagishawisha on"},{"SurahNumber":30,"VerseNumber":11,"Text":"So Allah i puphanagipo-on (Mangadun) ko manga Ka-adun; oriyan niyan na khasoi Niyan (Madun ko Akhirat); oriyan niyan na Ron kano phakandoda"},{"SurahNumber":30,"VerseNumber":12,"Text":"Na si-i ko gawi-i a kapakatindug o Bangkit, na kada-an sa panginam so manga baradosa"},{"SurahNumber":30,"VerseNumber":13,"Text":"Go da-a mabaloi a bagiyan niran ko ipuphamanakoto iran a mamakaogop, go mabaloi siran a so ipuphamanakoto iran na Ongkirun niran"},{"SurahNumber":30,"VerseNumber":14,"Text":"Go si-i ko gawi-i a kapakatindug o Bangkit, na sa Alongan noto na makambulabulag siran"},{"SurahNumber":30,"VerseNumber":15,"Text":"Na so siran a Miyamaratiyaya go pinggalubuk iran so manga pipiya, na siran i khatago ko Sorga a kokormatun siran"},{"SurahNumber":30,"VerseNumber":16,"Text":"Na so siran a Miyamangongkir go piyakambokhag iran so manga Ayat Ami a go so kitumo ko Akhirat, na siran man i khatago ko siksa a phamakadarpa-an siran non"},{"SurahNumber":30,"VerseNumber":17,"Text":"Na Phodi Podi a niyo so Allah, ko masa a kagabini rukano, go so masa a kapita i rukano"},{"SurahNumber":30,"VerseNumber":18,"Text":"Na ruk Iyan so Podi, si-i ko manga Langit a go so Lopa; go so kagabi-gabi go so masa a kapulohor iyo"},{"SurahNumber":30,"VerseNumber":19,"Text":"Puphakagumaon Niyan so Oyagoyag a pho-on ko Miyatai, go puphakagumaon Niyan so Miyatai pho-on ko Oyagoyag, go Phagoyagun Niyan so Lopa ko oriyan o kiyapatai niyan: Na lagid oto man a kaphakagumawa rukano (pho-on ko manga kobor)"},{"SurahNumber":30,"VerseNumber":20,"Text":"Na pud ko manga tanda Iyan, a Kiya-aduna Niyan rukano a pho-on sa botha; oriyan niyan na sa maoto na sukano na Manosiya a Khipapayapat"},{"SurahNumber":30,"VerseNumber":21,"Text":"Go pud ko manga tanda Iyan, a Inadunan kano Niyan a pho-on ko manga ginawa niyo, sa manga darodopa, ka angkano mapaparo si-i rukaniyan, go singgayan Niyan so lut iyo sa kabaya a go Limo: Mata-an! A adun a matatago ro-o man a titho a manga tanda ko pagtao a puphamimikiran nun niran"},{"SurahNumber":30,"VerseNumber":22,"Text":"Go pud ko manga tanda Iyan, a KĶiya-aduna Niyan ko manga Langit a go so Lopa, go so kambidabida o manga basa niyo go so manga waruna niyo: Mata-an! A adun a matatago ro-o man a titho a manga tanda ko manga Tata-o"},{"SurahNumber":30,"VerseNumber":23,"Text":"Go pud ko manga tanda Iyan, so torog iyo ko gagawli-i a go so daondao, go so kapuphuloloba a niyo ko Kakawasa-an Niyan: Mataan! A adun a matatago ro-o man a ttho a manga tanda ko pagtao a puphamamakinug siran"},{"SurahNumber":30,"VerseNumber":24,"Text":"Go pud ko manga tanda Iyan, a puphakıi-ilai Niyan rukano so kilat, sa kaluk a go inam, go Iputhoron Niyan a pho-on ko kawang so ig a oran na phagoyagun Niyan sa sabap Rukaniyan so Lopa ko oriyan o kiyapatai niyan: Mataan! A adun a matatago ro-o man a titho a manga tanda ko pagtao a punggudaguda-an niran"},{"SurahNumber":30,"VerseNumber":25,"Text":"Go pud ko manga tanda Iyan, a kapakatitindug o Langit a go so Lopa sa sabap sa Sogowan Niyan: Oriyan niyan na amai ko tawagun kano Niyan, sa isa a pananawag, pho-on ko Lopa, na sa maoto na sukano na mamakagumao kano (pho-on ko manga kobor iyo)"},{"SurahNumber":30,"VerseNumber":26,"Text":"Na ruk Iyan so shisi-i ko manga Langit go so Lopa: Tanan non Makaphapasiyonot"},{"SurahNumber":30,"VerseNumber":27,"Text":"Go Sukaniyan so puphanagipo-on (Mangadun) ko manga Kaadun; oriyan niyan na khasoi Niyan (Madun ko Akhirat); na giyoto na tanto a malbod si-i Rukaniyan. Goruk Iyan so butad a maporo si-i ko manga Langit a go so Lopa: GoSukaniyan so Mabagur, a Maon gangun"},{"SurahNumber":30,"VerseNumber":28,"Text":"Mimba-al rukano sa ibarat a pho-on ko manga ginawa niyo: Ba adun a ruk iyo a pud ko miyakhapa-ar o manga tangan niyo a khipakatotompok ko pagupur Ami rukano? Na sukano na mulagilagidon, na ipukhaluk iyo siran lagid o kipukhalukun niyo ko manga ginawa niyo? Lagid aya a gi-i Ami kashumpada magosai ko manga tanda ko pagtao a Phunggudaguda-an niran"},{"SurahNumber":30,"VerseNumber":29,"Text":"Kuna, ka aya inonotan o siran a minggogolaola sa ribat na so manga kabaya iran a kuna a ba Kata-o. Na antawa-a i makatoro ko tao a diyadag o Allah! Go da-a bagiyan niran a phamakatabang"},{"SurahNumber":30,"VerseNumber":30,"Text":"Na Pakambatangangka so Hadap Ka ko Agama: A Shasalimbotawangka; okit a Kiyapangadun o Allah: A so Inadun Niyan so manga Manosiya si-i Rukaniyan. Da-a kasambi ko KĶiyapangadun o Allah: Giyoto man i okit a ontol, na ogaid na so kadakulan ko manga Manosiya na di iran katawan"},{"SurahNumber":30,"VerseNumber":31,"Text":"Sasangor kano si-i Rukaniyan, go onoti niyo Sukaniyan, go pamayandugun niyo so Sambayang, go o ba kano mabaloi a pud ko manga Pananakoto"},{"SurahNumber":30,"VerseNumber":32,"Text":"A siran so pimba-a ba-ad iran so okit iran, go miyabaloi siran a mithitinduga;- oman i isa ka sagorompong na so shisi-i kiran (a kupit) na pukhababaya-an niran"},{"SurahNumber":30,"VerseNumber":33,"Text":"Na igira a miyasogat so manga Manosiya a morala, na manguni siran ko Kadnan niran, a mbabalingan siran non: Oriyan niyan na igira a piyakata-am lyan siran sa pho-on Rukaniyan a Limo, na sa maoto na so isa ka sagorompong kiran na so Kadnan niran na Puphakisakotowan niran"},{"SurahNumber":30,"VerseNumber":34,"Text":"Ka Phagongkirun niran so inibugai Ami kiran! Na sawiti niyo (so doniya); ka katokawan niyo bo"},{"SurahNumber":30,"VerseNumber":35,"Text":"Ba adun a Initoron Ami kiran a katantowan, na sukaniyan i gi-i Tharo ko nganin a siran na Ipushakoto iran Non"},{"SurahNumber":30,"VerseNumber":36,"Text":"Na igira a piyakata-am Ami so Manosiya sa Limo, na mababaya siran sa sabap rukaniyan: Na o masogat siran a marata sabap ko mini-ona a galubuk o manga lima iran, na sa maoto na siran na pukhada-an siran sa panginam"},{"SurahNumber":30,"VerseNumber":37,"Text":"Ba iran nda mailai a Mataan! A so Allah na puphakaoladun Niyan so Riskhi ko tao a kabaya Iyan, go puphakasimpitun Niyan? Mata-an! A adun a matatago ro-o man a titho a manga tanda ko pagtao a Khipaparatiyaya"},{"SurahNumber":30,"VerseNumber":38,"Text":"Na bugan Ka ko tonganai so kabunar iyan, go so Miskin, go so Gi-i Mulayalayag a maka khakadiat a miya kawang sa Lalan. Giyoto man i lubi a mapiya a bagiyan o siran a kabaya iran so balas o Allah; na siran man na siran i phamakadaag"},{"SurahNumber":30,"VerseNumber":39,"Text":"Na sa dun sa ipamumugai niyo a pho-on sa kapaka-isug ka an makaisug ko manga tamok o manga Manosiya, na di phakaisug si-i ko Allah: Na sa dun sa ipamumugai niyo a pho-on sa Pangalinggagao a kabaya iyo ko balas o Allah, na siran man na siran 1 gi-i thakutakup"},{"SurahNumber":30,"VerseNumber":40,"Text":"So Allah so Miyadun rukano: Oriyan niyan na riniskhiyan kano Niyan; oriyan niyan na phatain kano Niyan; oriyan niyan na pagoyagun kano Niyan (ko Alongan a Qiyamah). Ba adun a pud ko Ipuphamanakoto niyo a makapunggolaola ro-o sa maito bo? Soti Sukaniyan! Go Maporo a ka-a awat Iyan ko Ipuphanakoto iran"},{"SurahNumber":30,"VerseNumber":41,"Text":"Miyapayag so kabinasa ko kalopa-an a go so kalodan sa sabap ko pinggalubuk o manga lima o manga Manosiya (a kandarowaka), ka phakita-aman Niyan kiran so (karata o) saba-ad ko pinggolaola iran: Ka-an siran makambalingan (ko ontol)"},{"SurahNumber":30,"VerseNumber":42,"Text":"Tharowangka: A ndalakao kano ko Lopa na pagilailaya niyo o antona-a i miyambutad o kiya-akiran ko siran a miyaona: Miyabaloi so kadakulan kiran a manga Pananakoto"},{"SurahNumber":30,"VerseNumber":43,"Text":"Na antapun Ka so Hadap Ka ko Agama ontol, ko dapun so kapakatalingoma o gawi-i a da-a makarunon pho-on ko Allah: Sa Alongan noto na makasushunggaya siran"},{"SurahNumber":30,"VerseNumber":44,"Text":"Sa tao a Mongkir na phakatana-on so KĶKiyaongkir iyan: Na sa tao a nggalubuk sa mapiya na bagiyan o manga ginawa iran a pukhatibaba iran a dukhai"},{"SurahNumber":30,"VerseNumber":45,"Text":"Ka mbalasan Niyan so Miyamaratiyaya go pinggalubuk iran so manga pipiya, ko kakawasa-an Niyan. Mata-an! A Sukaniyan na di Niyan khababaya-an so Miyamangongkir"},{"SurahNumber":30,"VerseNumber":46,"Text":"Na pud ko manga tanda Iyan, a kapumbotawani Niyan ko manga ndo, a puphamalata (ko oran), go angkano Niyan mapakata-am ko Limo Iyan, go an puphamakabuthas so manga Kapal sabap ko sogo a Niyan, go angkano gi-i makambabanog ko kakawasa-an Niyan: Go angkano Makapananalamat"},{"SurahNumber":30,"VerseNumber":47,"Text":"Na Sabunsabunar a Somiyogo Kami ko miya-ona an Ka, sa manga Sogo si-i ko pagtao iran; na miyakatalingoma siran kiran a rakhus o manga karina a manga rarayag: Na siniksa Ami so Mimbabaradosa; na miyabaloi a kabunar Rukami so katabangi ko Miyamaratiyaya"},{"SurahNumber":30,"VerseNumber":48,"Text":"So Allah so puphakasambur ko manga ndo, na pukhibayog iyan so gabon: Na pukhayatun niyan ko kawang sa sadun sa kabaya Iyan, go pumbalowin Niyan sukaniyan a pishagintas; na Pukhailaingka so oran a pulutos pho-on ko pagulutulutan niyan: Na igira ini sogat Iyan noto ko tao a kabaya Iyan ko manga Oripun Niyan, na sa maoto na siran na pukhababaya siran"},{"SurahNumber":30,"VerseNumber":49,"Text":"Na Mata-an a miyabaloi siran ko da kiran nompun KĶKitoronun ko ona-an niyan a titho a khika-a da-an sa panginam"},{"SurahNumber":30,"VerseNumber":50,"Text":"Na Ilayangka so rarad o Limo o Allah!- O andamanaya ı kaphagoyaga Niyan ko Lopa ko oriyan o kiyapatai niyan: Mata-an! A giyoto man i titho a phangoyag ko Miyamatai: Go Sukaniyan si-i ko langowan taman na Gaos Iyan"},{"SurahNumber":30,"VerseNumber":51,"Text":"Na Ibut o Sogo Kami sa ndo na go iran mailai ({so pangoma-an) a makabinaning,- na itataros iran ndun ko oriyan niyan a Kao-ongkir iran"},{"SurahNumber":30,"VerseNumber":52,"Text":"Na Mata-an! A Suka na Dingka Maphakinug ko miyamatai, go Dingka Maphakinug ko manga bungul so Panolon, igira a tominingur siran, a khitatalikhod"},{"SurahNumber":30,"VerseNumber":53,"Text":"Go da Ruka i Bangka manggonanao so manga bota sa kapokas iran ko kadadadag iran: Da-a maphakanug Ka a rowar ko tao a Mapaparatiyaya ko manga Ayat Ami, na siran na Mbabayorantang siran"},{"SurahNumber":30,"VerseNumber":54,"Text":"So Allah so Miyadun rukano pho-on ko malumuk, oriyan niyan na biyaloi Niyan a pho-on ko oriyan o malumuk a mabagur, oriyan niyan na biyaloi Niyan a pho-on ko oriyan o mabagur a malumuk, go kalokus. Phagadunun Niyan so kabaya Iyan, na Sukaniyan so Mata-o, a Gaos"},{"SurahNumber":30,"VerseNumber":55,"Text":"Na si-i ko gawi-i a kapakatindug o Bangkit, na pushapa so manga baradosa sa da-a minitarug iran (ko Doniya) a salakao ko isa ka oras: Lagid oto man a kiyabaloi ran a gi-i mbaba-as sa kabokhag"},{"SurahNumber":30,"VerseNumber":56,"Text":"Na Tharo-on o siran a piyamugan ko Kata-o, a go Paratiyaya: A Sabunsabunar a miyakatarug kano si-i ko Kitab o Allah, sa taman ko gawi-i a kapangoyag, na giyai so gawi-i a kapangoyag: Na ogaid na sukano na aya butad iyo na di niyo katawan"},{"SurahNumber":30,"VerseNumber":57,"Text":"Na sa Alongan noto na di phakanggai a gona ko siran a Mindadarowaka so dalina iran, go di siran pakaphangunin sa rila"},{"SurahNumber":30,"VerseNumber":58,"Text":"Na Sabunsabunar a piyayag Ami ko manga Manosiya, sangkai a Qur-an so oman i ibarat: Na Ibut o Katalingomaingka siran sa tanda, na Mata-an a Putharo-on ndun o siran a da Pamaratiyaya: Da ko sukano inonta na manga ribat"},{"SurahNumber":30,"VerseNumber":59,"Text":"Lagid oto man a kapupharkata o Allah ko manga poso o siran a di iran katawan"},{"SurahNumber":30,"VerseNumber":60,"Text":"Na Phantangka: Mata-an! a so diyandi o Allah na bunar: Go o ba Ka mathitilakhap o siran a di khitotomangkud"},{"SurahNumber":31,"VerseNumber":1,"Text":"Alf Lam Mim. So Allah i Mata-o ko paka-a antapan Niyan ro-o"},{"SurahNumber":31,"VerseNumber":2,"Text":"Giyaya na manga Ayat ko Kitab a katatagowan sa Ongangun"},{"SurahNumber":31,"VerseNumber":3,"Text":"A Torowan go Limo ko Miphipiyapiya"},{"SurahNumber":31,"VerseNumber":4,"Text":"A so ipuphamayandug iran so Sambayang, go puthonain niran so Zakat, go siran na so Akhirat na siran na tatangkudun niran"},{"SurahNumber":31,"VerseNumber":5,"Text":"Siran man i thatakna ko Torowan a pho-on ko Kadnan niran; go siran man na siran 1 Phamakada-ag"},{"SurahNumber":31,"VerseNumber":6,"Text":"Na adun a pud ko manga Manosiya, a tao a puphamasa sa katumbangan a Tothol, ka-an makadadag ko lalan o Allah, a kuna a ba Kata-o, go phagumba-alan niyan a kasandagan: Siran man na adun a bagiyan niran a siksa a phakahina"},{"SurahNumber":31,"VerseNumber":7,"Text":"Na igira a puphangadi-a non so manga Ayat Ami, na tomalikhod, a Mananakabor, lagid o ba niyan noto da manug, lagid o ba kiyatagowan so mbala a tangila niyan sa kabungul: Na Puphanotholangka on so siksa a malipuds"},{"SurahNumber":31,"VerseNumber":8,"Text":"Mata-an! a so Miyamaratiyaya go pinggalubuk iran so manga pipiya, na adun a bagiyan niran a manga Sorga a pakalma"},{"SurahNumber":31,"VerseNumber":9,"Text":"Makakakal siran non. Diyandi o Allah a bunar: Na Sukaniyan so Mabagur, a Mao-ngangun"},{"SurahNumber":31,"VerseNumber":10,"Text":"Inadun Niyan so manga Langit a da-a manga polaos a khailai niyo sukaniyan; go piyakabukunan Niyan so Lopa sa manga Palao, ka angkano niyan di pukhakaog; go iniparak Iyan non so oman 1i baraniyawa. Na piyakatoron Ami phoon ko kawang so ig a oran, na piyakatho Ami ron so oman i pishoson a mapiya"},{"SurahNumber":31,"VerseNumber":11,"Text":"Giyaya a Inadun o Allah: Na paki-ilai niyo Rakun o antona-a i Miya-adun o siran a salakao Rukaniyan: kuna, ka so manga darowaka na matatago ko kadadag, a mapayag"},{"SurahNumber":31,"VerseNumber":12,"Text":"Na Sabunsabunar a ini bugail Ami ko Luqman so Ongangun (na Pitharo-on a): Panalamat Ka ko Allah. Na sa tao a Manalamat, na Makaphanalamat sa ruk bo o ginawa niyan: Na sa tao a Mongkir, na Mata-an! A so Allah na Angkos, a Puphodin"},{"SurahNumber":31,"VerseNumber":13,"Text":"Na gowani na Piīitharo o Luqman ko Wata Iyan, a Sukanıyan na Puphanguthoma-an Niyan: Hai Ikaritan Ko! Dingka Shakoton so Allah: Mata-an! A so Kapanakoto na titho a kandarowaka, a lubi a mala"},{"SurahNumber":31,"VerseNumber":14,"Text":"Na piyanginsana Mi kọ Manosiya so mbala a lokus iyan: Kiya-awidan sukaniyan o Ina Iyan ko kalumuk, a maliliyawao ko isa a kalumuk: Go miyakagunuk somoso ko solud a dowa ragon: Panalamat Ka Rakun a go so mbala a lokus Ka: Si-i Rakun so khabolosan"},{"SurahNumber":31,"VerseNumber":15,"Text":"Na o ba Ka iran mba-a sa sa Kisakoton Ka Rakun ko da-a ruk Ka on a Kata-o, na Dingka siran Pagonoti; go pakipagupuda Ka kiran si-i ko doniya sa adat a mapiya; na kudug Ka ko lalan a tao a mimbalingan si-i Rakun: Oriyan niyan na si-i Rakun so khandodan niyo, na Phanotholun Ko rukano so Pinggolaola niyo"},{"SurahNumber":31,"VerseNumber":16,"Text":"(Pitharo o Luqman:) Hai Ikaritan Ko! Mata-an naya! A o adun a Ma-adun (a Amal) a timbang o od a Hardal, na matago si-i ko lakongan, odi na si-i ko manga Langit, odi na si-i ko Lopa, na ithalingoma Sukaniyan o Allah: Mata-an! A so Allah na Lambas i Kata-o, a Kaip"},{"SurahNumber":31,"VerseNumber":17,"Text":"Hai Ikaritan Ko! Pamayandugun Ka so Sambayang, go Sogoon Ka so mapiya, go saparun Ka so marata: Go Phantangka ko apiya antona-a i minisogat Ruka; Mataan! A giyoto man na pud ko mailot a manga Sogowan"},{"SurahNumber":31,"VerseNumber":18,"Text":"Go Dingka thangkiri-in so biyas Ka ko manga Manosiya (sa kapanakabor), go di Ka pulalakao ko Lopa a Mangangandag; Mataan! A so Allah na di Niyan khabaya-an so oman i takabor, a Masalibantog"},{"SurahNumber":31,"VerseNumber":19,"Text":"Go Shokodingka so Kapulalakaongka, go Pakainayangka so Sowarangka; Mata-an! A aya piyakagowagowad ko manga sowara na Sabunar a so sowara Kimar"},{"SurahNumber":31,"VerseNumber":20,"Text":"Ba niyo da mailai a Mata-an! A so Allah na Piyakaphasiyonot Iyan rukano so nganin a shisi-i ko manga Langit a go so shisi-i ko Lopa, go siyamporna Iyan rukano so manga Limo Iyan sa mapayag, go masolun? Na adun a pud ko manga Manosiya a gi-i makiphapawala makapantag ko Allah, a kuna a ba Kata-o, go di Torowan, go di Kitab a miyakabugai sa sindao"},{"SurahNumber":31,"VerseNumber":21,"Text":"Na igira a Pitharo kiran: Akuduga niyo so Initoron o Allah, na Tharo-on niran: A kuna, ka aya khudugun nami na so miyato-on nami ron so manga lokus ami. Ati apiya aya butad o Shaitan na puthawagun niyan siran ko siksa a Pushokhayao (na aya iran ndun phagonotan)"},{"SurahNumber":31,"VerseNumber":22,"Text":"Na sa tao a Imbayorantang iyan a ginawa niyan ko Allah, a sukaniyan na phipiyapiya, na Sabunar a kiyakaputan niyan so kaputa a mabagur: Na si-i ko Allah so khaakiran ko manga olaola"},{"SurahNumber":31,"VerseNumber":23,"Text":"Na sa tao a Mongkir, na o ba Ka mapakamboko o Kiyaongkir iyan: Si-i Rukami so khandodan niran, na Phanotholun Ami kiran so pinggolaola iran: Mata-an! A so Allah na katawan Niyan so shisi-i ko manga rarub"},{"SurahNumber":31,"VerseNumber":24,"Text":"Phakasawitun Ami siran (ko doniya) sa maito: Oriyan niyan na pakapagubongun Ami siran ko siksa a sangat"},{"SurahNumber":31,"VerseNumber":25,"Text":"Na Ibut ka o isha-an Ka kiran, o antawa-a i Miyadun ko manga Langit a go so Lopa? Na Mata-an a Putharo-on niran ndun: A so Allah. Tharowangka: A so Podi na ruk o Allah! Kuna, ka so kadakulan kiran na di iran katawan"},{"SurahNumber":31,"VerseNumber":26,"Text":"Ruk o Allah so nganin a shisi-i ko manga Langit, go so Lopa: Mata-an! A so Allah na Sukaniyan i Angkos, a Puphodin"},{"SurahNumber":31,"VerseNumber":27,"Text":"Na apiya pun Mata-an! A so matatago ko Lopa a kayo na manga Pansom, go so KĶKalodan (na dawat), na omanan Niyan noto sa pito a manga Kalodan, na di thaman so manga Katharo o Allah: Mata-an! A so Allah na Mabagur, a Maongangun"},{"SurahNumber":31,"VerseNumber":28,"Text":"Da ko KĶKiya-aduna rukano, go da ko kapagoyaga rukano, inonta na lagid o ginawa a isa: Mata-an! A so Allah na Puphakanug, a Puphakailai"},{"SurahNumber":31,"VerseNumber":29,"Text":"Bangka da mailai a Mata-an! A so Allah na puphakasoludun Niyan so gagawi-i ko daondao, go puphakasoludun Niyan so daondao ko gagawi-i; go piyakaphasiyonot Iyan so Alongan, a go so Olan, oman i isa na pukhudug (ko lalan niya) taman ko ta-alik a pupuntoon; na Mata-an! A so Allah na so gi-i niyo nggolaola-an na Kaip Iyan"},{"SurahNumber":31,"VerseNumber":30,"Text":"Giyoto man na sabap sa Mata-an! A so Allah na Sukaniyan so Bunar; na Mata-an! A so Puphanongganowin niran a salakao Rukaniyan na ribat; na Mata-an! A so Allah, na Sukaniyan so Maporo, a Mala"},{"SurahNumber":31,"VerseNumber":31,"Text":"Bangka da mailai a Mata-an! A so manga Kapal na puphamangtas ko Kalodan sabap ko Limo o Allah?- Ka puphaki-ilai Niyan rukano so manga tanda Iyan? Mata-an! A dun a matatago ro-o man a titho a manga tanda ko oman i Mapantang, a Mananalamat"},{"SurahNumber":31,"VerseNumber":32,"Text":"Na igira a kiyakoloban siran sa bagul a lagid o manga Palao, na Manguni siran ko Allah, a totolabosun niran Rukaniyan so Panguni. Na kagiya a sabutun Niyan siran, a iraot siran ko kalopa-an, na so saba-ad kiran na Miyaginontolan. Na da-a shangka ko manga tanda Ami a rowar ko omani makadorat, a Miyongkir"},{"SurahNumber":31,"VerseNumber":33,"Text":"Hai manga Manosiya! Onoti niyo so Kadnan niyo, go kalukun niyo so gawi-i a da-a khiyogop o Mimbawata ko Wata iyan, go da ko Iniīmbawata i ba niyan kaogopi so Mimbawata on, sa maito bo. Mataan! A so diyandi o Allah na Bunar: Na o ba kano malimpang o kaoyagoyag ko doniya, go o ba kano malimpang sa sabap ko (katigur o) Allah o Puphulilimpang"},{"SurahNumber":31,"VerseNumber":34,"Text":"Mata-an! A so Allah na shisii Rukaniyan so katawi ko Bangkit; go so kapuphakatorona Niyan ko oran; go katawan Niyan so nganin a shisi-i ko manga Tiyan. Na di katawan o Baraniyawa o antona-a i mapunggalubuk iyan mapita: go di katatawan o Baraniyawa o andai Lopa a phatayan niyan. Mata-an! A so Allah na Mata-o, a Kaip"},{"SurahNumber":32,"VerseNumber":1,"Text":"Alf Lam Mim. So Allah i Mata-o ko paka-a antapan Niyan ro-o"},{"SurahNumber":32,"VerseNumber":2,"Text":"Na Initoron so Kitab a da a sangka a madalumon,- a pho-on ko Kadnan o manga Ka-adun"},{"SurahNumber":32,"VerseNumber":3,"Text":"Ino a di iran Tharo-on: A Pimba-as aya o Muhammad? Kuna, ka Sukaniyan so Bunar a pho-on ko Kadnan Ka, ka-an Ka Mapakaiktiyar so pagtao a da-a miyakatalingoma kiran a Miyamakaiktiyar a miya-ona-an Ka Ka-an siran makakudug ko ontol"},{"SurahNumber":32,"VerseNumber":4,"Text":"So Allah so Miyadun ko manga Langit, a go so Lopa, go so nganin a pagulutan a dowa nan, si-i ko num a Alongan; oriyan Niyan na Lominiyawaw ko Aras sa samporna a kaliyawaw ko domadait ton: Da-a bagiyan niyo a salakao Rukaniyan, a Panarigan, go da-a Phangongogopan: Ino kano di Phananadum"},{"SurahNumber":32,"VerseNumber":5,"Text":"Tomatakdir ko Sogowan a pho-on ko Langit a phagowitun ko Lopa: Oriyan niyan na phamanik sii Rukaniyan, si-i ko Alongan, a miyabaloi so diyangka iyan a sanggibo ragon ko itongan niyo (giyoto so Alongan a Qiyamah)"},{"SurahNumber":32,"VerseNumber":6,"Text":"Giyoto man so Mata-o ko Gaib, a go so Mapayag, a Mabagur, a Makalimo-on"},{"SurahNumber":32,"VerseNumber":7,"Text":"So miphiyapiya ko langowan taman a [nadun Niyan: Go piyakapo-on Niyan a Kiya-aduna Niyan ko Manosiya ko lipao]"},{"SurahNumber":32,"VerseNumber":8,"Text":"Oriyan niyan na biyaloi Niyan so Moriyatao niyan a pho-on sa Rasa a pho-on sa ig a malowig"},{"SurahNumber":32,"VerseNumber":9,"Text":"Oriyan niyan na inimasad Iyan thaong sukaniyan, go ini masok Iyan non so pud ko Niyawa a Inadun Niyan. Na tiyagowan kano Niyan sa kanug, go manga kailai, go manga poso; miyakaitoito a kapuphanalamat iyo"},{"SurahNumber":32,"VerseNumber":10,"Text":"Na Pitharo iran: Ino amai ka shanao kami ko Lopa, ba Mata-an! A sukami na khatago kami dun ko Ka-adun a bago? Kuna, ka siran na so kitho-ona an ko Kadnan niran na o Ongkirun niran"},{"SurahNumber":32,"VerseNumber":11,"Text":"Tharowangka: A thanganungkano o Malakalmaot, a so piyakakibir rukano, oriyan niyan na si-i kano ko Kadnan niyo Phamakandoda"},{"SurahNumber":32,"VerseNumber":12,"Text":"Na o Mailaingka amai ka so manga baradosa a misosondong iran a manga Olo iran sa Hadapan o Kadnan niran, (Matharo iran:) Kadnan nami! miyakailai kami, go miyakanug kami: Na pakakasoya Kamingka (sa doniya): Ka nggalubuk kami sa mapiya: Mata-an! A sukami na Mithomangkud kamı"},{"SurahNumber":32,"VerseNumber":13,"Text":"Na o kabaya Ami, na khibugai Ami dun ko oman i ginawa so Torowan rukaniyan: Na ogaid na miyatanto so Katharo a pho-on Rakun: Mata-an a ipunopuno a Kun ndun ko Naraka Jahannam so saba-ad ko manga Jinn, go so manga Manosiya langon"},{"SurahNumber":32,"VerseNumber":14,"Text":"Na ta-ami niyo sa sabap ko kiyapakalipati niyo ko kapakambabaratumowa sa Alongan niyo wai, Mata-an! A Sukami na piyakalipatan Ami sukano-na ta-ami niyo so siksa a kakal sabap ko pinggolaola niyo"},{"SurahNumber":32,"VerseNumber":15,"Text":"Aya dun a Mapaparatiyaya ko manga Ayat Ami, na so siran a igira a miya-aloi kiran Sukaniyan, na Somondong siran, a Khisosodod, go ithasbik iran so Podi ko Kadnan niran, a siran na di siran Phumaratabat"},{"SurahNumber":32,"VerseNumber":16,"Text":"Pukhakalukat so manga kilid iran ko manga iga-an, Puphamanguni siran ko Kadnan niran, sa kaluk, a go Arap: Go so saba-ad ko inibugai Ami kiran na ipuphamumugai ran"},{"SurahNumber":32,"VerseNumber":17,"Text":"Na di katawan o ginawa so piyaguma a bagiyan niran-a kapipiya ginawa, a balas, sabap ko pinggolaola iran (a manga pipiya)"},{"SurahNumber":32,"VerseNumber":18,"Text":"Ino so tao a aya butad iyan na Mapaparatiyaya ba lagid o tao a aya butad iyan na songklid? kuna a ba siran magishan"},{"SurahNumber":32,"VerseNumber":19,"Text":"Aya puman a so Miyamaratiyaya go pinggalubuk iran so manga pipiya, na bagiyan niran so Sorga a Jannatol Ma’wah, a tinibaba a darpa sabap ko pinggolaola iran (a manga pipiya)"},{"SurahNumber":32,"VerseNumber":20,"Text":"Na so puman so miyamanongklid, na darpa iran so Naraka: Oman niran khadiyatun a kapakaawa iran non, na pakakasowin siran non, go Tharo-on kiran: Ta-ami niyo so siksa ko Naraka, a so sukano na gi-i niyo to pakambokhagun"},{"SurahNumber":32,"VerseNumber":21,"Text":"Na Mata-an a puphakataamun Ami siran ndun ko siksa a korang (si-i sa doniya) ko da pun so siksa a mala (ko Akhirat), ka-an siran makambalingan (ko ontol)"},{"SurahNumber":32,"VerseNumber":22,"Text":"Na ba adun a lubi a darowaka a di so tao a miya-aloi so manga Ayat o Kadnan niyan, oriyan niyan na tiyalikhodan niyan? Mata-an! A Sukami i shiksa ko manga rarata 1 ongar"},{"SurahNumber":32,"VerseNumber":23,"Text":"Na Sabunsabunar a ini bugai Ami ko Musa so Kitab: Na o ba Ka matago ko a nganangan ko kithoona an Ka Rukanıiyan: Go inisunggai Ami oto a Torowan ko manga Moriyatao o Israil"},{"SurahNumber":32,"VerseNumber":24,"Text":"Go biyaloi Ami so saba-ad kiran a manga Nakoda, a pukhipamando iran so Sogowan Ami, ko masa a Kiyaphantang iran; go miyabaloi siran ko manga Ayat Ami a Khitatangkud"},{"SurahNumber":32,"VerseNumber":25,"Text":"Mata-an! A so Kadnan Ka na Sukaniyan i Khokom ko lut iran ko Alongan a Qiyamah, si-i ko siran a di siran non phagayonayon"},{"SurahNumber":32,"VerseNumber":26,"Text":"Ba kiran nda makanggonanao so kadakul a bininasa Mi ko miya-ona an niran, a miyagapidapid a manga pagtao, a puphakalalakao siran ko manga darpa iran? Mataan! A adun a matatago ro-o man a titho a manga tanda: Ba siran ndi Phamamakinug"},{"SurahNumber":32,"VerseNumber":27,"Text":"Ba iran nda mailai a Mataan! A Sukami na ipuphamakaig Ami so ig ko Lopa a kabagabagas, na puphakagumawan Nami sa sabap rukaniyan sa pur a puphakakanon so manga Ayam iran, go so manga ginawa iran? ba siran ndi Phangilailai"},{"SurahNumber":32,"VerseNumber":28,"Text":"Na gi-i ran Tharo-on: Anda i masa angkai a kapakada-ag, o sukano 1 manga bunar"},{"SurahNumber":32,"VerseNumber":29,"Text":"Tharowangka: A si-i ko Alongan a kapakada-ag, (a giyoto so Alongan a Qiyamah), na di phakanggai a gona ko siran a Miyamangongkir so Paratiyaya iran! Go di kiran Maputhata-alik"},{"SurahNumber":32,"VerseNumber":30,"Text":"Na Talikhodingka siran, go nayao Ka: Mata-an! A siran na khinanayao (ko phakatalingoma a mapunggolaola)"},{"SurahNumber":33,"VerseNumber":1,"Text":"Hai Nabi! Lalayonangka so kaluk ko Allah, go Dingka Pagonoti so manga Kapir, go so manga Monapik: Mata-an! A so Allah na Tatap a Mata-o, a Maongangun"},{"SurahNumber":33,"VerseNumber":2,"Text":"Go Onotingka so Iphagilaham Ruka a pho-on ko Kadnan Ka: Mata-an! A so Allah na tatap a so gi-i niyo nggolaola-an na Kaip Iyan"},{"SurahNumber":33,"VerseNumber":3,"Text":"Go Sarigingka so Allah, ka Makatatarotop so Allah a Somisiyap"},{"SurahNumber":33,"VerseNumber":4,"Text":"Da-a singgayan o Allah a Mama sa dowa a poso si-i ko sumba niyan: Go da Niyan baloya so manga Karoma niyo a so ipuphangingiring iyo siran (ko manga Ina iyo) a manga Ina iyo: Go da Niyan baloya so piyamangowa niyo a manga Wata iyo a manga Wata iyo. Giyoto man na Katharo iyo a si-i bo ko manga ngari iyo. Na so Allah i gi-i Tharo ko Bunar, go Sukaniyan i di-i Nggonanao ko lalan"},{"SurahNumber":33,"VerseNumber":5,"Text":"Talo niyo kiran so manga Ama iran: Giyoto i tanto a kaontol si-i ko Allah. Na o di niyo katawi so manga Ama iran, na manga Pagari niyo (siran) si-i ko Agama, go manga ginawai niyo. Na da-a dosa niyo si-i ko miyaribat kano ron: Na ogaid na so pimbaba o manga poso iyo: Na tatap a so Allah na Manapi, a Makalimo-on"},{"SurahNumber":33,"VerseNumber":6,"Text":"So Nabi i Lubi a Patot (ko kasisiyapa) ko Miyamaratiyaya a di so manga ginawa iran, go so manga Karoma Niyan na manga Ina iran. Na so thotonganaya na so saba-ad kiran 1 lubi a patot (ko kapangowaris) si-i ko saba-ad, si-i ko Kitab o Allah a di so Miyamaratiyaya a go so manga Muhajir: Ogaid na so kanggolaola i niyo ko manga ginawa i niyo sa mapiya: na miyabaloi oto si-i ko Kitab a Misosorat"},{"SurahNumber":33,"VerseNumber":7,"Text":"Na gowani na tiyarima Ami pho-on ko manga Nabi so diyandiı iran, go pho-on Ruka, go pho-on ko Nuh, go so Ibrahim, go so Musa, go so Isa a Wata o Maryam: Go kominowa Kami kiran sa diyandi a Mapunud"},{"SurahNumber":33,"VerseNumber":8,"Text":"Ka ipagisha Iyan ko miyamanoman so kiyatoman niran: Na pithiyagaran Niyan so manga Kapir sa siksa a malipudus"},{"SurahNumber":33,"VerseNumber":9,"Text":"Hai so Miyamaratiyaya! Tadumi niyo so Limo rukano o Allah, gowani a makaoma rukano so manga tantara, na Siyogo-an Nami siran sa ndo, go manga tantara (a manga Malaikat) ada niyo to mailai: Na tatap a so Allah na so gi -i niyo nggolaola-an na Phagilain Niyan"},{"SurahNumber":33,"VerseNumber":10,"Text":"Gowani na miyakaoma siran rukano pho-on ko kaporowan niyo, go pho-on ko kababa-an niyo, go gowani na miyagilagila so manga kailai, go inira ot so manga poso ko manga bakurung, go ipuphagarangan niyo so Allah sa manga arangan"},{"SurahNumber":33,"VerseNumber":11,"Text":"Ro-o miyatiyoba so Miyamaratiyaya: Go kiyayongkong siran sa kayongkong a sangat"},{"SurahNumber":33,"VerseNumber":12,"Text":"Na gowani na gi-i Tharo-on O manga Monapik, go so kiyatagowan so manga poso iran sa gudamun: Da-a indi diyandi rukutano o Allah, go so Sogo Iyan a rowar sa limpangan"},{"SurahNumber":33,"VerseNumber":13,"Text":"Na gowani na Pitharo o isa ka sagorompong kiran: Hai tao sa Yathrib! Da-a khadarpa-an niyo na kasoi kano! Na puphagodas so salompok kiran ko Nabi, gi-i ran Tharo-on: A Mata-an! A so manga Walai yami na mamamayas, a kuna a ba oto mamamayas: Ka da-a kadiyat iran a rowar sa kapalagoi"},{"SurahNumber":33,"VerseNumber":14,"Text":"Na o kiyasoludan siran phoon ko mbalabala-on, oriyan niyan na piyanguni kiran so Kapanakoto, Na imbugai ran ndun noto, na da-a khitarug iran ro-o a rowar sa maito"},{"SurahNumber":33,"VerseNumber":15,"Text":"Na Sabunsabunar a miyabaloi siran a miyakiphasada siran ko Allah gowani sa di siran Phalagoi ko manga talikhodan; na tatap a so diyandi o Allah na khi-isha"},{"SurahNumber":33,"VerseNumber":16,"Text":"Tharowangka: A di rukano Phaka-ompiya so kapalagoi, o palagowi niyo so Kapatai, o di na so Kabono; na sa maoto na da bo a phakisawitan rukano a rowar ko maito"},{"SurahNumber":33,"VerseNumber":17,"Text":"Tharowangka: A antawa-a i makarun rukano ko Allah amai ka paka-antapan kano Niyan sa marata, o di na paka-antapan kano Niyan sa Limo? Na da-a khato-on niran a bagiyan niran a salakao ko Allah, a Panarigan, a go Tabanga"},{"SurahNumber":33,"VerseNumber":18,"Text":"Sabunar a katawan o Allah so Puphamanumpowa rukano, go so gi-i Thataro ko manga Pagari ran: A songkano rukami, go da-a ishong iran ko Kambonowai a rowar ko maito"},{"SurahNumber":33,"VerseNumber":19,"Text":"Puliligutan kano iran. Na igira a miyakaoma so kaluk na Mailaingka siran a Tutuntungangka iran, a pukhatingur a manga mata iran, lagid o mikokolob rukaniyan so Kapatai: Na igira a miyada so kaluk, na Panondiyarun kano iran a manga Katharo, a magarang, manga liligut ko mapiya. Siran man na da siran Paratiyaya; na inilang o Allah so manga amal iran: Na miyabaloi oto si-i ko Allah a malbod"},{"SurahNumber":33,"VerseNumber":20,"Text":"Arangan niran ko Mithampotampong na da siran awa; na o Makatalingoma so Mithampotampong (sharoman), na Mapundingan-dingan niran a o ba bo Mataan! A siran na miyatago siran ko manga Badawi, na Pukhi-isha iran so manga Totholan rukano; na apiya miyatago siran rukano na da-a kapagato iran a rowar ko maito"},{"SurahNumber":33,"VerseNumber":21,"Text":"Sabunsabunar a Miya-adun rukano si-i ko Rasulollah so ladiyawan a mapiya, si-i ko tao a miyabaloi a a-arapun niyan so (balas o) Allah, a go so Alongan a Maori, go Tiyaduman niyan so Allah sa madakul"},{"SurahNumber":33,"VerseNumber":22,"Text":"Na kagiya a mailai o Miyamaratiyaya so Mithampotampong, na Pitharo iran: a giyaya so inidiyandi rukutano o Allah, a go so Sogo Iyan, na Tomiyoman so Allah a go so Sogo Iyan. Na da-a minipagoman Niyan kiran a rowar sa Paratiyaya, a go Kambayorantang"},{"SurahNumber":33,"VerseNumber":23,"Text":"Adun a pud ko Miyamaratiyaya a manga Mama a tiyoman niran so inibugai ran a diyandi ko Allah si-i Rukaniyan: Na so saba-ad kiran na minitoman niyan so Samaya iyan, go so saba-ad kiran na nomanayao: Na da siran Pagalin sa Samporna a kapagalin"},{"SurahNumber":33,"VerseNumber":24,"Text":"Ka Mbalasan o Allah so miyamanoman sabap ko Kiyatoman niran, go Shiksa-an Niyan so Miyamanangin o kabaya iyan, o di na Phakataobatun Niyan siran: Mata-an! a so Allah na Tatap a Manapi, a Makalimo-on"},{"SurahNumber":33,"VerseNumber":25,"Text":"Na Piyakandod o Allah so Miyamangongkir a khi-o otugan siran: A da-a Miyaparoli ran a mapiya; na Lininding o Allah so Miyamaratiyaya ko Kambonowai. Na Tatap a so Allah na Mabagur, a Phakapugus"},{"SurahNumber":33,"VerseNumber":26,"Text":"Na piyakatupad Iyan so tomiyabang kiran a pud ko Tiyoronan ko Kitab,- pho-on ko manga iliyan niran, go tiyago Iyan ko manga poso iran so Kaluk. So saba-ad na Puphamono-on niyo, go Puphamiyagun niyo so saba-ad"},{"SurahNumber":33,"VerseNumber":27,"Text":"Na piyakipangowarisan Niyan rukano so Lopa iran, go so manga Bangon iran, go so manga Tamok iran, go so Lopa a da niyo to kapanada-i. Na Tatap a so Allah si-i ko langowan taman na Gaos Iyan"},{"SurahNumber":33,"VerseNumber":28,"Text":"Hai Nabi! Tharowangka ko manga Karomangka: A o Sukano na kabaya iyo so KĶaoyagoyag ko doniya, go so Parahiyasan non, na songkano si-i! Ka ibugai Yakun Rukano so kabaya iyo, go Talakun Ko sukano sa Talak, a Maliwanag"},{"SurahNumber":33,"VerseNumber":29,"Text":"Na o Sukano na Kabaya iyo so (ikasosowat o) Allah, go so Sogo Iyan, go so Ingud a Maori, na Mata-an! A so Allah na Pithiyagaran Niyan so Miphipiyapiya Rukano sa Balas, a Mala"},{"SurahNumber":33,"VerseNumber":30,"Text":"Hai manga Karoma o Nabi! Sa dun sa Somogok Rukano sa pakasisingai, a mapayag, na thakupunon so siksa sa dowa takup; na Miyabaloi oto si-i ko Allah a malbod"}]}