{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":46,"VerseNumber":1,"Text":"Ha-mim"},{"SurahNumber":46,"VerseNumber":2,"Text":"Knjigu objavljuje Allah, Silni i Mudri"},{"SurahNumber":46,"VerseNumber":3,"Text":"Mi smo nebesa i Zemlju, i ono što je između njih, samo s Istinom stvorili i do roka određenog, ali oni koji ne vjeruju okreću se od onoga čime upozoravani budu"},{"SurahNumber":46,"VerseNumber":4,"Text":"Reci: \"Šta mislite o onima koje mimo Allaha molite? Pokažite mi koji dio Zemlje su stvorili, ili oni možda imaju kakva udjela u nebesima?! Donesite mi Knjigu objavljenu prije ove, ili samo kakav ostatak znanja, ako istinu govorite"},{"SurahNumber":46,"VerseNumber":5,"Text":"Ko je u većoj zabludi od onih koji, umjesto Allaha, mole one koji im se do Kijametskog dana neće odazvati i koji su prema njihovim molbama ravnodušni"},{"SurahNumber":46,"VerseNumber":6,"Text":"Kada ljudi budu sabrani, oni - idoli će im biti neprijatelji i poreći će obožavanje njihovo"},{"SurahNumber":46,"VerseNumber":7,"Text":"A kad se ovima Naši jasni ajeti uče, onda oni koji ne vjeruju govore o Istini čim im dođe: \"Ovo je očita čarolija"},{"SurahNumber":46,"VerseNumber":8,"Text":"Ili govore: \"On ga izmišlja!\" Reci: \"Pa, ako ga izmišljam, vi nemate nimalo moći da me od Allaha odbranite; On najbolje zna šta o Kur'anu govorite. On je dovoljan svjedok i meni i vama; On je Oprostitelj grijeha, Milostivi"},{"SurahNumber":46,"VerseNumber":9,"Text":"Reci: \"Ja nisam prvi poslanik i ne znam šta će biti sa mnom ili s vama; ja slijedim samo ono što mi se objavljuje, i ja sam samo upozoritelj jasni"},{"SurahNumber":46,"VerseNumber":10,"Text":"Reci: \"Kažite vi meni šta će s vama biti ako je on - Kur'an od Allaha, a vi u njega ne vjerujete, i ako je jedan od sinova Israilovih posvjedočio slično onome što je u njemu, pa on povjerovao, a vi se uzoholili Allah, zaista, ne upućuje na Pravi put ljude koji su zulumćari"},{"SurahNumber":46,"VerseNumber":11,"Text":"I govore nevjernici o vjernicima: \"Da je kakvo dobro, nas oni ne bi u tome pretekli.\" A kako pomoću njega Uputu nisu tražili, sigurno će reći: \"Ovo je još davna izmišljotina"},{"SurahNumber":46,"VerseNumber":12,"Text":"Knjiga Musaova bila je predvodnik i milost prije njega. A ovo je Knjiga na arapskom jeziku koja nju potvrđuje, da bi upozorila one koji zulum čine, i da bi obradovala one koji dobro čine"},{"SurahNumber":46,"VerseNumber":13,"Text":"Oni koji govore: \"Naš Gospodar je Allah!\", i ustraju na Pravom putu, za njih straha nema i ni za čim nek ne tuguju"},{"SurahNumber":46,"VerseNumber":14,"Text":"Oni će stanovnici Dženneta biti, u njemu će vječno boraviti, i to će im nagrada biti za ono što su radili"},{"SurahNumber":46,"VerseNumber":15,"Text":"A čovjeka smo zadužili da roditeljima svojim čini dobro; majka ga njegova tegobno nosi i tegobno ga rađa! Njegovo nošenje i dojenje trideset je mjeseci. Pa kad zrelost svoju dostigne i kad dostigne četrdeset godina, on rekne: \"Gospodaru moj, uputi me da Ti zahvalim na Tvojoj blagodati, koju si darovao meni i mojim roditeljima, i da dobro radim kojim si zadovoljan Ti, i potomstvo moje Ti učini dobrim! Ja se Tebi, doista, kajem, i ja sam musliman, predan Tebi"},{"SurahNumber":46,"VerseNumber":16,"Text":"To su oni od kojih ćemo Mi ono bolje što su radili primiti, a preko ružnih postupaka njihovih preći; među stanovnicima Dženneta oni će biti, istinito obećanje koje im je dato Mi ćemo ispuniti"},{"SurahNumber":46,"VerseNumber":17,"Text":"A svako ko roditeljima svojim kaže: \"Ih, vas! Zar mi obećavate da ću biti oživljen kad su prije mene toliki narodi nestali?\" A kad njih dvoje Allahu zapomažući zbore: \"Teško tebi, vjeruj! Allahovo obećanje doista je istina!\", on odgovara: \"To su izmišljotine naroda drevnih"},{"SurahNumber":46,"VerseNumber":18,"Text":"To su oni koji zaslužuju da se nad njima ispuni Riječ rečena o ummetima: džinima i ljudima koji su prije njih bili i nestali, oni su, zaista, gubitnici"},{"SurahNumber":46,"VerseNumber":19,"Text":"Za sve će biti posebni stepeni, prema tome kako su radili; da ih nagradi ili kazni za djela njihova, zulum im neće učinjen biti"},{"SurahNumber":46,"VerseNumber":20,"Text":"A na Dan kad budu oni koji nisu vjerovali Vatri izloženi, bit će rečeno: \"Vi ste u svom životu na Zemlji sve svoje naslade iskoristili i u njima uživali, a danas ponižavajućom patnjom bit ćete kažnjeni zato što ste se na Zemlji, bez ikakva osnova, oholo ponašali i što ste buntovni bili"},{"SurahNumber":46,"VerseNumber":21,"Text":"I spomeni brata Adovog, kad je narod svoj u Ahkafu upozoravao - a bilo je i prije njega i poslije njega upozoravatelja: \"Samo Allahu ibadet činite! Ja se bojim za vas patnje na Velikom danu"},{"SurahNumber":46,"VerseNumber":22,"Text":"Oni su odgovarali: \"Zar si nam došao da nas od božanstava naših odvratiš? Pa daj nam ono što nam prijeteći obećavaš, ako istinu govoriš"},{"SurahNumber":46,"VerseNumber":23,"Text":"On reče: \"Znanje o tome u Allaha je! A ja vam saopćavam ono s čime sam poslan, ali ja, doista, vidim da ste vi narod u neznanju ogrezao"},{"SurahNumber":46,"VerseNumber":24,"Text":"Pa kad su je vidjeli u vidu oblaka na obzorju, koji se prema dolinama njihovim kretao, povikaše: \"Ovaj nam oblak kišu donosi!\" \"Ne, to je ono što ste požurivali: vjetar koji vam bolnu patnju nosi"},{"SurahNumber":46,"VerseNumber":25,"Text":"koji, odredbom Gospodara svoga, sve ruši.\" I ujutro su se vidjele samo nastambe njihove; tako Mi kažnjavamo narod prestupnički"},{"SurahNumber":46,"VerseNumber":26,"Text":"Njima smo dali mogućnosti koje vama nismo dali: i sluh i vid i razum smo im dali, ali im ni sluh njihov ni vid njihov ni razum njihov nisu ni od kakve koristi bili, jer su Allahove znake poricali - i sa svih strana okružilo ih je ono čemu su se ismijavali"},{"SurahNumber":46,"VerseNumber":27,"Text":"A naselja oko vas smo uništili, i raznovrsne znakove im pokazali, ne bi li se pokajali"},{"SurahNumber":46,"VerseNumber":28,"Text":"A zašto im nisu pomogli oni koje su, pored Allaha, prihvatili da im budu posrednici i bogovi? Ali, njih nije bilo. To je bila njihova laž i ono što su izmišljali"},{"SurahNumber":46,"VerseNumber":29,"Text":"Kada ti poslasmo nekoliko džina da Kur'an slušaju, kada dođoše da ga čuju, oni rekoše: \"Šutite i slušajte!\" A kad se završi, vratiše se narodu svome da upozoravaju"},{"SurahNumber":46,"VerseNumber":30,"Text":"O narode naš\", govorili su, \"mi smo slušali Knjigu koja se poslije Musaa objavljuje, koja potvrđuje da su istinite i one prije nje, i koja ka Istini i na Pravi put upućuje"},{"SurahNumber":46,"VerseNumber":31,"Text":"O narode naš, odazovite se Allahovom glasniku i vjerujte u Allaha, On će vam neke grijehe vaše oprostiti i od patnje vas bolne zaštititi"},{"SurahNumber":46,"VerseNumber":32,"Text":"A oni koji se ne odazovu Allahovu glasniku, takvi Mu na Zemlji neće umaći i mimo Njega neće zaštitnika naći. Oni su u velikoj zabludi"},{"SurahNumber":46,"VerseNumber":33,"Text":"Zar ne znaju da je Allah- Koji je nebesa i Zemlju stvorio i Koji nije, stvarajući ih, iznemogao - kadar oživiti mrtve?! Jeste, uistinu On nad svime ima moć"},{"SurahNumber":46,"VerseNumber":34,"Text":"A na Dan kad oni, koji nisu vjerovali, Vatri budu izloženi: \"Zar ovo nije istina?\", odgovorit će: \"Jest, Gospodara nam našeg!\" \"E pa iskusite patnju\", reći će On, \"zbog toga što ste stalno poricali"},{"SurahNumber":46,"VerseNumber":35,"Text":"Ti izdrži kao što su izdržali odlučni poslanici i ne traži da im kazna što prije dođe! A onoga Dana kada dožive ono čime im se prijeti, učinit će im se da su ostali samo jedan časak dana. Ovo je obznana! A zar će ko drugi biti uništen do narod buntovni"},{"SurahNumber":47,"VerseNumber":1,"Text":"Onima koji ne vjeruju i od Allahova Puta odvraćaju On će poništiti djela njihova"},{"SurahNumber":47,"VerseNumber":2,"Text":"A onima koji vjeruju i dobra djela čine i vjeruju u ono što se objavljuje Muhammedu, a to je Istina od Gospodara njihova, On će prekriti njihova loša djela i stanje će njihovo poboljšati"},{"SurahNumber":47,"VerseNumber":3,"Text":"To je zato što oni koji ne vjeruju slijede neistinu, a oni koji vjeruju slijede Istinu od Gospodara svoga. Eto, tako Allah njihove primjere navodi ljudima"},{"SurahNumber":47,"VerseNumber":4,"Text":"Kada se u borbi s onima koji ne vjeruju sretnete, po šijama ih udarajte sve dok ih ne uništite, a onda onima koje zarobite pritegnite sveze, i poslije, ili ih velikodušno oslobodite, ili otkupninu zahtijevajte, sve dok borba \"svoje terete ne spusti\" -dok ne prestane. Tako je to, a da Allah hoće, On bi ih sam savladao, ali On vas želi iskušati jedne drugima. On neće poništiti djela onih koji na Allahovu putu poginu"},{"SurahNumber":47,"VerseNumber":5,"Text":"On će ih, sigurno, uputiti i prilike njihove poboljšati"},{"SurahNumber":47,"VerseNumber":6,"Text":"i u Džennet ih uvesti, o kome ih je već upoznao"},{"SurahNumber":47,"VerseNumber":7,"Text":"O vi koji vjerujete, ako Allaha pomognete, i On će vas pomoći i korake vaše učvrstiti"},{"SurahNumber":47,"VerseNumber":8,"Text":"A oni koji ne vjeruju - pa, propast njima! On će djela njihova uzaludnim učiniti"},{"SurahNumber":47,"VerseNumber":9,"Text":"To je zato što oni mrze ono što Allah objavljuje, i On će djela njihova poništiti"},{"SurahNumber":47,"VerseNumber":10,"Text":"Zašto oni ne idu po Zemlji da vide kakav je bio kraj onih prije njih? Njih je Allah uništio, a i nevjernicima tako pripada"},{"SurahNumber":47,"VerseNumber":11,"Text":"To je zato što je Allah zaštitnik onih koji vjeruju i što nevjernici zaštitnika nemaju"},{"SurahNumber":47,"VerseNumber":12,"Text":"Allah će one koji vjeruju i dobra djela čine uvesti u džennetske bašče, kroz koje rijeke teku, a oni koji ne vjeruju - koji se naslađuju i žderu kao što stoka ždere - njihovo će prebivalište Vatra biti"},{"SurahNumber":47,"VerseNumber":13,"Text":"A koliko smo gradova uništili, mnogo moćnijih od tvoga grada iz kojeg si protjeran, i nije bilo nikog da im pomogne"},{"SurahNumber":47,"VerseNumber":14,"Text":"Zar je onaj koji ima jasnu predstavu o Gospodaru svome kao oni kojima su uljepšana ružna djela njihova i koji se za hirovima svojim povode"},{"SurahNumber":47,"VerseNumber":15,"Text":"Izgled Dženneta koji je obećan onima koji se Allaha boje ovakav je: u njemu su rijeke od vode neustajale i rijeke od mlijeka nepromijenjena okusa, i rijeke od vina, prijatna onima koji piju, i rijeke od meda procijeđenog, i u njemu za njih ima voća svakovrsnog, a usto i oprosta od Gospodara njihova. Zar su takvi isti kao oni koji će u Vatri vječno boraviti, koji će uzavrelom vodom biti pojeni koja će im crijeva kidati"},{"SurahNumber":47,"VerseNumber":16,"Text":"Ima onih koji dolaze da te slušaju, ali čim se od tebe udalje, pitaju one kojima je dato znanje: \"Šta ono on maloprije reče?\" To su oni čija je srca Allah zapečatio i koji se za hirovima svojim povode"},{"SurahNumber":47,"VerseNumber":17,"Text":"A one koji za Uputom streme, On će im Uputu povećati i bogobojaznost dati"},{"SurahNumber":47,"VerseNumber":18,"Text":"Pa, da li oni čekaju samo da Čas kijameta iznenada dođe, a već su došli predznaci njegovi? A kakve im koristi od prihvatanja opomene kad im on dođe"},{"SurahNumber":47,"VerseNumber":19,"Text":"Znaj da nema boga osim Allaha! Traži oprost za svoje grijehe i za vjernike i vjernice! Allah zna vaše kretnje, kud se krećete i mjesto vašeg smiraja gdje boravite"},{"SurahNumber":47,"VerseNumber":20,"Text":"Oni koji vjeruju govore: \"Zašto se ne objavi jedna sura. A kada se objavi jasna sura i u njoj se spomene borba, ti vidiš one u čijim je srcima bolest kako te gledaju pogledom pred smrt onesviješćenog! A preči bi im bili"},{"SurahNumber":47,"VerseNumber":21,"Text":"pokornost i razuman govor! A kada borba bude neminovna i situacija postane ozbiljna, bolje bi im bilo da su prema Allahu iskreni"},{"SurahNumber":47,"VerseNumber":22,"Text":"Možda biste i vi, kad biste se okrenuli, nered na Zemlji činili i rodbinske veze kidali"},{"SurahNumber":47,"VerseNumber":23,"Text":"To su oni koje je Allah prokleo i gluhim i slijepim ih učinio"},{"SurahNumber":47,"VerseNumber":24,"Text":"Kako oni ne razmisle o Kur'anu, ili su im na srcima katanci"},{"SurahNumber":47,"VerseNumber":25,"Text":"Doista je onima koji su se vratili onome na čemu su bili, nakon što im Uputa jasna bi - šejtan to lijepim prikazao i lažnu im nadu ulivao"},{"SurahNumber":47,"VerseNumber":26,"Text":"To je zato što su govorili onima koji ne vole ono što Allah objavljuje: \"Mi ćemo vam se u nečemu pokoravati\", a Allah dobro zna njihove tajne"},{"SurahNumber":47,"VerseNumber":27,"Text":"A kako će tek biti kad im meleci budu duše uzimali udarajući po obrazima i po leđima njihovim"},{"SurahNumber":47,"VerseNumber":28,"Text":"Tako će biti zato što su ono što izaziva Allahovu srdžbu slijedili, a ono čime je On zadovoljan prezirali; On će djela njihova poništiti"},{"SurahNumber":47,"VerseNumber":29,"Text":"Zar oni bolesnih srca misle da Allah zlobe njihove neće na vidjelo iznijeti"},{"SurahNumber":47,"VerseNumber":30,"Text":"A da hoćemo, Mi bismo ti ih, uistinu, pokazali i ti bi ih, sigurno, po obilježjima njihovim poznao. Ali, ti ćeš ih poznati po načinu govora njihova, a Allah zna postupke vaše"},{"SurahNumber":47,"VerseNumber":31,"Text":"Mi ćemo vas iskušavati da bismo znali borce na Allahovom putu i strpljive među vama, i da bismo otkrili vijesti o vama"},{"SurahNumber":47,"VerseNumber":32,"Text":"Zaista, oni koji ne vjeruju i od Allahova puta odvraćaju, i koji se Poslaniku suprotstavljaju, nakon što im je postala jasna Uputa, neće nimalo Allahu nauditi, i On će djela njihova poništiti"},{"SurahNumber":47,"VerseNumber":33,"Text":"O vi koji vjerujete, pokoravajte se Allahu i pokoravajte se Poslaniku, i ne ništite djela svoja"},{"SurahNumber":47,"VerseNumber":34,"Text":"Onima koji ne vjeruju i od Allahova puta odvraćaju, pa poslije kao nevjernici umiru, Allah, zaista, neće oprostiti"},{"SurahNumber":47,"VerseNumber":35,"Text":"I ne malaksavajte i ne pozivajte primirju kad ste dominantniji, Allah je s vama i On vas neće nagrade za djela vaša lišiti"},{"SurahNumber":47,"VerseNumber":36,"Text":"Dunjalučki život samo je igra i zabava! A ako budete vjerovali i Allaha se bojali i grijeha klonili, On će vam nagrade vaše dati i imanja vaša od vas neće tražiti"},{"SurahNumber":47,"VerseNumber":37,"Text":"Ako bi ih od vas tražio i prema vama uporan bio, vi biste škrtariti i On bi pokazao vaše kivnje"},{"SurahNumber":47,"VerseNumber":38,"Text":"Vi se, eto, pozivate da trošite na Allahovu putu, ali, neki su od vas škrti, a ko škrtari, na svoju štetu škrtari, jer Allah je bogat, a vi ste siromašni. A ako se okrenete, On će vas drugim narodom zamijeniti, koji, onda, kao što ste vi neće biti"},{"SurahNumber":48,"VerseNumber":1,"Text":"Mi smo ti, zaista, dali da pobijediš pobjedom jasnom"},{"SurahNumber":48,"VerseNumber":2,"Text":"da bi ti Allah oprostio grijehe koji su prethodili i one koji će poslije doći, da bi blagodat Svoju tebi potpunom učinio da bi te na Pravi put uputio"},{"SurahNumber":48,"VerseNumber":3,"Text":"i da bi te Allah snažno podržao"},{"SurahNumber":48,"VerseNumber":4,"Text":"On je Onaj Koji je smiraj u srca vjernika spustio da bi vjerovanje na vjerovanje svoje povećali, a vojske nebesa i Zemlje su Allahove; Allah je Onaj Koji sve zna i mudar je"},{"SurahNumber":48,"VerseNumber":5,"Text":"da bi vjernike i vjernice uveo u džennetske bašče, kroz koje rijeke teku, u kojima će vječno boraviti, i da bi prekrio njihova loša djela - a to je u Allaha veliki uspjeh"},{"SurahNumber":48,"VerseNumber":6,"Text":"i da bi kaznio licemjere i licemjerke i višebošce i višeboškinje, koji o Allahu zlo misle. Zlom su oni okruženi! Allah se na njih rasrdio i prokleo ih i pripremio im Džehennem, a grozno je to boravište"},{"SurahNumber":48,"VerseNumber":7,"Text":"Allahove su vojske nebesa i Zemlje; Allah je silan i mudar"},{"SurahNumber":48,"VerseNumber":8,"Text":"Mi smo tebe poslali kao svjedoka, i radosnih vijesti donositelja, i upozoritelja"},{"SurahNumber":48,"VerseNumber":9,"Text":"da u Allaha i u Poslanika Njegova vjerujete, i da ga uznosite, i štujete, i da Njega -Allaha ujutro i navečer slavite i veličate"},{"SurahNumber":48,"VerseNumber":10,"Text":"Oni koji su ti se zakleli na vjernost - zakleli su se, doista, na vjernost samom Allahu - Allahova ruka je iznad ruku njihovih! Onaj ko prekrši zakletvu krši je na svoju štetu, a ko ispuni ono na što se obavezao Allahu, On će mu dati veliku nagradu"},{"SurahNumber":48,"VerseNumber":11,"Text":"Govorit će ti beduini koji su izostali: \"Zadržali su nas imeci i porodice naše, pa zamoli za nas oprost.“ Oni govore jezicima svojim ono što nije u srcima njihovim. Reci: \"Pa ko vam može išta protiv Allaha pomoći ako vam On hoće nauditi, ili ako vam hoće kakvo dobro učiniti\" Naprotiv! Allah u potpunosti zna ono što radite"},{"SurahNumber":48,"VerseNumber":12,"Text":"Čak ste mislili da se Poslanik i vjernici nikada neće vratiti porodicama svojim; vaša su srca bila zadovoljna zbog toga i vi ste zlo mislili, vi ste narod propali"},{"SurahNumber":48,"VerseNumber":13,"Text":"A ko god ne vjeruje u Allaha i Poslanika Njegova - pa, Mi smo za nevjernike razbuktali Oganj pripremili"},{"SurahNumber":48,"VerseNumber":14,"Text":"Allahova je vlast na nebesima i na Zemlji, On prašta kome hoće, a kažnjava koga hoće - Allah je Onaj Koji oprašta grijehe i milostiv je"},{"SurahNumber":48,"VerseNumber":15,"Text":"Oni koji su izostali sigurno će reći, kada pođete da plijen uzmete: \"Pustite i nas da vas pratimo!\" Oni žele izmijeniti Allahov govor. Reci: \"Vi nas nećete pratiti, to je još prije Allah rekao!\", a oni će reći: \"Nije tako, nego, vi nama zavidite.\" A nije ni to, već oni malo šta shvataju"},{"SurahNumber":48,"VerseNumber":16,"Text":"Reci beduinima koji su izostali: \"Bit ćete pozvani protiv naroda žestoke snage, da se protiv njih borite, ili će islam primiti. Pa ako poslušate, Allah će vam lijepu nagradu dati, a ako se okrenete, kao što ste se prije okrenuli, kaznit će vas bolnom patnjom"},{"SurahNumber":48,"VerseNumber":17,"Text":"Nije grijeh slijepom, ni hromom ni bolesnom! Ko god se pokorava Allahu i Poslaniku Njegovu On će ga u džennetske bašče, kroz koje teku rijeke, uvesti, a onoga ko se okrene, patnjom bolnom će kazniti"},{"SurahNumber":48,"VerseNumber":18,"Text":"Allah je zadovoljan onim vjernicima koji su ti se pod drvetom na vjernost zakleli. On je znao šta je u srcima njihovim, pa je spustio smiraj na njih, i nagradit će ih skorom pobjedom"},{"SurahNumber":48,"VerseNumber":19,"Text":"I obilnijim plijenom koji će uzeti, a Allah je silan i mudar"},{"SurahNumber":48,"VerseNumber":20,"Text":"Allah vam obećava obilni plijen koji ćete uzeti, a s ovim je požurio i ruke ljudi od vas je zadržao - da bi to bio znak za vjernike i da bi vas na Pravi put uputio"},{"SurahNumber":48,"VerseNumber":21,"Text":"i drugi, koji niste bili u stanju uzeti - Allah ga je već obujmio, a Allah nad svime ima moć"},{"SurahNumber":48,"VerseNumber":22,"Text":"A da su nevjernici s vama borbu zametnuli, sigurno bi se u bijeg dali i poslije ne bi ni zaštitnika ni pomagača našli"},{"SurahNumber":48,"VerseNumber":23,"Text":"To je prema Allahovu zakonu koji oduvijek važi, a ti nećeš vidjeti da se Allahov zakon promijeni"},{"SurahNumber":48,"VerseNumber":24,"Text":"On je zadržao ruke njihove od vas i vaše od njih usred Mekke, i to nakon što vam je pružio mogućnost da ih pobijedite- a Allah dobro vidi ono što vi radite"},{"SurahNumber":48,"VerseNumber":25,"Text":"To su oni koji ne vjeruju i brane vam da pristupite Časnoj džamiji, i da kurbani koje vodite sa sobom do mjesta svojih stignu. I da nije bilo muškaraca vjernika i žena vjernica, koje vi ne poznajete, pa da ih iz neznanja pobili ne biste, te bi vas zbog njih neugodnost zadesila - Mi bismo vam ih prepustili. A nismo ih prepustili zato da bi Allah u milost Svoju uveo onoga koga hoće. A da su oni bili odvojeni, doista bismo bolnom patnjom kaznili one među njima koji nisu vjerovali"},{"SurahNumber":48,"VerseNumber":26,"Text":"Kad su nevjernici srca svoja punili žarom, žarom paganskim, Allah je spustio smiraj Svoj na Poslanika Svoga i na vjernike i obavezao ih na Riječ bogobojaznosti - a oni bijahu najdostojniji nje i bijahu nje vrijedni - a Allah sve zna"},{"SurahNumber":48,"VerseNumber":27,"Text":"Allah će obistiniti san Poslanika Svoga da ćete doista u Časnu džamiju ući sigurni - ako Allah bude htio - neki obrijanih glava, a neki podrezanih kosa, bez straha. On je ono što vi niste znali znao i zato vam je, prije toga, nedavno pobjedu dao"},{"SurahNumber":48,"VerseNumber":28,"Text":"On je poslao Poslanika Svoga s Uputom i vjerom Istine da bi je uzdigao iznad svih vjera. A Allah je dovoljan Svjedok"},{"SurahNumber":48,"VerseNumber":29,"Text":"Muhammed je Allahov poslanik, a njegovi su sljedbenici strogi prema nevjernicima a samilosni među sobom; vidiš ih kako ruku' i sedždu čine, želeći od Allaha obilje i zadovoljstvo - na licima su im znaci, tragovi od padanja na sedždu. Tako su opisani u Tevratu. A u Indžilu: oni su kao biljka kad izdanak svoj izbaci pa ga onda učvrsti, i on ojača, i uspravi se na svojoj stabljici izazivajući divljenje sijača - da bi On s vjernicima najedio nevjernike. Onima koji vjeruju i dobra djela čine Allah obećava oprost i nagradu veliku"},{"SurahNumber":49,"VerseNumber":1,"Text":"O vi koji vjerujete, ne istupajte ispred Allaha i Poslanika Njegova, i bojte se Allaha! Allah je, zaista, Onaj Koji sve čuje i Onaj Koji sve zna"},{"SurahNumber":49,"VerseNumber":2,"Text":"O vi koji vjerujete, ne dižite glasove svoje iznad Vjerovjesnikova glasa i ne razgovarajte s njim glasno, kao što glasno jedan s drugim razgovarate, da ne bi bila poništena vaša djela, a da vi i ne osjetite"},{"SurahNumber":49,"VerseNumber":3,"Text":"Doista onima koji utišaju glasove svoje pred Allahovim Poslanikom, a to su oni čija je srca Allah iskušao u bogobojaznosti - pripada oprost i nagrada velika"},{"SurahNumber":49,"VerseNumber":4,"Text":"Zbilja, oni koji te dozivaju izvan soba - većina njih ne razumije"},{"SurahNumber":49,"VerseNumber":5,"Text":"A da su se oni strpjeli dok ti sam među njih iziđeš, bilo bi im bolje; a Allah je Onaj Koji oprašta grijehe i milostiv je"},{"SurahNumber":49,"VerseNumber":6,"Text":"O vi koji vjerujete, ako vam nekakav buntovnik donese kakvu vijest, dobro je provjerite, da u neznanju nekome zlo ne učinite, pa da se zbog onog što ste učinili pokajete"},{"SurahNumber":49,"VerseNumber":7,"Text":"I znajte da je među vama Allahov Poslanik; kad bi vas on u mnogo čemu poslušao, doista biste nastradali, ali vam je Allah vjerovanje omilio, i u srcima vašim ga lijepim prikazao, a nevjerovanje i razvrat i neposlušnost vam omrazio - oni su baš na ispravnom putu"},{"SurahNumber":49,"VerseNumber":8,"Text":"zbog dobrote i blagodati Allahove; Allah je Onaj Koji sve zna i mudar je"},{"SurahNumber":49,"VerseNumber":9,"Text":"Ako se dvije skupine vjernika sukobe, izmirite ih; a ako jedna od njih, ipak, učini nasilje drugoj, onda se borite protiv one koja je učinila nasilje sve dok se Allahovim propisima ne prikloni, onda ih po pravdi izmirite i budite pravični; Allah, zaista, voli pravične"},{"SurahNumber":49,"VerseNumber":10,"Text":"Vjernici su samo braća, zato pomirite svoja dva brata i bojte se Allaha da bi vam milost bila darovana"},{"SurahNumber":49,"VerseNumber":11,"Text":"O vi koji vjerujete, neka se muškarci jedni drugima ne rugaju, možda su oni bolji od njih, a ni žene drugim ženama, možda su one bolje od njih. I ne kudite jedni druge i ne zovite jedni druge ružnim nadimcima! Ružno je nazivati nekoga imenom koje znači neposluh Allahu, nakon vjerovanja! A oni koji se ne pokaju - oni su baš zulumćari"},{"SurahNumber":49,"VerseNumber":12,"Text":"O vi koji vjerujete, klonite se mnogih sumnjičenja, neka su sumnjičenja, zaista, grijeh. I ne uhodite jedni druge i ne ogovarajte jedni druge! Zar bi nekom od vas bilo drago da jede meso umrlog brata svoga - a vama je to odvratno - zato se bojte Allaha; Allah je, zaista, Onaj Koji stalno prima pokajanja i milostiv je"},{"SurahNumber":49,"VerseNumber":13,"Text":"O ljudi, Mi smo vas od muškarca i žene stvorili i plemenima i narodima vas učinili da biste se prepoznavali. Najugledniji od vas kod Allaha je onaj koji Ga se najviše boji; Allah je, uistinu, Onaj Koji sve i u potpunosti zna"},{"SurahNumber":49,"VerseNumber":14,"Text":"Neki beduini govore: \"Mi vjerujemo!\" Reci: \"Vi ne vjerujete, ali recite: 'Islam smo primili!' - a iman još nije ušao u vaša srca.\" A ako Allahu i Njegovom Poslaniku budete pokorni, On vam nimalo neće umanjiti nagradu za djela vaša. Allah je, uistinu, Onaj Koji oprašta grijehe i milostiv je"},{"SurahNumber":49,"VerseNumber":15,"Text":"Pravi su vjernici samo oni koji u Allaha i Poslanika Njegova vjeruju i poslije više ne sumnjaju i bore se na Allahovu putu imecima svojim i životima svojim. Oni su baš iskreni"},{"SurahNumber":49,"VerseNumber":16,"Text":"Reci: \"Zar vi da obavještavate Allaha o vjerovanju svome, kad Allah zna sve što je na nebesima i na Zemlji! Allah sve zna"},{"SurahNumber":49,"VerseNumber":17,"Text":"Oni ti prebacuju što su primili islam. Reci: \"Ne prebacujte mi što ste islam primili; naprotiv, Allah je vama milost podario time što vas je u pravu vjeru uputio, ako iskreno govorite"},{"SurahNumber":49,"VerseNumber":18,"Text":"Allah sigurno zna tajne nebesa i Zemlje i Allah dobro vidi ono što radite"},{"SurahNumber":50,"VerseNumber":1,"Text":"Kaf, tako Mi Kur'ana veličanstvenog"},{"SurahNumber":50,"VerseNumber":2,"Text":"Oni se još i čude što im je kao upozoritelj došao jedan od njih, pa nevjernici govore: \"To je nešto čudno"},{"SurahNumber":50,"VerseNumber":3,"Text":"Zar kad pomremo i zemlja postanemo?! Nezamisliv je to povratak"},{"SurahNumber":50,"VerseNumber":4,"Text":"Mi znamo šta će od njih zemlja uništiti, u Nas je Knjiga koja sve čuva"},{"SurahNumber":50,"VerseNumber":5,"Text":"Oni, međutim, poriču Istinu koja im dolazi i oni su smeteni"},{"SurahNumber":50,"VerseNumber":6,"Text":"A zašto ne pogledaju nebo iznad sebe? - kako smo ga sazdali i ukrasili i kako u njemu nema pukotina"},{"SurahNumber":50,"VerseNumber":7,"Text":"A Zemlju smo rasprostrli i po njoj nepomična brda pobacali i dali da iz nje niče raznovrsno, prekrasno bilje"},{"SurahNumber":50,"VerseNumber":8,"Text":"To je zbog toga da bi uvidio i opomenut bio svaki rob koji se Gospodaru svome pokajnički obraća i pokorava"},{"SurahNumber":50,"VerseNumber":9,"Text":"Mi s neba spuštamo blagoslovljenu vodu i činimo da uz pomoć njenu niču vrtovi i žito koje se žanje"},{"SurahNumber":50,"VerseNumber":10,"Text":"i visoke palme u kojih su zameci nagomilani jedni iznad drugih"},{"SurahNumber":50,"VerseNumber":11,"Text":"kao opskrbu robovima svim, a Mi njome i mrtvi predjele oživljavamo; tako će i proživljenje biti"},{"SurahNumber":50,"VerseNumber":12,"Text":"Prije njih poricao je narod Nuhov i stanovnici Ressa i Semud"},{"SurahNumber":50,"VerseNumber":13,"Text":"I Ad i narod faraonov i narod Lutov"},{"SurahNumber":50,"VerseNumber":14,"Text":"I stanovnici Ejke i narod Tubbe'a; svi su oni poslanike lažnim smatrali, pa se Moja prijetnja obistinila"},{"SurahNumber":50,"VerseNumber":15,"Text":"Pa zar smo nakon stvaranja prvog nemoćni postali?! Ne, ali oni u ponovno stvaranje sumnjaju"},{"SurahNumber":50,"VerseNumber":16,"Text":"Mi smo stvorili čovjeka i znamo što mu duša njegova šapće, i Mi smo njemu bliži od vratne žile kucavice"},{"SurahNumber":50,"VerseNumber":17,"Text":"Kad dvojica prihvatitelja prihvataju: jedan zdesna, a jedan slijeva sjedi"},{"SurahNumber":50,"VerseNumber":18,"Text":"On ne izusti nijednu riječ, a da pored njega nema nadziratelj spremni"},{"SurahNumber":50,"VerseNumber":19,"Text":"Smrtne muke će zbilja doći - to je ono od čega si bježao"},{"SurahNumber":50,"VerseNumber":20,"Text":"i u rog će biti puhnuto - to je Dan prijetnje"},{"SurahNumber":50,"VerseNumber":21,"Text":"I svako će doći, a s njim vodič i svjedok"},{"SurahNumber":50,"VerseNumber":22,"Text":"Ti nisi mario za ovo pa smo skinuli koprenu tvoju, danas ti je oštar vid"},{"SurahNumber":50,"VerseNumber":23,"Text":"A pratilac njegov će reći: \"Ovo što je kod mene, spremno je"},{"SurahNumber":50,"VerseNumber":24,"Text":"Bacite vas dvojica u Džehennem svakog poricatelja, prkosnika"},{"SurahNumber":50,"VerseNumber":25,"Text":"koji je branio da se čine dobra djela i koji je prelazio granicu i sumnjičav bio"},{"SurahNumber":50,"VerseNumber":26,"Text":"Koji je, pored Allaha, drugog boga prihvatio, zato ga bacite u patnju žestoku"},{"SurahNumber":50,"VerseNumber":27,"Text":"A drugi pratilac njegov će reći: \"Gospodaru naš, ja ga nisam silom zvao, sam je u velikoj zabludi bio"},{"SurahNumber":50,"VerseNumber":28,"Text":"Ne prepirite se preda Mnom\", reći će On, \"još davno sam vam zaprijetio"},{"SurahNumber":50,"VerseNumber":29,"Text":"Moja riječ se ne mijenja i Ja nisam prema robovima Svojim nepravedan"},{"SurahNumber":50,"VerseNumber":30,"Text":"Na Dan kada upitamo Džehennem: \"Jesi li se napunio?\" On će odgovoriti: \"Ima li još"},{"SurahNumber":50,"VerseNumber":31,"Text":"A Džennet će biti primaknut bogobojaznima, neće biti ni od jednog daleko"},{"SurahNumber":50,"VerseNumber":32,"Text":"Ovo je ono što vam je obećano, svakome onome ko se Allahu pokajnički obraćao i čuvaran bio"},{"SurahNumber":50,"VerseNumber":33,"Text":"Koji se Svemilosnog u osami bojao, i koji je srca pokajničkog i pokornog došao"},{"SurahNumber":50,"VerseNumber":34,"Text":"Uđite u njega, sa selamom, spašeni. Ovo je Dan vječnosti"},{"SurahNumber":50,"VerseNumber":35,"Text":"U njemu će imati što god zažele, a kod Nas ima i više"},{"SurahNumber":50,"VerseNumber":36,"Text":"A koliko smo naroda prije ovih uništili, koji su moćniji od njih bili, pa su po svijetu tragali - mjesta spasenja ima li"},{"SurahNumber":50,"VerseNumber":37,"Text":"U tome je, zaista, opomena za onoga ko razum ima, ili ko sluša, a priseban je"},{"SurahNumber":50,"VerseNumber":38,"Text":"Mi smo stvorili nebesa i Zemlju i ono što je između njih - za šest dana, i nije Nas ophrvao nikakav umor"},{"SurahNumber":50,"VerseNumber":39,"Text":"Zato strpljivo podnosi ono što oni govore i slavi i veličaj Gospodara svoga i zahvaljuj Mu prije sunčeva izlaska i prije zalaska"},{"SurahNumber":50,"VerseNumber":40,"Text":"I slavi i veličaj Ga noću i poslije obavljanja namaza"},{"SurahNumber":50,"VerseNumber":41,"Text":"I osluškuj Dan kada će glasnik pozvati iz mjesta koje je blizu"},{"SurahNumber":50,"VerseNumber":42,"Text":"Dan kada će oni, uistinu, čuti glas - to će biti Dan izlaska"},{"SurahNumber":50,"VerseNumber":43,"Text":"Mi, zaista, dajemo život i dajemo smrt i kod Nas je konačno odredište"},{"SurahNumber":50,"VerseNumber":44,"Text":"A na Dan kada će nad njima zemlja popucati oni će žurno izići; bit će to oživljenje za Nas lahko"},{"SurahNumber":50,"VerseNumber":45,"Text":"Mi najbolje znamo šta oni govore; ti ih ne možeš prisiliti, nego podsjeti Kur'anom onoga koji se prijetnje Moje boji"},{"SurahNumber":51,"VerseNumber":1,"Text":"Tako mi onih koji uzdižu prašinu"},{"SurahNumber":51,"VerseNumber":2,"Text":"i onih koji teret nose"},{"SurahNumber":51,"VerseNumber":3,"Text":"i onih kojih plove lahko"},{"SurahNumber":51,"VerseNumber":4,"Text":"i onih koji naredbe sprovode"},{"SurahNumber":51,"VerseNumber":5,"Text":"Ono što vam se obećava, zaista, je istina"},{"SurahNumber":51,"VerseNumber":6,"Text":"Polaganje računa sigurno će se desiti"},{"SurahNumber":51,"VerseNumber":7,"Text":"Tako Mi neba skladne ljepote"},{"SurahNumber":51,"VerseNumber":8,"Text":"vi govorite oprečno"},{"SurahNumber":51,"VerseNumber":9,"Text":"Od njega - Kur'ana biva okrenut onaj ko je zalutao"},{"SurahNumber":51,"VerseNumber":10,"Text":"Neka prokleti budu poricatelji"},{"SurahNumber":51,"VerseNumber":11,"Text":"koji su, utonuli u nevjerovanje, ravnodušni"},{"SurahNumber":51,"VerseNumber":12,"Text":"Oni pitaju: \"Kada će Dan sudnji"},{"SurahNumber":51,"VerseNumber":13,"Text":"Bit će onaj dan kada u Vatri budu paćeni"},{"SurahNumber":51,"VerseNumber":14,"Text":"Iskusite patnju svoju - to je ono što ste požurivali"},{"SurahNumber":51,"VerseNumber":15,"Text":"A bogobojazni će, zaista, u džennetskim baščama, među izvorima, boraviti"},{"SurahNumber":51,"VerseNumber":16,"Text":"Primat će ono što im Gospodar njihov bude darovao; oni su prije toga dobra djela činili"},{"SurahNumber":51,"VerseNumber":17,"Text":"noću samo malo spavali"},{"SurahNumber":51,"VerseNumber":18,"Text":"i u praskozorje oprost od grijeha molili"},{"SurahNumber":51,"VerseNumber":19,"Text":"a u imecima njihovim bio je udio i za onoga koji prosi i za onoga koji je uskraćen a ne prosi"},{"SurahNumber":51,"VerseNumber":20,"Text":"Na Zemlji su znakovi za one koji čvrsto vjeruju"},{"SurahNumber":51,"VerseNumber":21,"Text":"a i u vama samima - zar ne vidite"},{"SurahNumber":51,"VerseNumber":22,"Text":"A na nebu je opskrba vaša i ono što vam se obećava"},{"SurahNumber":51,"VerseNumber":23,"Text":"i, tako Mi Gospodara neba i Zemlje, to je istina, kao što je istina da govorite"},{"SurahNumber":51,"VerseNumber":24,"Text":"Da li je doprla do tebe vijest o počašćenim gostima lbrahimovim"},{"SurahNumber":51,"VerseNumber":25,"Text":"Kad mu oni uđoše i rekoše: \"Selam vama!\", i on reče: \"Selam vama, ljudi neznani"},{"SurahNumber":51,"VerseNumber":26,"Text":"I on neprimjetno ode ukućanima svojim i donese debelo tele"},{"SurahNumber":51,"VerseNumber":27,"Text":"primače im ga: \"Zar nećete jesti?\", upita"},{"SurahNumber":51,"VerseNumber":28,"Text":"i osjeti od njih u sebi strah. \"Ne boj se.\", rekoše i obradovaše ga dječakom koji će učen biti"},{"SurahNumber":51,"VerseNumber":29,"Text":"I pojavi se žena njegova uzvikujući i po licu se udarajući i reče: \"Ja sam stara, nerotkinja"},{"SurahNumber":51,"VerseNumber":30,"Text":"Tako je odredio Gospodar tvoj\", rekoše oni, \"On je Mudri i Sveznajući"}]}