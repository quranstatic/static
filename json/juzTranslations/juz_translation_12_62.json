{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":11,"VerseNumber":6,"Text":"Na Zemlji nema nijednog živog bića, a da ga Allah ne hrani. On zna gdje će koje boraviti i gdje će sahranjeno biti. Sve to ima u jasnoj Knjizi"},{"SurahNumber":11,"VerseNumber":7,"Text":"On je u šest vremenskih razdoblja nebesa i Zemlju stvorio – a Njegov prijesto je iznad vode bio – da bi vas iskušao koji će od vas bolje postupati. Ako ti rekneš: \"Poslije smrti bićete doista oživljeni\", nevjernici će, sigurno, reći: \"Ovo nije ništa drugo do očita varka"},{"SurahNumber":11,"VerseNumber":8,"Text":"Ako im Mi kaznu do roka određenog odgodimo, oni će, sigurno, reći: \"Zašto je zadržava?\" A onoga dana kad im dođe, neće biti od njih otklonjena i sa svih strana biće okruženi onim čemu su se rugali"},{"SurahNumber":11,"VerseNumber":9,"Text":"Ako čovjeku milost Našu pružimo, pa mu je poslije uskratimo, on pada u očajanje i postaje nezahvalnik"},{"SurahNumber":11,"VerseNumber":10,"Text":"A ako ga blagodatima obaspemo, poslije nevolje koja ga zadesila, on će, sigurno, reći: \"Nevolje su me napustile!\" On je doista umišljen i razmetljiv"},{"SurahNumber":11,"VerseNumber":11,"Text":"a samo strpljive i one koji dobra djela čine čeka oprost i nagrada velika"},{"SurahNumber":11,"VerseNumber":12,"Text":"Nemoj ti ništa od onoga što ti se objavljuje izostaviti, što tišti grudi tvoje, zato da oni ne bi rekli: \"Zašto mu nije poslano kakvo blago, ili, zašto s njim nije došao melek?\" Tvoje je da opominješ, a o svemu se samo Allah brine"},{"SurahNumber":11,"VerseNumber":13,"Text":"Zar oni da govore: \"On ga izmišlja!\" Reci: \"Pa sačinite vi deset Kur'anu sličnih, izmišljenih sura, i koga god hoćete, od onih u koje pored Allaha vjerujete, u pomoć pozovite, ako je istina što tvrdite"},{"SurahNumber":11,"VerseNumber":14,"Text":"A ako vam se ne odazovu, onda znajte da se on objavljuje samo s Allahovim znanjem i da nema boga osim Njega – zato muslimani postanite"},{"SurahNumber":11,"VerseNumber":15,"Text":"Onima koji žele život na ovome svijetu i ljepote njegove – Mi ćemo dati plodove truda njihova i neće im se u njemu ništa prikratiti"},{"SurahNumber":11,"VerseNumber":16,"Text":"Njih će na onome svijetu samo vatra peći; tamo neće imati nikakve nagrade za ono što su na Zemlji radili i biće uzaludno sve što su učinili"},{"SurahNumber":11,"VerseNumber":17,"Text":"Zar je onaj koji želi samo ovaj svijet kao onaj kome je jasno ko je Gospodar njegov, na što se nadovezuje Kur'an kao svjedok Njegov, i još prije njega Knjiga Musaova, putovođa i milost? To su oni koji vjeruju u nj. A onima koji su se protiv njega urotili vatra će boravište biti. Zato ti nikako ne sumnjaj u nj, on je zaista istina od Gospodara tvoga, ali većina ljudi neće da vjeruje"},{"SurahNumber":11,"VerseNumber":18,"Text":"Ima li nepravednijeg od onoga koji o Allahu izmišlja laži? Oni će pred Gospodara svoga biti dovedeni, a svjedoci će reći: \"Ovi su izmišljali laži o Gospodaru svome!\" Neka Allahovo prokletstvo stigne mnogobošce"},{"SurahNumber":11,"VerseNumber":19,"Text":"koji od Allahova puta odvraćaju i krivim ga prikazuju; oni i u onaj svijet ne vjeruju"},{"SurahNumber":11,"VerseNumber":20,"Text":"Oni na Zemlji ne mogu Allahu umaći, niti, osim Allaha, drugog zaštitnika imaju. Njima će patnja biti umnogostručena, jer nisu htjeli ni čuti ni bilo šta vidjeti"},{"SurahNumber":11,"VerseNumber":21,"Text":"oni su sami sebe upropastili – a neće im biti ni onih koje su izmišljali –"},{"SurahNumber":11,"VerseNumber":22,"Text":"oni će, zbilja, na onome svijetu biti sasvim izgubljeni"},{"SurahNumber":11,"VerseNumber":23,"Text":"Oni koji budu vjerovali i dobra djela činili i koji Gospodaru svome budu odani biće stanovnici Dženneta, u njemu će vječno boraviti"},{"SurahNumber":11,"VerseNumber":24,"Text":"Ove dvije vrste su kao slijep i gluh i kao onaj koji vidi i čuje. A mogu li se oni uporediti? Pa zašto ne razmislite"},{"SurahNumber":11,"VerseNumber":25,"Text":"I Nuha poslasmo narodu njegovu. \"Ja sam tu\" – govorio je on – \"da vas otvoreno opominjem"},{"SurahNumber":11,"VerseNumber":26,"Text":"da se ne klanjate nikome drugom osim Allahu; ja se, zaista, plašim za vas patnje na Nesnosnom danu"},{"SurahNumber":11,"VerseNumber":27,"Text":"Glavešine naroda njegova, oni koji nisu vjerovali, rekoše: \"Koliko mi vidimo, ti si čovjek kao i mi, a vidimo i da te bez ikakva razmišljanja slijede samo oni koji su niko i ništa među nama; ne vidimo da ste vi imalo od nas bolji, štaviše, mislimo da ste lažljivci"},{"SurahNumber":11,"VerseNumber":28,"Text":"O narode moj\" – govorio je on – \"da vidimo! Ako je meni jasno ko je Gospodar moj i ako mi je On od Sebe dao vjerovjesništvo, a vi ste slijepi za to, zar da vas silimo da to protiv volje vaše priznate"},{"SurahNumber":11,"VerseNumber":29,"Text":"O narode moj! Za ovo ja od vas ne tražim blaga, Allah će mene nagraditi. I ja neću otjerati vjernike, oni će pred Gospodara svoga izići; ali, ja vidim da ste vi narod koji ne zna"},{"SurahNumber":11,"VerseNumber":30,"Text":"O narode moj! Ko bi me od Allaha odbranio kad bih ih ja otjerao? Zašto se ne urazumite"},{"SurahNumber":11,"VerseNumber":31,"Text":"Ja vam ne kažem: 'U mene su Allahove riznice' – niti: 'Meni je poznata budućnost' – niti kažem: 'Ja sam melek' – a ne govorim ni o onima koje vaše oči s prezirom gledaju: 'Allah im nikakvo dobro neće dati' – ta Allah dobro zna šta je u dušama njihovim – jer bih se tada ogriješio"},{"SurahNumber":11,"VerseNumber":32,"Text":"O Nuhu\" – rekoše oni – \"ti si želio da se s nama raspravljaš i dugo si se raspravljao. Daj neka se ostvari ono što nam prijetiš, ako istinu govoriš"},{"SurahNumber":11,"VerseNumber":33,"Text":"To će vam učiniti samo Allah ako bude htio\" – reče on – \"i vi nećete moći umaći"},{"SurahNumber":11,"VerseNumber":34,"Text":"Ako vas Allah hoće ostaviti u zabludi, neće vam savjet moj koristiti, ma koliko vas ja želio savjetovati. On je Gospodar vaš i Njemu ćete se vratiti"},{"SurahNumber":11,"VerseNumber":35,"Text":"Zar ovi da govore: \"On ga izmišlja!\" Reci: \"Ako ga izmišljam, grijeh će pasti na mene, a ja nemam ništa s tim što vi iznosite klevete"},{"SurahNumber":11,"VerseNumber":36,"Text":"I Nuhu bî objavljeno: \"Osim onih koji su već vjernici, niko više iz naroda tvoga neće vjernik postati, zato se ne žalosti zbog onoga što oni stalno čine"},{"SurahNumber":11,"VerseNumber":37,"Text":"i gradi lađu pred Nama i po Našem nadahnuću, i ne obraćaj Mi se više zbog nevjernika – oni će, sigurno, biti potopljeni"},{"SurahNumber":11,"VerseNumber":38,"Text":"I on je gradio lađu. I kad god bi pored njega prolazile glavešine naroda njegova, rugale bi mu se. \"Ako se vi rugate nama\" – govorio je on – \"rugaćemo se i mi vama, onako kako se vi rugate"},{"SurahNumber":11,"VerseNumber":39,"Text":"i saznaćete, zaista, koga će snaći sramna kazna i ko će u vječnoj muci biti"},{"SurahNumber":11,"VerseNumber":40,"Text":"I kad je zapovijed Naša pala i voda s površine Zemlje pokuljala, Mi smo rekli: \"Ukrcaj u lađu od svake životinjske vrste po jedan par, i čeljad svoju – osim onih o kojima je bilo govora – i vjernike!\" – a malo je bilo onih koji su s njim vjerovali"},{"SurahNumber":11,"VerseNumber":41,"Text":"I on reče: \"Ukrcajte se u nju, u ime Allaha, neka plovi i neka pristane! Gospodar moj, uistinu, prašta i samilostan je"},{"SurahNumber":11,"VerseNumber":42,"Text":"I ona ih je ponijela na valovima velikim kao brda i Nuh zovnu sina svoga koji se nalazio podaleko: \"O sinko moj, ukrcaj se s nama, ne budi s nevjernicima!\" –"},{"SurahNumber":11,"VerseNumber":43,"Text":"a on reče: \"Skloniću se na kakvo brdo koje će me od vode zaštititi.\" – \"Niko danas Allahove kazne neće pošteđen biti, osim onoga kome se On smilovao!\" – reče Nuh, i val ih razdvoji, i on potopljen bî"},{"SurahNumber":11,"VerseNumber":44,"Text":"I bî rečeno: \"O Zemljo, gutaj vodu svoju, a ti, o nebo, prestani!\" I voda se povuče i ispuni se odredba, a lađa pristade na planini El-Džudi, i bî rečeno: \"Daleko nek je narod nevjernički"},{"SurahNumber":11,"VerseNumber":45,"Text":"A Nuh je bio zamolio Gospodara svoga i rekao: \"Gospodaru moj, sin moj je čeljade moje, a obećanje Tvoje je zaista istinito i Ti si od mudrih najmudriji"},{"SurahNumber":11,"VerseNumber":46,"Text":"O Nuhu, on nije čeljade tvoje\" – rekao je On – \"jer radi ono što ne valja, zato Me ne moli za ono što ne znaš! Savjetujem ti da neznalica ne budeš"},{"SurahNumber":11,"VerseNumber":47,"Text":"Gospodaru moj\" – reče – \"Tebi se ja utječem da Te više nikad ne zamolim za ono što ne znam! Ako mi ne oprostiš i ne smiluješ mi se, biću izgubljen"},{"SurahNumber":11,"VerseNumber":48,"Text":"O Nuhu\" – bî rečeno – \"iskrcaj se, s pozdravom Našim i blagoslovima tebi i narodima koji će se izroditi od ovih koji su s tobom! Biće naroda kojima ćemo davati da uživaju, a koje će poslije snaći Naša kazna nesnosna"},{"SurahNumber":11,"VerseNumber":49,"Text":"To su nepoznate vijesti koje ti Mi objavljujemo; ni ti ni narod tvoj niste prije ovoga o tome ništa znali. Zato budi strpljiv, ishod će, zaista, u korist čestitih biti"},{"SurahNumber":11,"VerseNumber":50,"Text":"I Adu – brata njihova Huda. \"O narode moj\" – govorio je on – \"Allahu se klanjajte, vi drugog boga osim Njega nemate, vi samo neistine iznosite"},{"SurahNumber":11,"VerseNumber":51,"Text":"O narode moj, ja ne tražim od vas nagrade za ovo; mene će nagraditi Onaj koji me je stvorio! Zašto se ne opametite"},{"SurahNumber":11,"VerseNumber":52,"Text":"O narode moj, molite Gospodara svoga da vam oprosti, i pokajte Mu se, a On će vam slati kišu obilnu i daće vam još veću snagu, uz onu koju imate, i ne odlazite kao mnogobošci"},{"SurahNumber":11,"VerseNumber":53,"Text":"O Hude\" – govorili su oni – \"nisi nam nikakav dokaz donio, i mi na samu tvoju riječ nećemo napustiti božanstva naša, mi tebi ne vjerujemo"},{"SurahNumber":11,"VerseNumber":54,"Text":"Mi kažemo samo to da te je neko božanstvo naše zlom pogodilo.\" \"Ja pozivam Allaha za svjedoka\" – reče on – \"a i vi posvjedočite da ja nemam ništa s tim što vi druge Njemu ravnim smatrate"},{"SurahNumber":11,"VerseNumber":55,"Text":"pored Njega; i zato svi zajedno protiv mene lukavstvo smislite i nimalo mi vremena ne dajte"},{"SurahNumber":11,"VerseNumber":56,"Text":"ja se uzdam u Allaha, u moga i vašega Gospodara! Nema nijednog živog bića koje nije u vlasti Njegovoj; Gospodar moj zaista postupa pravedno"},{"SurahNumber":11,"VerseNumber":57,"Text":"Pa ako okrenete leđa – a ja sam vam saopćio ono što vam je po meni poslano – Gospodar moj će umjesto vas narod drugi dovesti, i vi Mu ničim nećete nauditi; Gospodar moj zaista bdi nad svim"},{"SurahNumber":11,"VerseNumber":58,"Text":"I kad je došla kazna Naša, Mi smo, milošću Našom, Huda i vjernike s njim spasili i patnje surove ih poštedjeli"},{"SurahNumber":11,"VerseNumber":59,"Text":"Eto, to je bio Ad, on je dokaze Gospodara svoga poricao i bio neposlušan poslanicima svojim, i pristajao uz svakog silnika, inadžiju"},{"SurahNumber":11,"VerseNumber":60,"Text":"I prokletstvo je na ovome svijetu stalno bilo s njim, a biće i na Sudnjem danu. Ad, doista, nije vjerovao u Gospodara svoga; daleko neka je Ad, narod Hudov"},{"SurahNumber":11,"VerseNumber":61,"Text":"I Semudu – brata njihova Saliha. \"O narode moj\" – govorio je on – \"klanjate se samo Allahu, vi drugog boga osim Njega nemate! On vas od Zemlje stvara i daje vam da živite na njoj! Zato Ga molite da vam oprosti, i pokajte Mu se, jer Gospodar moj je, zaista, blizu i odaziva se"},{"SurahNumber":11,"VerseNumber":62,"Text":"O, Salihu\" – govorili su oni – \"ti si među nama prije ovoga cijenjen bio. Zašto nam braniš da se klanjamo onome čemu su se preci naši klanjali? Mi uveliko sumnjamo u ono čemu nas ti pozivaš"},{"SurahNumber":11,"VerseNumber":63,"Text":"O, narode moj\" – govorio je on – \"da vidimo: ako je meni jasno ko je Gospodar moj i ako mi je On sâm vjerovjesništvo dao, pa ko će me od Allaha odbraniti ako Ga ne budem slušao, ta vi biste samo uvećali propast moju"},{"SurahNumber":11,"VerseNumber":64,"Text":"O narode moj, evo ova Allahova kamila je znamenje za vas, pa pustite je neka pase po Allahovoj zemlji i ne činite joj nikakvo zlo, da vas ne bi zadesila kazna bliska"},{"SurahNumber":11,"VerseNumber":65,"Text":"Ali, oni je zaklaše, pa on reče: \"Živjećete u zemlji svojoj još samo tri dana, to je istinita prijetnja"},{"SurahNumber":11,"VerseNumber":66,"Text":"I kad je došla kazna Naša, Mi smo, milošću Našom, Saliha i vjernike s njim spasili od sramote toga dana – Gospodar tvoj je, uistinu, moćan i silan –"},{"SurahNumber":11,"VerseNumber":67,"Text":"a one koji su činili zlo pogodio je strašan glas i oni su u zemlji svojoj osvanuli mrtvi, nepomični"},{"SurahNumber":11,"VerseNumber":68,"Text":"kao da na njoj nikad nisu ni postojali. Semud, doista, u Gospodara svoga nije vjerovao; daleko neka je Semud"},{"SurahNumber":11,"VerseNumber":69,"Text":"I Ibrahimu smo izaslanike Naše poslali da mu donesu radosnu vijest. \"Mir!\" – rekoše; – \"Mir!\" – odgovori on, i ubrzo im donese pečeno tele"},{"SurahNumber":11,"VerseNumber":70,"Text":"A kad vidje da ga se ruke njihove ne dotiču, on osjeti da nisu gosti i obuze ga neka zebnja od njih. \"Ti se ne boj!\" – rekoše oni – \"mi smo Lutovu narodu poslani"},{"SurahNumber":11,"VerseNumber":71,"Text":"A žena njegova stajaše tu, i Mi je obradovasmo Ishakom, a poslije Ishaka Jakubom, i ona se osmjehnu"},{"SurahNumber":11,"VerseNumber":72,"Text":"Jadna ja!\" – reče – \"zar da rodim ovako stara, a i ovaj moj muž je star. Ovo je zaista nešto neobično"},{"SurahNumber":11,"VerseNumber":73,"Text":"Zar se čudiš Allahovoj moći?\" – rekoše oni – \"Allahova milost i Njegovi blagoslovi su na vama, obitelji vjerovjesničkoj. On je dostojan hvale i On je plemenit"},{"SurahNumber":11,"VerseNumber":74,"Text":"I pošto Ibrahima prođe strah i dođe mu radosna vijest, on se poče raspravljati sa Našim izaslanicima o narodu Lutovu"},{"SurahNumber":11,"VerseNumber":75,"Text":"Ibrahim je zaista bio dobrodušan, sažaljiv i odan"},{"SurahNumber":11,"VerseNumber":76,"Text":"O Ibrahime, prođi se toga, naređenje od Gospodara tvoga je stiglo; njih će stići patnja, sigurno"},{"SurahNumber":11,"VerseNumber":77,"Text":"I kad izaslanici Naši dođoše Lutu, on se zbog njih nađe u neprilici i bî mu teško pri duši, pa reče: \"Ovo je mučan dan"},{"SurahNumber":11,"VerseNumber":78,"Text":"I narod njegov pohrli njemu – a i prije su radili sramotna djela. \"O narode moj\" – reče on – \"eto mojih kćeri, one su vam čistije! Bojte se Allaha i pred gostima mojim me ne sramotite! Zar među vama nema razumna čovjeka"},{"SurahNumber":11,"VerseNumber":79,"Text":"Ti znaš da nam nisu potrebne tvoje kćeri\" – rekoše oni – \"ti doista znaš šta mi hoćemo"},{"SurahNumber":11,"VerseNumber":80,"Text":"Ah, da ja samo imam moć\" – reče on – \"ili da se mogu osloniti na nekog snažnog"},{"SurahNumber":11,"VerseNumber":81,"Text":"A meleki rekoše: \"O Lute, mi smo izaslanici Gospodara tvoga, oni tebi ne mogu nauditi. Ti kreni sa čeljadi svojom u gluho doba noći bez žene svoje, nju će zadesiti isto što i njih, i neka se niko od vas ne obazire! – Rok im je praskozorje, a zar praskozorje nije blizu"},{"SurahNumber":11,"VerseNumber":82,"Text":"I kada pade naredba Naša, Mi sve prevrnusmo, ono što je bilo gore – bî dolje, i na njih spustismo kao kišu grumenje od pečena blata, koje je neprekidno sipalo"},{"SurahNumber":11,"VerseNumber":83,"Text":"obilježeno od Gospodara tvoga – a ono nije daleko ni od jednog nasilnika"},{"SurahNumber":11,"VerseNumber":84,"Text":"I Medjenu – brata njihova Šuajba. \"O narode moj\" – govorio je on – \"Allahu se klanjajte, vi drugog boga osim Njega nemate, i krivo na litru i na kantaru ne mjerite. Vidim da u obilju živite i bojim se da vas jednog dana ne zadesi kazna, pa da svi nastradate"},{"SurahNumber":11,"VerseNumber":85,"Text":"O narode moj! Pravo mjerite i na litru i na kantaru i ne zakidajte ljudima stvari njihove i ne činite zlo po Zemlji praveći nered"},{"SurahNumber":11,"VerseNumber":86,"Text":"Bolje vam je ono što Allah ostavlja kao dozvoljeno, ako hoćete da budete vjernici; a ja nisam vaš čuvar"},{"SurahNumber":11,"VerseNumber":87,"Text":"O Šuajbe\" – govorili su oni – \"da li vjera tvoja traži od tebe da napustimo ono čemu su se preci naši klanjali ili da ne postupamo sa imanjima našim onako kako nam je volja? E baš si 'pametan' i 'razuman"},{"SurahNumber":11,"VerseNumber":88,"Text":"O narode moj\" – govorio je on – \"shvatite da je meni jasno ko je Gospodar moj i da mi je On dao svega u obilju. Ja ne želim činiti ono što vama zabranjujem; jedino želim učiniti dobro koliko mogu, a uspjeh moj zavisi samo od Allaha; u Njega se uzdam i Njemu se obraćam"},{"SurahNumber":11,"VerseNumber":89,"Text":"O narode moj, neka vas neslaganje sa mnom nikako ne dovede do toga da vas zadesi ono što je zadesilo Nuhov narod ili Hudov narod ili Salihov narod. A i Lutov narod nije mnogo prije vas živio"},{"SurahNumber":11,"VerseNumber":90,"Text":"I tražite oprost od Gospodara svoga, i onda Mu se pokajte! – Gospodar moj je, uistinu, samilostan i pun ljubavi"},{"SurahNumber":11,"VerseNumber":91,"Text":"O Šuajbe\" – rekoše oni – \"mi ne razumijemo mnogo toga što ti govoriš, a vidimo da si ti među nama jadan; da nije roda tvoga, mi bismo te kamenovali, ti nisi nama drag"},{"SurahNumber":11,"VerseNumber":92,"Text":"O narode moj\" – reče on – \"zar vam je rod moj draži od Allaha, koga sasvim odbacujete? Gospodar moj dobro zna ono što vi radite"},{"SurahNumber":11,"VerseNumber":93,"Text":"O narode moj, činite sve što možete, a činiću i ja. Vi ćete, sigurno, saznati koga će kazna stići koja će ga osramotiti i ko je lažac. Pa, čekajte i ja ću s vama čekati"},{"SurahNumber":11,"VerseNumber":94,"Text":"I kada je pala naredba Naša, Mi smo, iz milosti Naše, Šuajba i vjernike s njim spasili, a one koji su zlo činili pogodio je užasan glas i oni su u zemlji svojoj mrtvi, nepomični osvanuli"},{"SurahNumber":11,"VerseNumber":95,"Text":"kao da na njoj nikada nisu ni postojali. Daleko bio Medjen kao i Semud"},{"SurahNumber":11,"VerseNumber":96,"Text":"I Musaa smo poslali sa znamenjima Našim i dokazom jasnim"},{"SurahNumber":11,"VerseNumber":97,"Text":"faraonu i glavešinama njegovim, ali se oni povedoše za faraonovim naređenjem, a njegovo naređenje nije bilo razumno"},{"SurahNumber":11,"VerseNumber":98,"Text":"Na Sudnjem danu on će svoj narod predvoditi i u vatru ga uvesti, a užasno je mjesto u koje će doveden biti"},{"SurahNumber":11,"VerseNumber":99,"Text":"Na ovome svijetu ih je pratilo prokletstvo, a pratiće ih i na onom; strašan će biti \"dar\" kojim će darivani biti"},{"SurahNumber":11,"VerseNumber":100,"Text":"To su neke vijesti koje ti o gradovima kazujemo; neki od njih još postoje, a neki su sa zemljom sravnjeni"},{"SurahNumber":11,"VerseNumber":101,"Text":"Mi nismo prema njima bili nepravedni, već oni sami prema sebi. I kada bi pala naredba Gospodara tvoga, ništa im nisu pomogla božanstva njihova kojima su se, a ne Allahu, klanjali, samo bi im propast njihovu povećala"},{"SurahNumber":11,"VerseNumber":102,"Text":"Eto, tako Gospodar tvoj kažnjava kad kažnjava sela i gradove koji su nasilje činili. Kažnjavanje Njegovo je zaista bolno i strašno"},{"SurahNumber":11,"VerseNumber":103,"Text":"To je pouka za one koji se plaše patnje na onome svijetu; a to je Dan kada će svi ljudi biti sabrani i to je Dan kada će svi biti prisutni"},{"SurahNumber":11,"VerseNumber":104,"Text":"a Mi ga odgađamo samo za neko vrijeme"},{"SurahNumber":11,"VerseNumber":105,"Text":"Onoga dana kad dođe, bez dopuštenja Njegova niko ni riječ neće izustiti, a među njima biće nesretnih i sretnih"},{"SurahNumber":11,"VerseNumber":106,"Text":"I nesretni će u Džehennem, u njemu će teško izdisati i udisati"},{"SurahNumber":11,"VerseNumber":107,"Text":"dok je nebesa i Zemlje, u njemu će ostati – osim ako drukčije Gospodar tvoj ne odredi. Gospodar tvoj, zaista, radi ono što želi"},{"SurahNumber":11,"VerseNumber":108,"Text":"A sretni će u Džennet; dok je nebesa i Zemlje, u njemu će boraviti – osim ako drukčije Gospodar tvoj ne odredi; biće to dar koji će neprekidno trajati"},{"SurahNumber":11,"VerseNumber":109,"Text":"Zato ne sumnjaj u to šta će biti s onima koji se klanjaju ovima; oni se klanjaju onima kojima su se, još prije, klanjali preci njihovi. Mi ćemo im doista ono što su zaslužili – bez odbitka dati"},{"SurahNumber":11,"VerseNumber":110,"Text":"I Musau smo Knjigu dali, pa su se o njoj u mišljenju podvojili. I da nije Riječi Gospodara tvoga ranije izrečene, bilo bi s njima svršeno, jer oni u nju sumnjaju mnogo"},{"SurahNumber":11,"VerseNumber":111,"Text":"I svima njima će Gospodar tvoj prema djelima njihovim platiti, jer On dobro zna ono što su radili"},{"SurahNumber":11,"VerseNumber":112,"Text":"Ti idi Pravim putem, kao što ti je naređeno, i nek tako postupe i vjernici koji su uz tebe, i obijesni ne budite, jer On dobro vidi ono što radite"},{"SurahNumber":11,"VerseNumber":113,"Text":"I ne držite stranu onih koji nepravedno postupaju, pa da vas vatra prži; vi nemate drugih zaštitnika osim Allaha, inače, nema vam pomoći"},{"SurahNumber":11,"VerseNumber":114,"Text":"I obavljaj molitvu početkom i krajem dana, i u prvim časovima noći! Dobra djela zaista poništavaju hrđava. To je pouka za one koji pouku žele"},{"SurahNumber":11,"VerseNumber":115,"Text":"I strpljiv budi! Allah doista neće uskratiti nagradu onima koji dobra djela čine"},{"SurahNumber":11,"VerseNumber":116,"Text":"A zašto je među narodima prije vas bilo samo malo čestitih, koji su branili da se na Zemlji nered čini, koje smo Mi spasili! A oni koji su zlo radili odavali su se onome u čemu su uživali, i grješnici su postali"},{"SurahNumber":11,"VerseNumber":117,"Text":"Gospodar tvoj nije nikada nepravedno uništavao sela i gradove ako su stanovnici njihovi bili dobri"},{"SurahNumber":11,"VerseNumber":118,"Text":"A da je Gospodar tvoj htio, sve bi ljude sljedbenicima jedne vjere učinio. Međutim, oni će se uvijek u vjerovanju razilaziti"},{"SurahNumber":11,"VerseNumber":119,"Text":"osim onih kojima se Gospodar tvoj smiluje. A zato ih je i stvorio. I ispuniće se riječ Gospodara tvoga: \"Napuniću, zaista, Džehennem džinima i ljudima – zajedno"},{"SurahNumber":11,"VerseNumber":120,"Text":"I sve ove vijesti koje ti o pojedinim događajima o poslanicima kazujemo zato su da njima srce tvoje učvrstimo. I u ovima došla ti je prava istina, i pouka, i vjernicima opomena"},{"SurahNumber":11,"VerseNumber":121,"Text":"I reci onima koji neće da vjeruju: \"Radite što god možete, a i mi ćemo raditi"},{"SurahNumber":11,"VerseNumber":122,"Text":"i čekajte, i mi ćemo čekati"},{"SurahNumber":11,"VerseNumber":123,"Text":"Allah zna tajne nebesa i Zemlje i Njemu se sve vraća, zato se samo Njemu klanjaj i samo se u Njega uzdaj! A Gospodar tvoj motri na ono što radite"},{"SurahNumber":12,"VerseNumber":1,"Text":"Elif Lām Rā. Ovo su ajeti Knjige jasne"},{"SurahNumber":12,"VerseNumber":2,"Text":"Objavljujemo je kao Kur'an na arapskom jeziku da biste razumjeli"},{"SurahNumber":12,"VerseNumber":3,"Text":"Objavljujući ti ovaj Kur'an, Mi tebi o najljepšim događajima kazujemo iako prije njega nisi doista ništa znao"},{"SurahNumber":12,"VerseNumber":4,"Text":"Kada Jusuf reče ocu svome: \"O oče moj, sanjao sam jedanaest zvijezda, i Sunce i Mjesec, i u snu sam ih vidio kako mi se pokloniše\" –"},{"SurahNumber":12,"VerseNumber":5,"Text":"on reče: \"O sinko moj, ne kazuj svoga sna braći svojoj, da ti ne učine kakvu pakost, šejtan je doista čovjeku otvoreni neprijatelj"},{"SurahNumber":12,"VerseNumber":6,"Text":"I eto tako, Gospodar tvoj će tebe odabrati, i tumačenju snova te naučiti, i milošću Svojom tebe i Jakubovu porodicu obasuti, kao što je prije tebe obasuo pretke tvoje, Ibrahima i Ishaka. – Gospodar tvoj, zaista, sve zna i mudar je"},{"SurahNumber":12,"VerseNumber":7,"Text":"U Jusufu i braći njegovoj nalaze se pouke za sve koji se raspituju"},{"SurahNumber":12,"VerseNumber":8,"Text":"Kada oni rekoše: \"Jusuf i brat njegov draži su našem ocu od nas, a nas je čitava skupina. Naš otac, zaista, očito griješi"},{"SurahNumber":12,"VerseNumber":9,"Text":"Ubijte Jusufa ili ga u kakav predio ostavite – otac vaš će se vama okrenuti, i poslije toga ćete dobri ljudi biti\" –"},{"SurahNumber":12,"VerseNumber":10,"Text":"jedan od njih reče: \"Ako baš hoćete nešto učiniti, onda Jusufa ne ubijte, već ga na dno nekog bunara bacite, uzeće ga kakva karavana"},{"SurahNumber":12,"VerseNumber":11,"Text":"O oče naš\" – rekoše oni – \"zašto sumnjaš u naša osjećanja prema Jusufu? Mi mu zaista želimo dobro"},{"SurahNumber":12,"VerseNumber":12,"Text":"Pošalji ga sutra s nama da se zabavi i razonodi, mi ćemo ga, sigurno, čuvati"},{"SurahNumber":12,"VerseNumber":13,"Text":"Biće mi doista žao ako ga odvedete, a plašim se da ga vuk ne pojede kad vi na njega ne budete pazili\" – reče Jakub"},{"SurahNumber":12,"VerseNumber":14,"Text":"Kako će ga vuk pojesti, a nas ovoliko!\" – rekoše oni – \"mi bismo tada zaista bili izgubljeni"},{"SurahNumber":12,"VerseNumber":15,"Text":"I kada ga odvedoše i odlučiše da ga bace na dno bunara, Mi mu objavismo: \"Ti ćeš ih o ovom postupku njihovu obavijestiti, a oni te neće prepoznati"},{"SurahNumber":12,"VerseNumber":16,"Text":"I uvečer dođoše ocu svome plačući"},{"SurahNumber":12,"VerseNumber":17,"Text":"O oče naš\" – rekoše – \"bili smo otišli da se trkamo, a Jusufa smo ostavili kod naših stvari, pa ga je vuk pojeo. A ti nam nećeš vjerovati, iako istinu govorimo"},{"SurahNumber":12,"VerseNumber":18,"Text":"I donesoše košulju njegovu lažnom krvlju okrvavljenu. \"U vašim dušama je ponikla zla misao\" – reče on – \"i ja se neću jadati, od Allaha ja tražim pomoć protiv ovoga što vi iznosite"},{"SurahNumber":12,"VerseNumber":19,"Text":"I dođe jedna karavana, te poslaše vodonošu svoga i on spusti vedro svoje. \"Muštuluk!\" – viknu on – \"evo jednog dječaka!\" I oni su ga kao trgovačku robu sakrili, a Allah dobro zna ono što su uradili"},{"SurahNumber":12,"VerseNumber":20,"Text":"I prodadoše ga za jeftine pare, za nekoliko groša; jedva su čekali da ga se oslobode"},{"SurahNumber":12,"VerseNumber":21,"Text":"I onda onaj iz Misira, koji ga je kupio, reče ženi svojoj: \"Učini mu boravak prijatnim! Može nam koristan biti, a možemo ga i posiniti!\" I eto tako Mi Jusufu dadosmo lijepo mjesto na Zemlji i naučismo ga tumačenju snova – a Allah čini šta hoće, ali većina ljudi ne zna"},{"SurahNumber":12,"VerseNumber":22,"Text":"I kad on stasa, Mi ga mudrošću i znanjem obdarismo; tako Mi nagrađujemo one koji dobra djela čine"},{"SurahNumber":12,"VerseNumber":23,"Text":"I poče da ga na grijeh navodi ona u čijoj je kući bio, pa pozaključa sva vrata i reče: \"Hodi!\" – \"Sačuvaj Bože!\" – uzviknu on – \"vlasnik me moj lijepo pazi; a oni koji dobro uzvrate zlim neće nikad uspjeti"},{"SurahNumber":12,"VerseNumber":24,"Text":"I ona je bila poželjela njega, a i on bi nju poželio da od Gospodara svoga nije opomenu ugledao – tako bî, da odvratimo od njega izdajstvo i blud, jer je on uistinu bio Naš iskreni rob"},{"SurahNumber":12,"VerseNumber":25,"Text":"I njih dvoje prema vratima potrčaše – a ona razdera straga košulju njegovu – i muža njezina kraj vrata zatekoše. \"Kakvu kaznu zaslužuje onaj koji je htio ženi tvojoj zlo učiniti\" – reče ona – \"ako ne tamnicu ili kaznu bolnu"},{"SurahNumber":12,"VerseNumber":26,"Text":"Ona je pokušala mene na grijeh navesti\" – reče Jusuf. – \"Ako je košulja njegova sprijeda razderana, onda ona istinu govori, a on neistinu\" – primijeti jedan rođak njezin –"},{"SurahNumber":12,"VerseNumber":27,"Text":"a ako je košulja njegova straga razderana, onda ona laže, a on govori istinu"},{"SurahNumber":12,"VerseNumber":28,"Text":"I kada on vidje da je košulja njegova straga razderana, reče: \"To je jedno od vaših lukavstava, vaša su lukavstva zaista velika"},{"SurahNumber":12,"VerseNumber":29,"Text":"Ti, Jusufe, ostavi se toga, a ti traži oproštenje za grijeh svoj, jer si zaista htjela zgriješiti"},{"SurahNumber":12,"VerseNumber":30,"Text":"I žene u gradu počeše govorkati: \"Upravnikova žena navraćala momka svoga na grijeh, u njega se ludo zagledala! Mi mislimo da jako griješi"},{"SurahNumber":12,"VerseNumber":31,"Text":"I kad ona ču za ogovaranja njihova, posla po njih, te im priredi divane, dade svakoj od njih po nož i reče: \"Izađi pred njih!\" A kad ga one ugledaše, zadiviše se ljepoti njegovoj i po rukama svojim se porezaše: \"Bože, Bože!\" – uskliknuše – \"ovo nije čovjek, ovo je melek plemeniti"},{"SurahNumber":12,"VerseNumber":32,"Text":"E to vam je onaj zbog koga ste me korile\" – reče ona. \"Istina je da sam ga htjela na grijeh navratiti, ali se on odupro. Ako ne učini ono što od njega tražim, biće, sigurno, u tamnicu bačen i ponižen"},{"SurahNumber":12,"VerseNumber":33,"Text":"Gospodaru moj\" – zavapi on – \"draža mi je tamnica od ovoga na što me one navraćaju. I ako Ti ne odvratiš od mene lukavstva njihova, ja mogu prema njima naklonost osjetiti i lahkomislen postati"},{"SurahNumber":12,"VerseNumber":34,"Text":"I Gospodar njegov usliša molbu njegovu i spasi ga lukavstva njihova; On, uistinu, sve čuje i zna"},{"SurahNumber":12,"VerseNumber":35,"Text":"Poslije im na pamet pade, iako su se bili uvjerili da je nedužan, da ga za neko vrijeme bace u tamnicu"},{"SurahNumber":12,"VerseNumber":36,"Text":"S njim su u tamnicu ušla još dva momka. \"Ja sam sanjao da cijedim grožđe\" – reče jedan od njih. – \"A ja, opet\" – reče drugi – \"kako na glavi nosim hljeb koji ptice kljuju. Protumači nam to, jer vidimo da si zaista dobar čovjek"},{"SurahNumber":12,"VerseNumber":37,"Text":"Nijedan obrok hrane neće vam donesen biti, a da vam ja prije ne kažem šta ćete dobiti\" – reče Jusuf. \"To je samo dio onoga čemu me naučio Gospodar moj, ja se klonim vjere naroda koji u Allaha ne vjeruje i koji onaj svijet ne priznaje"},{"SurahNumber":12,"VerseNumber":38,"Text":"i ispovijedam vjeru predaka svojih, Ibrahima i Ishaka i Jakuba; nama ne priliči da ikoga Allahu smatramo ravnim. To je Allahova milost prema nama i ostalim ljudima, ali većina ljudi nije zahvalna"},{"SurahNumber":12,"VerseNumber":39,"Text":"O drugovi moji u tamnici, ili su bolji raznorazni bogovi ili Allah, Jedini i Svemoćni"},{"SurahNumber":12,"VerseNumber":40,"Text":"Oni kojima se, mimo Njega, klanjate samo su imena koja ste im nadjenuli vi i preci vaši – Allah o njima nikakva dokaza nije objavio. Sud pripada jedino Allahu, a On je naredio da se klanjate samo Njemu. To je jedino prava vjera, ali većina ljudi ne zna"},{"SurahNumber":12,"VerseNumber":41,"Text":"O drugovi moji u tamnici, jedan od vas će gospodara svoga vinom pojiti, a drugi će raspet biti, pa će mu ptice glavu kljuvati. Ono što ste pitali samo to znači"},{"SurahNumber":12,"VerseNumber":42,"Text":"A onome od njih dvojice za koga je znao da će spasen biti reče: \"Spomeni me gospodaru svome!\" – ali šejtan učini te on zaboravi da ga spomene gospodaru svome, i Jusuf ostade u tamnici nekolike godine"},{"SurahNumber":12,"VerseNumber":43,"Text":"I vladar reče: \"Sanjao sam kako sedam mršavih krava pojede sedam debelih, i sanjao sam sedam klasova zelenih i sedam drugih sasušenih. O velikaši, protumačite mi san moj ako snove znate tumačiti"},{"SurahNumber":12,"VerseNumber":44,"Text":"Zbrkanih li snova!\" – rekoše oni – \"mi snove ne znamo tumačiti"},{"SurahNumber":12,"VerseNumber":45,"Text":"I tada, poslije toliko vremena, sjeti se jedan od one dvojice, onaj koji se spasio, i reče: \"Ja ću vam protumačiti san, samo me pošaljite"},{"SurahNumber":12,"VerseNumber":46,"Text":"Jusufe, o prijatelju, protumači nam šta znači: sedam mršavih krava pojede sedam debelih; i sedam klasova zelenih i sedam drugih sasušenih – pa da se vratim ljudima, da bi oni saznali"},{"SurahNumber":12,"VerseNumber":47,"Text":"Sijaćete sedam godina uzastopno\" – reče – \"pa ono što požanjete u klasu ostavite, osim ono malo što ćete jesti"},{"SurahNumber":12,"VerseNumber":48,"Text":"jer će poslije toga doći sedam teških koje će pojesti ono što ste za njih pripremili, ostaće jedino ono malo što ćete za sjetvu sačuvati"},{"SurahNumber":12,"VerseNumber":49,"Text":"Zatim će, poslije toga, doći godina u kojoj će ljudima kiše u obilju biti i u kojoj će cijediti"},{"SurahNumber":12,"VerseNumber":50,"Text":"I vladar reče: \"Dovedite mi ga!\" I kad Jusufu izaslanik dođe, on reče: \"Vrati se gospodaru svome i upitaj ga: 'Šta je s onim ženama koje su svoje ruke porezale – Vlasnik moj dobro zna spletke njihove"},{"SurahNumber":12,"VerseNumber":51,"Text":"Šta se dogodilo kad ste Jusufa na grijeh navraćale?\" – upita vladar. – \"Bože sačuvaj!\" – rekoše one – \"mi o njemu ništa ružno ne znamo!\" – \"Sad će istina na vidjelo izaći\" – reče upravnikova žena – \"ja sam njega na grijeh navraćala, on je istinu rekao"},{"SurahNumber":12,"VerseNumber":52,"Text":"Isto tako on neka zna da ga ja nisam, dok je bio odsutan, iznevjerila jer Allah ne dâ da se ostvare lukavstva podmuklih"}]}