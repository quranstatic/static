{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الر ـ این [آیات بلندمرتبه] آیات کتاب الهی و آیات قرآنِ روشنگر [با عظمت] است"},{"SurahNumber":15,"VerseNumber":2,"Text":"کافران [هنگام روبرو شدن با عذاب] چه بسا آرزو می کنند که کاش تسلیم [فرمان های خدا] بودند"},{"SurahNumber":15,"VerseNumber":3,"Text":"بگذارشان تا بخورند و [با لذایذ مادی و زودگذر] کامرانی کنند، و آرزوها، سرگرمشان نماید؛ سپس [حقّانیّت اسلام و فرجام شوم خود را] خواهند فهمید"},{"SurahNumber":15,"VerseNumber":4,"Text":"و هیچ شهری را [به خاطر فساد فراگیرش] نابود نکردیم مگر اینکه برای آن سرنوشتی معین [وروزگار ودوره ای تغییرناپذیر] بود"},{"SurahNumber":15,"VerseNumber":5,"Text":"هیچ ملتی از اجل معین خود نه پیش می افتد و نه پس می ماند"},{"SurahNumber":15,"VerseNumber":6,"Text":"و گفتند: ای کسی که قرآن بر او نازل شده! قطعاً تو دیوانه ای"},{"SurahNumber":15,"VerseNumber":7,"Text":"اگر [درباره پیامبری ات] راست می گویی، چرا فرشتگان را نزد ما نمی آوری؟"},{"SurahNumber":15,"VerseNumber":8,"Text":"[اینان بدانند که] ما فرشتگان را جز به درستی و راستی نازل نمی کنیم، و در آن هنگام [که نازل شوند، این منکران لجوج از دچار شدن به عذاب] مهلت نمی یابند"},{"SurahNumber":15,"VerseNumber":9,"Text":"همانا ما قرآن را نازل کردیم، و یقیناً ما نگهبان آن [از تحریف و زوال] هستیم"},{"SurahNumber":15,"VerseNumber":10,"Text":"و بی تردید ما پیش از تو هم پیامبرانی را در امت های پیشین فرستادیم"},{"SurahNumber":15,"VerseNumber":11,"Text":"و هیچ پیامبری به سوی آنان نمی آمد مگر آنکه او را مسخره می کردند"},{"SurahNumber":15,"VerseNumber":12,"Text":"ما این گونه [که قابل فهمیدن باشد] قرآن را وارد قلوب بدکاران می کنیم"},{"SurahNumber":15,"VerseNumber":13,"Text":"[با این همه] به آن ایمان نمی آورند، و البته روش پیشینیان هم [در مسخره کردن آیات خدا و استهزای پیامبران] به همین صورت بوده است"},{"SurahNumber":15,"VerseNumber":14,"Text":"و اگر [برای دریافت حقایق ومعارف] دری از آسمان به روی آنان بگشاییم، که همواره از آن بالا روند"},{"SurahNumber":15,"VerseNumber":15,"Text":"باز خواهند گفت: یقیناً ما چشم بندی شده ایم، بلکه گروهی جادو شده هستیم"},{"SurahNumber":15,"VerseNumber":16,"Text":"به راستی که ما در آسمان، برج هایی قرار دادیم و آن را برای بینندگان [به شکل صورت های فلکی] آراستیم"},{"SurahNumber":15,"VerseNumber":17,"Text":"و آن را از هر شیطان رانده شده ای حفظ کردیم"},{"SurahNumber":15,"VerseNumber":18,"Text":"مگر آنکه دزدانه [خبرهای عالم بالا را] بشنود، که شهابی روشن او را دنبال می کند"},{"SurahNumber":15,"VerseNumber":19,"Text":"و زمین را گستراندیم و در آن کوه های استوار افکندیم، واز هر گیاه موزون وسنجیده ای در آن رویاندیم"},{"SurahNumber":15,"VerseNumber":20,"Text":"و در آن برای شما و کسانی که روزی دهنده آنان نیستید، انواع وسایل و ابزار معیشت قرار دادیم"},{"SurahNumber":15,"VerseNumber":21,"Text":"و هیچ چیزی نیست مگر آنکه خزانه هایش نزد ماست، و آن را جز به اندازه معین نازل نمی کنیم"},{"SurahNumber":15,"VerseNumber":22,"Text":"و بادها را باردار کننده فرستادیم، و از آسمان آبی نازل کردیم و شما را با آن سیراب ساختیم و شما ذخیره کننده آن نیستید"},{"SurahNumber":15,"VerseNumber":23,"Text":"و یقیناً ماییم که حیات می دهیم، و می میرانیم و ما وارث [جهان و جهانیان] هستیم"},{"SurahNumber":15,"VerseNumber":24,"Text":"و بی تردید [حالات، اعمال و شمار] پیشینیانِ شما و آیندگانتان را می دانیم"},{"SurahNumber":15,"VerseNumber":25,"Text":"و مسلماً پروردگار توست که محشورشان می کند؛ زیرا او حکیم و داناست"},{"SurahNumber":15,"VerseNumber":26,"Text":"و ما انسان را از گِلی خشک که برگرفته از لجنی متعفّن و تیره رنگ است، آفریدیم"},{"SurahNumber":15,"VerseNumber":27,"Text":"و جن را پیش از آن از آتشی سوزان و بی دود پدید آوردیم"},{"SurahNumber":15,"VerseNumber":28,"Text":"و [یاد کن] هنگامی را که پروردگارت به فرشتگان گفت: من بشری از گِل خشک که برگرفته از لجنی متعفّن و تیره رنگ است، می آفرینم"},{"SurahNumber":15,"VerseNumber":29,"Text":"پس چون او را درست و نیکو گردانم و از روح خود در او بدمم، برای او سجده کنان بیفتید"},{"SurahNumber":15,"VerseNumber":30,"Text":"پس همه فرشتگان بدون استثناء سجده کردند"},{"SurahNumber":15,"VerseNumber":31,"Text":"مگر ابلیس که از اینکه با سجده کنان باشد، امتناع کرد"},{"SurahNumber":15,"VerseNumber":32,"Text":"[خدا] گفت: ای ابلیس! تو را چه شده که با سجده کنان نیستی؟"},{"SurahNumber":15,"VerseNumber":33,"Text":"گفت: من آن نیستم که برای بشری که او را از گلی خشک و برگرفته از لجنی متعفّن و تیره رنگ آفریدی، سجده کنم"},{"SurahNumber":15,"VerseNumber":34,"Text":"[خدا] گفت: از این [جایگاه والا که مقام مقربان است] بیرون رو که رانده شده ای،"},{"SurahNumber":15,"VerseNumber":35,"Text":"و بی تردید تا روز قیامت لعنت بر تو خواهد بود"},{"SurahNumber":15,"VerseNumber":36,"Text":"گفت: پروردگارا! پس مرا تا روزی که [همگان] برانگیخته می شوند، مهلت ده"},{"SurahNumber":15,"VerseNumber":37,"Text":"[خدا] گفت: تو از مهلت یافتگانی،"},{"SurahNumber":15,"VerseNumber":38,"Text":"تا روز [آن] وقت معین"},{"SurahNumber":15,"VerseNumber":39,"Text":"گفت: پروردگارا! به سبب اینکه مرا گمراه نمودی، من هم یقیناً [همه کارهای زشت را] در زمین برای آنان می آرایم [تا ارتکاب زشتی ها برای آنان آسان شود] و مسلماً همه را گمراه می کنم"},{"SurahNumber":15,"VerseNumber":40,"Text":"مگر [آن] بندگانت را که خالص شدگانِ [از هر نوع آلودگی ظاهری و باطنی] اند"},{"SurahNumber":15,"VerseNumber":41,"Text":"خدا فرمود: این [پیراسته شدن از هر ناخالصی] راهی است مستقیم [که تحقّقش در وجود بندگان مخلصم] برعهده من [است]"},{"SurahNumber":15,"VerseNumber":42,"Text":"قطعاً تو را بر بندگانم تسلّطی نیست، مگر بر گمراهانی که از تو پیروی می کنند"},{"SurahNumber":15,"VerseNumber":43,"Text":"و مسلماً دوزخ، وعده گاه همگی آنان است"},{"SurahNumber":15,"VerseNumber":44,"Text":"برای آن هفت در است، برای هر دری گروهی از پیروان شیطان تقسیم شده اند"},{"SurahNumber":15,"VerseNumber":45,"Text":"به یقین، پرهیزکاران در بهشت ها و چشمه سارها هستند"},{"SurahNumber":15,"VerseNumber":46,"Text":"[به آنان گویند:] با سلامت و امنیت وارد آنجا شوید"},{"SurahNumber":15,"VerseNumber":47,"Text":"و آنچه از دشمنی و کینه در سینه هایشان بوده برکنده ایم که برادروار بر تخت هایی روبروی یکدیگرند"},{"SurahNumber":15,"VerseNumber":48,"Text":"در آنجا خستگی و رنجی به آنان نمی رسد و هیچ گاه از آنجا اخراج نمی شوند"},{"SurahNumber":15,"VerseNumber":49,"Text":"به بندگانم خبر ده که یقیناً من [نسبت به مؤمنان] بسیار آمرزنده و مهربانم"},{"SurahNumber":15,"VerseNumber":50,"Text":"و اینکه عذابم [برای مجرمان] همان عذاب دردناک است"},{"SurahNumber":15,"VerseNumber":51,"Text":"و نیز آنان را از مهمانان ابراهیم خبر ده"},{"SurahNumber":15,"VerseNumber":52,"Text":"هنگامی که بر او وارد شدند، پس سلام گفتند. [ابراهیم] گفت: ما از شما ترسانیم"},{"SurahNumber":15,"VerseNumber":53,"Text":"گفتند: نترس که ما تو را به پسری دانا مژده می دهیم"},{"SurahNumber":15,"VerseNumber":54,"Text":"گفت: آیا با آنکه پیری به من رسید، مژده ام می دهید؟ به چه مژده می دهید؟"},{"SurahNumber":15,"VerseNumber":55,"Text":"گفتند: تو را به بشارتی درست و به حق [که واقع شدنی است] مژده دادیم؛ بنابراین از ناامیدان مباش"},{"SurahNumber":15,"VerseNumber":56,"Text":"گفت: چه کسی جز گمراهان از رحمت پروردگارش ناامید می شود؟"},{"SurahNumber":15,"VerseNumber":57,"Text":"[سپس] گفت: ای فرستادگان! کار مهم شما چیست؟"},{"SurahNumber":15,"VerseNumber":58,"Text":"گفتند: ما به سوی قومی گنهکار فرستاده شده ایم [تا نابودشان کنیم]"},{"SurahNumber":15,"VerseNumber":59,"Text":"مگر خاندان لوط را که قطعاً همه آنان را نجات می دهیم،"},{"SurahNumber":15,"VerseNumber":60,"Text":"مگر همسرش را که [به سبب روی گردانی اش از حق] مقدّر کرده ایم از بازماندگان [در شهر و نابودشوندگان] باشد"},{"SurahNumber":15,"VerseNumber":61,"Text":"پس هنگامی که فرستادگان خدا نزد خاندان لوط آمدند،"},{"SurahNumber":15,"VerseNumber":62,"Text":"لوط گفت: بی تردید شما گروهی ناشناخته اید"},{"SurahNumber":15,"VerseNumber":63,"Text":"گفتند: [نه، ما آشنا هستیم] با چیزی نزد تو آمده ایم که قومت همواره در آن تردید داشتند"},{"SurahNumber":15,"VerseNumber":64,"Text":"و ما واقعیتی قطعی و مسلّم را [که همان عذاب الهی است، جهت نابودی مردم] برای تو آورده ایم و یقیناً راستگوییم"},{"SurahNumber":15,"VerseNumber":65,"Text":"پس [چون] پاره ای از شب [گذشت] خاندانت را کوچ ده و خودت دنبال آنان برو و هیچ یک از شما [به شهر] بازنگردد، و آنجا که مأمور هستید، بروید"},{"SurahNumber":15,"VerseNumber":66,"Text":"ما [کیفیت] این حادثه [بزرگ] را به او وحی کردیم که هنگامی که مجرمان وارد صبح شوند، بنیادشان برکنده خواهد شد"},{"SurahNumber":15,"VerseNumber":67,"Text":"و اهل شهر [با آگاه شدن از مهمانان لوط] شادی کنان [به خانه لوط] آمدند"},{"SurahNumber":15,"VerseNumber":68,"Text":"لوط گفت: اینان مهمانان منند، آبروی مرا نبرید"},{"SurahNumber":15,"VerseNumber":69,"Text":"از خدا پروا کنید و مرا [نزد مهمانانم] خوار و بی مقدار نسازید"},{"SurahNumber":15,"VerseNumber":70,"Text":"گفتند: مگر ما تو را [از مهمان کردن] مردمان نهی نکردیم؟"},{"SurahNumber":15,"VerseNumber":71,"Text":"[لوط] گفت: اگر می خواهید [کار درست و معقولی] انجام دهید، اینان دختران منند [که برای ازدواج مناسبند]"},{"SurahNumber":15,"VerseNumber":72,"Text":"[ای پیامبر!] به جان تو سوگند، آنان در مستی خود فرو رفته و سرگردان بودند"},{"SurahNumber":15,"VerseNumber":73,"Text":"پس به هنگام طلوع آفتاب، صدایی [مرگبار و وحشتناک و غرّشی سهمگین] آنان را فرا گرفت"},{"SurahNumber":15,"VerseNumber":74,"Text":"در نتیجه آن شهر را زیر و رو کردیم و بر آنان سنگ هایی از جنس سنگِ گل باراندیم"},{"SurahNumber":15,"VerseNumber":75,"Text":"قطعاً در این [سرگذشت اَسفبار و حادثه عبرت آموز] نشانه هایی [از قدرت خدا و خواری و رسوایی مجرمان] برای هوشمندان [که جستجوگر علل حوادث اند] وجود دارد"},{"SurahNumber":15,"VerseNumber":76,"Text":"و آن [آثار و بقایای شهر ویران شده قوم لوط] بر سر راهی است که پابرجاست"},{"SurahNumber":15,"VerseNumber":77,"Text":"مسلماً در این [شهر ویران شده] برای مؤمنان نشانه ای [پندآموز] است"},{"SurahNumber":15,"VerseNumber":78,"Text":"و بی تردید اهل ایکه [قوم شعیب] ستمکار بودند"},{"SurahNumber":15,"VerseNumber":79,"Text":"در نتیجه از آنان انتقام گرفتیم، و [آثار] دو شهر نابود شده [قوم لوط و شعیب] بر سر جاده ای آشکار قرار دارد"},{"SurahNumber":15,"VerseNumber":80,"Text":"و به راستی اهل [دیار] حجر [که سرزمینی میان مدینه و شام است] پیامبران را تکذیب کردند"},{"SurahNumber":15,"VerseNumber":81,"Text":"و ما آیات و نشانه های خود را به آنان نشان دادیم، ولی از آنان روی گردان شدند"},{"SurahNumber":15,"VerseNumber":82,"Text":"و همواره از کوه ها خانه ها می تراشیدند در حالی که [به خیال خود به سبب استحکام آن خانه ها] ایمن [از حوادث] بودند"},{"SurahNumber":15,"VerseNumber":83,"Text":"پس هنگامی که به صبح درآمدند، صدایی [مرگبار و وحشتناک و غرّشی سهمگین] آنان را فرا گرفت"},{"SurahNumber":15,"VerseNumber":84,"Text":"و آنچه [از بناهای محکم و استواری که] فراهم می آوردند، عذاب خدا را از آنان دفع نکرد"},{"SurahNumber":15,"VerseNumber":85,"Text":"و آسمان ها و زمین و آنچه را میان آن دوتاست، جز به حق نیافریدیم، و بی تردید قیامت آمدنی است؛ پس [در برابر ناهنجاری های مردم] گذشتی کریمانه داشته باش"},{"SurahNumber":15,"VerseNumber":86,"Text":"یقیناً پروردگارت همان آفریننده داناست"},{"SurahNumber":15,"VerseNumber":87,"Text":"و به راستی که هفت آیه از مثانی [یعنی سوره حمد] و قرآن بزرگ را به تو عطا کردیم"},{"SurahNumber":15,"VerseNumber":88,"Text":"بنابراین به امکانات مادی [و ثروت و اولادی] که برخی از گروه های آنان را از آن برخوردار کردیم، چشم مدوز، و بر آنان [به سبب اینکه پذیرای حق نیستند] اندوه مخور، وپر و بال [لطف و مهربانیِ] خود را برای مؤمنان فرو گیر"},{"SurahNumber":15,"VerseNumber":89,"Text":"و [به اخلال گران در امر دین] بگو: بی تردید من بیم دهنده آشکارم"},{"SurahNumber":15,"VerseNumber":90,"Text":"[عذابی به سوی شما می فرستیم] همان گونه که بر تفرقه افکنان [در دین] فرستادیم"},{"SurahNumber":15,"VerseNumber":91,"Text":"همانان که قرآن را بخش بخش کردند [بخشی را پذیرفتند و از پذیرفتن بخشی دیگر روی گرداندند]"},{"SurahNumber":15,"VerseNumber":92,"Text":"به پروردگارت سوگند، قطعاً از همه آنان بازخواست می کنیم"},{"SurahNumber":15,"VerseNumber":93,"Text":"از اعمالی که همواره انجام می داده اند"},{"SurahNumber":15,"VerseNumber":94,"Text":"پس آنچه را به آن مأموری اظهار کن و از مشرکان روی بگردان"},{"SurahNumber":15,"VerseNumber":95,"Text":"که ما [شرّ] استهزا کنندگان را از تو بازداشته ایم"},{"SurahNumber":15,"VerseNumber":96,"Text":"همانان که با خدا معبود دیگری قرار می دهند، پس خواهند دانست [که مرتکب چه خطای بزرگی شده اند و مستحقّ چه عذابی هستند]"},{"SurahNumber":15,"VerseNumber":97,"Text":"ما می دانیم که تو از آنچه [مشرکان] می گویند، دلتنگ می شوی"},{"SurahNumber":15,"VerseNumber":98,"Text":"پس [برای دفع دلتنگی] پروردگارت را همراه با سپاس و ستایش تسبیح گوی و از سجده کنان باش"},{"SurahNumber":15,"VerseNumber":99,"Text":"و پروردگارت را تا هنگامی که تو را مرگ بیاید، بندگی کن"},{"SurahNumber":16,"VerseNumber":1,"Text":"فرمان حتمی خدا [در مورد عذاب کافران ومشرکان] فرا رسیده است، پس خواستار شتاب در آن نباشید؛ او منزّه وبرتر است از آنچه شریک او قرار می دهند"},{"SurahNumber":16,"VerseNumber":2,"Text":"فرشتگان را به فرمان خود همراه با روح به هر کس از بندگانش که بخواهد [برای برگزیدنش به پیامبری] نازل می کند [و به آنان فرمان می دهد] که مردم را هشدار دهید که معبودی جز من نیست؛ بنابراین از من پروا کنید"},{"SurahNumber":16,"VerseNumber":3,"Text":"آسمان ها و زمین را به حق آفرید. از آنچه شریک او قرار می دهند، برتر است"},{"SurahNumber":16,"VerseNumber":4,"Text":"انسان را از آبی اندک و بی ارزش آفرید، پس آن گاه [و به دور از انتظار] ستیزه جویی آشکار است"},{"SurahNumber":16,"VerseNumber":5,"Text":"ودام ها را که برای شما در آنها [وسیله] گرمی و سودهاست آفرید، و از [محصولات لبنی و گوشتی] شان می خورید"},{"SurahNumber":16,"VerseNumber":6,"Text":"و برای شما در آنها زیبایی [و شکوه] است، آن گاه که [آنها را] شبان گاه از چراگاه بر می گردانید و هنگامی که صبح گاهان به چراگاه می برید"},{"SurahNumber":16,"VerseNumber":7,"Text":"و بارهای سنگین شما را تا شهری که جز با دشواری و مشقت به آن نمی رسید، حمل می کنند؛ یقیناً پروردگارتان رؤوف و بسیار مهربان است"},{"SurahNumber":16,"VerseNumber":8,"Text":"و اسب ها و استرها و الاغ ها را آفرید تا بر آنها سوار شوید و [برای شما] تجمل و زینت باشد، و چیزهایی [در آینده جز این وسایل نقلیه حیوانی] به وجود می آورد که شما نمی دانید"},{"SurahNumber":16,"VerseNumber":9,"Text":"و قرار دادن راه راست [برای هدایت بندگان به سوی سعادت ابدی] فقط برعهده خداست، و برخی از این راه ها کج و منحرف است [که حرکت در آن شما را از سعادت ابدی محروم می کند]، و اگر خدا می خواست همه شما را [به طور اجبار] به راه راست هدایت می کرد"},{"SurahNumber":16,"VerseNumber":10,"Text":"اوست که از آسمان، آبی برای شما نازل کرد که بخشی از آن نوشیدنی است و از بخشی از آن درخت و گیاه می روید که [دام هایتان] را در آن می چرانید"},{"SurahNumber":16,"VerseNumber":11,"Text":"برای شما به وسیله آن آب، زراعت و زیتون و خرما و انگور و از همه محصولات می رویاند؛ یقیناً در این [واقعیات شگفت انگیز طبیعی] نشانه ای است [بر توحید، و ربوبیّت وقدرت خدا] برای گروهی که می اندیشند"},{"SurahNumber":16,"VerseNumber":12,"Text":"و شب و روز و خورشید و ماه را نیز رام و مسخّر شما قرار داد، وستارگان هم به فرمانش رام و مسخّر شده اند؛ قطعاً در این [حقایق] نشانه هایی است [بر توحید، ربوبیّت و قدرت خدا] برای گروهی که تعقّل می کنند"},{"SurahNumber":16,"VerseNumber":13,"Text":"و نیز آنچه را که در زمین به رنگ های گوناگون برای شما آفرید [رام و مسخّرتان ساخت]؛ مسلماً در این [امور] نشانه ای است [بر توحید، ربوبیّت و قدرت خدا] برای گروهی که متذکّر می شوند"},{"SurahNumber":16,"VerseNumber":14,"Text":"و اوست که دریا را رام و مسخّر کرد تا از آن گوشت تازه بخورید، و زینتی را که می پوشید از آن بیرون آورید و در آن کشتی ها را می بینی که آب را می شکافند [تا شما را برای حمل کالا، تجارت و داد و ستد جابجا کنند] و برای اینکه از فضل واحسان خدا طلب کنید و [در نهایت] به سپاس گزاری خدا برخیزید"},{"SurahNumber":16,"VerseNumber":15,"Text":"و در زمین کوه هایی استوار افکند تا شما را [در حال گردش وضعی و انتقالی] نلرزاند، و نهرها و راه هایی را [پدید آورد] تا [برای رسیدن به اهداف و مقاصد خود] راه یابید"},{"SurahNumber":16,"VerseNumber":16,"Text":"و [برای اینکه در عبور از کوه ها و بیابان ها و کویرها سرگردان و گم نشوید] نشانه ها [قرار داد]، و [مردم به هنگام شب در دل بیابان ها و بر سطح دریاها] به وسیله ستارگان راهیابی می کنند"},{"SurahNumber":16,"VerseNumber":17,"Text":"بر این اساس آیا کسی که [همه چیز] می آفریند، مانند کسی است که [هیچ چیز] نمی آفریند؟ [پس کُرنش در برابر بتان بر پایه چه دلیلی است؟] آیا پند نمی گیرید؟"},{"SurahNumber":16,"VerseNumber":18,"Text":"و اگر نعمت های خدا را شماره کنید، هرگز نمی توانید آنها را به شمار آورید؛ یقیناً خدا بسیار آمرزنده و مهربان است"},{"SurahNumber":16,"VerseNumber":19,"Text":"و خدا آنچه را پنهان می کنید و آنچه را آشکار می سازید، می داند"},{"SurahNumber":16,"VerseNumber":20,"Text":"و معبودهایی را که به جای خدا می پرستند [نه اینکه] چیزی را نمی آفرینند، بلکه خودشان آفریده می شوند"},{"SurahNumber":16,"VerseNumber":21,"Text":"مُردگانند نه زندگان، و نمی دانند چه زمانی برانگیخته می شوند"},{"SurahNumber":16,"VerseNumber":22,"Text":"معبود شما معبودی یگانه است؛ پس کسانی که به آخرت ایمان نمی آورند، دل هایشان [حق را] انکار می کند، و آنان مستکبرند"},{"SurahNumber":16,"VerseNumber":23,"Text":"ثابت و یقینی است که خدا آنچه را پنهان می کنند و آنچه را آشکار می نمایند، می داند؛ قطعاً او مستکبران را دوست ندارد"},{"SurahNumber":16,"VerseNumber":24,"Text":"و هنگامی که به آنان گویند: پروردگارتان چه چیزهایی نازل کرده؟ می گویند: [چیزی نازل نکرده، آنچه به عنوان قرآن در دسترس مردم است، همان] افسانه های [دروغین] پیشینیان است"},{"SurahNumber":16,"VerseNumber":25,"Text":"سرانجام روز قیامت بار گناهانشان را به طور کامل و بخشی از بار گناهان کسانی که از روی بی دانشی گمراهشان می کنند، به دوش می کشند. آگاه باشید! بد باری است که به دوش می کشند"},{"SurahNumber":16,"VerseNumber":26,"Text":"همانا کسانی که پیش از اینان بودند [به همین صورت] نیرنگ زدند [تا حق را نابود کنند]، پس خدا بنیانشان را از پایه و اساس ویران کرد و سقف [خانه هایشان را] از بالای سرشان بر آنان فرو ریخت، و از جایی که پی نبردند، عذاب به سویشان آمد"},{"SurahNumber":16,"VerseNumber":27,"Text":"آن گاه روز قیامت رسوایشان می کند و می گوید: [معبودانی که گمان می بردید] شریکان من [در ربوبیّت هستند] که برای آنها [با پیامبران و اهل ایمان] دشمنی و ستیز می کردید، کجایند؟ [آنان پاسخی ندارند، ولی] کسانی که به آنان دانش و بصیرت داده شده می گویند: امروز رسوایی و عذاب بر کافران است"},{"SurahNumber":16,"VerseNumber":28,"Text":"همانان که فرشتگان جانشان را در حالی که ستمکار بر خود بوده اند، می گیرند؛ پس [در آن موقعیت] از در تسلیم در آیند [و گویند:] ما هیچ کار بدی انجام نمی دادیم. [به آنان گویند: یقیناً انجام می دادید] ومسلماً خدا به آنچه همواره انجام می دادید، داناست"},{"SurahNumber":16,"VerseNumber":29,"Text":"بنابراین از درهای دوزخ وارد شوید در حالی که در آن جاودانه اید؛ و بد جایی است جایگاه مستکبران"},{"SurahNumber":16,"VerseNumber":30,"Text":"و هنگامی که به پرهیزکاران گویند: پروردگارتان چه چیزی نازل کرد؟ گویند: خیر را [که قرآن هدایت گر است و سراسر آیاتش وحی الهی است، نازل کرد]. برای کسانی که نیکی کردند [پاداش] نیکویی در این دنیاست، وهمانا سرای آخرت بهتر است، و سرای پرهیزکاران چه نیکوست"},{"SurahNumber":16,"VerseNumber":31,"Text":"[سرای پرهیزکاران] بهشت های جاویدانی [است] که وارد آنها می شوند، از زیرِ [درختانِ] آنها نهرها جاری است، در آنجا هر چه بخواهند برای آنان فراهم است؛ خدا پرهیزکاران را این گونه پاداش می دهد"},{"SurahNumber":16,"VerseNumber":32,"Text":"آنان در حالی که [از آلودگی های عملی و اخلاقی] پاک و پاکیزه اند، فرشتگانْ جانشان را می گیرند، به آنان می گویند: سلام بر شما، [اکنون] به پاداش آنچه همواره انجام می دادید، به بهشت درآیید"},{"SurahNumber":16,"VerseNumber":33,"Text":"آیا [کافران و مشرکان] جز اینکه فرشتگانِ [قبض کننده ارواح] به سویشان آیند، یا فرمان پروردگارت [در مورد عذابشان] در رسد، انتظار می برند؟ کسانی هم که پیش از آنان بودند [در برابر حق] چنین کردند، و خدا [در عذاب کردنشان] به آنان ستم نورزید، بلکه آنان همواره [با مرتکب شدن انواع گناهان] به خودشان ستم می کردند"},{"SurahNumber":16,"VerseNumber":34,"Text":"پس [کیفر] بدی هایی که انجام دادند به آنان رسید، و عذابی که همواره مسخره می کردند، بر آنان نازل شد"},{"SurahNumber":16,"VerseNumber":35,"Text":"و کسانی که [به خدا] شرک ورزیدند [از روی جهل، و بی خردی و بدون دلیل و برهان] گفتند: اگر خدا می خواست نه ما و نه پدرانمان هیچ چیزی را جز او نمی پرستیدیم، و هیچ چیزی را بدون [حکم و فرمان] او حرام نمی کردیم. کسانی هم پیش از اینان بودند [در برابر حق] چنین کردند، پس آیا بر عهده پیامبران جز رساندن آشکار [پیام وحی، وظیفه ای] هست؟"},{"SurahNumber":16,"VerseNumber":36,"Text":"و همانا در هر امتی پیامبری فرستادیم که [اعلام کند که] خدا را بپرستید و از [پرستش] طاغوت بپرهیزید. پس خدا گروهی از آنان را [که لیاقت نشان دادند] هدایت کرد و گروهی [دیگر را به سبب تکبّر و عنادشان] گمراهی بر آنان مقرّر شد. پس در زمین بگردید و با تأمل بنگرید که سرانجام تکذیب کنندگان چگونه بود"},{"SurahNumber":16,"VerseNumber":37,"Text":"هر چند بر هدایتشان حریص باشی [هدایت نمی یابند]؛ زیرا خدا کسانی را که [به سبب تکبّر و عنادشان] گمراه می کند، هدایت نخواهد کرد، و برای آنان هیچ یاوری [که از گمراهی نجاتشان دهد] وجود ندارد"},{"SurahNumber":16,"VerseNumber":38,"Text":"با سخت ترین سوگندهایشان به خدا سوگند یاد کردند که خدا کسانی را که می میرند، برنمی انگیزد!! آری، [با قدرت بی نهایتش برمی انگیزد] این وعده حقّی بر عهده اوست، ولی بیشتر مردم نمی دانند [و به علت نادانی و جهلشان انکار می کنند]"},{"SurahNumber":16,"VerseNumber":39,"Text":"[یقیناً مردگان را زنده می کند] تا حقایقی را که در آن اختلاف می کنند، برای آنان روشن سازد. و تا کافران بدانند که همواره [در انکارشان نسبت به زنده شدن مردگان] دروغ می گفتند"},{"SurahNumber":16,"VerseNumber":40,"Text":"[زنده کردن مردگان برای ما دشوار نیست] فرمان ما درباره چیزی چون [به وجود آمدنش را] اراده کنیم، فقط این است که به آن می گوییم: باش، پس [بی درنگ] موجود می شود"},{"SurahNumber":16,"VerseNumber":41,"Text":"و آنان که پس از ستم دیدنشان برای به دست آوردن خشنودی خدا هجرت کردند، یقیناً آنان را در این دنیا در جایگاه و مکانی نیکو جای دهیم، و قطعاً پاداش آخرت بهتر و برتر است، اگر می دانستند [که دارای چه کمیّت و کیفیتی است]"},{"SurahNumber":16,"VerseNumber":42,"Text":"همانان که [در برابر مصایب، وحوادث و آزار دیدن از دیگران] صبر کردند و فقط بر پروردگارشان توکل می کنند"},{"SurahNumber":16,"VerseNumber":43,"Text":"و پیش از تو جز مردانی که به آنان وحی می کردیم، نفرستادیم. اگر [این حقیقت را] نمی دانید [که پیامبران از جنس بشر بودند] از اهل دانش و اطلاع بپرسید [تا دیگر نگویید که چرا فرشته ای به رسالت نازل نشده است؟]"},{"SurahNumber":16,"VerseNumber":44,"Text":"[همه پیامبران را] با دلایل روشن و کتاب های آسمانی [فرستادیم]، و قرآن را [هم] به سوی تو نازل کردیم به خاطر اینکه برای مردم آنچه را که برای [هدایتشان] به سویشان نازل شده بیان کنی و برای اینکه [در پیامبری تو و آنچه را به حق نازل شده] بیندیشند"},{"SurahNumber":16,"VerseNumber":45,"Text":"پس آیا کسانی که [بر ضد قرآن و پیامبر] نیرنگ های زشت به کار گرفتند، ایمنند از اینکه خدا آنان را در زمین فرو برد یا از جایی که پی نبرند، عذاب به سویشان آید؟"},{"SurahNumber":16,"VerseNumber":46,"Text":"یا [ایمنند از اینکه] آنان را [در حالی که برای داد و ستد، زراعت و تجارت] در رفت و آمدند، گرفتار [عذاب] سازد؟ اینان عاجز کننده [خدا] نیستند [تا بتوانند از دسترس قدرت او بیرون روند]"},{"SurahNumber":16,"VerseNumber":47,"Text":"یا [ایمنند از اینکه] آنان را بر [پایه] ترس و بیم [و هشدارهای پی در پی به عذاب] بگیردشان؟ یقیناً پروردگارتان رؤوف و بسیار مهربان است"},{"SurahNumber":16,"VerseNumber":48,"Text":"آیا به سوی آنچه خدا آفریده ننگریستند که سایه های آنان در حالی که فروتنانه برای خدا سجده می کنند، از راست و چپ برمی گردد؟"},{"SurahNumber":16,"VerseNumber":49,"Text":"و آنچه در آسمان ها و زمین از جنبندگان و فرشتگان وجود دارد، فقط برای خدا سجده می کنند و تکبّر و سرکشی نمی ورزند"},{"SurahNumber":16,"VerseNumber":50,"Text":"از پروردگارشان که بر فراز آنان است، می ترسند، و آنچه را به آن مأمور می شوند، انجام می دهند"},{"SurahNumber":16,"VerseNumber":51,"Text":"و [فرمان قاطعانه] خدا [ست که] فرمود: دو معبود انتخاب نکنید [که این انتخابی خلاف حقیقت است]؛ جز این نیست که او معبودی یگانه است؛ پس تنها از من بترسید"},{"SurahNumber":16,"VerseNumber":52,"Text":"آنچه در آسمان ها و زمین است، فقط در سیطره مالکیّت و فرمانروایی اوست، و نیز دین ثابت و پایدار مخصوص اوست؛ آیا از غیر او پروا می کنید؟"},{"SurahNumber":16,"VerseNumber":53,"Text":"و آنچه از نعمت ها در دسترس شماست از خداست، آن گاه چون آسیبی [مانند سلبِ نعمت] به شما رسد، ناله و فریادتان را به التماس و زاری به درگاه او بلند می کنید"},{"SurahNumber":16,"VerseNumber":54,"Text":"سپس هنگامی که آسیب را از شما برطرف کند [بر خلاف انتظار] گروهی از شما به پروردگارشان شرک می آورند"},{"SurahNumber":16,"VerseNumber":55,"Text":"تا به نعمت هایی که به آنان عطا کرده ایم، ناسپاسی و کفران ورزند. پس [چند روزی از کالای زودگذر دنیا] برخوردار شوید که سپس [فرجام زشت خود را] خواهید دانست"},{"SurahNumber":16,"VerseNumber":56,"Text":"و سهمی از آنچه را که به آنان روزی داده ایم، برای معبودانی قرار می دهند که جاهل به حقیقت آنهایند [که به طور مستقل هیچ سود و زیانی برای کسی ندارند]؛ به خدا سوگند از آنچه همواره افترا می بستید [که خدا دارای شریکانی است] قطعاً بازخواست خواهید شد"},{"SurahNumber":16,"VerseNumber":57,"Text":"و دختران را [به عنوان فرزند] برای خدا قرار می دهند، او منزّه [از توالد و تناسل] است؛ ولی برای خودشان آنچه را که [از پسران] میل دارند [به عنوان فرزند قرار می دهند]"},{"SurahNumber":16,"VerseNumber":58,"Text":"و چون یکی از آنان را به [ولادت] دختر مژده دهند [از شدت خشم] چهره اش سیاه گردد، ودرونش از غصه واندوه لبریز و آکنده شود"},{"SurahNumber":16,"VerseNumber":59,"Text":"به سبب مژده بدی که به او داده اند، از قوم و قبیله اش [در جایی که او را نبینند] پنهان می شود [و نسبت به این پیش آمد در اندیشه ای سخت فرو می رود که] آیا آن دختر را با خواری نگه دارد یا به زور، زنده به گورش کند؟! آگاه باشید! [نسبت به دختران] بد داوری می کنند"},{"SurahNumber":16,"VerseNumber":60,"Text":"برای کسانی که به آخرت ایمان نمی آورند، صفات زشت [وسیرت بد] است، وصفات برتر و والا ویژه خداست، و او توانای شکست ناپذیر و حکیم است"},{"SurahNumber":16,"VerseNumber":61,"Text":"و اگر خدا مردم را به سبب ستمشان مؤاخذه کند، هیچ جنبنده ای را [که مستحقّ مؤاخذه است] بر روی زمین باقی نمی گذاشت، ولی آنان را تا مدتی معین مهلت می دهد، پس هنگامی که اجلشان سرآید، نه ساعتی پس می مانند و نه ساعتی پیش می افتند"},{"SurahNumber":16,"VerseNumber":62,"Text":"و آنچه را [چون دختر] خوش ندارند، برای خدا قرار می دهند، و زبانهایشان دروغ پردازی می کند که [سرانجامِ] نیکوتر ویژه آنان است. ثابت ویقینی است که آتش برای آنان است و یقیناً پیشگامان [به سوی] آتش اند"},{"SurahNumber":16,"VerseNumber":63,"Text":"به خدا سوگند پیامبرانی به سوی امت های پیش از تو فرستادیم، پس شیطان کارهای [زشت] شان را در نظرشان آراست [تا انجامش برای آنان آسان گردد]، او امروز ولیّ و سرپرست اینان است [که در عقاید و رفتار پیرو مشرکان پیش اند] و برای آنان [در قیامت] عذابی دردناک است"},{"SurahNumber":16,"VerseNumber":64,"Text":"ما این کتاب را بر تو نازل نکردیم مگر برای اینکه حقایقی را که در آن اختلاف کرده اند، برای آنان توضیح دهی [تا از آرا، نظریات وسلیقه های باطلشان نسبت به حقایق دست بردارند] و برای مردمی که ایمان دارند [مایه] هدایت و رحمت باشد"},{"SurahNumber":16,"VerseNumber":65,"Text":"و خدا از آسمان آبی نازل کرد، و زمین را به وسیله آن پس از مردگی اش زنده ساخت، یقیناً در این [فعل و انفعالات] نشانه ای [بر توحید، ربوبیّت و قدرت خدا] ست برای قومی که شنوای [حقایق] اند"},{"SurahNumber":16,"VerseNumber":66,"Text":"و بی تردید برای شما در دام ها عبرتی است، [عبرت در اینکه] از درون شکم آنان از میان علف های هضم شده وخون، شیری خالص و گوارا به شما می نوشانیم که برای نوشندگان گواراست"},{"SurahNumber":16,"VerseNumber":67,"Text":"و از محصولات درختان خرما و انگور [گاهی بر خلاف خواسته خدا] نوشابه ای مست کننده و [زمانی دیگر] رزقی پاکیزه و نیکو می گیرید؛ در این [حقیقت] نشانه ای [بر توحید، ربوبیّت و قدرت خدا] ست برای گروهی که تعقّل می کنند"},{"SurahNumber":16,"VerseNumber":68,"Text":"و پروردگارت به زنبور عسل الهام کرد که از کوه ها و درختان و آنچه [از دار بست هایی] که [مردم] بر می افرازند، برای خود خانه هایی برگیر"},{"SurahNumber":16,"VerseNumber":69,"Text":"آن گاه از همه محصولات و میوه ها بخور، پس در راه های پروردگارت که برای تو هموار شده [به سوی کندو] برو؛ از شکم آنها [شهدی] نوشیدنی با رنگ های گوناگون بیرون می آید که در آن درمانی برای مردم است. قطعاً در این [حقیقت] نشانه ای [بر قدرت، لطف و رحمت خدا] ست برای مردمی که می اندیشند"},{"SurahNumber":16,"VerseNumber":70,"Text":"و خدا شما را آفرید، آن گاه شما را می میراند، برخی از شما به سوی پست ترین مرحله عمر [که سالخوردگی و فرتوتی است] برگردانده می شود، تا پس از دانش اندکی که داشت چیزی را نداند؛ یقیناً خدا دانا و تواناست"},{"SurahNumber":16,"VerseNumber":71,"Text":"خدا برخی از شما را در رزق و روزی بر برخی فزونی داده است؛ پس آنانکه فزونی یافته اند، حاضر نیستند از روزی خود [به صورتی قابل توجه و به اندازه لازم] به بردگان خود بپردازند که در بهرهوری از رزق و روزی باهم برابر باشند؛ پس آیا [با این تبعیض ظالمانه ای که به بردگان و زیردستان خود روا می دارند] نعمت خدا را [که عطای اوست و خود اختیار و استقلالی در تأمینش ندارند] منکرند؟"},{"SurahNumber":16,"VerseNumber":72,"Text":"و خدا برای شما همسرانی از جنس خودتان قرار داد و از همسرانتان، فرزندان و نوادگانی پدید آورد، و از نعمت های پاکیزه و دلپذیر به شما روزی داد، [با این همه لطف و رحمت] آیا به باطل ایمان می آورند و نعمت های خدا را ناسپاسی می کنند؟"},{"SurahNumber":16,"VerseNumber":73,"Text":"و به جای خدا معبودانی را می پرستند که از آسمان ها و زمین، مالک اندک رزقی برای آنان نیستند و هیچ قدرتی هم [برای مالک شدن روزی و رساندنش به آنان] ندارند"},{"SurahNumber":16,"VerseNumber":74,"Text":"بنابراین برای خدا اوصافی [همانند اوصاف موجودات] مَثَل نزنید، یقیناً خدا [کُنه ذات و حقیقت صفات خود را] می داند و شما نمی دانید"},{"SurahNumber":16,"VerseNumber":75,"Text":"خدا مثلی زده است: برده زر خریدی که بر هیچ کاری قدرت ندارد، و کسی که ما از سوی خود رزق نیکویی به او داده ایم، و او در پنهان و آشکار از آن انفاق می کند، آیا [این دو نفر] یکسانند؟ [این مَثَل، بیان کننده جایگاه و منزلت خدا و مجموعه هستی است؛ خدا مالک و فرمانروا و رازق همه مخلوقات و تدبیر کننده امور آنهاست، و همه مخلوقات مملوک و محکوم قدرت اویند؛ پس چرا شما بدون اندیشه و تفکر و بی دلیل و برهان بت های ناتوان وعاجز را که مملوکی بی اراده اند، شریک ربوبیّت حق می دانید؟! آیا خدا وبت مساوی است؟!] همه ستایش ها ویژه خداست [که یگانه ویکتاست وهیچ شریکی ندارد]؛ ولی بیشتر آنان [این حقیقت را] نمی دانند"},{"SurahNumber":16,"VerseNumber":76,"Text":"و خدا مَثَلی [دیگر] زده است: دو مرد را که یکی از آنان لال مادرزاد است [و] بر هیچ کاری قدرت ندارد و سربار سرپرست خویش است؛ او را هر کجا روانه می کند، منفعت و سودی نمی آورد، آیا چنین لال بی قدرت و بی سودی با کسی که [گویا و شنوا است و] به عدالت و انصاف فرمان می دهد و بر راهی راست قرار دارد، یکسان و مساوی است؟ [پس چرا معبودهای لال بی قدرت و بی سود را با خدای توانا و شنوا که ذاتش خیر بی نهایت است، برابر می دانید؟]"},{"SurahNumber":16,"VerseNumber":77,"Text":"غیب آسمان ها و زمین ویژه خداست، و کار برپا کردن قیامت برای او جز مانند یک چشم بر هم زدن یا نزدیک تر از آن نیست، یقیناً خدا بر هر کاری تواناست"},{"SurahNumber":16,"VerseNumber":78,"Text":"و خدا شما را از شکم مادرانتان بیرون آورد در حالی که چیزی نمی دانستید، و برای شما گوش و چشم و قلب قرار داد تا سپاس گزاری کنید"},{"SurahNumber":16,"VerseNumber":79,"Text":"آیا به پرندگان که در فضای آسمان، رام و مسخّر [فرمان او] هستند، ننگریستید که آنها را [از سقوط به زمین] جز خدا نگه نمی دارد؛ یقیناً در آن [وصفی که پرندگان دارند] نشانه هایی [بر توحید، ربوبیّت و قدرت خدا] ست برای گروهی که ایمان دارند"},{"SurahNumber":16,"VerseNumber":80,"Text":"و خدا خانه هایتان را برای شما مایه آرامش و راحت قرار داد، و برای شما از پوست دام ها سر پناه [مانند قبّه و خیمه] مقرّر کرد، که آنها را روز کوچ کردنتان و هنگام اقامتتان [در جابجا کردن] سبک می یابید و [برای شما] از پشم ها و کرک ها و موهای آنها تا زمانی معین، وسایل زندگی و کالای تجارت پدید آورد"},{"SurahNumber":16,"VerseNumber":81,"Text":"و خدا برای شما از آنچه آفریده سایه هایی قرار داد، از کوه ها پناه گاه هایی برایتان به وجود آورد، و تن پوش هایی برای شما قرار داد که شما را از گرما نگه می دارد و پیراهن هایی [مقاوم] که شما را از آسیب جنگ و نبردتان حفظ می کند؛ این گونه نعمت هایش را بر شما کامل می کند تا تسلیم فرمان های او شوید"},{"SurahNumber":16,"VerseNumber":82,"Text":"پس اگر [بعد از این همه لطف و رحمت] روی از حق گرداندند [اندوهگین مشو]؛ زیرا فقط رساندن آشکار [پیام وحی] بر عهده توست"},{"SurahNumber":16,"VerseNumber":83,"Text":"آنان نعمت خدا را می شناسند، سپس [از روی کبر و لجاجت] آن را انکار می کنند و بیشترشان کافرند"},{"SurahNumber":16,"VerseNumber":84,"Text":"و روزی را [یاد کن] که از هر امتی گواهی برمی انگیزیم، سپس به کافران نه اجازه [عذر خواهی] می دهند، و نه از آنان می خواهند که [برای به دست آوردن خشنودی خدا] عذرخواهی کنند"},{"SurahNumber":16,"VerseNumber":85,"Text":"و چون که ستمکاران عذاب را ببینند [می یابند که هیچ راه گریزی از آن ندارند] پس [به کیفر ستمشان] نه عذاب از آنان سبک می شود، و نه مهلتشان دهند"},{"SurahNumber":16,"VerseNumber":86,"Text":"و زمانی که مشرکان [در عرصه قیامت] بت هایشان را که شریکان خدا قرار داده بودند ببینند، می گویند: پروردگارا! اینان شریکانی هستند که ما آنها را به جای تو می پرستیدیم [و اینان سبب گمراهی ما شدند.] ولی شریکان به آنان پاسخ می دهند: یقیناً شما دروغگویید [؛ زیرا سبب گمراهی شما هوای نفس، کبر و لجاجت شما بود]"},{"SurahNumber":16,"VerseNumber":87,"Text":"و در آن روز همه مشرکان در پیشگاه خدا سر تسلیم فرود آورند و معبودهایی را که همواره به دروغ [به عنوان شریک خدا] بر خدا می بستند [گم شده] از دستشان می رود"},{"SurahNumber":16,"VerseNumber":88,"Text":"آنان که کافر شدند، و مردم را از راه خدا بازداشتند، به سبب فسادی که همواره مرتکب می شدند، عذابی بر عذابشان می افزاییم"},{"SurahNumber":16,"VerseNumber":89,"Text":"و [یاد کن] روزی را که در هر امتی گواهی از خودشان بر آنان برمی انگیزیم، و تو را [ای پیامبر اسلام!] بر اینان گواه می آوریم؛ و این کتاب را بر تو نازل کردیم که بیانگر هر چیزی و هدایت و رحمت ومژده ای برای تسلیم شدگان [به فرمان های خدا] ست"},{"SurahNumber":16,"VerseNumber":90,"Text":"به راستی خدا به عدالت و احسان و بخشش به خویشاوندان فرمان می دهد، و از فحشا و منکر و ستم گری نهی می کند. شما را اندرز می دهد تا متذکّر [این حقیقت] شوید [که فرمان های الهی، ضامن سعادت دنیا و آخرت شماست]"},{"SurahNumber":16,"VerseNumber":91,"Text":"و به پیمان خدا چون پیمان بستید، وفا کنید و سوگند را پس از محکم کردنش [به وسیله عزم و قصد قطعی] در حالی که خدا را بر خود ضامن و کفیل قرار داده اید، نشکنید؛ یقیناً خدا آنچه را انجام می دهید، می داند"},{"SurahNumber":16,"VerseNumber":92,"Text":"و مانند آن [زنی] که پشم های تابیده خود را پس از استحکام و استواری وا می تابانید، نباشید که سوگندهایتان را میان خود به بهانه اینکه گروهی [چون مشرکان] از گروهی [چون مؤمنان] از نظر نفرات و امکانات افزون ترند، مایه خیانت و فساد قرار دهید [به این صورت که از روی تظاهر، مؤمنان را با سوگندهایتان دلخوش کنید که با آنان هستید، و در پشت پرده سوگندهایتان را بشکنید، و به خیال اینکه از ضربه های دشمن در امان بمانید، به دشمن بپیوندید] جز این نیست که خدا شما را به وسیله آن [نفرات اندک وافزونی نفرات دشمن] آزمایش می کند، و روز قیامت آنچه را [از حق و باطل] همواره در آن اختلاف می کردید، برای شما روشن می سازد"},{"SurahNumber":16,"VerseNumber":93,"Text":"اگر خدا می خواست شما را [بر محور هدایت] یک امت قرار می داد [اماهدایت اجباری فاقد ارزش است]، ولی هر کس را بخواهد [به کیفر لجاجت وتکبّرش] گمراه می کند و هر کس را بخواهد هدایت می نماید؛ و مسلماً ازآنچه همواره انجام می دادید، بازپرسی خواهیدشد"},{"SurahNumber":16,"VerseNumber":94,"Text":"و سوگندهایتان را میان خود مایه خیانت و فساد قرار ندهید که در نتیجه، قدمی پس از استواریش بلغزد؛ و به سبب آنکه مردم را از راه خدا بازداشتید [در این دنیا] سختی و ناگواری بچشید، و برای شما [در آخرت] عذابی بزرگ باشد"},{"SurahNumber":16,"VerseNumber":95,"Text":"و پیمان خدا را به بهایی اندک نفروشید؛ زیرا آنچه نزد خداست، برای شما بهتر است، اگر بدانید [که ارزش وفای به پیمان خدا قابل مقایسه با همه دنیا نیست]"},{"SurahNumber":16,"VerseNumber":96,"Text":"آنچه [از ثروت و مال] نزد شماست، فانی می شود و آنچه [از پاداش و ثواب] نزد خداست، باقی می ماند، و قطعاً آنان که [برای دینشان] شکیبایی ورزیدند، پاداششان را بر پایه بهترین عملی که همواره انجام می داده اند، می دهیم"},{"SurahNumber":16,"VerseNumber":97,"Text":"از مرد و زن، هر کس کار شایسته انجام دهد در حالی که مؤمن است، مسلماً او را به زندگی پاک و پاکیزه ای زنده می داریم و پاداششان را بر پایه بهترین عملی که همواره انجام می داده اند، می دهیم"},{"SurahNumber":16,"VerseNumber":98,"Text":"پس هنگامی که قرآن می خوانی از شیطان رانده شده به خدا پناه ببر"},{"SurahNumber":16,"VerseNumber":99,"Text":"یقیناً او بر کسانی که ایمان آورده اند وهمواره بر پروردگارشان توکل می کنند، تسلّطی ندارد"},{"SurahNumber":16,"VerseNumber":100,"Text":"تسلّطش فقط بر کسانی است که او را سرپرست و دوست خود گرفته اند و بر کسانی است که [به وسیله اغواگری او] برای خدا شریک قرار داده اند"},{"SurahNumber":16,"VerseNumber":101,"Text":"و هنگامی که آیه ای را [که در بردارنده حکم جدیدی است] جایگزین آیه دیگر می کنیم، در حالی که خدا به آنچه نازل می کند داناتر است، مخالفان می گویند: تو فقط [بر خدا] دروغ می بندی!! [چنین نیست که می گویند] بلکه بیشترشان [اسرار تبدیلِ احکام را] نمی دانند"},{"SurahNumber":16,"VerseNumber":102,"Text":"بگو: آن [آیات] را روح القدس از سوی پروردگارت به درستی و راستی نازل کرده تا کسانی را که ایمان آورده اند، ثابت قدم بدارد و برای تسلیم شدگان [به فرمان های حق] هدایت و مژده باشد"},{"SurahNumber":16,"VerseNumber":103,"Text":"و ما می دانیم که آنان می گویند: یقیناً این آیات را بشری به او می آموزد!! [چنین نیست که می گویند، زیرا] زبان کسی که [آموختن قرآن را به پیامبر] به او نسبت می دهید، غیر عربی است و این قرآن به زبان عربی فصیح و روشن است"},{"SurahNumber":16,"VerseNumber":104,"Text":"قطعاً کسانی که به آیات خدا ایمان ندارند، خدا هدایتشان نمی کند، و برای آنان عذابی دردناک است"},{"SurahNumber":16,"VerseNumber":105,"Text":"فقط کسانی [به خدا و پیامبر] دروغ می بندند که به آیات خدا ایمان ندارند، و اینانند که دروغگوی واقعی اند"},{"SurahNumber":16,"VerseNumber":106,"Text":"هر کس پس از ایمان آوردنش به خدا کافر شود [به عذاب خدا گرفتار آید]؛ مگر کسی که به کفر مجبور شده [امّا] دلش مطمئن به ایمان است، ولی آنان که سینه برای پذیرفتن کفر گشاده اند، خشمی سخت از سوی خدا بر آنان است و آنان را عذابی بزرگ خواهد بود"},{"SurahNumber":16,"VerseNumber":107,"Text":"این [خشم و عذاب بزرگ] به سبب آن است که زندگی دنیا [یِ زودگذر] را بر آخرت ترجیح دادند، و مسلماً خدا مردم کفر پیشه را هدایت نمی کند"},{"SurahNumber":16,"VerseNumber":108,"Text":"اینان کسانی هستند که خدا بر دل و گوش و چشمشان مُهر [شقاوت] زده، و اینان بی خبران واقعی اند"},{"SurahNumber":16,"VerseNumber":109,"Text":"ثابت و یقینی است که آنان در آخرت زیانکارند"},{"SurahNumber":16,"VerseNumber":110,"Text":"آن گاه یقیناً پروردگارت نسبت به کسانی که پس از آزار دیدنِ [از مشرکان، سرزمین شرک را رها کرده] هجرت نمودند، سپس جهاد کردند، و [برای حفظ دینشان] شکیبایی ورزیدند، آری، پروردگارت [نسبت به آنان] پس از این [همه بلا] بسیار آمرزنده و مهربان است"},{"SurahNumber":16,"VerseNumber":111,"Text":"[یاد کن] روزی را که هر کس [به پیشگاه حق] می آید [برای مصون ماندنش از عذاب] از خود دفاع می کند و هر کس هر عملی انجام داده است [همه آن] به طور کامل به او داده می شود و مورد ستم قرار نخواهند گرفت"},{"SurahNumber":16,"VerseNumber":112,"Text":"و خدا [برای پندآموزی به ناسپاسان] مَثَلی زده است: شهری را که امنیت و آسایش داشت و رزق و روزیِ [مردمش] به فراوانی از همه جا برایش می آمد، پس نعمت خدا را ناسپاسی کردند، در نتیجه خدا به کیفر اعمالی که همواره مرتکب می شدند، بلای گرسنگی و ترس فراگیر را به آنان چشانید"},{"SurahNumber":16,"VerseNumber":113,"Text":"و همانا پیامبری از خود آنان برای [هدایت] شان آمد، ولی او را تکذیب کردند، پس عذاب [خدا] آنان را در حالی که ستمکار بودند، فراگرفت"},{"SurahNumber":16,"VerseNumber":114,"Text":"از نعمت هایی که خدا روزی شما کرده است، حلال وپاکیزه بخورید، و نعمت خدا را سپاس گزارید، اگر تنها خدا را می پرستید"},{"SurahNumber":16,"VerseNumber":115,"Text":"خدا فقط مردار وخون و گوشت خوک و آنچه را با نام غیر خدا ذبح کرده اند، بر شما حرام کرده است؛ پس کسی که [برای نجات جانش از خطر، به خوردن آنها] ناچار شود در حالی که خواهان لذت نباشد و از حد لازم تجاوز نکند [گناهی بر او نیست] یقیناً خدا بسیار آمرزنده و مهربان است"},{"SurahNumber":16,"VerseNumber":116,"Text":"و به سبب دروغی که زبانتان گویای به آن است، نگویید: این حلال است و این حرام، تا به دروغ به خدا افترا بزنید [که این حلال و حرام حکم خداست]؛ مسلماً کسانی که به خدا دروغ می بندند، رستگار نخواهند شد"},{"SurahNumber":16,"VerseNumber":117,"Text":"[با این کارهای زشت] بهره و برخورداری اندکی [در زندگی دنیا دارند] و برای آنان [در قیامت] عذابی دردناک است"},{"SurahNumber":16,"VerseNumber":118,"Text":"و آنچه را پیش از این برای تو شرح دادیم، بر یهود حرام کردیم، ما به آنان ستم نورزیدیم، بلکه آنان خودشان به خود ستم می کردند"},{"SurahNumber":16,"VerseNumber":119,"Text":"آن گاه پروردگارت به کسانی که از روی نادانی کار زشت مرتکب شدند، و بعد از آن توبه کردند و [مفاسد خود را] اصلاح نمودند، [لطف و عنایت دارد] زیرا پروردگارت پس از آن [توبه و اصلاح] بسیار آمرزنده و مهربان است"},{"SurahNumber":16,"VerseNumber":120,"Text":"بدون تردید، ابراهیم [به تنهایی] یک امت بود، برای خدا از روی فروتنی فرمانبردار و [یکتاپرستی] حق گرا بود واز مشرکان نبود"},{"SurahNumber":16,"VerseNumber":121,"Text":"سپاس گزار نعمت های او بود، خدا او را برگزید وبه راهی راست راهنمایی اش کرد"},{"SurahNumber":16,"VerseNumber":122,"Text":"و به او در دنیا [زندگی نیکویی] دادیم، و بی تردید در آخرت از شایستگان است"},{"SurahNumber":16,"VerseNumber":123,"Text":"آن گاه به تو وحی کردیم که از آیین [یکتاپرستیِ] ابراهیم حق گرا پیروی کن که از مشرکان نبود"},{"SurahNumber":16,"VerseNumber":124,"Text":"[تحریم ماهی گیری در] روز شنبه فقط برای کسانی که در آن [از نظر آزادی و ممنوعیت کار] اختلاف کردند، قرار داده شده است، و بی تردید پروردگارت در روز قیامت درباره آنچه در آن اختلاف می کردند، داوری خواهد کرد"},{"SurahNumber":16,"VerseNumber":125,"Text":"[مردم را] با حکمت و اندرز نیکو به راه پروردگارت دعوت کن، و با آنان به نیکوترین شیوه به بحث [و مجادله] بپرداز، یقیناً پروردگارت به کسانی که از راه او گمراه شده اند و نیز به راه یافتگان داناتر است"},{"SurahNumber":16,"VerseNumber":126,"Text":"و اگر [ستم گر را] مجازات کردید، پس فقط به مانند ستمی که به شما شده مجازات کنید، و اگر شکیبایی ورزید [و از مجازات کردن بگذرید] این کار برای شکیبایان بهتر است"},{"SurahNumber":16,"VerseNumber":127,"Text":"و شکیبایی کن، و شکیبایی تو جز به توفیق خدا نیست، و بر [گمراهی و ضلالت] آنان [و کارهایی که انجام می دهند] اندوهگین مباش، و از نیرنگی که همواره به کار می گیرند، دلتنگ مشو"},{"SurahNumber":16,"VerseNumber":128,"Text":"بی تردید خدا با کسانی که پرهیزکاری پیشه کردند و کسانی که [از هر جهت] نیکوکارند می باشد"}]}