{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":51,"VerseNumber":31,"Text":"Ibrahim tanyong teuma peue haba Jamee mulia ho tameulangkah"},{"SurahNumber":51,"VerseNumber":32,"Text":"Geukheun dum kamoe Neuyue jak keudeh Bak kawom paleh raya that salah"},{"SurahNumber":51,"VerseNumber":33,"Text":"Ngon batee tanoh Kamoe rhom dum jih"},{"SurahNumber":51,"VerseNumber":34,"Text":"Ka na tanda jih Neubri le Allah Bandum batee nyan ka na meutanda Nibak Po gata keu awak salah"},{"SurahNumber":51,"VerseNumber":35,"Text":"Kamoe peuteubiet ureueng meuiman Bandum di sinan bek keunong tulah"},{"SurahNumber":51,"VerseNumber":36,"Text":"Cit saboh rumoh nyang na Iseulam Laen nibak nyan bandum si jadah"},{"SurahNumber":51,"VerseNumber":37,"Text":"Kamoe keubah treuk tanda di sinan Keu ureueng mukmin geutueng phaedah Ureueng nyang takot akan geuazeub Keubit peudeh that teuma geubalah"},{"SurahNumber":51,"VerseNumber":38,"Text":"Teuma lom haba keu Nabi Musa Kamoe yue teuka keudeh geulangkah Ubak Peuraʻun geuba ngon tanda Nyang leupah nyata bak jih geupeugah"},{"SurahNumber":51,"VerseNumber":39,"Text":"Teuma jipaleng han jitem pateh Ngon dum rakyat jih jikheun beurakah Jikheun nyan sihe adak han gila"},{"SurahNumber":51,"VerseNumber":40,"Text":"Meupeubinasa treuk jih dum bagah Jih ngon teuntra jih meutiek lam laot Keu umpeun eungkot sinan meukeubah Jeut jih geucaci lom pih binasa"},{"SurahNumber":51,"VerseNumber":41,"Text":"Meunan pih teuma si ‘Ad seurakah Angen raya that meukirem keu jih"},{"SurahNumber":51,"VerseNumber":42,"Text":"Abeh bandum jih anco ngon bicah Peue nyang meurimbah bandum jisama"},{"SurahNumber":51,"VerseNumber":43,"Text":"Di Tsamud teuma pih seunang leupah Meuseunang-seunang bandum keuh siat Meunan ibarat bak jih geupeugah"},{"SurahNumber":51,"VerseNumber":44,"Text":"Peurintah Tuhan jidarohaka Geulanteue teuka jieu trang leupah Jitak jih bandum sinan meugule"},{"SurahNumber":51,"VerseNumber":45,"Text":"Hana beudoh le meuseumpom reubah Han ek soe tulong bandum binasa"},{"SurahNumber":51,"VerseNumber":46,"Text":"Kawom Noh teuma pasek that leupah Ĉ Bandum jih dilee abeh binasa Hana kuasa jilawan Allah"},{"SurahNumber":51,"VerseNumber":47,"Text":"Meupeugot langet ngon that kuasa Takalon nyata Kamoe peuluah"},{"SurahNumber":51,"VerseNumber":48,"Text":"Kamoe leung bumoe pih lagee tika Seunang that gata sinan meukeubah"},{"SurahNumber":51,"VerseNumber":49,"Text":"Meujudo-judo meupeujeut dumpeue Mangat gata nyoe tatueng phaedah Mangat taingat kuasa Tuhan"},{"SurahNumber":51,"VerseNumber":50,"Text":"Taplueng bak Tuhan jinoe le bagah Neuyue jak lon nyoe bak gata meuhat Neuyue peuingat nyata that leupah"},{"SurahNumber":51,"VerseNumber":51,"Text":"Teuma bek tacok Tuhan nyang laen Tapeugah Tuhan nyang bukon Allah Neuyue jak lon nyoe bak gata meuhat Neuyue peuingat nyata that leupah"},{"SurahNumber":51,"VerseNumber":52,"Text":"Teuma sit meunan sabe dileekon Keu rasul Tuhan bandum jibantah Jipeugah sihe atawa gila"},{"SurahNumber":51,"VerseNumber":53,"Text":"Peue jih seureuta peusan jipeugah Tapi jih kawom nyang darohaka"},{"SurahNumber":51,"VerseNumber":54,"Text":"Bek that di gata jih nyan tapapah Bah jih di sinan jidarohaka Teuma di gata han jeut keu susah Han jeut geucaci peue nyang buet gata"},{"SurahNumber":51,"VerseNumber":55,"Text":"Peuingat saja gata ka sudah Ureueng meuiman meu tapeuingat Raya munaphaʻat hanaban peugah"},{"SurahNumber":51,"VerseNumber":56,"Text":"Lon peujeut dum jen ngon manusia Mangat Lon saja di jih jiseumah"},{"SurahNumber":51,"VerseNumber":57,"Text":"Di Lon kon napsu bak jih raseuki Lom kon nak jibri makanan mudah Makanan keu Lon hana peue jibri"},{"SurahNumber":51,"VerseNumber":58,"Text":"Nyang bri raseuki cit sidroe Allah Tuhan nyang teuga nyang kong ban baja"},{"SurahNumber":51,"VerseNumber":59,"Text":"Nyang lalem teùma meuhat Neubalah Sabab na bagi jih lagee ngon jih Bandum rakan jih nyang pubuet salah Han peue jilakee beu rijang Lon bri"},{"SurahNumber":51,"VerseNumber":60,"Text":"Teuma si kaphe ceulaka leupah Lagee geupeugah yoh geumeujanji Sinan keuh meuri keu jih meubalah"},{"SurahNumber":52,"VerseNumber":1,"Text":"Demi Thursina nama buket nyan"},{"SurahNumber":52,"VerseNumber":2,"Text":"Demi kitab nyang meutuleh harah"},{"SurahNumber":52,"VerseNumber":3,"Text":"Keureutah teuleung sinan meutuleh"},{"SurahNumber":52,"VerseNumber":4,"Text":"Demi rumohjih nyang makmt luah Nyan keuh geuboh nanjih Baitul Makmur"},{"SurahNumber":52,"VerseNumber":5,"Text":"Langet meuceuhu manyang ngon meugah"},{"SurahNumber":52,"VerseNumber":6,"Text":"Laot meu apui pih takalon ju"},{"SurahNumber":52,"VerseNumber":7,"Text":"Azeub Tuhanku keu ureueng salah Hana peue tachok azeub Po gata"},{"SurahNumber":52,"VerseNumber":8,"Text":"Atra nyan teuka han ek soe peuglah"},{"SurahNumber":52,"VerseNumber":9,"Text":"Watee meuguncang langet meuyok-yok"},{"SurahNumber":52,"VerseNumber":10,"Text":"Gunong dum jijak anco ngon bicah"},{"SurahNumber":52,"VerseNumber":11,"Text":"Uroe nyan teuma ceulaka keubit Awak nyan sulet jikheun keu Allah"},{"SurahNumber":52,"VerseNumber":12,"Text":"Jimaen di jih dalam buet jeuheut"},{"SurahNumber":52,"VerseNumber":13,"Text":"Uroe nyan azeub keu jih that leupah Geutiek geuseumpom dalam nuraka"},{"SurahNumber":52,"VerseNumber":14,"Text":"Nyang sulet raya dilee ka peugah Yoh dilee kakheun hana nuraka"},{"SurahNumber":52,"VerseNumber":15,"Text":"Peue sihe teuma jinoe di keu kah Atawa hana leumah kakalon"},{"SurahNumber":52,"VerseNumber":16,"Text":"Boh jak lop keunan laju beu bagah Got pih kasaba ngon han kasaba Saban cit juga hana meuubah Peue nyang kapubuet yoh masa dilee Meunan meuteuntee bandum geubalah"},{"SurahNumber":52,"VerseNumber":17,"Text":"Keubit roe teuma ureng takwa Dalam churuga nikmat that leupah"},{"SurahNumber":52,"VerseNumber":18,"Text":"Peue nyang ka Neubri uleh Po gopnyan Meuseunang-seunang hanaban peugah Azeub nuraka hana di gopnyan Hana troh keunan Neubri le Allah"},{"SurahNumber":52,"VerseNumber":19,"Text":"Makan ngon minom ladat hanaban Nyan keuh balasan buet teuh jroh leupah"},{"SurahNumber":52,"VerseNumber":20,"Text":"Geuduek meusadeu taeu di sinan Leupah that seunang ateuh peuratah Peuratah pih dum meubanja-banja Ngon aneuk dara dum ceudah-ceudah Judo ureueng nyan budiadari Nyan keuh Kamoe bri akan beunalah"},{"SurahNumber":52,"VerseNumber":21,"Text":"Ureueng mukmin dum ngon keturunan Gopnyan meuiman sit akan Allah Aneuk ngon cuco geuh nyang meuiman Saban ngon gopnyan Kamoe bri jatah Hana meubacut pih na meukureueng Amai geuh bandum sep Kamoe balah Balaku amai keu abndum insan Nyan keuh jaminan jitueng phaedah"},{"SurahNumber":52,"VerseNumber":22,"Text":"Macam boh kayee Neubri keu gopnyan Ngon sie binatang nyang mangat leupah Peue nyang h‘eut gopnyan cit le troh teuka"},{"SurahNumber":52,"VerseNumber":23,"Text":"Meureubot sigra pireng deungon glah Meureubot-reubot kon jeut keu dawa Kon na meudacha galak that leupah"},{"SurahNumber":52,"VerseNumber":24,"Text":"Aneuk agam dum muda beulia Jiidang sigra peue nyang tapeugah Di sinan sabe jilingka-lingka Sang mutiara takalon indah Intan lam saruek gohlom geubuka"},{"SurahNumber":52,"VerseNumber":25,"Text":"Peugah le haba meupoh beurakah Meutanyong bandum ke haba jameun"},{"SurahNumber":52,"VerseNumber":26,"Text":"Kamoe dum yohnyan teumakot leupah Takot keu dacha geukheun watee nyan"},{"SurahNumber":52,"VerseNumber":27,"Text":"Teuma bit Tuhan Maha Pemurah Ka Neubri nikmat bandum geutanyoe Hana roh tanyoe lam apui mirah Hana roh tanyoe lam apui peudeh"},{"SurahNumber":52,"VerseNumber":28,"Text":"Sabab tapateh dumpeue peurintah Taseumah Tuhan nyang gaseh sayang Lagi pih Tuhan Maha Pemurah"},{"SurahNumber":52,"VerseNumber":29,"Text":"Teuma di gata beu tapeuingat Tuhan bri nikmat gata tan salah Gata tan gila nikmat Po gata Lom pih kon gata tukang meurajah"},{"SurahNumber":52,"VerseNumber":30,"Text":"Jikheun lom gata ureueng meupanton Tapreh meu pajan keunong musibah Tapreh ceulaka keunong ateuh jih"},{"SurahNumber":52,"VerseNumber":31,"Text":"Takheun boh tapreh atra lon peugah Di lon pih lon preh sit lagee gata"},{"SurahNumber":52,"VerseNumber":32,"Text":"Lom pih jih saja meunan jipeugah Meunyo kon lom pih jidarohaka"},{"SurahNumber":52,"VerseNumber":33,"Text":"Jikheun tapeuna taba risalah Tapi cit jih dum han jimeuiman"},{"SurahNumber":52,"VerseNumber":34,"Text":"Cubaci kaman jih peugot bagah Cubaci peugot lagee nyan bisa Meunyo bit beuna peue nyang jipeugah"},{"SurahNumber":52,"VerseNumber":35,"Text":"Atawa hana soe nyang peujeut jih Jeut keudroe di jih han peue geuulah Atawa di jih jipeujeut droe jih"},{"SurahNumber":52,"VerseNumber":36,"Text":"Atawa sit jih peujeut blah bicah Peue jih nyang peujeut langet ngon bumoe Kon yakin jih nyoe meu nyan jipeugah"},{"SurahNumber":52,"VerseNumber":37,"Text":"Peue na bak jih nyan gudang areuta Nibak Po gata bak jih Neukeubah Peue na kuasa dalam jaroe jih"},{"SurahNumber":52,"VerseNumber":38,"Text":"Peue na rinyeun jih nyang panyang leupah Jiek u langet jideungo haba Meu keunoe kaba laju beubagah Jiba ngon dali nyang trang ngon nyata"},{"SurahNumber":52,"VerseNumber":39,"Text":"Peue aneuk dara di jok keu Allah Aneuk nyang agam bandum keu gata"},{"SurahNumber":52,"VerseNumber":40,"Text":"Peue bak jih dum na talakee upah Jeut jih dum teuma geuhon ngon utang"},{"SurahNumber":52,"VerseNumber":41,"Text":"Peue na bak jih nyan ‘eleumee Allah ‘Eleumee gaeb nyang tan gop teupue Jituleh dumpeue beuna ngon salah"},{"SurahNumber":52,"VerseNumber":42,"Text":"Peue napsu jih keumeung teumipee Jipeugot lagee jimita hilah Nyang keunong tipee meuhat si kaphe"},{"SurahNumber":52,"VerseNumber":43,"Text":"Peue na jipike laen jiseumah Peue na di jih Tuhan nyang laen Nyang jikheun Tuhan nyang bukon Allah Allah Taʻala Maha Suci that Tan meucharikat lagee jih peugah"},{"SurahNumber":52,"VerseNumber":44,"Text":"‘Oh ban jikalon geurupeng langet Jikalon ka rhet galak jih leupah Jikheun le awan meulapeh-lapeh Ujeun di sideh keunoe jiruwah"},{"SurahNumber":52,"VerseNumber":45,"Text":"Bah keuh jih meunan bek tapeuduli Atra nyan geubri keu jih sit bagah Akan meureumpok ureueng nyan ngon jih Teukeujot that jih hanaban peugah"},{"SurahNumber":52,"VerseNumber":46,"Text":"Uroe nyan teuma hana le guna Dum tipee daya jipeugot ulah Hana le hilah hana soe tulong"},{"SurahNumber":52,"VerseNumber":47,"Text":"Awak nyang lalem azeub sileupah Azeub nyang laen geubri dum keu jih Nyang le that di jih hana jipapah Bandum atra nyan hana jiteupue"},{"SurahNumber":52,"VerseNumber":48,"Text":"Tasaba jinoe teuma bek susah Di gata jinoe beu that tasaba Hukom Po gata nyang Maha Murah Gata sit sabe meungieng le Kamoe Bak mata Kamoe hana tom leupah Takheun teuseubeh pujoe Po gata Oh watee jaga sabe di babah"},{"SurahNumber":52,"VerseNumber":49,"Text":"‘Oh watee malam pih bek tapiyoh Teuseubeh sunggoh tapujoe Allah Sampoe ka gadoh dum bintang-bintang Uroe keumeung trang peungeuh dum sudah"},{"SurahNumber":53,"VerseNumber":1,"Text":"Demi dum bintang ‘oh gadoh cahya"},{"SurahNumber":53,"VerseNumber":2,"Text":"Nyan rakan gata kon ureueng salah Kon ureueng sisat kon pih ka wawoe"},{"SurahNumber":53,"VerseNumber":3,"Text":"Narit geukheun nyoe beuna sileupah Kon hawa napsu nyang geumarit nyoe"},{"SurahNumber":53,"VerseNumber":4,"Text":"Tapi atra nyoe wahyu bak Allah Geupeutren wahyu geuba bak gopnyan"},{"SurahNumber":53,"VerseNumber":5,"Text":"Geu aja gopnyan le ureueng meugah Ureueng teuga that peureunoe gopnyan"},{"SurahNumber":53,"VerseNumber":6,"Text":"Peungaba gopnyan pih raya leupah Geupeuleumah droe keunan bak gopnyan"},{"SurahNumber":53,"VerseNumber":7,"Text":"Bak ufok manyang jioh sileupah"},{"SurahNumber":53,"VerseNumber":8,"Text":"Lheuh nyan geupeutoe maken rap laju"},{"SurahNumber":53,"VerseNumber":9,"Text":"Ujong go busu meunan toe sudah Atawa toe lom leubeh nibak nyan"},{"SurahNumber":53,"VerseNumber":10,"Text":"Geuwahi yoh nyan bak hamba Allah Bak hamba Neuh nyan geupeutroh wahyu Peue nyang Neuyue bri sideh le Allah"},{"SurahNumber":53,"VerseNumber":11,"Text":"Kheun ate gopnyan bukon paleusu Ka trang deuh geueu hana meusalah"},{"SurahNumber":53,"VerseNumber":12,"Text":"Teuma dum gata tabantah gopnyan Peue nyang geueu nyan takheun beurakah"},{"SurahNumber":53,"VerseNumber":13,"Text":"Sigo treuk teuma na geueu gopnyan Bak ujong jalan manyang sileupah"},{"SurahNumber":53,"VerseNumber":14,"Text":"Nan teumpat nyan SIDRATUL MUNTAHA"},{"SurahNumber":53,"VerseNumber":15,"Text":"Toe ngon churuga keubon nyang indah"},{"SurahNumber":53,"VerseNumber":16,"Text":"Bak watee SIDRAT meuri sang teutop Lam reumeung sagop geukalon leumah"},{"SurahNumber":53,"VerseNumber":17,"Text":"Hana geupeuweh mata dum sinan Jioh that pih han keudeh meuluah"},{"SurahNumber":53,"VerseNumber":18,"Text":"Tanda Po gopnyan geukalon hebat Keubit raya that hanaban peugah"},{"SurahNumber":53,"VerseNumber":19,"Text":"Na patot takheun Lata ngon Uzza"},{"SurahNumber":53,"VerseNumber":20,"Text":"Ngon Manat teua nyan aneuk Allah Aneuk inong Neuh takheun le gata"},{"SurahNumber":53,"VerseNumber":21,"Text":"Teuma keu gata agan tapeugah Nyang aneuk inong takheun keu Tuhan"},{"SurahNumber":53,"VerseNumber":22,"Text":"Tabagi meunan raya that salah"},{"SurahNumber":53,"VerseNumber":23,"Text":"Nama-nama nyan taboh le gata ; Ngon yah-yah gata masa nyang sudah s Hana tren dali dum nyan bak Tuhan 4 Sangka-sangkaan mantong nyang salah Peuturot napsu jih ban nyang hawa Padahai cit ka dilee geupeugah Ka na peutunyok dilee bak Tuhan"},{"SurahNumber":53,"VerseNumber":24,"Text":"Peue teuma insan nyang carong leupah Ek troh barangpeue lagee ji cita"},{"SurahNumber":53,"VerseNumber":25,"Text":"Allah Taʻala han ek jibantah Akhirat donya sit milek Tuhan Bandum na insan han ek jihilah"},{"SurahNumber":53,"VerseNumber":26,"Text":"Malaikat dum le that di langet Han ek chupheuʻat Neubri le Allah Meulengkan soe-soe nyang izin Tuhan Soe nyang h‘eut Tuhan nyang Neubri jatah Soe nyang Neurila ureueng meuiman"},{"SurahNumber":53,"VerseNumber":27,"Text":"Nyang han meuiman bek nyan tapeugah Han jipateh na uroe akhirat Keu malaikat jiboh nan salah Jipeugah inong dum malaikat"},{"SurahNumber":53,"VerseNumber":28,"Text":"Hana jitupat peue nyang jipeugah Hana ‘eleumee di jih atra nyan Jiikot waham nyata that salah Sangka-sangkaan hana meuguna Bak nyang sibeuna hana phaedah"},{"SurahNumber":53,"VerseNumber":29,"Text":"Teuma bah meunan di jih jipaleng Di jih han jitem Kamoe peurintah Kamoe peuingat hana jikira Keu udep donya harap jih leupah"},{"SurahNumber":53,"VerseNumber":30,"Text":"Nyan kabeh panyang di jih ‘eleumee Po gata teuntee nyang leubeh ceudah Neuteusoe nyang jak bak jalan sisat Soe nyang bit teupat ka na hidayah"},{"SurahNumber":53,"VerseNumber":31,"Text":"Peue nyang di langet ngon nyang di bumoe Bandum atra nyoe sit milek Allah Neukeumeung balah soe nyang buet jeuheut Teuma nyang buet got h'eut that Neubalah"},{"SurahNumber":53,"VerseNumber":32,"Text":"Ureueng nyang hana geupeugot dacha Dacha nyang raya ngon keuji leupah Meulengkan nyang na dacha nyang cut-cut ‘Oh Iheuh geupubuet meunyesai teulah Teuma Po gata ampon luah that Buet gata meuhat Neuteupue sudah Watee Neupeujeut gata di bumoe Neuteupue dum nyoe pakriban ulah Phon lam pruet ibu teuh ka Neuteupue Hana meusapeue pih na meuilah Teuma bek gata takheun droeteuh gleh Neuturi nyang gleh bandum le Allah Ureueng nyang takwa sit that Neuteusoe"},{"SurahNumber":53,"VerseNumber":33,"Text":"Na taeu dih roe awak nyang salah Peue nyang peurintah han jitem pateh Jipaleng keudeh jijak ban bagah"},{"SurahNumber":53,"VerseNumber":34,"Text":"Jibri areuta bacut tek sagai Nyang laen tinggai bandum jikeubah"},{"SurahNumber":53,"VerseNumber":35,"Text":"‘Eleumee gaeb peue na nibak jih Jiteupue le jih beuna ngon salah"},{"SurahNumber":53,"VerseNumber":36,"Text":"Peue hana teuma soe peugah bak jih Peue nyang meutuleh masa nyang sudah Lam kitab Musa geupeugah bandum"},{"SurahNumber":53,"VerseNumber":37,"Text":"Kitab Ibrahim lom nyang meutuah Ibrahim hana tom ubah janji"},{"SurahNumber":53,"VerseNumber":38,"Text":"Han jeut meubagi soe pubuet salah Han jeut jitanggong dacha gop laen"},{"SurahNumber":53,"VerseNumber":39,"Text":"Usaha insan droejih nyang peuglah Droejih nyang tanggong usaha jih nyan"},{"SurahNumber":53,"VerseNumber":40,"Text":"Bandum atra nyan sit geupeuleumah Akan jikalon bandum buet jih nyan"},{"SurahNumber":53,"VerseNumber":41,"Text":"‘Oh lheuh nibak nyan akan geubalah Bandum sit cukop geubri balasan"},{"SurahNumber":53,"VerseNumber":42,"Text":"Akhe bak Tuhan bandum talangkah Seuneulheuh keudeh ubak Po gata"},{"SurahNumber":53,"VerseNumber":43,"Text":"Takheun gembira seunang that leupah Ladom Neupeumoe weuh dalam ate"},{"SurahNumber":53,"VerseNumber":44,"Text":"Nyang Neupeumate pih ban hʻeut Allah Got Neupeuudep pih ban h‘eut Tuhan"},{"SurahNumber":53,"VerseNumber":45,"Text":"Inong ngon agam got nyang meunikah Agam ngon inong meujudo-judo"},{"SurahNumber":53,"VerseNumber":46,"Text":"Titek mani ro jadilah sudah"},{"SurahNumber":53,"VerseNumber":47,"Text":"Lheuh nyan Neupeujeut sigo treuk teuma Allah Taʻala kuasa leupah"},{"SurahNumber":53,"VerseNumber":48,"Text":"Tuhan bri kaya cukop beulanja"},{"SurahNumber":53,"VerseNumber":49,"Text":"Po bintang Syiʻ‘ra pih meuhat Allah"},{"SurahNumber":53,"VerseNumber":50,"Text":"‘Ad nyang phon dilee Neupeubinasa"},{"SurahNumber":53,"VerseNumber":51,"Text":"Tsamud pih teuma abeh dum sudah"},{"SurahNumber":53,"VerseNumber":52,"Text":"Kawom Noh dilee pih leupah lalem Han sagai jitem peue nyang Noh peugah"},{"SurahNumber":53,"VerseNumber":53,"Text":"Lom Mu'ʻtafikah Neupeubinasa"},{"SurahNumber":53,"VerseNumber":54,"Text":"Jigom le bala abeh jih sudah"},{"SurahNumber":53,"VerseNumber":55,"Text":"Boh nyang toh teuma nikmat Po gata Nyang chok tasangka hana phaedah"},{"SurahNumber":53,"VerseNumber":56,"Text":"Nyoe keuh sidroe treuk ureueng peuingat Dilee saban that ngon gopnyan peugah Sit ka le dilee ureueng peuingat"},{"SurahNumber":53,"VerseNumber":57,"Text":"Bala kiamat ka toe that leupah"},{"SurahNumber":53,"VerseNumber":58,"Text":"Hana soe bri thee teuka atra nyan Meunyo kon Tuhan nyang Maha Murah"},{"SurahNumber":53,"VerseNumber":59,"Text":"Teuma ek hireuen teuh bandum gata Ta deungo haba nyoe ajeb leupah"},{"SurahNumber":53,"VerseNumber":60,"Text":"Takheun kon teuma ‘oh tadeungo nyoe"},{"SurahNumber":53,"VerseNumber":61,"Text":"Keubit that laloe gata dum sudah"},{"SurahNumber":53,"VerseNumber":62,"Text":"Boh tajak sujud ubak Hadharat Pubuet ibadat taseumah Allah"},{"SurahNumber":54,"VerseNumber":1,"Text":"Ka toe that watee teuka kiamat Buleun di langet taeu ka beukah"},{"SurahNumber":54,"VerseNumber":2,"Text":"Teuma di jih dum ‘oh jieu ayat Jipaleng ligat sira jipeugah Nyan keubit sihe teuka lom laju"},{"SurahNumber":54,"VerseNumber":3,"Text":"Jikkheun paleusu kon nibak Allah Peuturot napsu di jih dum meuhat Teuma ka teutap putosan Allah Bandum ka teutap putosan Tuhan"},{"SurahNumber":54,"VerseNumber":4,"Text":"Ubak awaknyan ka lheuh geupeugah Haba peutakot soe nyang buet dacha"},{"SurahNumber":54,"VerseNumber":5,"Text":"Hikeumat raya peunteng that leupah Teuma peuingat hana meuguna"},{"SurahNumber":54,"VerseNumber":6,"Text":"Bah meunan teuma di jih lam salah Uroe nyan teuka ureueng jak meuhoi Bandum geumeuhoi jak keunoe bagah Haro-hara that jinoe ka teuka"},{"SurahNumber":54,"VerseNumber":7,"Text":"Khuchu‘ dum mata teumakot leupah Teubiet lam uruek dum lagee daruet Ka meuruet atuet le han ban peugah"},{"SurahNumber":54,"VerseNumber":8,"Text":"Bak ureueng jihoi jiplueng meuree-ree Kaphe dum teuntee leupah that susah Jikheun le kaphe uroe nyan meuhat Tanyoe meukarat hanaban peugah"},{"SurahNumber":54,"VerseNumber":9,"Text":"Kawom Noh dilee nibak awak nyan Jikheun sulet nyan peue nyang Noh peugah Hamba Kamoe nyan jikheun ka gila Bek le that haba jiyue top babah"},{"SurahNumber":54,"VerseNumber":10,"Text":"Teuma geulakee ubak Po gopnyan Neubri beu meunang lon nyoe ka kalah"},{"SurahNumber":54,"VerseNumber":11,"Text":"Kamoe peuhah treuk dum pinto langet Te raya that-that laju meuruah"},{"SurahNumber":54,"VerseNumber":12,"Text":"Bandum mata ie nyang na di bumoe Teupanca jinoe meulimpah-limpah le nyang di langet ngon nyang di bumoe Meusapat jinoe le han ban peugah Jeut treuk keu tophan teuma raya that Kheundak Hadharat han ek soe teugah"},{"SurahNumber":54,"VerseNumber":13,"Text":"U dalam kapai meupeuek gopnyan Papeun ngon labang ka meurok sudah"},{"SurahNumber":54,"VerseNumber":14,"Text":"Teuma meujaga ngon mata Kamoe Jijak kapai nyoe teuma le bagah Meunan keuh balah meubri keu gopnyan Nyang geuba iman deungon ikheulah Teuma jikaphe peue nyang gopnyan ba"},{"SurahNumber":54,"VerseNumber":15,"Text":"Jeut treuk keu tanda nyan Kamoe keubah Teuma na soe cok nyan keu peuingat"},{"SurahNumber":54,"VerseNumber":16,"Text":"Pakriban azeub keu jih Lon balah Nyan keuh dum ka troh nyang geupeuingat"},{"SurahNumber":54,"VerseNumber":17,"Text":"Qur'an pih that Kamoe peumudah Jeut nyan keu dike ingat keu Tuhan Teuma na soe nyan jitueng phaedah"},{"SurahNumber":54,"VerseNumber":18,"Text":"Meunoe pih sulet jipeugah le ‘Ad Pakriban azeub keu jih Lon balah Nyan keuh dum ka troh nyang geupeuingat"},{"SurahNumber":54,"VerseNumber":19,"Text":"Angen guncang that meukirem bagah Bak uroe ħahas keu jih ceulaka Buet angen raya guncang that leupah"},{"SurahNumber":54,"VerseNumber":20,"Text":"Jibot jibapo dum manusia Meutimpa-timpa mate dum reubah Sang bak kureuma reubah dum teubot"},{"SurahNumber":54,"VerseNumber":21,"Text":"Pakriban azeub keu jih Lon balah Nyoe keuh dum ka troh nyang geupeuingat"},{"SurahNumber":54,"VerseNumber":22,"Text":"Qur'an pih that Kamoe peumudah Jeut nyan keu dike ingat keu Tuhan Teuma na soe nyan jitueng phaedah"},{"SurahNumber":54,"VerseNumber":23,"Text":"Meunan pih Tsamud jipeugah sulet Haba peuingat jikheun beurakah"},{"SurahNumber":54,"VerseNumber":24,"Text":"Jikheun peue tanyoe tajak ikot jih Geutanyoe ngon jih kon saban leupah Jih sidroe insan lam kawan tanyoe Taikot jih nyoe sisat ngon salah Pungo that tanyoe nyang taikot jih"},{"SurahNumber":54,"VerseNumber":25,"Text":"Ek mungken bak jih geujok risalah Lam kawan tanyoe kon le soe laen Sulet mbong jih nyan peue jijak peugah"},{"SurahNumber":54,"VerseNumber":26,"Text":"Singoh jiteupue watee geubangket Si mbong ngon sulet raya beurakah"},{"SurahNumber":54,"VerseNumber":27,"Text":"Meukirem unta ujian keu jih ; Taluem treuk buet jih pakriban ulah Tasaba taeu pakriban buet jih"},{"SurahNumber":54,"VerseNumber":28,"Text":"Lom takheun bak ie beu jikeubah Nyang ladom keu jih ladom keu unta Jijep dum rata meusiblah-siblah"},{"SurahNumber":54,"VerseNumber":29,"Text":"Jihoi treuk rakan jiyue top unta"},{"SurahNumber":54,"VerseNumber":30,"Text":"Pakri jirasa azeub Lon balah Nyoe keuh dum ka troh nyang geupeuingat"},{"SurahNumber":54,"VerseNumber":31,"Text":"Geulanteue meuhat meukirem bagah Sigo grum jitak jih le geulanteue Abeh meusiseue mate dum reubah Lagee naleueng tho bandum ka teupat"},{"SurahNumber":54,"VerseNumber":32,"Text":"Qur'an pih that Kamoe peumudah Jeut nyan keu dike ingat keu Tuhan Teuma na soe nyan jitueng phaedah"},{"SurahNumber":54,"VerseNumber":33,"Text":"Kawom Nabi Luth pih jikheun sulet Haba peuingat jikheun beurakah"},{"SurahNumber":54,"VerseNumber":34,"Text":"Kamoe rhom treuk jih dum deungon batee Abeh treuk pade mate dum reubah Ahli Nabi Luth meukeubah mantong Bak akhe malam dum Kamoe peuglah"},{"SurahNumber":54,"VerseNumber":35,"Text":"Nikmat bak Kamoe keu soe nyang chuko Sidumnan keuh le nyang Kamoe balah"},{"SurahNumber":54,"VerseNumber":36,"Text":"Geupeuingat jih keu azeub Kamoe Tapi awak nyoe chok jih dum leupah Han jitem pateh ‘oh geupeuingat"},{"SurahNumber":54,"VerseNumber":37,"Text":"Jamee geuh jeh pat di jih jipeugah Tabri keu Kamoe nyan jamee gata Meupleu treuk mata jih bandua blah Rasa treuk jinoe mata keuh buta Azeub Lon sit ka dilee geupeugah"},{"SurahNumber":54,"VerseNumber":38,"Text":"‘Oh beungoh singoh teuka le azeub Keu jih nyan teutap hana soe peuglah"},{"SurahNumber":54,"VerseNumber":39,"Text":"Rasa treuk jinoe pakri azeub Lon Dilee atra nyan sit ka geupeugah Bandum nyan dilee ka geupeuingat"},{"SurahNumber":54,"VerseNumber":40,"Text":"Qur'an pih that Kamoe peumudah Jeut nyan keu dike ingat keu Tuhan Teuma na soe nyan jitueng phaedah"},{"SurahNumber":54,"VerseNumber":41,"Text":"Kawom Peuraʻun pih geupeuingat"},{"SurahNumber":54,"VerseNumber":42,"Text":"Jikheun sulet that peue nyang geupeugah Ayat Kamoe dum jipeugah sulet Meu Kamoe azeub treuk jih dum bagah Mangat jiteupue Kamoe Perkasa Keubit kuasa hana ban peugah"},{"SurahNumber":54,"VerseNumber":43,"Text":"Boh nyan dum kaphe nyang rakan gata Ek got jih teuma hana meusalah Ek leubeh got jih nibak ureueng nyoe Gata pih dum nyoe peue na soe peuglah Han keunong azeub gata ka teuntee Lam kitab dilee peue na geupeugah"},{"SurahNumber":54,"VerseNumber":44,"Text":"Atawa jìkheun dum le awaknyan Kamoe nyoe meunang han sagai kalah"},{"SurahNumber":54,"VerseNumber":45,"Text":"Bandum jih talo jiplueng jisurot"},{"SurahNumber":54,"VerseNumber":46,"Text":"Tapi kiamat cit troh le bagah Ka Iheuh geujanji bak jih kiamat Nyang leubeh dahcat ngon phet sileupah"},{"SurahNumber":54,"VerseNumber":47,"Text":"Awak meudacha nyang dalam sisat Di jih dum teumpat lam apui mirah"},{"SurahNumber":54,"VerseNumber":48,"Text":"Uroe nyan geuhoi jih lam nuraka Geupeugom muka jih keunan bagah Karasa jinoe teupeh nuraka"},{"SurahNumber":54,"VerseNumber":49,"Text":"Bandum peukara ka meuboh batah Nyang Kamoe peujeut Kamoe boh kada"},{"SurahNumber":54,"VerseNumber":50,"Text":"Buet Kamoe teuma leupah that bagah Ek keumah dalam seukeujap mata"},{"SurahNumber":54,"VerseNumber":51,"Text":"Dum awak gata takalon sudah Padumna le jih meupeubinasa Teuma soe ek na nyang tueng phaedah"},{"SurahNumber":54,"VerseNumber":52,"Text":"Peue nyang jipubuet ka na lam kitab"},{"SurahNumber":54,"VerseNumber":53,"Text":"Bandum geusurat teuma geukeubah Ubit ngon rayok salah ngon beuna"},{"SurahNumber":54,"VerseNumber":54,"Text":"Soe nyang takwa nyan nyang meutuah Ureueng nyan bandum asoe churuga Ie krueng churuga harok teuh leupah"},{"SurahNumber":54,"VerseNumber":55,"Text":"Bak teumpat nyang jroh beuna bak Tuhan Kuasa Tuhan beuna ban peugah"},{"SurahNumber":55,"VerseNumber":1,"Text":"Maha Pemurah cit sidroe Tuhan"},{"SurahNumber":55,"VerseNumber":2,"Text":"Tabeuet Qur'an ajaran Allah Tuhan peureunoe tabeuet Qur'an"},{"SurahNumber":55,"VerseNumber":3,"Text":"Neupeujeuet insan dilee ka sudah"},{"SurahNumber":55,"VerseNumber":4,"Text":"Neupeureunoe jih jeut peugah haba Carong bicara paseh ngon lidah"},{"SurahNumber":55,"VerseNumber":5,"Text":"Di mata uroe teuma ngon buleuen Neupeujeuet bandum meuato leupah"},{"SurahNumber":55,"VerseNumber":6,"Text":"Bak kayee urot ngon kayee teudong Jisujud bandum keudeh bak Allah"},{"SurahNumber":55,"VerseNumber":7,"Text":"Neupeujeuet langet teuma manyang that Timbangan meuhat Neupeuduek bagah"},{"SurahNumber":55,"VerseNumber":8,"Text":"Teuma bek salah watee tatimang"},{"SurahNumber":55,"VerseNumber":9,"Text":"On ceng beu timang bek singet siblah Timang beu ade bek jeut keu rugoe"},{"SurahNumber":55,"VerseNumber":10,"Text":"Neupeujeuet bumoe hamparan luah Keu manusia Neupeujeuet dum nyan"},{"SurahNumber":55,"VerseNumber":11,"Text":"Boh kayee sinan pih le sileupah Di cong kureuma jiteubiet manyam"},{"SurahNumber":55,"VerseNumber":12,"Text":"Bijeh tanaman jiteubiet tunah Bijeh jeuet keu bak bungong mangat bee Bandum meuteuntee peuneujeuet Allah"},{"SurahNumber":55,"VerseNumber":13,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":14,"Text":"Neupeujeuet insan nibak tanoh kliet Saban ngon kanot beulangong capah"},{"SurahNumber":55,"VerseNumber":15,"Text":"Neupeujeuet lom jen nibak apui hu Kheundak Tuhanku hana soe bantah"},{"SurahNumber":55,"VerseNumber":16,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":17,"Text":"Tuhan keuh nyang Po timu ngon barat Dua boh teumpat maseng Neukeubah"},{"SurahNumber":55,"VerseNumber":18,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":19,"Text":"Dua boh laot ie Neupeujampu"},{"SurahNumber":55,"VerseNumber":20,"Text":"Di jih meunapsu teuma meusiblah Ateueng di teungoh di jih meunapsu Tapeugot laju Neuyue le Allah"},{"SurahNumber":55,"VerseNumber":21,"Text":"Teuma boh nyang toh nikmat Po gata Takheun bandua sulet that leupah"},{"SurahNumber":55,"VerseNumber":22,"Text":"Bak dua laot jiteubiet intan Ngon batee marjan puteh ngon indah"},{"SurahNumber":55,"VerseNumber":23,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":24,"Text":"Padum le kapai jijak di laot Gunong ngon buket siulah-ulah"},{"SurahNumber":55,"VerseNumber":25,"Text":"Teuma boh nyang toh nikmat Po gata Takheun bandua sulet that leupah"},{"SurahNumber":55,"VerseNumber":26,"Text":"Bandum gata nyoe mate dum meuhat"},{"SurahNumber":55,"VerseNumber":27,"Text":"Sidroe Hadharat nyang han meuubah Po gata sidroe nyang keukai baka Agong mulia sit sidroe Allah"},{"SurahNumber":55,"VerseNumber":28,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":29,"Text":"Ureueng meulakee di langet bumoe Neutulong Kamoe wahe ya Allah Sit geunap uroe tanyoe Neujaga Hana tom reuda bandum Neupapah"},{"SurahNumber":55,"VerseNumber":30,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":31,"Text":"Wahe bandum jen ngon manusia Meubri keu gata watee nyang luah"},{"SurahNumber":55,"VerseNumber":32,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":33,"Text":"Hai jamaʻah jen ngon manusia Meunyo kuasa takeumeung langkah Napsu tameung eu dum lapeh langet Bumoe pih meuhat tameung jeulajah Jeut tajak laju tapubuet ligat Han ek takarat teuma that payah Meulengkan beuna tamita alat Mangat troh hajat tamita bagah"},{"SurahNumber":55,"VerseNumber":34,"Text":"Teuma boh nyang toh nìkmat Po gata Takheun bandua teuh sulet leupah"},{"SurahNumber":55,"VerseNumber":35,"Text":"Teuma taingat gata bandua Geurhom ngon cahya apui hu mirah Meunan pih geurhom batee teumaga Teuma jeuet gata ureueng nyang kalah"},{"SurahNumber":55,"VerseNumber":36,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":37,"Text":"‘Oh watee langet bicah dum reule Sang minyeuk sapi takalon ulah"},{"SurahNumber":55,"VerseNumber":38,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":39,"Text":"Uroe nyan teuma dum manusia Ngon jen pih sama nyang pubuet salah Hana geutanyong le peue dacha jih Hukoman keu jih sit ka geukeubah"},{"SurahNumber":55,"VerseNumber":40,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":41,"Text":"Awak meudacha bandum geuturi Tanda ka meuri han le meusalah Geuceukak ulee geupoh bak gaki Baro jituri kuasa Allah"},{"SurahNumber":55,"VerseNumber":42,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":43,"Text":"Nyoe keuh nuraka leupah that saket Nyang jikheun sulet le awak salah"},{"SurahNumber":55,"VerseNumber":44,"Text":"Jilingka-lingka bineh nuraka Te hu meubura tutong sileupah S E TE S RES. ET E SN ONS"},{"SurahNumber":55,"VerseNumber":45,"Text":"Antara ie jue deungon nuraka Jarak jih hana padum boh langkah Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":46,"Text":"Ureueng nyang takot teuma keu Tuhan Neubri keu gopnyan churuga indah Dua churuga bak Tuhan gopnyan Keubit that seunang hanaban peugah"},{"SurahNumber":55,"VerseNumber":47,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":48,"Text":"Lam churuga nyan buah-buahan Sigala macam ka Tuhan keubah"},{"SurahNumber":55,"VerseNumber":49,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":50,"Text":"Na dua boh krueng ile di sinan Lam churuga nyan leupah that indah"},{"SurahNumber":55,"VerseNumber":51,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":52,"Text":"Boh kayee le that meupasang-pasang Sigala macam han ek tapeugah"},{"SurahNumber":55,"VerseNumber":53,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":54,"Text":"Bak peurmadani geuduek meusadeu Di ateuh aleu sutra that indah Boh kayee dalam dua churuga Sit troh taraba tadong di bawah"},{"SurahNumber":55,"VerseNumber":55,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":56,"Text":"Aneuk dara dum dalam churuga Plihara mata sabe lam indah Insan got pih jen sigohlóm gopnyan Hantom troh keunan bak dara ceudah"},{"SurahNumber":55,"VerseNumber":57,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":58,"Text":"Permata yaqut sang-sang dara nyan Ngon batee marjan puteh ngon indah"},{"SurahNumber":55,"VerseNumber":59,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":60,"Text":"Soe nyang pubuet got Neubalah got that Uleh Hadharat nyang Maha Murah"},{"SurahNumber":55,"VerseNumber":61,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":62,"Text":"Laen nibak nyan pih na lom dua Keubon churuga nyang keubit indah"},{"SurahNumber":55,"VerseNumber":63,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":64,"Text":"Wareuna ijo itam sigitu ‘Oh watee taeu keubit that indah"},{"SurahNumber":55,"VerseNumber":65,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":66,"Text":"Dua boh krueng treuk di sinan pih na Te jih teupanca meutamah indah"},{"SurahNumber":55,"VerseNumber":67,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":68,"Text":"Padum boh kayee ngon boh kureuma Lom boh geulima aneuk jih mirah"},{"SurahNumber":55,"VerseNumber":69,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":70,"Text":"Aneuk dara dum nyang ceudah rupa Dalam churuga sinan geukeubah"},{"SurahNumber":55,"VerseNumber":71,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":72,"Text":"Budiadari nyang cantek-cantek Di dalam bilek churuga indah"},{"SurahNumber":55,"VerseNumber":73,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":74,"Text":"Insan deungon jen sigohlom gopnyan Han tom troh keunan bak dara ceudah"},{"SurahNumber":55,"VerseNumber":75,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":76,"Text":"Geuduek meusadeue seunang that meuri Ngon peurmadani nyang indah-indah Geumeusadeue dum bak buphet ijo Sang linto baro takalon ulah"},{"SurahNumber":55,"VerseNumber":77,"Text":"Teuma boh nyang toh nikmat Po gata Takheun bandua teuh sulet leupah"},{"SurahNumber":55,"VerseNumber":78,"Text":"Maha Suci lom Maha Beureukat Nama Hadharat nyang Maha Murah Nama Po gata nyang that mulia Agong perkasa hanaban peugah"},{"SurahNumber":56,"VerseNumber":1,"Text":"Meunyo ka teuka uroe kiamat"},{"SurahNumber":56,"VerseNumber":2,"Text":"Han sagai sulet lagee geupeugah"},{"SurahNumber":56,"VerseNumber":3,"Text":"Nyang ladom miyup nyang ladom manyang"},{"SurahNumber":56,"VerseNumber":4,"Text":"Bumoe meuguncang hebat sileupah"},{"SurahNumber":56,"VerseNumber":5,"Text":"Gunong pih anco bandum meuteuntee"},{"SurahNumber":56,"VerseNumber":6,"Text":"Jeut dum keu abee han le meubeukah"},{"SurahNumber":56,"VerseNumber":7,"Text":"Gata dum teuma lhee boh golongan"},{"SurahNumber":56,"VerseNumber":8,"Text":"Nyang blah rot uneun jeut teuh tapeugah"},{"SurahNumber":56,"VerseNumber":9,"Text":"Nyang blah wie teuma peue jeut teuh takheu"},{"SurahNumber":56,"VerseNumber":10,"Text":"Nyang awai bandum ureueng nyang sudah Nyang dilee mantong bak awai mula"},{"SurahNumber":56,"VerseNumber":11,"Text":"Nyang that bahgia toe that ngon AlLah"},{"SurahNumber":56,"VerseNumber":12,"Text":"Ureueng nyan dalam churuga nikmat"},{"SurahNumber":56,"VerseNumber":13,"Text":"Ureueng awai that saboh jamaʻah"},{"SurahNumber":56,"VerseNumber":14,"Text":"Masa nyang akhe ureueng nyan nit that"},{"SurahNumber":56,"VerseNumber":15,"Text":"Teumpat geuh meuhat ateuh peuratah Peuratah nyan dum got that meupatroe Deungon meupudi hu meujeureulah"},{"SurahNumber":56,"VerseNumber":16,"Text":"Meuhadap-hadap geuduek di sinan Meusadeue seunang hanaban peugah"},{"SurahNumber":56,"VerseNumber":17,"Text":"Jiidang gopnyan jilingka-lingka Le aneuk muda nyang ceudah-ceudah Di jih lom keukai muda beulia"},{"SurahNumber":56,"VerseNumber":18,"Text":"Bak jaroe jiba ciriek deungon glah le nyang jeureuengeh nyang ladat rasa Bak ie mon mata cit le sileupah"},{"SurahNumber":56,"VerseNumber":19,"Text":"Han jeuet keu mabok ‘oh geujep ie nyan Han jeuet keu mumang bandum puleh grah"},{"SurahNumber":56,"VerseNumber":20,"Text":"Boh kayee geucok ri nyang hʻeut gopnyan"},{"SurahNumber":56,"VerseNumber":21,"Text":"Sie ticem sinan pih ladat leupah"},{"SurahNumber":56,"VerseNumber":22,"Text":"Budiadari meucahya mata"},{"SurahNumber":56,"VerseNumber":23,"Text":"Sang-sang meutia gohlom meutatah Ba ngon meutia mantong lam peutoe"},{"SurahNumber":56,"VerseNumber":24,"Text":"Bandum atra nyoe jeut keu beunalah Sabab dilee buet geuh jroh hanaban Nyan keuh balasan Neubri le Allah"},{"SurahNumber":56,"VerseNumber":25,"Text":"Han tom geudeungo narit nyang kuto Hana meusigo narit nyang salah"},{"SurahNumber":56,"VerseNumber":26,"Text":"Narit di sinan saleum seulamat Ngon rakan sahbat ureueng meutuah"},{"SurahNumber":56,"VerseNumber":27,"Text":"Ureueng rot uneun saboh golongan Pakri ureueng nyan jeut teuh tapeugah"},{"SurahNumber":56,"VerseNumber":28,"Text":"Di yup bak siri han tom luroh on"},{"SurahNumber":56,"VerseNumber":29,"Text":"Pisang meususon boh jih le leupah"},{"SurahNumber":56,"VerseNumber":30,"Text":"Teumpat nyan reului seuteuntang mata"},{"SurahNumber":56,"VerseNumber":31,"Text":"Ngon ie mon mata ile dum joh jah"},{"SurahNumber":56,"VerseNumber":32,"Text":"Boh kayee le that han ek takira"},{"SurahNumber":56,"VerseNumber":33,"Text":"Hana tom reuda sinan geukeubah Hana soe larang peue-peue nyang hawa Teuh tacok sigra hana soe bantah"},{"SurahNumber":56,"VerseNumber":34,"Text":"Tilam meususon dum manyang-manyang"},{"SurahNumber":56,"VerseNumber":35,"Text":"Meupeujeuet sinan dum dara ceudah"},{"SurahNumber":56,"VerseNumber":36,"Text":"Budiadari dara peurawan"},{"SurahNumber":56,"VerseNumber":37,"Text":"Umu sipadan hana meuubah Muda seulayeue bandum awak nyan"},{"SurahNumber":56,"VerseNumber":38,"Text":"Keu ureueng uneun nyan Kamoe keubah"},{"SurahNumber":56,"VerseNumber":39,"Text":"Jamaʻah nyan dum bak ureueng dilee"},{"SurahNumber":56,"VerseNumber":40,"Text":"Dudoe pih teuntee saboh jamaʻah"},{"SurahNumber":56,"VerseNumber":41,"Text":"Ureueng nyang rot wie saboh golongan Pakri ureueng nyan jeut teuh tapeugah"},{"SurahNumber":56,"VerseNumber":42,"Text":"Lam angen tutong ie pih tutong that"},{"SurahNumber":56,"VerseNumber":43,"Text":"Awan azeub that pih tutong leupah"},{"SurahNumber":56,"VerseNumber":44,"Text":"Hana nyang leupie hana nyang mangat"},{"SurahNumber":56,"VerseNumber":45,"Text":"Yoh dilee meuhat di jih that mewah"},{"SurahNumber":56,"VerseNumber":46,"Text":"Hana jipiyoh jipubuet dacha Nyang salah raya hanaban peugah"},{"SurahNumber":56,"VerseNumber":47,"Text":"Jikheun lom di jih tanyoe ‘oh mate Meusapeue tan le beuna ngon salah Ka jeut keu tanoh tinggai meutuleung Ek udep teuh lom nyan jijak peugah"},{"SurahNumber":56,"VerseNumber":48,"Text":"Yah-yah geutanyoe lom masa dilee"},{"SurahNumber":56,"VerseNumber":49,"Text":"Takheun nyang dilee pih saban leupah Dilee ngon dudoe bandum pih saban"},{"SurahNumber":56,"VerseNumber":50,"Text":"Meusapat keunan tapiyoh payah Meu ka troh uroe haro-hara that"},{"SurahNumber":56,"VerseNumber":51,"Text":"Gata nyang sisat teuma that susah Nyang takheun sulet uroe kiamat"},{"SurahNumber":56,"VerseNumber":52,"Text":"Jinoe dum meuhat pajoh boh salah Pajoh boh zaqum dalam nuraka Bak jih be raya na meutan darah"},{"SurahNumber":56,"VerseNumber":53,"Text":"Peunoh pruet beuteng tapajoh boh nyan"},{"SurahNumber":56,"VerseNumber":54,"Text":"Tajep ie sinan pih tutong leupah"},{"SurahNumber":56,"VerseNumber":55,"Text":"Tajep tajeurip lagee binatang"},{"SurahNumber":56,"VerseNumber":56,"Text":"Nyan keuh geuidang keu ureueng salah Nyan keuh balasan uroe kiamat"},{"SurahNumber":56,"VerseNumber":57,"Text":"Gata meupeujeuet nak taeu susah Kamoe nyang peujeuet pih han tapateh"},{"SurahNumber":56,"VerseNumber":58,"Text":"Bak ie that jaeh takalon sudah Bak mani gata dum Kamoe peujeuet"},{"SurahNumber":56,"VerseNumber":59,"Text":"Peue gata peujeuet tacuba peugah Atawa Kamoe nyang peujeuet gata"},{"SurahNumber":56,"VerseNumber":60,"Text":"Peumate gata pih hana susah Kamoe peuteuntee jan mate gata Han ek talumba Kamoe beu kalah"},{"SurahNumber":56,"VerseNumber":61,"Text":"Juet Kamoe gantoe ngon ureueng laen Ngon gata saban sit hana ubah Teuma meupeujeuet gata ‘oh dudoe Han ek tateupue pakri meuulah"},{"SurahNumber":56,"VerseNumber":62,"Text":"Sit gata teupue Kamoe peujeuet phon Teuma pakon han tatueng phaedah"},{"SurahNumber":56,"VerseNumber":63,"Text":"Na roe takalon peue nyang tapula"},{"SurahNumber":56,"VerseNumber":64,"Text":"Peue gata pula peutimoh bagah Atawa Kamoe nyang peutimoh nyan"},{"SurahNumber":56,"VerseNumber":65,"Text":"Meu tho Iheuh nyan soe peugot ulah Meunyo h‘eut Kamoe abeh meupeutho Takalon anco hireuen teuh leupah"},{"SurahNumber":56,"VerseNumber":66,"Text":"Rugoe that tanyoe jiruet le utang"},{"SurahNumber":56,"VerseNumber":67,"Text":"Meusapeue pih tan tinggai geukeubah Hana meusapeue pih na nyang tinggai Hana le beukai tan na napakah"},{"SurahNumber":56,"VerseNumber":68,"Text":"Na roe takalon ie nyang tajep nyan"},{"SurahNumber":56,"VerseNumber":69,"Text":"Sideh lam awan keunoe geuruwah Peue gata peutron atawa Kamoe Keunoe u bumoe cuba tapeugah"},{"SurahNumber":56,"VerseNumber":70,"Text":"Meunyo hʻeut Kamoe bandum ie masen Pakon han tatem chuko keu Allah"},{"SurahNumber":56,"VerseNumber":71,"Text":"Na roe takalon tapeudep apui Kayee tabalui jeut keu peukakah"},{"SurahNumber":56,"VerseNumber":72,"Text":"Gata nyang peutho bandum kayee nyoe Mangat apui nyoe jitem hu bagah Atawa Kamoe nyang peujeuet dum nyan"},{"SurahNumber":56,"VerseNumber":73,"Text":"Jeuet peulajaran tatueng phaedah Keu ureueng jak-jak jeuet keu peuingat Geu tueng munaphaʻat pih le that leupah"},{"SurahNumber":56,"VerseNumber":74,"Text":"Takheun teuseubeh ngon Nan Po gata Nyang Maha Raya nyang Maha Murah"},{"SurahNumber":56,"VerseNumber":75,"Text":"Ulon meusumpah ngon teumpat bintang Teumpat-teumpat nyan di langet luah"},{"SurahNumber":56,"VerseNumber":76,"Text":"Meusumpah ngon nyan meu na tateupue Keubit atra nyoe raya sileupah"},{"SurahNumber":56,"VerseNumber":77,"Text":"Keubit nyan teuma Qur'an mulia"},{"SurahNumber":56,"VerseNumber":78,"Text":"Lam kitab raya amai geukeubah Geuplihara that teuma kitab nyan"},{"SurahNumber":56,"VerseNumber":79,"Text":"Barangsoe keunan han troh jilangkah Meulengkan nyang jeut jak mat kitab nyan d Ureueng pilihan nyang suci leupah"},{"SurahNumber":56,"VerseNumber":80,"Text":"Neupeutron kitab sideh bak Tuhan Nyang Po dum alam deungon blah bicah"},{"SurahNumber":56,"VerseNumber":81,"Text":"Peue teuma jaeh tangieng kitab nyoe Haba di sinoe bandum peurintah"},{"SurahNumber":56,"VerseNumber":82,"Text":"Raseuki Tuhan Neubri keu gata Takheun nyoe teuma sulet sileupah"},{"SurahNumber":56,"VerseNumber":83,"Text":"Pakon han teuma ‘oh troh bak reukueng Jiteubiet nyawong jimeung meulangkah"},{"SurahNumber":56,"VerseNumber":84,"Text":"Watee nyan taeu teuma le gata"},{"SurahNumber":56,"VerseNumber":85,"Text":"Kamoe sit ka na sinan toe leupah Teuma gata dum han deuh takalon"},{"SurahNumber":56,"VerseNumber":86,"Text":"Boh cuma pakon tacuba peugah Meunyo bit teuga bandum na gata Han ek kuasa gata geuteugah"},{"SurahNumber":56,"VerseNumber":87,"Text":"Tapeuwoe nyawong teuma lom bak sot Meunyo beuna that peue nyang tapeugah"},{"SurahNumber":56,"VerseNumber":88,"Text":"Meunyo ureueng nyan toe that ngon Tuhan"},{"SurahNumber":56,"VerseNumber":89,"Text":"Meuhat ureueng nyan seunang sileupah Neubri raseuki lom ngon churuga Nikmat that raya Neubri le Allah"},{"SurahNumber":56,"VerseNumber":90,"Text":"Teuma keu ureueng nyang blah rot uneun"},{"SurahNumber":56,"VerseNumber":91,"Text":"Keu gata Islam seulamat sudah Meutuah gata tadong rot uneun"},{"SurahNumber":56,"VerseNumber":92,"Text":"Teuma soe nyang kheun sulet that leupah Jipeugah sulet sabab jih sisat"},{"SurahNumber":56,"VerseNumber":93,"Text":"le apui meuhat keu jih geubalah"},{"SurahNumber":56,"VerseNumber":94,"Text":"Teuma geupeulop jih lam nuraka"},{"SurahNumber":56,"VerseNumber":95,"Text":"Atra nyoe beuna yakin that leupah"},{"SurahNumber":56,"VerseNumber":96,"Text":"Takheun teuseubeh ngon nan Po gata Nyang Maha Raya nyang Maha Murah"},{"SurahNumber":57,"VerseNumber":1,"Text":"Peue nyang di langet ngon nyang di bumoe Teuseubeh dum nyoe jipujoe Allah Keubit roe Tuhan Maha Perkasa Ngon bijaksana Neuh han ban peugah"},{"SurahNumber":57,"VerseNumber":2,"Text":"Keurajeuen langet dum deungon bumoe Bandum atra nyoe sit milek Allah Ek Neupeuudep ngon Neupeumate Barangpeue ase han ek soe bantah Ateuh dum-dum peue Tuhan kuasa"},{"SurahNumber":57,"VerseNumber":3,"Text":"Nyang awai mula pih sidroe Allah Awai ngon akhe lahe ngon baten Sipheuet Droeneuh nyan hana meuubah Lagi pih Tuhan Neuteupue dumpeue Hana meusapeue pih na meuilah"},{"SurahNumber":57,"VerseNumber":4,"Text":"Tuhan nyang peujeuet langet ngon bumoe Dalam nam uroe dum nan keuh bagah Di ateuh ‘arasy teuma Neupiyoh Neukalon dum troh hana meuilah i Peue-peue nyang tamong u dalam bumoe C Jiteubiet sinoe Neuteupue sudah Meunan pih nyang tron sideh di langet Nyang ek u langet pih hana ubah Barangpat gata na Tuhan sajan Bandum Neukalon peue nyang tapeugah Peue nyang tapubuet bandum Neukalon"},{"SurahNumber":57,"VerseNumber":5,"Text":"Bandum keurajeuen sit milek Allah Langet ngon bumoe keurajeuen Tuhan Bandum urusan meuwoe bak Allah"},{"SurahNumber":57,"VerseNumber":6,"Text":"Tuhan nyang peulop malam lam uroe Neupeulop uroe lam seupot leupah Neuteupue bandum peue nyang lam dada"},{"SurahNumber":57,"VerseNumber":7,"Text":"Meuiman sigra teuma keu Allah Iman keu rasul sigo seureuta Teuma areuta tabri seudeukah Harta nyang Neubri bak jaroe gata Jeut takuasa ban tapeurintah Pahla raya that Neubri le Tuhan Soe nyang meuiman lom meuseudekah"},{"SurahNumber":57,"VerseNumber":8,"Text":"Pakon han tatem iman keu Tuhan Rasul junjongan ka Iheuh Neupeugah Geuyue meuiman teuh keu Po gata Janji dilee ka gata ngon Allah Meunyo bit gata ureueng meuiman"},{"SurahNumber":57,"VerseNumber":9,"Text":"Teuma sit Tuhan peutron peurintah Neupeutron ayat nyang trang ngon nyata Keunan bak hamba Neuh rasulullah Neumeung peuteubiet gata di sinan Dalam seupot klam Neucok le Allah Neuba bak cahya nyang trang beundeurang Gata Neusayang hanaban peugah Lom pih dum gata Neugaseh that-that"},{"SurahNumber":57,"VerseNumber":10,"Text":"Pakon cit pueh that tabri seudeukah Pakon han tabri bak jalan Tuhan Pusaka dum nyan cit milek Allah Pusaka langet meunan pih bumoe Milek Droeneuh nyoe hana meuubah Urueng nyang tem bri lom geujak meuprang Yoh goh lom meunang peutalo Makkah Nyan hana saban ngon ureueng dudoe Pangkat ureueng nyoe raya that leupah Beu that beu geubri lom geutem meuprang Dudoe nibak nyan bacut meuubah Bit meunan bandum ka Tuhan janji Balasan Neubri meu jroh sileupah Teuma di Tuhan dumpeue Neumaklum Buet gata bandum Neuthee le Allah"},{"SurahNumber":57,"VerseNumber":11,"Text":"Soe nyang tem teuma peuutang Tuhan Buet keubajikan bak le that leupah Bandum Neubayeue meulipat ganda Neubri lom pahla nyang jroh le Allah"},{"SurahNumber":57,"VerseNumber":12,"Text":"Uroe nyan taeu ureueng meuiman Galak ngon seunang hanaban peugah Agam ngon inong saban meucahya Di keu geuh cahya hu meujeureulah Rot uneun gopnyan pih hu meucahya Seunang that gata ureueng meutuah Uroe nyoe gata geubri churuga Di yup churuga ie krueng dum boh bah Keukai teuh sabe gata di sinan Nyan keumenangan nyang raya leupah"},{"SurahNumber":57,"VerseNumber":13,"Text":"Awak munaphek agam ngon inong Bak ureueng mukmin meunoe jipeugah Preh siat tabri cahya keu kamoe Bacut le kamoe meutueng phaedah Geukheun treuk jak woe sira ngon geudhot í Keudeh u likot tajak woe bagah Sideh di likot tamita cahya Geupeudong sigra binteh pemisah Teuma na pinto nibak binteh nyan Rot dalam sinan rahmat that leupah Rot lua teuma azeub han bagoe"},{"SurahNumber":57,"VerseNumber":14,"Text":"Jikheun treuk meunoe le awak salah Kon sapat-sapat geutanyoe dilee Geuseuot teuntee lagee tapeugah Tapi gata dum taelanya droe Tapreh lom kamoe beu silap langkah Chok teuh jitipee le angan-angan Troh azeub Tuhan meubaro teulah Gata jitaki le tipee chetan Peurintah Tuhan jiyue tabantah"},{"SurahNumber":57,"VerseNumber":15,"Text":"Uroe nyoe hana jalan teuboh le i Gata ngon kaphe saban that leupah Teumpat dum gata dalam nuraka Nyan keuh chedara teuh ka geukeubah Sijeuheut -jeuheut teumpat tagisa Nyan keuh nuraka lam apui mirah"},{"SurahNumber":57,"VerseNumber":16,"Text":"Peue goh troh watee keu ureueng mukmin Khuchu‘ ngon yakin gopnyan keu Allah Beu khuchu‘ ate geuingat Tuhan Lom peue-peue nyang tron beuna sileupah Bek lagee dilee dum ahli kitab Sabab ka trep that han ek le ubah Le treuk nyang pasek awak nyan meuhat Ate ka batat hanaban peugah"},{"SurahNumber":57,"VerseNumber":17,"Text":"Beu na tateupue bumoe nyang mate Neupeuudep le teuma le Allah Ka Kamoe peutrang keu gata ayat Tanda Hadharat kuasa leupah Mangat tapike le bandum gata"},{"SurahNumber":57,"VerseNumber":18,"Text":"Nyang le that pahla nyang bri seudeukah Nyang bri seudeukah agam ngon inong Sit that meukeunong peuutang Allah Tabri seudeukah peuutang Tuhan Neubri balasan teuma le leupah Meuganda-ganda Neubri balasan Pahla jroh han ban Neubri le Allah"},{"SurahNumber":57,"VerseNumber":19,"Text":"Ureueng meuiman bandum keu Tuhan Ngon rasul Tuhan ureueng meutuah Nyan keuh ureueng nyan ureueng beuna that i Chahid dum meuhat gopnyan bak Allah Ureueng nyan chahid nibak Po gopnyan Pahla keu gopnyan Neubri le leupah Cahya ureueng nyan Neubri peungeuh that Nyang kaphe meuhat lam apui mirah Nyang jikheun sulet dum ayat Kamoe Nuraka jih nyoe teumpat geukeubah"},{"SurahNumber":57,"VerseNumber":20,"Text":"Beu na tateupue udep lam donya Hana meuguna rakan meutuah Buet meuen-meuen keu gura-gura Pakaian gata nyang indah-indah Meumeugah-meugah antara gata Nyang le areuta galak that leupah Meulele aneuk saban ngon ujeun Meubayeuen-bayeuen keu kaphe jadah Galak that kaphe udep tanaman Ka keuh tho yoh nyan abeh dum reubah ‘Oh Iheuh kuneng tho abeh teupiro Bandum ka anco ka jeut keu seupah Uroe akhirat na azeub nyang that Ampon Po meuhat na nibak Allah Lom pih Neurila Allah Taʻala Nyang udep donyan sit tan phaedah Seunang di donya cit tipee meuhat"},{"SurahNumber":57,"VerseNumber":21,"Text":"Teuma takarat ampon bak Allah Talakee ampon bak Tuhan gata Lom ngon churuga keubon nyang luah Langet ngon bumoe luah jih meunan Keu ureueng mukmin bandum geukeubah Iman keu Tuhan ngon rasul Tuhan Bandum atra nyan karonya Allah Soe nyang h‘eut Tuhan Neubri atra nyan Karonya Tuhan raya sileupah"},{"SurahNumber":57,"VerseNumber":22,"Text":"Barangpeue keunong di dalam bumoe Bak gata keudroe pih hana ubah Ka lheuh meutuleh bandum atra nyan Lam Kitab Tuhan nyang raya leupah Yoh goh meupeutron keunoe u bumoe Dalam Kitab nyoe ka Kamoe keubah Atra nyan mudah meunyo bak Tuhan"},{"SurahNumber":57,"VerseNumber":23,"Text":"Di gata tuan bek jeut keu susah Bek susah gata keu peue nyang tinggai Nyang jeuet keu beukai ka roh takeubah Peue nyang ka geubri pih bek seunang that Tagrop talumpat galak teuh leupah Soe nyang mbong jih han galak Hadharat Peugah droe hebat napsu keu meugah"},{"SurahNumber":57,"VerseNumber":24,"Text":"Urueng kriet nyang han tem bri areuta Gop laen teuma pih jijak teugah Bek tajok arta teuh keu gop laen Soe-soe nyang paleng droejih nyang susah Tuhan that kaya teurimong pujoe Hana meusidroe ek lawan Allah"},{"SurahNumber":57,"VerseNumber":25,"Text":"Ka Kamoe kirem dum rasul Kamoe Geuba dum keunoe ayat trang leupah Meupeutron kitab sajan ngon gopnyan Lom ngon timbangan mangat bek salah Mangat jeuet ade dum manusia On ceng beu rata bek manyang siblah Meupeutron beusoe lom kreuh ban baja Keu manusia le that phaedah Mangat Neuturi pih lom le Tuhan Soe nyang tem tulong agama Allah Meunan pih rasul beu that beu gaeb Jitulong keubit hana jibantah Keubit roe Tuhan leupah that teuga Maha Perkasa hanaban peugah"},{"SurahNumber":57,"VerseNumber":26,"Text":"Yoh masa dilee ka Kamoe kirem 4 Noh ngon Ibrahim jakba risalah Aneuk cuco geuh nyang jeut keu nabi Kitab Kamoe bri mangat bek salah Meubri peutunyok nyang ladom meuhat Teuma nyang le that pasek sileupah"},{"SurahNumber":57,"VerseNumber":27,"Text":"Meukirem rasul di likot gopnyan Bandum ureueng nyan geuba peurintah Dudoe lom Isa aneuk Mariyam Injil keu gopnyan Kamoe bri sudah Kamoe peujeuet soe nyang ikot gopnyan Ate geuh sayang keu hamba Allah Geumaseh ate keu manusia Jipeuna-peuna teuma nyang salah č Jipeugot raheb kon ban yue Kamoe Meunyo di Kamoe nyang rila Allah Hana jijaga lagee yue Kamoe Jeut treuk di Kamoe pahla meukeubah Meubri treuk pahla keu ureueng mukmin Lam kawan jih nyan soe nyang meutuah Teuma nyang le that lam kawan jih nyan Han jimeuiman pasek sileupah"},{"SurahNumber":57,"VerseNumber":28,"Text":"Hai ureueng mukmin takwa keu Tuhan Lom tameuiman keu rasul Allah Dua boh bagi rahmat keu gata Allah Taʻala sit ka Neukeubah Ho-ho nyang tajak peungeuh meucahya Neu ampon dacha teuh lom le Allah Keubit roe Tuhan Maha Pengampon Lagi pih Tuhan Maha Pemurah"},{"SurahNumber":57,"VerseNumber":29,"Text":"Bek han jiteupue le ahli kitab Han ek jikarat karonya Allah Bandum di jih nyan hana kuasa Sabab karonya bak jaroe Allah Nyang Po karonya cit sidroe Tuhan Soe nyang h‘eut Tuhan Neubri le bagah Nyang Po karonya nyang raya that-that Tuhan Hadharat nyang Maha Murah"}]}