{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":15,"VerseNumber":1,"Text":"Alif Laam Raa 67. Iyo ni imirongo (ayat) y’igitabo, ikaba (n’imirongo ya) Qur’an isobanutse"},{"SurahNumber":15,"VerseNumber":2,"Text":"(Ku munsi w’imperuka) babandi bahakanye bazicuza impamvu batabaye Abayisilamu (igihe bazaba babona Abayisilamu bajyanwa mu ijuru naho abahakanyi bajyanwa mu muriro)"},{"SurahNumber":15,"VerseNumber":3,"Text":"Bareke barye baninezeze, banarangazwe n’icyizere (cyo kuzaramba), vuba aha bazamenya (ko ibyiringiro byabo bitari ukuri)"},{"SurahNumber":15,"VerseNumber":4,"Text":"Nta mudugudu numwe twarimbuye, uretse ko wabaga ufite igihe cyawo cyagenwe"},{"SurahNumber":15,"VerseNumber":5,"Text":"Nta muryango (umat) numwe ushobora (kurimburwa) mbere cyangwa nyuma y’igihe cyagenwe"},{"SurahNumber":15,"VerseNumber":6,"Text":"Baranavuze bati \"Yewe uwahishuriwe urwibutso! Mu by’ukuri, wowe uri umusazi"},{"SurahNumber":15,"VerseNumber":7,"Text":"Kuki utatuzanira abamalayika (bahamya ko uri intumwa ya Allah) niba koko uri umwe mu banyakuri"},{"SurahNumber":15,"VerseNumber":8,"Text":"(Allah aravuga ati) \"Ntabwo twohereza abamalayika bitari mu kuri (iyo bazanye ibihano). Kandi icyo gihe (abahakanyi) ntibarindirizwa"},{"SurahNumber":15,"VerseNumber":9,"Text":"Mu by’ukuri, ni twe twahishuye urwibutso (Qur’an), kandi rwose ni na twetuzarurinda"},{"SurahNumber":15,"VerseNumber":10,"Text":"Mu by’ukuri, twohereje (intumwa) mbere yawe, mu matsinda y’ababayeho mbere"},{"SurahNumber":15,"VerseNumber":11,"Text":"Kandi nta ntumwayabageragaho ngo babure kuyinnyega"},{"SurahNumber":15,"VerseNumber":12,"Text":"Uko ni ko dushyira (uwo muco wo kunnyega) mu mitima y’inkozizibibi (zo mu gihe cyawe)"},{"SurahNumber":15,"VerseNumber":13,"Text":"Ntabwo bashobora kuyemera (Qur’an), kandi ingero (z’ibihano bya Allah) ku babayeho mbere zarabagezeho"},{"SurahNumber":15,"VerseNumber":14,"Text":"Kandi n’iyo tuza kubakingurira umuryango mu kirere, bagakomeza bazamuka (kugera ubwo babonye abamalayika, ntibari kwemera)"},{"SurahNumber":15,"VerseNumber":15,"Text":"Ahubwo bari kuvuga bati \"Mu by’ukuri, amaso yacu yahumye. Ahubwo twe turi abantu barozwe"},{"SurahNumber":15,"VerseNumber":16,"Text":"Kandi rwose twashyize inyenyeri nini mu kirere tunagitakira (abantu) bareba (kugira ngo babikuremo inyigisho)"},{"SurahNumber":15,"VerseNumber":17,"Text":"Twanakirinze amashitani yavumwe (kugira ngo atakigeramo akabasha kumviriza ibivugirwa mu ijuru)"},{"SurahNumber":15,"VerseNumber":18,"Text":"Uretse amwe muri yo (amashitani) ashobora kugira ibyo yumviriza (bibera mu ijuru), maze agakurikizwa ibishashi by’umuriro bigaragara"},{"SurahNumber":15,"VerseNumber":19,"Text":"Twanarambuye isi maze tuyishyiraho imisozi yo kuyishimangira, tunayimezamo ibimera byose ku gipimo gikwiye"},{"SurahNumber":15,"VerseNumber":20,"Text":"Twanayibashyiriyemo ibibabeshaho ndetse (n’ibibeshaho ibindi biremwa) mwe mudaha amafunguro"},{"SurahNumber":15,"VerseNumber":21,"Text":"Kandi nta kintu na kimwe tudatunze mu bigega byacu, ndetse tubitanga ku rugero rukwiye"},{"SurahNumber":15,"VerseNumber":22,"Text":"Tunohereza imiyaga iremereza igicu, nuko tukamanura amazi aturutse mu kirere, tukayabaha ngo muyanywe; kandi ntabwo ari mwe mugenga ibigega byayo"},{"SurahNumber":15,"VerseNumber":23,"Text":"Mu by’ukuri, ni twe dutanga ubuzima n’urupfu, kandi ni twe bazungura (b’isi n’ibiyirimo)"},{"SurahNumber":15,"VerseNumber":24,"Text":"Rwose tuzi ababayeho mbere muri mwe, kandi rwose tuzi n’abazabaho nyuma"},{"SurahNumber":15,"VerseNumber":25,"Text":"Kandi mu by’ukuri, Nyagasani wawe ni we uzabakoranya (ku munsi w’ibarura). Rwose ni we Ushishoza, Umumenyi uhebuje"},{"SurahNumber":15,"VerseNumber":26,"Text":"Mu by’ukuri, twaremye umuntu (Adamu) mu ibumba ryumye ukomangaho rikirangira, mu cyondo cy’umukara cyahinduye ibara n’impumuro (kubera igihe cyari kimaze)"},{"SurahNumber":15,"VerseNumber":27,"Text":"Naho Shitani tuyirema mbere (ya Adamu) tuyikomoye mu bishashi by’umuriro utagira umwotsi"},{"SurahNumber":15,"VerseNumber":28,"Text":"Unibuke ubwo Nyagasani wawe yabwiraga Abamalayika ati \"Mu by’ukuri, ngiye kurema umuntu (Adamu) mu ibumba ryumye ukomangaho rikirangira, mu cyondo cy’umukara cyahinduye ibara n’impumuro (kubera igihe cyari kimaze)"},{"SurahNumber":15,"VerseNumber":29,"Text":"Nimara kumutunganya nkamuhuhamo roho inturutseho, muhite muca bugufi mumwubamire (byo kumuha icyubahiro atari ukumusenga)"},{"SurahNumber":15,"VerseNumber":30,"Text":"Nuko Abamalayika bose barubama"},{"SurahNumber":15,"VerseNumber":31,"Text":"Uretse Ibilisi (Shitani) wanze kuba mu bubama"},{"SurahNumber":15,"VerseNumber":32,"Text":"(Allah) aravuga ati \"Yewe Ibilisi! Kuki utubamye hamwe n’abubama"},{"SurahNumber":15,"VerseNumber":33,"Text":"(Ibilisi) aravuga ati \"Sinakubamira umuntu waremye mu ibumba ryumye ukomangaho rikirangira, mu cyondo cy’umukara cyahinduye ibara n’impumuro (kubera igihe cyari kimaze)"},{"SurahNumber":15,"VerseNumber":34,"Text":"(Allah) aravuga ati \"Ngaho sohoka hano (mu ijuru), kuko mu by’ukuri, ubaye ikivume"},{"SurahNumber":15,"VerseNumber":35,"Text":"Kandi mu by’ukuri, umuvumo wanjye uzakubaho kuzageza ku munsi w’imperuka"},{"SurahNumber":15,"VerseNumber":36,"Text":"(Ibilisi) aravuga ati \"Nyagasani wanjye! Mpa kubaho kuzageza ku munsi (abapfuye) bazazurirwaho"},{"SurahNumber":15,"VerseNumber":37,"Text":"(Allah) aravuga ati \"Mu by’ukuri, ubaye mu bazarindirizwa"},{"SurahNumber":15,"VerseNumber":38,"Text":"Kuzageza ku munsi w’igihe kizwi"},{"SurahNumber":15,"VerseNumber":39,"Text":"(Ibilisi) aravuga ati \"Nyagasani wanjye! Kubera ko wampanishije kuyoba, rwose nzabakundisha inzira igana mu buyobe ku isi,nanabayobye bose"},{"SurahNumber":15,"VerseNumber":40,"Text":"Uretse abagaragu bawe b’indobanure muri bo"},{"SurahNumber":15,"VerseNumber":41,"Text":"(Allah) aravuga ati \"Iyi ni inzira igororotse igana iwanjye"},{"SurahNumber":15,"VerseNumber":42,"Text":"Mu by’ukuri, wowe nta bubasha uzagira ku bagaragu banjye, uretse abayobye bazagukurikira"},{"SurahNumber":15,"VerseNumber":43,"Text":"Kandi rwose, umuriro wa Jahanamu ni wobose basezeranyijwe"},{"SurahNumber":15,"VerseNumber":44,"Text":"Ufite imiryango irindwi, kandi buri muryango ufite (abanyabyaha) wagenewe"},{"SurahNumber":15,"VerseNumber":45,"Text":"Mu by’ukuri,abatinya Allah bazaba bari mu busitani (Ijuru) butembamo imigezi"},{"SurahNumber":15,"VerseNumber":46,"Text":"(Bazabwirwa bati) \"Nimuryinjiremo mu mahoro kandi mutekanye"},{"SurahNumber":15,"VerseNumber":47,"Text":"Tuzanakura inzika mu bituza byabo (nuko babane mu ijuru) nk’abavandimwe, bari ku bitanda berekeranye (baganira bishimye)"},{"SurahNumber":15,"VerseNumber":48,"Text":"Ntibazigera barigiramo umunaniro kandi ntibazarivanwamo"},{"SurahNumber":15,"VerseNumber":49,"Text":"(Yewe Muhamadi) bwira abagaragu banjye ko mu by’ukuri, ndi Ubabarira ibyaha, Nyirimbabazi"},{"SurahNumber":15,"VerseNumber":50,"Text":"Kandi ko n’ibihano byanjye ari ibihano bibabaza cyane"},{"SurahNumber":15,"VerseNumber":51,"Text":"Unababarire inkuru y’abashyitsi (abamalayika) ba Aburahamu"},{"SurahNumber":15,"VerseNumber":52,"Text":"Ubwo binjiraga iwe bakavuga bati \"Salamu (amahoro)\" , (nuko akabikiriza) maze akavuga ati \"Mu by’ukuri, muduteye ubwoba"},{"SurahNumber":15,"VerseNumber":53,"Text":"Baravuga bati \"Ntugire ubwoba! Mu by’ukuri, tuje kuguha inkuru nziza (yo kuzabyara) umuhungu w’umunyabwenge"},{"SurahNumber":15,"VerseNumber":54,"Text":"(Aburahamu) aravuga ati \"Ese murampa inkuru nziza (yo kuzabyara umuhungu) kandi ngeze mu zabukuru? Iyo nkuru nziza ni bwoko ki"},{"SurahNumber":15,"VerseNumber":55,"Text":"Baravuga bati \"Tuguhaye inkuru nziza y’ukuri. Bityo, reka kuba mu bihebye"},{"SurahNumber":15,"VerseNumber":56,"Text":"(Aburahamu) aravuga ati \"Nonese ni nde wakwiheba mu mpuhwe za Nyagasani we, usibye abayobye"},{"SurahNumber":15,"VerseNumber":57,"Text":"(Aburahamu arongera) aravuga ati \"Ni iki kibagenza yemwe mwa ntumwa mwe"},{"SurahNumber":15,"VerseNumber":58,"Text":"Baravuga bati \"Mu by’ukuri, twoherejwe ku bantu b’inkozi z’ibibi (ngo tubarimbure)"},{"SurahNumber":15,"VerseNumber":59,"Text":"Usibye gusa umuryango wa Lutwi (Loti). Mu by’ukuri, turabarokora bose"},{"SurahNumber":15,"VerseNumber":60,"Text":"Uretse umugore we (wigometse) twagennye ko aba mu bazasigara inyuma (bakarimbuka)"},{"SurahNumber":15,"VerseNumber":61,"Text":"Ubwo za ntumwa (abamalayika) zageraga ku muryango wa Lutwi (Loti)"},{"SurahNumber":15,"VerseNumber":62,"Text":"(Loti) yaravuze ati \"Mu by’ukuri, sinabamenye"},{"SurahNumber":15,"VerseNumber":63,"Text":"Baravuga bati \"Ahubwo tukuzaniye ibyo bajyaga bashidikanyaho (ibihano)"},{"SurahNumber":15,"VerseNumber":64,"Text":"Tunakuzaniye ukuri (inkuru yo kurimbura inkozi z’ibibi), kandi rwose ibyo tuvuga ni ukuri"},{"SurahNumber":15,"VerseNumber":65,"Text":"Bityo, ujyane n’umuryango wawe bujya gucya, unabagende inyuma kandi ntihagire n’umwe muri mwe ureba inyuma (kugira ngo nawe atarimbuka) ndetse mwihute mujye aho mwategetswe"},{"SurahNumber":15,"VerseNumber":66,"Text":"Nuko tumuhishurira iryo tegeko ko kurimburwa kw’abo (banyabyaha) kuri bube kare mu gitondo"},{"SurahNumber":15,"VerseNumber":67,"Text":"Nuko abatuye umujyi (inkozi z’ibibi zo mu mujyi w’i Sodoma) baza bishimye (ku bw’inkuru y’abashyitsi ba Loti, bazi ko bagiye kubakorera ubutinganyi, kuko abo bamalayika bari baje mu ishusho y’abagabo)"},{"SurahNumber":15,"VerseNumber":68,"Text":"(Loti) aravuga ati \"Mu by’ukuri, aba ni abashyitsi banjye; ntimunkoze isoni"},{"SurahNumber":15,"VerseNumber":69,"Text":"Munatinye Allah,mudatuma ngira ikimwaro"},{"SurahNumber":15,"VerseNumber":70,"Text":"(Abatuye umujyi) baravuga bati \"Ese ntitwakubujije kwakira abantu (batari muri twe)"},{"SurahNumber":15,"VerseNumber":71,"Text":"Aravuga ati \"Aba (bakobwa bose bo mu gihugu) ni abakobwa banjye; bityo niba mukeneye gushaka (ngaho nimuze mbabashyingire, aho kwifuza abagabo bagenzi banyu)"},{"SurahNumber":15,"VerseNumber":72,"Text":"Ndahiriye ku buzima bwawe (yewe Muhamadi)! Mu by’ukuri, (abantu ba Loti) bari mu buyobe bwabo barindagira"},{"SurahNumber":15,"VerseNumber":73,"Text":"Maze urusaku rw’ibihano rubarimbura izuba rirashe"},{"SurahNumber":15,"VerseNumber":74,"Text":"Nuko (imijyi yabo) turayubika maze tubanyagiza imvura y’amabuye yo mu muriro"},{"SurahNumber":15,"VerseNumber":75,"Text":"Mu by’ukuri, muri ibyo harimo inyigisho ku bashishoza"},{"SurahNumber":15,"VerseNumber":76,"Text":"Kandi mu by’ukuri, (iyo mijyi twarimbuye) yari ku nzira nyabagendwa"},{"SurahNumber":15,"VerseNumber":77,"Text":"Mu by’ukuri, muri ibyo harimo inyigisho ku bemeramana"},{"SurahNumber":15,"VerseNumber":78,"Text":"Ndetse n’abari batuye i Ayikati68 (na bo) bari inkozi z’ibibi"},{"SurahNumber":15,"VerseNumber":79,"Text":"Nuko turabahana. Kandi mu by’ukuri, iyo (mijyi) yombi yari ku nzira nyabagendwa, igaragara"},{"SurahNumber":15,"VerseNumber":80,"Text":"Kandi rwose, abari batuye Hijiri (na bo) bahinyuye intumwa (Swalehe)"},{"SurahNumber":15,"VerseNumber":81,"Text":"Twanabahaye ibimenyetso byacu, ariko barabyirengagiza"},{"SurahNumber":15,"VerseNumber":82,"Text":"Kandi bajyaga bacukura imisozi bagakoramo amazu, (bakayabamo) batekanye"},{"SurahNumber":15,"VerseNumber":83,"Text":"Maze urusaku (rw’ibihano) rubatera mu gitondo cya kare"},{"SurahNumber":15,"VerseNumber":84,"Text":"Kandi ibyo bajyaga bakora ntacyo byabamariye"},{"SurahNumber":15,"VerseNumber":85,"Text":"Ntitwanaremye ibirere n’isi n’ibiri hagati yabyo bitari ku mpamvu z’ukuri. Kandi mu by’ukuri, imperuka izaza (nta gushidikanya). Bityo (yewe Muhamadi) irengagize amakosa (yabo) ubababarire"},{"SurahNumber":15,"VerseNumber":86,"Text":"Mu by’ukuri, Nyagasani wawe ni we Muremyi, Umumenyi uhebuje"},{"SurahNumber":15,"VerseNumber":87,"Text":"Kandi rwose (yewe Muhamadi) twaguhaye imirongo (ayat) irindwi (Surat Al Fatihat) isomwa kenshi, tunaguha Qur’an ihambaye"},{"SurahNumber":15,"VerseNumber":88,"Text":"Ntuzarebeshe amaso yawe (wifuza) ibyo twashimishije by’igihe gito bamwe muri bo (abahakanyi), kandi ntibakagutere agahinda. Kandi ujye wicisha bugufi ku bemera"},{"SurahNumber":15,"VerseNumber":89,"Text":"Unavuge uti \"Mu by’ukuri, jye ndi umuburizi ugaragara"},{"SurahNumber":15,"VerseNumber":90,"Text":"(Ndababurira ibihano) nk’ibyo (Allah) yahanishije abaciyemo (Qur’an) ibice (bemera bimwe ibindi bakabihakana)"},{"SurahNumber":15,"VerseNumber":91,"Text":"Babandi baciye Qur’an mo ibice (bakemera bimwe bagahakana ibindi)"},{"SurahNumber":15,"VerseNumber":92,"Text":"Ndahiye kuri Nyagasani wawe, rwose tuzababaza bose uko bakabaye"},{"SurahNumber":15,"VerseNumber":93,"Text":"Ku byo bajyaga bakora (bigomeka,babeshya)"},{"SurahNumber":15,"VerseNumber":94,"Text":"Bityo amamaza ibyo wategetswe, unitandukanye n’ababangikanyamana"},{"SurahNumber":15,"VerseNumber":95,"Text":"Mu by’ukuri, twe turahagije mu kukurinda abanyagasuzuguro"},{"SurahNumber":15,"VerseNumber":96,"Text":"Babandi babangikanya Allah n’ikigirwamana icyo aricyo cyose. Ariko bazamenya (ingaruka z’ibikorwa byabo)"},{"SurahNumber":15,"VerseNumber":97,"Text":"Kandi rwose tuzi ko ubuzwa amahoro n’ibyo bavuga"},{"SurahNumber":15,"VerseNumber":98,"Text":"Bityo, singiza ishimwe rya Nyagasani wawe kandi ube umwe mubamwubamira"},{"SurahNumber":15,"VerseNumber":99,"Text":"Unagaragire Nyagasani wawe, kugeza ubwo ukuri kukugezeho (urupfu)"},{"SurahNumber":16,"VerseNumber":1,"Text":"Itegeko rya Allah (ryo kuza kw’imperuka) riregereje, bityo ntimuryihutishe. Ubutagatifu ni ubwe kandi ntaho ahuriye n’ibyo bamubangikanya nabyo"},{"SurahNumber":16,"VerseNumber":2,"Text":"Ku bw’itegeko rye, (Allah) amanura malayika (Gaburiheli) azanye ubutumwa k’uwo (Allah) ashaka mu bagaragu be (agira ati) \"Muburire (abantu) ko nta yindi mana (ikwiye gusengwa by’ukuri) usibye njye; bityo nimuntinye"},{"SurahNumber":16,"VerseNumber":3,"Text":"Yaremye ibirere n’isi ku mpamvu z’ukuri. Ubutagatifu ni ubwe kandi ntaho ahuriye n’ibyo bamubangikanya nabyo"},{"SurahNumber":16,"VerseNumber":4,"Text":"Yeremye umuntu amukomoye mu ntanga, none uwo (muntu) yahisemo kuba umunyempaka ugaragara (mu guhakana izuka)"},{"SurahNumber":16,"VerseNumber":5,"Text":"(Allah) yanabaremeye amatungo; muri yo harimo ibibatera gususuruka (imyambaro) n’ibindi bibafitiye akamaro, ndetse hari n’ayo murya"},{"SurahNumber":16,"VerseNumber":6,"Text":"Munashimishwa n’ubwiza bwayo igihe muyacyuye nimugoroba n’igihe muyahuye mu gitondo"},{"SurahNumber":16,"VerseNumber":7,"Text":"Anikorera imitwaro yanyu iremereye akayijyana aho mutari gushobora kugera bitabagoye. Mu by’ukuri, Nyagasani wanyu ni Nyir’impuhwe zihebuje,Nyir’imbabazi"},{"SurahNumber":16,"VerseNumber":8,"Text":"(Yanaremye) ifarasi, icyimanyi (cy’ifarasi n’indogobe) ndetse n’indogobe; kugira ngo mubigendereho, kandi binababere imitako. Yanaremyen’ibindi bintu mutazi"},{"SurahNumber":16,"VerseNumber":9,"Text":"Allah ni we werekana inzira igororotse, ariko hari n’izindi zigoramye. Kandi iyo aza kubishaka yari kubayobora mwese"},{"SurahNumber":16,"VerseNumber":10,"Text":"Ni we umanura amazi (imvura) aturutse mu kirere, mukayanywa ndetse akanameza ibimera muragiramo amatungo yanyu"},{"SurahNumber":16,"VerseNumber":11,"Text":"Ayameresha ibihingwa, imizeti, imitende, imizabibu ndetse na buri bwoko bw’imbuto. Mu by’ukuri, muri ibyo harimo inyigisho ku bantu batekereza"},{"SurahNumber":16,"VerseNumber":12,"Text":"Kandi yaborohereje ijoro (kugira ngo mubashe kuruhuka) n’amanywa (kugira ngo mubashe gukora), izuba n’ukwezi (kugira ngo bibamurikire), ndetse n’inyenyeri zorohejwe ku bw’itegeko rye. Mu by’ukuri, muri ibyo harimo inyigisho ku bantu bafite ubwenge"},{"SurahNumber":16,"VerseNumber":13,"Text":"Kandi ibyo yabaremeye ku isi (haba mu matungo, ibihingwa n’amabuye y’agaciro) bifite amabara atandukanye. Mu by’ukuri, muri ibyo harimo inyigisho ku bantu bazirikana (ubumwe bw’Imana no kuba ari yo yonyine ikwiye gusengwa)"},{"SurahNumber":16,"VerseNumber":14,"Text":"Ni na we woroheje inyanja kugira ngo (mukuremo) inyama z’umwimerere (amafi) muzirye, munakuremo imitako mwambara. Kandi ubona amato azihinguranya kugira ngo mushakishe ingabire ze,no kugira ngo mubashe gushimira"},{"SurahNumber":16,"VerseNumber":15,"Text":"Yanashyize imisozi ku isi irayishimangira kugira ngo itabahungabanya, (anayishyiramo) imigezi (kugira ngo munywe amazi yayo), ndetse n’inzira kugira ngo zibayobore (aho mugana)"},{"SurahNumber":16,"VerseNumber":16,"Text":"(Yanabashyiriyeho) ibimenyetso (bibayobora ku manywa) ndetse n’inyenyeri (zibayobora nijoro) kugira ngo bayoboke (aho bagana)"},{"SurahNumber":16,"VerseNumber":17,"Text":"Nonese ubwo (Allah) urema wamugereranya (n’ibigirwamana) bitarema? Ese ntimutekereza"},{"SurahNumber":16,"VerseNumber":18,"Text":"Kandi muramutse mushatse kubarura ingabire za Allah(yabahaye) ntimwazihetura. Mu by’ukuri, Allah ni Nyirimpuhwe, Nyirimbabazi"},{"SurahNumber":16,"VerseNumber":19,"Text":"Kandi Allah azi ibyo muhisha n’ibyo mugaragaza"},{"SurahNumber":16,"VerseNumber":20,"Text":"Na babandi basenga ibitari Allah, ntacyo byigeze biremaahubwo na byo byararemwe"},{"SurahNumber":16,"VerseNumber":21,"Text":"Ni ibipfu, nta buzima bifite kandi ntibinazi igihe (ababisengaga) bazazurirwa"},{"SurahNumber":16,"VerseNumber":22,"Text":"Imana yanyu ni Imana imwe. Ariko babandi batemera imperuka, imitima ya bo ihakana (ubumwe bwa Allah), kandi basabitswe n’ubwibone"},{"SurahNumber":16,"VerseNumber":23,"Text":"Nta gushidikanya ko Allah azi ibyo bahisha n’ibyo bagaragaza. Mu by’ukuri, ntakunda abibone"},{"SurahNumber":16,"VerseNumber":24,"Text":"N’iyo babwiwe bati \"Niiki Nyagasani wanyu yahishuriye (Muhamadi)? \"Baravuga bati \"Ni imigani y’abo hambere"},{"SurahNumber":16,"VerseNumber":25,"Text":"Ku munsi w’imperuka bazikorera imitwaro (ibyaha) yabo uko yakabaye ndetse n’imitwaro y’abo bayobeje kubera kutagira ubumenyi. Mbega ububi bw’ibyo bazaba bikoreye"},{"SurahNumber":16,"VerseNumber":26,"Text":"Mu by’ukuri, babandi babayeho mbere yabo bacuriye imigambi mibisha (intumwa zabo), nuko Allah arimbura inyubako zabo ahereye mu misingi, maze ibisenge bibagwa hejuru, nuko ibihano bibageraho biturutse aho batakekaga"},{"SurahNumber":16,"VerseNumber":27,"Text":"Hanyuma, ku munsi w’imperuka (Allah) azabasuzuguza maze ababwire ati \"Ibigirwamana mwajyaga mumbangikanya na byo, murwanya (intumwa n’abemera) kubera byo, biri he? Babandi bahawe ubumenyi (bujyanye n’ukwemera) bazavuga bati \"Ugusuzugurika n’ingorane kuri uyu munsi biri ku bahakanyi"},{"SurahNumber":16,"VerseNumber":28,"Text":"Babandi abamalayika bakuramo roho barihemukiye (bakora ibyaha)\". Bazicisha bugufi (bagira bati) \"Nta kibi twajyaga dukora!\" (Abamalayika bazasubiza bati) \"Oya! (Murabeshya) mu by’ukuri, Allah ni Umumenyi uhebuje w’ibyo mwakoraga"},{"SurahNumber":16,"VerseNumber":29,"Text":"Ngaho nimwinjire mu miryango y’umuriro wa Jahanama, muzabamo ubuziraherezo, kandi ni cyo cyicaro kibi cy’abibone"},{"SurahNumber":16,"VerseNumber":30,"Text":"Naho babandi batinye (Allah) bazabwirwa bati \"Ni iki Nyagasani wanyu yahishuye?\" Bazavuga bati \"Ni ibyiza\". Abakora ibyiza kuri iyi si bazagororerwa ibyiza, ariko ibihembo by’ingoro y’imperuka (ijuru) ni byo byiza kurushaho, ndetse ni na yo ngoro ihebuje y’abatinya (Allah)"},{"SurahNumber":16,"VerseNumber":31,"Text":"Bazinjira mu busitani buhoraho, butembamo imigezi. Bazabonamo ibyo bashaka byose; uko ni ko Allah agororera abamutinya"},{"SurahNumber":16,"VerseNumber":32,"Text":"Ba bandiabamalayika bakuramo roho zabo bararanzwe no gukora ibikorwa byiza, barababwira bati \"Salamun alayikum!(amahoro abe kuri mwe), ngaho nimwinjire mu ijuru kubera ibyo mwakoraga ( ku isi)"},{"SurahNumber":16,"VerseNumber":33,"Text":"Ese hari ikindi bategereje kitari ukugerwaho n’abamalayika (babakuramo roho) cyangwa kugerwaho nitegeko rya Nyagasani wawe (ryo kubahana)? Uko (bahakana) ni na ko abababanjirije babigenje. Nyamara Allahntiyabarenganyije ahubwo ni bo ubwabo bihemukiye"},{"SurahNumber":16,"VerseNumber":34,"Text":"Maze bagerwaho n’ingaruka z’ibyo bakoze, kandi bazagotwa (n’ibihano) by’ibyo bajyaga bakerensa"},{"SurahNumber":16,"VerseNumber":35,"Text":"Na babandi babangikanyije (Allah) baravuze bati \"Iyo Allah aza kubishaka, yaba twe cyangwa ababyeyi bacu, nta kindi twari gusenga mu cyimbo cye, ndetse nta n’icyo twari kuziririzaataziririje we ubwe\". Uko ni na ko abababanjirije babigenje. Nonese hari ikindi intumwa zishinzwe kitari ugusohoza ubutumwa mu buryo bugaragara"},{"SurahNumber":16,"VerseNumber":36,"Text":"Kandi rwose buri muryango (umat) twawoherejemo intumwa (kugira ngo ibabwire iti) \"Nimusenge Allah (wenyine) kandi mwirinde (gusenga) ibigirwamana\". Muri boharimo abo Allah yayoboye, ndetse no muri bo hari abokamwe n’ubuyobe. nimutambagire ku isi, maze murebe Bityo uko iherezo ry’abahinyuye ukuri ryagenze"},{"SurahNumber":16,"VerseNumber":37,"Text":"N’iyo (wowe Muhamadi) wakoresha umuhate kugira ngo bayoboke, mu by’ukuri, Allah ntayobora uyobya abandi. Kandi ntibazagira ababatabara"},{"SurahNumber":16,"VerseNumber":38,"Text":"Kandi barahiye ku izina rya Allah indahiro zabo zikomeye bavuga ko Allah atazazura abapfuye. Si uko bimeze! (Ahubwo azabazura nta shiti) ni isezerano rye ry’ukuri; ariko abenshi mu bantu ntibabizi"},{"SurahNumber":16,"VerseNumber":39,"Text":"(Allah azabazura) kugira ngo azabasobanurire ibyo batavugagaho rumwe ndetse no kugira ngo abahakanye bazamenye ko bari abanyabinyoma"},{"SurahNumber":16,"VerseNumber":40,"Text":"Mu by’ukuri, ijambo ryacu ku kintu dushaka (ko kibaho), turakibwira tuti \"Ba!\" Ubwo kikaba"},{"SurahNumber":16,"VerseNumber":41,"Text":"Naho babandi bimutse kubera Allah nyuma y’uko barenganyijwe, tuzabatuza heza ku isi, ariko mu by’ukuri, igihembo cyo ku munsi w’imperuka ni cyo gihebuje; iyo baza kubimenya"},{"SurahNumber":16,"VerseNumber":42,"Text":"(Abo ni) babandi bihanganye kandi bakiringira Nyagasani wa bo (wenyine)"},{"SurahNumber":16,"VerseNumber":43,"Text":"Kandi mbere yawe nta bandi twigeze twohereza ngo tubahishurire ubutumwa, usibye ko babaga ari abagabo. Ngaho (yemwe babangikanyamana ba Maka)nimubaze abahawe ubumenyi (bw’ibitabo byo hambere) niba mutabizi"},{"SurahNumber":16,"VerseNumber":44,"Text":"(Twazohereje zizanye) ibimenyetso bigaragara n’ibitabo (bitagatifu). Twanaguhishuriye (yewe Muhamadi) urwibutso (Qur’an)kugira usobanurire abantu ibyo bahishuriwe, ngo ndetse no kugira ngo batekereze (ku bikubiye muri Qur’an banayisobanukirwe)"},{"SurahNumber":16,"VerseNumber":45,"Text":"Ese babandi bacuze imigambi mibisha bibwira ko batekanye ku buryo Allah atazabarigitisha mu butaka, cyangwa ko batazagerwaho n’ibihano biturutse aho batakekaga"},{"SurahNumber":16,"VerseNumber":46,"Text":"Cyangwa akabagwa gitumo bajya cyangwa bava (mu mirimo yabo), ku buryo ntaho bacikira (ibihano bya Allah)"},{"SurahNumber":16,"VerseNumber":47,"Text":"Cyangwa akabagwa gitumo bafite ubwoba (bwo kubura imitungo n’ubuzima byabo)? Mu by’ukuri, Nyagasani wanyu ni Nyiribambe, Nyirimbabazi"},{"SurahNumber":16,"VerseNumber":48,"Text":"Ese ntibabona uko ibicucucucu by’ibintu Allahyaremye bibogamira iburyo n’ibumoso byumvira Allah, ndetse binicisha bugufi (ku mategeko ye)"},{"SurahNumber":16,"VerseNumber":49,"Text":"Kandi ibiremwa byose biri mu birere, ibigenda ku isi ndetse n’abamalayika, byubamira Allah kandi ntibyishyira hejuru"},{"SurahNumber":16,"VerseNumber":50,"Text":"Bitinya Nyagasani wabyo uri hejuru, kandi bikora ibyo byategetswe"},{"SurahNumber":16,"VerseNumber":51,"Text":"Allah yaranavuze ati \"(Yemwe bantu!) Ntimuzasenge imana ebyiri. Mu by’ukuri, we (Allah) ni Imana imwe rukumbi. Bityo, nimuntinye njye njyenyine"},{"SurahNumber":16,"VerseNumber":52,"Text":"Ibiri mu birere n’ibiri mu isi byose ni ibye. Ni na we ukwiye gusengwa by’ukuri. Ese mutinya undi utari Allah"},{"SurahNumber":16,"VerseNumber":53,"Text":"Ingabire zose mufite zituruka kwa Allah(ariko ntimumushimira). Nyamara iyo amakuba abagezeho mumutakambira mu ijwi riranguruye"},{"SurahNumber":16,"VerseNumber":54,"Text":"Hanyuma yabakiza ayo makuba, bamwe muri mwe bakabangikanya Nyagasani wabo"},{"SurahNumber":16,"VerseNumber":55,"Text":"Bikaba impamvu y’uko bahakana ibyo twabahaye. Ngaho nimwinezeze (by’igihe gito), vuba aha muzamenya (ingaruka z’ubuhakanyi bwanyu)"},{"SurahNumber":16,"VerseNumber":56,"Text":"Banafata bimwe mu byo twabahaye bakabigenera ibidafite icyo bizi (ibigirwamana). Ku izina rya Allah! Muzabazwa ibyo mwajyaga muhimba"},{"SurahNumber":16,"VerseNumber":57,"Text":"Banahimbira Allah (ko yabyaye) abakobwa. Ubutagatifu ni ubwe, ntaho ahuriye n’ibyo bamubangikanya!Nyamara bo bihitiramo ibyo bifuza (kubyara abahungu)"},{"SurahNumber":16,"VerseNumber":58,"Text":"N’iyo umwe muribo ahawe inkuru y’ivuka ry’umukobwa, uburanga bwe burijima akanagira umujinya w’umuranduranzuzi"},{"SurahNumber":16,"VerseNumber":59,"Text":"Akihisha abantu kubera inkuru mbi yagejejweho. (Akibaza ati) \"Ese amugumane n’ubwo biteye isoni cyangwa amutabe mu gitaka (ari muzima)?\" Rwose, ibyemezo byabo ni bibi"},{"SurahNumber":16,"VerseNumber":60,"Text":"Abatemera umunsi w’imperukabagereranywa n’ikibi, naho Allah ni we ufite ibisingizo by’ikirenga. Kandi ni we Munyembaraga zihebuje, Ushishoza"},{"SurahNumber":16,"VerseNumber":61,"Text":"N’iyo Allah aza guhaniraho abantu kubera ibikorwa byabo bibi, nta kiremwa na kimwe yari gusiga ku isi.Ariko arabarindiriza kugeza igihe cyagenwe, kandi iyo igihe cyabo kigeze, ntibarindirizwa na gato cyangwa ngo bihutishwe mbere yacyo"},{"SurahNumber":16,"VerseNumber":62,"Text":"Bitirira Allah ibyo (ubwabo) banga, kandi indimi zabo zivuga ibinyoma ko bazagira iherezoryiza. Nta gushidikanya ko bazahanishwa umuriro, ndetse bazawinjizwamo mbere (y’abandi), kandi bawurekerwemo"},{"SurahNumber":16,"VerseNumber":63,"Text":"Ku izina rya Allah! Mu by’ukuri, twohereje intumwa ku miryango (Umat) yakubanjirije, ariko Shitani abakundisha ibikorwa byabo (bibi). None ubu ni we nshuti magara yabo, kandi bazahanishwa ibihano bibabaza"},{"SurahNumber":16,"VerseNumber":64,"Text":"Kandi nta kindi cyatumye tukoherereza igitabo (cya Qur’an, yewe Muhamadi), bitari ukugira ngo ubasobanurire ibyo batavugaga ho rumwe, ndetse no kugira ngo (icyo gitabo kibe) umuyoboro n’impuhwe ku bantu bemera"},{"SurahNumber":16,"VerseNumber":65,"Text":"Kandi Allah amanura amazi (imvura) ayakuye mukirere, nuko akayahesha isi ubuzima nyuma yo gupfa kwayo (gukakara). Mu by’ukuri, muri ibyo harimo inyigisho ku bantu bumva"},{"SurahNumber":16,"VerseNumber":66,"Text":"Kandi mu by’ukuri, mu matungo mukuramo inyigisho. Tubanywesha kuri bimwe mu byo mu nda zayo, biva hagati y’ibyariwe (n’itungo) ndetse n’amaraso; (ibyo bikaba) amata y’umwimerere aryohera abanywi"},{"SurahNumber":16,"VerseNumber":67,"Text":"No mu mbuto z’ imitende n’imizabibu, mukuramo ibisindisha (byaziririjwe) ndetse n’amafunguro meza. Mu by’ukuri, muri ibyo harimo isomo ku bantubafite ubwenge"},{"SurahNumber":16,"VerseNumber":68,"Text":"Nyagasani wawe yanahishuriye inzuki (agira ati)\"Mwubake amazu mu misozi, mu biti no mu byo (abantu) bubaka"},{"SurahNumber":16,"VerseNumber":69,"Text":"Hanyuma murye ku mbuto zose, munanyure mu nzira za Nyagasani wanyu yaborohereje\". Mu nda zazo havamo ikinyobwa (ubuki) cy’amabara atandukanye, kirimo umuti ku bantu. Mu by’ukuri, muri ibyo harimo inyigisho ku bantu batekereza"},{"SurahNumber":16,"VerseNumber":70,"Text":"Kandi Allah yarabaremye ndetse ni nawe ubambura ubuzima. No muri mwe hari abo ageza mu zabukuru (bakaba abasaza rukukuri), kugeza ubwo bayoberwa ibyo bari bazi. Mu by’ukuri, Allahni Umumenyi wa byose,Ushobora byose"},{"SurahNumber":16,"VerseNumber":71,"Text":"Kandi Allah yarutishije bamwe muri mwe abandi mu butunzi. Nyamara babandi barutishijwe abandi, ntibashobora kwemera guha imitungo yabo abacakara babo kugira ngo bareshye mu butunzi. (Ese niba mutemera kureshya n’abagaragu banyu, ni gute mureshyeshya Imana n’ibigirwamana?) Nonese bahakana ingabire za Allah"},{"SurahNumber":16,"VerseNumber":72,"Text":"Kandi Allahyabaremeye abagore ababakomoyemo, maze abaha abana n’abuzukuru bakomotse ku bagore banyu, ndetse abaha n’amafunguro meza. Ese bemera ibitari ukuri (ibigirwamana) bagahakana ingabire za Allah"},{"SurahNumber":16,"VerseNumber":73,"Text":"Bakanasenga ibitari Allah, bidashobora kugira amafunguro bibaha yaba aturutse mu birere cyangwa ku isi, kandi nta na kimwe bishoboye"},{"SurahNumber":16,"VerseNumber":74,"Text":"Bityo, ntimukagire icyo mugereranya na Allah (kuko ntacyo asa nacyo). Mu by’ukuri, Allah azi (ibyo mukora) ariko mwe ntimuzi (ingaruka zabyo)"},{"SurahNumber":16,"VerseNumber":75,"Text":"Allahyatanze urugero rw’umucakara uhatswe (na sebuja) utagira icyo ashoboye, ndetse n’urw’umuntu twahaye amafunguro meza aduturutseho, maze akagira ayo atanga mu ibanga no ku mugaragaro. Ese (abo bombi) bameze kimwe? Ishimwe n’ikuzo byuzuye ni ibya Allah! Nyamara abenshi muri bo ntibabizi"},{"SurahNumber":16,"VerseNumber":76,"Text":"Allah yanatanze (urundi) rugero rw’abantu babiri; umwe muri bo atavuga ndetse ntagire icyo ashoboye, ahubwo ari umutwaro kuri sebuja; aho amutumye hose ntagire icyiza azana. Ese (umuntu nk’uwo) ashobora kureshya n’ubwiriza (abantu) kurangwa n’ubutabera, ndetse na we ubwe akaba ari mu nzira igororotse"},{"SurahNumber":16,"VerseNumber":77,"Text":"Kandi Allah ni we uzi ibitagaragara byo mu birere no mu isi. Kandi (kugera) kw’imperuka bizaba nko guhumbya cyangwa ibyihuse kurushaho. Mu by’ukuri, Allah ni Ushobora byose"},{"SurahNumber":16,"VerseNumber":78,"Text":"Allahyanabakuye mu nda z’ababyeyi banyu nta cyo muzi, maze abaha kumva, kubona ndetse (abaha) n’imitima kugira ngo mushimire"},{"SurahNumber":16,"VerseNumber":79,"Text":"Ese ntibabona ko inyoni zoroherejwe kuguruka mu kirere nta kindi kizifashe kitari Allah? Mu by’ukuri, muri ibyo harimo inyigisho ku bantu bemera"},{"SurahNumber":16,"VerseNumber":80,"Text":"Kandi Allahyagize amazu yanyu aho muruhukira, anabagirira impu z’amatungo amazu (amahema) aborohera kuyatwara igihe muri mu ngendo ndetse n’igihe mutazirimo. No mu bwoya bwayo (ihene, ingamiya n’intama) yabahaye (gukoramo) ibikoresho n’imitako (mwifashisha) by’igihe runaka"},{"SurahNumber":16,"VerseNumber":81,"Text":"Allah yanabashyiriye ibicucucucu mu byo yaremye (ibiti, amazu, ibicu...), abashyirira ubuvumo mu misozi, abaha imyambaro ibarinda ubushyuhe (n’imbeho) ndetse n’imyambaro (ingabo) ibarinda (ibikomere) mu ntambara. Uko ni ko (Allah) abasenderezaho ingabire ze, kugira ngo muce bugufi (ku mategeko ye)"},{"SurahNumber":16,"VerseNumber":82,"Text":"Nibaramuka bateye umugongo, mu by’ukuri icyo ushinzwe (yewe Muhamadi) ni ugusohoza ubutumwa mu buryo bugaragara"},{"SurahNumber":16,"VerseNumber":83,"Text":"Bazi neza ingabire za Allahariko (bakabirengaho) bakazihakana, kandi abenshi muri bo ni abahakanyi"},{"SurahNumber":16,"VerseNumber":84,"Text":"(Unibuke) umunsi tuzazura umuhamya wa buri muryango (Intumwa yawo); icyo gihe abahakanye ntibazemererwa gutanga impamvu (z’ibyaha bakoze), ndetse nta n’ubwo bazemererwa (gusubira ku isi) ngo bicuze cyangwa ngo basabe imbabazi (Allah)"},{"SurahNumber":16,"VerseNumber":85,"Text":"N’igihe babandi b’inkozi z’ibibi bazabona ibihano, ntabwo bazabyoroherezwa, ndetse nta n’ubwo bazarindirizwa"},{"SurahNumber":16,"VerseNumber":86,"Text":"N’igihe babandi babangikanyije Allah bazabona ibigirwamana byabo, bazavuga bati \"Nyagasani wacu! Biriya ni ibigirwamana byacu twajyaga dusaba mu kimbo cyawe\". Maze bivuge (bibanyomoza) biti \"Mu by’ukuri, mwe muri abanyabinyoma"},{"SurahNumber":16,"VerseNumber":87,"Text":"Kuri uwo munsi bazicisha bugufi kuri Allah, kandi ibyo bihimbiye (biringira ko bizabakorera ubuvugizi kwa Allah ku munsi w’imperuka) bizabatenguha"},{"SurahNumber":16,"VerseNumber":88,"Text":"Babandi bahakanye bakanakumira (abantu) kugana inzira ya Allah,tuzabongerera ibihano hejuru y’ibindi kubera ko bajyaga bakwirakwiza ubwangizi (bigomeka kuri Allah bakanabishishikariza abandi)"},{"SurahNumber":16,"VerseNumber":89,"Text":"(Unibuke) umunsi tuzazura umuhamya wa buri muryango (Intumwa yawo) ubakomokamo, maze nawe (Muhamadi) tukakuzana uri umuhamya wabo (abahakanyi bo ku gihe cyawe). Twanaguhishuriye igitabo (Qur’an) gisobanura buri kintu, kikaba n’umuyoboro, impuhwe n’inkuru nziza ku bicishije bugufi (Abayisilamu)"},{"SurahNumber":16,"VerseNumber":90,"Text":"Mu by’ukuri, Allah ategeka (abantu) kurangwa n’ubutabera, kugira neza no gufasha abo bafitanye isano. Anabuza gukora ibikozasoni, ibibi no kurenganya. Ababurira kugira ngo mwibuke (amategeko ya Allah kandi abagirire akamaro)"},{"SurahNumber":16,"VerseNumber":91,"Text":"Kandi mujye mwuzuza isezerano rya Allah igihe muritanze, ndetse ntimugatatire indahiro nyuma yo kuzishimangira kandi mwaragize Allah umwishingizi wanyu (ko muzazubahiriza). Mu by’ukuri, Allahazi ibyo mukora"},{"SurahNumber":16,"VerseNumber":92,"Text":"Kandi ntimuzamere nka wawundi (umugore w’ubwenge buke) waboshye umutako we akawukomeza nyuma akawubohora, mugira indahiro zanyu uburyo bwo kuriganya hagati yanyu, kubera ko mufite imbaraga kandi mukaba benshi kurusha abo mwagiranye amasezerano. Mu by’ukuri, Allah abagerageresha ibyo (kugira ngo agaragaze uwumvira n’uwigomeka). Kandi rwose, ku munsi w’imperuka azabagaragariza ibyo mutavugagaho rumwe"},{"SurahNumber":16,"VerseNumber":93,"Text":"N’iyo Allah aza kubishaka yari kubagira umuryango (umat) umwe, ariko arekera mu buyobe uwo ashaka akanayobora uwo ashaka. Kandi rwose muzabazwa ibyo mwajyaga mukora"},{"SurahNumber":16,"VerseNumber":94,"Text":"Kandi ntimuzagire indahiro zanyu uburyo bwo kuriganya hagati yanyu, bityo ikirenge (cyanyu) kitazavaho kikanyerera (kiva muri Isilamu) nyuma y’uko cyari gishikamye (mu kwemera), maze mugasogongera ikibi (ibihano byo ku isi) kubera ko mwakumiriye (abantu) kuganainzira ya Allah, ndetse mukazahanishwa ibihano bihambaye"},{"SurahNumber":16,"VerseNumber":95,"Text":"Ntimuzanagurane isezerano rya Allah igiciro gito. Mu by’ukuri, ibiri kwa Allah ni byo byiza kuri mwe iyaba mwarimubizi"},{"SurahNumber":16,"VerseNumber":96,"Text":"Ibyo mutunze bizashira, ariko ibiri kwa Allahbizahoraho. Kandi rwose, babandi bihanganye tuzabagororera ibihembo byabo byiza kurusha ibyo bakoraga"},{"SurahNumber":16,"VerseNumber":97,"Text":"Ukoze ibitunganye, yaba uw’igitsina gabo cyangwa uw’igitsina gore, kandi akaba ari umwemeramana,rwose tuzamuha ubuzima bwiza, ndetse tuzabagororera ibihembo byabobyiza kurusha ibyo bakoraga"},{"SurahNumber":16,"VerseNumber":98,"Text":"Bityo, nuba ugiye gusoma Qur’an, ujye usaba Allah kukurinda Shitani wavumwe"},{"SurahNumber":16,"VerseNumber":99,"Text":"Mu by’ukuri, (Shitani) nta bushobozi afite kuri babandi bemeye bakaniringira Nyagasani wabo (wenyine)"},{"SurahNumber":16,"VerseNumber":100,"Text":"Mu by’ukuri, ubushobozi bwe (Shitani) abugira kuri babandi bamwumvira ndetse na babandi bamubangikanya (na Allah)"},{"SurahNumber":16,"VerseNumber":101,"Text":"N’iyo dufashe umurongo (wa Qur’ani) tukawusimbuza undi -kandi Allah azi neza ibyo ahishura (ko biba biri mu nyungu z’ibiremwa)-, (abahakanyi) baravuga bati \"Mu by’ukuri, wowe (Muhamadi) uri umubeshyi (uhimbira Allah ibyo atavuze)\". Nyamara abenshi muri bo ntacyo bazi (ku byo Allah ategeka)"},{"SurahNumber":16,"VerseNumber":102,"Text":"Vuga uti (yewe Muhamadi) \"Roho Ntagatifu [Malayika Jibril (Gaburiyeli] ni we wayizanye (Qur’an) ayikuye kwa Nyagasani wawe ikubiyemo ubutumwa bw’ukuri, kugira ngo ikomeze (ukwemera kw’) abemeramana, ndetse ikaba umuyoboro n’inkuru nziza ku bicisha bugufi (kuri Allah)"},{"SurahNumber":16,"VerseNumber":103,"Text":"Kandi rwose tuzi neza ko (ababangikanyamana) bavuga bati \"Mu by’ukuri, hari umuntu umwigisha (iyi Qur’an).\" Ururimi rw’uwo bitirira (ko amwigisha) ni urunyamahanga, nyamara iyi (Qur’an) iri mu rurimi rw’Icyarabu rusobanutse"},{"SurahNumber":16,"VerseNumber":104,"Text":"Mu by’ukuri, babandi batemera amagambo ya Allah, Allah ntazabayobora kandi bazahanishwa ibihano bibabaza"},{"SurahNumber":16,"VerseNumber":105,"Text":"Mu by’ukuri, abahimba ikinyoma ni babandi batemera amagambo ya Allah, kandi abo ni bobanyabinyoma"},{"SurahNumber":16,"VerseNumber":106,"Text":"Uwo ari we wese uhakana Allah nyuma y’uko yemera, (ibihano bikomeye biramutegereje), uretse wawundi uzabihatirwa nyamara umutima we wuje ukwemera. Ariko uwugururira igituza cye ubuhakanyi, abo uburakari bwa Allah buri kuri bo, kandi bazahanishwa ibihano bihambaye"},{"SurahNumber":16,"VerseNumber":107,"Text":"Ibyo ni ukubera ko bakunze ubuzima bw’isi bakaburutisha ubw’imperuka. Kandi mu by’ukuri, Allah ntayobora abantu b’abahakanyi"},{"SurahNumber":16,"VerseNumber":108,"Text":"Abo ni babandi Allahyadanangiye imitima yabo, amatwi yabo ndetse n’amaso yabo; kandi abo ni bo barindagiye"},{"SurahNumber":16,"VerseNumber":109,"Text":"Nta gushidikanya ko ari bo bazaba abanyagihombo ku munsi w’imperuka"},{"SurahNumber":16,"VerseNumber":110,"Text":"Naho babandi bimutse nyuma yo gutotezwa, maze bagaharanira inzira ya Allah bakanihangana, nyuma y’ibyo byose, Nyagasani wawe (ku bantu nk’abo) ni Ubabarira ibyaha, Nyirimbabazi"},{"SurahNumber":16,"VerseNumber":111,"Text":"Wibuke (yewe Muhamadi) umunsi buri muntu azaza yiburanira, maze buri wese agahemberwa mu buryo bwuzuye ibyo yakoze, kandi ntabwo bazarenganywa"},{"SurahNumber":16,"VerseNumber":112,"Text":"Kandi Allah yatanze urugero rw’umudugudu (Maka) wari utekanye kandi utuje; amafunguro yawo awugeraho ku bwinshi aturutse impande zose, ariko abawutuye bahakana ingabire za Allah. Nuko Allah awuteza amapfa n’ubwoba kubera ibyo bakoraga (guhakana ubutumwa bwa Muhamadi)"},{"SurahNumber":16,"VerseNumber":113,"Text":"Kandi rwose bari baragezweho n’intumwa(Muhamadi) ibakomokamo, ariko barayihakanye, nuko ibihano bibasanga ari inkozi z’ibibi"},{"SurahNumber":16,"VerseNumber":114,"Text":"Ngaho nimurye mu byo Allah yabafunguriye, biziruye kandi byiza. Munashimire ingabire za Allah, niba koko ari we wenyine musenga"},{"SurahNumber":16,"VerseNumber":115,"Text":"Mu by’ukuri, (Allah) yabaziririje (kurya) ibyipfushije, amaraso, inyama y’ingurube n’icyabagiwe ikitari Allah. Ariko uzasumbirizwa (akabirya) atari ukwigomeka cyangwa kurengera (ngo arenze urugero rw’ibyamuramira, icyo gihe nta cyaha azaba akoze);mu by’ukuri, Allah ni Ubabarira ibyaha, Nyirimbabazi"},{"SurahNumber":16,"VerseNumber":116,"Text":"Ntimukavuge ibinyoma mukoresheje indimi zanyu muvuga muti \"Iki kiraziruye n’iki kiraziririjwe\" mugamije guhimbira Allahibinyoma. Mu by’ukuri, abahimbira Allah ibinyoma ntibazakiranuka"},{"SurahNumber":16,"VerseNumber":117,"Text":"(Bazagira) umunezero w’igihe gito, kandi bazahanishwa ibihano bibabaza"},{"SurahNumber":16,"VerseNumber":118,"Text":"Na babandi babaye Abayahudi, twabaziririje ibyo twakubwiye mbere (yewe Muhamadi). Kandi ntabwo twigeze tubahemukira twabaziririzaga ibyari (ubwo bisanzwe bibaziruriwe), ahubwo ni bo bihemukiye ubwabo (bigomeka ku mategeko ya Allah)"},{"SurahNumber":16,"VerseNumber":119,"Text":"Hanyuma, babandi bakoze ibibi kubera kudasobanukirwa maze bakicuza, nyuma y’ibyo bagakora ibikorwa byiza, mu by’ukuri, Nyagasani wawe ni Ubabarira ibyaha, Nyirimbabazi"},{"SurahNumber":16,"VerseNumber":120,"Text":"Mu by’ukuri, Aburahamu yari umuyobozi w’intangarugero, wicisha bugufi kuri Allah, usenga Allah gusa, kandi ntan’ubwo yigeze aba umwe mu bamubangikanyamana"},{"SurahNumber":16,"VerseNumber":121,"Text":"Yashimiraga ingabire za Allah. (Allah) yaramutoranyije anamuyobora inzira igororotse"},{"SurahNumber":16,"VerseNumber":122,"Text":"Twanamuhaye ibyiza ku isi, ndetseno ku mperuka azaba mu ntungane"},{"SurahNumber":16,"VerseNumber":123,"Text":"Hanyuma, (yewe Muhamadi) twaguhishuriye ko ugomba gukurikira idini rya Aburahamu (Isilamu), wasengaga Allah gusa, kandi akaba atarigeze aba umwe mu bamubangikanya"},{"SurahNumber":16,"VerseNumber":124,"Text":"Mu by’ukuri, (kubahiriza) Isabato yashyiriweho babandi batayivuzeho rumwe (Abayahudi n’intumwa yabo). Kandi mu by’ukuri, ku munsi w’imperuka Nyagasani wawe azabakiranura ku byo batavugagaho rumwe"},{"SurahNumber":16,"VerseNumber":125,"Text":"Hamagarira (abantu) kugana inzira ya Nyagasani wawe ukoresheje ubushishozi n’inyigisho nziza, unabagishe impaka mu buryo bwiza. Mu by’ukuri, Nyagasani wawe ni we uzi neza uwayobye inzira ye, ndetse ni na we uzi neza abayobotses"},{"SurahNumber":16,"VerseNumber":126,"Text":"Kandi nimwihorera (ku babagiriye nabi), mujye mwihorera bijyanye n’ibyo mwakorewe. Ariko nimwihangana (mukababarira), ni byo byiza ku bihangana"},{"SurahNumber":16,"VerseNumber":127,"Text":"Ujye unihangana (yewe Muhamadi), (kuko) kwihangana kwawe ugushobozwa na Allah. Kandi (abaguhakanye) ntibazagutere agahinda, ndetse ntukanababazwe n’imigambi yabo mibisha"},{"SurahNumber":16,"VerseNumber":128,"Text":"Mu by’ukuri, Allah ari kumwe na babandi bamutinya, ndetse na babandi bakora ibyiza"}]}