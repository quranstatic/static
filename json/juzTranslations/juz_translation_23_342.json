{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":36,"VerseNumber":28,"Text":"Por pas (vdekjes së) tij, Ne nuk i dërguam kurrfarë ushtrie nga qielli (si dënim) popullit të tij dhe as që kishte nevojë për të dërguar"},{"SurahNumber":36,"VerseNumber":29,"Text":"(Mjaftoi për t’i dënuar ata) vetëm një zë i tmerrshëm, pas të cilit u shuan përnjëherësh"},{"SurahNumber":36,"VerseNumber":30,"Text":"Ah, sa mjerim për ata njerëz! Kurdo që u vinte ndonjë i dërguar, ata nuk bënin tjetër, por vetëm talleshin me të"},{"SurahNumber":36,"VerseNumber":31,"Text":"Vallë, a nuk e kishin parë ata se sa e sa brezni para tyre që kishim shkatërruar nuk u kthyen më"},{"SurahNumber":36,"VerseNumber":32,"Text":"Të gjithë ata do të paraqiten bashkërisht te Ne"},{"SurahNumber":36,"VerseNumber":33,"Text":"Shenjë për ata është toka e vdekur; Ne e ringjallim atë dhe nga ajo nxjerrim drithëra, me të cilat ushqehen"},{"SurahNumber":36,"VerseNumber":34,"Text":"Ne kemi krijuar në tokë kopshte hurmash dhe vreshta e kemi bërë të shpërthejnë në të burime uji"},{"SurahNumber":36,"VerseNumber":35,"Text":"që ata t’i hanë frutat e tyre. Këto nuk i bënë duart e tyre; ndaj, përse ata nuk duan të jenë mirënjohës"},{"SurahNumber":36,"VerseNumber":36,"Text":"Qoftë lavdëruar Ai që i ka krijuar çift të gjitha llojet: çka mbin prej tokës, ata vetë dhe ato që nuk i dinë"},{"SurahNumber":36,"VerseNumber":37,"Text":"Një shenjë tjetër për ata është nata, prej së cilës Ne e tërheqim ditën dhe atëherë ata mbeten në errësirë"},{"SurahNumber":36,"VerseNumber":38,"Text":"Dielli sillet në drejtimin e vet të caktuar. Kështu e ka paracaktuar i Plotfuqishmi, i Gjithëdijshmi"},{"SurahNumber":36,"VerseNumber":39,"Text":"Hënës i kemi caktuar faza; ajo përditë hahet e bëhet si rremi i përkulur i hurmës"},{"SurahNumber":36,"VerseNumber":40,"Text":"As Dielli nuk mund ta arrijë Hënën e as nata nuk mund t’ia kalojë ditës; të gjitha lundrojnë në orbitat e veta"},{"SurahNumber":36,"VerseNumber":41,"Text":"Një shenjë tjetër për ata është që paraardhësit e tyre Ne i ngarkuam në anijen e mbushur plot (të Nuhut)"},{"SurahNumber":36,"VerseNumber":42,"Text":"dhe për ata Ne krijuam mjete të ngjashme me atë anije, në të cilat hipin"},{"SurahNumber":36,"VerseNumber":43,"Text":"Po të duam, Ne i fundosim ata e atëherë as nuk do të mund t’i ndihmojë kush, as nuk do të mund të shpëtojnë"},{"SurahNumber":36,"VerseNumber":44,"Text":"përveçse me mëshirën Tonë, duke i lënë ata të kënaqen njëfarë kohe"},{"SurahNumber":36,"VerseNumber":45,"Text":"Kur atyre u thuhet: “Druajuni asaj që keni para jush dhe asaj që është pas jush, me qëllim që Allahu t’ju mëshirojë” (ata nuk ia vënë veshin)"},{"SurahNumber":36,"VerseNumber":46,"Text":"Sa herë që atyre u vjen ndonjë nga shenjat e Zotit të tyre, ata i shmangen asaj"},{"SurahNumber":36,"VerseNumber":47,"Text":"E kur atyre u thuhet: “Jepni nga ato që ju ka dhënë Allahu”, atëherë, mohuesit u thonë besimtarëve: “Pse, ne do t’i ushqejmë ata që, po të donte Allahu, do t’i ushqente Vetë? Ju jeni vërtet në humbje të qartë!”"},{"SurahNumber":36,"VerseNumber":48,"Text":"Ata (jobesimtarët) thonë gjithashtu: “Kur do të përmbushet ky premtim, nëse ajo që thoni është e vërtetë?”"},{"SurahNumber":36,"VerseNumber":49,"Text":"Ata presin vetëm një zë të tmerrshëm, që do t’i kaplojë, ndërsa grinden me njëri-tjetrin"},{"SurahNumber":36,"VerseNumber":50,"Text":"Atëherë ata nuk do të mund të lënë testament e as të kthehen te familjet e tyre"},{"SurahNumber":36,"VerseNumber":51,"Text":"Dhe, kur të fryhet në Sur, ata do të dalin nga varret dhe do të nxitojnë drejt Zotit të tyre"},{"SurahNumber":36,"VerseNumber":52,"Text":"duke thënë: “Mjerë ne! Kush na ngriti prej varreve tona?” (Do t’u thuhet): “Ja, kjo është ajo që ka premtuar i Gjithëmëshirshmi; të dërguarit kanë thënë të vërtetën!”"},{"SurahNumber":36,"VerseNumber":53,"Text":"Do të jetë ai vetëm një zë i tmerrshëm e ata të gjithë do të paraqiten para Nesh"},{"SurahNumber":36,"VerseNumber":54,"Text":"Atë ditë askujt nuk do t’i bëhet ndonjë padrejtësi dhe ju do të shpërbleheni vetëm sipas asaj që keni bërë"},{"SurahNumber":36,"VerseNumber":55,"Text":"Sigurisht që atë ditë banorët e Xhenetit nuk do të mendojnë për gjë tjetër, veç lumturisë së tyre"},{"SurahNumber":36,"VerseNumber":56,"Text":"Ata dhe gratë e tyre do të jenë në hije, të mbështetur në ndenjëse të lartuara"},{"SurahNumber":36,"VerseNumber":57,"Text":"Për ata do të ketë aty fruta dhe çdo gjë që dëshirojnë"},{"SurahNumber":36,"VerseNumber":58,"Text":"“Paqe!” do të jetë fjala prej një Zoti Mëshirëplotë"},{"SurahNumber":36,"VerseNumber":59,"Text":"(Ndërsa keqbërësve Ai do t’u thotë): “Veçohuni sot ju, o kriminelë"},{"SurahNumber":36,"VerseNumber":60,"Text":"Vallë, a nuk ju kam urdhëruar, o bijtë e Ademit, që të mos e adhuroni djallin, se ai është vërtet armik i hapët juaji"},{"SurahNumber":36,"VerseNumber":61,"Text":"por të më adhuroni vetëm Mua?! Kjo është rruga e drejtë"},{"SurahNumber":36,"VerseNumber":62,"Text":"Sigurisht që ai (djalli) ka shpënë në humbje një mizëri prej jush; vallë a nuk po mendoni"},{"SurahNumber":36,"VerseNumber":63,"Text":"Ky është Xhehenemi, që ju ishte premtuar"},{"SurahNumber":36,"VerseNumber":64,"Text":"Digjuni tani në të, sepse kurrë nuk besuat!”"},{"SurahNumber":36,"VerseNumber":65,"Text":"Sot Ne do t’ua vulosim atyre gojët e do të Na flasin duart e tyre dhe do të dëshmojnë këmbët e tyre për atë që kanë bërë"},{"SurahNumber":36,"VerseNumber":66,"Text":"Sikur të donim, Ne do t’ua verbonim atyre sytë, kështu që ata do ta kërkonin më kot rrugën! Vallë, si do të shihnin"},{"SurahNumber":36,"VerseNumber":67,"Text":"Sikur të kishim dashur, Ne do t’i kishim shndërruar ata (në krijesa të tjera) në atë vend e ata nuk do të mund as të shkonin e as të ktheheshin"},{"SurahNumber":36,"VerseNumber":68,"Text":"Kujtdo, që i japim jetë të gjatë, Ne e bëjmë sërish krijesë të dobët. Vallë, a nuk kuptojnë ata"},{"SurahNumber":36,"VerseNumber":69,"Text":"Ne nuk ia kemi mësuar atij (Muhamedit) poezinë e ajo as që është për të. Ky (libër që ka sjellë) është vetëm këshillë dhe një Kuran i qartë"},{"SurahNumber":36,"VerseNumber":70,"Text":"për të paralajmëruar këdo që është gjallë dhe për t’u përmbushur fjala e Tij ndaj mohuesve"},{"SurahNumber":36,"VerseNumber":71,"Text":"Vallë, a nuk e shohin ata se, ndër gjërat që Duart Tona kanë krijuar për ta, janë bagëtitë që ata zotërojnë"},{"SurahNumber":36,"VerseNumber":72,"Text":"Ne bëmë që ato t’u nënshtrohen atyre, kështu që disa i shalojnë e prej disave ushqehen"},{"SurahNumber":36,"VerseNumber":73,"Text":"prej disave pinë dhe nxjerrin dobi të tjera. Vallë, si të mos falënderojnë"},{"SurahNumber":36,"VerseNumber":74,"Text":"Por ata kanë zgjedhur zota të tjerë në vend të Allahut, duke shpresuar se do të ndihmohen prej tyre"},{"SurahNumber":36,"VerseNumber":75,"Text":"Zotat nuk mund t’i ndihmojnë, e megjithatë idhujtarët janë si një ushtri e pranishme për (t’i mbrojtur) ata"},{"SurahNumber":36,"VerseNumber":76,"Text":"Mos u dëshpëro nga fjalët e tyre! Ne e dimë çfarë fshehin dhe çfarë shpallin"},{"SurahNumber":36,"VerseNumber":77,"Text":"A nuk sheh njeriu se si Ne e krijuam atë prej pikës së farës, e megjithatë ai bëhet kundërshtar i hapët"},{"SurahNumber":36,"VerseNumber":78,"Text":"Ai na sjell shembull, duke harruar krijimin e vet dhe thotë: “Kush do t’i ngjallë eshtrat kur të kalben?”"},{"SurahNumber":36,"VerseNumber":79,"Text":"Thuaj: “Do t’i ngjallë Ai që i krijoi ato për herë të parë; Ai ka njohuri të plotë për çdo krijesë"},{"SurahNumber":36,"VerseNumber":80,"Text":"Ai që prej drurit të njomë bëri për ju zjarrin, të cilin e përdorni për të ndezur”"},{"SurahNumber":36,"VerseNumber":81,"Text":"Vallë, a nuk është i Zoti Ai që krijoi qiejt dhe Tokën, t’i rikrijojë ato? Po! Ai është Krijuesi i çdo gjëje dhe i Gjithëdijshmi"},{"SurahNumber":36,"VerseNumber":82,"Text":"Vërtet, urdhri i Tij, kur Ai dëshiron diçka, është që t’i thotë asaj “Bëhu!” - dhe ajo bëhet"},{"SurahNumber":36,"VerseNumber":83,"Text":"Prandaj, qoftë lartësuar Ai, në Dorën e të Cilit është pushteti mbi çdo gjë! Tek Ai do të ktheheni"},{"SurahNumber":37,"VerseNumber":1,"Text":"Betohem në ata (engjëj) që janë të radhitur"},{"SurahNumber":37,"VerseNumber":2,"Text":"dhe në ata që pengojnë (të keqen)"},{"SurahNumber":37,"VerseNumber":3,"Text":"dhe në ata që e lexojnë Kuranin"},{"SurahNumber":37,"VerseNumber":4,"Text":"se, në të vërtetë, Zoti juaj është Një"},{"SurahNumber":37,"VerseNumber":5,"Text":"Zot i qiejve dhe i Tokës dhe çfarë gjendet mes tyre dhe Zot i lindjeve (të diellit)"},{"SurahNumber":37,"VerseNumber":6,"Text":"Ne e kemi stolisur qiellin e kësaj bote me shkëlqimin e yjeve"},{"SurahNumber":37,"VerseNumber":7,"Text":"mbrojtje nga djajtë kryeneçë"},{"SurahNumber":37,"VerseNumber":8,"Text":"(Kështu që) ata nuk e përgjojnë dot Grupin më të Lartë (engjëjt lart në qiej) dhe qëllohen (me meteorë) nga të gjitha anët"},{"SurahNumber":37,"VerseNumber":9,"Text":"Pastaj, ashtu të përzënë do të kenë vuajtje të përhershme (në jetën tjetër)"},{"SurahNumber":37,"VerseNumber":10,"Text":"(Djajtë nuk përgjojnë dot), veç atij që grabit diçka e që e ndjek një yll verbues"},{"SurahNumber":37,"VerseNumber":11,"Text":"Pyeti (o Muhamed) ata (mekas jobesimtarë): A është më i vështirë krijimi i tyre apo i të gjitha gjërave të tjera që i kemi krijuar? Ata i kemi krijuar nga balta ngjitëse"},{"SurahNumber":37,"VerseNumber":12,"Text":"Ti çuditesh (pse ata s’të besojnë), ndërsa ata të përqeshin (pse çuditesh)"},{"SurahNumber":37,"VerseNumber":13,"Text":"e, kur u drejtohen këshilla, ata nuk ua vënë veshin"},{"SurahNumber":37,"VerseNumber":14,"Text":"Kur shohin një mrekulli, ata e nxisin njëri-tjetrin për t’u tallur"},{"SurahNumber":37,"VerseNumber":15,"Text":"dhe thonë: “Kjo s’është gjë tjetër, veçse një magji e kulluar!”"},{"SurahNumber":37,"VerseNumber":16,"Text":"(Ata thonë): “Vallë, kur të vdesim dhe të bëhemi eshtra e pluhur, a thua njëmend do të ringjallemi"},{"SurahNumber":37,"VerseNumber":17,"Text":"Edhe paraardhësit tanë të lashtë?”"},{"SurahNumber":37,"VerseNumber":18,"Text":"Thuaju: “Po dhe do të jeni të poshtëruar!”"},{"SurahNumber":37,"VerseNumber":19,"Text":"Ai (zëri i bririt të ringjalljes) do të jetë një zë i vetëm dhe të gjithë (mohuesit e ringjallur) do të shohin (se ç’do të bëhet me ta)"},{"SurahNumber":37,"VerseNumber":20,"Text":"dhe do të thonë: “Mjerë për ne, kjo është Dita e Gjykimit!”"},{"SurahNumber":37,"VerseNumber":21,"Text":"Po, kjo është Dita e Gjykimit, të cilën ju e keni përgënjeshtruar"},{"SurahNumber":37,"VerseNumber":22,"Text":"(Engjëjve do t’u thuhet): “Mblidhini njerëzit e këqij, shokët e tyre (djaj) dhe idhujt që i kanë adhuruar"},{"SurahNumber":37,"VerseNumber":23,"Text":"krahas Allahut e tregojuni atyre rrugën e Zjarrit flakërues"},{"SurahNumber":37,"VerseNumber":24,"Text":"Ndalini ata, se do të pyeten"},{"SurahNumber":37,"VerseNumber":25,"Text":"“Ç’keni që nuk e ndihmoni njëri-tjetrin?”"},{"SurahNumber":37,"VerseNumber":26,"Text":"Por, atë Ditë ata do të jenë plotësisht të dorëzuar"},{"SurahNumber":37,"VerseNumber":27,"Text":"e do t’i afrohen njëri-tjetrit, duke u grindur"},{"SurahNumber":37,"VerseNumber":28,"Text":"(Pasuesit) do t’u thonë (prijësve): “Ju na vinit nga ana e djathtë[273]”"},{"SurahNumber":37,"VerseNumber":29,"Text":"Ata do të përgjigjen: “Jo, ju vetë nuk ishit besimtarë"},{"SurahNumber":37,"VerseNumber":30,"Text":"Ne nuk kishim kurrfarë pushteti mbi ju, por ju ishit popull i pabindur"},{"SurahNumber":37,"VerseNumber":31,"Text":"E kështu u përmbush fjala e Zotit kundër nesh; ne të gjithë do ta shijojmë me siguri dënimin"},{"SurahNumber":37,"VerseNumber":32,"Text":"Ne ju mashtruam ju, por edhe vetë ishim të mashtruar.”"},{"SurahNumber":37,"VerseNumber":33,"Text":"Atë Ditë, të gjithë ata do të jenë së bashku në dënim"},{"SurahNumber":37,"VerseNumber":34,"Text":"Ne kështu veprojmë me keqbërësit"},{"SurahNumber":37,"VerseNumber":35,"Text":"sepse, kur u thuhej atyre: “Nuk ka zot tjetër (të vërtetë) veç Allahut!” - ata tregoheshin mendjemëdhenj"},{"SurahNumber":37,"VerseNumber":36,"Text":"dhe thoshin: “Vallë, a t’i braktisim hyjnitë tona për shkak të një poeti të marrë?”"},{"SurahNumber":37,"VerseNumber":37,"Text":"Nuk është ashtu (siç thonë ata), por ai (Muhamedi a.s.) ka sjellë të vërtetën dhe ka pohuar atë që thonin të dërguarit e mëparshëm"},{"SurahNumber":37,"VerseNumber":38,"Text":"Sigurisht, ju do ta provoni dënimin e dhembshëm"},{"SurahNumber":37,"VerseNumber":39,"Text":"dhe do të shpërbleheni vetëm sipas asaj që keni bërë"},{"SurahNumber":37,"VerseNumber":40,"Text":"Kurse robërit e sinqertë të Allahut"},{"SurahNumber":37,"VerseNumber":41,"Text":"do të kenë mirësi të caktuara dhe"},{"SurahNumber":37,"VerseNumber":42,"Text":"fruta të ndryshme e do të jenë të respektuar"},{"SurahNumber":37,"VerseNumber":43,"Text":"në kopshtet e lumturisë"},{"SurahNumber":37,"VerseNumber":44,"Text":"në kolltukë, përballë njëri-tjetrit"},{"SurahNumber":37,"VerseNumber":45,"Text":"Aty do t’u shërbehet një gotë e mbushur nga një burim i rrjedhshëm"},{"SurahNumber":37,"VerseNumber":46,"Text":"(me pije) të bardhë e të shijshme për ata që do ta pinë"},{"SurahNumber":37,"VerseNumber":47,"Text":"Prej saj as nuk do të trullosen dhe as nuk do të dehen"},{"SurahNumber":37,"VerseNumber":48,"Text":"Pranë tyre do të jenë gra me shikim të ulur e sy të bukur"},{"SurahNumber":37,"VerseNumber":49,"Text":"sikur të ishin vezë të ruajtura mirë"},{"SurahNumber":37,"VerseNumber":50,"Text":"Ata do t’i qasen njëri-tjetrit e do të bisedojnë"},{"SurahNumber":37,"VerseNumber":51,"Text":"Dhe njëri prej tyre do të thotë: “Unë kam pasur një shok"},{"SurahNumber":37,"VerseNumber":52,"Text":"i cili më thoshte: “Vallë, edhe ti je nga ata që besojnë"},{"SurahNumber":37,"VerseNumber":53,"Text":"se, kur të vdesim e të bëhemi eshtra e pluhur, do të japim llogari vërtet?!”"},{"SurahNumber":37,"VerseNumber":54,"Text":"A doni ta shikoni (atë që më qortonte për shkak të besimit tim)?”"},{"SurahNumber":37,"VerseNumber":55,"Text":"Dhe ai do të shikojë poshtë dhe do ta shohë atë në mes të Zjarrit flakërues"},{"SurahNumber":37,"VerseNumber":56,"Text":"e do t’i thotë: “Për Allahun! Për pak më shkatërrove edhe mua"},{"SurahNumber":37,"VerseNumber":57,"Text":"Po të mos ishte dhuntia e Zotit tim, edhe unë do të isha në zjarr (bashkë me ty)”"},{"SurahNumber":37,"VerseNumber":58,"Text":"(Banorët e Xhenetit do të thonë:) “A nuk do të vdesim më"},{"SurahNumber":37,"VerseNumber":59,"Text":"përveç vdekjes së parë? Dhe as nuk do të dënohemi?”"},{"SurahNumber":37,"VerseNumber":60,"Text":"Vërtet, kjo është fitorja më e madhe"},{"SurahNumber":37,"VerseNumber":61,"Text":"Për diçka të tillë, le të përpiqen punëtorët"},{"SurahNumber":37,"VerseNumber":62,"Text":"A është më e mirë kjo gjendje apo pema e zekumit"},{"SurahNumber":37,"VerseNumber":63,"Text":"Ne e kemi bërë atë si mundim për keqbërësit"},{"SurahNumber":37,"VerseNumber":64,"Text":"Njëmend, kjo pemë del nga fundi i Zjarrit flakërues"},{"SurahNumber":37,"VerseNumber":65,"Text":"dhe frutat e saj janë si kokat e djajve"},{"SurahNumber":37,"VerseNumber":66,"Text":"Me të vërtetë, ata do ta hanë këtë frutë dhe me të do ta mbushin barkun"},{"SurahNumber":37,"VerseNumber":67,"Text":"Pastaj, ata do të kenë një përzierje me ujë të nxehtë (për të pirë)"},{"SurahNumber":37,"VerseNumber":68,"Text":"e pas kësaj, me siguri, kthimi i tyre do të jetë në Zjarrin flakërues"},{"SurahNumber":37,"VerseNumber":69,"Text":"Ata i gjetën etërit e tyre në humbje"},{"SurahNumber":37,"VerseNumber":70,"Text":"dhe kështu vazhduan pas gjurmëve të tyre"},{"SurahNumber":37,"VerseNumber":71,"Text":"Por, edhe para tyre humbën (rrugën) shumica e popujve të lashtë"},{"SurahNumber":37,"VerseNumber":72,"Text":"Në të vërtetë, Ne u dërguam atyre paralajmërues"},{"SurahNumber":37,"VerseNumber":73,"Text":"E tani shiko se cili qe fundi i atyre që u paralajmëruan"},{"SurahNumber":37,"VerseNumber":74,"Text":"përveç robërve të sinqertë të Allahut"},{"SurahNumber":37,"VerseNumber":75,"Text":"Kur Nuhu Na thirri (në ndihmë), Ne iu përgjigjëm bukur"},{"SurahNumber":37,"VerseNumber":76,"Text":"e shpëtuam atë dhe familjen e tij prej katastrofës së madhe"},{"SurahNumber":37,"VerseNumber":77,"Text":"i lamë në jetë vetëm pasardhësit e tij"},{"SurahNumber":37,"VerseNumber":78,"Text":"dhe e lamë atë kujtim te brezat e tjerë"},{"SurahNumber":37,"VerseNumber":79,"Text":"“Paqja qoftë me Nuhun ndërmjet gjithë krijesave!”"},{"SurahNumber":37,"VerseNumber":80,"Text":"Ne, kështu i shpërblejmë punëdrejtët"},{"SurahNumber":37,"VerseNumber":81,"Text":"Ai është vërtet nga robërit Tanë besimtarë"},{"SurahNumber":37,"VerseNumber":82,"Text":"Pastaj i fundosëm të tjerët"},{"SurahNumber":37,"VerseNumber":83,"Text":"Pa dyshim që një nga ithtarët e (besimit të) tij (Nuhut) ishte Ibrahimi"},{"SurahNumber":37,"VerseNumber":84,"Text":"Ai i erdhi Zotit të vet me zemër të pastër"},{"SurahNumber":37,"VerseNumber":85,"Text":"kur i tha babait dhe popullit të vet: “Çfarë adhuroni ju"},{"SurahNumber":37,"VerseNumber":86,"Text":"Vallë, a dëshironi hyjni të rreme në vend të Allahut"},{"SurahNumber":37,"VerseNumber":87,"Text":"Çfarë mendoni ju për Zotin e gjithësisë?”"},{"SurahNumber":37,"VerseNumber":88,"Text":"Pastaj u hodhi një shikim yjeve"},{"SurahNumber":37,"VerseNumber":89,"Text":"e tha: “Unë jam i sëmurë”"},{"SurahNumber":37,"VerseNumber":90,"Text":"Ata u larguan prej tij, duke e lënë pas"},{"SurahNumber":37,"VerseNumber":91,"Text":"Pastaj, ai u përvodh te hyjnitë e tyre dhe u tha: “A nuk po hani"},{"SurahNumber":37,"VerseNumber":92,"Text":"Ç’keni, përse nuk flisni?”"},{"SurahNumber":37,"VerseNumber":93,"Text":"Iu afrua atyre kalimthi, duke i goditur me dorën e djathtë"},{"SurahNumber":37,"VerseNumber":94,"Text":"(Mbasi u kthyen dhe panë idhujt e thyer) njerëzit nxituan nga ai"},{"SurahNumber":37,"VerseNumber":95,"Text":"Ai u tha: “Vallë, ju adhuroni ato që i keni gdhendur vetë"},{"SurahNumber":37,"VerseNumber":96,"Text":"ndërkohë që Allahu është Ai që ju ka krijuar ju dhe gjithçka që bëni?!”"},{"SurahNumber":37,"VerseNumber":97,"Text":"Ata thanë: “Përgatitni për të një furrë dhe hidheni në zjarrin flakërues!”"},{"SurahNumber":37,"VerseNumber":98,"Text":"Dhe deshën t’i ngrinin një kurth, por Ne i bëmë ata më të poshtëruarit"},{"SurahNumber":37,"VerseNumber":99,"Text":"Ai tha: “Unë po shkoj te Zoti im. Ai do të më udhëzojë.”"},{"SurahNumber":37,"VerseNumber":100,"Text":"“O Zoti im, dhuromë një fëmijë prej të mirëve!”"},{"SurahNumber":37,"VerseNumber":101,"Text":"Dhe Ne i dhamë lajmin e gëzuar për një djalë të mbarë"},{"SurahNumber":37,"VerseNumber":102,"Text":"Kur fëmija u rrit aq sa ta ndihmonte në punë, Ibrahimi i tha: “O djali im, kam parë ëndërr se duhet të të flijoj. Çfarë mendon ti?” – I biri i tha: “O ati im, vepro ashtu siç je urdhëruar! Dashtë Allahu, unë do të jem i durueshëm!”"},{"SurahNumber":37,"VerseNumber":103,"Text":"Pasi iu nënshtruan që të dy urdhrit, (Ibrahimi) e vuri (Ismailin) me ballë përtokë"},{"SurahNumber":37,"VerseNumber":104,"Text":"Ne e thirrëm: “O Ibrahim"},{"SurahNumber":37,"VerseNumber":105,"Text":"ti e përmbushe ëndrrën.” Vërtet, Ne kështu i shpërblejmë punëmirët"},{"SurahNumber":37,"VerseNumber":106,"Text":"Kjo, me të vërtetë ka qenë një sprovë e qartë"},{"SurahNumber":37,"VerseNumber":107,"Text":"Dhe Ne e zëvendësuam atë (Ismailin) me një kurban të madh"},{"SurahNumber":37,"VerseNumber":108,"Text":"dhe i lamë atij (Ibrahimit) kujtim të mirë në brezat e mëvonshëm"},{"SurahNumber":37,"VerseNumber":109,"Text":"“Paqja qoftë mbi Ibrahimin!”"},{"SurahNumber":37,"VerseNumber":110,"Text":"Ja, kështu, Ne i shpërblejmë punëmirët"},{"SurahNumber":37,"VerseNumber":111,"Text":"Ai ka qenë vërtet një nga robërit Tanë besimtarë"},{"SurahNumber":37,"VerseNumber":112,"Text":"Ne i dhamë atij lajmin e mirë për (lindjen e) Is’hakut, profet prej njerëzve të mirë"},{"SurahNumber":37,"VerseNumber":113,"Text":"Dhe Ne e bekuam atë dhe Is’hakun, por midis pasardhësve të tyre, përveç punëmirëve, ka edhe të atillë që e kanë ngarkuar dukshëm veten me gjynahe"},{"SurahNumber":37,"VerseNumber":114,"Text":"Ne i dhamë dhuntinë Tonë Musait dhe Harunit"},{"SurahNumber":37,"VerseNumber":115,"Text":"dhe i shpëtuam ata të dy dhe popullin e tyre nga mjerimi i madh"},{"SurahNumber":37,"VerseNumber":116,"Text":"Ne i ndihmuam dhe ata ngadhënjyen"},{"SurahNumber":37,"VerseNumber":117,"Text":"Ne u dhamë atyre Librin e qartë"},{"SurahNumber":37,"VerseNumber":118,"Text":"i udhëzuam në rrugën e drejtë"},{"SurahNumber":37,"VerseNumber":119,"Text":"dhe u lamë kujtim të mirë për ta brezave të mëvonshëm"},{"SurahNumber":37,"VerseNumber":120,"Text":"“Paqja qoftë mbi Musain dhe Harunin!”"},{"SurahNumber":37,"VerseNumber":121,"Text":"Ja, kështu, Ne i shpërblejmë punëmirët"},{"SurahNumber":37,"VerseNumber":122,"Text":"E pa dyshim, ata të dy janë nga robërit Tanë besimtarë"},{"SurahNumber":37,"VerseNumber":123,"Text":"Edhe Iljasi ka qenë vërtet një prej të dërguarve"},{"SurahNumber":37,"VerseNumber":124,"Text":"Ai i tha popullit të vet: “A nuk po i frikësoheni Allahut?!”"},{"SurahNumber":37,"VerseNumber":125,"Text":"Vallë, a i luteni ju Ba‘lit[275], ndërsa braktisni Krijuesin më të mirë"},{"SurahNumber":37,"VerseNumber":126,"Text":"Allahun, Zotin tuaj dhe Zotin e të parëve tuaj të lashtë?!”"},{"SurahNumber":37,"VerseNumber":127,"Text":"Ata e quajtën atë gënjeshtar dhe, për këtë shkak, do të çohen (në dënimin e Zjarrit)"},{"SurahNumber":37,"VerseNumber":128,"Text":"përveç robërve të sinqertë të Allahut"},{"SurahNumber":37,"VerseNumber":129,"Text":"Dhe Ne i lamë atij kujtim të mirë te brezat e mëvonshëm"},{"SurahNumber":37,"VerseNumber":130,"Text":"“Paqja qoftë mbi Iljasin!”"},{"SurahNumber":37,"VerseNumber":131,"Text":"Ja, kështu, Ne i shpërblejmë punëmirët"},{"SurahNumber":37,"VerseNumber":132,"Text":"Ai ka qenë vërtet një nga robërit Tanë besimtarë"},{"SurahNumber":37,"VerseNumber":133,"Text":"Sigurisht, edhe Luti ka qenë njëri prej të dërguarve"},{"SurahNumber":37,"VerseNumber":134,"Text":"Ne e shpëtuam atë dhe tërë familjen e tij"},{"SurahNumber":37,"VerseNumber":135,"Text":"përveç plakës që mbeti prapa me të dënuarit"},{"SurahNumber":37,"VerseNumber":136,"Text":"pastaj i zhdukëm të tjerët"},{"SurahNumber":37,"VerseNumber":137,"Text":"Ju që kaloni pranë rrënojave të tyre në mëngjes"},{"SurahNumber":37,"VerseNumber":138,"Text":"dhe natën, a nuk po e mblidhni mendjen"},{"SurahNumber":37,"VerseNumber":139,"Text":"Junusi ka qenë gjithashtu njëri nga të dërguarit"},{"SurahNumber":37,"VerseNumber":140,"Text":"Ai nxitoi drejt një anijeje të mbushur plot e përplot"},{"SurahNumber":37,"VerseNumber":141,"Text":"dhe hodhi short (me detarët se kush duhej të hidhej)[276] dhe humbi"},{"SurahNumber":37,"VerseNumber":142,"Text":"Pastaj atë e gëlltiti një balenë, se ai kishte bërë diçka të gabuar"},{"SurahNumber":37,"VerseNumber":143,"Text":"dhe, po të mos ishte nga ata që i luten Allahut"},{"SurahNumber":37,"VerseNumber":144,"Text":"me siguri do të mbetej në barkun e saj deri në Ditën e Ringjalljes"},{"SurahNumber":37,"VerseNumber":145,"Text":"Por Ne e hodhëm atë në një breg të shkretë, duke qenë i sëmurë"},{"SurahNumber":37,"VerseNumber":146,"Text":"Dhe bëmë që sipër tij të mbinte një bimë kungulli (për t’i bërë hije)"},{"SurahNumber":37,"VerseNumber":147,"Text":"Pastaj e dërguam atë te njëqind mijë e më tepër njerëz"},{"SurahNumber":37,"VerseNumber":148,"Text":"dhe ata i besuan, prandaj u dhamë jetë të këndshme për një kohë"},{"SurahNumber":37,"VerseNumber":149,"Text":"Pyeti ata (o Muhamed): “Vallë, për Zotin tënd janë vajzat, ndërsa për vete kanë djemtë"},{"SurahNumber":37,"VerseNumber":150,"Text":"Apo Ne i krijuam engjëjt si femra e ata ishin dëshmitarë?!”"},{"SurahNumber":37,"VerseNumber":151,"Text":"Sigurisht që ata shpifin kur thonë"},{"SurahNumber":37,"VerseNumber":152,"Text":"“Allahu ka lindur fëmijë”! - Ata, në të vërtetë, janë gënjeshtarë"},{"SurahNumber":37,"VerseNumber":153,"Text":"Vallë, Ai ka parapëlqyer vajzat ndaj djemve"},{"SurahNumber":37,"VerseNumber":154,"Text":"Çfarë keni që gjykoni kështu"},{"SurahNumber":37,"VerseNumber":155,"Text":"A nuk po mendoni"},{"SurahNumber":37,"VerseNumber":156,"Text":"Apo keni ndonjë provë të qartë për atë që thoni"},{"SurahNumber":37,"VerseNumber":157,"Text":"Sillni librin tuaj, nëse thoni të vërtetën"},{"SurahNumber":37,"VerseNumber":158,"Text":"Idhujtarët kanë trilluar farefisni ndërmjet Zotit dhe xhindeve, kurse xhindet e dinë se ata do të sillen të gjithë para Tij"},{"SurahNumber":37,"VerseNumber":159,"Text":"Lavdi Allahut, qoftë i pastër nga ajo që ata ia veshin Atij"},{"SurahNumber":37,"VerseNumber":160,"Text":"Por robërit e sinqertë të Allahut nuk adhurojnë askënd tjetër përveç Tij"},{"SurahNumber":37,"VerseNumber":161,"Text":"“Me të vërtetë, as ju, as idhujt tuaj"},{"SurahNumber":37,"VerseNumber":162,"Text":"nuk mund të mashtroni askënd kundër (Atij)"},{"SurahNumber":37,"VerseNumber":163,"Text":"përveç atyre, që do të digjen në Zjarrin flakërues"},{"SurahNumber":37,"VerseNumber":164,"Text":"Çdonjëri prej nesh e ka vendin e caktuar (në qiell, ku adhuron Allahun)"},{"SurahNumber":37,"VerseNumber":165,"Text":"Ne jemi ata që qëndrojmë në radhë"},{"SurahNumber":37,"VerseNumber":166,"Text":"dhe ne jemi ata që e lavdërojmë Atë!”"},{"SurahNumber":37,"VerseNumber":167,"Text":"Edhe pse ata (idhujtarët mekas) thoshin"},{"SurahNumber":37,"VerseNumber":168,"Text":"“Sikur të kishim një Libër nga popujt e mëparshëm"},{"SurahNumber":37,"VerseNumber":169,"Text":"ne, me siguri, do të ishim robër të sinqertë të Allahut”"},{"SurahNumber":37,"VerseNumber":170,"Text":"ata e mohuan Kuranin, por së shpejti do ta marrin vesh"},{"SurahNumber":37,"VerseNumber":171,"Text":"Shumë kohë më parë Ne u premtuam robërve Tanë të dërguar"},{"SurahNumber":37,"VerseNumber":172,"Text":"se ata do të ndihmohen (prej Nesh)"},{"SurahNumber":37,"VerseNumber":173,"Text":"dhe se ushtritë tona do të jenë me siguri fitimtare"},{"SurahNumber":37,"VerseNumber":174,"Text":"Andaj, largohu prej tyre për njëfarë kohe"},{"SurahNumber":37,"VerseNumber":175,"Text":"Vështroji ata (kur t’u zbresë dënimi), se edhe ata do ta shohin (si janë pasojat e mosbesimit të tyre)"},{"SurahNumber":37,"VerseNumber":176,"Text":"Vallë, a mos po kërkojnë ata shpejtimin e dënimit Tonë"},{"SurahNumber":37,"VerseNumber":177,"Text":"Kur t’u bjerë në mesin e tyre, mëngjesi i atyre që janë paralajmëruar do të jetë shumë i shëmtuar"},{"SurahNumber":37,"VerseNumber":178,"Text":"Andaj, largohu prej tyre për njëfarë kohe"},{"SurahNumber":37,"VerseNumber":179,"Text":"Vështroji ata, se edhe ata do ta shohin"},{"SurahNumber":37,"VerseNumber":180,"Text":"I lartësuar qoftë Zoti yt, Zoti i Madhështisë e i Lavdisë, mbi çfarë i veshin ata"},{"SurahNumber":37,"VerseNumber":181,"Text":"Paqja qoftë mbi të dërguarit"},{"SurahNumber":37,"VerseNumber":182,"Text":"dhe të gjitha lavdet e falënderimet qofshin për Allahun, Zotin e botëve"},{"SurahNumber":38,"VerseNumber":1,"Text":"Sâd! Betohem në Kuranin plot këshilla"},{"SurahNumber":38,"VerseNumber":2,"Text":"(se ti Muhamed thua të vërtetën), por jobesimtarët janë mendjemëdhenj dhe kundërshtues"},{"SurahNumber":38,"VerseNumber":3,"Text":"Sa e sa breza para tyre, Ne i kemi zhdukur; ata kanë thirrur për mëshirë, por ka qenë vonë"},{"SurahNumber":38,"VerseNumber":4,"Text":"Ata (mekasit) çuditen për ardhjen e një paralajmëruesi nga gjiri i tyre dhe jobesimtarët thonë: “Ky është magjistar dhe gënjeshtar"},{"SurahNumber":38,"VerseNumber":5,"Text":"A mos kërkon ai, që të gjithë zotat t’i bëjë një Zot të Vetëm? Vërtet që kjo është një gjë e çuditshme!”"},{"SurahNumber":38,"VerseNumber":6,"Text":"Paria e tyre largohet, duke thënë: “Mos ia vini veshin dhe qëndroni të durueshëm pranë zotave tuaj! Kjo është puna që duhet bërë vërtet"},{"SurahNumber":38,"VerseNumber":7,"Text":"Këtë (monoteizëm) nuk e kemi dëgjuar në fenë e fundit (fenë e krishterë). Ky është vetëm një trillim i gënjeshtërt"},{"SurahNumber":38,"VerseNumber":8,"Text":"Pse, vetëm atij i është shpallur Fjala e Allahut ndërmjet nesh?!” Po, ata dyshojnë në Këshillën Time, sepse ende nuk e kanë provuar dënimin Tim"},{"SurahNumber":38,"VerseNumber":9,"Text":"A mos vallë, ata kanë në dorë thesaret e mëshirës së Zotit tënd, të Plotfuqishmit, Dhuruesit"},{"SurahNumber":38,"VerseNumber":10,"Text":"Apo i tyre është pushteti i qiejve, i Tokës dhe ç’ka midis tyre?! Atëherë le të ngjiten me litar (në qiell)"},{"SurahNumber":38,"VerseNumber":11,"Text":"Grupi i tyre (mekasve) është vetëm një prej ushtrive, të cilat do të shpartallohen"},{"SurahNumber":38,"VerseNumber":12,"Text":"Edhe para tyre ka përgënjeshtruar populli i Nuhut, fisi Ad dhe Faraoni - njeriu i hunjve (ku torturonte njerëzit)"},{"SurahNumber":38,"VerseNumber":13,"Text":"por edhe fisi Themud, edhe populli i Lutit, edhe banorët e Ejkës; ata ishin vërtet ushtri të fuqishme"},{"SurahNumber":38,"VerseNumber":14,"Text":"Të gjithë ata i quajtën të dërguarit gënjeshtarë, andaj e merituan dënimin Tim"},{"SurahNumber":38,"VerseNumber":15,"Text":"Kurse këta (mekasit) presin vetëm një britmë (fryrjen e parë të bririt) që nuk do të pushojë"},{"SurahNumber":38,"VerseNumber":16,"Text":"Ata thonë: “O Zoti ynë, shpejtona pjesën tonë (të dënimit) para Ditës së Llogarisë!”"},{"SurahNumber":38,"VerseNumber":17,"Text":"Ti duroje atë që thonë ata dhe kujtoje robin Tonë të fuqishëm, Davudin, që përherë i drejtohej Zotit"},{"SurahNumber":38,"VerseNumber":18,"Text":"Ne ia nënshtruam malet që, bashkë me të, t’i luteshin Allahut, në mbrëmje dhe në mëngjes"},{"SurahNumber":38,"VerseNumber":19,"Text":"edhe shpendët e tubuar. Të gjithë i drejtoheshin Atij"},{"SurahNumber":38,"VerseNumber":20,"Text":"Ne ia forcuam mbretërinë dhe i dhamë mençuri e dijeni për të gjykuar"},{"SurahNumber":38,"VerseNumber":21,"Text":"A e ke dëgjuar historinë e dy kundërshtarëve, që hipën mbi murin e faltores së tij"},{"SurahNumber":38,"VerseNumber":22,"Text":"Kur hynë te Davudi, ai u frikësua prej tyre. Ata thanë: “Mos u frikëso! Ne jemi dy kundërshtarë, një nga të cilët i ka bërë padrejtësi tjetrit, prandaj gjyko me drejtësi dhe mos u shmang (prej së vërtetës), por na udhëzo në rrugë të drejtë”"},{"SurahNumber":38,"VerseNumber":23,"Text":"(Njëri prej tyre tha:) “Ky është vëllai im. Ai ka nëntëdhjetë e nëntë dele, kurse unë kam vetëm një dele, andaj më tha: “Ma jep mua atë!” - dhe më mundi me fjalë.”"},{"SurahNumber":38,"VerseNumber":24,"Text":"Davudi tha: “Vërtet, ai të ka bërë padrejtësi që të ka kërkuar delen tënde të vetme, për ta bashkuar me delet e veta. Shumë bashkëpronarë i bëjnë padrejtësi njëri-tjetrit, përveç atyre që besojnë dhe bëjnë punë të mira, por ata janë pak”. Davudi e kuptoi, se në të vërtetë Ne e kishim vënë në provë atë, prandaj kërkoi falje nga Zoti i vet, ra në gjunjë dhe u përul, duke u penduar"},{"SurahNumber":38,"VerseNumber":25,"Text":"Pastaj, Ne ia falëm këtë e ai te Ne do të jetë i afërt dhe do të ketë strehim të mirë (në jetën tjetër)"},{"SurahNumber":38,"VerseNumber":26,"Text":"“O Davud, Ne të kemi bërë mëkëmbës në Tokë, prandaj gjyko ndërmjet njerëzve me drejtësi dhe mos shko pas dëshirave dhe tekave, se ato të largojnë nga rruga e Allahut! Me të vërtetë, për ata që largohen nga rruga e Allahut, ka dënim të ashpër, ngaqë e kanë harruar Ditën e Llogarisë.”"},{"SurahNumber":38,"VerseNumber":27,"Text":"Ne nuk e kemi krijuar kot qiellin, Tokën dhe çfarë ndodhet midis tyre. Kjo është hamendja e jobesimtarëve; prandaj mjerë jobesimtarët kur të hidhen në zjarr"},{"SurahNumber":38,"VerseNumber":28,"Text":"A t’i trajtojmë njëlloj ata që besojnë e bëjnë vepra të mira dhe turbulluesit në Tokë?! A t’i trajtojmë njëlloj njerëzit e devotshëm dhe njerëzit e mbrapshtë"},{"SurahNumber":38,"VerseNumber":29,"Text":"Ky (Kuran) është një libër i bekuar, që Ne ta kemi zbritur ty (Muhamed), për të përsiatur mbi vargjet e tij dhe për t’u këshilluar me të mendarët"},{"SurahNumber":38,"VerseNumber":30,"Text":"Ne i falëm Davudit Sulejmanin, një rob të mrekullueshëm. Ai i drejtohej gjithnjë me pendesë Zotit"},{"SurahNumber":38,"VerseNumber":31,"Text":"Kur një pasdite iu paraqitën kuajt këmbëshpejtë"},{"SurahNumber":38,"VerseNumber":32,"Text":"ai tha: “Unë shfaqa dashuri më të madhe për pasurinë (kuajt), sesa për lutjen ndaj Zotit tim, derisa dielli humbi mbas malit"},{"SurahNumber":38,"VerseNumber":33,"Text":"M’i ktheni ata (kuajt)” - e pastaj nisi t’i presë me shpatë këmbët dhe qafat e tyre"},{"SurahNumber":38,"VerseNumber":34,"Text":"Ne e vumë në provë Sulejmanin dhe vendosëm në fronin e tij një trup, por ai iu drejtua Zotit"},{"SurahNumber":38,"VerseNumber":35,"Text":"dhe tha: “O Zoti im, më fal dhe më dhuro një pushtet që të mos e ketë askush pas meje! Me të vërtetë, Ti je Dhurues i madh!”"},{"SurahNumber":38,"VerseNumber":36,"Text":"Pastaj, Ne ia nënshtruam atij erën që të frynte me urdhrin e tij, andej nga të donte ai"},{"SurahNumber":38,"VerseNumber":37,"Text":"(Gjithashtu ia nënshtruam) edhe djajtë, ndërmjet të cilëve kishte ndërtues dhe zhytës në ujë"},{"SurahNumber":38,"VerseNumber":38,"Text":"si dhe të tjerë të lidhur në pranga"},{"SurahNumber":38,"VerseNumber":39,"Text":"(Ne i thamë): “Kjo është dhurata Jonë për ty, prandaj jep lirisht ose mos jep gjë prej saj, sepse nuk do të kesh kurrfarë llogarie për këtë"},{"SurahNumber":38,"VerseNumber":40,"Text":"Me të vërtetë, ai te Ne do të ketë vend të afërt dhe strehim të mirë (në jetën tjetër)"},{"SurahNumber":38,"VerseNumber":41,"Text":"Kujtoje robin Tonë Ejubin, kur iu lut Zotit të vet: “Me të vërtetë, më ka goditur djalli me mundim dhe vuajtje!”"},{"SurahNumber":38,"VerseNumber":42,"Text":"(Ne iu përgjigjëm): “Bjeri me këmbë tokës dhe aty do të dalë një burim me ujë të ftohtë për larje dhe pirje!”"},{"SurahNumber":38,"VerseNumber":43,"Text":"Ne ia kthyem atij familjen dhe dy herë më tepër, si mëshirë prej Nesh dhe këshillim për mendarët"},{"SurahNumber":38,"VerseNumber":44,"Text":"(Ne i thamë atij): “Merr me dorën tënde një tufë thuprash e bjeri lehtë me to (gruas tënde) dhe mos e shkel betimin tënd![279]” Ne e gjetëm atë të durueshëm, rob të mrekullueshëm. Ai kthehej vazhdimisht me pendesë tek Zoti"},{"SurahNumber":38,"VerseNumber":45,"Text":"Kujto robërit Tanë: Ibrahimin, Is’hakun dhe Jakubin, të fortë (në besim) dhe largpamës"},{"SurahNumber":38,"VerseNumber":46,"Text":"Ne u dhuruam atyre një virtyt të veçantë, që ta kenë gjithmonë në mend botën e ardhshme"},{"SurahNumber":38,"VerseNumber":47,"Text":"Njëmend, ata janë tek Ne, nga njerëzit më të mirë e më të zgjedhur"},{"SurahNumber":38,"VerseNumber":48,"Text":"Kujtoje edhe Ismailin, Eljesain dhe Dhulkiflin. Të gjithë ata kanë qenë nga besimtarët e zgjedhur e të mirë"},{"SurahNumber":38,"VerseNumber":49,"Text":"Ky është një përkujtim. Vërtet, për njerëzit që ruhen nga gjynahet, ka kthim të mirë (në botën tjetër)"},{"SurahNumber":38,"VerseNumber":50,"Text":"në kopshtet e Adnit, dyert e të cilit janë të hapura për ta"},{"SurahNumber":38,"VerseNumber":51,"Text":"Aty do të prehen e do të kënaqen me pemë dhe pije të llojllojshme"},{"SurahNumber":38,"VerseNumber":52,"Text":"Pranë tyre do të ketë hyri të dëlira e moshatare që nuk shikojnë anash"},{"SurahNumber":38,"VerseNumber":53,"Text":"Kjo ju është premtuar për Ditën e Llogarisë"},{"SurahNumber":38,"VerseNumber":54,"Text":"Këto janë, njëmend, begatitë Tona që nuk kanë të sosur"},{"SurahNumber":38,"VerseNumber":55,"Text":"Kjo është kështu (për besimtarët). Kurse për njerëzit e pabindur, do të ketë vërtet një kthim të keq"},{"SurahNumber":38,"VerseNumber":56,"Text":"në Xhehenem, ku do të digjen. Eh, sa vendqëndrim i shëmtuar që është ai"},{"SurahNumber":38,"VerseNumber":57,"Text":"Kjo i pret ata! Le ta shijojnë ujin e valuar dhe të qelbët"},{"SurahNumber":38,"VerseNumber":58,"Text":"dhe të tjera mundime të llojllojshme, të ngjashme me to"},{"SurahNumber":38,"VerseNumber":59,"Text":"Ne do t’u themi prijësve të jobesimtarëve: “Ky është një grumbull bashkë me ju.[280] Nuk ka mirëseardhje për ta. Me siguri që ata do të digjen në zjarr!”"},{"SurahNumber":38,"VerseNumber":60,"Text":"Pasuesit jobesimtarë do t’u thonë prijësve të tyre: “Ah, ju mos paçi çlirim e as qetësi! Ju na keni sjellë në këtë gjendje! Eh, sa strehim i keq është ky!”"},{"SurahNumber":38,"VerseNumber":61,"Text":"Pastaj ata do të thonë: “O Zoti ynë! Atyre që na e përgatitën këtë neve, dyfishojua dënimin në Zjarr!”"},{"SurahNumber":38,"VerseNumber":62,"Text":"Do të thonë: “Pse nuk po i shohim njerëzit, që ne i quanim të këqij"},{"SurahNumber":38,"VerseNumber":63,"Text":"dhe i përqeshnim apo na kanë humbur sysh?”"},{"SurahNumber":38,"VerseNumber":64,"Text":"Kjo do të ndodhë vërtet. Banorët e zjarrit (të Xhehenemit) do të grinden ndërmjet tyre"},{"SurahNumber":38,"VerseNumber":65,"Text":"Thuaj (o Muhamed): “Në të vërtetë, unë jam vetëm paralajmërues. Nuk ka zot tjetër të vërtetë përveç Allahut, të Vetmit, Ngadhënjimtarit"},{"SurahNumber":38,"VerseNumber":66,"Text":"Zotit të qiejve e të Tokës dhe të gjithçkaje që gjendet midis tyre, të Plotfuqishmit, Falësit të Madh”"},{"SurahNumber":38,"VerseNumber":67,"Text":"Thuaj: “Ky (Kuran) është një mesazh i madh"},{"SurahNumber":38,"VerseNumber":68,"Text":"e megjithatë ju nuk po ia vini veshin atij"},{"SurahNumber":38,"VerseNumber":69,"Text":"Unë nuk kam pasur asnjë dijeni për Grupin më të Lartë, kur diskutonin mes tyre (për krijimin e Ademit)"},{"SurahNumber":38,"VerseNumber":70,"Text":"Mua më është shpallur se jam vetëm paralajmërues i qartë.”"},{"SurahNumber":38,"VerseNumber":71,"Text":"Kur Zoti yt u tha engjëjve: “Unë do të krijoj një njeri prej balte"},{"SurahNumber":38,"VerseNumber":72,"Text":"Kur t’i jap trajtë dhe t’i fryj prej shpirtit Tim, përuljuni në sexhde atij!”"},{"SurahNumber":38,"VerseNumber":73,"Text":"të gjithë engjëjt së bashku u përulën në sexhde"},{"SurahNumber":38,"VerseNumber":74,"Text":"përveç Iblisit; ai u bë mendjemadh e një nga mohuesit"},{"SurahNumber":38,"VerseNumber":75,"Text":"Zoti tha: “O Iblis, ç’të pengoi ty që të mos përuleshe në sexhde para atij që e kam krijuar Vetë me duart e Mia? A mos u bëre mendjemadh apo mendon se je nga të lartët?”"},{"SurahNumber":38,"VerseNumber":76,"Text":"Iblisi tha: “Unë jam më i mirë se ai. Mua më ke krijuar prej zjarrit, kurse atë prej balte”"},{"SurahNumber":38,"VerseNumber":77,"Text":"Allahu tha: “Atëherë dil prej Xhenetit! Me të vërtetë, ti je i mallkuar"},{"SurahNumber":38,"VerseNumber":78,"Text":"dhe mallkimi Im do të jetë mbi ty deri në Ditën e Gjykimit”"},{"SurahNumber":38,"VerseNumber":79,"Text":"Ai tha: “O Zoti im, më jep afat deri në ditën kur do të ringjallen ata!”"},{"SurahNumber":38,"VerseNumber":80,"Text":"Zoti tha: “Në të vërtetë, ty do të të jepet afat"},{"SurahNumber":38,"VerseNumber":81,"Text":"deri në një ditë të caktuar (kur i fryhet Surit për herë të parë)”"},{"SurahNumber":38,"VerseNumber":82,"Text":"Ai tha: “Betohem në madhërinë Tënde se unë do t’i mashtroj ata të gjithë"},{"SurahNumber":38,"VerseNumber":83,"Text":"përveç robërve të Tu të sinqertë!”"},{"SurahNumber":38,"VerseNumber":84,"Text":"Zoti tha: “E vërteta është - dhe Unë them vetëm të vërtetën"},{"SurahNumber":38,"VerseNumber":85,"Text":"se, do ta mbush Xhehenemin me ty dhe me të gjithë ata që të pasojnë ty”"},{"SurahNumber":38,"VerseNumber":86,"Text":"Thuaj (o Muhamed): “Unë prej jush nuk kërkoj kurrfarë shpërblimi për këtë (Kuran) e as pretendoj të jem diçka që s’jam"},{"SurahNumber":38,"VerseNumber":87,"Text":"Në të vërtetë, ky Kuran është këshillë për tërë botën"},{"SurahNumber":38,"VerseNumber":88,"Text":"Dhe ju me siguri që do ta merrni vesh të vërtetën shumë shpejt!”"},{"SurahNumber":39,"VerseNumber":1,"Text":"Ky Libër është shpallur nga Allahu i Plotfuqishëm dhe i Gjithëdijshëm"},{"SurahNumber":39,"VerseNumber":2,"Text":"Njëmend, Ne ta kemi zbritur ty Librin me të vërtetën. Andaj adhuro vetëm Allahun me përkushtim të çiltër për Të"},{"SurahNumber":39,"VerseNumber":3,"Text":"Vetëm Allahut i takon adhurimi i vërtetë. Sa për ata që marrin mbrojtës të tjerë, përveç Tij, duke thënë: “Ne u lutemi atyre vetëm që të na afrojnë tek Allahu”, Allahu me siguri që do t’i gjykojë për mospajtimet që kanë pasur. Vërtet, Allahu nuk e udhëzon atë që është gënjeshtar e mohues"},{"SurahNumber":39,"VerseNumber":4,"Text":"Sikur të donte Allahu të merrte një bir, Ai do të zgjidhte kë të pëlqente prej krijesave të Veta. Qoftë i lartësuar Ai nga kjo gjë! Ai është Allahu, i Vetmi dhe Ngadhënjimtari"},{"SurahNumber":39,"VerseNumber":5,"Text":"Ai i ka krijuar qiejt dhe Tokën për të shpallur të Vërtetën. Ai e bën natën të kalojë në ditë dhe ditën në natë, Ai e ka nënshtruar Diellin dhe Hënën. Të gjitha lëvizin për një kohë të caktuar. Vërtet, Ai është i Plotfuqishëm dhe Falës i Madh"},{"SurahNumber":39,"VerseNumber":6,"Text":"Ai ju krijoi prej një njeriu të vetëm; pastaj, prej tij krijoi shoqen e tij. Ai ka krijuar për ju tetë çifte bagëtish[281]. Ai ju krijon në barqet e nënave tuaja, fazë pas faze në një errësirë të trefishtë. Ky është Allahu - Zoti juaj; Atij i përket i tërë pushteti; nuk ka zot tjetër të vërtetë përveç Tij. Atëherë, si është e mundur që largoheni prej Tij"},{"SurahNumber":39,"VerseNumber":7,"Text":"Nëse ju e mohoni Atë, dijeni se Allahu është vërtet i pavarur prej jush. Megjithatë, Ai nuk është i kënaqur me mosmirënjohjen e robërve të Tij, por kënaqet me ju, nëse e falënderoni. Asnjë gjynahqar nuk do t’i mbartë gjynahet e tjetrit. Pastaj, do të ktheheni te Zoti juaj e Ai do t’ju njoftojë për atë që keni bërë, sepse Ai e di vërtet se ç’keni në zemrat tuaja"},{"SurahNumber":39,"VerseNumber":8,"Text":"Kur njeriun e godet një e keqe, ai i lutet Zotit të vet, duke iu drejtuar me pendesë. E kur atij i vjen një e mirë prej Zotit, ai harron se për çfarë ishte duke u lutur më parë dhe sajon zota të tjerë të barabartë me Allahun, për t’i larguar të tjerët nga rruga e Tij. Thuaj (o Muhamed)[282]: “Kënaqu pak me mosbesimin tënd! Ti, me siguri, do të jesh nga banorët e zjarrit!”"},{"SurahNumber":39,"VerseNumber":9,"Text":"A mund të krahasohet ai që falet natën, duke bërë sexhde dhe duke qëndruar në këmbë e që ruhet prej jetës tjetër dhe shpreson në mëshirën e Zotit të tij (me jobesimtarin)?! Thuaj: “A janë të barabartë ata që dinë dhe ata që nuk dinë?! Vetëm mendarët i pranojnë këshillat!”"},{"SurahNumber":39,"VerseNumber":10,"Text":"Thuaj: “O robër besimtarë (të Allahut), frikësojuni Zotit tuaj! Ata që bëjnë mirë në këtë jetë, do të kenë të mira. Toka e Allahut është e gjerë. Vetëm ata që janë të durueshëm do të shpërblehen pa masë”"},{"SurahNumber":39,"VerseNumber":11,"Text":"Thuaj: “Unë jam urdhëruar që ta adhuroj Allahun me përkushtim të sinqertë"},{"SurahNumber":39,"VerseNumber":12,"Text":"Unë jam urdhëruar të jem i pari nga ata që i nënshtrohen Atij.”"},{"SurahNumber":39,"VerseNumber":13,"Text":"Thuaj: “Unë i trembem vërtet dënimit të Ditës së madhe, nëse nuk i bindem Zotit tim”"},{"SurahNumber":39,"VerseNumber":14,"Text":"Thuaj: “Vetëm Allahun e adhuroj me besimin tim të plotë e të sinqertë"},{"SurahNumber":39,"VerseNumber":15,"Text":"kurse ju adhuroni kë të doni në vend të Tij!” Thuaj: “Të humburit e vërtetë janë ata që do të humbin veten dhe familjen e tyre në Ditën e Kiametit. Ja, kjo është humbja e qartë”"},{"SurahNumber":39,"VerseNumber":16,"Text":"Ata do të mbulohen me shtresa zjarri nga sipër dhe nga poshtë. Me këtë, Allahu i tremb robërit e Vet. “O robërit e Mi, më kini frikë Mua!”"},{"SurahNumber":39,"VerseNumber":17,"Text":"Le të gëzohen ata që shmangen nga adhurimi i idhujve e kthehen nga Allahu! Pra, jepu lajme të gëzueshme robërve të Mi"},{"SurahNumber":39,"VerseNumber":18,"Text":"të cilët, pasi i dëgjojnë fjalët (që u thuhen), ndjekin atë që është më e mira prej tyre. Këta janë ata që Allahu i ka udhëzuar në rrugë të drejtë; këta janë mendarët"},{"SurahNumber":39,"VerseNumber":19,"Text":"Vallë, a mund ta udhëzosh ti (o Muhamed) atë që meriton të dënohet dhe a mund ta shpëtosh atë që gjendet në Zjarr"},{"SurahNumber":39,"VerseNumber":20,"Text":"Ndërkaq, ata që i frikësohen Zotit, do të kenë dhoma të ngritura mbi njëra-tjetrën, pranë të cilave rrjedhin lumenj. Ky është premtimi i Allahut; Allahu nuk e shkel premtimin e Vet"},{"SurahNumber":39,"VerseNumber":21,"Text":"A nuk e sheh se si Allahu e zbret ujin nga qielli dhe e bën atë të burojë nga toka? Nëpërmjet tij Ai nxjerr bimë të llojllojshme, ngjyrash të ndryshme, të cilat, më pas thahen e zverdhen dhe pastaj Ai i thërrmon. Me të vërtetë, në të gjitha këto ka këshilla për ata që janë të mençur"},{"SurahNumber":39,"VerseNumber":22,"Text":"A është njëlloj si ai që Allahu ia ka hapur kraharorin për të pranuar Islamin, duke qenë kështu në dritën e Zotit të vet, (ashtu edhe ai që e ka zemrën të mbyllur ndaj besimit?!) Prandaj, mjerë ata që e kanë zemrën të pandjeshme, kur përmendet Allahu! Njerëz të tillë janë në humbje të qartë"},{"SurahNumber":39,"VerseNumber":23,"Text":"Allahu ka shpallur Fjalën më të bukur (Kuranin) në formën e një libri, pjesët e të cilit i ngjasojnë njëra-tjetrës dhe përsëriten. Prej tij u rrëqethet lëkura atyre që i frikësohen Zotit të tyre e, mandej qetësohen lëkura dhe zemrat e tyre, kur përmendet Allahu. Ky Libër është udhëzim i Allahut. Nëpërmjet tij Allahu udhëzon kë të dojë. Ndërsa atë që Allahu e shpie në humbje, s’mund ta udhëzojë kush"},{"SurahNumber":39,"VerseNumber":24,"Text":"A është njësoj si ai që do ta vuajë me fytyrën e vet dënimin e rëndë në Ditën e Kiametit, (ashtu edhe ai që është i shpëtuar)?! Keqbërësve do t’u thuhet: “Shijoni atë që keni fituar!”"},{"SurahNumber":39,"VerseNumber":25,"Text":"Edhe ata që ishin para tyre i quajtën gënjeshtarë (të dërguarit), prandaj atyre u erdhi dënimi prej nga nuk e prisnin"},{"SurahNumber":39,"VerseNumber":26,"Text":"Allahu i poshtëroi ata që në këtë jetë, por dënimi i jetës tjetër do të jetë më i madh! Veç sikur ta dinin"},{"SurahNumber":39,"VerseNumber":27,"Text":"Vërtet, Ne u kemi sjellë njerëzve shembuj në këtë Kuran për çdo gjë, për t’ua vënë veshin"},{"SurahNumber":39,"VerseNumber":28,"Text":"Ne e kemi shpallur Kuranin në gjuhën arabe dhe pa asnjë kundërthënie, me qëllim që ata ta ruajnë veten nga e keqja"},{"SurahNumber":39,"VerseNumber":29,"Text":"Dëgjojeni këtë shembull që ka sjellë Allahu! Janë dy njerëz: njëri ka shumë bashkëpronarë që e kundërshtojnë njëri-tjetrin, ndërsa tjetri ka vetëm një pronar, të cilit i përkushtohet. A janë të njëjtë ata në krahasim?! Lavdëruar qoftë Allahu, por shumica e tyre nuk e dinë këtë"},{"SurahNumber":39,"VerseNumber":30,"Text":"Sigurisht që ti (o Muhamed) do të vdesësh një ditë e, sigurisht që edhe ata do të vdesin"},{"SurahNumber":39,"VerseNumber":31,"Text":"Pastaj, në Ditën e Gjykimit, ju do të grindeni para Zotit tuaj"}]}