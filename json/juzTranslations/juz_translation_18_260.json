{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":23,"VerseNumber":1,"Text":"Sabnar a phakadaag so miyamaratiyaya"},{"SurahNumber":23,"VerseNumber":2,"Text":"So siran sii ko sambayang iran na somasangkop siran"},{"SurahNumber":23,"VerseNumber":3,"Text":"Go so siran sii ko ilang na tatalikhodan iran"},{"SurahNumber":23,"VerseNumber":4,"Text":"Go so siran sii ko zakat na inggogolalan iran"},{"SurahNumber":23,"VerseNumber":5,"Text":"Go so siran sii ko manga kayaan iran na sisiyapn iran"},{"SurahNumber":23,"VerseNumber":6,"Text":"Inonta sii ko manga karoma iran, odi na so miyakhapaar o manga tangan iran, - ka mataan! a siran na di siran on mapzoman"},{"SurahNumber":23,"VerseNumber":7,"Text":"Na sadn sa mamagingar sa salakaw roo, na siran man na siran i mimamalawani"},{"SurahNumber":23,"VerseNumber":8,"Text":"Go siran sii ko manga sarig kiran, go so diyandi kiran na sisiyapn iran"},{"SurahNumber":23,"VerseNumber":9,"Text":"Go siran sii ko manga sambayang iran na papaliharaan iran"},{"SurahNumber":23,"VerseNumber":10,"Text":"Siran man na siran i manga waris"},{"SurahNumber":23,"VerseNumber":11,"Text":"Siran i makaphangowaris ko (sorga) Firdaws: Sa ron siran on dn makakakal"},{"SurahNumber":23,"VerseNumber":12,"Text":"(Ibt ka) Sabnsabnar a inadn Ami so manosiya a phoon ko rasa a phoon ko lipaw"},{"SurahNumber":23,"VerseNumber":13,"Text":"Oriyan iyan na biyaloy Ami skaniyan a mani sii ko darpa a matotongkop"},{"SurahNumber":23,"VerseNumber":14,"Text":"Oriyan iyan na inadn Ami so mani a rogo a mbabathik; na inadn Ami so rogo a mbabathik a saporon a sapo; na inadn Ami so saporon a sapo a manga tolan, na biyongkosan Ami so manga tolan sa sapo; oriyan iyan na inadn Ami skaniyan sa kaadn a salakaw. Na Maporo so Allah, a tanto a mapiya ko mithatakdir"},{"SurahNumber":23,"VerseNumber":15,"Text":"Oriyan iyan na mataan! a skano ko oriyan oto, na matatangkd a phamatay kano"},{"SurahNumber":23,"VerseNumber":16,"Text":"Oriyan iyan na mataan! a skano ko alongan a qiyamah, na pagoyagn kano"},{"SurahNumber":23,"VerseNumber":17,"Text":"Na sabnsabnar a inadn Ami ko kaporoan iyo so pito a manga lalan (a manga langit); go da ko btad Ami i ba Ami kalilipati so manga kaadn"},{"SurahNumber":23,"VerseNumber":18,"Text":"Na piyakatoron Ami phoon ko kawang so ig a madidiyangka, na piyakatarg Ami skaniyan ko lopa; na mataan! a Skami sii ko kaylang oto na sabnar a Gaos Ami"},{"SurahNumber":23,"VerseNumber":19,"Text":"Na piyakathoan Ami rkano sa sabap rkaniyan sa manga pamomolan a manga korma, go manga anggor a rk iyo: Katatagoan oto sa manga onga a madakl: Go so sabaad on na pkhakan iyo"},{"SurahNumber":23,"VerseNumber":20,"Text":"Go kayo a pphakagmaw ko palaw a Torisayna, a phagtho sa lana, go dilota a bagian o gii khakan"},{"SurahNumber":23,"VerseNumber":21,"Text":"Na mataan! a adn a bagian iyo ko manga ayam a titho a ndao: Pphakainomn Ami skano ko matatago ko manga tiyan iran (a gatas); go adn a bagian iyo ron a manga gona a madakl; go so sabaad on na pkhakan iyo"},{"SurahNumber":23,"VerseNumber":22,"Text":"Go pkharoran kano kiran, go sii ko manga kapal"},{"SurahNumber":23,"VerseNumber":23,"Text":"Na sabnsabnar a siyogo Ami so Noh ko pagtaw niyan: Na pitharo iyan: \"Hay pagtaw akn, simbaa niyo so Allah! Da a tohan iyo a salakaw Rkaniyan. Ino kano di phananggila"},{"SurahNumber":23,"VerseNumber":24,"Text":"Na pitharo o manga nakoda ko siran a miyamangongkir ko pagtaw niyan a: \"Kna ini a ba di manosiya a lagid iyo; a khabayaan iyan a kaombawan kano niyan: Na o kabaya o Allah na mataan a tomoron sa malaikat: Da tano man´g angkai ko manga loks tano a miyangaoona"},{"SurahNumber":23,"VerseNumber":25,"Text":"Da ko skaniyan inonta na mama a tataraponan: Na thigri niyo skaniyan taman ko masa (a kada iyan)"},{"SurahNumber":23,"VerseNumber":26,"Text":"Pitharo iyan: \"Kadnan ko! tabangi akong Ka: Sabap ko kiyapakambokhaga iran rakn"},{"SurahNumber":23,"VerseNumber":27,"Text":"Na iniilaham Ami sii rkaniyan a: \"Mbaal ka sa kapal sii ko manga kaylay Ami go so sogoan Ami: Na amay ka makawma so sogoan Ami, na mamangiliphowak (a ig) ko daporan, na prorang ka on ko oman i ngganapa sa dowa, go so taalok rka, inonta so taw a miyaona on so katharo a pd kiran: Go ding ka Rakn pagangaya so mindadarowaka; ka mataan! a siran na pagldn siran"},{"SurahNumber":23,"VerseNumber":28,"Text":"Na amay ka makathakna ka, ska ago so manga pd ka ko kapal, na tharoang ka: \"So podi na rk o Allah, a so siyabt kami Niyan phoon ko pagtaw a manga darowaka"},{"SurahNumber":23,"VerseNumber":29,"Text":"Go tharoang ka: \"Kadnan ko, pakatpada kong Ka ko khatpadan a piyakandaklan sa mapiya: Ka Ska i lbi a Mapiya ko pphamakatpad"},{"SurahNumber":23,"VerseNumber":30,"Text":"Mataan! a adn a madadalm roo a titho a manga tanda, go mataan a tatap a Skami i titho a Pphaniyoba"},{"SurahNumber":23,"VerseNumber":31,"Text":"Oriyan iyan na miyadn Kami ko oriyan iyan sa pagtaw a manga salakaw"},{"SurahNumber":23,"VerseNumber":32,"Text":"Na siyogoan Ami siran sa sogo a pd kiran (sa pitharo iyan:) \"Simbaa niyo so Allah! Da a tohan iyo a salakaw Rkaniyan. Ino kano di phananggila"},{"SurahNumber":23,"VerseNumber":33,"Text":"Na pitharo o manga nakoda ko pagtaw niyan a so miyamangongkir go piyakambokhag iran so kitmo ko akhirat, go piyamgan Ami siran sa limo ko kawyagoyag ko doniya a: \"Kna ini a ba di manosiya a lagid iyo; a pkhan ko pkhn iyo, go phaginom ko phaginomn iyo"},{"SurahNumber":23,"VerseNumber":34,"Text":"Na ibt o onot kano sa manosiya a lagid iyo, na mataan! a skano samawto na titho a manga logi"},{"SurahNumber":23,"VerseNumber":35,"Text":"Ino Niyan rkano ndiyandiin i mataan! a skano na amay ka matay kano go mbaloy kano a botha, go manga tolan, na mataan! a skano na phamakagmawn (ko manga kobor)"},{"SurahNumber":23,"VerseNumber":36,"Text":"Miyakawatawatan so ipndiyandi rkano"},{"SurahNumber":23,"VerseNumber":37,"Text":"Daa kawyag a rowar ko kawyagoyag tano ko doniya. Phamatay tano na pkhawyag (so manga wata) tano. Na kna a ba tano phangaooyag (zaroman)"},{"SurahNumber":23,"VerseNumber":38,"Text":"Da ko skaniyan inonta na mama a inangkob iyan so Allah sa kabokhag, na di tano skaniyan pamaratiyayaan"},{"SurahNumber":23,"VerseNumber":39,"Text":"Pitharo iyan: \"Kadnan ko! tabangi akong Ka: Sabap ko kiyapakambokhaga iran rakn"},{"SurahNumber":23,"VerseNumber":40,"Text":"Pitharo (o Allah): \"A di mathay na mataan a khabaloy siran dn a mamakasndit"},{"SurahNumber":23,"VerseNumber":41,"Text":"Na miyadansal siran o lalis, a minggolalan ko bnar, na biyaloy Ami siran a apt! Na kapakawatan (ko limo) a bagian o pagtaw a manga darowaka"},{"SurahNumber":23,"VerseNumber":42,"Text":"Oriyan iyan na miyadn Kami ko oriyan iran sa manga pagtaw a manga salakaw"},{"SurahNumber":23,"VerseNumber":43,"Text":"Dikhaktng o pagtaw so adiyal iyan, go di iran khisonggod"},{"SurahNumber":23,"VerseNumber":44,"Text":"Oriyan iyan na siyogo Ami so manga sogo Ami a miyakathataliwana: Oman i makawma ko pagtaw a sogo kiran, na pakambokhagn iran skaniyan: Na initondog Ami ko sabaad kiran so sabaad: Go biyaloy Ami siran a manga tothol: Na kapakawatan (ko limo) a bagian o pagtaw a di siran mapaparatiyaya"},{"SurahNumber":23,"VerseNumber":45,"Text":"Oriyan iyan na siyogo Ami so Mosa, go so pagari niyan a Haron, rakhs o manga tanda Ami go so katantowan a mapayag"},{"SurahNumber":23,"VerseNumber":46,"Text":"Sii ko Pir´awn go so manga nakoda ko pagtaw niyan: Na mimaratabat siran: Go miyabaloy siran a pagtaw a miphapaporo"},{"SurahNumber":23,"VerseNumber":47,"Text":"Na pitharo iran: \"Ino tano pharatiyayaa so dowa kataw a lagid tano? A so pagtaw iran na sii siran rktano pphangongonotan"},{"SurahNumber":23,"VerseNumber":48,"Text":"Na piyakambokhag iran a dowa oto, na miyabaloy siran a pd ko miyangabibinasa"},{"SurahNumber":23,"VerseNumber":49,"Text":"Na sabnsabnar a inibgay Ami ko Mosa so kitab, ka an siran makaontol"},{"SurahNumber":23,"VerseNumber":50,"Text":"Na biyaloy Ami so wata o Maryam ago si ina iyan a tanda: Go piyakakadn Ami siran ko bobongan, a adn a pantar iyan go bowalan"},{"SurahNumber":23,"VerseNumber":51,"Text":"Hay manga sogo, kang kano ko manga pipiya (a pangn´ngkn), go nggalbk kano sa mapiya: Mataan! a Sakn na so gii niyo ngalbkn na katawan Ko"},{"SurahNumber":23,"VerseNumber":52,"Text":"Na mataan! a giyai okit iyo a okit a isa, go Sakn i Kadnan iyo: Na onoti Ako niyo"},{"SurahNumber":23,"VerseNumber":53,"Text":"Na pizaropt iran so okit iran ko ndolondolonan iran, sa kazaropt, a mbidabida: Oman i isa ka sagorompong na so kpit iran na pkhababayaan iran"},{"SurahNumber":23,"VerseNumber":54,"Text":"Na ganating ka siran ko kaada i kiran sa mlng taman ko masa (a kapamatay ran)"},{"SurahNumber":23,"VerseNumber":55,"Text":"Ba iran tatangkapa sa mataan! a so ipmbgay Ami kiran oto a tamok go manga wata"},{"SurahNumber":23,"VerseNumber":56,"Text":"Na pnggagaanan Ami kiran so manga pipiya? Kna, ka di iran maiin´ngka"},{"SurahNumber":23,"VerseNumber":57,"Text":"Mataan! a so siran a phoon ko kasasangkop ko Kadnan iran na maalk siran"},{"SurahNumber":23,"VerseNumber":58,"Text":"Go so siran a so manga ayat o Kadnan iran i paparatiyayaan iran"},{"SurahNumber":23,"VerseNumber":59,"Text":"Go so siran a so Kadnan iran na di iran iphanakoto"},{"SurahNumber":23,"VerseNumber":60,"Text":"Go siran a pphammgay siran ko inipammgay ran a so manga poso iran na somasangkop, sa mataan! a siran na sii siran bo ko Kadnan iran phamakandod"},{"SurahNumber":23,"VerseNumber":61,"Text":"Siran man i gii magoradorad ko manga pipiya, go siran i phangaoona on"},{"SurahNumber":23,"VerseNumber":62,"Text":"Na da a iphaliyogat Ami ko baraniyawa a rowar ko khagaos iyan: Na zisii Rkami so kitab a gii tharo ko bnar: Na siran na di siran kasalimbotan"},{"SurahNumber":23,"VerseNumber":63,"Text":"Kna, ka so manga poso iran na matatago ko kalilipati sangkai; go adn a bagian iran a manga galbk a salakaw roo, a siran na aya iran gagalbkn"},{"SurahNumber":23,"VerseNumber":64,"Text":"Taman sa igira a piyakadansal Ami ko piyamgan kiran sa limo so siksa, na samawto na siran na nggoraok siran sa tabang"},{"SurahNumber":23,"VerseNumber":65,"Text":"(Tharoon kiran a:) \"Di kano nggoraok sa tabang sa alongan nai; mataan! a skano na di kano khatabangan phoon Rkami"},{"SurahNumber":23,"VerseNumber":66,"Text":"Sabnar a miyabaloy so manga ayat Akn a pphangadian rkano, na bakano dn miyangndod ko manga talikhodan iyo"},{"SurahNumber":23,"VerseNumber":67,"Text":"A pmamaratabatan iyo skaniyan: Gii niyo thothotholaan ko gagawi a ikagogowad iyo"},{"SurahNumber":23,"VerseNumber":68,"Text":"Ba iran da nggdagdaa so katharo, antawaa ba kiran miyakaoma so da makatalingoma ko manga loks iran a miyangaoona"},{"SurahNumber":23,"VerseNumber":69,"Text":"Ba iran da makilala so sogo kiran, ago iran pagongkira skaniyan"},{"SurahNumber":23,"VerseNumber":70,"Text":"Ino iran gii tharoa i: \"Tataraponan skaniyan?\" Kna, ka minioma niyan kiran so bnar, na kadaklan kiran a so bnar na ikagogowad iran"},{"SurahNumber":23,"VerseNumber":71,"Text":"Na o inonotan a bnar so manga kabaya iran, na miyabinasa dn so manga langit ago so lopa, go so madadalm kiran. Kna, ka initalingoma Mi kiran so ndao kiran, na siran na so ndao kiran na tiyalikhodan iran"},{"SurahNumber":23,"VerseNumber":72,"Text":"Ba ka kiran phangni sa sokay? Na so sokay o Kadnan ka i tomo: Go Skaniyan i lbi a Mapiya ko pphamamgay sa riskhi"},{"SurahNumber":23,"VerseNumber":73,"Text":"Na mataan! a ska na sabnar a pthawagn ka siran ko lalan a matitho"},{"SurahNumber":23,"VerseNumber":74,"Text":"Na mataan! a so di iran paparatiyayaan so akhirat na so lalan na, sabnar a sisilayan iran"},{"SurahNumber":23,"VerseNumber":75,"Text":"Na o inikalimo Ami siran go piyokas Ami kiran so misosogat kiran a morala, na tomataros siran dn ko kadadadag iran, a gii siran mromparompak"},{"SurahNumber":23,"VerseNumber":76,"Text":"Na sabnsabnar a piyaka dansal Ami kiran so siksa, na da siran sangkop ko Kadnan iran, go di siran phangangarapan"},{"SurahNumber":23,"VerseNumber":77,"Text":"Taman sa kagiya a lomka Kami kiran sa isa a pinto a adn a siksa on a sangat: Na samawto na siran na kiyadaan siran roo sa panginam"},{"SurahNumber":23,"VerseNumber":78,"Text":"Na Skaniyan so miyadn rkano ko manga kan´g, go so manga kaylay, go so manga gdagda: Na miyakayto ito a kapphanalamat iyo"},{"SurahNumber":23,"VerseNumber":79,"Text":"Go Skaniyan so miyarmbad rkano ko lopa, go Ron kano plimoda"},{"SurahNumber":23,"VerseNumber":80,"Text":"Go Skaniyan so Pphangoyag go Pphangimatay, go kapaar Iyan so gii kapakazambi o gagawii ago so dawndaw: Ino kano di pnggdagda"},{"SurahNumber":23,"VerseNumber":81,"Text":"Kna, ka pitharo iran so lagid o pitharo o miyangaoona"},{"SurahNumber":23,"VerseNumber":82,"Text":"Pitharo iran: \"Ino amay ka matay kami go mbaloy kami a botha, go manga tolan (a miyarophod), ba mataan! a skami na pagoyagn kami dn"},{"SurahNumber":23,"VerseNumber":83,"Text":"Sabnsabnar a minidiyandi rkami skami ago so manga loks ami angkai gowani. Da ko ungkai inonta na manga iringa a kabokhag o miyangaoona"},{"SurahNumber":23,"VerseNumber":84,"Text":"Tharoang ka: \"Antawaa i khirk ko lopa ago so matatago on, o skano na katawi niyo"},{"SurahNumber":23,"VerseNumber":85,"Text":"Na ptharoon iran dn a: \"Rk o Allah!\". Tharoang ka a: \"Ino kano di phananadm"},{"SurahNumber":23,"VerseNumber":86,"Text":"Tharoang ka: \"Antawaa i khirk ko manga langit a pito, go Khirk ko aras a mala"},{"SurahNumber":23,"VerseNumber":87,"Text":"Ptharoon iran dn a: \"Rk o Allah\". Tharoang ka a: \"Ino kano di phananggila"},{"SurahNumber":23,"VerseNumber":88,"Text":"Tharoang ka: \"Antawaa i sii sa tangan iyan so kapaar ko langowan taman, go skaniyan i ppakalinding, go da a phakarn on, o skano na katawi niyo"},{"SurahNumber":23,"VerseNumber":89,"Text":"Ptharoon iran dn a: \"Rk o Allah\". Tharoang ka: \"Na andamanaya i kapkhalimpang iyo"},{"SurahNumber":23,"VerseNumber":90,"Text":"Kna, ka initalingoma Mi kiran so bnar: Na mataan! a siran na titho a manga bokhag"},{"SurahNumber":23,"VerseNumber":91,"Text":"Da kowa so Allah sa wata Iyan, go da a miyabaloy a pd Iyan a tohan: O adn a pd Iyan na bisaan dn o oman i isa a tohan so inadn iyan, go pgsn dn o sabaad kiran so sabaad. Soti so Allah! mawatan ko iphropa iran"},{"SurahNumber":23,"VerseNumber":92,"Text":"Katawan Iyan so gaib ago so mapayag: Na maporo a ka-aawat Iyan ko ipphanakoto iran (On)"},{"SurahNumber":23,"VerseNumber":93,"Text":"Tharoang ka: \"Kadnan ko, obang Ka rakn phakimasai so ididiyandi kiran"},{"SurahNumber":23,"VerseNumber":94,"Text":"Kadnan ko! na di akong Ka mbaloya a pd ko pagtaw a manga darowaka"},{"SurahNumber":23,"VerseNumber":95,"Text":"Na mataan! a Skami sii ko kapakimasai Ami rka ko ididiyandi Ami kiran na sabnar a khagaga Mi"},{"SurahNumber":23,"VerseNumber":96,"Text":"Rnn ka so lbi a mapiya ko marata: Skami i Matao ko pphamrakn iran"},{"SurahNumber":23,"VerseNumber":97,"Text":"Na tharoang ka: \"Kadnan ko, mlindong ako Rka phoon ko manga pangonsi o manga shaytan"},{"SurahNumber":23,"VerseNumber":98,"Text":"Go mlindong ako Rka Kadnan ko! ka oba siran rakn makadasg"},{"SurahNumber":23,"VerseNumber":99,"Text":"Taman sa igira miyakaoma, ko isa kiran so kapatay, na matharo iyan: \"Kadnan ko, pakakasoya kong Ka (sa doniya)"},{"SurahNumber":23,"VerseNumber":100,"Text":"Kaan ako makanggolawla sa mapiya ko minibagak akn. Na di dn oto mapnggolawla! ka mataan aya! a sii bo sa katharo a: skaniyan i mitharo on\"; go sii ko kasasangoran iran so paglt taman ko gawii a kawyaga kiran"},{"SurahNumber":23,"VerseNumber":101,"Text":"Na amay ka iyopn so sanggakala, na da a kambangnsa ko ndolondolonan iran sa alongan oto, go di siran makapamagizai"},{"SurahNumber":23,"VerseNumber":102,"Text":"Na sadn sa makapnd so manga timbang iyan, - na siran man na siran i phamakadaag"},{"SurahNumber":23,"VerseNumber":103,"Text":"Na sadn sa makakhap so manga timbang iyan, na siran man so inilang iran so manga ginawa iran; sii siran makakakal ko naraka Jahannam"},{"SurahNumber":23,"VerseNumber":104,"Text":"Pthotongn so manga paras iran o apoy, a siran roo na khipakasasangingi"},{"SurahNumber":23,"VerseNumber":105,"Text":"(Ptharoon kiran:) \"Ba da mabaloy so manga ayat Akn a pkhabatiya rkano, na skano na piyakambokhag iyo skaniyan"},{"SurahNumber":23,"VerseNumber":106,"Text":"Tharoon iran: \"Kadnan ami, miyapgs kami o okor ami a marata, go miyabaloy kami a pagtaw a manga dadag"},{"SurahNumber":23,"VerseNumber":107,"Text":"Kadnan ami, pakaawaa kaming Ka (ko naraka): Na o kasowi ami (so kaongkir), na mataan! a skami na manga darowaka"},{"SurahNumber":23,"VerseNumber":108,"Text":"Tharoon Iyan: \"Kikips kano san! go di kano gii tharo"},{"SurahNumber":23,"VerseNumber":109,"Text":"Mataan aya! a adn a sabaad ko manga oripn Ko, a gi iran tharoon: \"Kadnan ami! miyaratiyaya kami; na napii kaming Ka, go kalimoon kaming Ka: Ka Ska i lbi a Mapiya ko pphamangalimo"},{"SurahNumber":23,"VerseNumber":110,"Text":"Na kinowa niyo siran a pagrg, taros a miyakatmbang siran rkano ko tadm Rakn, go miyabaloy kano a gii niyo siran ikhakala"},{"SurahNumber":23,"VerseNumber":111,"Text":"Mataan! a Sakn na biyalasan Ko siran sa alongan nai sabap ko kiyaphantang iran: Mataan! a siran na siran i miyamakaslang sa maliwanag"},{"SurahNumber":23,"VerseNumber":112,"Text":"Tharoon Iyan: \"Ay kiyathay niyo ko lopa ko bilangan o manga ragon"},{"SurahNumber":23,"VerseNumber":113,"Text":"Tharoon iran: \"Aya kiyathi ami na salongan odi na sabaad sa salongan: Na izaan ka ko manga pagiitong"},{"SurahNumber":23,"VerseNumber":114,"Text":"Tharoon Iyan: \"Da a kiyathay niyo a rowar ko mayto; o mataan! a skano na aya btad iyo na katawan niyo"},{"SurahNumber":23,"VerseNumber":115,"Text":"Ba niyo tiyangkap sa aya bo a kiyaadna Mi rkano na karimbaran, go mataan! a skano na di kano Rkami phakandodn"},{"SurahNumber":23,"VerseNumber":116,"Text":"Na Maporo so Allah, a Phapaar, a Bnar: da a tohan a inonta Skaniyan, a Kadnan o aras a piphiyapiyaan"},{"SurahNumber":23,"VerseNumber":117,"Text":"Na sadn sa manongganoy, a irimbang iyan ko Allah, sa tohan a salakaw, a da a karina niyan on; na so imbadal on na sii dn ko Kadnan iyan. Mataan aya! a di phakadaag so manga kafir"},{"SurahNumber":23,"VerseNumber":118,"Text":"Na tharoang ka: \"Kadnan ko! napi Ka, go pangalimo Ka! ka Ska i lbi a Mapiya ko pphamangalimo"},{"SurahNumber":24,"VerseNumber":1,"Text":"(Giya ungkai a) Sorah na initoron Ami skaniyan, go inipaliyogat Ami skaniyan: Go adn a initoron Ami a madadalm on a manga ayat a manga rarayag, ka an iyo katanodi"},{"SurahNumber":24,"VerseNumber":2,"Text":"So mizina a babay ago so mizina a mama, - na lphadi niyo so oman i isa kiran a dowa, sa magatos a lphad: Na oba kano makowa o ranon sa dowa oto, sii ko kokoman o Allah, o skano na paparatiyayaan iyo so Allah ago so alongan a mawri: Go zaksii so siksa a dowa oto o sabaad ko miyamaratiyaya"},{"SurahNumber":24,"VerseNumber":3,"Text":"So mizina a mama na da a maphangaroma niyan a rowar ko mizina a babay, odi na pananakoto a babay: Go so mizina a babay na da a makaphangaroma on a rowar ko mizina a mama, odi na pananakoto a mama: Na inisapar oto ko miyamaratiyaya"},{"SurahNumber":24,"VerseNumber":4,"Text":"Na so siran a tokasan iran so manga patiis a manga babay, oriyan iyan na da a mitalingoma iran a pat a manga saksi, na lphadi niyo siran sa walo polo a lphad; go da a tharimaan iyo kiran a kazaksi sa dayon sa dayon: Na siran man na siran so manga songklid"},{"SurahNumber":24,"VerseNumber":5,"Text":"Inonta so mithatawbat ko oriyan oto, go miphipiyapiya siran; ka mataan! a so Allah na Manapi, a Makalimoon"},{"SurahNumber":24,"VerseNumber":6,"Text":"Na so siran a tokasan iran so manga karoma iran, go da a mabaloy a manga saksi iran a rowar ko manga ginawa iran, - na so kazaksi o isa kiran na pat a manga kazaksi (makapzapa) sa ibt ko Allah mataan! a skaniyan na pd dn ko manga bnar"},{"SurahNumber":24,"VerseNumber":7,"Text":"Go ikalima na mataan! a so morka o Allah na mikolob on o skaniyan na pd ko manga bokhag"},{"SurahNumber":24,"VerseNumber":8,"Text":"Na marnding so babay ko siksa o kazaksi iyan sa pat a manga kazaksi (makapzapa) sa ibt ko Allah, mataan! a so mama na pd dn ko manga bokhag"},{"SurahNumber":24,"VerseNumber":9,"Text":"Go ikalima na mataan! a so rarangit o Allah na mikolob on o so mama na pd ko manga bnar"},{"SurahNumber":24,"VerseNumber":10,"Text":"Na o da so gagaw o Allah rkano, go so limo Iyan, go (kagiya a) mataan! a so Allah na phanarima ko tawbat, a Mawngangn (na sakotikaang kano Niyan)"},{"SurahNumber":24,"VerseNumber":11,"Text":"Mataan! a so siran a minioma iran so tmpo na sagorompong rkano: Di niyo thangkapa skaniyan i ba marata rkano; kna, ka giyoto na mapiya rkano: bagian o oman i isa kiran so pizokat iyan ko dosa, go so miyamalata sa kiyapakala iyan a pd kiran, na adn a bagian iyan a siksa a mala"},{"SurahNumber":24,"VerseNumber":12,"Text":"Na o gowani a man´g iyo oto na da makapamikir so miyamaratiyaya a mama, go so miyamaratiyaya a babay, sii ko manga ginawa iran sa mapiya, go iran pitharo a: \"Giyaya na kabokhag a mapayag"},{"SurahNumber":24,"VerseNumber":13,"Text":"Ino a da a minitalingoma iran on a pat a manga saksi? Na gowani a da a minitalingoma iran a manga saksi, na siran man sii ko Allah na siran i manga bokhag"},{"SurahNumber":24,"VerseNumber":14,"Text":"Na o da so gagaw o Allah rkano, go so limo Iyan sii ko doniya go so akhirat, na miyatmo kano dn sabap ko initharmo iyo to a siksa a mala"},{"SurahNumber":24,"VerseNumber":15,"Text":"Gowani na gii niyo to pakimbasisa ko manga dila iyo, go gii niyo pakitharo ko manga ngari iyo so da a katao niyo ron go tatangkapn iyo to sa malbod a giyoto sii ko Allah na lbi a mala (a dosa)"},{"SurahNumber":24,"VerseNumber":16,"Text":"Na gowani a man´g iyo to, na ino niyo da tharoa a: \"Di rktano patot so gii tano katharoa sangkai: Soti Ka (Ya Allah) giyaya na tmpo a mala"},{"SurahNumber":24,"VerseNumber":17,"Text":"Phangthomaan kano o Allah, ka o ba niyo kasowi so lagid aya, sa dayon sa dayon, o skano na khipaparatiyaya"},{"SurahNumber":24,"VerseNumber":18,"Text":"Go pphayagn rkano o Allah so manga ayat: Na so Allah na Matao, a Mawngangn"},{"SurahNumber":24,"VerseNumber":19,"Text":"Mataan! a siran a pkhababayaan iran a kalangkap o paka sisingay makapantag ko siran a miyamaratiyaya, na adn a bagian iran a siksa a malipds sii sa doniya ago sa akhirat: Na so Allah i Matao, na skano i di manga tatao"},{"SurahNumber":24,"VerseNumber":20,"Text":"Na o da so gagaw o Allah rkano, go so limo Iyan, go (kagiya a) mataan! a so Allah na makapdiin, a Makalimoon (na sakotikaan kano Niyan)"},{"SurahNumber":24,"VerseNumber":21,"Text":"Hay so miyamaratiyaya, di niyo khdga so manga okit o shaytan: Na sadn sa komdg ko manga okit o shaytan, na mataan! a skaniyan na ipzogo iyan so pakasisingay, go so pakagowagowad: Na o da so gagaw o Allah rkano, go so limo Iyan, na da a soti Niyan rkano a isa bo sa dayon sa dayon: Na ogaid na so Allah na zoti Niyan so taw a kabaya Iyan: Na so Allah na Pphakan´g, a Matao"},{"SurahNumber":24,"VerseNumber":22,"Text":"Na di pzapa so adn a miyoombaw niyan a pd rkano, go (adn a rk iyan a) kakawasaan sa di iran mbgan so manga tonganay, go so manga miskin, go so miyamanogalin ko lalan ko Allah: Na pmaap siran, go napi siran. Ba niyo di khabayai a napiyan kano o Allah? Na so Allah na Manapi, a Makalimoon"},{"SurahNumber":24,"VerseNumber":23,"Text":"Mataan! a so siran a tokasan iran so manga patiis a manga babay, a pakalilipatan iran (so kazina), a miyamaratiyaya, na pimorkaan siran sii sa doniya go akhirat: Go adn a bagian iran a siksa a mala"},{"SurahNumber":24,"VerseNumber":24,"Text":"Sii ko gawii a zaksian siran o manga dila iran, go so manga lima iran, go so manga ai ran sii ko pinggolawla iran"},{"SurahNumber":24,"VerseNumber":25,"Text":"Sa alongan oto na itoman kiran sa tarotop o Allah, so balas kiran a bnar, go katokawan iran a mataan! a so Allah na Skaniyan so Bnar a mapayag"},{"SurahNumber":24,"VerseNumber":26,"Text":"So manga rrzik a manga babay na pantag a manga rrzik a manga mama, go so manga rrzik a manga mama na pantag o manga rrzik a manga babay, na so manga soti a manga babay na pantag o manga soti a manga mama, go so manga soti a manga mama a pantag o manga soti a manga babay: Siran man na di masosogat o katharo iran (a kabokhag): adn a bagian iran a maap, go pagpr a mapiya"},{"SurahNumber":24,"VerseNumber":27,"Text":"Hay so miyamaratiyaya, di kano zold ko manga walay salakaw ko manga walay niyo, taman sa di kano makawdas, go masalam iyo so taw ron: Giyoto man i lbi a mapiya rkano, ka ang kano pphakatadm"},{"SurahNumber":24,"VerseNumber":28,"Text":"Na o da a matoon iyo ron a sakataw bo, na di kano ron zold, taman sa di kano kaydinan: Na o tharoa rkano a kasoy kano, na kasoy kano: Giyoto i lbi a soti a bagian iyo: Na so Allah na so gii niyo nggolawlaan na katawan Iyan"},{"SurahNumber":24,"VerseNumber":29,"Text":"Daa dosa niyo ko kasold iyo ko manga walay a di babalingan, a adn a matatago on a gona a bagian iyo: Na so Allah na katawan Iyan so ipapayag iyo, go so pag-umaan iyo"},{"SurahNumber":24,"VerseNumber":30,"Text":"Tharoang ka ko miyamaratiyaya a manga mama a: Pinggna iran so manga kaylay ran (ko haram), go siyapa iran so manga kayaan iran: Giyoto man i lbi a soti a bagian iran: Mataan! a so Allah na Kaip Iyan so gi iran nggolawlaan"},{"SurahNumber":24,"VerseNumber":31,"Text":"Go tharoang ka ko miyamaratiyaya a manga babay a: Pinggna iran so manga kaylay ran (ko haram), go siyapa iran so manga kayaan iran; go di iran pzawai so parahiyasan iran inonta so miyapayag on; go sapngn iran so manga kombong iran ko manga lig o bangkala iran, go di iran pzawai so parahiyasan iran inonta o sii ko manga karoma iran, odi na so manga ama iran, odi na so manga ama o manga karoma iran, odi na so manga wata iran a manga mama, odi na so manga wata a mama o manga karoma iran, odi na so manga pagari ran a mama, odi na so manga wata a mama o manga pagari ran a mama, odi na so manga wata a mama o manga pagari ran a babay, odi na so manga babay kiran, odi na so miyakhapaar o manga tangan iran, odi na so pphamangonotonot a da a kabaya iran (sa babay) a pd ko manga mama, odi na so manga wata a da iran pn kasaboti so manga awrat o manga babay; na di iran ndaphkhn so manga ai ran sa ba sabap sa an katokawi so pag-umaan iran ko parahiyasan iran. Na thawbat kano ko Allah langon, hay miyamaratiyaya! ka ang kano makaslang sa maliwanag"},{"SurahNumber":24,"VerseNumber":32,"Text":"Na pakipamangaromaan iyo so da a manga karoma niyan rkano, go so manga bilangataw a pd ko manga oripn iyo a mama, go so manga oripn iyo a babay: Na o mabaloy siran a manga miskin, na mbgan siran o Allah ko kakawasaan iyan: Na so Allah na Maginawa, a Matao"},{"SurahNumber":24,"VerseNumber":33,"Text":"Na thigr so da a khibaog iran ko kapangaroma, taman sa bgan siran o Allah ko kakawasaan Iyan. Na so khabayaan iran so kasorat (sa kamaradika iran) a pd ko miyakhapaar o manga tangan iyo, na soratn iyo siran, o katawi niyo a adn a matatago kiran a mapiya; go bgi niyo siran ko tamok o Allah a so inibgay Niyan rkano. Na di ni yo mbaasa so manga oripn iyo a manga babay ko kazina, o kabaya iran so kaphatiis, sabap sa ipmbabanog iyo ko kakayaan ko kawyagoyag ko doniya. Na sadn sa taw a baasn iyan siran (ko kazina), na mataan! a so Allah ko oriyan o kiyabaasa kiran, na Manapi, a Makalimoon"},{"SurahNumber":24,"VerseNumber":34,"Text":"Na sabnsabnar a piyakatoronan Ami skano sa manga ayat a miyamakapayag, go ladiyawan a pd ko siran a miyangaiipos ko miyaonaan iyo, go thoma a bagian o khipanananggila"},{"SurahNumber":24,"VerseNumber":35,"Text":"So Allah i sindaw o manga langit ago so lopa. Aya ibarat o sindaw Niyan na lagid o tagoay sa solo a kadadalman sa palitaan: So palitaan na madadalm ko pagalongan: So pagalongan na lagid oba skaniyan bitoon a masindaw: Mapphakakadg phoon ko kayo a piyakambarakat, a zaytona, kna a ba isbangann go kna a ba isdpann, mayto bo na so lana niyan na zindaw, apiya da maskho skaniyan a apoy: Sindaw ko liyawaw o sindaw! Pnggonanaon o Allah ko sindaw Niyan so taw a kabaya Iyan: Phangmbaalan o Allah so manga ibarat a bagian o manga manosiya: Na so Allah na so langowan taman na katawan Iyan"},{"SurahNumber":24,"VerseNumber":36,"Text":"Sii ko manga walay a inisogo o Allah so kaslaa on, go so kapkhaaloy ron o ngaran Iyan, gii zambayang a bagian iyan roo ko manga kapitapita, go so manga kagabi gabi"},{"SurahNumber":24,"VerseNumber":37,"Text":"So manga mama a di kiran phakasndod so kapamasa, go so kaphasa phoon ko tadm ko Allah, go so kipamayandgn ko sambayang, go so katonaya ko zakat: Ipkhalk iran so gawii a phananabadn roo so manga poso, go so manga kaylay"},{"SurahNumber":24,"VerseNumber":38,"Text":"Ka imbalas kiran o Allah so mapiya a pinggolawla iran, go pagomanan Iyan siran ko kakawasaan Iyan: Na so Allah na priskhiyan Iyan so taw a kabaya Iyan, sa di khasar a pandapat"},{"SurahNumber":24,"VerseNumber":39,"Text":"Na so miyamangongkir, na so manga galbk iran na lagid o pamaloy ko manga landap a lopa, arangan on o pkhawaw na ig. Taman sa igira a miyakaoma on na da a khatoon iyan on a mayto bo: Na khatoon iyan so Allah sii ko obay niyan, na ithoman Iyan on sa tarotop so balas Iyan: Na so Allah na magaan i kabalas"},{"SurahNumber":24,"VerseNumber":40,"Text":"O di na lagid o manga lilibotng ko kalodan a madalm, a kakokoloban skaniyan sa bagl, a kaliliyawawan skaniyan pn sa bagl, a kaliliyawawan skaniyan sa gabon: Manga lilibotng, a so sabaad on na maliliyawaw ko sabaad: Igira a iniliyo niyan a lima niyan, na margn a kakhaylaya niyan on. Na sadn sa di snggayan o Allah sa bagian iyan sa sindaw, na da a bagian iyan a sindaw"},{"SurahNumber":24,"VerseNumber":41,"Text":"Bang ka di katawi a mataan! a so Allah na pthasbik Rkaniyan so matatago ko manga langit ago so lopa, go so manga papanok a zasarngkap? Oman i isa na sabnar a kiyatokawan so sambayang iyan go so tasbik iyan. Na so Allah na katawan Iyan so gi iran nggolawlaan"},{"SurahNumber":24,"VerseNumber":42,"Text":"Na rk o Allah so kapaar ko manga langit ago so lopa; na sii bo ko Allah so khandodan"},{"SurahNumber":24,"VerseNumber":43,"Text":"Bang ka di katawi a mataan! a so Allah na ipmbayog Iyan so gabon, oriyan iyan na pthimoon Iyan skaniyan, oriyan iyan na pmbalowin Iyan a miyagngkapngkap? Na pkhaylaing ka so oran a phltos phoon ko pagltltan iyan. Go pphakatoronn iyan phoon ko kawang so sabaad ko manga palaw ron a ilo: Na ipzogat Iyan oto ko taw a kabaya Iyan, go ipkhisar Iyan oto ko taw a kabaya Iyan. Mayto bo na so sindaw o kilat Iyan na khaylang iyan so manga kaylay"},{"SurahNumber":24,"VerseNumber":44,"Text":"Gii pakazambiin o Allah, so gagawii ago so dawndaw: Mataan! a adn a matatago roo man a titho a nanao a bagian o adn a manga kaylay niyan"},{"SurahNumber":24,"VerseNumber":45,"Text":"Na so Allah i miyadn ko oman i baraniyawa a phoon sa ig: Na adn a pd kiran a so ipndola niyan a tiyan iyan; go adn a pd kiran a so phlalakaw sa dowa ai, go so adn a pd kiran a so phlalakaw sa pat (a ai). Phagadnn o Allah so nganin a kabaya Iyan; mataan! a so Allah sii ko langowan taman na Gaos Iyan"},{"SurahNumber":24,"VerseNumber":46,"Text":"Sabnsabnar a tomiyoron Kami sa manga ayat a miyamakaosay: Na so Allah na pnggonanaon Iyan so taw a kabaya Iyan ko lalan a matitho"},{"SurahNumber":24,"VerseNumber":47,"Text":"Na gi iran tharoon a: \"Piyaratiyaya Mi so Allah ago so Rasol, go inonotan Ami\": Oriyan iyan na pthalikhod so isa ka sagorompong kiran ko oriyan oto: Na kna man a ba siran khipaparatiyaya"},{"SurahNumber":24,"VerseNumber":48,"Text":"Na igira a tiyawag siran sii ko (kitab o) Allah ago so sogo Iyan, ka an Iyan siran makokom na samawto na so isa kiran ka sagorompong na somasangka siran"},{"SurahNumber":24,"VerseNumber":49,"Text":"Na o adn a rk iran a kabnar, na somong siran on, a gii siran nggagaan"},{"SurahNumber":24,"VerseNumber":50,"Text":"Ba katatagoi so manga poso iran sa gdamn? Antawaa ba siran pkhadowadowai, antawaa ba iran pkhalkn o ba siran salimboti o Allah go so sogo Iyan? Kna, ka siran man na siran so manga darowaka"},{"SurahNumber":24,"VerseNumber":51,"Text":"Aya bo a miyabaloy a katharo o miyamaratiyaya, igira a tiyawag siran sii ko (kitab o) Allah go so sogo Iyan, ka an Iyan siran makokom, na so gi iran katharoa sa: \"Piyamakin´g ami go inonotan ami\": Na siran man na siran so miyamakadaag"},{"SurahNumber":24,"VerseNumber":52,"Text":"Na sadn sa mangongonotan ko Allah go so sogo Iyan, go ikaalk iyan so Allah, go pphangongonotan Rkaniyan, na siran man na siran so phamakaslang sa maliwanag"},{"SurahNumber":24,"VerseNumber":53,"Text":"Na inizapa iran ko Allah so totoo a manga sapa iran: \"Sa ibt ka o sogoang ka siran, na mataan a mliyo siran dn (ko kaphrang)\". Tharoang ka: \"Di kano gii zapa; ka so kapangongonotan na katotokawan; mataan! a so Allah na Kaip Iyan so gii niyo nggolawlaan"},{"SurahNumber":24,"VerseNumber":54,"Text":"Tharoang ka: \"Onoti niyo so Allah, go onoti niyo so Rasol\": Na o talikhod siran, na aya bo a inipaliyogat ko Rasol na so inisogo on, go aya bo a inipaliyogat rkano na so inisogo rkano. Na o onoti niyo skaniyan, na matoro kano. Na da a inipaliyogat ko sogo a rowar ko kapamakasampay (o inisogo on) a mapayag"},{"SurahNumber":24,"VerseNumber":55,"Text":"Inidiyandi o Allah ko siran a miyamaratiyaya, a pd rkano go pinggalbk iran so manga pipiya, a mataan a phakasambiin Iyan siran dn ko lopa, lagid o kiya pakasambia Niyan ko siran a miyaonaan iran; go mataan a phakatindgn Iyan kiran dn so agama iran, a so inikasoat Iyan kiran; go mataan a zambian Iyan kiran dn ko oriyan o kalk iran, sa kasasarig: Pzimbaan Ako iran, da a izakoto iran Rakn a mayto bo. Na sadn sa mongkir ko oriyan oto, na siran man na siran i manga songklid"},{"SurahNumber":24,"VerseNumber":56,"Text":"Na pamayandgn iyo so sambayang, go tonaya niyo so zakat, go onoti niyo so Rasol, ka ang kano mipangalimo"},{"SurahNumber":24,"VerseNumber":57,"Text":"Ding ka dn thangkapa so miyamangongkir oba siran makapalagoy ko lopa: Na aya darpa iran na so apoy, - na miyakaratarata dn a khabolosan"},{"SurahNumber":24,"VerseNumber":58,"Text":"Hay so miyamaratiyaya, pphangni rkano sa idin so siran a miyakhapaar o manga tangan iyo, go so da pn praraotn ko kathataginp a pd rkano ko tlo a manga wakto: Sii ko onaan o sambayang a Sobo, go so wakto a kandai niyo ko manga nditarn iyo ko kawtho a alongan, go sii ko oriyan o sambayang a Aysah: Tlo a (khikasasawai ko) manga awrat iyo: Da rkano go da kiran i dosa ko oriyan oto: Pphagaloyan siran rkano so sabaad rkano ko sabaad: Lagid aya a kapphayaga o Allah rkano ko manga ayat: Na so Allah na Matao, a Mawngangn"},{"SurahNumber":24,"VerseNumber":59,"Text":"Na igira a miniraot so manga wata rkano ko kathataginp, na pphangni siran sa idin, lagid o kiyapangni sa idin o siran a miyaonaan iran: Lagid aya a kapphagosaya o Allah rkano ko manga ayat Iyan: Na so Allah na Matao, a Mawngangn"},{"SurahNumber":24,"VerseNumber":60,"Text":"Na so piyamanaphkan ko manga babay a so da a inam iran ko kapangaroma, - na da a dosa iran ko kandai ran ko (maliliyawaw ko) manga nditarn iran, a kna a ba siran phangangarig sa parahiyasan: Na so di iran on kandai i tomo kiran: Na so Allah na Pphakan´g, a Matao"},{"SurahNumber":24,"VerseNumber":61,"Text":"Daa dosa o bota, go da a dosa o lpo, go da a dosa o pkhasakit (ko di iran kaphakawnot ko kaphrang), go da a dosa o manga ginawa niyo, ko kapkhan iyo ko manga walay niyo, odi na so manga walay o manga ama iyo, odi na so manga walay o manga ina iyo, odi na so manga walay o manga pagari niyo a mama, odi na so manga walay o manga pagari niyo a babay, odi na so manga walay o manga pakiyamaan iyo sa ama, odi na so manga walay o manga pakiinaan iyo sa ama, odi na so manga walay o manga pakiyamaan iyo sa ina, odi na so manga walay o manga pakiinaan iyo sa ina, o dina so minipaar iyo so manga gonsi iyan, odi na so bolayoka iyo: da a dosa niyo ko kakan iyo a kapamagatoang, odi na kazisibasibaya. Na igira a zold kano ko manga walay, na salama niyo so manga ginawa niyo, sa kormat a phoon ko Allah, a piyakambarakat a rinarinaw. Lagid aya a kapphagosaya o Allah rkano ko manga ayat: ka an iyo sabota"},{"SurahNumber":24,"VerseNumber":62,"Text":"Aya bo a miyamaratiyaya, na siran a piyaratiyaya iran so Allah ago so sogo Iyan: Go igira a miyatago siran a pd so Rasol ko galbk a makasasamaya, na di siran ngganat taman sa di siran on makawdas; mataan! a siran a pphamangodas siran rka, na siran man so khipaparatiyaya ko Allah ago so sogo Iyan; na igira a miyangni siran rka sa idin, makapantag ko sabaad ko galbk iran, na idining ka so taw a kabaya aka kiran, go pangnin ka siran sa maap ko Allah: Mataan! a so Allah na Manapi, a Makalimoon"},{"SurahNumber":24,"VerseNumber":63,"Text":"Di niyo mbaloya so kapthawaga ko Rasol ko zaronsarongan iyo a lagid o kapthawaga o sabaad rkano ko sabaad: Sabnar a katawan o Allah so gii siran thitinonggosan lomiyo a pd rkano, a pphamanolilap: Na iktiyar so khisosorang ko sogoan Iyan, ka khasogat siran a tiyoba, odi na khasogat siran a siksa a malipds"},{"SurahNumber":24,"VerseNumber":64,"Text":"Tanodan ka mataan! a rk o Allah so zisii ko manga langit ago so lopa. Sabnar a katawan Iyan so btad iyo: Go (katawan Iyan) so alongan a phakandodn siran sii Rkaniyan, na phanotholn Iyan kiran so pinggolawla iran: Na so Allah sii ko langowan taman na katawan Iyan"},{"SurahNumber":25,"VerseNumber":1,"Text":"Mala so (Allah a) tomiyoron ko gii makasnggaya (ko ontol ago so ribat) sii ko oripn Iyan (a Mohammad), ka an mabaloy ko manga kaadn a pphamakaiktiyar"},{"SurahNumber":25,"VerseNumber":2,"Text":"So (Allah a) Khirk ko kapaar ko manga langit ago so lopa: Go da kowa sa wata Iyan, go da a miyaadn a sakotowa Iyan ko kapaar: Go inadn Iyan so langowan taman, na diniyangka Iyan sa samporna a diyangka"},{"SurahNumber":25,"VerseNumber":3,"Text":"Na kominowa siran sa salakaw Rkaniyan sa manga katohanan, a da a khaadn iran a mayto bo, ka siran na pphangmbaalan; go da a mipapaar iran a bagian o manga ginawa iran a kabinasa, go ompiya; go da a mipapaar iran a kapatay, go kawyag, ago kawyag ko oriyan o kapatay"},{"SurahNumber":25,"VerseNumber":4,"Text":"Na pitharo o siran a miyamangongkir: \"Da ko ungkai (a Qor´an) inonta na kabokhag, a pimbabaas skaniyan (o Mohammad), go kiyatabangan on skaniyan o pagtaw a manga salakaw\". Na sabnar a miyakanggolawla siran sa kandarowaka, go kabokhag"},{"SurahNumber":25,"VerseNumber":5,"Text":"Go pitharo iran a: \"Manga iringa a kabokhag o miyangaoona, a piyakipanorat iyan: Na giyoto na phkhdgn on sa kapita, go magabi"},{"SurahNumber":25,"VerseNumber":6,"Text":"Tharoang ka a: \"Initoron oto o (Allah a) Matao ko masoln, ko manga langit ago so lopa: Mataan! a Skaniyan na tatap a, Manapi, a Makalimoon"},{"SurahNumber":25,"VerseNumber":7,"Text":"Na pitharo iran: \"Antona ini a sogo, a pkhan ko pangn´ngkn, go phlalakaw ko manga padian? Ino da pakatoroni skaniyan sa malaikat, na mabaloy a pdi iyan a pphamakaiktiyar"},{"SurahNumber":25,"VerseNumber":8,"Text":"O di na kabgan skaniyan sa kakawasaan, odi na adn a mambagian iyan a pamomolan a pphakakan on? Na pitharo o manga darowaka a: Da a phagonotan iyo a rowar ko mama a tataraponan"},{"SurahNumber":25,"VerseNumber":9,"Text":"Nggdagdaang ka o anda manaya i kiyapayaga iran rka ko manga ibarat. Na miyadadag siran, na di iran khagaga i kapakatoon sa lalan"},{"SurahNumber":25,"VerseNumber":10,"Text":"Mala so (Allah a) o kabaya Iyan, na khasnggayan ka Niyan sa mapiya a di giyoto, - a manga pamomolan a pphamangondas ko kababaan iyan so manga lawasayg; go khasnggayan ka Niyan sa manga torogan"},{"SurahNumber":25,"VerseNumber":11,"Text":"Kna, ka piyakambokhag iran so bangkit: Na pithiyagaran Ami so taw a piyakambokhag iyan so bangkit sa kadg"},{"SurahNumber":25,"VerseNumber":12,"Text":"Na igira a miyailay niyan siran ko darpa a mawatan, na makan´g siran on sa kambaragani, go katagaw"},{"SurahNumber":25,"VerseNumber":13,"Text":"Na igira a piyamozang siran on, ko darpa a masimpit, a piyakapamagikta siran, na migoraok iran roo so kabinasa"},{"SurahNumber":25,"VerseNumber":14,"Text":"(Tharoon kiran:) \"Di niyo nggoraokn sa alongan nai so kabinasa a isa: Na goraokn iyo so kabinasa a madakl"},{"SurahNumber":25,"VerseNumber":15,"Text":"Tharoang ka: \"Ba giyoto i tomo, antawaa so sorga a kakal, a so inidiyandi ko miyamananggila?\" Miyabaloy a bagian iran a balas go khandodan"},{"SurahNumber":25,"VerseNumber":16,"Text":"Mapmbagian iran roo so nganin a kabaya iran, a makakakal siran (roo). Miyabaloy sii ko Kadnan ka a diyandi a pphangnin"},{"SurahNumber":25,"VerseNumber":17,"Text":"Na sii ko alongan a limodn Iyan siran ago so pzimbaan iran a salakaw ko Allah, na tharoon Iyan: \"Ba skano na diyadag iyo so manga oripn Ko a siran aya, antawaa siran i miyamangawa ko lalan"},{"SurahNumber":25,"VerseNumber":18,"Text":"Tharoon iran: \"Soti Ka (ya Allah)! Da mapatot rkami i ba kami kowa sa salakaw Rka a manga panarigan: Na ogaid na piyakasawit Ka siran (sa kapipiya ginawa), ago so manga loks iran, taman sa kiyalipatan iran so pananadm: Na mimbaloy siran a pagtaw a miyangabibinasa"},{"SurahNumber":25,"VerseNumber":19,"Text":"Na sabnar a pakapmbokhagn kano iran ko katharo iyo: Na da a magaga niyo a kapakalidas, odi na pananabang\". Na sadn sa ndarowaka rkano, na pakataamn Ami skaniyan sa siksa a mala"},{"SurahNumber":25,"VerseNumber":20,"Text":"Na da a siyogo Ami ko miyaonaan ka a manga sogo a ba di mataan! a siran na sabnar a pkhan siran ko pangn´ngkn, go phlalakaw siran ko manga padian: Na biyaloy Ami so sabaad rkano ko sabaad a tpng: Ino pphantang kano? Na tatap a so Kadnan ka na Pphakaylay"}]}