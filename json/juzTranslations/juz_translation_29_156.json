{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"بزرگوار خدایی که سلطنت ملک هستی به دست قدرت اوست و بر همه چیز تواناست"},{"SurahNumber":67,"VerseNumber":2,"Text":"خدایی که مرگ و زندگانی را آفرید که شما بندگان را بیازماید تا کدام نیکوکارتر (و خلوص اعمالش بیشتر) است و او مقتدر و بسیار آمرزنده است"},{"SurahNumber":67,"VerseNumber":3,"Text":"آن خدایی که هفت آسمان بلند را به طبقاتی منظم بیافرید و هیچ در نظم خلقت خدای رحمان بی‌نظمی و نقصان نخواهی یافت، باز بارها به دیده عقل بنگر تا هیچ نقص و خلل هرگز در آن توانی یافت؟"},{"SurahNumber":67,"VerseNumber":4,"Text":"باز دوباره به چشم بصیرت دقت کن تا دیده خرد زبون و خسته (نقصی نیافته) به سوی تو باز گردد"},{"SurahNumber":67,"VerseNumber":5,"Text":"و ما آسمان دنیا را به چراغهای انجم رخشان زیب و زیور دادیم و به تیر شهاب آن ستارگان شیاطین را راندیم و عذاب آتش فروزان را بر آنها مهیّا ساختیم"},{"SurahNumber":67,"VerseNumber":6,"Text":"و بر آنان که به خدای خود کافر شدند عذاب جهنّم که بسیار بد منزلگاهی است مهیّاست"},{"SurahNumber":67,"VerseNumber":7,"Text":"که چون به آن جهنّم در افتند فریاد منکری چون شهیق خران از آتش چون دیگ جوشان می‌شنوند"},{"SurahNumber":67,"VerseNumber":8,"Text":"(دوزخ از خشم کافران) نزدیک است شکافته و قطعه قطعه شود، هر فوجی را که به آتش در افکنند خازنان جهنّم از آنها پرسند: آیا پیغمبری برای راهنمایی شما نیامد؟"},{"SurahNumber":67,"VerseNumber":9,"Text":"آنها در جواب گویند: آری، ما را رسول بیم دهنده حق آمد ولی ما تکذیب او کردیم و گفتیم که خدا چیزی (از آسمان) نفرستاده و جز اینکه شما رسولان سخت به گمراهی و ضلالتید هیچ نیست"},{"SurahNumber":67,"VerseNumber":10,"Text":"و گویند: اگر ما در دنیا (سخن انبیا) می‌شنیدیم یا به دستور عقل رفتار می‌کردیم (امروز) از دوزخیان نبودیم"},{"SurahNumber":67,"VerseNumber":11,"Text":"آنجا به گناه خود معترف شوند (که سودی ندارد و خطاب قهر فرا رسد) که اهل آتش افروخته (قهر، از رحمت حق) دور باد"},{"SurahNumber":67,"VerseNumber":12,"Text":"همانا آنان که از خدای خود در پنهان می‌ترسند آنها را آمرزش و پاداش بزرگ (بهشت ابد) خواهد بود"},{"SurahNumber":67,"VerseNumber":13,"Text":"و شما سخن پنهان گویید یا آشکار، در علم حق یکسان است، که خدا به اسرار دلها هم البته داناست"},{"SurahNumber":67,"VerseNumber":14,"Text":"آیا آن خدایی که خلق را آفریده عالم به اسرار آنها نیست؟ و حال آنکه او بر باطن و ظاهر همه امور عالم آگاه است"},{"SurahNumber":67,"VerseNumber":15,"Text":"او آن خدایی است که زمین را برای شما نرم و هموار گردانید پس شما در پست و بلندی‌های آن حرکت کنید و از روزی او خورید و (بدانید که) بازگشت همه خلایق به سوی اوست"},{"SurahNumber":67,"VerseNumber":16,"Text":"آیا از (قهر) خدایی که در آسمان مقتدر و حکمفرماست ایمنید که شما را به زمین فرو برد در حالی که زمین به موج و اضطراب در افتد؟"},{"SurahNumber":67,"VerseNumber":17,"Text":"آیا از قهر خدای مقتدری که در (زمین و) آسمان حکمفرماست ایمنید که تندبادی بفرستد و بر سر شما سنگ ببارد تا بدانید که وعده عذاب من چگونه است؟"},{"SurahNumber":67,"VerseNumber":18,"Text":"و همانا امم پیش از اینها نیز (رسولان ما را) تکذیب کردند پس (بنگرید) چگونه سخت آنها را هلاک کردم"},{"SurahNumber":67,"VerseNumber":19,"Text":"آیا مرغان هوا را نمی‌نگرند که بالای سرشان پر گشوده، گاه بی‌حرکت و گاه با حرکت بال پرواز می‌کنند؟ کسی جز خدای مهربان آنها را (در فضا) نگاه نمی‌دارد، که او به احوال همه موجودات کاملا بیناست"},{"SurahNumber":67,"VerseNumber":20,"Text":"آیا آن کیست که سپاه و مددکار شما باشد و همه‌گونه شما را در برابر خدای مهربان یاری تواند کرد؟ پس کافران جز در غرور و فریبی بیش نیستند"},{"SurahNumber":67,"VerseNumber":21,"Text":"آیا آن کیست که اگر خدا از شما رزق خود باز گیرد او روزی به شما تواند داد؟ بلکه کافران دانسته در طغیان و عصیان لجاج ورزند و از حق اعراض می‌کنند"},{"SurahNumber":67,"VerseNumber":22,"Text":"آیا آن کس که (در کفر و جهالت) سرنگون به رو در افتاده یا آن که با قامت راست به راه راست (ایمان) است کدام بهتر هدایت یافته‌اند؟"},{"SurahNumber":67,"VerseNumber":23,"Text":"بگو: اوست خدایی که شما را از نیستی به هستی آورد و دو گوش و چشم (شنوا و بینا) و دل (هوشیار) به شما عطا کرد (تا شکر نعمتش گویید) حال آنکه بسیار کم از نعم او شکرگزاری می‌کنید"},{"SurahNumber":67,"VerseNumber":24,"Text":"بگو: اوست خدایی که شما را در زمین (از خاک) برانگیخت و (پس از مرگ) باز به سوی او محشور می‌شوید"},{"SurahNumber":67,"VerseNumber":25,"Text":"و کافران (به تمسخر) گویند: این وعده قیامت کی خواهد بود اگر شما راست می‌گویید؟"},{"SurahNumber":67,"VerseNumber":26,"Text":"بگو: علم آن تنها نزد خداست و من منحصرا وظیفه‌ام این است که شما را (از عذاب حق) بترسانم"},{"SurahNumber":67,"VerseNumber":27,"Text":"که چون کافران آن عذاب سخت را نزدیک خود به چشم مشاهده کنند رخسار آنها (از خوف) زشت و سیاه شود و به آنها گویند: این همان عذابی است که جدّا درخواست می‌کردید"},{"SurahNumber":67,"VerseNumber":28,"Text":"بگو: چه تصور می‌کنید؟ اگر خدا من و مؤمنانی که با منند همه را هلاک کند یا لطف و رحمت فرماید آیا آنان که کافرند چه کسی از عذاب دردناک (دوزخ) نجاتشان خواهد داد؟"},{"SurahNumber":67,"VerseNumber":29,"Text":"بگو: (آن که من شما را به سوی او می‌خوانم) او خدای مهربان است که ما به او ایمان آورده و بر او توکل کردیم و به زودی شما را معلوم شود کیست که آشکارا به ضلالت و گمراهی است؟"},{"SurahNumber":67,"VerseNumber":30,"Text":"بگو: چه تصوّر می‌کنید؟ اگر آب (که مایه زندگانی) شما (است) همه به زمین فرو رود (جز خدا) کیست که باز آب روان و گوارا برای شما پدید آرد؟"},{"SurahNumber":68,"VerseNumber":1,"Text":"ن (قسم به نون که شاید نام نور و ناصر حق یا لوح نور خداست) و قسم به قلم (علم فعلی ازلی) و آنچه (تا ابد در لوح محفوظ عالم) خواهند نگاشت"},{"SurahNumber":68,"VerseNumber":2,"Text":"که تو به لطف و رحمت پروردگارت هرگز دیوانه نیستی"},{"SurahNumber":68,"VerseNumber":3,"Text":"و البته تو را پاداشی نامحدود است"},{"SurahNumber":68,"VerseNumber":4,"Text":"و در حقیقت تو به نیکو خلقی عظیم آراسته‌ای"},{"SurahNumber":68,"VerseNumber":5,"Text":"و به زودی تو و مخالفانت مشاهده می‌کنید"},{"SurahNumber":68,"VerseNumber":6,"Text":"که از شما کدام یک (به اوهام و خیالات باطل) مفتون و دیوانه‌اند"},{"SurahNumber":68,"VerseNumber":7,"Text":"البته خدایت داناتر است که از راه خدا گمراه کیست و بهتر می‌داند که هدایت یافتگان عالم کیانند"},{"SurahNumber":68,"VerseNumber":8,"Text":"پس هرگز از مردم کافری که آیات خدا را تکذیب می‌کنند پیروی مکن"},{"SurahNumber":68,"VerseNumber":9,"Text":"کافران بسیار مایلند که تو با آنها مداهنه و مداراکنی (و متعرض بتهاشان نشوی) تا آنها هم (به نفاق) با تو مداهنه و مدارا کنند"},{"SurahNumber":68,"VerseNumber":10,"Text":"و تو هرگز اطاعت مکن احدی از منافقان دون را که دایم (به دروغ) سوگند می‌خورند"},{"SurahNumber":68,"VerseNumber":11,"Text":"و آن کس که دایم عیبجویی و سخن‌چینی می‌کند"},{"SurahNumber":68,"VerseNumber":12,"Text":"و خلق را هر چه بتواند از خیر باز می‌دارد و به ظلم و بدکاری می‌کوشد"},{"SurahNumber":68,"VerseNumber":13,"Text":"با این همه عیب، باز متکبر است و خشن با آنکه حرامزاده و بی‌اصل و نسب است"},{"SurahNumber":68,"VerseNumber":14,"Text":"(پیرو چنین کسی) برای این که مال و فرزندان بسیار دارد (نباید شد)"},{"SurahNumber":68,"VerseNumber":15,"Text":"در صورتی که چون آیات ما را بر او تلاوت کنند گوید: این سخنان افسانه پیشینیان است"},{"SurahNumber":68,"VerseNumber":16,"Text":"به زودی بر خرطوم و بینی‌اش داغ (شمشیر) نهیم. (این آیات در حقّ ولید مغیره عمّ ابو جهل که روز بدر بر حسب وعده حق به شمشیر علی علیه السلام بینی‌اش بشکافت نازل آمد ولی بر هر که مانند اوست تا ابد شامل است)"},{"SurahNumber":68,"VerseNumber":17,"Text":"ما کافران را (به قحط و سختی) آزمودیم چنانکه اهل آن بستان را آزمودیم، که قسم خوردند که صبحگاه میوه‌اش را بچینند (تا فقیران آگاه نشوند)"},{"SurahNumber":68,"VerseNumber":18,"Text":"و هیچ استثناء نکردند (ان شاء اللَه نگفتند و به خواست خدا معتقد نبودند)"},{"SurahNumber":68,"VerseNumber":19,"Text":"بدین سبب همان شب هنوز به خواب بودند که از جانب خدا آتش عذابی نازل شد"},{"SurahNumber":68,"VerseNumber":20,"Text":"و بامدادان درختهای آن بستان چون خاکستری سیاه گردید"},{"SurahNumber":68,"VerseNumber":21,"Text":"صبحگاه یکدیگر را صدا کردند"},{"SurahNumber":68,"VerseNumber":22,"Text":"که برخیزید اگر میوه بستان را خواهید چید به بستانتان روید"},{"SurahNumber":68,"VerseNumber":23,"Text":"آنها سوی بستان روان شده و آهسته سخن می‌گفتند"},{"SurahNumber":68,"VerseNumber":24,"Text":"که امروز مواظب باشید فقیری در این باغ بر شما وارد نشود"},{"SurahNumber":68,"VerseNumber":25,"Text":"و صبحدم با شوق و عزم و توانایی (بر منع فقیران) به باغ رفتند"},{"SurahNumber":68,"VerseNumber":26,"Text":"چون باغ را به آن حال دیدند با خود گفتند: (باغ ما نه اینست) ما یقین راه را گم کرده‌ایم؟"},{"SurahNumber":68,"VerseNumber":27,"Text":"یا بلکه (باغ همان است و) ما (به قهر خدا از میوه‌اش) محروم شده‌ایم؟"},{"SurahNumber":68,"VerseNumber":28,"Text":"یک نفر بهترین اولاد و عادلترین‌شان به آنها گفت: من به شما نگفتم چرا (شکر نعمت و) تسبیح و ستایش خدا را بجا نیاورید؟"},{"SurahNumber":68,"VerseNumber":29,"Text":"آنان همه گفتند: خدای ما (از ظلم) منزّه است، آری ما خود (در حق خویش) ستم کردیم"},{"SurahNumber":68,"VerseNumber":30,"Text":"و رو به یکدیگر کرده به ملامت و نکوهش هم پرداختند"},{"SurahNumber":68,"VerseNumber":31,"Text":"گفتند: ای وای بر ما که سخت سرکش بودیم"},{"SurahNumber":68,"VerseNumber":32,"Text":"اینک امیدواریم که پروردگار ما به جای آن، بستان بهتری به ما عطا کند، که (از این پس) ما همیشه به خدای خود مشتاقیم"},{"SurahNumber":68,"VerseNumber":33,"Text":"این گونه است عذاب (دنیا) و البته عذاب آخرت بسیار سخت‌تر است اگر مردم بدانند"},{"SurahNumber":68,"VerseNumber":34,"Text":"(در آخرت) برای متقیان نزد پروردگارشان باغهای بهشت پرنعمت خواهد بود"},{"SurahNumber":68,"VerseNumber":35,"Text":"آیا هرگز اهل اسلام را با کافران بدکار یکسان قرار می‌دهیم؟"},{"SurahNumber":68,"VerseNumber":36,"Text":"شما را چیست؟ چگونه شما (این چنین) حکم (ظالمانه) می‌کنید؟"},{"SurahNumber":68,"VerseNumber":37,"Text":"آیا شما را کتابی است (آسمانی) که در آن این حکم می‌خوانید؟"},{"SurahNumber":68,"VerseNumber":38,"Text":"که هر آنچه به هوای نفس بخواهید شما را فراهم است؟"},{"SurahNumber":68,"VerseNumber":39,"Text":"یا شما را بر ما (به عدم عقاب) عهد و سوگند دائمی تا روز قیامت است که هر چه حکم فرمایید به یقین بر شما فراهم است؟"},{"SurahNumber":68,"VerseNumber":40,"Text":"از آنان بپرس تا کدام ضامن این پیمانند؟"},{"SurahNumber":68,"VerseNumber":41,"Text":"یا آنها گواهانی (بر دعوی خود) دارند؟ اگر راست می‌گویند آن گواهان را حاضر کنند"},{"SurahNumber":68,"VerseNumber":42,"Text":"در آن روز بسیار سخت به سجده خدا خوانده شوند و نتوانند"},{"SurahNumber":68,"VerseNumber":43,"Text":"چشمانشان ذلیل و ترسان، ذلّت و حسرت آنها را فرا گرفته و از این پیش (در دنیا) با تن سالم به سجده خدا آنها را می‌خواندند (ولی اجابت نکردند)"},{"SurahNumber":68,"VerseNumber":44,"Text":"(ای رسول، تو کیفر) مکذّبان و منکران قرآن را به من واگذار که ما آنها را از آنجا که نفهمند (و گمان نعمت کنند) به عذاب سخت در افکنیم"},{"SurahNumber":68,"VerseNumber":45,"Text":"و آنها را مهلت دهم که البته کید من قوی و بسیار سخت است"},{"SurahNumber":68,"VerseNumber":46,"Text":"آیا تو از کافران امت مزد رسالت خواهی که بار غرامتش بر آنها گران است؟"},{"SurahNumber":68,"VerseNumber":47,"Text":"یا آنکه از عالم غیب آگاهند تا از آنجا چیزی بر نویسند؟"},{"SurahNumber":68,"VerseNumber":48,"Text":"باز تو برای حکم خدای خود صبر کن و مانند صاحب ماهی (یونس که از خشم در عذاب امت تعجیل کرد) مباش که (عاقبت پشیمان شد و در ظلمت زندان شکم ماهی افتاد و) به حال غم و اندوه (خدا را بر نجات خود) خواند"},{"SurahNumber":68,"VerseNumber":49,"Text":"که اگر لطف و رحمت پروردگارش در نیافتی با نکوهش به صحرای بی‌آب و گیاه در افتادی (و هلاک شدی)"},{"SurahNumber":68,"VerseNumber":50,"Text":"باز (چون به درگاه حق نالید) خدایش برگزید و از صالحانش گردانید"},{"SurahNumber":68,"VerseNumber":51,"Text":"البته نزدیک است که کافران به چشمان (بد) خود (چشم زخمت زنند و) از پایت در آورند، آن گاه که آیات قرآن بشنوند و (چون در فصاحتش حیرت کنند از شدت حسد) گویند که این شخص عجب دیوانه است"},{"SurahNumber":68,"VerseNumber":52,"Text":"در حالی که این کتاب الهی جز ذکر و پند و حکمت برای عالمیان هیچ نیست"},{"SurahNumber":69,"VerseNumber":1,"Text":"قیامت آن روز حق و حقیقت است (که حقوق خلق و حقایق امور در آن به ظهور رسد)"},{"SurahNumber":69,"VerseNumber":2,"Text":"آن روز حق و حقیقت چه (روز هولناک سختی) است؟"},{"SurahNumber":69,"VerseNumber":3,"Text":"چگونه سختی و عظمت آن روز را درک توانی کرد؟"},{"SurahNumber":69,"VerseNumber":4,"Text":"قوم عاد و ثمود آن روز کوبنده را تکذیب کردند"},{"SurahNumber":69,"VerseNumber":5,"Text":"اما قوم ثمود به کیفر طغیان هلاک شدند"},{"SurahNumber":69,"VerseNumber":6,"Text":"اما قوم عاد نیز به بادی تند و سرکش به هلاکت رسیدند"},{"SurahNumber":69,"VerseNumber":7,"Text":"که آن باد تند را خدا هفت شب و روز پی در پی بر آنها مسلط کرد که دیدی آن مردم گویی ساقه نخل خشکی بودند که به خاک در افتادند"},{"SurahNumber":69,"VerseNumber":8,"Text":"آیا هیچ بینی که (دیگر به روزگار) از آنان اثری باشد؟"},{"SurahNumber":69,"VerseNumber":9,"Text":"و فرعون و اقوام پیش از او و مردم آن آبادیهای زیر و رو شده (یعنی قوم زشتکار لوط) به کفر و خطاکاری برخاستند"},{"SurahNumber":69,"VerseNumber":10,"Text":"و با رسول پروردگارشان مخالفت کردند، خدا هم آنان را به عذابی سخت گرفتار ساخت"},{"SurahNumber":69,"VerseNumber":11,"Text":"(شما مردم فرزندان نوحید که) ما چون طوفان دریا طغیان کرد شما را به کشتی نشاندیم (و نجاتتان دادیم)"},{"SurahNumber":69,"VerseNumber":12,"Text":"تا آن (غرق کفار و نجات مؤمنان) را مایه پند و عبرت شما مردم قرار دهیم و لیکن گوش شنوای هوشمندان این پند و تذکر را تواند فرا گرفت"},{"SurahNumber":69,"VerseNumber":13,"Text":"باز (به یاد آر) چون در صور (اسرافیل) یک بار بدمند"},{"SurahNumber":69,"VerseNumber":14,"Text":"و زمین و کوهها را بر دارند و یک مرتبه همه را خرد و متلاشی سازند"},{"SurahNumber":69,"VerseNumber":15,"Text":"آن‌گاه آن واقعه بزرگ قیامت واقع گردد"},{"SurahNumber":69,"VerseNumber":16,"Text":"و بنای مستحکم آسمان (از دهشت و عظمت) آن روز سست شود و سخت درهم شکافد"},{"SurahNumber":69,"VerseNumber":17,"Text":"و فرشتگان بر اطراف آسمان (منتظر فرمان حق) باشند و عرش پروردگارت را در آن روز هشت ملک مقرّب بر فراز سرشان (یا فراز سر مردم) بردارند"},{"SurahNumber":69,"VerseNumber":18,"Text":"آن روز که (در پیشگاه حساب) شما را حاضر کنند هیچ کار از اسرار مخفی شما هم پنهان نخواهد ماند"},{"SurahNumber":69,"VerseNumber":19,"Text":"اما کسی که نامه اعمال او را به دست راستش دهند (با کمال نشاط و شادمانی و سربلندی به اهل محشر) گوید: بیایید نامه مرا بخوانید"},{"SurahNumber":69,"VerseNumber":20,"Text":"من ملاقات این روز حسابم را اعتقاد داشتم (و در دنیا به گناه نپرداختم)"},{"SurahNumber":69,"VerseNumber":21,"Text":"این چنین کس در عیش و زندگانی خوش خواهد بود"},{"SurahNumber":69,"VerseNumber":22,"Text":"در بهشت عالی رتبه (ابدی)"},{"SurahNumber":69,"VerseNumber":23,"Text":"که میوه‌های آن همیشه در دسترس (بهشتیان) است"},{"SurahNumber":69,"VerseNumber":24,"Text":"(و خطاب رسد که) از طعام و شرابهای لذیذ و گوارای بهشتی هر چه خواهید تناول کنید، شما را گوارا باد، که این پاداش اعمال ایّام گذشته دنیاست که (بر امروز خویش) پیش فرستادید"},{"SurahNumber":69,"VerseNumber":25,"Text":"و اما آن کس که کتاب عملش به دست چپ دهند (با کمال شرمندگی و اندوه) گوید: ای کاش نامه مرا به من نمی‌دادند"},{"SurahNumber":69,"VerseNumber":26,"Text":"و من هرگز از حساب اعمالم آگاه نمی‌شدم"},{"SurahNumber":69,"VerseNumber":27,"Text":"ای کاش مرگ مرا از چنگ این غصه و عذاب نجات می‌داد"},{"SurahNumber":69,"VerseNumber":28,"Text":"(ای داد که) مال و ثروت من امروز به فریاد من نرسید"},{"SurahNumber":69,"VerseNumber":29,"Text":"همه قدرت و حشمتم نابود گردید"},{"SurahNumber":69,"VerseNumber":30,"Text":"(و خطاب قهر رسد که) او را بگیرید و در غل و زنجیر کشید"},{"SurahNumber":69,"VerseNumber":31,"Text":"تا بازش به دوزخ در افکنید"},{"SurahNumber":69,"VerseNumber":32,"Text":"آن‌گاه به زنجیری که طولش هفتاد ذراع است (به آتش) در کشید"},{"SurahNumber":69,"VerseNumber":33,"Text":"که او به خدای بزرگ ایمان نیاورده"},{"SurahNumber":69,"VerseNumber":34,"Text":"و هرگز مسکینی را بر سفره طعام خود به رغبت نخوانده است"},{"SurahNumber":69,"VerseNumber":35,"Text":"بدین سبب امروز هیچ خویش و دوستداری که به فریادش رسد در اینجا ندارد"},{"SurahNumber":69,"VerseNumber":36,"Text":"و طعامی غیر از غسلین (چرک و پلیدی دوزخیان) نصیبش نیست"},{"SurahNumber":69,"VerseNumber":37,"Text":"و آن طعام را کسی جز اهل دوزخ نمی‌خورد"},{"SurahNumber":69,"VerseNumber":38,"Text":"قسم به آنچه (از آثار حق) می‌بینید"},{"SurahNumber":69,"VerseNumber":39,"Text":"و آنچه نمی‌بینید"},{"SurahNumber":69,"VerseNumber":40,"Text":"که قرآن به حقیقت (وحی خدا و) کلام رسول بزرگواری است"},{"SurahNumber":69,"VerseNumber":41,"Text":"و آن نه سخن شاعری (و گفتار خیالی و موهومی) است (گر چه) اندکی از شما مردم به آن ایمان می‌آورید"},{"SurahNumber":69,"VerseNumber":42,"Text":"و نه حرف کاهن غیبگوست (گر چه) اندکی از شما مردم متذکر حقایق آن می‌شوید"},{"SurahNumber":69,"VerseNumber":43,"Text":"این قرآن تنزیل خدای عالمیان است"},{"SurahNumber":69,"VerseNumber":44,"Text":"و اگر (محمّد صلّی اللّه علیه و آله و سلّم) از دروغ به ما برخی سخنان را می‌بست،"},{"SurahNumber":69,"VerseNumber":45,"Text":"محققا ما او را (به قهر و انتقام) از یمینش می‌گرفتیم"},{"SurahNumber":69,"VerseNumber":46,"Text":"و رگ و تینش را قطع می‌کردیم"},{"SurahNumber":69,"VerseNumber":47,"Text":"و شما هیچ یک بر دفاع از او قادر نبودید"},{"SurahNumber":69,"VerseNumber":48,"Text":"و این قرآن به حقیقت پند و تذکر پرهیزکاران عالم است"},{"SurahNumber":69,"VerseNumber":49,"Text":"و البته ما می‌دانیم که شما برخی تکذیب آن می‌کنید"},{"SurahNumber":69,"VerseNumber":50,"Text":"و تکذیبش عاقبت مایه ندامت کافران است"},{"SurahNumber":69,"VerseNumber":51,"Text":"و این حق و حقیقت محض است"},{"SurahNumber":69,"VerseNumber":52,"Text":"پس به نام خدای بزرگوار خود تسبیح گوی و آن را به ستایش یاد کن"},{"SurahNumber":70,"VerseNumber":1,"Text":"سائلی از عذاب قیامت که وقوعش حتمی است (از رسول) پرسید (که آن عذاب چه مردمی راست)"},{"SurahNumber":70,"VerseNumber":2,"Text":"(بداند که) بر فرقه کافران است و هیچ کس از آنان دفع نتواند کرد"},{"SurahNumber":70,"VerseNumber":3,"Text":"که آن عذاب از (قهر) خدای مالک آسمانهاست (یا مراد عذاب واقع بر نعمان بن حارث است که به نصب خلافت علی علیه السلام بر رسول صلی اللّه علیه و آله و سلّم اعتراض کرد، رسول صلّی اللّه علیه و آله و سلّم فرمود: به امر خدا کردم. او گفت: اگر چنین است خدایا بر من عذابی فرست. فورا سنگی از آسمان بر فرقش رسید و هلاک شد)"},{"SurahNumber":70,"VerseNumber":4,"Text":"فرشتگان و روح الامین (برای اخذ فرمان) به سوی (عرش) خدا بالا روند در روزی که مدتش پنجاه هزار سال خواهد بود"},{"SurahNumber":70,"VerseNumber":5,"Text":"پس صبر نیکو پیش گیر"},{"SurahNumber":70,"VerseNumber":6,"Text":"که این مردم آن روز را بسیار دور (از امکان) بینند"},{"SurahNumber":70,"VerseNumber":7,"Text":"و ما نزدیک (به وقوع) می‌بینیم"},{"SurahNumber":70,"VerseNumber":8,"Text":"روزی که آسمان چون فلز گداخته شود"},{"SurahNumber":70,"VerseNumber":9,"Text":"و کوهها مانند پشم زده متلاشی گردند"},{"SurahNumber":70,"VerseNumber":10,"Text":"و هیچ کس از خویش خود جویا نشود"},{"SurahNumber":70,"VerseNumber":11,"Text":"چون حقیقت حالشان به آنها بنمایند آن روز کافر بدکار آرزو کند که کاش توانستی فرزندانش را فدای خود سازد و از عذاب برهد"},{"SurahNumber":70,"VerseNumber":12,"Text":"و هم زن و برادرش"},{"SurahNumber":70,"VerseNumber":13,"Text":"و هم خویشان و قبیله‌اش را که همیشه حمایتش می‌کردند"},{"SurahNumber":70,"VerseNumber":14,"Text":"و هر که را روی زمین است خواهد همه را فدای خویش گردند تا مگر او را (از آن عذاب) برهاند"},{"SurahNumber":70,"VerseNumber":15,"Text":"و هرگز نجات نیابد که آتش دوزخ بر او شعله‌ور است"},{"SurahNumber":70,"VerseNumber":16,"Text":"تا سر و صورت و اندمش پاک بسوزد"},{"SurahNumber":70,"VerseNumber":17,"Text":"دوزخ کسی را می‌خواند که از خدا رو گردانیده و با حق مخالفت کرده"},{"SurahNumber":70,"VerseNumber":18,"Text":"و مال دنیا را جمع کرده و همه را ذخیره نموده است"},{"SurahNumber":70,"VerseNumber":19,"Text":"که انسان مخلوقی طبعا سخت حریص و بی‌صبر است"},{"SurahNumber":70,"VerseNumber":20,"Text":"چون شر و زیانی به او رسد سخت جزع و بی‌قراری کند"},{"SurahNumber":70,"VerseNumber":21,"Text":"و چون مال و دولتی به او رو کند منع (احسان) نماید"},{"SurahNumber":70,"VerseNumber":22,"Text":"مگر نماز گزاران حقیقی"},{"SurahNumber":70,"VerseNumber":23,"Text":"آنان که دایم در نماز (و طاعت الهی) عمر گذرانند"},{"SurahNumber":70,"VerseNumber":24,"Text":"و آنان که در مال و دایی خود حقّی معیّن و معلوم گردانند"},{"SurahNumber":70,"VerseNumber":25,"Text":"تا به فقیران سائل و فقیران آبرومند محروم رسانند"},{"SurahNumber":70,"VerseNumber":26,"Text":"و آنان که روز قیامت و جزا را تصدیق کنند"},{"SurahNumber":70,"VerseNumber":27,"Text":"و آنان که از قهر و عذاب خدای خویش سخت ترسانند"},{"SurahNumber":70,"VerseNumber":28,"Text":"که از عذاب خدا هیچ کس ایمن نتواند بود"},{"SurahNumber":70,"VerseNumber":29,"Text":"و آنان که اندام خود را (از شهوت رانی) نگاه می‌دارند"},{"SurahNumber":70,"VerseNumber":30,"Text":"مگر بر زنان حلال و کنیزان ملکی خویش که (از اعمال شهوت با آنها) هیچ ملامت ندارند"},{"SurahNumber":70,"VerseNumber":31,"Text":"و هر که غیر از این جوید اینان به حقیقت متعدی و ستمکارند"},{"SurahNumber":70,"VerseNumber":32,"Text":"و آنان که امانت و عهد و پیمانشان را رعایت کنند"},{"SurahNumber":70,"VerseNumber":33,"Text":"و آنان که برای گواهی به حق قیام کنند"},{"SurahNumber":70,"VerseNumber":34,"Text":"و آنان که نماز خود را (به وقت و شرایط و حضور قلب) محافظت کنند"},{"SurahNumber":70,"VerseNumber":35,"Text":"آنان در باغها (ی بهشت ابد) با عزّت و احترام متنعّمند"},{"SurahNumber":70,"VerseNumber":36,"Text":"(ای رسول) چه شده است کافران را که (با تمسخر) به جانبت می‌شتابند؟"},{"SurahNumber":70,"VerseNumber":37,"Text":"از راست و چپ گروه گروه (باز پراکنده می‌شوند و به دین خدا نمی‌گروند)"},{"SurahNumber":70,"VerseNumber":38,"Text":"آیا هر یک طمع دارند که باز آنها را در بهشت با ناز و نعمت داخل کنند؟"},{"SurahNumber":70,"VerseNumber":39,"Text":"هرگز این نشود (چون) آنها خود می‌دانند که ما آنها را از چه (نطفه پستی) آفریده‌ایم (باز به آفریننده خود ایمان نمی‌آورند و به کفر می‌شتابند و طمع آن دارند که چون مؤمنان به بهشت روند)"},{"SurahNumber":70,"VerseNumber":40,"Text":"چنین نیست، سوگند به خدای مشرق‌ها و مغرب‌ها که ما قادریم"},{"SurahNumber":70,"VerseNumber":41,"Text":"که به جای آنها خلقی بهتر از آنها بیافرینیم و هرگز کسی (به قدرت و قوت) بر ما سبقت نخواهد یافت"},{"SurahNumber":70,"VerseNumber":42,"Text":"پس آنها را به کفر و ضلالت خود بگذار که به بازیچه دنیا دل بازند تا با روزی که وعده عذاب آنهاست رو به رو شوند"},{"SurahNumber":70,"VerseNumber":43,"Text":"آن روزی که به سرعت سر از قبرها برآورده، گویی به سوی بتها (و نتیجه پرستش غیر خدا) می‌شتابند"},{"SurahNumber":70,"VerseNumber":44,"Text":"در حالی که چشمهاشان (از هول و وحشت قیامت) به خواری فرو افتاده و ذلّت (کفر و عصیان) بر آنها احاطه کرده، این همان روزی است که به آنها وعده می‌دادند"},{"SurahNumber":71,"VerseNumber":1,"Text":"ما نوح را به سوی قومش (به رسالت) فرستادیم که قوم خود را (از قهر خدا) به اندرز و پند بترسان از آنکه بر آنان عذاب دردناک فرا رسد"},{"SurahNumber":71,"VerseNumber":2,"Text":"نوح گفت: ای قوم، من برای شما رسولی هستم که شما را با بیانی روشن از عذاب قهر خدا می‌ترسانم"},{"SurahNumber":71,"VerseNumber":3,"Text":"(و از راه خیر خواهی به شما می‌گویم) که خدای را به یکتایی بپرستید و از او بترسید و پرهیزکار باشید و مرا پیروی کنید"},{"SurahNumber":71,"VerseNumber":4,"Text":"تا خدا به لطف و کرم از گناهان شما در گذرد و اجلتان را تا وقت (عمر طبیعی) معیّن به تأخیر افکند، که اجل الهی چون وقتش فرا رسد اگر بدانید دگر هیچ تأخیر نیفتد"},{"SurahNumber":71,"VerseNumber":5,"Text":"(و او به درگاه خدا نالید و) گفت: بارالها، من قوم خود را شب و روز دعوت کردم"},{"SurahNumber":71,"VerseNumber":6,"Text":"اما دعوت و نصیحتم جز بر فرار و اعراض آنها نیفزود"},{"SurahNumber":71,"VerseNumber":7,"Text":"و هر چه آنان را به مغفرت و آمرزش تو خواندم انگشت بر گوش نهادند و جامه به رخسار افکندند (تا مرا نبینند و سخنم را نشنوند) و (بر کفر) اصرار و لجاج ورزیدند و سخت راه تکبر و نخوت پیمودند"},{"SurahNumber":71,"VerseNumber":8,"Text":"باز هم آنها را به صدای بلند دعوت کردم"},{"SurahNumber":71,"VerseNumber":9,"Text":"و آن گاه آشکار و علنی خواندم و در خلوت و پنهانی خواندم (به هیچ وجه اثری نکرد)"},{"SurahNumber":71,"VerseNumber":10,"Text":"باز گفتم: به درگاه خدای خود توبه کنید و آمرزش طلبید که او بسیار خدای آمرزنده‌ای است"},{"SurahNumber":71,"VerseNumber":11,"Text":"تا باران آسمان بر شما فراوان نازل کند"},{"SurahNumber":71,"VerseNumber":12,"Text":"و شما را به مال بسیار و پسران متعدد مدد فرماید و باغهای خرّم و نهرهای جاری به شما عطا کند"},{"SurahNumber":71,"VerseNumber":13,"Text":"چرا شما مردم خدای را به عظمت و وقار باور ندارید؟"},{"SurahNumber":71,"VerseNumber":14,"Text":"و حال آنکه او شما را (از نطفه‌ای) به انواع خلقت و اطوار گوناگون (ارمتب آدمیّت) بیافرید"},{"SurahNumber":71,"VerseNumber":15,"Text":"آیا ندیدید که خدا چگونه هفت آسمان را به طبقاتی (بسیار منظم و محکم) خلق کرد،"},{"SurahNumber":71,"VerseNumber":16,"Text":"و در آن آسمانها ماه شب را فروغی تابان و خورشید روز را چراغی فروزان ساخت؟"},{"SurahNumber":71,"VerseNumber":17,"Text":"و خدا شما را مانند نباتات مختلف از زمین برویانید"},{"SurahNumber":71,"VerseNumber":18,"Text":"آن گاه بار دیگر (پس از مرگ) به زمین باز گرداند و دیگر بار هم شما را (از خاک به روز حساب) برانگیزد"},{"SurahNumber":71,"VerseNumber":19,"Text":"و خدا زمین را برای شما چون بساط (پرنعمت) بگسترانید"},{"SurahNumber":71,"VerseNumber":20,"Text":"تا در زمین راههای مختلف وسیع بپیمایید"},{"SurahNumber":71,"VerseNumber":21,"Text":"نوح گفت: پروردگارا (با این همه تبلیغ و دعوت و اتمام حجت باز) این قوم مرا مخالفت کردند و پیرو کسی (از ثروتمندان) شدند که او خود مال و فرزندش هم جز بر زیانش نیفزود"},{"SurahNumber":71,"VerseNumber":22,"Text":"و (بر ضد من) بزرگترین مکر و حیله به کار بردند"},{"SurahNumber":71,"VerseNumber":23,"Text":"و گفتند: هرگز خدایان خود را رها نکنید و به خصوص دست از پرستش (این پنج بت) ودّ و سواع و یغوث و یعوق و نسر هرگز برمدارید"},{"SurahNumber":71,"VerseNumber":24,"Text":"و آنها بسیاری از خلق را گمراه کردند، و تو ستمکاران را هیچ جز بر ضلالت و عذابشان میفزای"},{"SurahNumber":71,"VerseNumber":25,"Text":"آن قوم از کثرت کفر و گناه عاقبت به آب دریا غرق شدند و به آتش دوزخ در افتادند و جز خدا بر خود هیچ یار و یاری نیافتند"},{"SurahNumber":71,"VerseNumber":26,"Text":"و نوح عرض کرد: پروردگارا از این کافران دیّاری بر روی زمین باقی مگذار"},{"SurahNumber":71,"VerseNumber":27,"Text":"که اگر از آنها هر که را باقی گذاری بندگان (پاک با ایمان) تو را گمراه می‌کنند و فرزندی هم جز بدکار و کافر از آنان به ظهور نمی‌رسد"},{"SurahNumber":71,"VerseNumber":28,"Text":"بار الها، مرا و پدر و مادر من و هر که با ایمان به خانه (یا به کشتی) من داخل شود و همه مردان و زنان با ایمان عالم را ببخش و بیامرز و ستمکاران را جز بر هلاک و عذابشان میفزای"},{"SurahNumber":72,"VerseNumber":1,"Text":"(ای رسول ما) بگو: مرا وحی رسیده که گروهی از جنّیان (آیات قرآن را هنگام قرائت من) استماع کرده‌اند و پس از شنیدن گفته‌اند که ما از قرآن آیات عجیبی شنیدیم"},{"SurahNumber":72,"VerseNumber":2,"Text":"که به راه خیر و صلاح هدایت می‌کند، بدین سبب ما به آن ایمان آورده و دیگر هرگز به خدای خود مشرک نخواهیم شد"},{"SurahNumber":72,"VerseNumber":3,"Text":"و همانا بسیار بلند مرتبه است شأن و اقتدار پروردگار ما، او همجفت و فرزندی هرگز نگرفته (و از این آلایشهای جسمانی پاک و مبرّا) است"},{"SurahNumber":72,"VerseNumber":4,"Text":"و البته سفیهان و بی‌خردان ما به خدا دروغ می‌بستند (که به او فرزندی مسیح و عزیر و فرشتگان را نسبت دادند)"},{"SurahNumber":72,"VerseNumber":5,"Text":"و ما چنین می‌پنداشتیم که هرگز هیچ قومی از جنّ و انس بر خدای متعال دروغ و افترا نخواهد گفت"},{"SurahNumber":72,"VerseNumber":6,"Text":"و همانا مردانی از نوع بشر به مردانی از گروه جنّ پناه می‌بردند (و خود را در بیابانها به جنّیان می‌سپردند) و جنّیان بر غرور و جهل آنها سخت می‌افزودند (آیه چنین تفسیر شده که زمان جاهلیّت عرب در بیابان پناه به بزرگ جنّیان آنجا می‌برد تا ایمن باشد آن‌گاه آسوده می‌خفت و مال و جانش به خطر می‌افتاد)"},{"SurahNumber":72,"VerseNumber":7,"Text":"و آنها هم مانند شما (آدمیان گروهی کافر شده و) گمان کردند که خدا احدی را (به قیامت) زنده نخواهد کرد"},{"SurahNumber":72,"VerseNumber":8,"Text":"و جنّیان گفتند ما به آسمان بر شدیم (تا اسرار وحی را استراق کنیم) لیکن یافتیم که آنجا فرشته نگهبان با قدرت و تیر شهاب آتشبار فراوان است"},{"SurahNumber":72,"VerseNumber":9,"Text":"و ما (پیش از نزول قرآن) در کمین شنیدن سخنان آسمانی و اسرار وحی می‌نشستیم اما اینک هر که (از اسرار وحی الهی) سخنی بخواهد شنید تیر شهاب در کمینگاه اوست"},{"SurahNumber":72,"VerseNumber":10,"Text":"و ما هنوز نمی‌دانیم که آیا عاقبت برای مردم زمین (با این مذاهب و اعمال مختلف که دارند) شرّ و فساد خواسته‌اند یا که خدای آنها بر هدایت آنان رشد و خیر و صلاح آنها را منظور دارد؟"},{"SurahNumber":72,"VerseNumber":11,"Text":"و همانا برخی از ما صالح و نیکوکار هستیم و برخی بر خلاف آن، عقیده و اعمال ما هم بسیار متفرق و مختلف است"},{"SurahNumber":72,"VerseNumber":12,"Text":"و ما چنین دانسته‌ایم که هرگز در زمین بر قدرت خدا غلبه و از محیط اقتدارش فرار نتوانیم کرد"},{"SurahNumber":72,"VerseNumber":13,"Text":"و ما چون به سخنان هدایت (یعنی آیات قرآن) گوش فرا دادیم (برخی) ایمان آوردیم و هر که به خدای خود ایمان آورد دیگر از نقصان خیر و ثواب و از احاطه رنج و عذاب بر خود هیچ نترسد"},{"SurahNumber":72,"VerseNumber":14,"Text":"و از ما جنّیان هم بعضی مسلمان و بی‌آزار و برخی کافر و ستمکارند، و آنان که اسلام آوردند راستی به راه رشد و صواب شتافتند"},{"SurahNumber":72,"VerseNumber":15,"Text":"و اما ستمکاران ما هیزم بر آتش جهنّم گردیدند"},{"SurahNumber":72,"VerseNumber":16,"Text":"و اگر بر طریقه (اسلام و ایمان) پایدار بودند آب (علم و رحمت و رزق) فراوان نصیبشان البته می‌گردانیدیم"},{"SurahNumber":72,"VerseNumber":17,"Text":"تا به آن نعمت آنها را امتحان و آزمایش کنیم، و هر که از یاد خدای خود اعراض کند خدا او را به عذابی بسیار سخت درآورد"},{"SurahNumber":72,"VerseNumber":18,"Text":"و مساجد مخصوص (پرستش ذات یکتای) خداست پس نباید با خدا احدی غیر او را پرستش کنید"},{"SurahNumber":72,"VerseNumber":19,"Text":"و چون بنده خاصّ خدا (محمّد صلّی اللّه علیه و آله و سلّم) قیام کرد و خدا را می‌خواند طایفه جنّیان (برای استماع قرآن) چنان گرد او ازدحام کردند که نزدیک بود بر سر هم فرو ریزند"},{"SurahNumber":72,"VerseNumber":20,"Text":"بگو: من تنها خدای خود را می‌پرستم و هرگز احدی را با او شریک نمی‌گردانم"},{"SurahNumber":72,"VerseNumber":21,"Text":"و باز بگو: من مالک و قادر بر خیر و شرّ شما نیستم"},{"SurahNumber":72,"VerseNumber":22,"Text":"باز بگو که (اگر خدا بر من قهر و غضب کند) ابدا کسی مرا از (قهر) خدا در پناه نتواند گرفت و به غیر او هیچ گریز گاهی هرگز نخواهم یافت"},{"SurahNumber":72,"VerseNumber":23,"Text":"تنها مأمن و پناه من ابلاغ احکام خدا و رسانیدن پیغام الهی است، و آنان که نافرمانی خدا و رسول او کنند البته کیفرشان آتش دوزخ است که در آن تا ابد مخلّد باشند"},{"SurahNumber":72,"VerseNumber":24,"Text":"(ای رسول، کافران را رها کن) تا روزی که عذاب موعود خود را به چشم ببینند، آن زمان خواهند دانست که (تو و آنها) کدامتان یارانش ضعیف و ناتوان‌تر و سپاهش کمتر است؟"},{"SurahNumber":72,"VerseNumber":25,"Text":"بگو: من خود ندانم که عذاب موعود شما وقتش نزدیک است یا خدا تا آن روز مدتی (بسیار) قرار داده است"},{"SurahNumber":72,"VerseNumber":26,"Text":"او دانای غیب عالم است و هیچ کس را بر غیب خود آگاه نمی‌کند"},{"SurahNumber":72,"VerseNumber":27,"Text":"مگر آن کس را که به پیامبری برگزیده است که فرشتگان را از پیش رو و پشت سر او می‌فرستد (تا اسرار وحی را شیاطین به سرقت گوش نربایند)"},{"SurahNumber":72,"VerseNumber":28,"Text":"تا بداند (و معلوم سازد) که آن رسولان پیغامهای پروردگار خود را به خلق کاملا رسانیده‌اند، و البته خدا به آنچه نزد رسولان است احاطه کامل دارد و به شماره هر چیز در عالم به خوبی آگاه است"},{"SurahNumber":73,"VerseNumber":1,"Text":"الا ای رسولی که در جامه (فکرت و خاموشی) خفته‌ای"},{"SurahNumber":73,"VerseNumber":2,"Text":"(هان) شب را (به نماز و طاعت خدا) برخیز مگر کمی"},{"SurahNumber":73,"VerseNumber":3,"Text":"که نصف یا چیزی کمتر از نصف باشد (به استراحت پرداز)"},{"SurahNumber":73,"VerseNumber":4,"Text":"یا چیزی بر نصف بیفزا و به تلاوت آیات قرآن با توجه کامل مشغول باش"},{"SurahNumber":73,"VerseNumber":5,"Text":"ما کلام بسیار سنگین (و گرانمایه قرآن) را بر تو القا می‌کنیم"},{"SurahNumber":73,"VerseNumber":6,"Text":"البته نماز شب (و دعا و ناله سحر) بهترین شاهد اخلاص و صفای قلب و دعوی صدق ایمان است"},{"SurahNumber":73,"VerseNumber":7,"Text":"تو را روز روشن (در طلب روزی) وقت کافی و فرصت وسیع است"},{"SurahNumber":73,"VerseNumber":8,"Text":"و (دایم در شب و روز) نام خدا را یاد کن و به کلی از غیر او علاقه ببر و به او پرداز"},{"SurahNumber":73,"VerseNumber":9,"Text":"همان خدای مشرق و مغرب عالم که جز او هیچ خدایی نیست او را بر خود وکیل و نگهبان اختیار کن"},{"SurahNumber":73,"VerseNumber":10,"Text":"و بر طعن و یاوه‌گویی کافران و مکذّبان صبور و شکیبا باش و به طرزی نیکو (که مقتضای مدارا و حلم و بزرگواری است) از آنان دوری گزین"},{"SurahNumber":73,"VerseNumber":11,"Text":"و کار آن کافران مغرور نعمت و مال (حرام) را به من واگذار و اندک زمانی به آنها مهلت ده (تا وقت انتقام به زودی فرا رسد)"},{"SurahNumber":73,"VerseNumber":12,"Text":"که البته نزد ما غل و زنجیر عذاب و آتش دوزخ مهیّاست"},{"SurahNumber":73,"VerseNumber":13,"Text":"و طعامی که (از فرط غصه و اندوه) گلوگیر آنها می‌شود و عذاب دردناک بر آنهاست"},{"SurahNumber":73,"VerseNumber":14,"Text":"آن روزی که زمین و کوهها به لرزه درآید و کوهها تلّ ریگی شود و چون موج روان گردد"},{"SurahNumber":73,"VerseNumber":15,"Text":"ما به شما (امت آخر زمان) رسولی فرستادیم که شاهد اعمال (و حجت کامل) شماست چنانکه بر فرعون هم رسول فرستادیم"},{"SurahNumber":73,"VerseNumber":16,"Text":"تا فرعون نافرمانی آن رسول کرد ما هم او را به قهر و انتقام سخت بگرفتیم"},{"SurahNumber":73,"VerseNumber":17,"Text":"پس اگر کافر شوید چگونه (از عذاب حق) نجات یابید در روزی که کودک از هول و سختی آن پیر شود؟"},{"SurahNumber":73,"VerseNumber":18,"Text":"و آسمان از وحشت آن شکافته شود و وعده الهی به وقوع انجامد"},{"SurahNumber":73,"VerseNumber":19,"Text":"این آیات (قرآن) برای تذکر و یادآوری فرستاده شد تا هر که بخواهد راهی به سوی خدای خود پیش گیرد"},{"SurahNumber":73,"VerseNumber":20,"Text":"خدا به حال تو آگاه است که تو و جمعی هم از آنان که با تواند (اغلب) نزدیک دو ثلث یا نصف یا (لا اقل) ثلث شب را همیشه به طاعت و نماز می‌پردازید، و خدا (گردش) شب و روز را مقدّر می‌کند، خدا می‌داند که شما هرگز تمام ساعات شب را (به عبادت) ضبط نخواهید کرد لذا از شما (اوقات خواب و کارهای دیگر را) در گذشت تا هر چه (از شب را بی‌مشقت و) آسان است به تلاوت قرآن پردازید. خدا بر احوال شما آگاه است که برخی مریض و ناتوانند و برخی به سفر از کرم خدا روزی می‌طلبند و برخی در راه خدا به جنگ و جهاد مشغولند، پس در هر حال آنچه میسّر و آسان باشد به قرائت قرآن پردازید و نماز به پا دارید و زکات مالتان (به فقیران) بدهید و به خدا قرض نیکو دهید (یعنی برای خدا به محتاجان احسان کنید و قرض الحسنه دهید)، و هر عمل نیک برای آخرت خود پیش فرستید (پاداش) آن را البته نزد خدا بیابید و آن اجر و ثواب آخرت (که بهشت ابد است، از متاع دنیا) بسی بهتر و بزرگتر است، و دایم از خدا آمرزش طلبید که خدا بسیار آمرزنده و مهربان است"},{"SurahNumber":74,"VerseNumber":1,"Text":"الا ای رسولی که خود را به لباس (حیرت و فکرت) در پیچیده‌ای"},{"SurahNumber":74,"VerseNumber":2,"Text":"برخیز و به اندرز و پند، خلق را خدا ترس گردان"},{"SurahNumber":74,"VerseNumber":3,"Text":"و خدایت را به بزرگی و کبریایی یاد کن"},{"SurahNumber":74,"VerseNumber":4,"Text":"و لباس (جان و تن) خود را از هر عیب و آلایش پاک و پاکیزه دار"},{"SurahNumber":74,"VerseNumber":5,"Text":"و از ناپاکی (بت و بت‌پرستان) به کلی دوری گزین"},{"SurahNumber":74,"VerseNumber":6,"Text":"و بر هر که احسان کنی ابدا منّت مگذار و عوض افزون مخواه"},{"SurahNumber":74,"VerseNumber":7,"Text":"و برای خدایت صبر و شکیبایی پیش‌گیر"},{"SurahNumber":74,"VerseNumber":8,"Text":"تا آن‌گاه که (هنگامه قیامت برپا شود و) در صور (اسرافیل) بدمند"},{"SurahNumber":74,"VerseNumber":9,"Text":"آن روز بسیار روز سختی است"},{"SurahNumber":74,"VerseNumber":10,"Text":"کافران را هیچ گونه در آن راحتی و آسایش نیست"},{"SurahNumber":74,"VerseNumber":11,"Text":"به من واگذار کار انتقام آن کس را که من او را تنها آفریدم"},{"SurahNumber":74,"VerseNumber":12,"Text":"و به او مال و ثروت فراوان بذل کردم"},{"SurahNumber":74,"VerseNumber":13,"Text":"و پسران بسیار حاضر به خدمت نصیب گردانیدم"},{"SurahNumber":74,"VerseNumber":14,"Text":"و اقتدار و مکنت و عزّت دادم"},{"SurahNumber":74,"VerseNumber":15,"Text":"و (با کفران این نعمتها) باز هم از من طمع افزونی آن دارد"},{"SurahNumber":74,"VerseNumber":16,"Text":"هرگز (بر نعمتش نیفزایم) که او با آیات ما دشمنی و عناد ورزید"},{"SurahNumber":74,"VerseNumber":17,"Text":"به زودی او را به سختی و دشواری (آتش دوزخ) درافکنم"},{"SurahNumber":74,"VerseNumber":18,"Text":"اوست که فکر و اندیشه بدی کرد (که رسول خدا را به سحر و ساحری نسبت داد)"},{"SurahNumber":74,"VerseNumber":19,"Text":"و خدایش بکشد که چقدر اندیشه غلطی کرد"},{"SurahNumber":74,"VerseNumber":20,"Text":"باز هم خدایش بکشد که چه فکر خطایی نمود"},{"SurahNumber":74,"VerseNumber":21,"Text":"پس باز اندیشه کرد"},{"SurahNumber":74,"VerseNumber":22,"Text":"و (به اظهار تنفّر از اسلام) رو ترش کرد و چهره در هم کشید"},{"SurahNumber":74,"VerseNumber":23,"Text":"آن‌گاه روی گردانید و تکبر و نخوت آغاز کرد"},{"SurahNumber":74,"VerseNumber":24,"Text":"و گفت: این (قرآن) به جز سحر و بیان سحرانگیزی که (از ساحران گذشته) نقل می‌شود هیچ نیست"},{"SurahNumber":74,"VerseNumber":25,"Text":"این آیات گفتار بشری بیش نیست"},{"SurahNumber":74,"VerseNumber":26,"Text":"من این (منکر و مکذّب قرآن) را به آتش دوزخ درافکنم"},{"SurahNumber":74,"VerseNumber":27,"Text":"و تو چگونه توانی یافت که سختی عذاب دوزخ تا چه حد است؟"},{"SurahNumber":74,"VerseNumber":28,"Text":"شراره آن دوزخ از دوزخیان هیچ باقی نگذارد و همه را بسوزاند و محو گرداند"},{"SurahNumber":74,"VerseNumber":29,"Text":"آن آتش بر آدمیان رو نماید (و خرمن گنهکاران را به باد دهد)"},{"SurahNumber":74,"VerseNumber":30,"Text":"بر آن آتش نوزده تن (فرشته عذاب) موکّلند"},{"SurahNumber":74,"VerseNumber":31,"Text":"و ما خازنان دوزخ را غیر فرشتگان (عذاب) قرار ندادیم و عدد آنها را جز برای فتنه و محنت کفّار (نوزده) نگردانیدیم تا آنکه اهل کتاب هم یقین کنند (که ذکر این عدد مطابق تورات و انجیل است با آنکه صاحب قرآن به کتب آسمانی عالم نبوده و البته کلامش به وحی خداست و ایمان آرند) و آن بر یقین مؤمنان هم بیفزاید و دیگر در دل اهل کتاب و مؤمنان به اسلام هیچ شک و ریبی نماند و تا آنان که در دلهاشان مرض (شک و جهالت) است و کافران نیز (به طعنه) گویند که خدا از این مثل (که عدد فرشتگان عذاب را نوزده شمرده است نه بیش و کم) چه منظور داشت؟ بلی این چنین (قرار داد تا) هر که را خواهد به ضلالت بگذارد و هر که را خواهد هدایت نماید و هیچ کس از (عده بی‌حد) لشکرهای پروردگارت غیر او آگاه نیست و این (آیات ذکر دوزخ) جز برای پند و موعظه بشر نخواهد بود"},{"SurahNumber":74,"VerseNumber":32,"Text":"چنین (که کافران گویند) نیست، قسم به ماه تابان"},{"SurahNumber":74,"VerseNumber":33,"Text":"و قسم به شب تار چون باز گردد"},{"SurahNumber":74,"VerseNumber":34,"Text":"و قسم به صبح چون جهان را روشن سازد"},{"SurahNumber":74,"VerseNumber":35,"Text":"که این (آیات قرآن) یکی از بزرگترین آیات خداست"},{"SurahNumber":74,"VerseNumber":36,"Text":"در آن پند و اندرز آدمیان است"},{"SurahNumber":74,"VerseNumber":37,"Text":"برای هر یک از شما آدمیان که بخواهد (در مقام ایمان و طاعت و سعادت) پیش افتد یا باز ماند"},{"SurahNumber":74,"VerseNumber":38,"Text":"هر نفسی در گرو عملی است که انجام داده است"},{"SurahNumber":74,"VerseNumber":39,"Text":"مگر اهل یمین"},{"SurahNumber":74,"VerseNumber":40,"Text":"آنان در باغهای بهشت (متنعّمند و) سؤال می‌کنند"},{"SurahNumber":74,"VerseNumber":41,"Text":"از احوال دوزخیان گنهکار"},{"SurahNumber":74,"VerseNumber":42,"Text":"که شما را چه عمل به عذاب دوزخ در افکند؟"},{"SurahNumber":74,"VerseNumber":43,"Text":"آنان جواب دهند که ما از نمازگزاران نبودیم"},{"SurahNumber":74,"VerseNumber":44,"Text":"و مسکینی را طعام نمی‌دادیم"},{"SurahNumber":74,"VerseNumber":45,"Text":"و ما با اهل باطل به بطالت می‌پرداختیم"},{"SurahNumber":74,"VerseNumber":46,"Text":"و ما روز جزا را تکذیب می‌کردیم"},{"SurahNumber":74,"VerseNumber":47,"Text":"تا آنکه یقین (که ساعت مرگ است) بر ما فرا رسید"},{"SurahNumber":74,"VerseNumber":48,"Text":"پس شفاعت شفیعان در حق آنان هیچ سودی نبخشد"},{"SurahNumber":74,"VerseNumber":49,"Text":"اینک چرا از یاد آن روز سخت خود (و از ذکر و اندرز قرآن) اعراض می‌کنند؟"},{"SurahNumber":74,"VerseNumber":50,"Text":"گویی گورخران گریزانی هستند"},{"SurahNumber":74,"VerseNumber":51,"Text":"که از شیر درنده می‌گریزند"},{"SurahNumber":74,"VerseNumber":52,"Text":"بلکه هر یک از آنها می‌خواهند که برایشان هم (مانند پیمبران) صحیفه وحی آسمانی باز آید (تا ایمان آرند)"},{"SurahNumber":74,"VerseNumber":53,"Text":"هرگز (چنین نیست که پنداشتند) بلکه از (عذاب) آخرت نمی‌ترسند"},{"SurahNumber":74,"VerseNumber":54,"Text":"چنین نیست (که آنها پنداشتند) قرآن محققا همه پند و یادآوری است"},{"SurahNumber":74,"VerseNumber":55,"Text":"تا هر که خواهد متذکر آن شود"},{"SurahNumber":74,"VerseNumber":56,"Text":"و نخواهند متذکر شوند جز آنکه خدا بخواهد (یعنی بدون مشیّت و لطف الهی کسی بهشتی و سعادتمند نخواهد شد. از او رواست تقوا و ترس و بیم و شوق و امیدواری که) او اهل تقوا و اهل آمرزش و مغفرت است"},{"SurahNumber":75,"VerseNumber":1,"Text":"چنین نیست (که کافران پنداشتند) قسم به روز (بزرگ) قیامت"},{"SurahNumber":75,"VerseNumber":2,"Text":"و قسم به نفس پر حسرت و ملامت (یعنی نفس انسان که در قیامت خود را بر تقصیر و گناه بسیار ملامت کند و حسرت خورد). [جواب قسم محذوف است، یعنی به اینها سوگند می‌خورم که آدمیان را در روز قیامت برخواهم انگیخت. (م) ژ"},{"SurahNumber":75,"VerseNumber":3,"Text":"آیا آدمی پندارد که ما دیگر ابدا استخوانهای (پوسیده) او را باز جمع نمی‌کنیم؟"},{"SurahNumber":75,"VerseNumber":4,"Text":"بلی (استخوانهای او را جمع می‌کنیم) در حالی که ما قادریم که سرانگشتان او را هم منظم درست گردانیم"},{"SurahNumber":75,"VerseNumber":5,"Text":"بلکه انسان می‌خواهد آنچه (از عمرش) در پیش است همه را به فجور و هوای نفس گذراند"},{"SurahNumber":75,"VerseNumber":6,"Text":"(که دایم با شک و انکار) می‌پرسد کی روز قیامت (و حساب) خواهد بود؟"},{"SurahNumber":75,"VerseNumber":7,"Text":"(بگو) روزی که چشمهای خلقان (از وحشت و هول) خیره بماند"},{"SurahNumber":75,"VerseNumber":8,"Text":"و ماه تابان تاریک شود"},{"SurahNumber":75,"VerseNumber":9,"Text":"و میان خورشید و ماه جمع گردد (و هر دو بی‌نور شوند)"},{"SurahNumber":75,"VerseNumber":10,"Text":"در آن روز انسان گوید: (ای وای از سختی عذاب) کجا مفرّ و پناهی خواهد بود؟"},{"SurahNumber":75,"VerseNumber":11,"Text":"هرگز مفرّ و پناهگاهی نیست"},{"SurahNumber":75,"VerseNumber":12,"Text":"آن روز جز درگاه خدا آرامگاهی هیچ نیست"},{"SurahNumber":75,"VerseNumber":13,"Text":"آن روز آدمی به (نتیجه) هر نیک و بدی که در مقدّم و مؤخّر عمر کرده آگاه خواهد شد"},{"SurahNumber":75,"VerseNumber":14,"Text":"بلکه انسان خود بر (نیک و بد) خویش به خوبی بیناست"},{"SurahNumber":75,"VerseNumber":15,"Text":"هر چند (پرده‌های) عذر (بر چشم بصیرت) خود بیفکند"},{"SurahNumber":75,"VerseNumber":16,"Text":"(ای رسول در حال وحی) با شتاب و عجله زبان به قرائت قرآن مگشای"},{"SurahNumber":75,"VerseNumber":17,"Text":"که ما خود قرآن را مجموع و محفوظ داشته و بر تو فرا خوانیم"},{"SurahNumber":75,"VerseNumber":18,"Text":"و آن‌گاه که بر خواندیم تو پیرو قرآن آن باش"},{"SurahNumber":75,"VerseNumber":19,"Text":"پس از آن بر ماست که (حقایق) آن را بر تو بیان کنیم"},{"SurahNumber":75,"VerseNumber":20,"Text":"هرگز، بلکه شما (کافران لجوج) تمام دنیای نقد عاجل را دوست دارید"},{"SurahNumber":75,"VerseNumber":21,"Text":"و به کلی کار آخرت را واگذارید"},{"SurahNumber":75,"VerseNumber":22,"Text":"آن روز رخسار طایفه‌ای (از شادی) بر افروخته و نورانی است"},{"SurahNumber":75,"VerseNumber":23,"Text":"و به چشم قلب جمال حق را مشاهده می‌کنند"},{"SurahNumber":75,"VerseNumber":24,"Text":"و رخسار گروهی دیگر عبوس و غمگین است"},{"SurahNumber":75,"VerseNumber":25,"Text":"که می‌دانند حادثه ناگواری در پیش است که پشت آنها را می‌شکند"},{"SurahNumber":75,"VerseNumber":26,"Text":"چنین نیست (که منکران قیامت پنداشتند. باش تا) آن گاه که جانشان به گلو رسد"},{"SurahNumber":75,"VerseNumber":27,"Text":"و (اهلش) گویند: کیست که چاره درد این بیمار تواند کرد؟"},{"SurahNumber":75,"VerseNumber":28,"Text":"و بیمار خود یقین به مفارقت از دنیا کند (که ملک موت را به چشم ببیند)"},{"SurahNumber":75,"VerseNumber":29,"Text":"و ساقهای پا (از شدت غم عقبی و حسرت دنیا) به هم در پیچد"},{"SurahNumber":75,"VerseNumber":30,"Text":"در آن روز خلق را به سوی خدا خواهند کشید"},{"SurahNumber":75,"VerseNumber":31,"Text":"پس (آن روز وای بر آن که چون ابو جهل) حق را تصدیق نکرد و نماز (و طاعتش) بجا نیاورد"},{"SurahNumber":75,"VerseNumber":32,"Text":"بلکه (خدا را) تکذیب کرد و (از حکمش) رو بگردانید"},{"SurahNumber":75,"VerseNumber":33,"Text":"و آن گاه با تکبر و نخوت به سوی اهل خویش روی آورد"},{"SurahNumber":75,"VerseNumber":34,"Text":"(به وی خطاب شود) وای (بر زندگی) و (صد) وای بر (مرگ) تو"},{"SurahNumber":75,"VerseNumber":35,"Text":"پس (از مرگ هم) وای (بر برزخ) و (صد) وای بر (روز محشر) تو"},{"SurahNumber":75,"VerseNumber":36,"Text":"آیا آدمی می‌پندارد که او را مهمل (از تکلیف و ثواب و عقاب) گذارند (و غرضی در خلقتش منظور ندارند)"},{"SurahNumber":75,"VerseNumber":37,"Text":"آیا آدمی قطره آب نطفه نبود که (در رحم) ریزند؟"},{"SurahNumber":75,"VerseNumber":38,"Text":"و پس از نطفه خون بسته شد و آن گاه (خدایش به این صورت زیبای حیرت انگیز) آفرید و آراسته ساخت"},{"SurahNumber":75,"VerseNumber":39,"Text":"پس آن گاه از او دو صنف نر و ماده پدید آورد"},{"SurahNumber":75,"VerseNumber":40,"Text":"آیا چنین خدای (با قدرت و حکمت) باز نتواند مردگان را زنده گرداند؟"},{"SurahNumber":76,"VerseNumber":1,"Text":"آیا بر انسان روزگارانی نگذشت که چیزی هیچ لایق ذکر نبود؟"},{"SurahNumber":76,"VerseNumber":2,"Text":"ما انسان را از آب نطفه مختلط (بی حس و شعور) خلق کردیم و او را می‌آزماییم و بدین سبب دارای قوای چشم و گوش (و مشاعر و عقل و هوش) گردانیدیم"},{"SurahNumber":76,"VerseNumber":3,"Text":"ما به حقیقت راه (حق و باطل) را به او نمودیم حال خواهد (هدایت پذیرد و) شکر (این نعمت) گوید و خواهد (آن نعمت را) کفران کند"},{"SurahNumber":76,"VerseNumber":4,"Text":"ما برای (کیفر) کافران غل و زنجیرها و آتش سوزان مهیّا ساخته‌ایم"},{"SurahNumber":76,"VerseNumber":5,"Text":"نکوکاران عالم (که در این آیه حضرت علی و فاطمه و حسنین علیهم السّلام و شیعیانشان به اجماع خاصّه و اخبار عامّه مقصودند) در بهشت از جام شرابی نوشند که طبعش (در لطف و رنگ و بوی) کافور است"},{"SurahNumber":76,"VerseNumber":6,"Text":"از سرچشمه گوارایی آن بندگان خاص خدا می‌نوشند که به اختیارشان هر کجا خواهند جاریش سازند"},{"SurahNumber":76,"VerseNumber":7,"Text":"به عهد و نذر خود وفا می‌کنند و از روزی که شر و سختیش همه اهل محشر را فراگیرد می‌ترسند"},{"SurahNumber":76,"VerseNumber":8,"Text":"و هم بر دوستی او (یعنی خدا) به فقیر و طفل یتیم و اسیر طعام می‌دهند"},{"SurahNumber":76,"VerseNumber":9,"Text":"(و گویند) ما فقط برای رضای خدا به شما طعام می‌دهیم و از شما هیچ پاداش و سپاسی هم نمی‌طلبیم"},{"SurahNumber":76,"VerseNumber":10,"Text":"ما از (قهر) پروردگار خود به روزی که (از رنج و سختی آن رخسار خلق) در هم و غمگین است می‌ترسیم"},{"SurahNumber":76,"VerseNumber":11,"Text":"خدا هم از شر و فتنه آن روز آنان را محفوظ داشت و به آنها روی خندان و دل شادمان عطا نمود"},{"SurahNumber":76,"VerseNumber":12,"Text":"و پاداش آن صبر کامل بر ایثارشان باغ بهشت و لباس حریر بهشتی لطف فرمود"},{"SurahNumber":76,"VerseNumber":13,"Text":"که در آن بهشت بر تختها (ی عزت) تکیه زنند و آنجا نه آفتابی سوزان بینند و نه سرمای ز مهریر (بلکه در هوایی بسیار خوش و باغی وسیع و دلکش تفرج کنند)"},{"SurahNumber":76,"VerseNumber":14,"Text":"و سایه درختان بهشتی بر سر آنها و میوه‌هایش در دسترس و به اختیار آنهاست"},{"SurahNumber":76,"VerseNumber":15,"Text":"و (ساقیان زیبای حور و غلمان) با جامهای سیمین و کوزه‌های بلورین بر آنها دور زنند"},{"SurahNumber":76,"VerseNumber":16,"Text":"که آن بلورین کوزه‌ها به رنگ نقره خام و به اندازه و تناسب (اهلش) مقدر کرده‌اند"},{"SurahNumber":76,"VerseNumber":17,"Text":"و آنجا شرابی که طبعش چون زنجبیل (گرم و عطرآگین) است به آنها بنوشانند"},{"SurahNumber":76,"VerseNumber":18,"Text":"در آنجا چشمه‌ای است که سلسبیلش نامند"},{"SurahNumber":76,"VerseNumber":19,"Text":"و دور آن بهشتیان پسرانی زیبا که تا ابد نوجوانند و خوش سیما به خدمت می‌گردند که در آنها چو بنگری (از فرط صفا) گمان بری که لؤلؤ منثورند"},{"SurahNumber":76,"VerseNumber":20,"Text":"و چون آن جایگاه نیکو را مشاهده کنی عالمی پر نعمت و کشوری بی نهایت بزرگ خواهی یافت"},{"SurahNumber":76,"VerseNumber":21,"Text":"بر بالای بهشتیان، لطیف دیبای سبز و حریر ستبر است و بر دستهاشان دستبند نقره خام، و خدایشان شرابی پاک (و گوارا از کوثر عنایت) بنوشاند"},{"SurahNumber":76,"VerseNumber":22,"Text":"این بهشت به حقیقت پاداش (اعمال) شماست و سعی و اشتیاقتان (در راه طاعت حق) مشکور و مقبول است"},{"SurahNumber":76,"VerseNumber":23,"Text":"محققا ما این قرآن (عظیم الشأن) را بر تو فرو فرستادیم"},{"SurahNumber":76,"VerseNumber":24,"Text":"پس بر اطاعت حکم پروردگارت صبور و شکیبا باش و هیچ از مردم بدکار کفر کیش اطاعت مکن"},{"SurahNumber":76,"VerseNumber":25,"Text":"و نام خدایت را صبح و شام (به عظمت) یاد کن"},{"SurahNumber":76,"VerseNumber":26,"Text":"و شب را برخی (در نماز) به سجده خدا پرداز و شام دراز به تسبیح و ستایش او صبح گردان"},{"SurahNumber":76,"VerseNumber":27,"Text":"این مردم کافر غافل همه دنیای نقد عاجل را دوست می‌دارند و آن روز (قیامت) سخت سنگین را به کلی از یاد می‌برند"},{"SurahNumber":76,"VerseNumber":28,"Text":"ما اینان را آفریدیم و محکم بنیان ساختیم و هرگاه بخواهیم همه را فانی ساخته و مانندشان قوم دیگر خلق می‌کنیم"},{"SurahNumber":76,"VerseNumber":29,"Text":"این آیات پند و تذکری است، پس هر که (سعادت و حسن عاقبت) بخواهد راهی به سوی خدای خود پیش گیرد"},{"SurahNumber":76,"VerseNumber":30,"Text":"و شما (کافران، راه حق را) نمی‌خواهید مگر خدای بخواهد (و به قهر شما را به این راه بدارد)، که البته خدا دانا و به صلاح بندگان آگاه است"},{"SurahNumber":76,"VerseNumber":31,"Text":"هر که را بخواهد در (بهشت) رحمت خود داخل گرداند و برای ستمکاران عالم عذاب دردناک مهیّا ساخته است"},{"SurahNumber":77,"VerseNumber":1,"Text":"قسم به رسولانی که از پی هم (بر خیر و سعادت خلق) فرستاده شدند"},{"SurahNumber":77,"VerseNumber":2,"Text":"قسم به فرشتگانی که به سرعت تند باد (به انجام حکم حق) می‌شتابند"},{"SurahNumber":77,"VerseNumber":3,"Text":"قسم به آنان که (وحی حق و شرع الهی را در جهان) نیکو نشر می‌دهند"},{"SurahNumber":77,"VerseNumber":4,"Text":"و قسم به حق آنان که (به حکم خدا راه هدایت را از ضلالت ممتاز کرده و بین حق و باطل را بر خلق) کاملا جدا می‌کنند"},{"SurahNumber":77,"VerseNumber":5,"Text":"و قسم به آنان که ذکر (خدا و کتاب الهی) را (به انبیاء) وحی می‌کنند"},{"SurahNumber":77,"VerseNumber":6,"Text":"تا عذر و حجت (نیکان) و بیم و تهدید (بدان) شود"},{"SurahNumber":77,"VerseNumber":7,"Text":"(قسم به همه اینان) که آنچه (از ثواب و عقاب آخرت) به شما وعده دهند البته واقع خواهد شد"},{"SurahNumber":77,"VerseNumber":8,"Text":"وقتی که ستارگان همه بی نور و محو شوند"},{"SurahNumber":77,"VerseNumber":9,"Text":"و آن گاه که آسمان شکافته شود"},{"SurahNumber":77,"VerseNumber":10,"Text":"و آن گاه که کوهها (چون خاک بر دم باد) پراکنده شوند"},{"SurahNumber":77,"VerseNumber":11,"Text":"و آن گاه که به رسولان، وقت (گواهی بر امتان) را اعلام کنند"},{"SurahNumber":77,"VerseNumber":12,"Text":"برای چه روزی وقت (وعده حق) معین شد؟"},{"SurahNumber":77,"VerseNumber":13,"Text":"برای (روز قیامت) همان روزی که (بین حق و باطل و سعید و شقی) جدایی افتد"},{"SurahNumber":77,"VerseNumber":14,"Text":"و تو چگونه توانی عظمت و سختی آن روز جدایی را تصور کنی؟"},{"SurahNumber":77,"VerseNumber":15,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":16,"Text":"آیا ما پیشینیان را (به کیفر کفر) هلاک نکردیم؟"},{"SurahNumber":77,"VerseNumber":17,"Text":"از پی آنان آیندگان را (که منکران قرآن باشند) نیز هلاک می‌کنیم"},{"SurahNumber":77,"VerseNumber":18,"Text":"ما بدکاران عالم را همین گونه هلاک می‌سازیم"},{"SurahNumber":77,"VerseNumber":19,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":20,"Text":"آیا ما شما آدمیان را از آب نطفه بی قدر (بدین زیبایی) نیافریدیم؟"},{"SurahNumber":77,"VerseNumber":21,"Text":"و آن نطفه را (از صلب پدر) به قرارگاه استوار (رحم) منتقل ساختیم"},{"SurahNumber":77,"VerseNumber":22,"Text":"تا مدتی معین و معلوم (در رحم بماند)"},{"SurahNumber":77,"VerseNumber":23,"Text":"و ما تقدیر (مدت رحم و تعیین سرنوشت او تا ابد) کردیم که نیکو مقدّر (حکیمی) هستیم"},{"SurahNumber":77,"VerseNumber":24,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":25,"Text":"آیا ما زمین را جامع (حوایج و کفایت بر مسکن و هر امر بشر) قرار ندادیم؟"},{"SurahNumber":77,"VerseNumber":26,"Text":"تا زندگان روی زمین تعیّش کنند و مردگان درونش پنهان شوند"},{"SurahNumber":77,"VerseNumber":27,"Text":"و در آن کوههای بلند برافراشتیم و (از ابر و باران) به شما آب زلال گوارا نوشانیدیم"},{"SurahNumber":77,"VerseNumber":28,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":29,"Text":"(خطاب رسد: ای منکران) شما امروز به سوی آن دوزخی که تکذیب می‌کردید بروید"},{"SurahNumber":77,"VerseNumber":30,"Text":"بروید زیر سایه دودهای آتش دوزخ که از سه جانب (شما را) احاطه کند"},{"SurahNumber":77,"VerseNumber":31,"Text":"نه بر سر شما سایه خواهد افکند و نه از شرار آتش هیچ نجاتتان خواهد داد"},{"SurahNumber":77,"VerseNumber":32,"Text":"آن آتش هر شراری بیفکند شعله‌اش مانند قصری است"},{"SurahNumber":77,"VerseNumber":33,"Text":"گویی آن شراره (در بزرگی و رنگ) به شتران زرد موی مانند است"},{"SurahNumber":77,"VerseNumber":34,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":35,"Text":"این روزی است که (کافران بر نجات خود) سخنی نتوانند گفت"},{"SurahNumber":77,"VerseNumber":36,"Text":"و به آنها رخصت عذر خواهی نخواهند داد"},{"SurahNumber":77,"VerseNumber":37,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":38,"Text":"این روز فصل (حکم و جدایی نیک و بد) است که شما را با همه در گذشتگان پیشین (به عرصه محشر) جمع گردانیده‌ایم"},{"SurahNumber":77,"VerseNumber":39,"Text":"پس اگر فکر و حیلتی (بر نجات خود) توانید بر من حیلت کنید"},{"SurahNumber":77,"VerseNumber":40,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":41,"Text":"(آن روز سخت) بندگان با تقوا و پرهیزگار در سایه درختان بهشت و طرف نهرهای جاری متنعّمند"},{"SurahNumber":77,"VerseNumber":42,"Text":"و از هر نوع میوه مایل باشند فراوان فراهم است"},{"SurahNumber":77,"VerseNumber":43,"Text":"بخورید و بیاشامید که شما را گوارا باد به پاداش اعمال نیکی که در دنیا به جای می‌آوردید"},{"SurahNumber":77,"VerseNumber":44,"Text":"ما البته نیکوکاران عالم را چنین پاداش می‌دهیم"},{"SurahNumber":77,"VerseNumber":45,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":46,"Text":"(ای کافران شما هم که ایمان به لذّات روحانی و تنعّم و نشاط ابدی آخرت ندارید پس به خوی حیوانیت) بخورید و تمتّع برید به عمر کوتاه دنیا که شما بسیار مردم بزهکاری هستید"},{"SurahNumber":77,"VerseNumber":47,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":48,"Text":"و هرگاه به آنها گفته شود که نماز و طاعت خدا را به جای آرید اطاعت نکنند"},{"SurahNumber":77,"VerseNumber":49,"Text":"وای آن روز به حال آنان که (آیات خدا را) تکذیب کردند"},{"SurahNumber":77,"VerseNumber":50,"Text":"(این کافران) پس از آیات خدا (که آن را تکذیب کردند) باز به کدامین حدیث ایمان می‌آورند؟"}]}