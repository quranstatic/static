{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":41,"VerseNumber":47,"Text":"Qhiyaamá edde takke waktih ixxiga Yalla fan gacsimta. Kaadu le-qoxxittek (sibaabik/faanittek) yawqe mexexi mayanaay, say- tiyay tassukuqqeeh xalta matan kay ixxigal akke waytek. Kaadu Yot agleh haak sugten agleytit annih teetiiy, keenik axcuk keenih seecuwaa ayró, koros ittah ; “asaaku koo naysixxigeh atu agleyta litoomuh sumaaqita num net aneewaam”"},{"SurahNumber":41,"VerseNumber":48,"Text":"Kaadu keenik bayteh duma addunyal Yallak kallah aqbaduk sugeenim, tokkel usun kudaanaah, eleelitan rike aalle waanam yismiteenih Yallih digaalák"},{"SurahNumber":41,"VerseNumber":49,"Text":"Seehadayti mataqba (manakura) isi Rabbit addunyâ maqaaneh guranah xaqtimaamak, kaadu umaané (tuddagnaay, biyaakaay, ....) kaa xagtek, toysa usuk (korosta kinnuk) yabboodiiy yaggiriqqi kinni Yallih racmatak"},{"SurahNumber":41,"VerseNumber":50,"Text":"Kaadu nummaak Nek tan maqaané kaa tammosnek (korosta kinnuk) gibdaabini kaa xageek lakat, diggaluk ah-yiimiy yi-angoyyal geeh, qhiyaamá uguttam makkala. kaadu yi-Rabbi fan gace yoo tekkek anu diggaluk Kay xaqul Jannat liyo axcele. Tokkel diggaluk koroosite marah warsenno umaanek abeenim, kaadu diggaluk ken tammoysenno gibdi digaalá"},{"SurahNumber":41,"VerseNumber":51,"Text":"Kaadu seehadaytuh qaafiyat kee gaddaliinot namqe waqdi, derre cabaah, kaxxa-mariinoh moyya karerri haa cakkih rammitaamak, kaadu umaané kaa xagta waqdi tokkel usuk kaxxa xaaqó-li yakke"},{"SurahNumber":41,"VerseNumber":52,"Text":"Nabiyow a-korosuk ixxic; yoh warisay a-Qhuraan Yallih garik yen kaa tekkeeh, lakat kaal koroositteeniih dirabbosseenik, siinik makot gexoh iyyi gacaa?, cakki kaxxa akaalafah tekeelefeeniih cinten waqdi? (num magaca)"},{"SurahNumber":41,"VerseNumber":53,"Text":"A-koros Ni-astooti aybullenno qaran kee baaxô deraafeey, ken nafsittel, Qhuraan cakki kinnim keenih baxxaqqa ittam fanah. Kaadu ku-Rabbik ken maxiqtaa astáh, Qhuraan cakki kinniih diggah usuk kulliimil sumaaqitam"},{"SurahNumber":41,"VerseNumber":54,"Text":"Oobbiyooy! Diggah usun (koros kinnuk) sinni Rabbih angaarawak agay-waagat yanin? Oobbiyooy! diggah Yalli ummaanim marot yabbixe ixxigaa kee duddal, kaak qellittam matan. Fulte Racmattaay, Gunê Racmatta le Yallih Migaaqal Qimbisa"},{"SurahNumber":42,"VerseNumber":1,"Text":"Caa-Miim (edde faxem yalli yaaxige)"},{"SurahNumber":42,"VerseNumber":2,"Text":"Qayn-Siin-Qhaaf (edde faxem yalli yaaxige)"},{"SurahNumber":42,"VerseNumber":3,"Text":"Nabiyow Yallay mayso leeh naggaarinnu-le ama Qhuraan wacyih kol kah oobise innah kok duma sugte ambiyal kitooba oobise"},{"SurahNumber":42,"VerseNumber":4,"Text":"Qaranwaay, baaxól enni ittam Yalli-le kaadu usuk fayyaliiy, nabna-li"},{"SurahNumber":42,"VerseNumber":5,"Text":"Qaranwa ittak amol faqittaamat xayyossu hayte Yallih nabnak abta meesih sabbatah, malayka sinni Rabbi saytunnoysak faylissa, kaadu moominiinik baaxól yan marah dambi cabti esserta Yallal, oobbiyooy! Diggaluk Yalli usuk dambi cabti-li, xuwaw-li"},{"SurahNumber":42,"VerseNumber":6,"Text":"Yallak kalah yallitteeta awlah haysite marih abtootat Yalli loynah yaniih, nabiyow atu ken abtoota (caabi) dacrisé hinnito atu meesiisê kal"},{"SurahNumber":42,"VerseNumber":7,"Text":"Tonnaah kok naharsi farmoytiitil wacyi kah oobisne innah Qhuraanay Qarab afat yani wacyih kol oobisne nabiyow makki maraa kee seehadak tet deraafel tanim edde meesissâ gidah kaadu gaaboynah ayróy (qhiyaamah ayró kinnuk) mamut kak waaga sinnih digaalál sinam mceesissâå gidah. Seehada namma buttah kurrunta: buttá jannatal gactaah (moominiin kinnuk) buttá saqiir deqsitta giral gacta (koros kinnuk)"},{"SurahNumber":42,"VerseNumber":8,"Text":"Yalli faxinnay seehada inkih inki mara abak yeneeh islaam diinil tirri ken haak yen, kinnih immay Yalli isi ginók isih faxa mara isi racmatat culsaah (moominiin kinnuk) daalimiin (koros kinnuk) awlaytu maliiy, Yallih digaalák cateyna mali qhiyaamah ayró"},{"SurahNumber":42,"VerseNumber":9,"Text":"Hinnak a koros Yallak kalah awla haysittee? Yalli usuk dibuk cakki awlaytuuy, usuk rabtem yaynuwwe kaadu usuk ummaanimil dudda-le"},{"SurahNumber":42,"VerseNumber":10,"Text":"Sinaamey tuk itta elle wayya haytaanamih cokmi Yalla fanah gaca. Toh Yallaay, yi-Rabbiy elle kelta kinniih, Kaa fanah aduure (andabbe) keenik ixxic nabiyow"},{"SurahNumber":42,"VerseNumber":11,"Text":"Yalli qaranwaa kee baaxó giné, sinaamey sin nafsik agabu siinih abeeh, lacak labim kee sayim siinih abe edde sin yaydarruh, tu Kay ceelo maliiy kaa celtam matan, Usuk yaabbiiy yabali"},{"SurahNumber":42,"VerseNumber":12,"Text":"Qaranwaa kee baaxô reedá Yalli leeh, racmat kee rizqhi mafaatic kay gabal yan, isih kah faxa marah rizqhi farakka haah, isih kah faxa maral ceyissi haa, Usuk diggaluk ummaanimil ixxiga-li"},{"SurahNumber":42,"VerseNumber":13,"Text":"Yalli siinih madqeh diinik Nuuc edde farriimeemiiy, nabiyow wacyih kol oobisneemiiy, Kaadu Ibraahimiiy, Muusaay, Qiisa edde farrimnem, islaam diini soolisaay kaal mabaxaa-baxsimina iyyaanama, nabiyow ken fan kak secta diini Yallat agleyta haal yembeh, Yalli isi inkittinaane fanah isih faxa mara doora isi ginók kaadu isil yaduure mara tirri haa"},{"SurahNumber":42,"VerseNumber":14,"Text":"Koros diinil ma-baxambaxsiminna ixxigah asmat keenih yemeeteek lakal akke waytek ken fanal yanih yan kuuxe-waynaan kee qinaadih caddok taturuk gexxaamah, kaadu nabiyow ku-Rabbik tookome qangará suge wannay muggaqsime waktî (qhħiyaamah ayró kinnuk) fan digaalá keenik wadirroysaamal Yalli ken fan baxisak yen, keenik koroositeh yan mara sissikuk digaalaamat kaadu diggah Yalli ken lakal kitab nagarsiise mari (yahuud kee nasaara kinnuk) diinii kee iimaanak kaxxa agay-waagaa kee agaagulut yanin"},{"SurahNumber":42,"VerseNumber":15,"Text":"Too massah yan diiniy Yalli ambiyah madqey ken edde farriime fan nabiyow sinaamah seecaay, elle amrisentennal diinil soolaay diggi elle ixxicaay nabiyow ken (koros kinnuk) kalbi fayxiixa makataatin Kaadu Yalli ambiyal kitoobak oobissi heem nummayseeh, sin fanal qadaalat abaamal amrisime keenik ixxic. Yalli ni-Rabbiiy sin Rabbi, nanu ninni meqe taamoomih galtó linooh, isin sinni umá taamoomih galtó liton, nee kee sin fanat xaaw mayan kulli mara le-taamal galte- le qhiyaamah ayró. Yalli nee kee sin fan gaaboyseleeh (askatteleeh), madaara kaâ fanah takke"},{"SurahNumber":42,"VerseNumber":16,"Text":"Kaadu Yalli Nabii Mucammad Aae Yalli kaa edde ruube diinil yangadde mari (koros kinnuk) sinam kaa oggolteeh yuslumeeniik lakal ken giddi Ken Rabbih xaqul deedala. kaadu addunyal Yallak naqbi ken amol yaniih akeeral gibdi digaalá-lon"},{"SurahNumber":42,"VerseNumber":17,"Text":"Yalla kinni Qhuraan kee raqqate kitooba cakkil oobissem kaadu miidaan (qadli kinnuk) cakkķil oobise sinam fan massal kaal meklaanam keh kaadu nabiyow iyyi koo yiysixxigeeh qhiyaamah uddur xayi way"},{"SurahNumber":42,"VerseNumber":18,"Text":"Qhiyaamah ayró nummaysewaa mari (koros kinnuk) tet mamaatah fayxit yasissikeh anqasah, nummayse marah tu-gactekii, teetik mcesitaanaah, diggah cakki kinnim teetik yaaxigeenih. Oobbiyooy! Diggah qhiyaamal itta giddiya mari cakkik xer makot yanin"},{"SurahNumber":42,"VerseNumber":19,"Text":"Yalli isi naqoosah xuwawli kinni, isih faxa marah rizqhi farakka haah, Usuk qandeli, maysoli"},{"SurahNumber":42,"VerseNumber":20,"Text":"Abá taamat akeerâ galtó faxa numuh, kay taamah galtó kaah osisnah kaadu Abá taamat addunyâ galtó faxa numuh teetik kaah lownem kaah naceeh, kaadu usuk akeeral meqe galtóh maglab mali"},{"SurahNumber":42,"VerseNumber":21,"Text":"Hinnak a-koros agleytittey diinik Yalli idini kah aceeweem keenih madaqta maay lon? Kaadu tookome qangará suge wannay ken digaalá keenik wadirroysaamal Yalli ken fan baxisak yen keenik koroosite mará sissikuk digaaláamat. Diggaluk daalimiin (koros kinnuk) qansarissa digaalá- le qhiyaamah ayró"},{"SurahNumber":42,"VerseNumber":22,"Text":"Nabiyow qhiyaamah ayró koros addunyal aben uma taamak ken geyta digaalák meesitah ken table woo digaalá keenil oobak, Nummayseeh meqe-taamoomi abbaasite marah tu-gactekii, jannatittê kaloolah addal yanin, usun sinni Rabbih xaqul faxxa haanam-lon. Toh kaxxa muxxó kinni"},{"SurahNumber":42,"VerseNumber":23,"Text":"Too muxxó kinni Yalli isi naqoosay teemeneeh meqe taamoomi abitte elle ayti-kumusam (berrakisam). Nabiyow keenik ixxic; siinih aba seecol galtó sin messera marê xayni kacanih guran akke waytek. Kaadu maqaané abbaasite numuh, maqaanét maqaané kaah osisna, diggah Yalli dambi-cabti-li, faato-li"},{"SurahNumber":42,"VerseNumber":24,"Text":"Hinnak a-koros Nabii Yallal dirab ginnaasite ittaa? nabiyow atu Yallal dirab ginnaasitinnitoy Yalli faxaamal ku sorkocô baxa alifak yen, Yalli deedal baysaah (duugaah), yani (cakki) diggoysah isi qangoorut (Qhuraan kinnuk). Diggaluk Yalli alilwâ (seehadâ sorkocô baxitte kinnuk) tanim yaaxigi tu kaak ma-qellitta"},{"SurahNumber":42,"VerseNumber":25,"Text":"Yalla kinni isi naqoosak toobat (Yallal madaara) oggoltaah, umaaneenak qafu keenih abtam kaadu isin abba haytaanam yaaxigeh"},{"SurahNumber":42,"VerseNumber":26,"Text":"Kaadu yeemeneeh meqe taamoomi abbaasite marak ken meqe taamoomi Yalli keenik oggolaah, keenih ossah isi muxxoh. Korosuh tu-gactekii, gibdi digaalá-le qhiyaamah ayró"},{"SurahNumber":42,"VerseNumber":27,"Text":"Yalli isi naqoosah rizqhi farakka hannay baaxô bagul caddok taturak yenen batrah. Kinnih ikkal, Yalli rizqhik isih faxam caggudul oobisa. Diggah Usuk isi naqoosak adda yaaxigi, yabali"},{"SurahNumber":42,"VerseNumber":28,"Text":"Kaadu dibuk Yalla kinni qaraanak rob oobissam ken edde yafqem keeh kaak yobboodeeniik lakal kaadu isi racmat (rob kinnuk) fixiixisah isi ginól Usuk awlaytuy faylaley isi naqoosah caagiida dacrisa kinni"},{"SurahNumber":42,"VerseNumber":29,"Text":"Kaadu kay astootik kay Nabiinaa kee kay dudda tascassem qaranwaa kee baaxô ginooy, ken nammayih addal mutuccu taamak fixiixiseemi kaadu Usuk isih faxa waqdi rabeeniik lakal qhiyaamah ayró ken gaaboysuh dudda-le"},{"SurahNumber":42,"VerseNumber":30,"Text":"Kaadu sinaamey baláa kee musiibak sin xagga haytam toh sin gaboobi bahteemi dambittek kaadu Yalli maggoomuk qafu siinih aba umaaneenak"},{"SurahNumber":42,"VerseNumber":31,"Text":"Kaadu isin Yallih digaalák tassaqqó hinniton baaxô bagul, kaadu Yallak kalah awlaytu mantoonuuy, cateyna manton"},{"SurahNumber":42,"VerseNumber":32,"Text":"Kaadu kay astootik kay dudda tascassem badal qaleelá ceelak gexa dawaaniki"},{"SurahNumber":42,"VerseNumber":33,"Text":"Yalli faxinnay caacay eyseddi heeh, dawaanik baddi bagul lalak asak yen. Diggah tohut Yallih dudda tascasse astooti tan ummaan kaxxa sabriliy faatoleh"},{"SurahNumber":42,"VerseNumber":34,"Text":"Hinnay ken (dowaanik kinnuk) finqisak yen sutiyyat (xuumiyyat) tet mari abe dambih sabbatah. Kaadu Yalli maggo dambittek qafu keenih aba"},{"SurahNumber":42,"VerseNumber":35,"Text":"Kaadu ni-inkittinaane tascasse astooti tangadde koros taaxagay Yallih digaalák kudmá aallewaanaah, eleelitan rike aalle waanam usuk aben dambii kee koroosannul ken digaalám faxek"},{"SurahNumber":42,"VerseNumber":36,"Text":"Sinaamey tuk siinih ontocowwimmi ittem maaluu kee xaylooy wohuk kalah taniimik is addunyâ manoh massamaqqaay, Yallih xaqul galtók tanim kayrih teetik tayseeh raqtah, Yallaa kee kay farmoytit nummayseeh sinni Rabbil kelta marah"},{"SurahNumber":42,"VerseNumber":37,"Text":"Kaadu kaxxa dambittee kee qaxuma umaaneenak yaxxeereeniih, umam keenil baaha mara yinqibe ken tekkek qafu keenih aba mara"},{"SurahNumber":42,"VerseNumber":38,"Text":"Kaadu sinni Rabbih seeco oggoleeh, salat soolise maray sinni caagid sinni fanal malah-leeh, Nanu keenih neceemik tu yacee mara kinnon"},{"SurahNumber":42,"VerseNumber":39,"Text":"Kaadu dulmi ken xage kaa tekkek usun ken yudlume maral cane gacsitaah koosita mara kinnon caddok keenit tatre kalah Yallih gital"},{"SurahNumber":42,"VerseNumber":40,"Text":"Kaadu umaanê galtó tet ceela canê gacsa-le ossekalah, tokkel qafu abeeh isee kee qaduwwi (naqboyti) fan bicse numuh kay galtó Yallal tan. Diggaluk Usuk dulmi-abá makicna"},{"SurahNumber":42,"VerseNumber":41,"Text":"Kaadu kaa yudlumeeniik lakal cane gacsite num kaa yudlume maral toysa woo maray isi cane gacsite elle kataatan giti mayan digaaláh"},{"SurahNumber":42,"VerseNumber":42,"Text":"Cagalah katayyuu kee digaalá elle tanim sinam yadlumeeh, baaxô bagul cakki maliinoh caddok tatra mara umaanet, woo mari qansarissa digaalá-le qhiyaamah ayró"},{"SurahNumber":42,"VerseNumber":43,"Text":"Kaadu sinam kaal bahta adáa kee umaanel yisbireeh, woo marah qafu abe num diggaluk toh fayla- le taamoomiy faatitiyya-ley Yalli sinam elle amriseeh, galtó-le kinni usuk abem"},{"SurahNumber":42,"VerseNumber":44,"Text":"Kaadu Yalli tirtô gitak makkoyse num baaheh yan umaaneh sabbatah hebeltoh awlaytuy ise-cataah cakki gital tirri ise haa mali Yallak sarrah Kaadu nabiyow koros digaalá table waqdi addunyâ gacimih giti maay yan axcih ken abletto sinni Rabbik"},{"SurahNumber":42,"VerseNumber":45,"Text":"Kaadu nabiyow ama koros girál xayyowsiman waqdi, mangacannah (rammit kinnuk) meesitak boola-le wagittoh girâ fanah wagitah ken table conxok gexxaamah, kaadu yeemene mari jannatti addal anuk korosut finqak takkem yablen waqdi, diggah fingittem qhiyaamâ saaku sinni nafsii kee sinni buxah mara girâ culimil finqise mara iyyan, oobbiya diggaluk koros qhiyaamah ayró aggiriqqe sinni digaaláy amok keenik kate waytah addat yanin"},{"SurahNumber":42,"VerseNumber":46,"Text":"Kaadu a koros qhiyaamah ayró Yallih digaalák ken catta awlaytit mali Yallak kalah, edde tanih tan koroosannih sabbatah Yalli makkoyse num addunyal cakki kaa gudduysa gita maliiy, akeeral jannat kaa gudduysa gita mali"},{"SurahNumber":42,"VerseNumber":47,"Text":"A korosey sinni Rabbih seeco oggola kaal taamineenimil, Yallih kabuk ayróy (qhiyaamah ayró kinnuk) num gacsam duude waa siinit tamaatek naharal. Woo ayró Yalli tet baaheek wadir eleelittan rike manton Yallih digaalák kaadu abten dambi tangaddeenim maduddan"},{"SurahNumber":42,"VerseNumber":48,"Text":"Koros Yallal yaamineenimil derre cabte tet tekkek toysa nabiyow nanu koo maruubinnino ken taama dacrissuh gudduysiyyak sah kol tanim matan kaadu nanu diggaluk seehadaytuh Ni-xaquk yan niqmat kaah neceeh tet kaa tammosna waqdi teetit wallitaah umaané ken xagta waqdi dambik ken gaboobi bahteemih sabbatah, toysa diggah seehadayti kaxxa angodda-li"},{"SurahNumber":42,"VerseNumber":49,"Text":"Qaranwaa kee baaxooy ken nammayih addal taniimih reedá inkih Yalli le. Ginók Yalli isih faxam gina isih kah faxa marah say-xayló yaceeh isih kah faxa marah lab-xaylo yacee isi naqoosak"},{"SurahNumber":42,"VerseNumber":50,"Text":"Hinnay kah faxa marah lab-xayloo kee say-xayló inkih keenih yacee, isih faxa mara maxalaytit keenik aba, Yalli diggaluk usuk ginam yaaxigi ginam faxam ginaamah dudda-li"},{"SurahNumber":42,"VerseNumber":51,"Text":"Kaadu seehadayti Yalli kaâ lih yaabam matakkaay mabicta Yalli kaal oobise wacyi akke waytek, hinnay Yalli reebuk derreek kaalluk yaaba kaa akke waytek, hinnay farmoyta (jibriil kinnuk) ruubaah Yalli faxam Yallih idinih wacyih kaal oobisam akke waytek. diggah Usuk fayya-li naggaara"},{"SurahNumber":42,"VerseNumber":52,"Text":"Kaadu tonnaah kok duma sugte ambiyal wacyi kah oobisne innah nabiyow ama Qhuraanay Ni- xaquk yani wacyih kol oobisne, kitab kee iimaan kinnim aaxaguk masuginnito nabiyow ama Qhuraan kol oobak duma, kinnih ikkal ama Qhuraan diifuy Ni-naqoosak Ninnih fanna mara tirri edde hayna kaa abne kaadu diggah atu nabiyow massa-le gita sinaamah tascassee (islaamaninnâ diini kinnuk)"},{"SurahNumber":42,"VerseNumber":53,"Text":"Woh qaranwal tanim kee baaxól taniimih reedá inkih-le Yallih gita kinni. Sinaamey oobbiyooy! Siinih meqem takku hinnay siinih umam takku ellecaboh Caagiidá inkih Yallâ fan gacta"},{"SurahNumber":43,"VerseNumber":1,"Text":"Caa-Miim (edde faxem Yalli yaaxige)"},{"SurahNumber":43,"VerseNumber":2,"Text":"Yalli baxxaqqa-le kitaabal xiibita (Qhuraan kinnuk)"},{"SurahNumber":43,"VerseNumber":3,"Text":"Nanu diggah Qhuraan Nabii Mucammadal dsa Qarab afat oobisne kaa taaxigeeniih kay maqna cubbussaanamkeh"},{"SurahNumber":43,"VerseNumber":4,"Text":"Kaadu diggah usuk (Qhuraan kinnuk) lawcal macfuuz addal yan, Ni-garil naharsi ambiyal obte kitoobak muxxo-leeh, fayyayaah gufti taafe cikmat-le"},{"SurahNumber":43,"VerseNumber":5,"Text":"A korosey qhuraanal sin kassisnam cabnoo, derre siinit cabak isin iimaan kee qhuraanat derre cabteeniih, koroosannut caddok tature mara tekkeenimih sabbatah (Aleey macabna)"},{"SurahNumber":43,"VerseNumber":6,"Text":"Makina Nabii rubneeh naharsi ummattal nabiyow ku-ummattak naharal"},{"SurahNumber":43,"VerseNumber":7,"Text":"Kaadu elle anqase wayya heen Nabiiy keenil yemeete mayan"},{"SurahNumber":43,"VerseNumber":8,"Text":"Tokkel qandeh keenik (Makki koros kinnuk) gibdi mara finqisneeh, naharsi mara elle fingisne innih ceelallo taturteh"},{"SurahNumber":43,"VerseNumber":9,"Text":"Yalli xiibitak Nabiik iyyah; qaranwaa kee baaxó iyyi ginee axcuk ken essertê kollay (Makki koros kinnuk), diggaluk maysó leeh, ixxiga-le Yalli ken gine axcelon"},{"SurahNumber":43,"VerseNumber":10,"Text":"Yallay baaxó fidó siinih abeeh, teetil gititte siinih hee kinni, tirri taanaah woo gitittet raddaanaah, diinii kee addunyâ caagiida edde taafeenimkeh"},{"SurahNumber":43,"VerseNumber":11,"Text":"Kaadu Yallay qaraanak lee caddol oobise kinni, tokkel rabte baaxó teetit nuynuwwee, tonnaah qhubuuruk nuwwuk tawqen rabteeniik lakal"},{"SurahNumber":43,"VerseNumber":12,"Text":"Kaadu Yalla kinni qaynoota inkih gintem ummaaniimik, kaadu dowaanik kee lacak feertaanam siinih abe"},{"SurahNumber":43,"VerseNumber":13,"Text":"Feertaanamih xiironwal massowtoonuh. Tohih lakat sinni Rabbih niqmat kassittoonuh tet amol massowwu ittan waqdi. Kaadu ah neh qaneh yan Rabbi saytuniih faylaleeh, nanu tet duudak manannino ninni caylat, Usuk neh tet qanewaah xabbacoyse waamal ittaanam keh"},{"SurahNumber":43,"VerseNumber":14,"Text":"Kaadu diggaluk nanu ninni Rabbi fan gaca mara kinnino rabneek lakal"},{"SurahNumber":43,"VerseNumber":15,"Text":"Kaadu koros Kay naqoosak kura kaah teexege malayka kay say-xayló iyyen waqdi. Diggah seehadayti baxxaqqa-le angodda-li (giddi-li)"},{"SurahNumber":43,"VerseNumber":16,"Text":"Hinnak Yalli gineemik say-xayló haysitaah, siinih lab-xaylo dooree a-korosey"},{"SurahNumber":43,"VerseNumber":17,"Text":"Keenik numukteyna Yallah ceelalloh yeexegen sayyól ayti- kumusan waqdi fooci kaak dattoowaah, rookitak usuk naqabuh miidima"},{"SurahNumber":43,"VerseNumber":18,"Text":"Bilat yeyneben say-xaylóy isi wayto baxxaqqa hee wayta Yallal mannal kelsaanaah"},{"SurahNumber":43,"VerseNumber":19,"Text":"Kaadu a-koros malaykay Yallih naqoosah tani sayyó abte, ken ginót maay sugen Yalli ken gine waqdi? Ken sumaq ankuttubeleeh, wohul esserime-lon akeeral"},{"SurahNumber":43,"VerseNumber":20,"Text":"Yalli faxeemî kal ken aqbaduk manannino itte koros. Yalli keenil gacisak iyyah; “wohut ixxigah loonum malon, usun kalah iyyaanam malon dirab yaceenim akkewayteķ”"},{"SurahNumber":43,"VerseNumber":21,"Text":"Hinnak Qhuraan kitaabak naharal usun elle taamitaanah yaxxibixxen kitab keenih maay necee"},{"SurahNumber":43,"VerseNumber":22,"Text":"Hinnay diggah ni-abbobti luk sugteh tan diinil ken geyneeh, diggah nanu ken raatittel gennaah ken diinil ken katayna iyyen"},{"SurahNumber":43,"VerseNumber":23,"Text":"Kaadu nabiyow tonnaah kok naharat meesiisé maruubinnino magaalâ marah tet hatkoytiitiy niqmatat batritte diggah nanu ni- abbobti diinil geyneeh, diggah nanu ken raatittel gennaah ken kataynam akke waytek iyyen"},{"SurahNumber":43,"VerseNumber":24,"Text":"Naharsi ambiya ken cine marak kah itte innah sin abbobti elle geyten gitak tirtoh yayse gita siinih baahak ken katattaanaa? Iyye Nabii kaa cine marak. Diggaluk isin edde rubsummu itteenim inkih nengeddeeh, kaal koroositneh iyyen"},{"SurahNumber":43,"VerseNumber":25,"Text":"Tokkel nanu dirabboyse mara keenik digaalleh, tohul dirabboyse marih ellecabo kah tekke inna wagitey nabiyow"},{"SurahNumber":43,"VerseNumber":26,"Text":"Kassis nabiyow Nabii Ibraahim isi abbaa kee isi marak anu diggaluk isin Yallak kalah taqbudeenimik saytuniyoh iyye waqdi"},{"SurahNumber":43,"VerseNumber":27,"Text":"Kinnih immay yoo gine Rabbi diggah usuk tirri yoo heele massa- le gital"},{"SurahNumber":43,"VerseNumber":28,"Text":"Kaadu Nabii Ibraahim “laa ilaaha illallâ” qangará waarta qangará tet abe isi raddih (kay durriyyat kinnuk) Yalla fan yaduure mara yakkeenim keh koroosannuk"},{"SurahNumber":43,"VerseNumber":29,"Text":"Wonna hinnay nabiyow a-maraa (makki koros kinnuk) kee ken abbobti hatkiseh Anu addunyal, qhuraan kee baxxaqqa iyya farmoytay diini keenih baxxaqqa haa keenih xikki iyyam fan"},{"SurahNumber":43,"VerseNumber":30,"Text":"Kaadu cakki (Qhuraan kinnuk) keenih yemeete waqdi, ah baabaay nanu diggaluk kaa nengeddeeh, kaal koroositneh iyyen"},{"SurahNumber":43,"VerseNumber":31,"Text":"Kaadu a-Qhuraan namma magaalak magaalak teynal yan kaxxa numul macah oobeweeh iyyen"},{"SurahNumber":43,"VerseNumber":32,"Text":"Ku Rabbih racmat, usun kuraanaa? nanu ken fanal addunyâ manol ken quusi kurrehik, kaadu garu keenik gari amol fayya hayne rankookah (darajatah) gari garu keenik taamah haysitâ gideh, kaadu nabiyow usun kobxisaanamak ku rabbih racmat aysuk raaqa"},{"SurahNumber":43,"VerseNumber":33,"Text":"Sinam inki ummatta akke wannay koroosannul, Yallal koroosita marih qarwah amô tabsittee (amooliititee) kee elle yawqen darooga (magaar) qado lakqok keenih abak nen"},{"SurahNumber":43,"VerseNumber":34,"Text":"Kaadu ken qarwah afoofii kee elle keltan qaraakiy (kaqaadid) qado lakqók keenih abak nen"},{"SurahNumber":43,"VerseNumber":35,"Text":"Kaadu wohim (amô tabsitteey, ....-..) dahabak keenih abak neneeh, wohim inkih tu-hinna addunyâ manoh midir (duyyê) kee ruftô baxá akkewaytek, akeerâ niqmat (jannat kinnuk) ku-Rabbih garil cagalah Yallak meesitá marih iimi (moominiin kinnuk)"},{"SurahNumber":43,"VerseNumber":36,"Text":"Yallih Dikrit (Qhuraanat) derre cabe numut kaak baxsime waa sheetan kaat naxee, tokkel usuk kay wakliitay kaak baxsime waa kinni"},{"SurahNumber":43,"VerseNumber":37,"Text":"Kaadu usun (sheetoona kinnuk) diggah ken (Qhuraanat derre cabta koros kinnuk) waasaanah cakki gitak kaadu diggah usun (Qhuraanat derre cabta koros kinnuk) tirri iyye mara sinni yakkalen"},{"SurahNumber":43,"VerseNumber":38,"Text":"Qhiyaamah ayró Qhuraanat derre cabak suge korosti Nee fan xikki iyya waqdi isi kataysak iyyah; maganey yoo kee ku-fanat ayrô mawqaa kee ayrô korma ittak-le xexxar (baxxoh) suginnay, atu yoh manxu uma wakliita tekke Yallih diinik yoo makkosse waqdi"},{"SurahNumber":43,"VerseNumber":39,"Text":"A saaku (qhiyaamah ayró kinnuk) tu-siinih maxiqta siinit takke digaalál tangaleenim addunyal koroositteenimih sabbatah, diggah sin kee sin kataysis (sheetoona kinnuk) asaaku digaalál tangaleenih"},{"SurahNumber":43,"VerseNumber":40,"Text":"Atu nabiyow ayti-maleela (cakki maabbak Yalli ayti kak alfe mara kinnuk) taysabbem duddaa? Hinnay inti-maleelaa (cakki mabuluk Yalli inti kak alfeh yan mara kinnuk) kee baxxaqqa iyye makkootiyyih addat yan mara tirri haytam duddaa?ken tirto kol matan cagalah kol tanim diini ken guddussaamâ kal"},{"SurahNumber":43,"VerseNumber":41,"Text":"Tokkel nabiyow ken (makki koros kinnuk) digaallák naharal akeera fan koo tatrusne nee tekkekii, toysa diggah cane keenil gacsennooh ken digaalenno akeeral"},{"SurahNumber":43,"VerseNumber":42,"Text":"Hinnay addunyal digaalák ken kah xagnisnem koo aybullee akkenno ku- manol, toysa Nanu diggaluk ken digaallam dudnah"},{"SurahNumber":43,"VerseNumber":43,"Text":"Nabiyow wacyih kol oobisne Qhuraan ibbixaay diggi hayis, diggah atu massa-le gitih bagul tantok"},{"SurahNumber":43,"VerseNumber":44,"Text":"Kaadu diggah a Qhuraan koo kee ku marah massakaxxa (sharafa), kaadu sarrah esserimetton kaal abten taamak"},{"SurahNumber":43,"VerseNumber":45,"Text":"Kaadu nabiyow kok naharat rubne Ni-farmoytit kataate mara esser, Yallak kalah yaqbuden yallitteeta abnem keh"},{"SurahNumber":43,"VerseNumber":46,"Text":"Yalli nummah xiibitak iyyah; Muusa Ni-aayoota (astootil) luk kaa rubne firqawnaa kee kay kaxxa maritteh fan.tokkel Nabii Muusa anu diggah ginô Rabbih farmoyta kinniyo iyye"},{"SurahNumber":43,"VerseNumber":47,"Text":"Tokkel Ni astooti luk keenil yemeete waqdi, usun too waqdi teetil yusuuleenih angasah"},{"SurahNumber":43,"VerseNumber":48,"Text":"Kaadu ken (firqawnaa kee kay kaxxa maritte kinnuk) naybullee astá matan is teetik tookome asták nabuk raqteh akke waytek kaadu addunyal maggo digaaloolih ken digaalle koroosannuk yaduureenî gidah"},{"SurahNumber":43,"VerseNumber":49,"Text":"Kaadu Nabii Muusak iyyeenih kee a baab-abeynaw ku- Rabbi neh kallac a- digaalá nek kalaamah ku- garil-le xagnal, diggah nanu tirri axcennok (aaminennok}”"},{"SurahNumber":43,"VerseNumber":50,"Text":"Tokkel Nanu (Yalla kinnuk) digaalá keenik kalle waqdi Nabii Muusâ dooqat, usun too waqdi xagna makaanaah mayaaminan"},{"SurahNumber":43,"VerseNumber":51,"Text":"Firqawni isi marih addal seeceh, yi maraw masri reeda mayyuu? Kaadu a-weeqaytitte yi-qarwak guba magexxaa? Matablaanaa yi- nabnaa kee yi-cayla? Ķeenik iyye"},{"SurahNumber":43,"VerseNumber":52,"Text":"Hinnak anu maysaa a-bureynay (kak iyyem Nabii Muusa) iyyam baxxaqise sinnik? Iyye firqawni"},{"SurahNumber":43,"VerseNumber":53,"Text":"Dahabak tan sookoytitte (gabâ biriita) macah kaal (Muusa kinnuk) qiddiime wayteeh, hinnak malayka xibbaanah anuk macah kaâ luk amaate wayteeh"},{"SurahNumber":43,"VerseNumber":54,"Text":"Tokkel firqawni isi marak kas bursuteh yussuqunxeeh, kaa oggoleeniih Nabii Muusa dirabboyseenih, diggah usun Yallih amrih oggoluk yewqe marah sugen"},{"SurahNumber":43,"VerseNumber":55,"Text":"Tokkel Ni-amrih cinaa kee Nabii Muusâ dirabboysiyyal Nee naqabboysen waqdi, ken digaalleeh inkih badat ken xuumusne (nunxuqsusne)"},{"SurahNumber":43,"VerseNumber":56,"Text":"Tokkel ken lakal yamaate marak ken taamáh innah tan taamá taamitah yan marak yookome mara ken abne digaalâ cakkisitiyyal. kaadu wadirsi maray ken lakal yamaate kas elle geya mara ken abne"},{"SurahNumber":43,"VerseNumber":57,"Text":"Maryam-baxi (Nabii Qiisa kinnuk) Qhuraanal cussuumeeh, Makki koros yallak kalah taniimil ceelallo kaak toogore waqdi, too waqdi ku-mari wexxeqqi iyyeeh, kaxxam yusuule wallê gexxaamah"},{"SurahNumber":43,"VerseNumber":58,"Text":"Kaadu nabiyow makki koros ni-yallittey nanu naqbude tayse innaa, hinnak Qiisay le-mari yaqbude yayseeh itte? Amá ceelallo giddik sa koh kah yoogoreenim malon nabiyow, wonna hinnay usun deedalal sinam giddiyaah keemaarisa mara kinnon"},{"SurahNumber":43,"VerseNumber":59,"Text":"Qiisa usuk Yalla hinnaay, yallih baxa hinna naqasuy kah nemqe akke waytek (nubuwwannul) kaadu israa-iil xayloh Yallih dudda elle geyan ceelalloo kee astá kaa abne"},{"SurahNumber":43,"VerseNumber":60,"Text":"Kaadu faxinninoy baaxol haak nen sin aftok malaykay ittal ciggilta"},{"SurahNumber":43,"VerseNumber":61,"Text":"Kaadu Nabii Qiisa Qhiyaamah ayrók naharat qaraanak abah yan oobiyyi qhiyaamâ soolo xayyowteemih astá, toysa teetit ma agay-waagitinaay (ma-shakkitina) Nabii Mucammadow yoo kataata keenik ixxic; tirtó gital, ah islaamaninnâ diinih gitay massah yaniy makó sinni iyye Yalli"},{"SurahNumber":43,"VerseNumber":62,"Text":"Kaadu sheetan sin waase waay Yallih diinik, usuk diggaluk sinaamey siinik yimixxigeh yan qaduwwiy qadaawat kak baxxaqqa iyye kinni"},{"SurahNumber":43,"VerseNumber":63,"Text":"Nabii Qiisa israa-iil xayloh baxxaqqooqi-le astootii kee madqooqi luk yemeete waqdi, diggaluk nubuwwannu luk siinih emeeteeh, sitta elle waytaanamak tu- siinih baxxaqisuh emeetek, Tohul Yallak meesitaay, yi-amri oggola keenik iyye"},{"SurahNumber":43,"VerseNumber":64,"Text":"Diggaluk Yalli, usuk yi-Rabbiiy sin Rabbi kinnik kaa inkittoysaay Kaa uqbuda, ah islaamaninnâ diinih gitay massah yaniy makó sinni keenik iyye Nabii Qiisa"},{"SurahNumber":43,"VerseNumber":65,"Text":"Edde luk Nabii Qiisâ caagidil buttaati (yahuud kee nasaara kinnuk) sittin fanal sitta wayteh, tokkel sinni nafsi yudlumeh yan marah (koros kinnuk) finqaa kee baati tan digaalá kak qansaru-le qhiyaamah ayró"},{"SurahNumber":43,"VerseNumber":66,"Text":"Nabii Qiisâ caagidil sitta waa mari qhiyaamah ayró usun aaxige kalah garcik keenit tamaateemik sah qambaalaanam maay- lon? malon"},{"SurahNumber":43,"VerseNumber":67,"Text":"Kataysis woo ayró (qhiyaamah ayró kinnuk) gari keenik garuh naqboytiiti, yallak-meesita mara akke waytek"},{"SurahNumber":43,"VerseNumber":68,"Text":"Yalli isik meesitak suge marak (moominiin kinnuk) iyyah, Yi- naqoosay asaaku (qhiyaamah ayró kinnuk) sin amol meesi matanaay, isin siinik taturteemih rookita mara hinniton"},{"SurahNumber":43,"VerseNumber":69,"Text":"Toh Ni-Qhuraanih aayootal yeemeneeh, ken farmoytit keenih luk temeete diinil taamite mara muslimiinih anuk"},{"SurahNumber":43,"VerseNumber":70,"Text":"Sin kee sin agabu wallittak konnabá luk Jannat cula keenik iyyan"},{"SurahNumber":43,"VerseNumber":71,"Text":"Dahabak tan kooraarii kee kaaqon (kobbaayitte) keenit meksimta, kaadu kay addal nafsitte faxxaah, intiita edde wagartaah, ruffu edde ittam tan yakmeeniih yaaqubeenimik, isin kay addal waarak"},{"SurahNumber":43,"VerseNumber":72,"Text":"Kaadu a-jannat Yalli kaa sin nagarsiiseh addunyal abak sugten meqe-taamáh sabbatah isi muxxooy isi racmatah sin galtó kaa abe (Jannat kinnuk)"},{"SurahNumber":43,"VerseNumber":73,"Text":"Kay addal maggo caxâ mixuy maggo afah yaniy kak takmeeni liton"},{"SurahNumber":43,"VerseNumber":74,"Text":"Diggah umeynit (koros kinnuk) jahannam giráh digaalát waarta"},{"SurahNumber":43,"VerseNumber":75,"Text":"Digaalá keenik masalacsimtaay, maxabbacowta usun tet addal Yallih racmattak yobboode marah anuk"},{"SurahNumber":43,"VerseNumber":76,"Text":"Kaadu nanu keenit abne digaalát ken madluminninoy usun sinni nafsi Yadlume marah sugen, Yallat agleyta haak sugeenimih sabbatah"},{"SurahNumber":43,"VerseNumber":77,"Text":"A Koros Jahannam girah addal anuk Maalikow (Jahannam girá dacrissah tan Malaykak abbah yan Malaykattu kinnuk) axcuk secta, Maalikow ku-Rabbi nee qiday a-digaalák naffaafuh iyyen. Maalik diggaluk isin tet addal waarettoonuuh, matawqaanaay marabtan keenik iyye"},{"SurahNumber":43,"VerseNumber":78,"Text":"Yalli xiibitak iyyeh; nımmah cakki diini siinih bahneh, kinnih immay siinik maggo mari cakki diini niqba mara"},{"SurahNumber":43,"VerseNumber":79,"Text":"Hinnak a-koros sinni uma- malá yeggereereqeenii Nabii tukkalootuh, tokkel nanu ninni malá neggereereqeh Nabii catnuh ken bayisnuh"},{"SurahNumber":43,"VerseNumber":80,"Text":"Hinnak koros diggah nanu ken sirrii kee ken garay aabbe waynam takkalee? yeey naabbeh, Ni- farmoytit (Malayka kinnuk) keenil luk tan usun iyyaanaah, abaanam keenik taktubuh"},{"SurahNumber":43,"VerseNumber":81,"Text":"Ixxic; nabiyow ama korosuk, Yalli baxa aallinnay aallewaâ kal, anu woo baxa yaqbude marak naharsittu akkuk-en"},{"SurahNumber":43,"VerseNumber":82,"Text":"Qaranwaa kee baaxô Rabbiiy, Qarshi Rabbi saytunnooweh koros kaa edde weelossu haytaamak"},{"SurahNumber":43,"VerseNumber":83,"Text":"Toysa nabiyow ama koros baatilit giirisoonay digiroonay ken ixxic addunyal, digaaláh kah xagnisimen ken ayrót ongoorowwu iyyaanam fan"},{"SurahNumber":43,"VerseNumber":84,"Text":"Yalla kinni qaraanaay, baaxol inkih qibaadá cakkķkisittam. Kaadu Usuk naggaaraay yaaxigi, Kaak qellittam matan"},{"SurahNumber":43,"VerseNumber":85,"Text":"Kaadu Yallay maggo barkat kee kayriley- nabna-le. Qaranwaa kee baaxooy ken nammayih fanal taniimih reeda-lem. Kaadu qhiyaamâ waktih (uddurih) ixxiga kay garil taniih, Kaa fan gacsimetton sinaamey rabteeniik lakal"},{"SurahNumber":43,"VerseNumber":86,"Text":"Kaadu Yallak kalah uqbuddu haanam catoh (shafaaqattah) numuh xiqtam mali, Yallih inkittinaanee kee Nabii Mucammad Yallih farmoyta kinniimil nummah sumaaqite mara akke waytek, kaadu usun nummah kah sumaaqiteeniih yeelemeenim cakki kinnim yaaxigeenih"},{"SurahNumber":43,"VerseNumber":87,"Text":"Kaadu nabiyow a-koros sin kee isin taqbudeenim iyyi ginee axcuk ken essertek, inkih Yalli nee gine axce- lon. Toysa Yallih qibaadak mannal makkootaanaah agleyta Kaat haanamal"},{"SurahNumber":43,"VerseNumber":88,"Text":"Nabii Mucammad ġzsase io isi marak isi Rabbil weqgsitak, yi Rabbow diggah a mari ku- inkittinaanee kee yi-rubsumiyyal yaamine mara hinna iyye"},{"SurahNumber":43,"VerseNumber":89,"Text":"Toysa derre keenit cabaay, kol baaheenimik qafu keenih abaay, nagayna keenik ixxic nabiyow, tokkel digaalák keenil bahnuwaynam sarrah aaxige-lon koroositeenimih sabbatah"},{"SurahNumber":44,"VerseNumber":1,"Text":"Caa-Miim- (edde faxem Yalli yaaxige)"},{"SurahNumber":44,"VerseNumber":2,"Text":"Yalli baxxaqqa-le kitaabal xiibiteh (Qhuraan kinnuk)"},{"SurahNumber":44,"VerseNumber":3,"Text":"Diggah Nanu kaa oobisneh barkat-le barat (leylatul kadri bar), diggah Nanu meesiisá (kadisa) kinninoomul (Qhuraanal)"},{"SurahNumber":44,"VerseNumber":4,"Text":"Woo barih (leylatil kadri baray ramadaan barittek barak teynat geytima kinnuk) addat ummaan caagidiy karriqqa-le meklima"},{"SurahNumber":44,"VerseNumber":5,"Text":"Tamah Ni-xaquuk yan caagidi, diggah Nanu farmoytit ruubá kinnino"},{"SurahNumber":44,"VerseNumber":6,"Text":"Tamah ku-Rabbik xuwaawa nabiyow, diggah usuk yaabbi, yaaxigi"},{"SurahNumber":44,"VerseNumber":7,"Text":"Qaranwaa kee baaxooy, ken nammayih fanal taniimih Rabbi kinni nummah yasmite mara tekkeenik"},{"SurahNumber":44,"VerseNumber":8,"Text":"Yallak sah cakkil yaqbuden Yalli mayan Usuk yaynuwweeh qidaah sin Rabbiiy, siinik naharsi abbobtih Rabbi kinnik kaa inkittoysaay kaa uqbuda sinaamey"},{"SurahNumber":44,"VerseNumber":9,"Text":"Tonna hinnay usun (koros kinnuk) cakkik agay-waagah addat anuk digran"},{"SurahNumber":44,"VerseNumber":10,"Text":"Toysa keenih qambal nabiyow qaran qeltu (qellu) sinni qer baahuwaa saaku"},{"SurahNumber":44,"VerseNumber":11,"Text":"Woo qer sinam buulaah, tah qansarissa digaalá keenik iyyan"},{"SurahNumber":44,"VerseNumber":12,"Text":"Ni-Rabbow digaalá nek kal, diggah nanu aaminenno digaalá nek kaltek iyyan"},{"SurahNumber":44,"VerseNumber":13,"Text":"Yallih digaalá keenil obtek wadir kassit anninnal keenih yakkeeh nummah baxxaqqa iyya farmoytay (Nabii Mucammad åz;afeio kinnuk) baxxaqqa iyya diinil rubsume keenih amaatuk"},{"SurahNumber":44,"VerseNumber":14,"Text":"Tohuk wadir derre kaat cabeeniih (koros kinnuk), usuk farmoyta hinna seehada barisse cabulikkal kaak iyyen"},{"SurahNumber":44,"VerseNumber":15,"Text":"Diggaluk Nanu digaalá dagooh gide fayya siinik heenno immay, diggah isin edde sugten koroosannuh aduuretton"},{"SurahNumber":44,"VerseNumber":16,"Text":"Nabiyow kassis koros inkih kaxxa digaaláh edde digaallu waynaah, diggah nanu cane keenil edde gacisnu wayna ayró. (qhħiyaamah ayró kinnuk)"},{"SurahNumber":44,"VerseNumber":17,"Text":"Nummah keenik (Makki koros kinnuk) duma firqawnaa kee firqawni mara niqiyyireeh massakaxxa-le farmoyti keenih yemeete (Nabii Muusa kinnuk)"},{"SurahNumber":44,"VerseNumber":18,"Text":"Nabii Muusa Yallih naqoosa yol tabisa diggah anu siinih amaanat-le farmoyta kinniyok keenik iyye"},{"SurahNumber":44,"VerseNumber":19,"Text":"Kaadu Yallal makaxxa-mariinitina, diggaluk anu baxxaqqa-le sumaq siinih baaheyyo kay farmoyta kinniyoomuh"},{"SurahNumber":44,"VerseNumber":20,"Text":"Kaadu anu diggaluk yi-Rabbiiy sin- Rabbi kinni Rabbi eleelita xeetit yoo qiddaanamak"},{"SurahNumber":44,"VerseNumber":21,"Text":"Kaadu yoo nummayse wayteenik, toysa anay yoo ixxicaay, adá yoo abtaanamak yok exxeera"},{"SurahNumber":44,"VerseNumber":22,"Text":"Tokkel Nabii Muusa isi Rabbih seeceh firqawnaa kee firqawni mara kaa dirabbosse waqdi, diggah a-mari uma maray Yallal koroosite axcuk"},{"SurahNumber":44,"VerseNumber":23,"Text":"Toysa Muusaw yi-naqoosak koo nummayse mara barat kuulus, diggah firqawnaa kee firqawni mari sin katayeloonuk kaak iyye Yalli"},{"SurahNumber":44,"VerseNumber":24,"Text":"Kaadu bad baxsimit edde cab saayah anuk, diggah usun macaxuy badat yanxuqsumuwaa kinnoonuk kaak iyye Yalli"},{"SurahNumber":44,"VerseNumber":25,"Text":"Makinam cabeeniih firqawnaa kee firqawni mari busaatin kee daroorik badat finqiteeniik lakal"},{"SurahNumber":44,"VerseNumber":26,"Text":"Kaadu usun buqreeraa kee meqé aroocak makinam cabeeniih"},{"SurahNumber":44,"VerseNumber":27,"Text":"Kaadu niqmatittey ruffu edde axcuk sugeenik makinam caben"},{"SurahNumber":44,"VerseNumber":28,"Text":"Tonnaah, aki-mara tet (niqmatitte kinnuk) nagarsisne (israa-iil xaylo kinnuk)"},{"SurahNumber":44,"VerseNumber":29,"Text":"Tokkel qaran kee baaxó keenih (firqawnaa kee firqawni mara kinnuk) maweeqinnaay, digaalák mohlá kah yeceen mara makkon"},{"SurahNumber":44,"VerseNumber":30,"Text":"Yalli nummah xiibiteh israa-iil xaylo rammissah tan digaalák ken naggoyseemil"},{"SurahNumber":44,"VerseNumber":31,"Text":"Yalli Firqawni keenit abak suge digaalák ken cateh. Diggaluk usuk (firqawna kinnuk) jabbiiriy nacrur sinniy kaxxa-mariinoh caddok taturleelat yanik suge"},{"SurahNumber":44,"VerseNumber":32,"Text":"Yalli nummah xiibiteh israa-iil xaylo ken waktih marak aaxaguk ken doorre axcuk"},{"SurahNumber":44,"VerseNumber":33,"Text":"Kaadu keenih neceeh astootik baxxaqqa- le aqayyaare edde tanim Nabii Muusâ gabal"},{"SurahNumber":44,"VerseNumber":34,"Text":"Diggaluk nabiyow a-mari (Makki koros kinnuk) iyyah"},{"SurahNumber":44,"VerseNumber":35,"Text":"Rabi mayan addunyal abne naharsi raba akke waytek, kaadu nanu rabneek lakal ugsuma mara hinnino qhiyaamah ayró"},{"SurahNumber":44,"VerseNumber":36,"Text":"Toysa Mucammadow koo kee kol yeemene mara ni-abbobtiy rabte baahay, ittaanamal numma-le mara tekkeenik iyyan"},{"SurahNumber":44,"VerseNumber":37,"Text":"Caylah usun (Makki koros kinnuk) yayseeni innaa? hinnay Tubbaq maraa kee keenik naharat suge mari yaysee? ken finqisnehik diggah usun umá marah sugeenimih sabbatah"},{"SurahNumber":44,"VerseNumber":38,"Text":"Qaranwaa kee baaxooy, ken nammayih fanal tanim digirih ma- gininnino iyye Yalli"},{"SurahNumber":44,"VerseNumber":39,"Text":"Ken nammay (qaranwaa kee baaxó kinnuk) ma-gininnino cakkil ken ginnem akke waytek, kinnih immay keenik (koros kinnuk) maggo mari woh mayaaxiga"},{"SurahNumber":44,"VerseNumber":40,"Text":"Diggah meklah ayró (Qhiyaamah ayró kinnuk) inkih keenik xagni ayró"},{"SurahNumber":44,"VerseNumber":41,"Text":"Woh xayni-xaynah tu-xiqewaah, kataysa-kataysah tu-xiqewaa ayroóy, usun ken cattam malon"},{"SurahNumber":44,"VerseNumber":42,"Text":"Yalli kah racmate num akke waytek (moomintu kinnuk), diggaluk yalli mayso-li, xuwaw-li"},{"SurahNumber":44,"VerseNumber":43,"Text":"Diggah Zaqhqhuum deqsitta caxáy Jahannamak addak tawqe"},{"SurahNumber":44,"VerseNumber":44,"Text":"Tet mexexi kaxxa-dambi-li (korosta kinnuk) maaqó"},{"SurahNumber":44,"VerseNumber":45,"Text":"Eelisen (diyaayisen) nacaasih innah ken (koros kinnuk) bagul faca (goomaaxa)"},{"SurahNumber":44,"VerseNumber":46,"Text":"Niqna kak caddok taturte leeh faciyyih innah faca ken bagul"},{"SurahNumber":44,"VerseNumber":47,"Text":"A-kaxxa dambiliy umeynah yani ibbixaay, hirriigisak kaa beya jaciim deqsitta girák gudê fan, iyyan malaykak"},{"SurahNumber":44,"VerseNumber":48,"Text":"Tohuk wadir amok kaal caxa niqná kak caddok taturte leeh digaalá"},{"SurahNumber":44,"VerseNumber":49,"Text":"Tammos tama digaalá, diggaluk atu mayso-le konnaba-li kinnitok kaak iyyan anqasah"},{"SurahNumber":44,"VerseNumber":50,"Text":"Diggaluk tamah agay-waaga kak luk sugten digaalák, tammoysa tet asaaku keenik iyyan"},{"SurahNumber":44,"VerseNumber":51,"Text":"Diggaluk Yallak meesita mari saayah (amaanah) yan aracal yanin"},{"SurahNumber":44,"VerseNumber":52,"Text":"Jannootaa kee daroorih addal yanin"},{"SurahNumber":44,"VerseNumber":53,"Text":"Sarak ‘Sundus’ deqsita cariiriy xabcinii kee ‘Istabraqh’ deqsita cariiriy gibdi saritan sittâ fan afkanuk"},{"SurahNumber":44,"VerseNumber":54,"Text":"Tonnaah kaadu Jannatti agabuy ‘curral-qeyni’ deqsita keenih rihmisne"},{"SurahNumber":44,"VerseNumber":55,"Text":"Kay addal caxâ mixuk kulli qaynat esseritan keenik yaggiriqqeeh yanbaxeemih meesik amaanah anuk (saayah anuk)"},{"SurahNumber":44,"VerseNumber":56,"Text":"Jannat addal raba ma-tammoysan (Yallak meesitta moominiin kinnuk) naharsi rabay addunyal tammoyseeni akke waytek. Kaadu Yalli Jaciim deqsitta giráh digaalák ken catah"},{"SurahNumber":44,"VerseNumber":57,"Text":"Woo mattaccoo ku-Rabbi-le qaxak keenih kaxxa muxxo kinni, woo niqmat usuk kaxxa affaafa"},{"SurahNumber":44,"VerseNumber":58,"Text":"Toysa cagalah nabiyow ku- afay Qarab-af kinnit kaa (Qhuraan kinnuk) xabbacosne usun (koros kinnuk) kassitaah, yaamineeh umaanek waasima mara yakkeenî gidah"},{"SurahNumber":44,"VerseNumber":59,"Text":"Toysa nabiyow ken finqa qambal, diggah usun ku-finqa qambaala mara kinnoonuk"},{"SurahNumber":45,"VerseNumber":1,"Text":"Caa-Miim- (edde faxem Yalli yaaxige)"},{"SurahNumber":45,"VerseNumber":2,"Text":"A Qhuraanih oobiyyi Yallay mayso-ley naggaarah yanih kabuk yekke"},{"SurahNumber":45,"VerseNumber":3,"Text":"Diggah qaranwaa kee baaxô ginooy, ken nammayih addal ginoonak taniimit yeemene marah Yallih nabnaa kee dudda tascasse astooti tan"},{"SurahNumber":45,"VerseNumber":4,"Text":"Kaadu sinaamey Yalli siinit abe ginoo kee mutuccu ittaamat abeh yan ginoo kee fixiixisiyyat yaamineeh yasmite marah Yallaa kee Yallih diinih nabna tascasse astooti tan"},{"SurahNumber":45,"VerseNumber":5,"Text":"Kaadu bar kee laqó sittal abtah tan ciggiiliyyaa kee Yalli qaraanak oobiseh yaniimit roobuk baaxó kaat yaynuwwuh is qabaarah rabteeh kafteek lakal kaadu kulli kabuk caacayat abah yan Koran- korsiyyat astooti tan kas-le maray kas-kassoowah"},{"SurahNumber":45,"VerseNumber":6,"Text":"Tamah Yallih astootiy nummah kol nakriyeeh koh warisna nabiyow, tokkel Yallaa kee Yallih yaabaay kay astootik lakal elle yaamineenim mayaabaay? Wohul aamine weenik"},{"SurahNumber":45,"VerseNumber":7,"Text":"Ummaan kaxxa dirablih maggo dambilih finqi yan"},{"SurahNumber":45,"VerseNumber":8,"Text":"Yallih kitaabih aayoota kaal ankirriyimah yaabbeeh, tohuk lakat kaxxa-mariinitak koroosannul amo-ayxeeruk raaqa tet aabbewaah innah, toysa nabiyow Jahannam giráh digaaláy kaa qansarissal kaa ayti-kumus"},{"SurahNumber":45,"VerseNumber":9,"Text":"Kaadu ama maggo dambi-li Ni- qhuraanih aayootak-tu yeexege waqdi anqasah tet haysite. Too mari ken rammissa digaalá- lon qhiyaamah ayró Qhuraanal anqaseenimih sabbatah"},{"SurahNumber":45,"VerseNumber":10,"Text":"Keenik (Qhuraanal anqassa koros kinnuk) foocal jahannam yaniih, maaluu kee xaylok yeddereenim tu-keenih maxiqta kaadu Yallak kalah aqbaduk sugen yallitte Yallih digaalák keenih xiqtam maliiy, usun kaxxa digaalá-lon"},{"SurahNumber":45,"VerseNumber":11,"Text":"Nabiyow ama kol oobisne Qhuraan makot gexok tirtó kinni. sinni Rabbih aayootal koroositeeh, yengedde mari qansaru-le digaaláy lafet-le-lon qhiyaamah ayró"},{"SurahNumber":45,"VerseNumber":12,"Text":"Yalla kinni bad siinih qanteeh xabbacossem kay amrih dawaanik elle gexuuy, kay rizqhi elle gurrusuttoonu kaadu isin wohul kaa faatittoonu"},{"SurahNumber":45,"VerseNumber":13,"Text":"Kaadu qaranwaa kee baaxol tanim siinih qaneeh xabbacoyseh, woo niqmoota inkih kaak anuk. Diggah tohut Yallih inkittinaane tascasse astooti tan cubbusah yan marah"},{"SurahNumber":45,"VerseNumber":14,"Text":"Ixxic Nabiyow yeemeneh yan marak; Yallih galtó qaagite sinniih, Yallih digaalák meesite sinni mari siinil baaham keenih caba, sinam (koros kinnuk) umaanék abak sugteemil Yalli isih ken galatuh"},{"SurahNumber":45,"VerseNumber":15,"Text":"Meqe taamá abe num isi nafsih sabbatah abaah, uma taamá abe num isi nafsik-tu kala, sinaamey sarra sinni Rabbi fan gacsimetton qhiyaamah ayró"},{"SurahNumber":45,"VerseNumber":16,"Text":"Yalli nummah xiibiteh israa-iil xayloh kitab (tawraat kinnuk)kee ixxigay sinam fan edde meklaanaa kee nubuwwat keenih necee axcuk. Kaadu meqe rizqhiy calaalik yani keenih neceeh, ken waktih marak ken muxxusneh axcuk xiibite"},{"SurahNumber":45,"VerseNumber":17,"Text":"Kaadu diinik calaalii kee caraamu baxxaqqa keenih hayta madqooqi keenih (israa-iil xaylo kinnuk) necee. Sitta mawannon ixxiga keenih temeeteek lakal akke waytek Nabii Mucammadah lon kuuxewaynaanay ken fanal yanih sabbatah. Diggah nabiyow ku- Rabbi ken fan meklele Qhiyaamah ayró sitta elle waak sugeenimil"},{"SurahNumber":45,"VerseNumber":18,"Text":"Tohuk lakat Nabiyow diini caagidik baxxaqqa-le gitih bagul koo hayne, tokkel kaa katayaay cakki aaxige sinni marih (koros kinnuk) kalbi- fayxi makataatin"},{"SurahNumber":45,"VerseNumber":19,"Text":"Diggah usun Nabiyow Yallak tu-koh maxiqan. Kaadu diggah daalimiinik gari keenik gari awlah yaniih, Yalli isik meesita marih awlaytuh yan"},{"SurahNumber":45,"VerseNumber":20,"Text":"Nabiyow a-Qhuraanay kol oobisne sinaamah sorkocobbaxi intiitaay, tirtooy, xuwaw kinni, yaamineeh yasmite marah"},{"SurahNumber":45,"VerseNumber":21,"Text":"Hinnay umaaneená abe mari, yeemeneeh maqaaneená abbaasite marih innah massa ken abnuwaynam yakkaleenii keenik manóo kee rabal, manxu umá meklaay usun abaanam moomintuu kee korosta massoysan waqdi"},{"SurahNumber":45,"VerseNumber":22,"Text":"Kaadu Yalli qaranwaa kee baaxó cakkil gine, ummaan nafsi abitti heemil galtimâ gidih akeeral usun andullume kal"},{"SurahNumber":45,"VerseNumber":23,"Text":"Isi kalbi-fayxi isi Yallah haysite numuy ixxiga luk Yalli gitak makkoyseeh maabbaa kee lubbi kak alfeeh kaadu intik mabla kak alfe numih caalat yoh warisey Nabiyow. Tokkel iyyi tirri kaa haah Yalli kaa makkoyseek lakal, (tirri kaa haytam matan). kee sinaamey makassittaanaa? Yalli woh kak abe num way tirri axcewaam"},{"SurahNumber":45,"VerseNumber":24,"Text":"Koros itteh manó matan elle nan addunyâ manó akke waytek, gari nek rabaah gari nek yaabukeeh nuwwah, wakti nel aba tatriyyak sah nee qiddam matan iyyen. Usun wohut ixxigah loonum malon, usun tû-bagul ma yanin yakkaleenih ikkal iyye Yalli"},{"SurahNumber":45,"VerseNumber":25,"Text":"Kaadu Ni-aayoota (Qhuraan kinnuk) baxxaqqaluk keenil tankirriyime waqdi, ken tû-haysit tu-hinna, nabbobtiy rabte baaha iyyaanam akke waytek, ittaanamal numma-le mara tekkeenik"},{"SurahNumber":45,"VerseNumber":26,"Text":"Nabiyow keenik ixxic; sin taynuwweeh sarra sin qiddam Yalla. Tohuk Lakal qhiyaamah ayró sin gaabossam Ķaa kinni woh agay-waaga aalle kal. Kinnih ikkal maggo mari mayaaxiga Yallih dudda"},{"SurahNumber":45,"VerseNumber":27,"Text":"Qaranwaa kee baaxô reedá Yalli-le, qħiyaama solta ayró Yallih inkittinaanee kee Yalli isi farmoytal oobiseh yan aayoota yangadde mari (koros kinnuk) kasaaritaah finqitah too ayró"},{"SurahNumber":45,"VerseNumber":28,"Text":"Kaadu Nabiyow qhiyaamah ayró ummootak kulli ummat guluubah anuk ken table, kulli ummat-le kitab (tet taamoomi elle tunkuttube kitab kinnuk) fan secsimta, ta-ayró abak suggu itteenimil galtimetton (maqaané tekkek hinnay umaané tekkek) keenik iyya Yalli"},{"SurahNumber":45,"VerseNumber":29,"Text":"Ah Ni-kitaabay cakkil siinil sumaaqita, diggah Nanu Ni- malayka amrisak sugne isin abak suggu itteenim siinik yaktubeenimil"},{"SurahNumber":45,"VerseNumber":30,"Text":"Tokkel yeemeneeh meqe taamoomi abe marah tu-gactek, ken Rabbi isi jannat ken culsa isi racmatah woo culim usuk baxxaqqa-le affaafa (limaya)"},{"SurahNumber":45,"VerseNumber":31,"Text":"Kaadu koroosite marah tu-gactek, Yi-aayoota siinil ankirriyimak masuginnaa addunyal? keenik iyya Yalli, tokkel tet ankacissanaah teetil taamineenimik kaxxa mariinitteeniih uma maray koroositeh iyyah sugten"},{"SurahNumber":45,"VerseNumber":32,"Text":"Diggah Yalli Qhiyaamah ayró magooqak sinam ugusu waamah hee xagni nummaay, Qhiyaamá akkelem agay waaga mali siinik iyyan waqdi, Qhiyaamá kinnim manaaxiga is takku waytam manakkala, akkal akke waytek kaadu nanu asmatah tet nuimmaysa mara hinnino ittan"},{"SurahNumber":45,"VerseNumber":33,"Text":"Akeeral keenih (koros kinnuk) tumbullee, addunyal abak sugen uma taamoomi kaadu keenil obteeh maro keenit hayte Yallih digaaláy elle anqasak sugeeni"},{"SurahNumber":45,"VerseNumber":34,"Text":"Kaadu Yalli korosuk iyyah; a saaku jahannam giráh digaalál sin cabnaah tanoonay sin inna, addunyal Yooy sin Rabbi kinnih iyyal taamineeniih sin ayróh angaaraw nummassaanam kah cinten innah kaadu orbeyná siinik jahannam giraáy, isin sin cata mara manton Yallih digaalák"},{"SurahNumber":45,"VerseNumber":35,"Text":"Ama digaalá sin kah geytem diggah isin Yallih aayoota anqasah haysitteeniih, addunyâ manó sin duquurusseemih sabbata. Asaaku girák ken tayyaaqeeh ken sahittaah, addunyah ken gacissaah toobat keenik oggoltam matan"},{"SurahNumber":45,"VerseNumber":36,"Text":"Faylá Yalli-le, qaranwâ Rabbiiy, baaxô Rabbi, ginnimmi itteemih Rabbi kinni"},{"SurahNumber":45,"VerseNumber":37,"Text":"Kaadu Yalli qaranwaa kee baaxól kaxxiina-le, usuk mayso-li, naggaara"}]}