{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":25,"VerseNumber":21,"Text":"Ba senang ts’abo ea ho kopano le Rona ba re: “Hobaneg ha manyeloi a sa ka a romelloa ho rona, hobaneng re sa bone Mong`a rona? Ruri! ban a le boikhomoso, boikhants’o ba bona bo boholo ka manyala"},{"SurahNumber":25,"VerseNumber":22,"Text":"Mohla ba bonang manyeloi, – ho ke ke ha eba le monyaka ho baetsalibe letsatsing leo; Manyeloi a tla re: “Ho na le thibella e hanetsoeng ka hoohle”"},{"SurahNumber":25,"VerseNumber":23,"Text":"Re tla shebana le liketso tseo ba li entseng, ebe Re li hasanya joaloka leroele"},{"SurahNumber":25,"VerseNumber":24,"Text":"Balekane ba Serapa, ba tla be ba le manoning lehaeng la bona, ba nyakaletse sebakeng sa phomolo"},{"SurahNumber":25,"VerseNumber":25,"Text":"Letsatsing leo leholimo le maru li tla petsoha ka lehare, manyeloi a tla romelloa a theoha ka mekhahlelo"},{"SurahNumber":25,"VerseNumber":26,"Text":"Puso Letsatsing leo, e tla be e le ea ‘nete le toka, e tsoang ho Ea Tletseng Mohau, e tla ba letsatsi le thata ho mahana-tumelo"},{"SurahNumber":25,"VerseNumber":27,"Text":"Ke letsatsi leo moetsalibe a tla itoma matsoho, a re: “Oho, hoja e be ke ile ka ikhethela tsela ea hoba ‘moho le Moromuoa"},{"SurahNumber":25,"VerseNumber":28,"Text":"Ke soabile! Hoja ebe ha ke’a ka ka ikhethela e mong ho ba motsoalle"},{"SurahNumber":25,"VerseNumber":29,"Text":"O nkeketse thoko le Molaetsa kamor’a ho o finyelle ho ‘na. Satane haesale e le moeki oa motho.”"},{"SurahNumber":25,"VerseNumber":30,"Text":"Ke moo moromuoa a tla re: “Oho Mong`a ka! Ruri! Batho ba heso ba nkile Qura’n ena e se na thuso.”"},{"SurahNumber":25,"VerseNumber":31,"Text":"Leha ho le joalo, re hlophisitse moporofeta e mong le e mong ele sera ho baetsalibe; empa Allah U lekane ho tataisa le ho thusa"},{"SurahNumber":25,"VerseNumber":32,"Text":"Ba latolang Tumelo ba re: “Hobaneng ha ho sa ka ha senoloa Qura’n ka nako e le ngoe ho eena? Ke kamoo e senotsoeng kateng e le hore Re tle Re tiise pelo ea hau ka eona; ebile Re e hlophisitse ka tatellano e nepahetseng"},{"SurahNumber":25,"VerseNumber":33,"Text":"Ha ho potso eo ba e tlisang ho uena, empa Rona Re u tlisetsa ‘nete le tlhaloso e chabileng"},{"SurahNumber":25,"VerseNumber":34,"Text":"Ba tla khobokangoang Liheleng ka lifahleho tsa bona: Ba tla ba maqakabetsing a ts’abehang, ba thoko-thoko le tsela e nepahetseng"},{"SurahNumber":25,"VerseNumber":35,"Text":"Re ile ra romella Moshe Lengolo esita le ho mo matahanya ‘moho le ngoana’bo Aarone ho ba Lehlahana la hae"},{"SurahNumber":25,"VerseNumber":36,"Text":"Ra fana ka taelo: “Tsamaeang mmoho le e sechabeng se latotseng Lits’enolo tsa Rona.” Sona sechaba seo Re ile Ra se ripitla larita"},{"SurahNumber":25,"VerseNumber":37,"Text":"Le batho ba habo Nooe, – ha ba ne ba latola baromuoa, Re ile Ra ba khamisa ka metsi, eaba Re ba etsa sesupo ho batho. Re hlophisitse timelo e mahlonoko malebana le baetsalibe"},{"SurahNumber":25,"VerseNumber":38,"Text":"Ka ho ts’oana le meloko ea Ba-Aad le Ba-Thamud, le balekane ba Rass, esita le meloko e mengata lipakeng tsa bona"},{"SurahNumber":25,"VerseNumber":39,"Text":"Moloko ka mong oa bona Re ile Ra romela ka mehlala le lipapiso, moloko ka mong Re ileng Ra o ripitla ea eba lesupi"},{"SurahNumber":25,"VerseNumber":40,"Text":"Mahana-tumeloba fetile haufi le motse o neng o netsoe ke pula ea tlokotsi. Na e be ha ba ka ba e elelloa? Empa ha ba ts’abe Letsatsi la Tsoho"},{"SurahNumber":25,"VerseNumber":41,"Text":"Ha ba u bona ba u etsa sesomo: “Na ke eena eo Allah A mo romileng e le moporofeta?”"},{"SurahNumber":25,"VerseNumber":42,"Text":"“Ruri! A ka be A re kheloselitse hole le melingoana ea rona hoja ra se ke ra kakatlela ka tieo ho eona.” Ke hona ba tla tseba mohla ba bonang timelo, hore na ke mang ea khelohetseng thoko haholo le tsela"},{"SurahNumber":25,"VerseNumber":43,"Text":"Na u kile oa bona motho ea ikhethelang molingoana oa hae ho latela litakatso tsa hae? Na u ka ba molebeli oa hae"},{"SurahNumber":25,"VerseNumber":44,"Text":"Kapa e be u nahana hore boholo ba bona bo oa utloa kapa ho utloisisa? Ba ts’oana le likhomo –Che, ba khelohetse thoko- thoko le tsela"},{"SurahNumber":25,"VerseNumber":45,"Text":"Ha u eso lellaletse mahlo a hau ho Mong’a hau, Kamoo A lelefatsang Moriti kateng – – hoja e be e bile thato ea Hae A ka be A le lesitse hona moo –empa, ke moo Re entse hore letsatsi e be moqhobi oa oona"},{"SurahNumber":25,"VerseNumber":46,"Text":"Joale, ebe Re o hulela ho Rona, – ka mokhoa o sa potlakang"},{"SurahNumber":25,"VerseNumber":47,"Text":"Ke Eena ea entseng Bosiu ho ba Sekhurumetso sa lona, Boroko e be Phomolo le Lets’eare e be Tsoho ea lona"},{"SurahNumber":25,"VerseNumber":48,"Text":"Ebile ke Eena ea romellang liphefo e le phatlalatso ea litaba tse molemo tsa Mohau oa Hae, ke Rona ba romellang lipula tse theohang marung"},{"SurahNumber":25,"VerseNumber":49,"Text":"Hore ka eona Re tle Re fane ka bophelo ho naha e neng e omeletse esita le ho batho le ho fa liphoofolo tsohle metsi ao Re li hlotseng ka ona"},{"SurahNumber":25,"VerseNumber":50,"Text":"Re abile metsi ka tekanyo har’a bona, hore ba tle ba keteke lithoriso tsa Rona, empa batho ba bangata ha ba tsotelle ka ho hloka teboho"},{"SurahNumber":25,"VerseNumber":51,"Text":"Hoja ebile thato ea Rona, Re ka be Re ile Ra romela mohlokomelisi motseng o mong le o mong"},{"SurahNumber":25,"VerseNumber":52,"Text":"Kahoo le se mamelemahan-atumelo, empa le tsitlalle khahlanong le bona ka molaetsa ona ka matla a maholo"},{"SurahNumber":25,"VerseNumber":53,"Text":"Ke Eena ea faneng ka boipuso ho maoatle a mabeli; le leng le lumellana le litatso tsohle, le monate, ha le leng le le bohla, le baba; o bile o sehile moeli esita le moeli o hanetsoeng lipakeng tsa oona"},{"SurahNumber":25,"VerseNumber":54,"Text":"Ke Eena ea hlotseng motho ka metsi, le ho phethahatsa tsoalano ea hae ka mali esita le kamano ka lenyalo; hobane Mong`a hau U matla holima tsohle"},{"SurahNumber":25,"VerseNumber":55,"Text":"Le hoja ba khumamela tse ke keng tsa ba atlehisa le ho ba hlahisetsa kotsi ea letho kathoko ho Allah. Ruri! Ea latolang tumelo haesale a thusa sebe khahlanong le Mong`a hae"},{"SurahNumber":25,"VerseNumber":56,"Text":"Ha ho seo Re u rometseng ka sona haese feela ho fana ka litaba tse molemo, le hona ho ba mohlokomelisi"},{"SurahNumber":25,"VerseNumber":57,"Text":"E re: “Ha ho moputso oo `na ke le kopang ona malebane le sena, mang kapa mang ea nang le tabatabelo a ka ikhethela tsela ea Mong`a hae.”"},{"SurahNumber":25,"VerseNumber":58,"Text":"Le be le behe ts’epo ea lona ho ea phelang, ea sa shoeng, le hona ho phetaka lithoriso tsa Hae. Etsoe U lekane, joaloka ha ele motsebi oa libe tsa makhabunyane a Hae"},{"SurahNumber":25,"VerseNumber":59,"Text":"Ea hlotseng maholimo le lefats’e le tsohle tse lipakeng tsa ona ka matsatsi a ts’eletseng, U hlomamisitsoe ka tieo Terone Ea Hae. Ea tletseng lereko! Le ka botsa mong le mong ea nang le tsebo malebana le Eena"},{"SurahNumber":25,"VerseNumber":60,"Text":"Ha ho thoe ho bona: “Ithapalatseng kapel’a Ea Tletseng Lereko!” Ba re: “Ke mang ea Tletseng Lereko? Na re ka ithapalatsa kapel’a eng kapa eng eo u re laelang eona?” Seo se eketsa lehloeo ho bona"},{"SurahNumber":25,"VerseNumber":61,"Text":"Thlohonolofalo e be ho Eena Ea hlomamisitseng linaleli tse pharaletseng leholimong, A ba A hlomamisa letsatsi le khoeli e fanang ka khanya ho lona"},{"SurahNumber":25,"VerseNumber":62,"Text":"Ke Eena Ea tsepamisitseng bosiu le mots’eare ka tatellano, molemong oa ba nang le tabatabelo ea ho hopola le hona ho fana ka liteboho"},{"SurahNumber":25,"VerseNumber":63,"Text":"Makhabunyane a nang le tumelo a Ea Tletseng Lereko, ke a tsamaeang lefats’eng ka hloko, ao e reng ba hlokang tsebo ha ba ba lumelisa, eba ba re: “Khotso;”"},{"SurahNumber":25,"VerseNumber":64,"Text":"Ba bileng ba sesang bosiu ba le kapel’a Mong`a bona, ba ithapalatsa le hona ho ema"},{"SurahNumber":25,"VerseNumber":65,"Text":"Ba reng: “Mong`a rona! Re qobise kahlolo ea Liheleng; hobane Kahlolo ea teng ke e mahlonoko"},{"SurahNumber":25,"VerseNumber":66,"Text":"Ruri! Ke lehae le bolileng le sona sebaka se fosahetseng ho phomola teng;”"},{"SurahNumber":25,"VerseNumber":67,"Text":"Bao e reng ha ba senyeheloa, ebe ha ba etse ts’enyo kapa hona ho ba le khonono; empa ba tsepame ‘nqa e le ngoe lipakeng tsa bobeli bona"},{"SurahNumber":25,"VerseNumber":68,"Text":"Ba bileng ba sa khumameleng mong le mong ntle ho Allah, kapa hona ho bolaea bophelo boo Allah a sa fanang ka tumello e joalo haese ha feela eba ho phethahatsoa toka, ba bileng ba sa etse bohlola – mong le mong ea etsang sena o tla jara boikarabello"},{"SurahNumber":25,"VerseNumber":69,"Text":"Kahlolo ea hae e tla menahangoa habeli mohla Letsatsi la Kahlolo, o tla loeba-loeba kamoo a le mahlomoleng ho isa kahosafeleng"},{"SurahNumber":25,"VerseNumber":70,"Text":"Ntle le a tla sokoloha le ho kholoa, a etsa liketso tse hloekileng; Allah U tla fetola liketso tsa bona tse fosahetseng ka tse lokileng. Hobane Ruri! Allah U ts’oarela-joalo-joalo, U Tletse Mohau"},{"SurahNumber":25,"VerseNumber":71,"Text":"Mong le mong ea sokolohang, a etsa liketso tse lokileng, O sokolohela ho Allah ka ts’okoloho ea ‘nete – –"},{"SurahNumber":25,"VerseNumber":72,"Text":"Ba bile ba sa tl’o pakela leshano, empa nakong eo ba fetang haufi le lintho tse nyongts’ang, ba feta ka tlhompho eohle"},{"SurahNumber":25,"VerseNumber":73,"Text":"Bao e reng ha ba pheteloa lits’enolo tsa Mong`a bona, ebe ha ebe litholo le tsona lifofu ke seo"},{"SurahNumber":25,"VerseNumber":74,"Text":"Ba bileng ba reng: “Mong`a rona! ak’u re nehe basali le tsoala e amohelehang ho rona, U be U re etse sitse ka mohau ho eta pele ba nenang bobe.”"},{"SurahNumber":25,"VerseNumber":75,"Text":"Bao ba tla putsoa ka sebaka se phahameng leholimong ka lebaka la mamello ea bona, ba tla kopana le kamohelo e mofuthu le mantsoe a khotso"},{"SurahNumber":25,"VerseNumber":76,"Text":"Ba tla phela kamoo kahosafeleng. Lehae la monyaka le sona sebaka sa phomolo e machosi"},{"SurahNumber":25,"VerseNumber":77,"Text":"E re ho ba latolang tumelo: “Mong`a ka ha A khathatseha ka lebaka la lona, ha le sa bitse ho Eena: Empa le latotse e le ka ‘nete, haufinyane kotlo e tla le oela holimo. Ka lebitso la Allah, Ea Lereko, Mong`a hao"},{"SurahNumber":26,"VerseNumber":1,"Text":"Ta. Sin. Mim"},{"SurahNumber":26,"VerseNumber":2,"Text":"Tsena ke lits’enolo tsa Lengolo tse totobatsang"},{"SurahNumber":26,"VerseNumber":3,"Text":"Kamohlomong u tla ituba moeeng ka ho utloa bohloko, hobane ba sa kholoe"},{"SurahNumber":26,"VerseNumber":4,"Text":"Hoja ebe ke Thato Ea Rona, Re ka be Re romela sesupo ho bona se tsoang marung, hore ba tle ba lule ba kebisitse melala ka boikokobetso"},{"SurahNumber":26,"VerseNumber":5,"Text":"Ka linako tsohle ha sehopotso se etla ho bona se secha se tsoang ho Ea Tletseng Lereko, ba ea furalla"},{"SurahNumber":26,"VerseNumber":6,"Text":"Ba latola molaetsa; empa haufi ba tla tseba `nete ea seo ba ‘nileng ba se soma"},{"SurahNumber":26,"VerseNumber":7,"Text":"Na ha ba es’o bone lefats’e, – hore ke mefuta e molemo ea lintho tseo Re li melisang teng"},{"SurahNumber":26,"VerseNumber":8,"Text":"Ruri! Kahar’a sena ke sesupo; le hoja bongata ba bona bo sa lumele"},{"SurahNumber":26,"VerseNumber":9,"Text":"Etsoe Ruri! Mong`a hau U Matla Oohle, Mohau oa Hae o’a Khaphatseha"},{"SurahNumber":26,"VerseNumber":10,"Text":"Mong`a hau U ile A bitsa Moshe: “Tsamaea o ee ho batho ba etsang liphoso"},{"SurahNumber":26,"VerseNumber":11,"Text":"“Batho ba Faro. Na ba tla ts’aba Allah?”"},{"SurahNumber":26,"VerseNumber":12,"Text":"A re: “Mong`a ka! Ke t`saba hore ba tloha ba mphara ka leshano"},{"SurahNumber":26,"VerseNumber":13,"Text":"“Sefuba sa ka se tla petatsana. Puo ea ka e se hlake, kahoo nthome le Aarone"},{"SurahNumber":26,"VerseNumber":14,"Text":"“Ba bile ba na le qoso ea tlolo ea molao khahlano le ‘na, ka hona ke t`saba hore ba se tlohe ba mpolaea.”"},{"SurahNumber":26,"VerseNumber":15,"Text":"Allah A re: “Leletho, Tsoelang pele, bobeli ba lona ka lits’upiso tsa Rona. Ruri! Re tlabale lona, le hona ho le mamela"},{"SurahNumber":26,"VerseNumber":16,"Text":"“Joale, tsamaeang ‘moho le ee ho Faro, le re: “Re rometsoe ke ‘Maballi le Mong`a mafats’e ho uena"},{"SurahNumber":26,"VerseNumber":17,"Text":"“Lokolla bana ba Israele ho tsamaea le rona.”"},{"SurahNumber":26,"VerseNumber":18,"Text":"Faro a re: “Na ha re’a u holisa o le ngoana har’a rona? Oa lula lilemo tse ngata le rona bophelong ba hau"},{"SurahNumber":26,"VerseNumber":19,"Text":"“Eaba o etsa ketso eo u kileng oa e etsa, eo u e tsebang, oa ba e mong oa ba hlokang teboho!”"},{"SurahNumber":26,"VerseNumber":20,"Text":"Moshe a re: “Ke entse, nakong eo ke neng ke le ka har’a ba khelohileng"},{"SurahNumber":26,"VerseNumber":21,"Text":"“Ka lebaka la ho le t`saba ka baleha, Empa Mong`a ka U ile a nts’usumetsa ka taelo esita le hona ho nkhetha ke le e mong oa baromuoa ba Hae"},{"SurahNumber":26,"VerseNumber":22,"Text":"“Joale, sena ke ke tsela eo u mputsang ka eona, u nts’eolla ka hore: ke entse bana ba Israele makhoba.”"},{"SurahNumber":26,"VerseNumber":23,"Text":"Faro a re: “Joale, ke eng ‘Maballi le Mong`a mafats’e?”"},{"SurahNumber":26,"VerseNumber":24,"Text":"Moshe a re: “Mong`a maholimo le lefats’e le lintho tsohle tse teng lipakeng tsa ona, – haeba u batla ho rua tsebo.”"},{"SurahNumber":26,"VerseNumber":25,"Text":"Eaba faro o re ho ba neng ba mo pota-potile: “Na le’a utloa?”"},{"SurahNumber":26,"VerseNumber":26,"Text":"Moshe a re: “Mong`a lona le bo-ntat’a lona ho tloha ts’imolohong.”"},{"SurahNumber":26,"VerseNumber":27,"Text":"Faro a re: “Ruri! Moromuoa enoa ea romeletsoeng ho lona e feela e le lehlanya!”"},{"SurahNumber":26,"VerseNumber":28,"Text":"Moshe a re: “Mong`a bochabela le bophirima le tsohle tse lipakeng tsa tsona, ha feela ebale na le kutloisiso.”"},{"SurahNumber":26,"VerseNumber":29,"Text":"Faro a re: “Ha feela eba u ka ikhethela molimo e mong ntle ho ‘na, Ruri! Ke tla u koala chankaneng.”"},{"SurahNumber":26,"VerseNumber":30,"Text":"Moshe a re: “Le hoja ke u bonts’a se seng se hlakileng?”"},{"SurahNumber":26,"VerseNumber":31,"Text":"Faro a re: “Se bonts’e, haeba u e mong oa ba nang le ‘nete!”"},{"SurahNumber":26,"VerseNumber":32,"Text":"Eaba Moshe o akhela lere la hae fats’e, la fetoha noha"},{"SurahNumber":26,"VerseNumber":33,"Text":"A pholla lehlakore ka letsoho la hae, eaba le hlaha le le lesoeu ho babohi"},{"SurahNumber":26,"VerseNumber":34,"Text":"Faro a sebela Mahlahana a hae, a re: “Ruri! Enoa ke moloi oa sebele"},{"SurahNumber":26,"VerseNumber":35,"Text":"“Morero oa hae ke ho le phalalisa naheng ea lona ka mehlolo ena ea hae. Joale, ke eng seo le ka nkeletsang ka sona?”"},{"SurahNumber":26,"VerseNumber":36,"Text":"Ba re: “Ak’u ba boloke hanyane ka bobeli ba bona, joale e be u romella maqosa metseng"},{"SurahNumber":26,"VerseNumber":37,"Text":"“Ba u tlisetse litsibi tsohle tsa boloi.”"},{"SurahNumber":26,"VerseNumber":38,"Text":"Baloi bohle ba bokelloa hammoho ka nako e boletsoeng mohla letsatsi le neng le khethiloe"},{"SurahNumber":26,"VerseNumber":39,"Text":"Eaba ho thoe ho sechaba: “Na le se le khobokane hammoho?”"},{"SurahNumber":26,"VerseNumber":40,"Text":"“Hore re tle re latele baloi haeba ba ka ikhapela tlholo?”"},{"SurahNumber":26,"VerseNumber":41,"Text":"Eitse hoba baloi ba fihle ho faro, ba re ho eena: “Na ka ‘nete re tla fumana moputso haeba re fumana tlholo?”"},{"SurahNumber":26,"VerseNumber":42,"Text":"A re: “E ho joalo, e bile ka ‘nete le tla ba har’a ba atametseng haufi le ‘na.”"},{"SurahNumber":26,"VerseNumber":43,"Text":"Moshe a re ho bona: “Akhang lithebere tsa lona!”"},{"SurahNumber":26,"VerseNumber":44,"Text":"Eaba ba akha liketane le lithebere tsa bona, ba re: “Ruri! Ka matla a Faro, re tla ikhapela tlholo.”"},{"SurahNumber":26,"VerseNumber":45,"Text":"Moshe a akhela lere la hae fats’e, eaba le fetoha noha le koenya lintho tsohle tseo ba neng bali akhile ka ponts’o ea bohata"},{"SurahNumber":26,"VerseNumber":46,"Text":"Eaba baloi ba oela fats’e ba ithapalatsa"},{"SurahNumber":26,"VerseNumber":47,"Text":"Ba re: “Re kholoa ho Mong`a Mafats’e"},{"SurahNumber":26,"VerseNumber":48,"Text":"“Mong`a Moshe le Aarone.”"},{"SurahNumber":26,"VerseNumber":49,"Text":"Faro a re: “Le kholoa ho Eena joang ke’a s’o le nehe tumello. Ntle le khoao ke nkhekhe ea lona e le rutileng boloi! Empa ka ‘nete le tla tseba"},{"SurahNumber":26,"VerseNumber":50,"Text":"Ruri! Ke tla poma matsoho le maoto a lona mots’ekalle, e be ke’a le thakhisa kaofela ha lona.”"},{"SurahNumber":26,"VerseNumber":51,"Text":"Ba re: “Ha ho se ka re utloisang bohloko, hobane re tla boela ho Mong`a rona"},{"SurahNumber":26,"VerseNumber":52,"Text":"Takatso ea rona ke feela hore Mong`a rona o tla re ts’oarela libe tsa rona, hobane ke rona ba pele ba amohelang tumelo.”"},{"SurahNumber":26,"VerseNumber":53,"Text":"Eaba Re susumetsa Moshe: “Tsamaeang le makhabunyane A ka bosiu bohle, hobane le tla tla le setsoe morao.”"},{"SurahNumber":26,"VerseNumber":54,"Text":"Kemoo Faro a ileng a romella maqosa metseng"},{"SurahNumber":26,"VerseNumber":55,"Text":"A re: “Ruri! Ma-Israele ana ke lequloana le fokolang"},{"SurahNumber":26,"VerseNumber":56,"Text":"“Ba khahlanong le rona"},{"SurahNumber":26,"VerseNumber":57,"Text":"“Re lebotho le hlometseng le malala-a-laotsoe.”"},{"SurahNumber":26,"VerseNumber":58,"Text":"Ke kamoo Re ileng Ra ba lelekela thoko le lirapa, liliba tse ts’akhunyang"},{"SurahNumber":26,"VerseNumber":59,"Text":"Matlotlong le maemong ohle a hlomphehang kateng"},{"SurahNumber":26,"VerseNumber":60,"Text":"E joalo, Re ile Ra etsa hore bana ba Israele e be majalefa a lintho tseo"},{"SurahNumber":26,"VerseNumber":61,"Text":"Ba ba beha meja esale ka matjeke"},{"SurahNumber":26,"VerseNumber":62,"Text":"Ha bobeli bo bonana, ba neng ba ena le Moshe ba re: “Ruri! Re se re ts’oeroe.”"},{"SurahNumber":26,"VerseNumber":63,"Text":"Moshe a re: “Che, Mong`a ka o na le ‘na. Ke Eena ea tla ntataisa"},{"SurahNumber":26,"VerseNumber":64,"Text":"Eaba Re susumetsa Moshe: “Otla leoatle ka lere la hau.” Eaba leoatle le’a arohana, karolo e ngoe le e ngoe ea ipopa thajana"},{"SurahNumber":26,"VerseNumber":65,"Text":"Eaba Re atametsa lichaba ka bobeli haufi le moo"},{"SurahNumber":26,"VerseNumber":66,"Text":"Re ile Ra pholosa Moshe le bohle ba neng ba ena le eena"},{"SurahNumber":26,"VerseNumber":67,"Text":"Eaba Re khamisa lebotho la Faro ka metsi"},{"SurahNumber":26,"VerseNumber":68,"Text":"Ruri"},{"SurahNumber":26,"VerseNumber":69,"Text":"Empa Ruri! Mong`a hau o na le Matla Oohle, o Tletse Mohau"},{"SurahNumber":26,"VerseNumber":70,"Text":"Ak’u ba phetele pale ea Abrahama"},{"SurahNumber":26,"VerseNumber":71,"Text":"Mohla a neng a buoa le ntata’e le batho ba habo a re: “ke eng sena seo le se khumamelang?”"},{"SurahNumber":26,"VerseNumber":72,"Text":"Ba re: “Re khumamela lits’oants’o tse betliloeng, re ke ke ra khaohana le eona.”"},{"SurahNumber":26,"VerseNumber":73,"Text":"Abrahama a re: “Na li ea le utloa nakong eo le memetsang ho tsona, kapa hona ho le etsetsa botle kapa bobe"},{"SurahNumber":26,"VerseNumber":74,"Text":"Ba re: “Che, re fumana bo-ntat’a rona ba ntse ba li khumamela.”"},{"SurahNumber":26,"VerseNumber":75,"Text":"A re: “Na le’a bona eo le khumamelang"},{"SurahNumber":26,"VerseNumber":76,"Text":"“Lona le bo-ntat’a lona pele ho lona"},{"SurahNumber":26,"VerseNumber":77,"Text":"“Kaofela ha tsona ke lira ho ‘na; empa e seng Mong`a mafats’e"},{"SurahNumber":26,"VerseNumber":78,"Text":"«Ea ntlhotseng, Ke Eena ea ntataisang"},{"SurahNumber":26,"VerseNumber":79,"Text":"“Ea mphepang le hona ho mpha metsi"},{"SurahNumber":26,"VerseNumber":80,"Text":"«Ha ke kula, ke Eena ea mphekolang"},{"SurahNumber":26,"VerseNumber":81,"Text":"“Ea tla etsa hore ke shoe, A boele A ‘nehe bophelo hape"},{"SurahNumber":26,"VerseNumber":82,"Text":"“Eena Eo ke nang le khopolo ea hore, U tla nts’oarela libe tsa ka mohla Letsatsi la Kahlolo"},{"SurahNumber":26,"VerseNumber":83,"Text":"“Mong`a ka! Ak’u nkekeletse bohlale, U be U nkopanye le bohle ba lokileng"},{"SurahNumber":26,"VerseNumber":84,"Text":"“U mphe tlaleho e hlomphehileng melokong e tlang"},{"SurahNumber":26,"VerseNumber":85,"Text":"“U nketse e mong oa majalefa a Serapa sa Nyakallo"},{"SurahNumber":26,"VerseNumber":86,"Text":"“Ts’oarela ntate oa ka. Hobane le eena ke e mong oabakhelohileng"},{"SurahNumber":26,"VerseNumber":87,"Text":"“U tle u se ke oa ntlotlolla mohla letsatsi leo U tla tsosa batho ka lona"},{"SurahNumber":26,"VerseNumber":88,"Text":"“Letsatsi leo ka lona leruo le bara li ke keng tsa re thusa ka letho"},{"SurahNumber":26,"VerseNumber":89,"Text":"«Kantle le ea ikatamelitseng haufi le Allah ka pelo eohle"},{"SurahNumber":26,"VerseNumber":90,"Text":"“Serapa se tla atametsoa haufi le bohle ba nenang bobe"},{"SurahNumber":26,"VerseNumber":91,"Text":"“Lihele li tla hlahella ponts’eng ho bohle ba hlahlathellang bobeng"},{"SurahNumber":26,"VerseNumber":92,"Text":"“Ho tla thoe ho bona: “E kae melingoana eo le neng le e khumamela"},{"SurahNumber":26,"VerseNumber":93,"Text":"“Kantle ho Allah? Na eka le thusa le hona ho ithusa?”"},{"SurahNumber":26,"VerseNumber":94,"Text":"“Joale, batla lahleloa ka sefutho ka har’a Lihele,-bona le ba hlahlathellang bobeng"},{"SurahNumber":26,"VerseNumber":95,"Text":"“Le mabotho oohle a iblis hammoho"},{"SurahNumber":26,"VerseNumber":96,"Text":"“Ba tla phehisana khang kamoo"},{"SurahNumber":26,"VerseNumber":97,"Text":"“Ruri! Ka Allah, ka ‘nete re bile phosong e totobetseng"},{"SurahNumber":26,"VerseNumber":98,"Text":"“Nakong eo re neng re le lekanya le Mong`a Mafats’e"},{"SurahNumber":26,"VerseNumber":99,"Text":"“Le baeki ba rona ke ba neng ba khanathetse molato feela"},{"SurahNumber":26,"VerseNumber":100,"Text":"“Ha joale ha re na ‘muelli"},{"SurahNumber":26,"VerseNumber":101,"Text":"«Kapa ena motsoalle le ea hore utloela"},{"SurahNumber":26,"VerseNumber":102,"Text":"“Hoja re ne re ka ba le monyetla oa ho khutlela morao, Ruri! Re ne re tla ba har’a ba kholoang!”"},{"SurahNumber":26,"VerseNumber":103,"Text":"Ruri"},{"SurahNumber":26,"VerseNumber":104,"Text":"Ruri! Mong’a hau, Ke Eena Ea Matla Oohle, U Tletse Mohau"},{"SurahNumber":26,"VerseNumber":105,"Text":"Le batho ba habo Nooe ba kile ba nyelisa baromuoa ba Allah"},{"SurahNumber":26,"VerseNumber":106,"Text":"Ngoana bo bona Nooe o ne a re ho bona: “Na le sa tla ke le ts’abe"},{"SurahNumber":26,"VerseNumber":107,"Text":"Ke moromuoa ea t`sepahalang ea romiloeng ho lona"},{"SurahNumber":26,"VerseNumber":108,"Text":"Kahoo, ts’abang Allah, le ‘mamele"},{"SurahNumber":26,"VerseNumber":109,"Text":"Ha ho moputso oo ke le kopang ona holim’a sena; moputso oa ka o tsoa feela ho Mong`a mafats’e"},{"SurahNumber":26,"VerseNumber":110,"Text":"Ka hona, ts’abang Allah, le ‘mamele.”"},{"SurahNumber":26,"VerseNumber":111,"Text":"Ba re: “Re ka kholoa ho uena, empa batho ba eisehang ba u latetse morao?”"},{"SurahNumber":26,"VerseNumber":112,"Text":"A re: “Ke tseba joang ka tseo ba li etsang"},{"SurahNumber":26,"VerseNumber":113,"Text":"“Boikarabello ba bona bo ho Mong`a ka, hoja feela eba le utloisisa"},{"SurahNumber":26,"VerseNumber":114,"Text":"“Ha ke’a tla ho tla phalalisa ba kholoang"},{"SurahNumber":26,"VerseNumber":115,"Text":"“Ke rometsoe ho hlokomelisa pepeneneng.”"},{"SurahNumber":26,"VerseNumber":116,"Text":"Ba re: “Nooe, haeba u sa khaotse, u tla tlepetsoa ka majoe.”"},{"SurahNumber":26,"VerseNumber":117,"Text":"A re: “Mong`a ka! Ruri! Batho ba heso ba ea ntatola"},{"SurahNumber":26,"VerseNumber":118,"Text":"“Ak’u ahlole lipakeng tsa rona le bona ka kahlolo e senang leeme, U mpholose le ba kholoang bohle ba nang le ‘na.”"},{"SurahNumber":26,"VerseNumber":119,"Text":"Eaba Re’a mo pholosa hammoho le bohle ba neng ba ena le eena ka Arekeng"},{"SurahNumber":26,"VerseNumber":120,"Text":"Kamor’a ho moo Ra khamisa bohle ba setseng ka metsi"},{"SurahNumber":26,"VerseNumber":121,"Text":"Ruri ho sena ke sesupo, empa bongata ba bona ha bo kholoe"},{"SurahNumber":26,"VerseNumber":122,"Text":"Ruri! Mong’a hau, Ke Eena Ea Matla Oohle, U Tletse Mohau"},{"SurahNumber":26,"VerseNumber":123,"Text":"Ba-Ad ba ile ba latola Baromuoa ba Allah"},{"SurahNumber":26,"VerseNumber":124,"Text":"Ngoana bo bona Hud a re ho bona: “Na le sa tla ke le ts’abe Allah"},{"SurahNumber":26,"VerseNumber":125,"Text":"“Ke moromuoa ea t`sepahalang ea romiloeng ho lona"},{"SurahNumber":26,"VerseNumber":126,"Text":"“Kahoo, ts’abang Allah, le ‘mamele"},{"SurahNumber":26,"VerseNumber":127,"Text":"“Ha ho moputso oo ke le kopang ona; moputso oa ka o ho Mong`a mafats’e feela"},{"SurahNumber":26,"VerseNumber":128,"Text":"“Na le ka aha sefika holim’a leralla le leng le le leng ho ithabisa"},{"SurahNumber":26,"VerseNumber":129,"Text":"“Le aha le matlo a matle a bolulo, khopolong ea ho phela teng kahosafeleng"},{"SurahNumber":26,"VerseNumber":130,"Text":"“Ha le sebelisa matla a lona, le ea sebelisa joalo ka batho ba nang le matla oohle"},{"SurahNumber":26,"VerseNumber":131,"Text":"“Ts’abang Allah, le ‘mamele"},{"SurahNumber":26,"VerseNumber":132,"Text":"“Ts’abang Eena Ea le sitsitseng ka lintho tsohle tseo le li tsebang"},{"SurahNumber":26,"VerseNumber":133,"Text":"“U le setsitse ka makhomo le bara"},{"SurahNumber":26,"VerseNumber":134,"Text":"“Lirapa le liliba tse ts’akhunyang"},{"SurahNumber":26,"VerseNumber":135,"Text":"“Ke na le ts’abo ea Kahlolo ea mohla Letsatsi le Ts’abehang.”"},{"SurahNumber":26,"VerseNumber":136,"Text":"Ba re: “Ho ea ts’oana ho rona hore na u oa re khalema kapa u ba sieo hara bakhalemi"},{"SurahNumber":26,"VerseNumber":137,"Text":"“Tsena ha se letho, haese tsona linthoana tsa mehleng ea khale"},{"SurahNumber":26,"VerseNumber":138,"Text":"«Ha re ke ba ka amohelang mahloko kapa likahlolo!»"},{"SurahNumber":26,"VerseNumber":139,"Text":"Ba ile ba mo latola; Ra ba ripitla. Ruri! ho sena ke sesupo, empa boholo ba bona bo sa kholoe"},{"SurahNumber":26,"VerseNumber":140,"Text":"Ruri! Mong’a hau U Matla Oohle, Mohau Oa Hae o’a Khaphatseha"},{"SurahNumber":26,"VerseNumber":141,"Text":"Ba-Thamud, ba ile ba latola Baromuoa ba Allah"},{"SurahNumber":26,"VerseNumber":142,"Text":"Ngoana bo bona Salih a re ho bona: “Na le sa tla ke le Ts’abe"},{"SurahNumber":26,"VerseNumber":143,"Text":"“Ke moromuoa ea t`sepahalang ea romiloeng ho lona"},{"SurahNumber":26,"VerseNumber":144,"Text":"“Kahoo, ts’abang Allah, le ‘mamele"},{"SurahNumber":26,"VerseNumber":145,"Text":"“Ha ho moputso oo ke le kopang oona; moputso oa ka o ho Mong`a mafats’e feela"},{"SurahNumber":26,"VerseNumber":146,"Text":"“Na le hopola hore le ts’ireletsong ka lintho tsohle tseo le nang le tsona hajoale"},{"SurahNumber":26,"VerseNumber":147,"Text":"“Lirapa le liliba tse ts’akhunyang"},{"SurahNumber":26,"VerseNumber":148,"Text":"“Masimo a poone le lifate tsa lipalema tse behileng haholo hooli ka ‘nang tsa robeha"},{"SurahNumber":26,"VerseNumber":149,"Text":"“Le hona ho honya mafika ho etsa matlo ka botsebi bo matla"},{"SurahNumber":26,"VerseNumber":150,"Text":"“Empa ts’abang Allah le ‘mamele"},{"SurahNumber":26,"VerseNumber":151,"Text":"“Le se latele taelo ea ea lehlasoa"},{"SurahNumber":26,"VerseNumber":152,"Text":"“Ea jalang pherekano lefats’eng, ea sa rateng ho sokoloha.”"},{"SurahNumber":26,"VerseNumber":153,"Text":"Ba re: “uena u e mong oa ba louoeng"},{"SurahNumber":26,"VerseNumber":154,"Text":"“U motho joalo ka rona. Kahoo, hlahisa sesupo haeba u bua `nete.”"},{"SurahNumber":26,"VerseNumber":155,"Text":"Salih a re: “Bonang, kamele ke ena e ts’ehali. Le eona e na le tokelo ea ho noa Selibeng ka letsatsi le leng, le lona le na le tokelo e joalo ka letsatsi le leng, empa ka letsatsi le boletsoeng"},{"SurahNumber":26,"VerseNumber":156,"Text":"«Le se e nt`se kotsi esere la tloha la oeloa ke Kahlolo ea Letsatsi le Ts’abehang.”"},{"SurahNumber":26,"VerseNumber":157,"Text":"Empa ba ile bae khakhatha, eaba ba apareloa ke masoabi"},{"SurahNumber":26,"VerseNumber":158,"Text":"Ba oeloa ke kahlolo. Ruri! ho sena ke sesupo, empa bongata ba bona bo sa kholoe"},{"SurahNumber":26,"VerseNumber":159,"Text":"Ruri! Mong’a hau U Matla Oohle, U Tletse Mohau"},{"SurahNumber":26,"VerseNumber":160,"Text":"Batho ba habo Lota ba ile ba latola Baromuoa ba Allah"},{"SurahNumber":26,"VerseNumber":161,"Text":"Ngoana’bo bona Lota a re ho bona: “Na le sa tla ke le Ts’abe"},{"SurahNumber":26,"VerseNumber":162,"Text":"‹Ke moromuoa ea t`sepahalang ea romiloeng ho lona"},{"SurahNumber":26,"VerseNumber":163,"Text":"“Kahoo, ts’abang Allah le ‘mamele"},{"SurahNumber":26,"VerseNumber":164,"Text":"“Ha ho moputso oo ke le kopang ho lona; moputso oa ka o ho Mong`a mafats’e feela"},{"SurahNumber":26,"VerseNumber":165,"Text":"“Har’a libopuoa tsohle lefats’eng le arorelana likobo le banna ba bang"},{"SurahNumber":26,"VerseNumber":166,"Text":"“Le siee bao Mong`a lona a le hloletseng bona? Che, le batho ba tlotseng meeli eohle.”"},{"SurahNumber":26,"VerseNumber":167,"Text":"Ba re: “Oho Lota haeba u sa khaotse, ruri u tla lelekoa.”"},{"SurahNumber":26,"VerseNumber":168,"Text":"A re: “Ke hloile liketso tsa lona"},{"SurahNumber":26,"VerseNumber":169,"Text":"“Mong`a ka! Ak’u mpholose le ba lelapa la ka ho tseo ba li etsang!”"},{"SurahNumber":26,"VerseNumber":170,"Text":"Re ile ra mo pholosa ‘moho lebalelapa la hae,-bohle"},{"SurahNumber":26,"VerseNumber":171,"Text":"“Ntle feela le mosali moholo ea neng a le har’a ba neng ba salatse morao"},{"SurahNumber":26,"VerseNumber":172,"Text":"Empa Ra ripitla bohle"},{"SurahNumber":26,"VerseNumber":173,"Text":"Ra ba nesetsa majoe a lengetana: E ts’abehang pula ho ba neng ba khaleng’oe"},{"SurahNumber":26,"VerseNumber":174,"Text":"Ruri! ho sena ke sesupo, empa bongata ba bona bo sa kholoe"},{"SurahNumber":26,"VerseNumber":175,"Text":"Ruri! Mong’a hau U Matla Oohle, U Tletse Mohau"},{"SurahNumber":26,"VerseNumber":176,"Text":"Balekane ba Moru ba ile ba latola Baromuoa ba Allah"},{"SurahNumber":26,"VerseNumber":177,"Text":"Shuaib a re ho bona: “Na le sa tla ke le Ts’abe"},{"SurahNumber":26,"VerseNumber":178,"Text":"“Ke moromuoa ea ts’epahalang ea romiloeng ho lona"},{"SurahNumber":26,"VerseNumber":179,"Text":"“Kahoo ts’abang Allah le ‘mamele"},{"SurahNumber":26,"VerseNumber":180,"Text":"“Ha ho moputso oo ke le kopang ona; moputso oa ka o tsoa ho Mong`a mafats’e feela"},{"SurahNumber":26,"VerseNumber":181,"Text":"«Fanang ka tekanyo e nepahetseng, le se ke la jalletsa"},{"SurahNumber":26,"VerseNumber":182,"Text":"«Le be le bekhe ka nepo le ‹nete"},{"SurahNumber":26,"VerseNumber":183,"Text":"“Le se ke la ja batho ling tsa bona, le ho etsa bokhopo ka ho fehla pherekano lefats’eng"},{"SurahNumber":26,"VerseNumber":184,"Text":"“Le ts’abe Eena Ea le hlotseng le meloko pele ho lona.”"},{"SurahNumber":26,"VerseNumber":185,"Text":"Ba re: “Uena u e mong oa ba louoeng"},{"SurahNumber":26,"VerseNumber":186,"Text":"“U motho joalo ka rona, re nahana hore u leshano"},{"SurahNumber":26,"VerseNumber":187,"Text":"“Ak’u etse hore lekumane la leholimo le re oele, haeba u buoa ‘nete.”"},{"SurahNumber":26,"VerseNumber":188,"Text":"A re: “Ke Mong`a ka Ea hlokolosi ka ho fetisisa malebana le tseo le li etsang.”"},{"SurahNumber":26,"VerseNumber":189,"Text":"Ba ile ba mo latola, eaba ba oeloa ke kotlo ea Letsatsi la mahlomola. Ruri! E bile Kotlo ea Letsatsi le Ts’abehang"},{"SurahNumber":26,"VerseNumber":190,"Text":"Ruri! ho sena ke sesupo, empa bongata ba bona bo sa kholoe"},{"SurahNumber":26,"VerseNumber":191,"Text":"Ruri! Mong’a hau U Matla Oohle, U Tletse Mohau"},{"SurahNumber":26,"VerseNumber":192,"Text":"Ruri sena ke Ts’enolo e tsong ho Mong`a Mafats’e"},{"SurahNumber":26,"VerseNumber":193,"Text":"E theohile le moea oa ‘Nete le Tumelo"},{"SurahNumber":26,"VerseNumber":194,"Text":"Pelong le kelellong ea hau, hore u tle u khaleme"},{"SurahNumber":26,"VerseNumber":195,"Text":"Ka puo e mathemaloli ea Se-Arabia"},{"SurahNumber":26,"VerseNumber":196,"Text":"Kantle ho khoao e teng ka har’a mangolo a halalelang a batho ba khale-khale"},{"SurahNumber":26,"VerseNumber":197,"Text":"Ana ha se sesupo ho bona ha barutehi ba bana ba Israele ba e tseba"},{"SurahNumber":26,"VerseNumber":198,"Text":"Hoja e be Re ile Ra le senolela e mong oa sechaba ntle le sa Ma-Arab"},{"SurahNumber":26,"VerseNumber":199,"Text":"A ba balla lona, ba ne ba ke ke ba kholoa ho lona"},{"SurahNumber":26,"VerseNumber":200,"Text":"Ke kamoo re etsang hore le kene lipelong tsa Baetsa-libe"},{"SurahNumber":26,"VerseNumber":201,"Text":"Ba ke ke ba kholoa ho lona ho fihlela ba bona kahlolo e Mahlonoko"},{"SurahNumber":26,"VerseNumber":202,"Text":"Empa e tla ba fihlela ka ts’ohanyetso ba sa elelloe"},{"SurahNumber":26,"VerseNumber":203,"Text":"Joale ba tla re: “Re tla fuoa nyehlisetso?”"},{"SurahNumber":26,"VerseNumber":204,"Text":"Ana ba lakatsa ho potlakela kahlolong ea Rona"},{"SurahNumber":26,"VerseNumber":205,"Text":"Na u oa hlokomela? Hore haeba Re ka ba neha nyehlisetso ea lilemo tse ‘maloa"},{"SurahNumber":26,"VerseNumber":206,"Text":"Ha ho fihla kahlolo eo e saleng ba e ts’episoa"},{"SurahNumber":26,"VerseNumber":207,"Text":"Tsohle tseo e saleng ba ithabisa ka tsona li ke ke tsa ba thusa ka letho"},{"SurahNumber":26,"VerseNumber":208,"Text":"Ha ho motse oo Re kileng Ra o ripitla o sa kang oa romelloa bahlokomelisi"},{"SurahNumber":26,"VerseNumber":209,"Text":"Molemong oa ho ba hopotsa, ha Re’a s’o ka Re eba bahanyapetsi"},{"SurahNumber":26,"VerseNumber":210,"Text":"T`senolo ena ha e ea tlisoa ke bo-liabolosi lefats’eng"},{"SurahNumber":26,"VerseNumber":211,"Text":"E bile ha e ea ba lokela, kapa ona matla a ho e hlahisa"},{"SurahNumber":26,"VerseNumber":212,"Text":"Ruri! ba qheletsoe thoko le ho e utloa"},{"SurahNumber":26,"VerseNumber":213,"Text":"Kahoo, u se bitse ho mang kapa mang ntle ho Allah, esere oa tloha oa ba e mong oa ba tla fumana kotlo"},{"SurahNumber":26,"VerseNumber":214,"Text":"U khaleme ba leloko la hau ba haufi le uena"},{"SurahNumber":26,"VerseNumber":215,"Text":"U be pelo-tlhomohi ho Ba-kholoang ba u latelang"},{"SurahNumber":26,"VerseNumber":216,"Text":"Empa haeba ba ke ke ba u mamela, e re: “Ruri! Ha ke na molato ho tseo le li etsang.”"},{"SurahNumber":26,"VerseNumber":217,"Text":"U behe ts’epo ea hau ho Ea Matla Oohle, Ea Tletseng Mohau"},{"SurahNumber":26,"VerseNumber":218,"Text":"Eena Ea u bonang nakong eo u emeng u rapelang"},{"SurahNumber":26,"VerseNumber":219,"Text":"Ea bonang le boikokobetso ba hau har’a baithapalatsang thapelong"},{"SurahNumber":26,"VerseNumber":220,"Text":"Hobane Ke Eena Ea Utloang le ho tseba tsohle"},{"SurahNumber":26,"VerseNumber":221,"Text":"Ana nka le bolella ka bao bo-liabolosi ba theohelang holim’a bona"},{"SurahNumber":26,"VerseNumber":222,"Text":"Ba theohela holim’a bohle ba leshano, ba khopo"},{"SurahNumber":26,"VerseNumber":223,"Text":"Ba ts’ollela litsebeng tsa bona lipuo tsa mafeela, boholo ba bona ba leshano"},{"SurahNumber":26,"VerseNumber":224,"Text":"Le Bareneketsi, – bohle ba fosahetseng ba ba sala morao"},{"SurahNumber":26,"VerseNumber":225,"Text":"Ana ha u es’o bone kamoo ba khelohileng ba phaqola hoohle"},{"SurahNumber":26,"VerseNumber":226,"Text":"Le kamoo ba buoang ka seo ba sa se etseng"},{"SurahNumber":26,"VerseNumber":227,"Text":"Kantle le ba kholoang, ba etsa liketso tse lokileng, le hona ho hopola Allah ka linako tsohle, le hona ho its›ireletsa kamor’a hoba ba tlatlaptjoe. Baetsalibe bona, haufinyane ba tla ruoa tsebo ka se seholo seo e tlang ho ba pheletso ea bona"},{"SurahNumber":27,"VerseNumber":1,"Text":"Ta. Sin. Tsena ke lits’enolo tsa Qura’n, Lengolo le totobatsang lintho"},{"SurahNumber":27,"VerseNumber":2,"Text":"Tataiso; le tsona litaba tse molemo ho Ba-kholoang"},{"SurahNumber":27,"VerseNumber":3,"Text":"Ba phethang lithapelo le ho fana ka linyehelo, ba nang le bo- ’nete ka bophelo Bo-tlang"},{"SurahNumber":27,"VerseNumber":4,"Text":"Ha ele ba sa kholoeng Bophelong Bo-tlang, Re entse hore mesebetsi ea bona e bonahale e khahleha mahlong a bona, hore kaofela ha bona ba tle ba hlahlathele"},{"SurahNumber":27,"VerseNumber":5,"Text":"Bao ke bona ba loketsoeng ke kahlolo e ts’abehang, e bile Bophelong Bo-tlang ke bona bao e tlang ho ba bona ba lahlehetsoeng ka hofetisisa"},{"SurahNumber":27,"VerseNumber":6,"Text":"Ruri! u amohetse Qura’n ho tsoa ho Ea Mong, Ea Seli, Ea Tsebang Tsohle"},{"SurahNumber":27,"VerseNumber":7,"Text":"Bona! Moshe a re ho lelapa la hae: “Ke bona mollo thokoana mane; mohlomong ke tla le tlela le molaetsa ho ona, kapa ke le okhela ona, hore le tle le fumane mofuthu.”"},{"SurahNumber":27,"VerseNumber":8,"Text":"Empa eitse hoba a atamele haufi le ona, ho’a utloahala lentaoe: “Ba hlohonolofetseng ke ba har’a mollo ona le ba haufi le ona! Tlotlo e be ho Allah, Mong`a Mafats’e"},{"SurahNumber":27,"VerseNumber":9,"Text":"“Oho Moshe! Ruri! Ke ‘Na Allah, Ea Matla Oohle, Ea Seli"},{"SurahNumber":27,"VerseNumber":10,"Text":"“Lahlela lere la hau fats’e!” Empa Moshe ha a bona le meneka joaloka noha, a furalla a baleha; empa lentsoe le ile la re ho eena: “Oho Moshe! Se ts’abe letho! Ruri! Haele baromuoa ha ba na letsoalo ho bo teng ba Ka"},{"SurahNumber":27,"VerseNumber":11,"Text":"Empa haele ba entseng phoso, kamor’a moo eaba ba ea sokoloha. Hobane Ruri! Ke ‘Na Ea Ts’oarelang-joalo-joalo, Ea Tletseng Mohau"},{"SurahNumber":27,"VerseNumber":12,"Text":"Joale, beha letsoho la hau lehlakoreng la likhopo tsa hau, le tla khutla le le lesoeu, empa le se na kotsi. Sena e tla ba se seng sa lits’upiso tse robong tseo u tla ea le tsona ho Faro le sechaba sa hae. Hobane Ruri! Haesale e le batho ba tetebetseng sebeng.”"},{"SurahNumber":27,"VerseNumber":13,"Text":"Empa eitse hoba lits’upiso tsa Rona li finyelle ho bona li hlakile ponts’eng, ba re: “Sena ke boloi bo pepenene.”"},{"SurahNumber":27,"VerseNumber":14,"Text":"Ba li latola ka boikhomoso le boikakaso, le hoja meea ea bona e ne e na le khohelo holim’a tsona: bona kamoo pheletso ea baetsalibe e bileng ka teng"},{"SurahNumber":27,"VerseNumber":15,"Text":"Re ile ra fana ka tsebo ho Davida le Solomone; Ba re: “Lithoriso li be ho Allah, Ea re khethileng har’a makhabunyane a mangata a kholoang ho Eena!”"},{"SurahNumber":27,"VerseNumber":16,"Text":"Solomone e ne e le mojalefa oa Davida. A re: “Oho lona batho! Ruri! Re rutiloe puo ea linonyana, e bile re filoe nala ea lintho tsohle. Ruri! Sena ke molemo o hlakileng.”"},{"SurahNumber":27,"VerseNumber":17,"Text":"Mabotho a Masabonoeng le a batho le’a linonyana a kile a khobokana ‘moho kapel’a Solomone, eaba a hloptjoa ka mekhahlelo"},{"SurahNumber":27,"VerseNumber":18,"Text":"Ho fihlela a atametse haufinyane le phula ea bohloa, eaba bohloa bo le bong bo re: “Oho bohloa! Kenang ka matlung a lona esere mohlaope Solomone le mabotho a hae a tloha a le ripitla a sa le hlokomele.”"},{"SurahNumber":27,"VerseNumber":19,"Text":"Eaba salomone o’a bososela, a qaboloa ke puo ea bona, a re: “Mong`a ka! Ak’u ntaele hore ke be le teboho ka tlhohonolofatso eo U ntlhohonolofalitseng ka eona esita le batsoali ba ka, ke be ke etse tse lokileng tse ka U khahlisang, U be U nkenyeletse palong ea makhabunyane a Hau a lokileng.”"},{"SurahNumber":27,"VerseNumber":20,"Text":"Eaba o talima har’a linonyana, a nto re: “Ho tla joang hore e be ha ke bone hoopoe (mofuta o mong oa nonyana), kapa e be e har’a tse sieo"},{"SurahNumber":27,"VerseNumber":21,"Text":"Ruri! Ke tla e otla ka kotlo ea masisapelo, kapa ke e bolae, kantle leha eba e tla ntlela ka lebaka le totobetseng.”"},{"SurahNumber":27,"VerseNumber":22,"Text":"Empa ha ea ka ea senya nako ho ea pitsong, eaba e re: “ke fumane ntho eo uena u neng u sa e lemohe ho hang, ke tla ho uena ka litaba tse molemo tse tsoang Sheba"},{"SurahNumber":27,"VerseNumber":23,"Text":"“Ke fumane mosali a busa sechaba sa moo, e bile o nehiloe nala ea lintho tsohle, terone ea hae ke e makhabane"},{"SurahNumber":27,"VerseNumber":24,"Text":"“Ke fumane eena le sechaba sa hae ba khumamela letsatsi ntle ho Allah; Satane o entse hore mesebetsi ea bona e bonahale e khahleha mahlong a bona, e bile o ba sitisa ho kena tseleng ea ‘nete, hore ba tle ba tsamae ka nepo"},{"SurahNumber":27,"VerseNumber":25,"Text":"Ka ho ba khelosa ho se khumamele Allah, Eena Ea hlahisang Masabonoeng tsa maholimo le lefats’e, Ea bileng A tsebang tseo le li patang le tseo le li pepesang"},{"SurahNumber":27,"VerseNumber":26,"Text":"Ke Allah; ha ho `Mopi e mong ntle ho Eena! – Eena Mong`a Terone e Hloahloeng"},{"SurahNumber":27,"VerseNumber":27,"Text":"Eaba Solomone o re: “Re tla bona haeba feela u buoa ‘nete, kapa leshano"},{"SurahNumber":27,"VerseNumber":28,"Text":"“Tsamaea le"},{"SurahNumber":27,"VerseNumber":29,"Text":"Mofumahali oa Sheba a re: “Oho lona matona! Ruri! Ke amohetse Lengolo le hlomphehang"},{"SurahNumber":27,"VerseNumber":30,"Text":"Le tsoa ho Solomone, le baleha joana: “Ka lebitso la Allah, Ea Tletseng Lereko, Ea Mohau o Khaphatsehang"},{"SurahNumber":27,"VerseNumber":31,"Text":"“Se ikhohomose khahlano le ‘na, empa atamela ho ‘na joaloka ba ithapalatsang.”"},{"SurahNumber":27,"VerseNumber":32,"Text":"A re: “Oho lona matona! nkeletseng tabeng ena. Ha ke’a s’o ka ke iketsetsa liqeto ntle ho lona.”"},{"SurahNumber":27,"VerseNumber":33,"Text":"Ba re: “Re marena a nang le matla esita le bona bohlale bo ts’abehang, empa ke uena ea lokelang ho fana ka taelo; kahoo nahana seo o ts’oanelang ho se laela.”"},{"SurahNumber":27,"VerseNumber":34,"Text":"A re: “Marena nakong eo a kenang naheng, baa e ripitla le hona ho nyelisa hlompho ea baahi ba eona. Ke kamoo ba tla etsa kateng"},{"SurahNumber":27,"VerseNumber":35,"Text":"“Empa ke tla mo romella mpho, ke tla bona karabo ea seo baromuoa ba tlang ho khutla le sona"},{"SurahNumber":27,"VerseNumber":36,"Text":"Joale, eitse hoba moromuoa a finyelle ho Solomone, a re: “Eng! Na u lakatsa ho ka nthusa ka thepa? Empa seo Allah a ‘nehileng sona se molemo ho feta seo a u nehileng sona. Che, ke uena ea tla imona menoana ka mpho ea hau eseng ‘na"},{"SurahNumber":27,"VerseNumber":37,"Text":"“Boela ho bona. Ruri! Re tla ba hlsela ka mabotho ao ba ke keng baits’ireletsa ho oona, re tla ba phalalisa moo ka tlotloloho, etsoe ba tla be ba soabile.”"},{"SurahNumber":27,"VerseNumber":38,"Text":"Solomone a re: “Oho matona! Ke mang har’a lona ea tla ntlisetsa terone ea hae pele ba e tla ho ‘na ba ithapalalitse?”"},{"SurahNumber":27,"VerseNumber":39,"Text":"E mong har’a li-jinn a re: “‘Na nka e tlisa kapel’a hau pele u ema setulong sa hau. Ruri! Ke na le matla esita le bona bots’epehi ts’ebetsong e joalo.”"},{"SurahNumber":27,"VerseNumber":40,"Text":"E mong ea neng a sitsitsoe ka tsebo ea Lengolo a re: “‘Ke tla e tlisa ho uena ka ho panya ha leihlo. Eitse hoba a e bone e lutse kapel’a hae, eaba Solomone o re: “Sena ke ka mohau oa Mong`a ka, e le hore A tle A mphehe tekong ea hore ebang ke na teboho kapa e be ke tla ikhohomosa. Mong le mong ea nang le teboho, o etsa joalo molemong oa moea oa hae: mong le mong ea hlokang teboho, o etsa joalo molemong oa ho utloisa moea oa hae bohloko. Hobane Ruri! Mong`a ka U tsepame pusong, ha A Hloke Letho, U Tlotlehile,.”"},{"SurahNumber":27,"VerseNumber":41,"Text":"A re: “Fetolang maemo a terone ea hae, e le hore re tle re bone haeba o tla tsepama tataisong, kapa ebang o tlaba har’a ba sa amoheleng tataiso.”"},{"SurahNumber":27,"VerseNumber":42,"Text":"Hoba a fihle, o ile a botsoa: “Ana ke terone ea hau ee?” A re: “E batlile e ts’oana le eona; re nehiloe tsebo pele ho eona, re ile ra inehela ho Allah.”"},{"SurahNumber":27,"VerseNumber":43,"Text":"O ile a mo tlosa khumamelong ea tsohle ntle ho Allah, hobane o tsoetsoe ke batho ba hlokang tumelo"},{"SurahNumber":27,"VerseNumber":44,"Text":"Eaba ho thoe ho eena a kene paleising. Eitse hoba a e bone, a hopola hore ke letamo, eaba o phetla liaparo tse neng li koahetse maoto a hae. Solomone a re: “Ena ke paleisi e ahiloeng ka bokhabane ea khalase.” Eaba o re: “Mong`a ka! Ruri! Ke foselitse moea oa ka, ke inehela le Solomone ho Allah, Mong`a Mafats’e.”"},{"SurahNumber":27,"VerseNumber":45,"Text":"Re ile Ra romella ho Ba-Thamud Salih ngoana bo bona: “Sebeletsang Allah.” Le hoja ba ile ba khaoha likoto tse peli tse ngangisanang"},{"SurahNumber":27,"VerseNumber":46,"Text":"A re: “Oho batho ba heso! Hobaneng ha le potlakela sebeng ho fapana le se molemo?” Ke hobaneng ha le sa kope ts’oarelo ea Allah, hore le tle le fumane mohau.”"},{"SurahNumber":27,"VerseNumber":47,"Text":"Ba re: “Re u lakaletsa bobe le ba nang le uena. A re: “Takaletso ea lona ea bobe e ho Allah. Lona le mpa le le batho ba behiloeng tekong.”"},{"SurahNumber":27,"VerseNumber":48,"Text":"Ho ne ho le teng batho ba robong ba lelapa ba neng ba etsa litlolo tsa molao lefats’eng, ba sa sokolohe"},{"SurahNumber":27,"VerseNumber":49,"Text":"Ba re: “Re hlapanya ka Allah re tla mo tsometsa hammoho le lelapa la hae bosiu, e be kamor’a moo re re ho metsoalle ea hae: “Re ne re le sieo ho fenethoeng ha batho ba habo, re bua ‘nete e tsoileng matsoho.”"},{"SurahNumber":27,"VerseNumber":50,"Text":"Ba ile ba rera ba loha mano: Eaba le Rona Rea rera, baes’o elelloe letho"},{"SurahNumber":27,"VerseNumber":51,"Text":"Joale, ak’u bone seo e bileng pheletso ea morero oa bona, – Re ile Ra ba ripitla hammoho le baetsana ba bona kaofela"},{"SurahNumber":27,"VerseNumber":52,"Text":"Matlo a bona ke lithako le lesupi – hobane ba ne ba etsa liphoso. Ruri! Ka har’a sena ke sesupo ho batho banang le tsebo"},{"SurahNumber":27,"VerseNumber":53,"Text":"Re ile Ra pholosa ba neng ba kholoa, ba etsa tse lokileng"},{"SurahNumber":27,"VerseNumber":54,"Text":"Lota! a re ho batho ba habo: “na le sa tla etsa linyonts’a ka tsebo"},{"SurahNumber":27,"VerseNumber":55,"Text":"Na le sa tla robalana le banna feela basali ba ntse ba le teng? Eu, empa le batho hlokang kelello.”"}]}