{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":58,"VerseNumber":1,"Text":"Аллаг почув слова тієї, яка сперечалася з тобою про свого чоловіка, і скаржилася Аллагу. Аллаг почув вашу розмову, бо, воістину, Аллаг — Всечуючий, Всезнаючий"},{"SurahNumber":58,"VerseNumber":2,"Text":"Ті, які називають своїх дружин хребтами матерів, хоча насправді ті не є матерями їхніми, бо матері їхні — ті, які народили їх; кажуть слова відразні та брехливі. Воістину, Аллаг — Милосердний, Прощаючий.[CDXLV]"},{"SurahNumber":58,"VerseNumber":3,"Text":"Ті, які називають своїх дружин хребтами матерів, а потім відмовляються від сказаного, нехай звільнять одного раба перед тим, як торкнуться одне одного. Повчають вас цим, і Аллаг знає те, що ви робите"},{"SurahNumber":58,"VerseNumber":4,"Text":"А хто не має раба, то нехай тримає безперервний піст протягом двох місяців, перед тим, як торкнутися [дружини]. Хто ж не може зробити цього, то нехай нагодує шістдесят бідняків. Усе це для того, щоб увірували ви в Аллага та Його Посланця. Такими є обмеження Аллага, а на невіруючих чекає болісна кара"},{"SurahNumber":58,"VerseNumber":5,"Text":"Ті, які ворогують із Аллагом та Його Посланцем, будуть розбиті так само, як були розбиті ті, які жили раніше за них. Ми зіслали ясні знамення, а на невіруючих чекає ганебна кара"},{"SurahNumber":58,"VerseNumber":6,"Text":"у День, коли Аллаг воскресить їх усіх і розповість їм про вчинки їхні. Врахував їх Аллаг, а вони забули про них, та Аллаг — кожній речі Свідок"},{"SurahNumber":58,"VerseNumber":7,"Text":"Невже ти не бачиш, що Аллаг знає те, що на небесах, і те, що на землі? Не буває таємної розмови між трьома, де Він не був би четвертим, між п’ятьма, де Він не був би шостим, або ж менше чи більше від цього, щоб Його не було із ними [знанням], де б вони не були. Потім, у День Воскресіння, Ми розповімо їм про вчинки їхні. Аллаг — про кожну річ Знаючий"},{"SurahNumber":58,"VerseNumber":8,"Text":"Чи ти бачив тих, яким була заборонена таємна змова? Потім все ж вони повернулися до того, що було заборонено їм, змовилися про гріх, ворожість і непослух проти Посланця. Коли вони приходять до тебе, то вітаються з тобою не так, як вітає тебе Аллаг, та й кажуть самі собі:«Чого не скарає нас Аллаг за те, що ми говоримо?» Доволі їм геєни! Туди буде кинуто їх і потворне ж це місце"},{"SurahNumber":58,"VerseNumber":9,"Text":"О ви, які увірували! Коли спілкуєтеся потаємно, то не змовляйтеся про гріх, ворожість чи непослух стосовно Посланця. Змовляйтеся же про благочестя і богобоязливість, та бійтеся Аллага, перед яким ви будете зібрані"},{"SurahNumber":58,"VerseNumber":10,"Text":"Воістину, потаємна змова — від шайтана, який прагне смутку для тих, які увірували. Але вона не принесе їм ніякої шкоди, крім як із дозволу Аллага. І на Аллага покладають сподівання віруючі"},{"SurahNumber":58,"VerseNumber":11,"Text":"О ви, які увірували! Коли вам говорять на зібраннях: «Поступіться!» – то поступіться. І наділить вас Аллаг ще кращим місцем! А коли вам говорять: «Встаньте!» — то вставайте. Аллаг дарує перевагу тим серед вас, які увірували, й тим, кому дано знання. І Аллаг знає те, що ви робите"},{"SurahNumber":58,"VerseNumber":12,"Text":"О ви, які увірували! Коли ви говорите з Посланцем потаємно, то нехай милостиня передує вашій розмові. Це краще для вас та чистіше! Та як не знайдете в себе нічого, то Аллаг — Прощаючий, Милосердний"},{"SurahNumber":58,"VerseNumber":13,"Text":"Невже ви боїтеся, щоб милостиня передувала вашій таємній розмові? Якщо ви не зробили цього, та Аллаг прийняв ваше каяття, то звершуйте молитву, давайте закят, коріться Аллагу та Його Посланцю. Аллаг знає те, що ви робите"},{"SurahNumber":58,"VerseNumber":14,"Text":"Чи ти бачив тих, які приятелюють із людьми, на яких розгнівався Аллаг? Вони і не з вами, і не проти вас, вони свідомо дають неправдиві клятви"},{"SurahNumber":58,"VerseNumber":15,"Text":"Аллаг приготував для них суворе покарання. Воістину, зле те, що вони роблять"},{"SurahNumber":58,"VerseNumber":16,"Text":"Вони зробили свої клятви щитом та й збивають зі шляху Аллага. На них чекає принизлива кара"},{"SurahNumber":58,"VerseNumber":17,"Text":"Не допоможе їм перед Аллагом нічим ні майно їхнє, ні діти їхні. Вони — жителі пекла і будуть там вічно"},{"SurahNumber":58,"VerseNumber":18,"Text":"У той День Аллаг воскресить їх усіх. І вони будуть давати клятви перед Ним, як давали клятви вам, та й думатимуть, що це чимось допоможе їм. Воістину, вони — брехуни"},{"SurahNumber":58,"VerseNumber":19,"Text":"Переміг їх шайтан і примусив забути навіть згадувати Аллага. Вони – прибічники шайтана, а, воістину, прибічники шайтана — це ті, які матимуть втрати"},{"SurahNumber":58,"VerseNumber":20,"Text":"Воістину, ті, які ворогують із Аллагом та Його Посланцем, опиняться серед найприниженіших"},{"SurahNumber":58,"VerseNumber":21,"Text":"Аллаг написав: «Неодмінно перемогу отримаю Я та Мої посланці!»"},{"SurahNumber":58,"VerseNumber":22,"Text":"Ти не знайдеш людей, які вірують у Аллага та Останній День, але водночас приятелюють із тими, хто ворогує з Аллагом та Його Посланцем — навіть якщо це будуть їхні батьки, сини, брати чи інші родичі. Аллаг дарував серцям їхнім віру та ствердив їх духом від Себе. Він уведе їх у сади, де течуть ріки, і будуть вони там вічно! Аллаг задоволений ними, і вони задоволені Ним. Це — прибічники Аллага і, воістину, прибічники Аллага матимуть успіх"},{"SurahNumber":59,"VerseNumber":1,"Text":"Славить Аллага те, що в небесах, і те, що на землі, а Він — Всемогутній, Мудрий"},{"SurahNumber":59,"VerseNumber":2,"Text":"Він — Той, Хто вивів невіруючих людей Писання із домівок їхніх під час першого вигнання. Ви й не думали, що вони підуть, а вони думали, що фортеці їхні захистять їх від Аллага. Та Аллаг скарав їх з іншого боку, з якого вони й не чекали. Він сповнив страхом їхні серця. Тож вони руйнували власні будинки своїми руками та руками віруючих. Нехай же це буде повчанням вам, тим, хто має очі"},{"SurahNumber":59,"VerseNumber":3,"Text":"Якби не приписав їм Аллаг вигнання, то скарав би їх у земному житті. А в наступному житті на них чекає вогняна кара"},{"SurahNumber":59,"VerseNumber":4,"Text":"Це — за те, що вони повстали проти Аллага та Посланця Його. До того, хто постає проти Аллага, Він суворий у покаранні"},{"SurahNumber":59,"VerseNumber":5,"Text":"Те, що ви зрізали пальми або ж залишили їх і далі стояти на корінні їхньому — лише з дозволу Аллага та задля ганьби нечестивцям"},{"SurahNumber":59,"VerseNumber":6,"Text":"І ви не скакали на конях чи верблюдах до тієї здобичі, яку дарував Аллаг Посланцю Своєму, але ж це Аллаг дає владу посланцям Своїм над тими, над ким побажає Він. Аллаг спроможний на кожну річ"},{"SurahNumber":59,"VerseNumber":7,"Text":"Те, що Аллаг дарував Своєму Посланцю від жителів селищ, належить Аллагу, Посланцю та родичам його, сиротам, бідним і подорожнім; і щоб не дісталося воно багатіям з-посеред вас!Тож візьміть те, що дав вам Посланець, та не чіпайте того, що він заборонив вам. Воістину, Аллаг — суворий у покаранні.[CDXLVI]"},{"SurahNumber":59,"VerseNumber":8,"Text":"[Майно належить також] убогим переселенцям, які були вигнані з домівок своїх і втратили своє майно, прагнучи до милості Аллага та задоволення Його, заради допомоги Аллагу та Посланцю Його. Вони і є праведниками"},{"SurahNumber":59,"VerseNumber":9,"Text":"Ті, які жили [в Медині] раніше та увірували раніше, люблять тих, хто переселився до них. У їхніх серцях немає заздрості до того, що отримали ті. Вони визнають їхню перевагу, хоча й самі перебувають у скруті. Хто здолав свою скупість, той досягнув успіху"},{"SurahNumber":59,"VerseNumber":10,"Text":"Ті, що прийдуть після них, скажуть: «Господи наш! Прости нас та братів наших, які увірували раніше за нас! І не дай серцям нашим сповнитися ненавистю до тих, хто увірував [раніше]! Господи наш! Ти — Смиренний, Милосердний!»"},{"SurahNumber":59,"VerseNumber":11,"Text":"Чи не бачив ти лицемірів, які кажуть своїм невіруючим братам серед людей Писання: «Якщо виженуть вас, то ми неодмінно підемо разом із вами, і ми не підкоримося наказу воювати проти вас. А якщо хтось буде боротися проти вас, то ми допоможемо вам». Та Аллаг свідчить, що вони брешуть"},{"SurahNumber":59,"VerseNumber":12,"Text":"Якщо ті й будуть вигнані, то вони не підуть разом із ними, а якщо проти них почнеться боротьба, то вони також не допоможуть їм, відвернувшись назад. Не допоможе їм ніхто"},{"SurahNumber":59,"VerseNumber":13,"Text":"Справді, в своїх серцях вони мають сильніший страх перед вами, ніж страх перед Аллагом, бо ж вони — люди, які не розуміють"},{"SurahNumber":59,"VerseNumber":14,"Text":"Усі разом вони не розпочнуть боротьбу проти вас, хіба як в укріпленнях або за стінами їхніми. Та й бойовий запал їхній є сильним лише поміж ними самими. Ти вважаєш, що вони єдині, але ж серця їхні роз’єднані. Це так, бо вони — люди нерозумні"},{"SurahNumber":59,"VerseNumber":15,"Text":"Схожі вони на тих, які жили незадовго перед ними. Ті ж відчули наслідки діянь своїх та на них чекає болісна кара"},{"SurahNumber":59,"VerseNumber":16,"Text":"Схожі вони на шайтана, коли мовив він до людини: «Не віруй!» Коли ж та стала невіруючою, він сказав: «А я відрікаюся від тебе, бо ж я боюся Аллага, Господа світів!»"},{"SurahNumber":59,"VerseNumber":17,"Text":"Кінець і тих, й інших — пекло, де вони будуть вічно. Така винагорода нечестивцям"},{"SurahNumber":59,"VerseNumber":18,"Text":"О ви, які увірували! Бійтеся Аллага, та нехай поміркує кожен про те, що приготував він собі на завтра. Бійтесь Аллага, бо Аллаг знає про те, що ви чините"},{"SurahNumber":59,"VerseNumber":19,"Text":"Не будьте ж такими як ті, хто забув Аллага. Він змусив їх забути самих себе! Вони і є нечестивцями"},{"SurahNumber":59,"VerseNumber":20,"Text":"Не рівні мешканці пекла та мешканці раю, бо ж саме мешканці раю матимуть успіх"},{"SurahNumber":59,"VerseNumber":21,"Text":"Якби Ми зіслали цей Коран горі, то ти побачив би її покірно розколотою від страху перед Аллагом. Це — притчі, які Ми наводимо людям, можливо, поміркують вони"},{"SurahNumber":59,"VerseNumber":22,"Text":"Він — Аллаг, окрім Нього немає бога! Він знає потаємне та відкрите, і Він — Милостивий, Милосердний"},{"SurahNumber":59,"VerseNumber":23,"Text":"Він — Аллаг, окрім Нього немає бога! Цар, Пресвятий, Мирний, Вірний, Охоронець, Великий, Сильний, Звеличений! Пречистий Аллаг від тих, кому поклоняються нарівні з Ним"},{"SurahNumber":59,"VerseNumber":24,"Text":"Він — Аллаг, Творець, Створювач, Наділяючий образом! Йому належать прекрасні імена, славить Його те, що на небесах і на землі, а Він — Великий, Мудрий"},{"SurahNumber":60,"VerseNumber":1,"Text":"О ви, які увірували! Не беріть собі за спільників Моїх ворогів і ворогів ваших! Ви зустрічаєте їх з любов’ю, тоді як вони не вірують у істину, що прийшла до вас, виганяють Посланця та вас самих за те, що віруєте ви в Аллага, Господа вашого! І якщо ви вийдете боротися на Моєму шляху та шукати Моєї милості, то не приховуйте свою любов до них. Я ж бо знаю те, що ви приховуєте, та те, що ви говорите відкрито. І хто з вас зробив це, той зійшов зі шляху істинного"},{"SurahNumber":60,"VerseNumber":2,"Text":"Якщо ж стануть вони на шляху вашому, то будуть вам ворогами, завдаватимуть шкоди вам своїми руками та словами, бажаючи, щоб ви стали невіруючими"},{"SurahNumber":60,"VerseNumber":3,"Text":"Не допоможуть вам ні дружини ваші, ні діти ваші. У День Воскресіння Він розсудить між вами. І Аллаг бачить те, що ви робите"},{"SurahNumber":60,"VerseNumber":4,"Text":"І добрий приклад для вас Ібрагім і ті, хто з ним, коли сказали вони народу своєму: «Ми відрікаємось від вас та від того, чому ви поклоняєтесь замість Аллага! Ми не визнаємо вас, і буде між нами та вами ворожнеча й ненависть доти, доки не увіруєте ви в єдиного Бога». Тільки сказав Ібрагім батькові своєму: «Я буду просити прощення для тебе, хоча й не маю для цього влади над тим, що належить Аллагу! Господи наш! На Тебе сподіваємось ми і до Тебе — повернення"},{"SurahNumber":60,"VerseNumber":5,"Text":"Господи наш! Не дозволяй невіруючим відвертати нас. Прости нас, Господи наш, воістину, Ти — Великий, Мудрий!»"},{"SurahNumber":60,"VerseNumber":6,"Text":"Справді, вони були добрим прикладом для вас, для тих, хто сподівається на повернення до Аллага та Останній День. А якщо хто відвернеться, то Аллаг — Багатий, Хвалимий"},{"SurahNumber":60,"VerseNumber":7,"Text":"Можливо, Аллаг поєднає любов’ю вас і тих, з ким ви ворогуєте. І Аллаг – Всемогутній, Аллаг — Прощаючий, Милосердний"},{"SurahNumber":60,"VerseNumber":8,"Text":"Аллаг не забороняє вам бути дружніми та справедливими до тих, хто не бився з вами через віру та не виганяв вас із ваших домівок. Воістину, Аллаг любить справедливих"},{"SurahNumber":60,"VerseNumber":9,"Text":"Аллаг забороняє вам приятелювати лише з тими, які билися з вами через віру, виганяли вас із ваших домівок та сприяли вигнанню вашому. А хто приятелює з ними, ті — нечестивці"},{"SurahNumber":60,"VerseNumber":10,"Text":"О ви, які увірували! Коли приходять до вас віруючі жінки, які переселилися, то випробовуйте їхню віру. Аллаг краще знає, яка їхня віра. Якщо ж переконаєтеся ви в тому, що вони віруючі, то не повертайте їх невіруючим, бо тим заборонено одружуватися на них, а їм — виходити заміж. Тож сплачуйте їм те, що вони витратили. Немає гріха вам у тому, що ви одружитеся на них після сплати належного [жінкам]. Не дотримуйтеся своїх обов’язків перед невіруючими дружинами та вимагайте назад витрачене вами. І [невіруючі чоловіки] нехай вимагають те, що вони витратили. Це так вирішив для вас Аллаг, Він судить між вами, і Аллаг — Всезнаючий, Мудрий"},{"SurahNumber":60,"VerseNumber":11,"Text":"І якщо пішла якась із ваших дружин до невіруючих, а потім захопили ви здобич, то дайте тим, кого полишили дружини, стільки ж, скільки ті сплатили їм. І бійтеся Аллага, в Якого ви віруєте"},{"SurahNumber":60,"VerseNumber":12,"Text":"О Пророче! Коли прийдуть до тебе віруючі жінки й заприсягнуть у тому, що не будуть поклонятися нікому, окрім Аллага, що не будуть красти, чинити перелюб, вбивати своїх дітей, мати дітей від інших, уперто триматися брехні, та що не будуть чинити тобі непослух, коли закликаєш ти їх до заохочуваного — то прийми клятву їхню та проси для них прощення в Аллага. Воістину, Аллаг — Прощаючий, Милосердний"},{"SurahNumber":60,"VerseNumber":13,"Text":"О ви, які увірували! Не беріть собі за спільників людей, на яких прогнівався Аллаг! Вони вже втратили сподівання на наступне життя, як втратили його невіруючі, що лежать у могилах"},{"SurahNumber":61,"VerseNumber":1,"Text":"Прославляють Аллага ті, хто на небесах, і ті, хто на землі, а Він — Великий, Мудрий"},{"SurahNumber":61,"VerseNumber":2,"Text":"О ви, які увірували! Чому говорите те, чого не робите"},{"SurahNumber":61,"VerseNumber":3,"Text":"Велика ненависть у Аллага тоді, коли ви говорите, а не робите"},{"SurahNumber":61,"VerseNumber":4,"Text":"Воістину, Аллаг любить тих, які ведуть боротьбу на Його шляху лавами, схожими на міцну споруду"},{"SurahNumber":61,"VerseNumber":5,"Text":"Ось Муса сказав народу своєму: «О народе мій! Чому чините зле мені, хоча справді знаєте, що я — посланець Аллага до вас?» І коли збилися вони з прямого шляху, то відвернув Аллаг серця їхні, бо Аллаг не веде прямим шляхом нечестивих"},{"SurahNumber":61,"VerseNumber":6,"Text":"І коли сказав Іса, син Мар’ям: «О сини Ісраїля! Я — посланець Аллага до вас, який підтверджує те, що було до мене в Таураті, й сповіщає добру звістку про посланця, котрий з’явиться після мене. Ім’я його — Ахмад». А коли цей посланець прийшов із ясними доказами, то сказали вони: «Це — очевидне чаклунство»"},{"SurahNumber":61,"VerseNumber":7,"Text":"Та хто ж більший нечестивець, ніж той, хто зводить наклеп на Аллага, коли його закликають до ісламу! Аллаг не веде прямим шляхом нечестивців"},{"SurahNumber":61,"VerseNumber":8,"Text":"Бажають вони загасити світло Аллага своїми устами, але Аллаг доносить світло своє, хоч як не було б це ненависно невіруючим"},{"SurahNumber":61,"VerseNumber":9,"Text":"Він — Той, Хто послав Посланця Свого з прямим шляхом і релігією істини, щоб перевершила вона всі інші релігії, хоч як не було б це ненависно багатобожникам"},{"SurahNumber":61,"VerseNumber":10,"Text":"О ви, які увірували! Чи не вказати вам на справу, яка врятує вас від кари болісної"},{"SurahNumber":61,"VerseNumber":11,"Text":"Увіруйте в Аллага й Посланця Його та боріться на шляху Аллага своїм майном і життям! Це краще для вас, якщо ви розумієте"},{"SurahNumber":61,"VerseNumber":12,"Text":"Простить Він вам гріхи ваші та введе в сади, де течуть ріки, в прекрасне житло та в сади Едену. Це — успіх великий"},{"SurahNumber":61,"VerseNumber":13,"Text":"Ще й інше, що миле вам — допомога від Аллага та близька перемога; тож сповісти віруючим добру звістку"},{"SurahNumber":61,"VerseNumber":14,"Text":"О ви, які увірували! Будьте помічниками Аллага, як сказав Іса, син Мар’ям, учням своїм: «Хто мої помічники на шляху до Аллага?» Сказали учні: «Ми — помічники Аллага». І увірувала частина серед синів Ісраїля, а інша частина не увірувала. Підтримали Ми тих, які увірували, і перемогли вони ворогів своїх"},{"SurahNumber":62,"VerseNumber":1,"Text":"Славлять Аллага ті, хто на небесах, і ті, хто на землі — Царя, Святого, Великого, Мудрого"},{"SurahNumber":62,"VerseNumber":2,"Text":"Він — Той, Хто відіслав до неписьменних посланця з-посеред них самих. Читає він їм знамення Його, очищує їх ними, вчить їх Писання та мудрості, хоча раніше вони перебували в справжній омані"},{"SurahNumber":62,"VerseNumber":3,"Text":"Та інших серед тих, які ще не приєдналися до них, а Він — Великий, Мудрий"},{"SurahNumber":62,"VerseNumber":4,"Text":"Це — милість Аллага, дарує Він її, кому побажає, а Аллаг володіє милістю великою"},{"SurahNumber":62,"VerseNumber":5,"Text":"Ті, яким [наказано] триматися Таурату — але потім не дотрималися вони цього — схожі на віслюка, навантаженого книгами! Яким же злим є приклад людей, які відкидають знамення Аллага! Аллаг не веде прямим шляхом несправедливих"},{"SurahNumber":62,"VerseNumber":6,"Text":"Скажи: «О ви, які є юдеями! Якщо вважаєте ви себе ближчими до Аллага, ніж інші люди, то побажайте собі смерті, якщо ви правдиві!»"},{"SurahNumber":62,"VerseNumber":7,"Text":"Але не побажають вони її ніколи через те, що творили руки їхні! Аллаг знає нечестивих"},{"SurahNumber":62,"VerseNumber":8,"Text":"Скажи: «Воістину, смерть, від якої тікаєте ви, істинно спіткає вас! Потім повернетесь ви до Знаючого потаємне й видиме, і сповістить Він вас про те, що ви чинили!»"},{"SurahNumber":62,"VerseNumber":9,"Text":"О ви, які увірували! Коли закликають вас на молитву в п’ятницю, то зверніться до згадування Аллага і полиште справи торгівельні. Це краще для вас, якщо ви розумієте"},{"SurahNumber":62,"VerseNumber":10,"Text":"І коли молитва закінчиться, то розходьтеся по землі, шукаючи милості Аллага, і згадуйте Аллага часто, можливо, матимете ви успіх"},{"SurahNumber":62,"VerseNumber":11,"Text":"Але коли бачать вони торгівлю чи розвагу, поспішають вони до цього, залишаючи тебе стояти [в мечеті]. Скажи: «Те, що в Аллага, краще від розваг і від торгівлі, і Аллаг — найкращий із тих, хто наділяє!»"},{"SurahNumber":63,"VerseNumber":1,"Text":"Коли приходять до тебе лицеміри, то говорять: «Воістину, ти — Посланець Аллага!» Аллаг знає, що ти, воістину, Його Посланець, і Аллаг свідчить, що лицеміри — брехуни"},{"SurahNumber":63,"VerseNumber":2,"Text":"Вони зробили свої клятви щитом та й збивають зі шляху Аллага. Зле те, що вони чинять"},{"SurahNumber":63,"VerseNumber":3,"Text":"Це так, адже вони спочатку повірили, а потім — ні. Запечатані серця їхні, і вони не розуміють"},{"SurahNumber":63,"VerseNumber":4,"Text":"Коли ти дивишся на них, то вражає тебе краса тіл їхніх, і коли говорять вони, то ти слухаєш їх. Та вони — наче колоди, що підпирають паркан, і кожен зойк вони вважають загрозою собі. Вони — вороги, тож бережись їх! Нехай вразить їх Аллаг! Як же віддалилися вони"},{"SurahNumber":63,"VerseNumber":5,"Text":"Коли кажуть їм: «Приходьте, щоб попросив для вас прощення Посланець Аллага», — то вони лише крутять головами своїми, і ти бачиш, що відвертаються вони, сповнені гордині"},{"SurahNumber":63,"VerseNumber":6,"Text":"Все одно для них, будеш ти просити прощення за них, чи ні. Аллаг ніколи не простить їх, бо Аллаг не веде прямим шляхом людей нечестивих"},{"SurahNumber":63,"VerseNumber":7,"Text":"Вони — ті, хто говорить: «Не жертвуйте для тих, хто із Посланцем Аллага, поки не залишать вони його». Та Аллагу належать скарби небес і землі, хоча лицеміри цього й не розуміють"},{"SurahNumber":63,"VerseNumber":8,"Text":"Вони говорять: «Якщо ми повернемося в Медину, то сильні серед нас виженуть звідти слабких». Сила ж належить Аллагу, Посланцю та віруючим, хоча лицеміри цього й не знають"},{"SurahNumber":63,"VerseNumber":9,"Text":"О ви, які увірували! Нехай не відвертає вас майно ваше та діти ваші від згадування імені Аллага, бо ж ті, які роблять так, зазнають збитків"},{"SurahNumber":63,"VerseNumber":10,"Text":"Витрачайте з того, чим наділили Ми вас, раніше, ніж прийде до когось із вас смерть. Бо тоді він скаже: «Господи! Якби ти відстрочив мені ненадовго, то я давав би милостиню та й був би серед праведників»"},{"SurahNumber":63,"VerseNumber":11,"Text":"Аллаг ніколи не дасть відстрочки тому, чий час прийшов. І Аллаг знає про те, що ви робите"},{"SurahNumber":64,"VerseNumber":1,"Text":"Прославляє Аллага те, що на небесах, і те, що на землі. Йому належить влада, Йому належить сила, і Він — над кожною річчю Всемогутній"},{"SurahNumber":64,"VerseNumber":2,"Text":"Він — Той, Хто створив вас. Є серед вас невіруючі, і є серед вас віруючі. І Аллаг бачить те, що ви робите"},{"SurahNumber":64,"VerseNumber":3,"Text":"Він створив небеса та землю в істині, надав вам вигляду і зробив ваш вигляд прекрасним! І до Нього — повернення"},{"SurahNumber":64,"VerseNumber":4,"Text":"Він знає те, що на небесах і на землі; Він знає те, що ви приховуєте, й те, що відкриваєте. І Аллаг знає те, що в серцях"},{"SurahNumber":64,"VerseNumber":5,"Text":"Чи не доходили до вас звістки про тих, які не вірували в минулому та спробували на смак наслідки діянь своїх"},{"SurahNumber":64,"VerseNumber":6,"Text":"Це тому, що коли приходили до них посланці з ясними знаменнями, то вони говорили їм: «Невже такі ж люди поведуть нас шляхом прямим?» Тож вони не повірили та й відвернулися. Та Аллаг не потребує їх; воістину, Аллаг — Багатий, Хвалимий"},{"SurahNumber":64,"VerseNumber":7,"Text":"Невіруючі думають, що вони ніколи не воскреснуть. Скажи: «Ні! Клянуся Господом моїм, ви воскреснете, а потім, воістину, сповістять вам про вчинки ваші! Це для Аллага легко!»"},{"SurahNumber":64,"VerseNumber":8,"Text":"Тож увіруйте в Аллага, Його Посланця і світло, яке зіслали Ми! І Аллаг знає те, що ви робите"},{"SurahNumber":64,"VerseNumber":9,"Text":"У той День Він збере вас для Дня Зібрання. Цей день буде Днем Взаємного Обману. І тому, хто вірував у Аллага й творив добро, будуть прощені злі вчинки його, і введуть його в сади, де течуть ріки. Будуть вони там вічно, і це — великий успіх"},{"SurahNumber":64,"VerseNumber":10,"Text":"Ті, які не вірували та вважали знамення Наші брехнею, вони — жителі пекла! Будуть вони там вічно і жахливий же цей кінець"},{"SurahNumber":64,"VerseNumber":11,"Text":"Лихо не вражає без дозволу Аллага. І для серця того, хто увірував у Аллага, Він вкаже прямий шлях. Аллаг — про кожну річ Знаючий"},{"SurahNumber":64,"VerseNumber":12,"Text":"Коріться Аллагу, коріться Посланцю. А якщо ви відвернетеся, то Посланцю належить лише передати одкровення"},{"SurahNumber":64,"VerseNumber":13,"Text":"Аллаг! Немає бога, крім Нього, і нехай на Аллага покладають сподівання віруючі"},{"SurahNumber":64,"VerseNumber":14,"Text":"О ви, які увірували! Воістину, серед дружин ваших і дітей ваших є вороги вам! Бережіться ж їх! А якщо ви вибачите, змилуєтеся та простите їх, то Аллаг — Прощаючий, Милосердний"},{"SurahNumber":64,"VerseNumber":15,"Text":"Ваші діти та ваше майно — лише спокуса. А в Аллага — велика винагорода"},{"SurahNumber":64,"VerseNumber":16,"Text":"Тож бійтеся Аллага, наскільки зможете, слухайтеся та коріться, і жертвуйте задля свого ж блага! Виграли ті, які вберегли себе від скупості"},{"SurahNumber":64,"VerseNumber":17,"Text":"І якщо дасте ви Аллагу гарну позику, то Він поверне вам іще більше, та й простить вас! А Аллаг — Вдячний, Смиренний"},{"SurahNumber":64,"VerseNumber":18,"Text":"Знаючий потаємне й відкрите, Великий, Мудрий"},{"SurahNumber":65,"VerseNumber":1,"Text":"О Пророче! Коли розлучаєтесь ви з жінками, то розлучайтесь із ними відповідно до встановленого періоду, дотримуйтесь його та бійтесь Аллага, Господа вашого! Не виганяйте їх із житла їхнього, та нехай і вони не виходять із нього, хіба як вчинять вони розпусту очевидну. Такими є обмеження Аллага. Хто ж порушує обмеження Аллага, той вчиняє несправедливо щодо самого себе. Ти ж не знаєш — а раптом Аллаг вирішить потім інакше"},{"SurahNumber":65,"VerseNumber":2,"Text":"Коли ж прийде встановлений строк, то залиште їх у себе з миром або ж розійдіться з ними миром. Покличте для цього в свідки двох справедливих чоловіків серед вас та й принесіть свідчення перед Аллагом. Таким є повчання для того, хто вірує в Аллага та Останній День. Хто боїться Аллага, тому Він дає вихід"},{"SurahNumber":65,"VerseNumber":3,"Text":"та наділяє звідти, звідки той і не чекає. Тому, хто покладає сподівання на Аллага, достатньо Його. Аллаг доводить до кінця виконання наказу Свого і Він для кожної речі створив її міру"},{"SurahNumber":65,"VerseNumber":4,"Text":"Для тих із ваших дружин, у кого припинились місячні, в разі сумнівів ваших — строк у три місяці. Це також для тих, які не досягли віку місячних. У вагітних же він займає час до пологів їхніх. А тому, хто боїться Аллага, Він полегшує справи"},{"SurahNumber":65,"VerseNumber":5,"Text":"Це — наказ Аллага, який Він зіслав вам. І хто боїться Аллага, тому Він простить гріхи його та збільшить йому винагороду"},{"SurahNumber":65,"VerseNumber":6,"Text":"Поселяйте їх там, де живете самі, наскільки вам дозволяють ваші статки. Не заподіюйте їм шкоди, щоб не робити ще важче. Якщо ж вагітні вони, то утримуйте їх до того часу, поки не народять вони. Якщо ж годують вони груддю [дітей] ваших, то давайте їм винагороду їхню та й радьтеся між собою по-доброму. Якщо ж це буде важко для вас, то запрошуйте годувальницю"},{"SurahNumber":65,"VerseNumber":7,"Text":"Нехай власник достатку витрачає відповідно до достатку свого; а кому важко це, то нехай витрачає із даного йому Аллагом. Аллаг не вимагає з людини більше від того, що Він дав їй. І Аллаг дарує полегшення після труднощів"},{"SurahNumber":65,"VerseNumber":8,"Text":"О, скільки ж селищ не послухались наказу Господа їхнього та посланців Його! Ми відплатили їм жорстокою відплатою та скарали їх тяжкою карою"},{"SurahNumber":65,"VerseNumber":9,"Text":"Вони відчули наслідки своїх вчинків. Їхні вчинки стали збитковими"},{"SurahNumber":65,"VerseNumber":10,"Text":"Аллаг приготував їм жорстоку кару. Тож бійтеся Аллага, о ви, обдаровані розумом, які увірували! Аллаг зіслав вам нагадування"},{"SurahNumber":65,"VerseNumber":11,"Text":"через Посланця, який читає ясні знамення Аллага вам, щоб вивести тих, які увірували та чинили добрі справи, з пітьми до світла. Хто увірує в Аллага та робитиме добро, той увійде до садів, де течуть ріки. Вони будуть там вічно. Аллаг уже дарував їм прекрасний наділ"},{"SurahNumber":65,"VerseNumber":12,"Text":"Аллаг — Той, Хто створив сім небес і стільки ж земель. Сходить між ними наказ задля того, щоб знали ви, що Аллаг спроможний на кожну річ, і що Він охоплює кожну річ знанням"},{"SurahNumber":66,"VerseNumber":1,"Text":"О Пророче! Чому ти, прагнучи догодити своїм дружинам, забороняєш те, що дозволив тобі Аллаг? Аллаг — Прощаючий, Милосердний"},{"SurahNumber":66,"VerseNumber":2,"Text":"Істинно, встановив Аллаг вам шляхи відступу від клятв ваших. Аллаг — Покровитель ваш, Всезнаючий, Мудрий"},{"SurahNumber":66,"VerseNumber":3,"Text":"І коли переповів таємно Пророк одній із дружин своїх новину, то та розповіла це іншій. Але відкрив Аллаг йому це. Розповів їй частину Пророк, а частину приховав. І коли повідав він їй це, вона запитала: «Хто розповів тобі це?» Сказав він: «Розповів Всезнаючий і Всевідаючий»"},{"SurahNumber":66,"VerseNumber":4,"Text":"Якщо обидві ви покаєтесь перед Аллагом, [то це буде краще] — так віддалились ваші серця. А якщо об’єднаєтесь ви проти нього, то, воістину, Аллаг його покровитель, і Джібріль, і праведні віруючі, а після цього – ангели"},{"SurahNumber":66,"VerseNumber":5,"Text":"Можливо, якщо розлучиться він із вами, то Господь його замінить вас дружинами, кращими за вас — відданими Аллагу, віруючими, покірними, тими, що каються, поклоняються, постяться — як тими, що були заміжніми, так і цнотливими"},{"SurahNumber":66,"VerseNumber":6,"Text":"О ви, які увірували! Бережіть себе і сім’ї свої від пекла, паливом якого є люди й камені, над якими ангели — суворі та сильні, які не ухиляються від того, що Аллаг наказав їм"},{"SurahNumber":66,"VerseNumber":7,"Text":"О ви, які не увірували! Не виправдовуйтеся сьогодні, відплатять вам лише за те, що ви чинили"},{"SurahNumber":66,"VerseNumber":8,"Text":"О ви, які увірували! Покайтеся перед Аллагом каяттям щирим! Можливо, Господь відпустить вам гріхи ваші та введе вас у сади, де течуть ріки. У той День Аллаг не принизить Пророка й тих із ним, які увірували. Світло їх плине попереду них і праворуч від них. «Дай нам сповна світло наше й прости нас, воістину, Ти спроможний на кожну річ!»"},{"SurahNumber":66,"VerseNumber":9,"Text":"О Пророче! Веди боротьбу з невіруючими та лицемірами, будь суворий з ними. Домівкою їхньою буде геєна і жахливим є такий кінець"},{"SurahNumber":66,"VerseNumber":10,"Text":"Навів Аллаг приклад тих, які не увірували: дружину Нуха і дружину Люта. Вони були заміжніми за двома Нашими праведними рабами. Але вони зрадили їх, тож не позбавили чоловіки їх від кари Аллага, і сказано їм: «Увійдіть у пекло разом із іншими»"},{"SurahNumber":66,"VerseNumber":11,"Text":"І навів Аллаг приклад тих, які увірували — дружину Фірауна, коли сказала вона: «Господи! Зведи мені біля Тебе дім у раю! І врятуй мене від Фірауна та вчинків його! І врятуй мене від народу неправедного!»"},{"SurahNumber":66,"VerseNumber":12,"Text":"І Мар’ям, доньку Імрана, яка зберегла цноту лона свого, тож вдихнули Ми в нього від Духу Нашого; сприйняла за істину вона слова Господа її та Писання Його, і була вона серед покірних"}]}