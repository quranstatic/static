{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":36,"VerseNumber":28,"Text":"আর আমরা তার পরে তার সম্প্রদায়ের বিরুদ্ধে আসমান থেকে কোনো বাহিনী পাঠাইনি এবং পাঠানোরও ছিলাম না [১]।"},{"SurahNumber":36,"VerseNumber":29,"Text":"সেটা ছিল শুধুমাত্র এক বিকট শব্দ। ফলে তারা নিথর নিস্তব্ধ হয়ে গেল।"},{"SurahNumber":36,"VerseNumber":30,"Text":"পরিতাপ বান্দাদের জন্য [১]; তাদের কাছে যখনই কোনো রাসূল এসেছে তখনই তারা তার সাথে ঠাট্টা-বিদ্রূপ করেছে [২]।"},{"SurahNumber":36,"VerseNumber":31,"Text":"তারা কি লক্ষ্য করে না, আমরা তাদের আগে বহু প্রজন্মকে ধ্বংস করেছি [১]? নিশ্চয় তারা তাদের মধ্যে ফিরে আসবে না।"},{"SurahNumber":36,"VerseNumber":32,"Text":"আর নিশ্চয় তাদের সবাইকে একত্রে আমাদের কাছে উপস্থিত করা হবে [১]।"},{"SurahNumber":36,"VerseNumber":33,"Text":"আর তাদের জন্য একটি নিদর্শন মৃত যমীন, যাকে আমরা সঞ্জীবিত করি এবং তা থেকে বের করি শস্য, অতঃপর তা থেকেই তারা খেয়ে থাকে।"},{"SurahNumber":36,"VerseNumber":34,"Text":"আর সেখানে আমরা সৃষ্টি করি খেজুর ও আঙ্গুরের উদ্যান এবং সেখানে উৎসারিত করি কিছু প্রস্রবণ"},{"SurahNumber":36,"VerseNumber":35,"Text":"যাতে তারা খেতে পারে তার ফলমূল হতে অথচ তাদের হাত এটা সৃষ্ট করেনি। তবুও কি তারা কৃতজ্ঞতা প্রকাশ করবে না"},{"SurahNumber":36,"VerseNumber":36,"Text":"পবিত্র ও মহান তিনি, যিনি সৃষ্টি করেছেন সকল প্রকার সৃষ্টি, যমীন থেকে উৎপন্ন উদ্ভিদ এবং তাদের (মানুষদের) মধ্য থেকেও (পুরুষ ও নারী)। আর তারা যা জানে না তা থেকেও [১]।"},{"SurahNumber":36,"VerseNumber":37,"Text":"আর তাদের জন্য এক নিদর্শন রাত, তা থেকে আমরা দিন অপসারিত করি, তখন তারা অন্ধকারাচ্ছন্ন হয়ে পড়ে [১]।"},{"SurahNumber":36,"VerseNumber":38,"Text":"আর সূর্য ভ্রমণ করে তার নির্দিষ্ট গন্তব্যের দিকে [১], এটা পরাক্রমশালী, সর্বজ্ঞের নির্ধারণ।"},{"SurahNumber":36,"VerseNumber":39,"Text":"আর চাঁদের জন্য নির্দিষ্ট করেছি বিভিন্ন মন্‌যিল; অবশেষে সেটা শুষ্ক বাঁকা, পুরোনো খেজুর শাখার আকারে ফিরে যায়।"},{"SurahNumber":36,"VerseNumber":40,"Text":"সূর্যের পক্ষে সম্ভব নয় চাঁদের নাগাল পাওয়া এবং রাতের পক্ষে সম্ভব নয় দিনকে অতিক্রমকারী হওয়া। আর প্রত্যেকে নিজ নিজ কক্ষপথে সাঁতার কাটে।"},{"SurahNumber":36,"VerseNumber":41,"Text":"আর তাদের জন্য নিদর্শন এই যে, আমরা তাদের বংশধরদেরকে বোঝাই নৌযানে আহরণ করিয়েছিলাম [১]"},{"SurahNumber":36,"VerseNumber":42,"Text":"এবং তাদের জন্য অনূরুপ যানবাহন সৃষ্টি করেছি যাতে তারা আরোহণ করে [১]।"},{"SurahNumber":36,"VerseNumber":43,"Text":"আর আমরা ইচ্ছা করলে তাদেরকে নিমজ্জিত করতে পারি; সে অবস্থায় তাদের কোনো উদ্ধারকারী থাকবে না এবং তারা পরিত্রাণও পাবে না"},{"SurahNumber":36,"VerseNumber":44,"Text":"আমার পক্ষ থেকে রহমত না হলে এবং কিছু কালের জন্য জীবনোপভোগ করতে না দিলে।"},{"SurahNumber":36,"VerseNumber":45,"Text":"আর যখন তাদেরকে বলা হয়, 'যা তোমাদের সামনে ও তোমাদের পিছনে রয়েছে সে ব্যাপারে তাকওয়া অবলম্বন কর [১]; যাতে তোমাদের উপর রহমত করা হয়"},{"SurahNumber":36,"VerseNumber":46,"Text":"আর যখনই তাদের রবের আয়াতসমূহের কোনো আয়াত তাদের কাছে আসে, তখনই তারা তা থেকে মুখ ফিরিয়ে নেয়।"},{"SurahNumber":36,"VerseNumber":47,"Text":"আর যখন তাদেরকে বলা হয়, 'আল্লাহ্ তোমাদেরকে যে রিযিক দিয়েছেন তা থেকে ব্যয় কর' তখন কাফিররা মুমিনদেরকে বলে, 'যাকে আল্লাহ্ ইচ্ছা করলে খাওয়াতে পারতেন আমরা কি তাকে খাওয়াব? তোমরা তো স্পষ্ট বিভ্রান্তিতে রয়েছ।"},{"SurahNumber":36,"VerseNumber":48,"Text":"আর তারা বলে, 'তোমরা যদি সত্যবাদী হও তবে বল, এ প্রতিশ্রুতি কখন পূর্ণ হবে"},{"SurahNumber":36,"VerseNumber":49,"Text":"তারা তো অপেক্ষায় আছে এক বিকট শব্দের, যা তাদেরকে আঘাত করবে তাদের বাক-বিতণ্ডাকালে [১]।"},{"SurahNumber":36,"VerseNumber":50,"Text":"তখন তারা ওসিয়াত করতে সমর্থ হবে না এবং নিজেদের পরিবার-পরিজনদের কাছে ফিরেও আসতে পারবে না।"},{"SurahNumber":36,"VerseNumber":51,"Text":"আর যখন শিংগায় ফুঁক দেয়া হবে তখনই তারা কবর থেকে ছুটে আসবে তাদের রবের দিকে [১]।"},{"SurahNumber":36,"VerseNumber":52,"Text":"তারা বলবে, 'হায়! দুর্ভোগ আমাদের! কে আমাদেরকে আমাদের নিদ্রাস্থল থেকে উঠাল? দয়াময় আল্লাহ্‌ তো এরই প্রতিশ্রুতি দিয়েছিলেন এবং রাসূলগণ সত্যই বলেছিলেন।’"},{"SurahNumber":36,"VerseNumber":53,"Text":"এটা হবে শুধু এক বিকট শব্দ; তখনই এদের সকলকে উপস্থিত করা হবে আমাদের সামনে"},{"SurahNumber":36,"VerseNumber":54,"Text":"অতঃপর আজ কারো প্রতি কোনো যুলুম করা হবে না এবং তোমরা যা করতে শুধু তারই প্রতিফল দেয়া হবে।"},{"SurahNumber":36,"VerseNumber":55,"Text":"এ দিন জান্নাতবাসীগণ আনন্দে মগ্ন থাকবে"},{"SurahNumber":36,"VerseNumber":56,"Text":"তারা এবং তাদের স্ত্রীগণ সুশীতল ছায়ায় সুসজ্জিত আসনে হেলান দিয়ে বসবে।"},{"SurahNumber":36,"VerseNumber":57,"Text":"সেখানে তাদের জন্য ফলমূল এবং তাদের জন্য বাঞ্ছিত সমস্ত কিছু"},{"SurahNumber":36,"VerseNumber":58,"Text":"পরম দয়ালু রবের পক্ষ থেকে সালাম, (সাদর সম্ভাষণ বা নিরাপত্তা)।"},{"SurahNumber":36,"VerseNumber":59,"Text":"আর 'হে অপরাধীরা! তোমরা আজ পৃথক হয়ে যাও [১]।"},{"SurahNumber":36,"VerseNumber":60,"Text":"হে বনী আদম! আমি কি তোমাদেরকে নির্দেশ দেইনি যে, তোমরা শয়তানের ইবাদত করো না [১], কারণ সে তোমাদের প্রকাশ্য শত্রু"},{"SurahNumber":36,"VerseNumber":61,"Text":"আর আমারই ইবাদত কর, এটাই সরল পথ।"},{"SurahNumber":36,"VerseNumber":62,"Text":"আর শয়তান তো তোমাদের বহু দলকে বিভ্রান্ত করেছিল, তবুও কি তোমরা বুঝনি"},{"SurahNumber":36,"VerseNumber":63,"Text":"এটাই সে জাহান্নাম, যার প্রতিশ্রুতি তোমাদেরকে দেওয়া হয়েছিল।"},{"SurahNumber":36,"VerseNumber":64,"Text":"তোমরা যে কুফরী করতে সে কারণে আজ তোমরা এতে দগ্ধ হও [১]।"},{"SurahNumber":36,"VerseNumber":65,"Text":"আমরা আজ এদের মুখ মোহর করে দেব, এদের হাত কথা বলবে আমাদের সাথে এবং এদের পা সাক্ষ্য দেবে এদের কৃতকর্মের [১]।"},{"SurahNumber":36,"VerseNumber":66,"Text":"আর আমরা ইচ্ছে করলে অবশ্যই এদের চোখগুলোকে লোপ করে দিতাম, তখন এরা পথ অন্বেষণে দৌড়ালে [১] কি করে দেখতে পেত"},{"SurahNumber":36,"VerseNumber":67,"Text":"আর আমরা ইচ্ছে করলে স্ব স্ব স্থানে এদের আকৃতি পরিবর্তন করে দিতাম, ফলে এরা এগিয়েও যেতে পারত না এবং ফিরেও আসতে পারত না।"},{"SurahNumber":36,"VerseNumber":68,"Text":"আর আমরা যাকে দীর্ঘ জীবন দান করি, সৃষ্টি অবয়বে তার অবনতি ঘটায়। তবুও কি তারা বুঝে না [১]"},{"SurahNumber":36,"VerseNumber":69,"Text":"আর আমরা রাসূলকে কাব্য রচনা করতে শিখাইনি এবং এটা তাঁর পক্ষে শোভনীয়ও নয় [১]। এটা তো শুধু এক উপদেশ এবং সুস্পষ্ট কুরআন"},{"SurahNumber":36,"VerseNumber":70,"Text":"যাতে তা সতর্ক করতে পারে জীবিতকে এবং যাতে কাফিরদের বিরুদ্ধে শাস্তির কথা সত্য হতে পারে।"},{"SurahNumber":36,"VerseNumber":71,"Text":"আর তারা কি লক্ষ্য করে না যে, আমাদের হাত যা তৈরী করেছে তা থেকে তাদের জন্য আমরা সৃষ্টি করেছি গবাদিপশুসমূহ, অতঃপর তারাই এগুলোর অধিকারী [১]"},{"SurahNumber":36,"VerseNumber":72,"Text":"আর আমরা এগুলোকে তাদের বশীভূত করে দিয়েছি। ফলে এগুলোর কিছু সংখ্যক হয়েছে তাদের বাহন। আর কিছু সংখ্যক থেকে তারা খেয়ে থাকে।"},{"SurahNumber":36,"VerseNumber":73,"Text":"আর তাদের জন্য এগুলোতে আছে বহু উপকারিতা এবং আছে পানীয় উপাদান। তবুও কি তারা কৃতজ্ঞ হবে না"},{"SurahNumber":36,"VerseNumber":74,"Text":"আর তারা আল্লাহর পরিবর্তে অন্য ইলাহ্ গ্রহণ করেছে এ আশায় যে, তারা সাহায্যপ্রাপ্ত হবে।"},{"SurahNumber":36,"VerseNumber":75,"Text":"কিন্তু তারা (এ সব ইলাহ্) তাদেরকে সাহায্য করতে সক্ষম নয়; আর তারা তাদের বাহিনীরূপে উপস্থিতকৃত হবে [১]।"},{"SurahNumber":36,"VerseNumber":76,"Text":"অতএব তাদের কথা আপনাকে যেন দুঃখ না দেয়। আমরা তো জানি যা তারা গোপন করে এবং যা তারা ব্যক্ত করে।"},{"SurahNumber":36,"VerseNumber":77,"Text":"মানুষ কি দেখে না যে, আমরা তাকে সৃষ্টি করেছি শুক্রবিন্দু থেকে? অথচ পরে সে হয়ে পড়ে প্রকাশ্য বিতণ্ডাকারী।"},{"SurahNumber":36,"VerseNumber":78,"Text":"আর সে আমাদের সম্বন্ধে উপমা রচনা করে [১], অথচ সে নিজের সৃষ্টির কথা ভুলে যায় [২]। সে বলে, 'কে অস্থিতে প্রাণ সঞ্চার করবে যখন তা পচে গলে যাবে?’"},{"SurahNumber":36,"VerseNumber":79,"Text":"বলুন, 'তাতে প্রাণ সঞ্চার করবেন তিনিই যিনি তা প্রথমবার সৃষ্টি করেছেন [১] এবং তিনি প্রত্যেকটি সৃষ্টি সম্বন্ধে সম্যক পরিজ্ঞাত।"},{"SurahNumber":36,"VerseNumber":80,"Text":"তিনি তোমাদের জন্য সবুজ গাছ থেকে আগুন উৎপাদন করেন, ফলে তোমরা তা থেকে আগুন প্রজ্বলিত কর।"},{"SurahNumber":36,"VerseNumber":81,"Text":"যিনি আসমানসমূহ ও যমীন সৃষ্টি করেছেন তিনি কি তাদের অনুরূপ সৃষ্টি করতে সমর্থ নন? হ্যাঁ, নিশ্চয়। আর তিনি মহাস্রষ্টা, সর্বজ্ঞ।"},{"SurahNumber":36,"VerseNumber":82,"Text":"তাঁর ব্যাপার শুধু এই যে, তিনি যখন কোনো কিছুর ইচ্ছে করেন, তিনি বলেন, 'হও', ফলে তা হয়ে যায়।"},{"SurahNumber":36,"VerseNumber":83,"Text":"অতএব, পবিত্র ও মহান তিনি, যাঁর হাতেই প্রত্যেক বিষয়ের সর্বময় কর্তৃত্ব; আর তাঁরই কাছে তোমরা প্রত্যাবর্তিত হবে [১]।"},{"SurahNumber":37,"VerseNumber":1,"Text":"শপথ তাদের যারা সারিবদ্ধভাবে দণ্ডায়মান [১]"},{"SurahNumber":37,"VerseNumber":2,"Text":"অতঃপর যারা কঠোর পরিচালক [১]"},{"SurahNumber":37,"VerseNumber":3,"Text":"আর যারা 'যিকর' আবৃত্তিতে রত- [১]"},{"SurahNumber":37,"VerseNumber":4,"Text":"নিশ্চয় তোমাদের ইলাহ্ এক"},{"SurahNumber":37,"VerseNumber":5,"Text":"যিনি আসমানসমূহ, যমীন ও তাদের অন্তর্বর্তী সবকিছুর রব এবং রব সকল উদয়স্থলের [১]।"},{"SurahNumber":37,"VerseNumber":6,"Text":"নিশ্চয় আমরা কাছের আসমানকে নক্ষত্ররাজির সুষমা দ্বারা সুশোভিত করেছি [১]"},{"SurahNumber":37,"VerseNumber":7,"Text":"এবং রক্ষা করেছি প্রত্যেক বিদ্রোহী শয়তান থেকে [১]।"},{"SurahNumber":37,"VerseNumber":8,"Text":"ফলে তারা ঊর্ধ্ব জগতের কিছু শুনতে পারে না [১]। আর তাদের প্রতি নিক্ষিপ্ত হয় সব দিক থেকে"},{"SurahNumber":37,"VerseNumber":9,"Text":"বিতাড়নের জন্য [১] এবং তাদের জন্য আছে অবিরাম শাস্তি।"},{"SurahNumber":37,"VerseNumber":10,"Text":"তবে কেউ হঠাৎ কিছু শুনে ফেললে জ্বলন্ত উল্কাপিণ্ড তার পশ্চাদ্ধাবন করে।"},{"SurahNumber":37,"VerseNumber":11,"Text":"সুতরাং তাদেরকে জিজ্ঞেস করুন, তারা সৃষ্টিতে দৃঢ়তর, না আমরা অন্য যা কিছু সৃষ্টি করেছি তা [১]? তাদেরকে তো আমরা সৃষ্টি করেছি আঠাল মাটি হতে।"},{"SurahNumber":37,"VerseNumber":12,"Text":"আপনি তো বিস্ময় বোধ করছেন, আর তারা করছে বিদ্রূপ [১]।"},{"SurahNumber":37,"VerseNumber":13,"Text":"এবং যখন তাদেরকে উপদেশ দেয়া হয়, তখন তারা তা গ্রহণ করে না।"},{"SurahNumber":37,"VerseNumber":14,"Text":"আর যখন তারা কোনো নিদর্শন দেখে, তখন তারা উপহাস করে"},{"SurahNumber":37,"VerseNumber":15,"Text":"এবং বলে, 'এটা তো এক সুস্পষ্ট জাদু ছাড়া আর কিছুই নয়।"},{"SurahNumber":37,"VerseNumber":16,"Text":"আমরা যখন মরে যাব এবং মাটি ও অস্থিতে পরিণত হব, তখনও কি আমরা পুনরুত্থিত হব"},{"SurahNumber":37,"VerseNumber":17,"Text":"এবং আমাদের পিতৃপুরুষরাও?’"},{"SurahNumber":37,"VerseNumber":18,"Text":"বলুন, ‘হ্যাঁ, এবং তোমরা হবে লাঞ্ছিত।"},{"SurahNumber":37,"VerseNumber":19,"Text":"অতঃপর তা তো একটিমাত্ৰ প্ৰচণ্ড ধমক---আর তখনই তারা দেখবে [১]"},{"SurahNumber":37,"VerseNumber":20,"Text":"এবং তারা বলবে, 'হায়, দুর্ভোগ আমাদের! এটাই তো প্রতিদান দিবস।"},{"SurahNumber":37,"VerseNumber":21,"Text":"এটাই ফয়সালার দিন, যার প্রতি তোমরা মিথ্যা আরোপ করতে।"},{"SurahNumber":37,"VerseNumber":22,"Text":"(ফেরেশতাদেরকে বলা হবে,) 'একত্র কর যালিম [১] ও তাদের সহচরদেরকে [২] এবং তাদেরক, যাদের 'ইবাদত করত তারা"},{"SurahNumber":37,"VerseNumber":23,"Text":"আল্লাহর পরিবর্তে। আর তাদেরকে পরিচালিত কর জাহান্নামের পথে [১]"},{"SurahNumber":37,"VerseNumber":24,"Text":"আর তাদেরকে থামাও, কারণ তাদেরকে তো প্রশ্ন করা হবে।"},{"SurahNumber":37,"VerseNumber":25,"Text":"তোমাদের কী হল যে, তোমরা একে অন্যের সাহায্য করছ না"},{"SurahNumber":37,"VerseNumber":26,"Text":"বস্তুত তারা হবে আজ আতাসমৰ্পণকারী।"},{"SurahNumber":37,"VerseNumber":27,"Text":"আর তারা একে অন্যের সামনাসামনি হয়ে জিজ্ঞাসাবাদ করবে"},{"SurahNumber":37,"VerseNumber":28,"Text":"তারা বলবে, 'তোমরা তো তোমাদের শপথ নিয়ে আমাদের কাছে আসতে [১]।"},{"SurahNumber":37,"VerseNumber":29,"Text":"তারা (নেতৃস্থানীয় কাফেররা) বলবে, 'বরং তোমরা তো মুমিন ছিলে না"},{"SurahNumber":37,"VerseNumber":30,"Text":"এবং তোমাদের উপর আমাদের কোনো কর্তৃত্ব ছিল না; বস্তুত তোমরাই ছিলে সীমালংঘনকারী সম্প্রদায়।"},{"SurahNumber":37,"VerseNumber":31,"Text":"তাই আমাদের বিরুদ্ধে আমাদের রবের কথা সত্য হয়েছে, নিশ্চয় আমরা শাস্তি আস্বাদন করব।"},{"SurahNumber":37,"VerseNumber":32,"Text":"সুতরাং আমরা তোমাদেরকে বিভ্রান্ত করেছিলাম, কারণ আমরা নিজেরাও ছিলাম বিভ্রান্ত।"},{"SurahNumber":37,"VerseNumber":33,"Text":"অতঃপর তারা সবাই সেদিন শাস্তির শরীক হবে।"},{"SurahNumber":37,"VerseNumber":34,"Text":"নিশ্চয় আমরা অপরাধীদের সাথে এরূপ করে থাকি।"},{"SurahNumber":37,"VerseNumber":35,"Text":"তাদেরকে 'আল্লাহ ছাড়া কোনো সত্য ইলাহ নেই’ বলা হলে তারা অহংকার করত [১]"},{"SurahNumber":37,"VerseNumber":36,"Text":"এবং বলত, 'আমরা কি এক উন্মাদ কবির কথায় আমাদের ইলাহদেরকে বর্জন করব"},{"SurahNumber":37,"VerseNumber":37,"Text":"বরং তিনি তো সত্য নিয়ে এসেছেন এবং তিনি রাসূলদেরকে সত্য বলে স্বীকার করেছেন।"},{"SurahNumber":37,"VerseNumber":38,"Text":"তোমরা অবশ্যই যন্ত্রণাদায়ক শাস্তি আস্বাদনকারী হবে"},{"SurahNumber":37,"VerseNumber":39,"Text":"এবং তোমরা যা করতে তারই প্রতিফল পাবে"},{"SurahNumber":37,"VerseNumber":40,"Text":"তবে তারা নয় যারা আল্লাহর একনিষ্ঠ বান্দা।"},{"SurahNumber":37,"VerseNumber":41,"Text":"তাদের জন্য আছে নির্ধারিত রিযিক"},{"SurahNumber":37,"VerseNumber":42,"Text":"ফলমূল; আর তারা হবে সম্মানিত"},{"SurahNumber":37,"VerseNumber":43,"Text":"নেয়ামত-পূর্ণ জান্নাতে"},{"SurahNumber":37,"VerseNumber":44,"Text":"মুখোমুখি হয়ে আসনে আসীন হবে।"},{"SurahNumber":37,"VerseNumber":45,"Text":"তাদেরকে ঘুরে ঘুরে পরিবেশন করা হবে বিশুদ্ধ সুরাপূর্ণ পাত্ৰ [১]"},{"SurahNumber":37,"VerseNumber":46,"Text":"শুভ্ৰ উজ্জ্বল, যা হবে পানকারীদের জন্য সুস্বাদু।"},{"SurahNumber":37,"VerseNumber":47,"Text":"তাতে ক্ষতিকর কিছু থাকবে না এবং তাতে তারা মাতালও হবে না"},{"SurahNumber":37,"VerseNumber":48,"Text":"তাদের সঙ্গে থাকবে আনতনয়না [১] ডাগর চোখ বিশিষ্টা [২] (হুরীগণ)।"},{"SurahNumber":37,"VerseNumber":49,"Text":"তারা যেন সুরক্ষিত ডিম্ব [১]।"},{"SurahNumber":37,"VerseNumber":50,"Text":"অতঃপর তারা একে অন্যের সামনাসামনি হয়ে জিজ্ঞাসাবাদ করবে"},{"SurahNumber":37,"VerseNumber":51,"Text":"তাদের কেউ বলবে, 'আমার ছিল এক সঙ্গী"},{"SurahNumber":37,"VerseNumber":52,"Text":"‘সে বলত, 'তুমি কি তাদের অন্তর্ভুক যারা বিশ্বাস করে যে"},{"SurahNumber":37,"VerseNumber":53,"Text":"‘আমরা যখন মরে যাব এবং আমরা মাটি ও অস্থিতে পরিণত হব তখনও কি আমাদেরকে প্রতিফল দেয়া হবে?’"},{"SurahNumber":37,"VerseNumber":54,"Text":"আল্লাহ্‌ বলবেন, 'তোমরা কি তাকে দেখতে চাও?’"},{"SurahNumber":37,"VerseNumber":55,"Text":"অতঃপর সে ঝুঁকে দেখবে এবং তাকে দেখতে পাবে জাহান্নামের মধ্যস্থলে"},{"SurahNumber":37,"VerseNumber":56,"Text":"বলবে, ‘আল্লাহর কসম! তুমি তো আমাকে প্রায় ধ্বংসই করেছিলে"},{"SurahNumber":37,"VerseNumber":57,"Text":"আমার রবের অনুগ্রহ না থাকলে আমিও তো হাযিরকৃত [১] ব্যক্তিদের মধ্যে শামিল হতাম।"},{"SurahNumber":37,"VerseNumber":58,"Text":"আমাদের তো আর মৃত্যু হবে না"},{"SurahNumber":37,"VerseNumber":59,"Text":"প্রথম মৃত্যুর পর এবং আমাদেরকে শাস্তিও দেয়া হবে না"},{"SurahNumber":37,"VerseNumber":60,"Text":"এটা তো অবশ্যই মহাসাফল্য।"},{"SurahNumber":37,"VerseNumber":61,"Text":"এরূপ সাফল্যের জন্য আমলকারীদের উচিত আমল করা"},{"SurahNumber":37,"VerseNumber":62,"Text":"আপ্যায়নের জন্য কি এটাই শ্রেয়, না যাক্কুম গাছ"},{"SurahNumber":37,"VerseNumber":63,"Text":"যালিমদের জন্য আমরা এটা সৃষ্টি করেছি পরীক্ষাস্বরূপ"},{"SurahNumber":37,"VerseNumber":64,"Text":"এ গাছ উদ্‌গত হয় জাহান্নামের তলদেশ থেকে"},{"SurahNumber":37,"VerseNumber":65,"Text":"এর মোচা যেন শয়তানের মাথা"},{"SurahNumber":37,"VerseNumber":66,"Text":"তারা তো এটা থেকে খাবে এবং উদর পূর্ণ করবে এটা দিয়ে [১]।"},{"SurahNumber":37,"VerseNumber":67,"Text":"তদুপরি তাদের জন্য থাকবে ফুটন্ত পানির মিশ্রণ।"},{"SurahNumber":37,"VerseNumber":68,"Text":"তারপর তাদের প্রত্যাবর্তন হবে প্ৰজ্বলিত আগুনেরই দিকে।"},{"SurahNumber":37,"VerseNumber":69,"Text":"তারা তো তাদের পিতৃপুরুষদেরকে পেয়েছিল বিপথগামী"},{"SurahNumber":37,"VerseNumber":70,"Text":"অতঃপর তাদের পদাঙ্ক অনুসরণে ধাবিত হয়েছিল [১]।"},{"SurahNumber":37,"VerseNumber":71,"Text":"আর অবশ্যই তাদের আগে পূর্ববতীদের বেশীর ভাগ বিপথগামী হয়েছিল"},{"SurahNumber":37,"VerseNumber":72,"Text":"আর অবশ্যই আমরা তাদের মধ্যে সতর্ককারী পাঠিয়েছিলাম।"},{"SurahNumber":37,"VerseNumber":73,"Text":"কাজেই লক্ষ্য করুন যাদেরকে সতর্ক করা হয়েছিল, তাদের পরিণাম কী হয়েছিল"},{"SurahNumber":37,"VerseNumber":74,"Text":"তবে আল্লাহর একনিষ্ঠ বান্দাদের কথা স্বতন্ত্র [১]।"},{"SurahNumber":37,"VerseNumber":75,"Text":"আর অবশ্যই নূহ আমাদেরকে ডেকেছিলেন, অতঃপর (দেখুন) আমরা কত উত্তম সাড়াদানকারী।"},{"SurahNumber":37,"VerseNumber":76,"Text":"আর তাকে এবং তার পরিবারবর্গকে আমরা উদ্ধার করেছিলাম মহাসংকট থেকে।"},{"SurahNumber":37,"VerseNumber":77,"Text":"আর তার বংশধরদেরকেই আমরা বিদ্যমান রেখেছি (বংশপরম্পরায়) [১]"},{"SurahNumber":37,"VerseNumber":78,"Text":"আর আমরা পরবর্তীদের মধ্যে তার জন্য সুখ্যাতি রেখেছি।"},{"SurahNumber":37,"VerseNumber":79,"Text":"সমগ্র সৃষ্টির মধ্যে নূহের প্রতি শান্তি বর্ষিত হোক।"},{"SurahNumber":37,"VerseNumber":80,"Text":"নিশ্চয় আমরা এভাবে মুহসিনদেরকে পুরস্কৃত করে থাকি"},{"SurahNumber":37,"VerseNumber":81,"Text":"নিশ্চয় তিনি ছিলেন আমাদের মুমিন বান্দাদের অন্যতম।"},{"SurahNumber":37,"VerseNumber":82,"Text":"তারপর অন্য সকলকে আমরা নিমজ্জিত করেছিলাম।"},{"SurahNumber":37,"VerseNumber":83,"Text":"আর ইবরাহীম তো তার অনুগামীদের অন্তর্ভুক্ত [১]।"},{"SurahNumber":37,"VerseNumber":84,"Text":"স্মরণ করুন, যখন তিনি তার রবের কাছে উপস্থিত হয়েছিলেন বিশুদ্ধচিত্তে [১]"},{"SurahNumber":37,"VerseNumber":85,"Text":"যখন তিনি তার পিতা ও তার সম্পপ্রদায়কে জিজ্ঞেস করেছিলেন, ‘তোমরা কিসের ইবাদাত করছ"},{"SurahNumber":37,"VerseNumber":86,"Text":"তোমার কি আল্লাহর পরিবর্তে অলীক ইলাহ্‌গুলোকে চাও"},{"SurahNumber":37,"VerseNumber":87,"Text":"‘তাহলে সকলসৃষ্টির রব সম্বন্ধে তোমাদের ধারণা কী [১] ?’"},{"SurahNumber":37,"VerseNumber":88,"Text":"অতঃপর তিনি তারকারাজির দিকে একবার তাকালেন"},{"SurahNumber":37,"VerseNumber":89,"Text":"এবং বললেন, 'নিশ্চয় আমি অসুস্থ [১]।"},{"SurahNumber":37,"VerseNumber":90,"Text":"অতঃপর তারা তাকে পিছনে রেখে চলে গেল।"},{"SurahNumber":37,"VerseNumber":91,"Text":"পরে তিনি চুপিচুপি তাদের দেবতাগুলোর কাছে গেলেন এবং বললেন, 'তোমরা খাদ্য গ্রহণ করছ না কেন"},{"SurahNumber":37,"VerseNumber":92,"Text":"তোমাদের কী হয়েছে যে তোমরা কথা বল না"},{"SurahNumber":37,"VerseNumber":93,"Text":"অতঃপর তিনি তাদের উপর সবলে আঘাত হানলেন।"},{"SurahNumber":37,"VerseNumber":94,"Text":"তখন ঐ লোকগুলো তার দিকে ছুটে আসল।"},{"SurahNumber":37,"VerseNumber":95,"Text":"তিনি বললেন, 'তোমরা নিজেরা যাদেরকে খোদাই করে নির্মাণ কর তোমরা কি তাদেরই ইবাদাত কর"},{"SurahNumber":37,"VerseNumber":96,"Text":"অথচ আল্লাহ্ই সৃষ্টি করেছেন তোমাদেরকে এবং তোমরা যা তৈরী কর তাও [১]।"},{"SurahNumber":37,"VerseNumber":97,"Text":"তারা বলল, 'এর জন্য এক ইমারত নির্মাণ কর, তারপর একে জ্বলন্ত আগুনে নিক্ষেপ কর।"},{"SurahNumber":37,"VerseNumber":98,"Text":"এভাবে তারা তার বিরুদ্ধে চক্রান্তের সংকল্প করেছিল; কিন্তু আমরা তাদেরকে খুবই হেয় করে দিলাম [১]।"},{"SurahNumber":37,"VerseNumber":99,"Text":"তিনি বললেন, 'আমি আমার রবের দিকে চললাম [১], তিনি আমাকে অবশ্যই হেদায়াত করবেন"},{"SurahNumber":37,"VerseNumber":100,"Text":"হে আমার রব! আমাকে এক সৎকর্মপরায়ণ সন্তান দান করুন।"},{"SurahNumber":37,"VerseNumber":101,"Text":"অতঃপর আমরা তাকে এক সহিষ্ণু পুত্রের সুসংবাদ দিলাম [১]।"},{"SurahNumber":37,"VerseNumber":102,"Text":"অতঃপর তিনি যখন তার পিতার সাথে কাজ করার মত বয়সে উপনীত হলেন, তখন ইবরাহীম বললেন, 'হে প্রিয় বৎস! আমি স্বপ্নে দেখি যে, তোমাকে আমি যবেহ করছি [১], এখন তোমার অভিমত কী বল?' তিনি বললেন, 'হে আমার পিতা! আপনি যা আদেশপ্ৰাপ্ত হয়েছেন তা-ই করুন। আল্লাহর ইচ্ছায় আপনি আমাকে ধৈর্যশীল পাবেন।"},{"SurahNumber":37,"VerseNumber":103,"Text":"অতঃপর যখন তারা উভয়ে আনুগত্য প্রকাশ করলেন [১] এবং ইবরাহীম তার পুত্রকে উপুড় করে শায়িত করলেন"},{"SurahNumber":37,"VerseNumber":104,"Text":"তখন আমরা তাকে ডেকে বললাম, ‘হে ইবরাহীম"},{"SurahNumber":37,"VerseNumber":105,"Text":"আপনি তো স্বপ্নের আদেশ সত্যই পালন করলেন!’---এভাবেই আমরা মুহসিনদেরকে পুরস্কৃত করে থাকি।"},{"SurahNumber":37,"VerseNumber":106,"Text":"নিশ্চয়ই এটা ছিল এক স্পষ্ট পরীক্ষা।"},{"SurahNumber":37,"VerseNumber":107,"Text":"আর আমরা তাকে মুক্ত করলাম এক বড় যবেহ এর বিনিময়ে।"},{"SurahNumber":37,"VerseNumber":108,"Text":"আর আমরা তার জন্য পরবর্তীদের মধ্যে সুনাম-সুখ্যাতি রেখে দিয়েছি।"},{"SurahNumber":37,"VerseNumber":109,"Text":"ইবরাহীমের উপর শান্তি বৰ্ষিত হোক।"},{"SurahNumber":37,"VerseNumber":110,"Text":"এভাবেই আমরা মুহসিনদেরকে পুরস্কৃত করে থাকি।"},{"SurahNumber":37,"VerseNumber":111,"Text":"নিশ্চয় তিনি ছিলেন আমাদের মুমিন বান্দাদের অন্যতম"},{"SurahNumber":37,"VerseNumber":112,"Text":"আর আমরা তাকে সুসংবাদ দিয়েছিলাম ইসহাকের, তিনি ছিলেন এক নবী, সৎকর্মপরায়ণদের অন্যতম।"},{"SurahNumber":37,"VerseNumber":113,"Text":"আর আমরা ইবরাহীমের ওপর বরকত দান করেছিলাম এবং ইসহাকের উপরও; তাদের উভয়ের বংশধরদের মধ্যে কিছু সংখ্যক মুহসিন এবং কিছু সংখ্যক নিজেদের প্রতি স্পষ্ট অত্যাচারী।"},{"SurahNumber":37,"VerseNumber":114,"Text":"আর অবশ্যই আমরা অনুগ্রহ করেছিলাম মূসা ও হারূনের প্রতি"},{"SurahNumber":37,"VerseNumber":115,"Text":"এবং তাদেরকে এবং তাদের সম্প্রদায়কে আমরা উদ্ধার করেছিলাম মহাসংকট থেকে [১]।"},{"SurahNumber":37,"VerseNumber":116,"Text":"আর আমরা সাহায্য করেছিলাম তাদেরকে, ফলে তারাই হয়েছিল বিজয়ী।"},{"SurahNumber":37,"VerseNumber":117,"Text":"আর আমরা উভয়কে দিয়েছিলাম বিশদ কিতাব [১]।"},{"SurahNumber":37,"VerseNumber":118,"Text":"আর উভয়কে আমরা পরিচালিত করেছিলাম সরল পথে।"},{"SurahNumber":37,"VerseNumber":119,"Text":"আর আমরা তাদের উভয়ের জন্য পরবর্তীদের মধ্যে সুনাম-সুখ্যাতি রেখে দিয়েছি।"},{"SurahNumber":37,"VerseNumber":120,"Text":"মূসা ও হারূনের প্রতি সালাম (শান্তি ও নিরাপত্তা)।"},{"SurahNumber":37,"VerseNumber":121,"Text":"এভাবেই আমরা মুহসিনদেরকে পুরস্কৃত করে থাকি।"},{"SurahNumber":37,"VerseNumber":122,"Text":"নিশ্চয় তারা উভয়ে ছিলেন আমাদের মুমিন বান্দাদের অন্তর্ভুক্ত।"},{"SurahNumber":37,"VerseNumber":123,"Text":"আর নিশ্চয় ইলইয়াস ছিলেন রাসূলগণের একজন [১]।"},{"SurahNumber":37,"VerseNumber":124,"Text":"যখন তিনি তার সম্প্রদায়কে বলেছিলেন, 'তোমরা কি তাকওয়া অবলম্বন করবে না"},{"SurahNumber":37,"VerseNumber":125,"Text":"তোমরা কি বা'আলকে ডাকবে এবং পরিত্যাগ করবে শ্রেষ্ঠ স্রষ্টা"},{"SurahNumber":37,"VerseNumber":126,"Text":"আল্লাহকে, যিনি তোমাদের রব এবং তোমাদের প্রাক্তন পিতৃপুরুষদেরও রব।"},{"SurahNumber":37,"VerseNumber":127,"Text":"কিন্তু তারা তার প্রতি মিথ্যারোপ করেছিল, কাজেই তাদেরকে অবশ্যই শাস্তির জন্য উপস্থিত করা হবে।"},{"SurahNumber":37,"VerseNumber":128,"Text":"তবে আল্লাহর একনিষ্ঠ বান্দাদের কথা স্বতন্ত্ৰ।"},{"SurahNumber":37,"VerseNumber":129,"Text":"আর আমরা তার জন্য পরবর্তীদের মধ্যে সুনাম-সুখ্যাতি রেখে দিয়েছি।"},{"SurahNumber":37,"VerseNumber":130,"Text":"ইল্‌য়াসীনের [১] উপর শান্তি বৰ্ষিত হোক।"},{"SurahNumber":37,"VerseNumber":131,"Text":"এভাবেই তো আমরা মুহসিনদেরকে পুরস্কৃত করে থাকি।"},{"SurahNumber":37,"VerseNumber":132,"Text":"তিনি তো ছিলেন আমাদের মুমিন বান্দাদের অন্যতম।"},{"SurahNumber":37,"VerseNumber":133,"Text":"আর নিশ্চয় লুত ছিলেন রাসূলগণের একজন।"},{"SurahNumber":37,"VerseNumber":134,"Text":"স্মরণ করুন, যখন আমরা তাকে ও তার পরিবারের সকলকে উদ্ধার করেছিলাম"},{"SurahNumber":37,"VerseNumber":135,"Text":"পিছনে অবস্থানকারীদের অন্তর্ভুক্ত এক বৃদ্ধা ছাড়া।"},{"SurahNumber":37,"VerseNumber":136,"Text":"অতঃপর অবশিষ্টদেরকে আমরা সম্পূর্ণভাবে ধ্বংস করেছিলাম।"},{"SurahNumber":37,"VerseNumber":137,"Text":"আর তোমরা তো তাদের ধ্বংসাবশেষগুলো অতিক্রম করে থাক সকালে"},{"SurahNumber":37,"VerseNumber":138,"Text":"ও সন্ধ্যায় [১]। তবুও কি তোমরা বোঝা না"},{"SurahNumber":37,"VerseNumber":139,"Text":"আর নিশ্চয় ইউনুস ছিলেন রাসূলগণের একজন।"},{"SurahNumber":37,"VerseNumber":140,"Text":"স্মরণ করুন, যখন তিনি বোঝাই নৌযানের দিকে পালিয়ে গেলেন"},{"SurahNumber":37,"VerseNumber":141,"Text":"অতঃপর তিনি লটারীতে যোগগান করে পরাভূতদের অন্তর্ভুক্ত হলেন [১]।"},{"SurahNumber":37,"VerseNumber":142,"Text":"অতঃপর এক বড় আকারের মাছ তাকে গিলে ফেলল, আর তখন সে নিজেকে ধিক্কার দিতে লাগল।"},{"SurahNumber":37,"VerseNumber":143,"Text":"অতঃপর তিনি যদি আল্লাহর পবিত্ৰতা ও মহিমা ঘোষণাকারীদের অন্তর্ভুক্ত না হতেন [১]"},{"SurahNumber":37,"VerseNumber":144,"Text":"তাহলে তাকে উত্থানের দিন পর্যন্ত থাকতে হত তার পেটে।"},{"SurahNumber":37,"VerseNumber":145,"Text":"অতঃপর ইউনুসকে আমরা নিক্ষেপ করলাম এক তৃণহীন প্রান্তরে [১] এবং তিনি ছিলেন অসুস্থ।"},{"SurahNumber":37,"VerseNumber":146,"Text":"আর আমরা তার উপর ইয়াকতীন [১] প্ৰজাতির এক গাছ উদ্‌গত করলাম"},{"SurahNumber":37,"VerseNumber":147,"Text":"আর তাকে আমরা একলক্ষ বা তার চেয়ে বেশী লোকের প্রতি পাঠিয়েছিলাম।"},{"SurahNumber":37,"VerseNumber":148,"Text":"অতঃপর তারা ঈমান এনেছিল; ফলে আমরা তাদেরকে কিছু কালের জন্য জীবনোপভোগ করতে দিলাম।"},{"SurahNumber":37,"VerseNumber":149,"Text":"এখন তাদেরকে জিজ্ঞেস করুন, 'আপনার রবের জন্যই কি রয়েছে কন্যা সন্তান [১] এবং তাদের জন্য পুত্র সন্তান"},{"SurahNumber":37,"VerseNumber":150,"Text":"অথবা আমরা কি ফেরেশতাদেরকে নারীরূপে সৃষ্টি করেছিলাম আর তারা দেখেছিল [১]"},{"SurahNumber":37,"VerseNumber":151,"Text":"সাবধান! তারা তো মনগড়া কথা বলে যে"},{"SurahNumber":37,"VerseNumber":152,"Text":"‘আল্লাহ সন্তান জন্ম দিয়েছেন।' আর তারা নিশ্চয় মিথ্যাবাদী।"},{"SurahNumber":37,"VerseNumber":153,"Text":"তিনি কি পুত্ৰ সন্তানের পরিবর্তে কন্যা সন্তান পছন্দ করেছেন"},{"SurahNumber":37,"VerseNumber":154,"Text":"তোমাদের কী হয়েছে, তোমরা কিরূপ বিচার কর"},{"SurahNumber":37,"VerseNumber":155,"Text":"তবে কি তোমরা উপদেশ গ্ৰহণ করবে না"},{"SurahNumber":37,"VerseNumber":156,"Text":"নাকি তোমাদের কোনো সুস্পষ্ট দলীল-প্ৰমাণ আছে"},{"SurahNumber":37,"VerseNumber":157,"Text":"তোমরা সত্যবাদী হলে তোমাদের কিতাব [১] উপস্থিত কর।"},{"SurahNumber":37,"VerseNumber":158,"Text":"তারা আল্লাহ্ ও জিন জাতির মধ্যে আত্মীয়তার সম্পর্ক স্থির করেছে [১], অথচ জিনেরা জানে, নিশ্চয় তাদেরকে উপস্থিত করা হবে (শাস্তির জন্য)।"},{"SurahNumber":37,"VerseNumber":159,"Text":"তারা (মুশরিকরা) যা আরোপ করে তা থেকে আল্লাহ্ পবিত্ৰ, মহান"},{"SurahNumber":37,"VerseNumber":160,"Text":"তবে আল্লাহর একনিষ্ঠ বান্দাগণ ছাড়া"},{"SurahNumber":37,"VerseNumber":161,"Text":"অতঃপর নিশ্চয় তোমরা এবং তোমরা যাদের ইবাদাত কর তারা"},{"SurahNumber":37,"VerseNumber":162,"Text":"তোমরা (একনিষ্ঠ বান্দাদের) কাউকেও আল্লাহ সম্বন্ধে বিভ্রান্ত করতে পারবে না"},{"SurahNumber":37,"VerseNumber":163,"Text":"শুধু প্ৰজ্জলিত আগুনে যে দগ্ধ হবে সে ছাড়া [১]।"},{"SurahNumber":37,"VerseNumber":164,"Text":"‘আর (জিবরীল বললেন) আমাদের প্রত্যেকের জন্য নির্ধারিত স্থান রয়েছে"},{"SurahNumber":37,"VerseNumber":165,"Text":"‘আর আমরা তো সারিবদ্ধভাবে দণ্ডায়মান"},{"SurahNumber":37,"VerseNumber":166,"Text":"এবং আমরা অবশ্যই তাঁর পবিত্ৰতা ও মহিমা ঘোষনাকারী [১]।’"},{"SurahNumber":37,"VerseNumber":167,"Text":"আর তারা (মক্কাবাসীরা) অবশ্যই বলে আসছিল"},{"SurahNumber":37,"VerseNumber":168,"Text":"‘পূর্ববর্তীদের কিতাবের মত যদি আমাদের কোনো কিতাব থাকত"},{"SurahNumber":37,"VerseNumber":169,"Text":"আমরা অবশ্যই আল্লাহর একনিষ্ঠ বান্দা হতাম।’"},{"SurahNumber":37,"VerseNumber":170,"Text":"কিন্তু তারা কুরআনের সাথে কুফরী করল সুতরাং শীঘ্রই তারা জানতে পারবো [১]"},{"SurahNumber":37,"VerseNumber":171,"Text":"আর অবশ্যই আমাদের প্রেরিত বান্দাদের সম্পর্কে আমাদের এ বাক্য আগেই স্থির হয়েছে যে"},{"SurahNumber":37,"VerseNumber":172,"Text":"নিশ্চয় তারা সাহায্যপ্রাপ্ত হবে"},{"SurahNumber":37,"VerseNumber":173,"Text":"এবং আমাদের বাহিনীই হবে বিজয়ী।"},{"SurahNumber":37,"VerseNumber":174,"Text":"অতএব কিছু কালের জন্য আপনি তাদের থেকে মুখ ফিরিয়ে থাকুন।"},{"SurahNumber":37,"VerseNumber":175,"Text":"আর আপনি তাদেরকে পর্যবেক্ষণ করুন, শীঘ্রই তারা দেখতে পাবে।"},{"SurahNumber":37,"VerseNumber":176,"Text":"তারা কি তবে আমাদের শাস্তি ত্বরান্বিত করতে চায়"},{"SurahNumber":37,"VerseNumber":177,"Text":"অতঃপর তাদের আঙিনায় যখন শাস্তি নেমে আসবে তখন সতর্কীকৃতদের প্ৰভাত হবে কত মন্দ [১]"},{"SurahNumber":37,"VerseNumber":178,"Text":"আর কিছু কালের জন্য আপনি তাদের থেকে মুখ ফিরিয়ে থাকুন।"},{"SurahNumber":37,"VerseNumber":179,"Text":"আর আপনি তাদেরকে পর্যবেক্ষণ করুন, শীঘ্রই তারা দেখতে পাবে।"},{"SurahNumber":37,"VerseNumber":180,"Text":"তারা যা আরোপ করে, তা থেকে পবিত্র ও মহান আপনার রব, সকল ক্ষমতার অধিকারী।"},{"SurahNumber":37,"VerseNumber":181,"Text":"আর শান্তি বৰ্ষিত হোক রাসূলগণের প্ৰতি"},{"SurahNumber":37,"VerseNumber":182,"Text":"আর সকল প্রশংসা সৃষ্টিকুলের রব আল্লাহরই প্ৰাপ্য [১]।"},{"SurahNumber":38,"VerseNumber":1,"Text":"সোয়াদ [১], শপথ উপদেশপূর্ণ কুরআনের"},{"SurahNumber":38,"VerseNumber":2,"Text":"বরং কাফিররা ঔদ্ধত্য ও বিরোধিতায় নিপতিত আছে।"},{"SurahNumber":38,"VerseNumber":3,"Text":"এদের আগে আমরা বহু জনগোষ্ঠী ধ্বংস করেছি; তখন তারা আর্ত চীৎকার করেছিল। কিন্তু তখন পরিত্রাণের কোনোই সময় ছিল না।"},{"SurahNumber":38,"VerseNumber":4,"Text":"আর তারা বিস্ময় বোধ করছে যে, এদের কাছে এদেরই মধ্য থেকে একজন সতর্ককারী আসল এবং কাফিররা বলে, 'এ তো এক জাদুকর [১], মিথ্যাবাদী।"},{"SurahNumber":38,"VerseNumber":5,"Text":"সে কি বহু ইলাহকে এক ইলাহ বানিয়ে নিয়েছে? এটা তো এক অত্যাশ্চর্য ব্যাপার"},{"SurahNumber":38,"VerseNumber":6,"Text":"আর তাদের নেতারা এ বলে সরে পড়ে যে, 'তোমরা চলে যাও এবং তোমাদের দেবতাগুলোর পূজায় তোমরা অবিচলিত থাক। নিশ্চয়ই এ ব্যাপারটি উদ্দেশ্যমূলক।"},{"SurahNumber":38,"VerseNumber":7,"Text":"আমরা তো অন্য ধর্মাদর্শে [১] এরূপ কথা শুনিনি; এটা এক মনগড়া উক্তি মাত্র।"},{"SurahNumber":38,"VerseNumber":8,"Text":"আমাদের মধ্যে কি তারই উপর যিক্‌র (বাণী) নাযিল হল? প্রকৃতপক্ষে তারা তো আমার বাণীতে (কুরআনে) সন্দিহান। বরং তারা এখনো আমার শাস্তি আস্বাদন করেনি।"},{"SurahNumber":38,"VerseNumber":9,"Text":"নাকি তাদের কাছে আছে আপনার রবের অনুগ্রহের ভাণ্ডার, যিনি পরাক্রমশালী, মহান দাতা"},{"SurahNumber":38,"VerseNumber":10,"Text":"নাকি তাদের কর্তৃত্ব আছে আসমানসমূহ ও যমীন এবং এ দু’য়ের অন্তর্বতী সমস্ত কিছুর উপর? থাকলে, তারা কোনো উপায় অবলম্বন করে আরোহণ করুক"},{"SurahNumber":38,"VerseNumber":11,"Text":"এ বাহিনী সেখানে অবশ্যই পরাজিত হবে, পূর্ববতী দলসমূহের মত [১]।"},{"SurahNumber":38,"VerseNumber":12,"Text":"এদের আগেও রাসূলগণের প্রতি মিথ্যারোপ করেছিল নূহের সম্প্রদায়, ‘আদ ও কীলকওয়ালা ফিরআউন [১]"},{"SurahNumber":38,"VerseNumber":13,"Text":"সামুদ, লুত সম্প্রদায় ও আইকা'র অধিবাসী; ওরা ছিল এক-একটি বিশাল বাহিনী।"},{"SurahNumber":38,"VerseNumber":14,"Text":"তাদের প্রত্যেকেই রাসূলগণের প্ৰতি মিথ্যারোপ করেছিল। ফলে তাদের ক্ষেত্রে আমার শাস্তি ছিল যথার্থ।।"},{"SurahNumber":38,"VerseNumber":15,"Text":"আর এরা তো কেবল অপেক্ষা করছে একটি মাত্র প্রচণ্ড শব্দের, যাতে কোনো বিরাম থাকবে না [১]।"},{"SurahNumber":38,"VerseNumber":16,"Text":"আর তারা বলে, 'হে আমাদের রব! হিসাব দিবসের আগেই আমাদের প্রাপ্য [১] আমাদেরকে শীঘ্রই দিয়ে দিন"},{"SurahNumber":38,"VerseNumber":17,"Text":"তারা যা বলে তাতে আপনি ধৈর্য ধারণ করুন এবং স্মরণ করুন আমাদের শক্তিশালী বান্দা দাউদের কথা; তিনি ছিলেন খুব বেশী আল্লাহ অভিমুখী [১]।"},{"SurahNumber":38,"VerseNumber":18,"Text":"নিশ্চয় আমরা অনুগত করেছিলাম পর্বতমালাকে, যেন এগুলো সকাল- সন্ধ্যায় তার সাথে আমার পবিত্রতা ও মহিমা ঘোষণা করে"},{"SurahNumber":38,"VerseNumber":19,"Text":"এবং সমবেত পাখীদেরকেও; সবাই ছিল তার অভিমুখী [১]।"},{"SurahNumber":38,"VerseNumber":20,"Text":"আর আমরা তার রাজ্যকে সুদৃঢ় করেছিলাম এবং তাকে দিয়েছিলাম হিকমত ও ফয়সালাকারী বাগ্মিতা [১]।"},{"SurahNumber":38,"VerseNumber":21,"Text":"আর আপনার কাছে বিবদমান লোকদের বৃত্তান্ত পৌঁছেছে কি? যখন তারা প্রাচীর ডিঙিয়ে আসল ‘ইবাদতখানায়"},{"SurahNumber":38,"VerseNumber":22,"Text":"যখন তারা দাউদের কাছে প্ৰবেশ করল, তখন তাদের কারণে তিনি ভীত হয়ে পড়লেন। তারা বলল, 'ভীত হবেন না, আমরা দুই বিবাদমান পক্ষ---আমাদের একে অন্যের উপর সীমালঙ্ঘন করেছে; অতএব আপনি আমাদের মধ্যে ন্যায় বিচার করুন; অবিচার করবেন না এবং আমাদেরকে সঠিক পথ প্রদর্শন করুন।"},{"SurahNumber":38,"VerseNumber":23,"Text":"নিশ্চয় এ ব্যক্তি আমার ভাই, এর আছে নিরানব্বইটি ভেড়ী [১]। আর আমার আছে মাত্র একটি ভেড়ী। তবুও সে বলে, ‘আমার যিম্মায় এটি দিয়ে দাও' এবং কথায় সে আমার প্ৰতি প্ৰাধান্য বিস্তার করেছে।"},{"SurahNumber":38,"VerseNumber":24,"Text":"দাউদ বললেন, 'তোমার ভেড়ীটিকে তার ভেড়িগুলোর সঙ্গে যুক্ত করার দাবী করে সে তোমার প্রতি যুলুম করেছে। আর শরীকদের অনেকে একে অন্যের উপর তো সীমালংঘন করে থাকে---করে না শুধু যারা ঈমান আনে এবং সৎকাজ করে, আর তারা সংখ্যায় স্বল্প।’ আর দাউদ বুঝতে পারলেন, আমরা তো তাকে পরীক্ষা করলাম। অতঃপর তিনি তার রবের কাছে ক্ষমা প্রার্থনা করলেন এবং নত হয়ে লুটিয়ে পড়লেন [১], আর তাঁর অভিমুখী হলেন।"},{"SurahNumber":38,"VerseNumber":25,"Text":"অতঃপর আমরা তার ক্ৰটি ক্ষমা করলাম। আর নিশ্চয় আমাদের কাছে তার জন্য রয়েছে নৈকট্যের মর্যাদা ও উত্তম প্রত্যাবর্তনস্থল।"},{"SurahNumber":38,"VerseNumber":26,"Text":"‘হে দাউদ! আমরা আপনাকে যমীনে খলীফা বানিয়েছি, অতএব আপনি লোকদের মধ্যে সুবিচার করুন এবং খেয়াল-খুশীর অনুসরণ করবেন না। কেননা এটা আপনাকে আল্লাহর পথ থেকে বিচ্যুত করবে।’ নিশ্চয় যারা আল্লাহর পথ থেকে ভ্ৰষ্ট হয় তাদের জন্য রয়েছে কঠিন শাস্তি। কারণ, তারা বিচার দিনকে ভুলে আছে।"},{"SurahNumber":38,"VerseNumber":27,"Text":"আর আমরা আসমান, যমীন ও এ দুয়ের মধ্যবর্তী কোনো কিছুই অনর্থক সৃষ্টি করিনি [১]। অনর্থক সৃষ্টি করার ধারণা তাদের যারা কুফরী করেছে, কাজেই যারা কুফরী করে তাদের জন্য রয়েছে আগুনের দুর্ভোগ।"},{"SurahNumber":38,"VerseNumber":28,"Text":"যারা ঈমান আনে ও সৎকাজ করে আমরা কি তাদেরকে যমীনে বিপর্যয় সৃষ্টিকারীদের সমান গণ্য করব? নাকি আমরা মুত্তাকীদেরকে অপরাধীদের সমান গণ্য করব"},{"SurahNumber":38,"VerseNumber":29,"Text":"এক মুবারক কিতাব, এটা আমরা আপনার প্রতি নাযিল করেছি, যাতে মানুষ এর আয়াতসমূহে গভীরভাবে চিন্তা করে এবং যাতে বোধশক্তিসম্পন্ন ব্যক্তিরা গ্ৰহণ করে উপদেশ।"},{"SurahNumber":38,"VerseNumber":30,"Text":"আর আমরা দাউদকে দান করলাম সুলাইমান [১]। কতই না উত্তম বান্দা তিনি! নিশ্চয় তিনি ছিলেন অতিশয় আল্লাহ অভিমুখী।"},{"SurahNumber":38,"VerseNumber":31,"Text":"যখন বিকেলে তার সামনে দ্রুতগামী উৎকৃষ্ট অশ্বরাজিকে [১] পেশ করা হল"},{"SurahNumber":38,"VerseNumber":32,"Text":"তখন তিনি বললেন, 'আমি তো আমার রবের স্মরণ হতে বিমুখ হয়ে ঐশ্বৰ্য প্রীতিতে মগ্ন হয়ে পড়েছি, এদিকে সূর্য পর্দার আড়ালে চলে গেছে"},{"SurahNumber":38,"VerseNumber":33,"Text":"‘এগুলোকে আমার কাছে ফিরিয়ে আন।' তারপর তিনি এগুলোর পা এবং গলা ছেদন করতে লাগলেন [১]।"},{"SurahNumber":38,"VerseNumber":34,"Text":"আর অবশ্যই আমরা সুলাইমানকে পরীক্ষা করলাম এবং তার আসনের উপর রাখলাম একটি ধড় [১]; তারপর সুলাইমান আমার অভিমুখী হলেন।"},{"SurahNumber":38,"VerseNumber":35,"Text":"তিনি বললেন, ‘হে আমার রব! আমাকে ক্ষমা করুন এবং আমাকে দান করুন এমন এক রাজ্য [১] যা আমার পর আর কারও জন্যই প্রযোজ্য হবে না। নিশ্চয় আপনি পরম দাতা।"},{"SurahNumber":38,"VerseNumber":36,"Text":"তখন আমরা তার অধীন করে দিলাম বায়ুকে যা তার আদেশে তিনি যেখানে ইচ্ছে করতেন সেখানে মৃদুমন্দভাবে প্রবাহিত হত"},{"SurahNumber":38,"VerseNumber":37,"Text":"আর (অধীন করে দিলাম) প্রত্যেক প্রাসাদ নির্মাণকারী ও ডুবুরী শয়তানসমূহকেও"},{"SurahNumber":38,"VerseNumber":38,"Text":"এবং শৃংখলে আবদ্ধ আরও অনেককে [১]"},{"SurahNumber":38,"VerseNumber":39,"Text":"‘এসব আমাদের অনুগ্রহ, অতএব এ থেকে আপনি অন্যকে দিতে বা নিজে রাখতে পারেন। এর জন্য আপনাকে হিসেব দিতে হবে না।"},{"SurahNumber":38,"VerseNumber":40,"Text":"আর নিশ্চয় আমাদের কাছে রয়েছে তার জন্য নৈকট্যের মর্যাদা ও উত্তম প্রত্যাবর্তনস্থল।"},{"SurahNumber":38,"VerseNumber":41,"Text":"আর স্মরণ করুন, আমাদের বান্দা আইউবকে, যখন তিনি তার রবকে বলেছিলেন, ‘শয়তান তো আমাকে যন্ত্রণা ও কষ্টে ফেলেছে"},{"SurahNumber":38,"VerseNumber":42,"Text":"(আমি তাকে বললাম) ‘আপনি আপনার পা দ্বারা ভূমিতে আঘাত করুন, এই তো গোসলের সুশীতল পানি ও পানীয় [১]।"},{"SurahNumber":38,"VerseNumber":43,"Text":"আর আমরা তাকে দান করলাম তার পরিজনবর্গ ও তাদের মত আরো অনেক; আমাদের পক্ষ থেকে অনুগ্রহস্বরূপ এবং বোধশক্তি সম্পন্ন লোকদের জন্য উপদেশস্বরূপ [১]।"},{"SurahNumber":38,"VerseNumber":44,"Text":"আর (আমি তাকে আদেশ করলাম) একমুঠ ঘাস নিন এবং তা দ্বারা আঘাত করুন এবং শপথ ভঙ্গ করবেন না।' নিশ্চয় আমরা তাকে পেয়েছি ধৈর্যশীল [১]। কতই উত্তম বান্দা তিনি! নিশ্চয় তিনি ছিলেন আমার অভিমুখী।"},{"SurahNumber":38,"VerseNumber":45,"Text":"আর স্মরণ করুন, আমাদের বান্দা ইবরাহীম, ইসহাক ও ইয়া'কুবের কথা, তাঁরা ছিলেন শক্তিশালী ও সূক্ষ্মদর্শী।"},{"SurahNumber":38,"VerseNumber":46,"Text":"নিশ্চয় আমরা তাদেরকে অধিকারী করেছিলাম এক বিশেষ গুণের, তা ছিল আখিরাতের স্মরণ [১]।"},{"SurahNumber":38,"VerseNumber":47,"Text":"আর নিশ্চয় তারা ছিলেন আমাদের নিকট মনোনীত উত্তম বান্দাদের অন্যতম।"},{"SurahNumber":38,"VerseNumber":48,"Text":"আর স্মরণ করুন, ইসমাঈল, আল-ইয়াসা'আ ও যুল-কিফ্‌লের কথা, আর এরা প্ৰত্যেকেই ছিলেন সজ্জনদের অন্তর্ভুক্ত।"},{"SurahNumber":38,"VerseNumber":49,"Text":"এ এক স্মরণ’ [১]। মুত্তাকীদের জন্য রয়েছে উত্তম আবাস"},{"SurahNumber":38,"VerseNumber":50,"Text":"চিরস্থায়ী জান্নাত, যার দরজাসমূহ তাদের জন্য উন্মুক্ত [১]।"},{"SurahNumber":38,"VerseNumber":51,"Text":"সেখানে তারা আসীন হবে হেলান দিয়ে, সেখানে তারা বহুবিধ ফলমূল ও পানীয় চাইবে।"},{"SurahNumber":38,"VerseNumber":52,"Text":"আর তাদের পাশে থাকবে আনতনয়না সমবয়স্কারা।"},{"SurahNumber":38,"VerseNumber":53,"Text":"এটা হিসেবের দিনের জন্য তোমাদেরকে দেয়া প্ৰতিশ্রুতি।"},{"SurahNumber":38,"VerseNumber":54,"Text":"নিশ্চয় এটা আমাদের দেয়া রিযিক যা নিঃশেষ হওয়ার নয়।"},{"SurahNumber":38,"VerseNumber":55,"Text":"এটাই। আর নিশ্চয় সীমালংঘনকারীদের জন্য রয়েছে নিকৃষ্টতম প্রত্যাবর্তনস্থল"},{"SurahNumber":38,"VerseNumber":56,"Text":"জাহান্নাম, সেখানে তারা অগ্নিদগ্ধ হবে, কত নিকৃষ্ট বিশ্রামস্থল"},{"SurahNumber":38,"VerseNumber":57,"Text":"এটাই। কাজেই তারা আস্বাদন করুক ফুটন্ত পানি ও পুঁজ [১]।"},{"SurahNumber":38,"VerseNumber":58,"Text":"আরো আছে এরূপ বিভিন্ন ধরনের শাস্তি [১]।"},{"SurahNumber":38,"VerseNumber":59,"Text":"এ তো এক বাহিনী, তোমাদের সঙ্গে প্ৰবেশ করছে। তাদের জন্য নেই কোনো অভিনন্দন। নিশ্চয় তারা আগুনে জ্বলবে।’"},{"SurahNumber":38,"VerseNumber":60,"Text":"অনুসারীরা বলবে, ‘বরং তোমরাও, তোমাদের জন্যও কোনো অভিনন্দন নেই। তোমরাই তো আগে আমাদের জন্য এটার ব্যবস্থা করেছ। অতএব কত নিকৃষ্ট এ আবাসস্থল [১]!’"},{"SurahNumber":38,"VerseNumber":61,"Text":"তারা বলবে, 'হে আমাদের রব! যে এটাকে আমাদের সম্মুখীন করেছে, আগুনে তার শাস্তি আপনি দ্বিগুণ বাড়িয়ে দিন।"},{"SurahNumber":38,"VerseNumber":62,"Text":"তারা আরও বলবে, 'আমাদের কী হল যে, আমরা যেসব লোককে মন্দ বলে গণ্য করতাম তাদেরকে দেখতে পাচ্ছি না [১]।"},{"SurahNumber":38,"VerseNumber":63,"Text":"তবে কি আমরা তাদেরকে (অহেতুক) ঠাট্টা-বিদ্রূপের পাত্ৰ মনে করতাম; না তাদের ব্যাপারে আমাদের দৃষ্টি বিভ্রম ঘটেছে [১]"},{"SurahNumber":38,"VerseNumber":64,"Text":"নিশ্চয় এটা বাস্তব সত্য--- জাহান্নামীদের এ পারস্পারিক বাদ-প্রতিবাদ।"},{"SurahNumber":38,"VerseNumber":65,"Text":"বলুন, 'আমি তো একজন সতর্ককারী মাত্র এবং সত্য কোনো ইলাহ্ নেই আল্লাহ ছাড়া, যিনি এক, প্রবল প্ৰতাপশালী।"},{"SurahNumber":38,"VerseNumber":66,"Text":"যিনি আসমানসমূহ, যমীন ও তাদের মধ্যবর্তী সমস্ত কিছুর রব, প্রবল পরাক্রমশালী, মহাক্ষমাশীল।"},{"SurahNumber":38,"VerseNumber":67,"Text":"বলুন, 'এটা এক মহাসংবাদ"},{"SurahNumber":38,"VerseNumber":68,"Text":"যা থেকে তোমরা মুখ ফিরিয়ে নিচ্ছ।"},{"SurahNumber":38,"VerseNumber":69,"Text":"‘উর্ধ্বলোক সম্পর্কে আমার কোনো জ্ঞান ছিল না যখন তারা বাদানুবাদ করছিল [১]।"},{"SurahNumber":38,"VerseNumber":70,"Text":"আমার কাছে তো এ ওহী এসেছে যে, আমি একজন স্পষ্ট সতর্ককারী মাত্র।"},{"SurahNumber":38,"VerseNumber":71,"Text":"স্মরণ করুন, যখন আপনার রব ফেরেশতাদেরকে বলেছিলেন, 'আমি মানুষ সৃষ্টি করছি কাদা থেকে"},{"SurahNumber":38,"VerseNumber":72,"Text":"অতঃপর যখন আমি তাকে সুষম করব এবং তাতে আমার রূহ সঞ্চার করব, তখন তোমরা তার প্রতি সাজদাবনত হয়ো।"},{"SurahNumber":38,"VerseNumber":73,"Text":"তখন ফেরেশতারা সকলেই সাজদাবনত হল"},{"SurahNumber":38,"VerseNumber":74,"Text":"ইবলীস ছাড়া, সে অহংকার করল এবং কাফিরদের অন্তর্ভুক্ত হল।"},{"SurahNumber":38,"VerseNumber":75,"Text":"তিনি বললেন, 'হে ইবলীস! আমি যাকে আমার দু'হাতে [১] সৃষ্টি করেছি, তার প্রতি সাজদাবনত হতে তোমাকে কিসে বাধা দিল? তুমি কি ঔদ্ধত্য প্রকাশ করলে, না তুমি অধিকতর উচ্চ মর্যাদাসম্পন্ন"},{"SurahNumber":38,"VerseNumber":76,"Text":"সে বলল, 'আমি তার চেয়ে শ্রেষ্ঠ। আপনি আমাকে আগুন থেকে সৃষ্টি করেছেন এবং তাকে সৃষ্টি করেছেন কাদা থেকে।’"},{"SurahNumber":38,"VerseNumber":77,"Text":"তিনি বললেন, 'তুমি এখান থেকে বের হয়ে যাও, কেননা নিশ্চয় তুমি বিতাড়িত।"},{"SurahNumber":38,"VerseNumber":78,"Text":"‘আর নিশ্চয় তোমার উপর আমার লা'নত থাকবে, কর্মফল দিন পর্যন্ত।’"},{"SurahNumber":38,"VerseNumber":79,"Text":"সে বলল, 'হে আমার রব! অতএব আপনি আমাকে সেদিন পর্যন্ত অবকাশ দিন, যে দিন তাদেরকে পুনরুত্থিত করা হবে।"},{"SurahNumber":38,"VerseNumber":80,"Text":"তিনি বললেন, 'তাহলে তুমি অবকাশপ্ৰাপ্তদের অন্তর্ভুক্ত হলে"},{"SurahNumber":38,"VerseNumber":81,"Text":"‘নির্ধারিত সময় উপস্থিত হওয়ার দিন পর্যন্ত।"},{"SurahNumber":38,"VerseNumber":82,"Text":"সে বলল, 'আপনার ক্ষমতা-সম্মানের শপথ! অবশ্যই আমি তাদের সবাইকে পথভ্রষ্ট করব"},{"SurahNumber":38,"VerseNumber":83,"Text":"‘তবে তাদের মধ্যে আপনার একনিষ্ঠ বান্দারা ব্যতীত।"},{"SurahNumber":38,"VerseNumber":84,"Text":"তিনি বললেন, ‘তবে এটাই সত্য, আর আমি সত্যই বলি"},{"SurahNumber":38,"VerseNumber":85,"Text":"অবশ্যই তোমার দ্বারা ও তাদের মধ্যে যারা তোমার অনুসরণ করবে তাদের সবার দ্বারা আমি জাহান্নাম পূর্ণ করব।"},{"SurahNumber":38,"VerseNumber":86,"Text":"বলুন, 'আমি এর জন্য তোমাদের কাছে কোনো প্রতিদান চাই না এবং আমি কৃত্রিমতাশ্রয়ীদের অন্তর্ভুক্ত নই [১]।"},{"SurahNumber":38,"VerseNumber":87,"Text":"এ তো সৃষ্টিকুলের জন্য উপদেশ মাত্ৰ! [১]।"},{"SurahNumber":38,"VerseNumber":88,"Text":"আর এর সংবাদ তোমরা অবশ্যই জানবে, কিছুদিন পরে [১]।"},{"SurahNumber":39,"VerseNumber":1,"Text":"এ কিতাব পরাক্রমশালী প্রজ্ঞাময় আল্লাহর কাছ থেকে নাযিল হওয়া।"},{"SurahNumber":39,"VerseNumber":2,"Text":"নিশ্চয় আমরা আপনার কাছে এ কিতাব সত্যসহ নাযিল করেছি। কাজেই আল্লাহর 'ইবাদত করুন তাঁর আনুগত্যে একনিষ্ঠ হয়ে।"},{"SurahNumber":39,"VerseNumber":3,"Text":"জেনে রাখুন, অবিমিশ্র আনুগত্য আল্লাহরই প্রাপ্য। আর যারা আল্লাহর পরিবর্তে অন্যদেরকে অভিভাবকরূপে গ্রহণ করে তারা বলে, 'আমরা তো এদের ইবাদত এ জন্যে করি যে, এরা আমাদেরকে পরিপূর্ণভাবে আল্লাহর সান্নিধ্যে এনে দেবে [১]।’ তারা যে বিষয়ে নিজেদের মধ্যে মতভেদ করছে নিশ্চয় আল্লাহ তাদের মধ্যে সে ব্যাপারে ফয়সালা করে দেবেন। যে মিথ্যাবাদী ও কাফির, নিশ্চয় আল্লাহ তাকে হিদায়াত দেন না।"},{"SurahNumber":39,"VerseNumber":4,"Text":"আল্লাহ সন্তান গ্ৰহণ করতে চাইলে তিনি তাঁর সৃষ্টির মধ্যে যাকে ইচ্ছে বেছে নিতেন। পবিত্র ও মহান তিনি! তিনি আল্লাহ, এক, প্রবল প্রতাপশালী।"},{"SurahNumber":39,"VerseNumber":5,"Text":"তিনি যথাযথভাবে আসমানসমূহ ও যমীন সৃষ্টি করেছেন। তিনি রাত দ্বারা দিনকে আচ্ছাদিত করেন এবং রাতকে আচ্ছাদিত করেন দিন দ্বারা [১]। সূর্য ও চাঁদকে তিনি করেছেন নিয়মাধীন। প্ৰত্যেকেই পরিক্রমণ করে এক নির্দিষ্ট কাল পর্যন্ত। জেনে রাখে, তিনি পরাক্রমশালী, ক্ষমাশীল।"},{"SurahNumber":39,"VerseNumber":6,"Text":"তিনি তোমাদেরকে সৃষ্টি করেছেন একই ব্যক্তি হতে। তারপর তিনি তার থেকে জোড়া সৃষ্টি করেছেন [১]। আর তিনি তোমাদের জন্য নাযিল করেছেন আট জোড়া আন'আম [২]। তিনি তোমাদেরকে তোমাদের মাতৃগর্ভের ত্ৰিবিধ অন্ধকারে পর্যায়ক্রমে সৃষ্টি করেছেন। তিনিই আল্লাহ; তোমাদের রব; সর্বময় কর্তৃত্ব তাঁরই; তিনি ছাড়া কোনো সত্য ইলাহ নেই। অতঃপর তোমাদেরকে কোথায় ফিরানো হচ্ছে"},{"SurahNumber":39,"VerseNumber":7,"Text":"যদি তোমরা কুফরী কর তবে (জেনে রাখ) আল্লাহ তোমাদের মুখাপেক্ষী নন [১]। আর তিনি তাঁর বান্দাদের জন্য কুফরী পছন্দ করেন না এবং যদি তোমরা কৃতজ্ঞ হও তবে তিনি তোমাদের জন্য তা-ই পছন্দ করেন। আর কোনো বোঝা বহনকারী অপরের বোঝা বহন করবে না। তারপর তোমাদের রবের কাছেই তোমাদের ফিরে যাওয়া। তখন তোমরা যা আমল করতে তা তিনি তোমাদেরকে অবহিত করবেন। নিশ্চয় অন্তরে যা আছে তিনি তা সম্যক অবগত।"},{"SurahNumber":39,"VerseNumber":8,"Text":"আর মানুষকে যখন দুঃখ-দৈন্য স্পর্শ করে তখন সে একাগ্ৰচিত্তে তার রবকে ডাকে। তারপর যখন তিনি নিজের পক্ষ থেকে তার প্রতি অনুগ্রহ করেন তখন সে ভুলে যায় তার আগে যার জন্য সে ডেকেছিল তাঁকে এবং সে আল্লাহর সমকক্ষ দাঁড় করায়, অন্যকে তাঁর পথ থেকে বিভ্ৰান্ত করার জন্য। বলুন, ‘কুফরীর জীবন তুমি কিছুকাল উপভোগ করে নাও। নিশ্চয় তুমি আগুনের অধিবাসীদের অন্তর্ভুক্ত।"},{"SurahNumber":39,"VerseNumber":9,"Text":"যে ব্যক্তি রাতের বিভিন্ন প্রহরে [১] সাজ্‌দাবনত হয়ে ও দাঁড়িয়ে আনুগত্য প্রকাশ করে, আখিরাতকে ভয় করে [২] এবং তার রবের অনুগ্রহ প্রত্যাশা করে, (সে কি তার সমান, যে তা করে না?) বলুন, 'যারা জানে এবং যারা জানে না, তারা কি সমান?' বোধশক্তি সম্পন্ন লোকেরাই শুধু উপদেশ গ্ৰহণ করে।"},{"SurahNumber":39,"VerseNumber":10,"Text":"বলুন, 'হে আমার মুমিন বান্দাগণ! তোমরা তোমাদের রবের তাকওয়া অবলম্বন কর। যারা এ দুনিয়াতে কল্যাণকর কাজ করে তাদের জন্য আছে কল্যাণ। আর আল্লাহর যমীন প্রশস্ত [১], ধৈর্যশীলদেরকেই তো তাদের পুরস্কার পূর্ণরূপে দেয়া হবে বিনা হিসেবে [২]।"},{"SurahNumber":39,"VerseNumber":11,"Text":"বলুন, 'আমি তো আদেশপ্রাপ্ত হয়েছি আল্লাহর আনুগত্যে একনিষ্ঠ হয়ে তাঁর ইবাদাত করতে"},{"SurahNumber":39,"VerseNumber":12,"Text":"‘আরও আদেশপ্ৰাপ্ত হয়েছি, আমি যেন প্রথম মুসলিম হই।"},{"SurahNumber":39,"VerseNumber":13,"Text":"বলুন, 'আমি যদি আমার রবের অবাধ্য হই, তবে আমি ভয় করি মহাদিনের শাস্তির।"},{"SurahNumber":39,"VerseNumber":14,"Text":"বলুন, 'আমি ইবাদাত করি আল্লাহরই তাঁর প্রতি আমার আনুগত্যকে একনিষ্ঠ রেখে"},{"SurahNumber":39,"VerseNumber":15,"Text":"‘অতএব, তোমরা আল্লাহর পরিবর্তে যার ইচ্ছে তার ইবাদত কর।' 'বলুন, ‘ক্ষতিগ্রস্ত তারাই যারা কিয়ামতের দিন নিজেদের ও নিজেদের পরিজনবর্গের ক্ষতিসাধন করে [১]। জেনে রাখ, এটাই সুস্পষ্ট ক্ষতি।"},{"SurahNumber":39,"VerseNumber":16,"Text":"তাদের জন্য থাকবে তাদের উপরের দিকে আগুনের আচ্ছাদন এবং নিচের দিকেও আচ্ছাদন। এ দ্বারা আল্লাহ তাঁর বান্দাদেরকে সতর্ক করেন। হে আমার বান্দাগণ! তোমরা আমারই তাকওয়া অবলম্বন কর।"},{"SurahNumber":39,"VerseNumber":17,"Text":"আর যারা তাগুতের ইবাদাত থেকে দূরে থাকে এবং আল্লাহর অভিমুখী হয় তাদের জন্য আছে সুসংবাদ। অতএব সুসংবাদ দিন আমার বান্দাদেরকে"},{"SurahNumber":39,"VerseNumber":18,"Text":"যারা মনোযোগের সাথে কথা শোনে এবং তার মধ্যে যা উত্তম তা অনুসরণ করে। তাদেরকেই আল্লাহ্ হিদায়াত দান করেছেন আর তারাই বোধশক্তি সম্পন্ন।"},{"SurahNumber":39,"VerseNumber":19,"Text":"যার উপর শাস্তির আদেশ অবধারিত হয়েছে; আপনি কি রক্ষা করতে পারবেন সে ব্যক্তিকে, যে আগুনে (জাহান্নামে) আছে"},{"SurahNumber":39,"VerseNumber":20,"Text":"তবে যারা তাদের রবের তাকওয়া অবলম্বন করে, তাদের জন্য আছে বহু প্ৰাসাদ যার উপর নির্মিত আরো প্রাসাদ [১], যার পাদদেশে নদী প্রবাহিত; এটা আল্লাহর প্রতিশ্রুতি, আল্লাহ প্রতিশ্রুতির বিপরীত করেন না।"},{"SurahNumber":39,"VerseNumber":21,"Text":"আপনি কি দেখেন না, আল্লাহ আকাশ হতে বারি বর্ষণ করেন, অতঃপর তা ভূমিতে নির্ঝররূপে প্রবাহিত করেন তারপর তা দ্বারা বিবিধ বর্ণের ফসল উৎপন্ন করেন, তারপর তা শুকিয়ে যায়। ফলে আপনি তা হলুদ বর্ণ দেখতে পান, অবশেষে তিনি সেটাকে খড়-কুটোয় পরিণত করেন? এতে অবশ্যই উপদেশ রয়েছে বোধশক্তিসম্পন্নদের জন্য।"},{"SurahNumber":39,"VerseNumber":22,"Text":"আল্লাহ ইসলামের জন্য যার বক্ষ উন্মুক্ত করে দিয়েছেন ফলে সে তার রবের দেয়া নূরের উপর রয়েছে, সে কি তার সমান যে এরূপ নয়? অতএব দুর্ভোগ সে কঠোর হৃদয় ব্যক্তিদের জন্য, যারা আল্লাহর স্মরণ বিমুখ! তারা স্পষ্ট বিভ্ৰান্তিতে আছে।"},{"SurahNumber":39,"VerseNumber":23,"Text":"আল্লাহ নাযিল করেছেন উত্তম বাণী সম্বলিত কিতাব যা সুসামঞ্জস্য [১] এবং যা পুনঃ পুনঃ আবৃত্তি করা হয়। এতে যারা তাদের রবকে ভয় করে, তাদের শরীর শিউরে ওঠে, তারপর তাদের দেহমন বিনম্র হয়ে আল্লাহর স্মরণে ঝুঁকে পড়ে। এটাই আল্লাহর হিদায়াত, তিনি তা দ্বারা যাকে ইচ্ছে হিদায়াত করেন। আল্লাহ যাকে বিভ্রান্ত করেন তার কোনো হেদায়াতকারী নেই।"},{"SurahNumber":39,"VerseNumber":24,"Text":"যে ব্যক্তি কিয়ামতের দিন তার মুখমণ্ডল দ্বারা কঠিন শাস্তি ঠেকাতে চাইবে, (সে কি তার মত যে নিরাপদ?) আর যালিমদেরকে বলা হবে, 'তোমরা যা অর্জন করতে তা আস্বাদন কর [১]।"},{"SurahNumber":39,"VerseNumber":25,"Text":"তাদের পূর্ববর্তীগণও মিথ্যারোপ করেছিল, ফলে শাস্তি এমনভাবে তাদেরকে গ্রাস করল যে, তারা অনুভবও করতে পারেনি।"},{"SurahNumber":39,"VerseNumber":26,"Text":"ফলে আল্লাহ্ তাদেরকে দুনিয়ার জীবনে লাঞ্ছনা ভোগ করালেন, আর আখিরাতের শাস্তি তো আরো কঠিন। যদি তারা জানত"},{"SurahNumber":39,"VerseNumber":27,"Text":"আর অবশ্যই আমরা এ কুরআনে মানুষের জন্য সর্বপ্রকার দৃষ্টান্ত উপস্থিত করেছি, যাতে তারা উপদেশ গ্ৰহণ করে"},{"SurahNumber":39,"VerseNumber":28,"Text":"আরবী ভাষায় এ কুরআন বক্রতামুক্ত, যাতে তারা তাকওয়া অবলম্বন করে।"},{"SurahNumber":39,"VerseNumber":29,"Text":"আল্লাহ্ একটি দৃষ্টান্ত পেশ করছেন: এক ব্যক্তির প্রভু অনেক, যারা পরস্পর বিরুদ্ধভাবাপন্ন এবং আরেক ব্যক্তি, যে এক প্রভুর অনুগত; এ দু'জনের অবস্থা কি সমান? সমস্ত প্ৰশংসা আল্লাহরই; কিন্তু তাদের অধিকাংশই জানে না [১]।"},{"SurahNumber":39,"VerseNumber":30,"Text":"আপনি তো মরণশীল এবং তারাও মরণশীল।"},{"SurahNumber":39,"VerseNumber":31,"Text":"তারপর কিয়ামতের দিন নিশ্চয় তোমরা তোমাদের রবের সামনে পরস্পর বাক-বিতণ্ডা করবে [১]।"}]}