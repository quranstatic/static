{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":8,"VerseNumber":41,"Text":"Ayırım gününde, iki ordunun karşılaştığı günde kulumuza indirdiğimize ve ALLAH'a inanıyorsanız, bilin ki elinize geçen her ganimetin beşte biri ALLAH'ın ve Elçisinindir. Bu pay, akrabalar, öksüzler, yoksullar ve yolda kalmışların hakkıdır. ALLAH herşeye Güç Yetirendir"},{"SurahNumber":8,"VerseNumber":42,"Text":"Hani siz vadinin beri yamacında, onlar da vadinin öte yamacında mevzilenmişti. Kervan da sizden daha aşağıda idi. Bu karşılaşmayı siz kararlaştırsaydınız karşılaşma konusunda anlaşmazlığa düşecektiniz. Oysa ALLAH, yapılması önceden planlanmış bir işi gerçekleştirmekte idi. Böylece, yok edilen, apaçık bir delille yok edilsin, yaşayan da apaçık bir delille yaşatılsın. ALLAH İşitendir, Bilendir"},{"SurahNumber":8,"VerseNumber":43,"Text":"ALLAH onları rüyanda sana az gösteriyordu. Onları sana çok gösterseydi, dağılacak ve o konuda çekişip duracaktınız. Fakat ALLAH (sizi) kurtardı. O, göğüslerin özünü bilendir"},{"SurahNumber":8,"VerseNumber":44,"Text":"Zamanı gelip kendileriyle karşılaştığınızda sizin gözlerinizde onları az gösteriyor, onların da gözlerinde sizi az gösteriyordu ki ALLAH önceden planlanmış işi gerçekleştirsin. İşler, sonunda ALLAH'a döner"},{"SurahNumber":8,"VerseNumber":45,"Text":"Ey inananlar bir ordu ile karşılaştığınızda dayanın ve ALLAH'ı çokça anın ki başarasınız"},{"SurahNumber":8,"VerseNumber":46,"Text":"ALLAH'a ve elçisine uyun, çekişmeyin, yoksa zayıflayıp gücünüzü yitirirsiniz. Güçlüklere karşı direnin. Elbette ALLAH sabredenlerle beraberdir"},{"SurahNumber":8,"VerseNumber":47,"Text":"ALLAH'ın yoluna engel olmak amacıyla, halka gösteriş yaparak yurtlarından çıkan o kendini beğenmişler gibi olmayın. ALLAH yaptıklarını çepeçevre Kuşatır"},{"SurahNumber":8,"VerseNumber":48,"Text":"Şeytan, işlerini onlara süslemiş ve: \"Bu gün halktan kimse sizi yenemez, ben sizin yanınızdayım,\" demişti. İki ordu yüz yüze gelince de, topukları üzerine geri dönüp, \"Sizinle bir ilgim yok, sizin görmediğinizi görüyorum ve ALLAH'tan korkarım. ALLAH'ın cezası çetindir,\" demişti"},{"SurahNumber":8,"VerseNumber":49,"Text":"İkiyüzlüler ve kalplerinde hastalık bulunanlar, \"Bunları dinleri aldatmış,\" diyorlardı. Kim ALLAH'a güvenirse, kuşkusuz ALLAH Üstündür, Bilgedir"},{"SurahNumber":8,"VerseNumber":50,"Text":"İnkar edenlerin canlarını melekler alırken bir görseydin! Yüzlerine ve arkalarına (saldıran ve kaçan düşmanlarınıza) vuruyorlardı: \"Tadın yakıcı azabı"},{"SurahNumber":8,"VerseNumber":51,"Text":"Bu, ellerinizin yaptığına karşılıktır. ALLAH elbette kullara zalim değildir"},{"SurahNumber":8,"VerseNumber":52,"Text":"Tıpkı Firavun'un yandaşlarının ve onlardan öncekilerin gidişi gibi... ALLAH'ın ayetlerini inkar ettiler. Günahlarından ötürü ALLAH da onları yakalayıp cezalandırdı. ALLAH Güçlüdür, cezası çetindir"},{"SurahNumber":8,"VerseNumber":53,"Text":"Zira, bir topluluk kendilerini değiştirmedikçe, ALLAH onlara verdiği nimetleri değiştirecek değildir. ALLAH İşitendir, Bilendir"},{"SurahNumber":8,"VerseNumber":54,"Text":"Örneğin, Firavun'un yandaşları ve onlardan öncekiler gibi. Rab'lerinin ayetlerini yalanladılar. Biz de günahlarından ötürü onları yıkıma uğrattık. Firavun'un yandaşlarını suda boğduk. Hepsi de zalim idiler"},{"SurahNumber":8,"VerseNumber":55,"Text":"ALLAH yanında yaratıkların en kötüsü kafirlerdir; onlar inanmazlar"},{"SurahNumber":8,"VerseNumber":56,"Text":"Onlar, sen kendileriyle anlaşma yaptığın halde her defasında anlaşmalarını bozanlardır. Onlar erdemli davranmazlar"},{"SurahNumber":8,"VerseNumber":57,"Text":"Savaşta onları yakalarsan, onları arkalarındakilere ibret olacak şekilde darmadağın et. Belki ders alırlar"},{"SurahNumber":8,"VerseNumber":58,"Text":"Bir topluluğun ihaneti seni endişelendiriyorsa, sen de aynı şekilde (diplomatik ilişkiyi kesip) at. Kuşkusuz ALLAH hainleri sevmez"},{"SurahNumber":8,"VerseNumber":59,"Text":"Kafirler, kurtulduklarını sanmasınlar. Kaçamazlar"},{"SurahNumber":8,"VerseNumber":60,"Text":"Onlar için elinizden gelen kuvvet ve atlı birlikler (savaş araçları) hazırlayıp seferber edin. Böylece onlarla ALLAH'ın düşmanlarını, düşmanlarınızı ve onlardan başka bilmediğiniz, ancak ALLAH'ın bildiği kimseleri caydırırsınız. ALLAH yolunda ne harcarsanız size tam olarak ödenir ve hiç haksızlığa uğratılmazsınız"},{"SurahNumber":8,"VerseNumber":61,"Text":"Onlar barışa eğilim gösterirlerse sen de ona eğilim göster ve ALLAH'a güven. O, İşitendir, Bilendir"},{"SurahNumber":8,"VerseNumber":62,"Text":"Seni aldatmak isterlerse, ALLAH sana yeter. O ki seni yardımıyla ve inananlarla destekledi"},{"SurahNumber":8,"VerseNumber":63,"Text":"Ve onların kalplerini uzlaştırdı. Sen, yeryüzünde bulunanların hepsini harcasaydın bile kalplerini uzlaştıramazdın. Ancak, onların kalplerini ALLAH uzlaştırdı. O, Üstündür, Bilgedir"},{"SurahNumber":8,"VerseNumber":64,"Text":"Ey peygamber, ALLAH sana ve seni izleyen inananlara yeter"},{"SurahNumber":8,"VerseNumber":65,"Text":"Ey peygamber, inananları savaşa özendir. Sizden dirençli yirmi kişi olsa, iki yüz kişiyi yenebilir. Sizden yüz kişi, kafirlerden bin kişiyi yenebilir. Çünkü onlar, anlamayan bir topluluktur"},{"SurahNumber":8,"VerseNumber":66,"Text":"Ancak, ALLAH sizde zayıflık bulunduğunu bildiğinden şimdi sizden yükü hafifletti. Sizden dirençli yüz kişi olsa, iki yüz kişiyi yenebilir. Sizden bin kişi olsa, ALLAH'ın izniyle iki bin kişiyi yenebilir. ALLAH sabredip direnenlerle beraberdir"},{"SurahNumber":8,"VerseNumber":67,"Text":"Hiç bir peygambere, yeryüzünde savaşa katılmaksızın esirler edinmesi yakışmaz. Siz bu dünyanın geçici malını istiyorsunuz; ALLAH ise (sizin için) ahireti ister. ALLAH Üstündür, Bilgedir"},{"SurahNumber":8,"VerseNumber":68,"Text":"ALLAH'ın daha önce koyduğu bir yasa olmasaydı aldıklarınızdan ötürü size büyük bir azap dokunacaktı"},{"SurahNumber":8,"VerseNumber":69,"Text":"Artık ele geçirdiğiniz ganimetleri helal ve temiz olarak yiyebilirsiniz. ALLAH'ı dinleyin. ALLAH Bağışlayandır, Rahimdir"},{"SurahNumber":8,"VerseNumber":70,"Text":"Ey peygamber, elinizde bulunan esirlere de ki: \"ALLAH kalbinizde bir iyilik bilse, yitirdiklerinizden daha iyisini size verir ve sizi bağışlar. ALLAH Bağışlayandır, Rahimdir"},{"SurahNumber":8,"VerseNumber":71,"Text":"Yok, sana ihanet etmek istiyorlarsa, zaten daha önce ALLAH'a ihanet etmişlerdi. Bunun üzerine onları yenik düşürdü. ALLAH Bilendir, Bilgedir"},{"SurahNumber":8,"VerseNumber":72,"Text":"İnananlar, ALLAH yolunda göç edenler, mallarıyla ve canlarıyla cihad edenler ve onları barındırıp onlara yardım edenler birbirlerinin dostudur. İnandığı halde sizinle birlikte göç etmeyenler göç edinceye kadar onlardan sorumlu değilsiniz. Ancak onlar, din bağından ötürü sizden yardım isterlerse, aranızda anlaşma bulunan bir topluma karşı olmaması koşuluyla kendilerine yardım etmelisiniz. ALLAH yaptıklarınızı Görendir"},{"SurahNumber":8,"VerseNumber":73,"Text":"İnkar edenler de birbirlerinin dostudur. Bu emirleri uygulamazsanız, yeryüzünde kaos ve büyük bir fesad olur"},{"SurahNumber":8,"VerseNumber":74,"Text":"İnananlar, ALLAH yolunda göç edip çaba gösterenler ve onları barındırıp yardım edenler, işte bunlar gerçek inananlardır. Onlar için bağışlanma ve bol rızık vardır"},{"SurahNumber":8,"VerseNumber":75,"Text":"Sonradan inananlar, göç edenler ve sizinle birlikte çaba gösterenler de sizdendir. ALLAH'ın Kitabına göre akrabalar birbirlerine önceliklidir. ALLAH herşeyi Bilendir"},{"SurahNumber":9,"VerseNumber":1,"Text":"Bu, ALLAH ve elçisinden, kendileriyle anlaşma yapmış bulunduğunuz putperestlere bir ültimatomdur"},{"SurahNumber":9,"VerseNumber":2,"Text":"Yeryüzünde dört ay daha dolaşın, bilin ki siz ALLAH'ı aciz bırakamazsınız ve ALLAH inkarcıları rezil eder"},{"SurahNumber":9,"VerseNumber":3,"Text":"Bu, aynı zamanda, ALLAH ve elçisinden tüm halka, büyük hac günü yayımlanmış bir bildiridir: ALLAH putperestlerden uzaktır, elçisi de... Tevbe ederseniz sizin için daha iyidir. Dönerseniz, bilin ki siz ALLAH'ı aciz bırakamazsınız. İnkarcılara acı birazabı müjdele"},{"SurahNumber":9,"VerseNumber":4,"Text":"Ancak, kendileriyle yaptığınız anlaşmanın koşullarına eksiksiz uyan ve size karşı başkalarıyla işbirliğinde bulunmayan putperestlerin anlaşmasını tanıdığınız süreye kadar uygulayın. ALLAH erdemlileri sever"},{"SurahNumber":9,"VerseNumber":5,"Text":"Kutsal aylar çıkınca, (hâlâ barışa yanaşmıyorlarsa) o putperestleri yakaladığınız yerde öldürün. Onları yakalayın, onları kuşatın ve her hareketlerini izleyin. Tevbe edip namaz kılar ve zekat verirlerse yollarını serbest bırakın. ALLAH Bağışlayandır, Rahimdir"},{"SurahNumber":9,"VerseNumber":6,"Text":"Putperestlerden biri sizden geçiş emniyeti dilerse ona koruma sağla ki ALLAH'ın sözünü işitsin; sonra onu kendisinin güvenlik bölgesine ulaştır. Çünkü onlar bilgisiz bir topluluktur"},{"SurahNumber":9,"VerseNumber":7,"Text":"Putperestlerin ALLAH ve elçisi yanında nasıl bir anlaşması olabilir ki? Kutsal Mescid'de sizinle anlaşma yapmış olanlar hariç. Onlar sizin haklarınızı gözettikleri sürece siz de onların haklarını gözetin. ALLAH erdemlileri sever"},{"SurahNumber":9,"VerseNumber":8,"Text":"Nasıl olabilir ki? Size üstün gelselerdi ne bir akrabalık ilişkisini gözetirlerdi, ne de bir anlaşmayı... Ağızlarıyla sizi pasifleştirecek hoş sözler söylerler, fakat kalpleri tersini ister. Çokları yoldan çıkmıştır"},{"SurahNumber":9,"VerseNumber":9,"Text":"ALLAH'ın ayetlerini az bir fiyata satıp onun yolundan saptılar. Yaptıkları ne kadar da kötüdür"},{"SurahNumber":9,"VerseNumber":10,"Text":"İnanmış birisi hakkında ne bir akrabalık bağı ne de bir anlaşma gözetmezler; saldırganlar ve haddi aşanlar onlardır"},{"SurahNumber":9,"VerseNumber":11,"Text":"Tevbe ederlerse, namaz kılar ve zekat verirlerse din kardeşleriniz olurlar. Bilenlere ayetleri böyle açıklarız"},{"SurahNumber":9,"VerseNumber":12,"Text":"Anlaşma yaptıktan sonra andlarını bozar ve dininize saldırırlarsa, o inkarcılığın önderleriyle savaşın; çünkü onların andı artık geçersizdir. Belki vazgeçerler"},{"SurahNumber":9,"VerseNumber":13,"Text":"Andlarını bozan, elçiyi sürmeye yeltenen ve sizinle (savaşı) ilk defa başlatan topluluğa karşı savaşmıyacak mısınız? Yoksa onlardan korkuyor musunuz? İnanıyorsanız asıl çekinmeniz gereken ALLAH'tır"},{"SurahNumber":9,"VerseNumber":14,"Text":"Onlarla savaşın ki, ALLAH ellerinizle onları cezalandırıp rezil etsin, sizi zafere ulaştırsın ve inanan toplumun göğsünü ferahlatsın"},{"SurahNumber":9,"VerseNumber":15,"Text":"Yüreklerinin öfkesini gidersin. ALLAH dilediğinin tevbesini kabul eder. ALLAH Bilendir, Bilgedir"},{"SurahNumber":9,"VerseNumber":16,"Text":"ALLAH, içinizden kendisi uğrunda cihad edenleri, ALLAH'tan, elçisinden ve inananlardan başkasını yakın dost edinmeyenleri bilip ayırmadan bırakılacağınızı mı sandınız? ALLAH yaptıklarınızı Haber Alır"},{"SurahNumber":9,"VerseNumber":17,"Text":"Putperestler, kendi inkarlarına bizzat tanık oldukları halde, ALLAH'ın mescidlerini sıkça ziyaret etmemeli. İşleri boşa çıkmıştır. Onlar ateşte ebedidirler"},{"SurahNumber":9,"VerseNumber":18,"Text":"ALLAH'ın mescidlerini, ancak ALLAH'a ve ahiret gününe inananlar, namazı gözetenler, zekatı verenler ve ALLAH'tan başkasından korkmayanlar sıkça ziyaret ederler. Onlar, doğru yolu bulanlardandır"},{"SurahNumber":9,"VerseNumber":19,"Text":"Hacılara su verme ve Kutsal Mescid'i ziyarete hazır bulundurma işini, ALLAH'a ve ahiret gününe inanma, namazı gözetme, zekat verme ve ALLAH yolunda cihad etme ile bir mi tutuyorsunuz? ALLAH yanında onlar bir değildir. ALLAH zalim toplumu doğruya ulaştırmaz"},{"SurahNumber":9,"VerseNumber":20,"Text":"İnananlar, göç edenler, paralarıyla canlarıyla ALLAH yolunda çaba gösterenler için ALLAH yanında daha büyük bir derece vardır. Onlar kazananlardır"},{"SurahNumber":9,"VerseNumber":21,"Text":"Rableri onlara, kendisinden bir rahmet, bir onama ve içinde ebedi nimetlerin bulunduğu cennetleri müjdeler"},{"SurahNumber":9,"VerseNumber":22,"Text":"Orada ebedi kalıcılar. Büyük ödül ALLAH katındadır"},{"SurahNumber":9,"VerseNumber":23,"Text":"Ey inananlar, inkarı imana tercih ettikleri taktirde ana babalarınızı ve kardeşlerinizi dost edinmeyin. Kim onları dost edinirse onlar zalimlerdir"},{"SurahNumber":9,"VerseNumber":24,"Text":"De ki: \"Ana babalarınız, çocuklarınız, kardeşleriniz, eşleriniz, aileniz, kazandığınız paralar, bozuk gitmesinden korktuğunuz iş ve hoşlandığınız evler ALLAH ve elçisinden ve O'nun yolunda çaba göstermekten daha sevgili ise, ALLAH emrini getirinceye kadar bekleyiniz.\" ALLAH yoldan çıkmış toplumları doğruya iletmez"},{"SurahNumber":9,"VerseNumber":25,"Text":"ALLAH bir çok durumda size yardım etti. Huneyn günü sayısal çokluğunuz sizi böbürlendirmişti. Fakat sayınızın size hiç bir yararı da olmamıştı. Nitekim, tüm genişliğine rağmen yeryüzü size dar gelmiş ve sonunda dönüp kaçmıştınız"},{"SurahNumber":9,"VerseNumber":26,"Text":"Sonra ALLAH, elçisi ve inananların üzerine tarafından güven ve rahatlık indirdi, ek olarak, görmediğiniz ordular indirdi ve böylece kafirleri cezalandırdı. Kafirlerin cezası işte budur"},{"SurahNumber":9,"VerseNumber":27,"Text":"Nitekim ALLAH, sonunda dilediğinin tevbesini kabul eder. ALLAH Bağışlayandır, Rahimdir"},{"SurahNumber":9,"VerseNumber":28,"Text":"Ey inananlar, putperestler pistir; bu yıldan sonra Kutsal Mescid'e yaklaşmasınlar. Yoksulluğa düşmekten korkuyorsanız, (bilin ki) ALLAH dilerse sizi kendi lütfuyla zengileştirecektir. ALLAH Bilendir, Bilgedir"},{"SurahNumber":9,"VerseNumber":29,"Text":"Kendilerine kitap verilenler arasından, ALLAH'a ve ahiret gününe inanmıyan, ALLAH'ın ve elçisinin yasakladığını yasaklamıyan ve gerçek dine uymayan kimselerle boyunlarını eğip elleriyle vergi verinceye kadar savaşın"},{"SurahNumber":9,"VerseNumber":30,"Text":"Yahudiler: \"Uzeyr ALLAH'ın oğludur,\" dediler. Hıristiyanlar da, \"Mesih ALLAH'ın oğludur,\" dediler. Bu, ağızlarından çıkan sözleridir. Önceden inkar etmiş olanların sözlerini taklid ediyorlar. ALLAH onları mahkum eder. Nasıl da çevriliyorlar"},{"SurahNumber":9,"VerseNumber":31,"Text":"Din bilginlerini, din adamlarını ve Meryem oğlu Mesih'i ALLAH'tan ayrı rabler edindiler. Oysa, yalnız tek Tanrı'ya kulluk etmekle emredilmişlerdi. O'ndan başka tanrı yoktur. O, eş koştukları kimselerden de çok Yücedir"},{"SurahNumber":9,"VerseNumber":32,"Text":"ALLAH'ın ışığını ağızlarıyla söndürmek isterler. Kafirler istemese de ALLAH ışığını tamamlayacaktır"},{"SurahNumber":9,"VerseNumber":33,"Text":"O, elçisini hidayetle ve gerçek dinle gönderdi ki onu tüm dinlere üstün kılsın. Putperestler istemese de"},{"SurahNumber":9,"VerseNumber":34,"Text":"Ey inananlar, din bilginlerinin ve din adamlarının çoğu halkın parasını hakketmeden yerler ve ALLAH'ın yolundan saptırırlar. Altın ve gümüşü yığıp ALLAH yolunda harcamayanlara acı bir azap müjdele"},{"SurahNumber":9,"VerseNumber":35,"Text":"Gün gelir o biriktirdikleri altınlar ve paralar cehennem ateşinde ısıtılarak onlarla alınları, yanları ve sırtları dağlanır: \"Kendiniz için biriktirdiğiniz işte budur. Biriktirdiğinizi tadın"},{"SurahNumber":9,"VerseNumber":36,"Text":"Gökleri ve yeri yarattığı gün ALLAH'ın kitabında ayların sayısı, ALLAH'a göre on ikidir. Bunlardan dördü ise kutsaldır. İşte kusursuz din budur; o aylarda (savaşarak) kendinize zulmetmeyiniz. Ama putperestler sizinle toptan savaşırlarsa siz de onlarla toptan savaşın. Bilesiniz ki ALLAH erdemli davrananların yanındadır"},{"SurahNumber":9,"VerseNumber":37,"Text":"Kutsal Ayların yerini değiştirmek inkarın ileri noktasıdır. İnkarcılar onunla saptırılırlar. ALLAH'ın kutsal saydığı ayların sayısına denk düşürmek amacıyla onu bir yıl helal, bir yıl da kutsal sayarlar. Böylece, ALLAH'ın kutsal kıldığı ayların kutsallığını çiğnerler. İşledikleri kötülükler, gözlerinde güzel görünüyor. ALLAH inkarcı topluluğu doğruya ulaştırmaz"},{"SurahNumber":9,"VerseNumber":38,"Text":"Ey inananlar, size ne oldu ki, \"ALLAH yolunda harekete geçin,\" dendiği zaman yere çakılıp kaldınız? Ahiret yerine bu dünya hayatına mı razı oldunuz? Dünya hayatının nimetleri ahiret hayatına oranla pek azdır"},{"SurahNumber":9,"VerseNumber":39,"Text":"Harekete geçmezseniz sizi acıklı bir azapla cezalandırarak yerinize başka bir toplumu geçirir. Siz O'na asla zarar veremezsiniz. ALLAH her şeye Gücü Yetendir"},{"SurahNumber":9,"VerseNumber":40,"Text":"Siz ona yardım etmezseniz, ALLAH ona yardım etmişti. (Örneğin) kafirler onu, ikinin ikincisi olarak çıkarmışlardı. Hani ikisi mağarada iken, arkadaşına, \"Üzülme, ALLAH bizimle beraberdir,\" diyordu... ALLAH ona huzur ve güven indirdi; görmediğiniz ordularla destekleyerek inkarcıların sözünü alçalttı. Yüce olan, yalnızca ALLAH'ın sözüdür. ALLAH Üstündür, Bilgedir"},{"SurahNumber":9,"VerseNumber":41,"Text":"İster hafif ister ağır olarak savaşa çıkınız. Paralarınızla ve canlarınızla ALLAH yolunda cihad edin. Bu sizin için daha iyidir, bir bilseydiniz"},{"SurahNumber":9,"VerseNumber":42,"Text":"Yakın bir menfaat ve orta uzunlukta bir yolculuk olsaydı seni izleyeceklerdi; ancak zorluk onlara fazla geldi. ALLAH'a yemin edeceklerdir: \"Gücümüz yetseydi sizinle birlikte çıkacaktık.\" Böylece kendilerini mahfediyorlar. ALLAH onların yalancı olduklarını bilir"},{"SurahNumber":9,"VerseNumber":43,"Text":"ALLAH seni affetti: Doğrular ve yalancılar sana belli olmadan önce neden onlara izin verdin"},{"SurahNumber":9,"VerseNumber":44,"Text":"ALLAH'a ve ahiret gününe inananlar, paralarıyla ve canlarıyla çaba göstermekten (kaçmak için) senden izin istemezler. ALLAH erdemlileri hakkıyla Bilir"},{"SurahNumber":9,"VerseNumber":45,"Text":"Ancak ALLAH'a ve ahiret gününe inanmıyanlar senden izin ister. Kalpleri kuşku ile doludur. Onlar kuşkuları içinde bocalamaktadırlar"},{"SurahNumber":9,"VerseNumber":46,"Text":"Savaşa çıkmayı istemiş olsalardı, onun için bir hazırlık yaparlardı. Fakat ALLAH onların katkısını istemedi ve onları yüreksiz ve isteksiz yaptı. Kendilerine, \"Oturanlarla birlikte oturun!,\" denildi"},{"SurahNumber":9,"VerseNumber":47,"Text":"Sizinle çıksalardı, size yalnız karışıklık katarlardı, aranıza fitne ve çekişme sokarlardı. İçinizde de onlara kulak verenler var. ALLAH zalimleri çok iyi Bilir"},{"SurahNumber":9,"VerseNumber":48,"Text":"Daha önce de kargaşalık çıkarmayı arzulamışlardı ve senin işlerini tersine çevirmişlerdi. Nihayet gerçek geldi ve ALLAH'ın yasası, onlara rağmen egemen oldu"},{"SurahNumber":9,"VerseNumber":49,"Text":"Onlardan bazıları, \"Bana izin ver, beni sıkıntıya sokma,\" diyor. Onlar zaten bu tavırlarıyla sıkıntının içine düşmüşlerdir; kafirleri cehennem kuşatmaktadır"},{"SurahNumber":9,"VerseNumber":50,"Text":"Sana bir iyilik dokunsa onları üzer, sana bir kötülük dokunsa, \"Biz önceden önlem almıştık,\" derler ve sevinç içinde dönüp giderler"},{"SurahNumber":9,"VerseNumber":51,"Text":"De ki: \"ALLAH'ın bizim için yazdığından başkası bize dokunmaz. O'dur bizim mevlamız, sahibimiz. İnananlar, ALLAH'a güvensinler"},{"SurahNumber":9,"VerseNumber":52,"Text":"De ki: \"Biz sizin için, ALLAH'ın, ya kendi tarafından veya bizim elimizle sizi cezalandırmasını umarken siz bizim için ancak iki güzelden birini (gazilik veya şehitlik) umabilirsiniz. Umutla bekleyin, biz de umutla bekliyoruz"},{"SurahNumber":9,"VerseNumber":53,"Text":"De ki: \"Yoksullara ister gönüllü, ister gönülsüz yardım edin; sizden kabul edilmeyecektir. Çünkü siz yoldan çıkmış bir topluluksunuz"},{"SurahNumber":9,"VerseNumber":54,"Text":"Yardımlarının kabul edilmesine engel sadece şudur: ALLAH'ı ve elçisini inkar ettiler, namaza ancak üşenerek yaklaşırlar ve yardımları da isteksiz yaparlar"},{"SurahNumber":9,"VerseNumber":55,"Text":"Onların paraları ve çocukları seni etkilemesin. ALLAH bunlarla, onları dünya hayatında cezalandırmayı ve canlarının inkarcı olarak çıkmasını istiyor"},{"SurahNumber":9,"VerseNumber":56,"Text":"Sizden olduklarına dair ALLAH'a yemin ederler; oysa sizden değiller, onlar anlaşmazlık çıkaran bir topluluktur"},{"SurahNumber":9,"VerseNumber":57,"Text":"Nitekim onlar, sığınacak bir yer, mağaralar yahut girilecek bir yer bulsalardı panik içinde oraya yönelirlerdi"},{"SurahNumber":9,"VerseNumber":58,"Text":"Onların bir kısmı, sadakaların dağıtımı konusunda seni eleştiriyor; kendilerine ondan verilince razı oluyorlar, ancak ondan kendilerine verilmeyince öfkeleniyorlar"},{"SurahNumber":9,"VerseNumber":59,"Text":"Onlar, ALLAH'ın ve elçisinin kendilerine verdikleri paya razı olmalı ve \"ALLAH bize yeter. ALLAH elçisi yoluyla kendi lütfundan bize verecektir. Biz sadece ALLAH'ı arzularız,\" demeliydiler"},{"SurahNumber":9,"VerseNumber":60,"Text":"Sadakalar, ALLAH'tan bir yükümlülük olarak, yoksullara, düşkünlere, bu konuda çalışan görevlilere, sempatizanlara, kölelerin özgürlüğü için, borçlulara, ALLAH yoluna ve yolda kalmışlara verilmeli. ALLAH Bilendir, Bilgedir"},{"SurahNumber":9,"VerseNumber":61,"Text":"Onlardan kimi de, \"O (haber toplayan) bir kulaktır,\" diyerek peygamberi incitiyorlar. De ki: \"O, sizin için bir hayır kulağıdır. O, ALLAH'a inanır ve inananlara güvenir. İçinizdeki inananlar için de bir rahmettir. ALLAH'ın elçisini incitenler için acı bir azap vardır"},{"SurahNumber":9,"VerseNumber":62,"Text":"Sizi hoşnud etmek için ALLAH'a yemin edip dururlar. Gerçekten inanıyorlarsa bilmelidirler ki ALLAH ve elçisi hoşnud edilmeye daha layıktır"},{"SurahNumber":9,"VerseNumber":63,"Text":"Bilmediler mi ki, kim ALLAH ve elçisine karşı gelirse, içinde ebedi kalacağı cehenneme mahkum olur. Bu büyük bir aşağılanmadır"},{"SurahNumber":9,"VerseNumber":64,"Text":"İkiyüzlüler, kalplerindekini kendilerine haber verecek bir surenin inmesinden çekiniyorlar. De ki: \"Alay edin bakalım, ALLAH korktuğunuz şeyi açığa çıkaracak"},{"SurahNumber":9,"VerseNumber":65,"Text":"Kendilerine sorarsan, \"Biz sadece şakalaşıp oynuyorduk,\" derler. De ki: \"Siz, ALLAH ile, ayetleriyle ve elçisiyle mi alay ediyorsunuz"},{"SurahNumber":9,"VerseNumber":66,"Text":"Özür dilemeyiniz. Siz inandıktan sonra inkar ettiniz. Sizden bir kısmını affetsek bile, suç işlemiş oldukları için bir kısmını cezalandıracağız"},{"SurahNumber":9,"VerseNumber":67,"Text":"İkiyüzlü erkekler ve ikiyüzlü kadınlar birbirlerindendir. Onlar, kötülüğü öğütlerler, iyilikten menederler. Elleri sıkıdır. Onlar ALLAH'ı unuttular, O da onları unuttu. İkiyüzlüler, iyice yoldan çıkmış olanlardır"},{"SurahNumber":9,"VerseNumber":68,"Text":"ALLAH, ikiyüzlü erkeklere, ikiyüzlü kadınlara ve kafirlere ebedi kalacakları cehennem ateşini söz verir. O onlara yeter. ALLAH onları lanetlemiştir ve onlar için tükenmez bir azap vardır"},{"SurahNumber":9,"VerseNumber":69,"Text":"Tıpkı sizden öncekilere benziyorsunuz; sizden daha güçlüydüler, sizden daha çok mal ve çocuklara sahiptiler. Kendilerine düşen paydan hoşlandılar, sizden öncekilerin kendi paylarından hoşlanmaları gibi siz de kendi payınızdan hoşlandınız. Kendilerini kaptıranlar gibi siz de kaptırdınız. Onlar, işleri dünya ve ahirette boşa çıkmış kimselerdir. Onlar, kaybedenlerdir"},{"SurahNumber":9,"VerseNumber":70,"Text":"Nuh'un halkı, Ad, Semud, İbrahim'in halkı, Medyen sakinleri ve altüst olmuş ülkelerin (Sadom ve Gomore) halkları gibi kendilerinden öncekilerin haberleri onlara ulaşmadı mı? Elçileri kendilerine apaçık belgelerle gitmişlerdi. ALLAH onlara zulmediyor değildi, aksine onlar kendi kendilerine zulmediyorlardı"},{"SurahNumber":9,"VerseNumber":71,"Text":"İnanan erkekler ve inanan kadınlar birbirlerinin dostudur. İyiliği emrederler, kötülükten menederler, namazı gözetirler, zekatı verirler, ALLAH'a ve elçisine uyarlar. İşte onlara ALLAH rahmet edecektir. ALLAH Üstündür, Bilgedir"},{"SurahNumber":9,"VerseNumber":72,"Text":"ALLAH, inanan erkeklere ve inanan kadınlara içinden ırmaklar akan ebedi kalacakları cennetler ve Adn cennetlerinde güzel evler söz vermiştir. ALLAH'ın hoşnud olması ise hepsinden daha büyük bir şeydir. İşte en büyük kurtuluş budur"},{"SurahNumber":9,"VerseNumber":73,"Text":"Ey peygamber, kafirler ve ikiyüzlülerle mücadele et ve onlara karşı güçlü ve sert ol. Varacakları yer cehennemdir. Ne kötü bir dönüş yeridir orası"},{"SurahNumber":9,"VerseNumber":74,"Text":"İnkar sözlerini konuşmalarına ve teslim olduktan sonra inkar etmelerine rağmen, onları söylemediklerine dair ALLAH'a yemin ediyorlar. Aslında, hiç bir zaman ulaşamadıkları gerçeğe karşı durdular. ALLAH ve elçisi O'nun lütfuyla kendilerini zenginleştirdikten sonra öc almaya kalktılar! Tevbe ederlerse kendileri için iyi olur. Yüz çevirirlerse, ALLAH onları dünya ve ahirette acı bir azapla cezalandırır; yeryüzünde ne bir dostları ne de bir yardımcıları olur"},{"SurahNumber":9,"VerseNumber":75,"Text":"Hatta bazıları, \"Bize lütfundan verirse, paramızı yardım için harcayacağız ve dürüst insanlardan olacağız,\" diye ALLAH'a söz verdiler"},{"SurahNumber":9,"VerseNumber":76,"Text":"Fakat, onlara kendi lütfundan verince, cimrileştiler ve yüz çevirerek döndüler"},{"SurahNumber":9,"VerseNumber":77,"Text":"ALLAH'a verdikleri sözden caydıkları ve yalan söyledikleri için kendisiyle karşılacakları güne kadar kalplerine iki yüzlülük soktu"},{"SurahNumber":9,"VerseNumber":78,"Text":"Bilmezler mi ki, ALLAH onların hem gizlediklerini hem açıkladıklarını bilir ve ALLAH tüm gizlileri Bilendir"},{"SurahNumber":9,"VerseNumber":79,"Text":"Gönüllü olarak yardımda bulunan inananların cömertliklerini eleştirenler ve aynı zamanda fazla veremiyen yoksullarla da alay edenler yok mu, ALLAH onları küçük düşürür. Onlar için acıklı bir azap vardır"},{"SurahNumber":9,"VerseNumber":80,"Text":"İster onlar için bağışlanma dile, ister bağışlanma dileme. Onlar için yetmiş kere bağışlanma dilesen bile ALLAH onları bağışlamıyacaktır. Çünkü onlar ALLAH ve elçisini yalanladılar. ALLAH yoldan iyice çıkmış toplumları doğruya iletmez"},{"SurahNumber":9,"VerseNumber":81,"Text":"Geride kalanlar, ALLAH elçisinin ardındaki yerlerini beğendiler, ALLAH yolunda paralarıyla, canlarıyla çaba göstermekten hoşlanmadılar ve: \"Bu sıcakta harekete geçmeyin,\" dediler. \"Cehennem ateşi daha sıcaktır,\" de. Bir anlasalardı"},{"SurahNumber":9,"VerseNumber":82,"Text":"Kazandıklarına karşılık az gülüp çok ağlasınlar"},{"SurahNumber":9,"VerseNumber":83,"Text":"Sefere çıkma konusunda onlardan bir grubun senden izin isteyecekleri bir fırsatı ALLAH sana tekrar verse, \"Benimle birlikte ebediyyen harekata çıkmayacaksınız, ve benimle birlikte hiçbir düşmanla savaşmayacaksınız. Çünkü siz, ilk başta oturmayı seçmiştiniz. Öyle ise, geri kalanlarla beraber oturun,\" de"},{"SurahNumber":9,"VerseNumber":84,"Text":"Onlardan ölen birisi için namaz kılma, mezarı başında da durma. Çünkü onlar ALLAH'a ve elçisine karşı geldiler ve yoldan çıkmışlar olalarak öldüler"},{"SurahNumber":9,"VerseNumber":85,"Text":"Paraları ve çocukları seni etkilemesin. ALLAH bunlarla, onları dünyada cezalandırmayı ve canlarının inkarcılar olarak çıkmasını ister"},{"SurahNumber":9,"VerseNumber":86,"Text":"ALLAH'a inanın, elçisiyle birlikte cihad edin,\" diye bir sure indiği zaman, onların güçlü ve varlıklı olanları bile senden izin istediler ve, \"Bizi bırak oturanlarla beraber olalım,\" dediler"},{"SurahNumber":9,"VerseNumber":87,"Text":"Geride kalanlarla birlikte olmaya razı oldular. Sonunda kalpleri mühürlendi. Bundan ötürü anlayamazlar"},{"SurahNumber":9,"VerseNumber":88,"Text":"Fakat elçi ve beraberinde bulunanlar, paralarıyla ve canlarıyla cihad ettiler. Tüm iyilikleri onlar hakketmiştir. Kazananlar onlardır"},{"SurahNumber":9,"VerseNumber":89,"Text":"ALLAH onlara ebedi kalacakları ve içinden ırmaklar akan cennetler söz vermiştir. Bu, en büyük başarıdır"},{"SurahNumber":9,"VerseNumber":90,"Text":"Araplardan özür uyduranlar, izin almak için sana geldiler. ALLAH ve elçisini yalanlayanlar böylece oturdular. İnkarcılarına acı bir azap dokunacaktır"},{"SurahNumber":9,"VerseNumber":91,"Text":"ALLAH'a ve elçisine içten bağlı oldukları taktirde, zayıflara, hastalara ve yardım için verecek bir şeyi bulunmayanlara bir ayıplama yoktur. İyi davrananlar kınanamaz. ALLAH Bağışlayandır, Rahimdir"},{"SurahNumber":9,"VerseNumber":92,"Text":"Aynı şekilde, kendilerini bindirmen için sana geldiklerinde, \"Sizi bindirecek bir taşıt bulamıyorum,\" dediğin ve mali yetersizliklerinden dolayı üzüntüden gözlerinden yaş akarak geri dönenler de kınanamaz"}]}