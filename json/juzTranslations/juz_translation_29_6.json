{"Id":6,"LanguageCodes":["am","amh"],"Name":"amh-muhammedsadiqan","Author":"Muhammed Sadiq And Muhammed Sani Habib","Language":"Amharic","Description":"Amharic","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"ያ ንግሥና በእጁ የኾነው አምላክ ችሮታው በዛ፡፡ እርሱም በነገሩ ሁሉ ላይ ቻይ ነው፡፡"},{"SurahNumber":67,"VerseNumber":2,"Text":"ያ የትኛችሁ ሥራው ይበልጥ ያማረ መኾኑን ሊሞክራችሁ ሞትንና ሕይወትን የፈጠረ ነው፡፡ እርሱም አሸናፊው መሓሪው ነው፡፡"},{"SurahNumber":67,"VerseNumber":3,"Text":"ያ ሰባትን ሰማያት የተነባበሩ ኾነው የፈጠረ ነው፡፡ በአልረሕማን አፈጣጠር ውስጥ ምንም መዛነፍን አታይም፡፡ ዓይንህንም መልስ፡፡ «ከስንጥቆች አንዳችን ታያለህን?»"},{"SurahNumber":67,"VerseNumber":4,"Text":"ከዚያም ብዙ ጊዜ ዓይንህን መላልስ፡፡ ዓይንህ ተዋርዶ እርሱም የደከመ ኾኖ ወዳንተ ይመለሳል፡፡"},{"SurahNumber":67,"VerseNumber":5,"Text":"ቅርቢቱን ሰማይም በእርግጥ በመብራቶች (በከዋክብት) አጌጥናት፡፡ ለሰይጣናትም መቀጥቀጫዎች አደረግናት፡፡ ለእነርሱም (ለሰይጣኖች) የእሳትን ቅጣት አዘጋጀን፡፡"},{"SurahNumber":67,"VerseNumber":6,"Text":"ለእነዚያም በጌታቸው ለካዱት የገሀነም ቅጣት አልላቸው፡፡ መመለሻይቱም ከፋች"},{"SurahNumber":67,"VerseNumber":7,"Text":"በውስጧ በተጣሉ ጊዜ፤ እርሷ የምትፈላ ስትኾን ለእርሷ (እንደ አህያ) ማናፋትን ይሰማሉ፡፡"},{"SurahNumber":67,"VerseNumber":8,"Text":"ከቁጭትዋ የተነሳ ልትቆራረጥ ትቀርባለች፡፡ በውስጧ ጭፍሮች በተጣሉ ቁጥር ዘበኞችዋ «አስፈራሪ (ነቢይ) አልመጣችሁምን?» በማለት ይጠይቋቸዋል፡፡"},{"SurahNumber":67,"VerseNumber":9,"Text":"«አይደለም በእርግጥ አስፈራሪ መጥቶናል፡፡ አስተባበልንም፡፡ አላህም ምንንም አላወረደ እናንተ (አውርዷል ስትሉ) በትልቅ ስህተት ውስጥ እንጅ አይደላችሁም አልን» ይላሉ፡፡"},{"SurahNumber":67,"VerseNumber":10,"Text":"«የምንሰማ ወይም የምናስብ በነበርንም ኖሮ በነዳጅ እሳት ጓዶች ውስጥ ባልኾን ነበር» ይላሉ፡፡"},{"SurahNumber":67,"VerseNumber":11,"Text":"በኀጢኣታቸውም ያምናሉ ለእሳት ጓዶችም (ከእዝነት) መራቅ ተገባቸው፡፡"},{"SurahNumber":67,"VerseNumber":12,"Text":"እነዚያ ጌታቸውን በሩቁ የሚፈሩ ለእነርሱ ምሕረትና ታላቅ ምንዳ አልላቸው፡፡"},{"SurahNumber":67,"VerseNumber":13,"Text":"(ሰዎች ሆይ!) ቃላችሁንም መስጥሩ፡፡ ወይም በእርሱ ጩሁ፡፡ እርሱ በልቦች ውስጥ ያለን ሁሉ ዐዋቂ ነው፡፡"},{"SurahNumber":67,"VerseNumber":14,"Text":"የፈጠረ አምላክ እርሱ ዕውቀት ረቂቁ፣ ውስጥ ዐዋቂው ሲኾን (ምስጢርን ሁሉ) አያውቅምን"},{"SurahNumber":67,"VerseNumber":15,"Text":"እርሱ ያ ምድርን ለእናንተ የተገራች ያደረገላችሁ ነው፡፡ በጋራዎችዋና በመንገዶችዋም ኺዱ፡፡፡ ከሲሳዩም ብሉ፡፡ (ኋላ) መመለሻውም ወደእርሱ ብቻ ነው፡፡"},{"SurahNumber":67,"VerseNumber":16,"Text":"በሰማይ ውስጥ ያለን (ሰራዊት) በእናንተ ምድርን ቢደረባባችሁ ወዲያውም እርሷ የምታረገርግ ብትኾን ትተማመናላችሁን? (አትፈሩምን)"},{"SurahNumber":67,"VerseNumber":17,"Text":"ወይም በሰማይ ውስጥ ያለን በእናንተ ላይ ጠጠርን ያዘለች ነፋስን ቢልክባችሁ ትተማመናላችሁን? (አትፈሩምን?) ማስጠንቀቄም እንዴት እንደኾነ ወደፊት ታውቃላችሁ፡፡"},{"SurahNumber":67,"VerseNumber":18,"Text":"እነዚያም ከእነርሱ በፊት የነበሩት በእርግጥ አስተባበሉ፡፡ ጥላቻዬም እንዴት ነበር"},{"SurahNumber":67,"VerseNumber":19,"Text":"ወደ አእዋፍ ከበላያቸው ክንፎቻቸውን ዘርግተው ተንሳፋፊዎች የሚሰበሰቡም ሲኾኑ አላዩምን? ከአልረሕማን በቀር (ባየር ላይ) የሚይዛቸው የለም፡፡ እርሱ በነገሩ ሁሉ ተመልካች ነው፡፡"},{"SurahNumber":67,"VerseNumber":20,"Text":"በእውነቱ ያ እርሱ ከአልረሕማን ሌላ የሚረዳችሁ ለእናንተ የኾነ ሰራዊት ማነው? ከሓዲዎች በመታለል ውስጥ እንጅ በሌላ ላይ አይደሉም፡፡"},{"SurahNumber":67,"VerseNumber":21,"Text":"ወይም ሲሳዩን ቢይዝባችሁ ያ ሲሳይን የሚሰጣችሁ ማነው? በእውነቱ እነርሱ በሞገድና በመደንበር ውስጥ ችክ አሉ፡፡"},{"SurahNumber":67,"VerseNumber":22,"Text":"በፊቱ ላይ ተደፍቶ የሚኼድ ሰው ይበልጥ የቀና ነውን? ወይስ በቀጥተኛ መንገድ ላይ ተስተካክሎ የሚኼድ"},{"SurahNumber":67,"VerseNumber":23,"Text":"«እርሱ ያ የፈጠራችሁ ለእናንተም መስሚያና ማያዎችን፣ ልቦችንም ያደረገላችሁ ነው፡፡ ጥቂትንም አታመስግኑም» በላቸው፡፡"},{"SurahNumber":67,"VerseNumber":24,"Text":"«እርሱ ያ በምድር ላይ የበተናቸሁ ነው፡፡ ወደእርሱም ትሰበሰባላችሁ» በላቸው፡፡"},{"SurahNumber":67,"VerseNumber":25,"Text":"«እውነተኞችም እንደኾናችሁ ይህ ቀጠሮ መቼ ነው?» ይላሉ፡፡"},{"SurahNumber":67,"VerseNumber":26,"Text":"«ዕውቀቱ አላህ ዘንድ ብቻ ነው፡፡ እኔ ግልጽ አስፈራሪ እንጅ ሌላ አይደለሁም» በላቸው፡፡"},{"SurahNumber":67,"VerseNumber":27,"Text":"(ቅጣቱን) ቅርብ ኾኖ ባዩትም ጊዜ የእነዚያ የካዱት ሰዎች ፊቶች ይክከፋሉ፡፡ «ይህ ያ በእርሱ ትከራከሩበት የነበራችሁት ነው» ይባላሉም፡፡"},{"SurahNumber":67,"VerseNumber":28,"Text":"«አያችሁን? አላህ ቢገድለኝ ከእኔ ጋር ያሉትንም (እንደዚሁ) ወይም (በማቆየት) ቢያዝንልን ከሓዲዎችን ከአሳማሚ ቅጣት የሚያድን ማን ነው?» በላቸው፡፡"},{"SurahNumber":67,"VerseNumber":29,"Text":"«እርሱ (እመኑበት የምላችሁ) አልረሕማን ነው፡፡ (እኛ) በእርሱ አመንን፡፡ በርሱም ላይ ተጠጋን፡፡ ወደ ፊትም በግልጽ መሳሳት ውስጥ የኾነው እርሱ ማን አንደ ኾነ በእርግጥ ታውቃላችሁ» በላቸው፡፡"},{"SurahNumber":67,"VerseNumber":30,"Text":"«አያችሁን? ውሃችሁ ሠራጊ ቢኾን ፈሳሺን ውሃ የሚያመጣላቸሁ ማን ነው?» በላቸው፡፡ (አላህ የዓለማት ጌታ ያመጣዋል)፡፡"},{"SurahNumber":68,"VerseNumber":1,"Text":"ነ.(ኑን)፤ በብርእ እምላለሁ በዚያም (መልአኮች) በሚጽፉት፡፡"},{"SurahNumber":68,"VerseNumber":2,"Text":"አንተ በጌታህ ጸጋ የተጎናጸፍክ ስትኾን ዕብድ አይደለህም፡፡"},{"SurahNumber":68,"VerseNumber":3,"Text":"ላንተም (ከጌታህ) የማይቋረጥ ዋጋ በእርግጥ አልለህ፡፡"},{"SurahNumber":68,"VerseNumber":4,"Text":"አንተም በታላቅ ጠባይ ላይ ነህ፡፡"},{"SurahNumber":68,"VerseNumber":5,"Text":"ወደፊትም ታያለህ፤ ያያሉም፡፡"},{"SurahNumber":68,"VerseNumber":6,"Text":"ዕብደት በማንኛችሁ እንዳልለ፡፡"},{"SurahNumber":68,"VerseNumber":7,"Text":"ጌታህ እርሱ ከመንገዱ የተሳሳተውን ሰው ዐዋቂ ነው፡፡ እርሱም ተመሪዎቹን ዐዋቂ ነው፡፡"},{"SurahNumber":68,"VerseNumber":8,"Text":"ለአስተባባዮችም አትታዝዙ፡፡"},{"SurahNumber":68,"VerseNumber":9,"Text":"ብትመሳሰላቸውና ቢመሳሰሉህ ተመኙ፡፡"},{"SurahNumber":68,"VerseNumber":10,"Text":"ወራዳንም ሁሉ አትታዘዝ፡፡"},{"SurahNumber":68,"VerseNumber":11,"Text":"ሰውን አነዋሪንና በማሳበቅ ኼያጅን፡፡"},{"SurahNumber":68,"VerseNumber":12,"Text":"ለበጎ ነገር በጣም ከልካይን፣ ወሰን አላፊን፣ ኃጢአተኛን፤"},{"SurahNumber":68,"VerseNumber":13,"Text":"ልበ ደረቅን፣ ከዚህ በኋላ ዲቃላን (ሁሉ አትታዘዝ)፡፡"},{"SurahNumber":68,"VerseNumber":14,"Text":"የገንዘብና የልጆች ባለቤት በመኾኑ (ያስተባብላል)፡፡"},{"SurahNumber":68,"VerseNumber":15,"Text":"በእርሱ ላይ አንቀጾቻችን በሚነበቡ ጊዜ «የመጀመሪያዎቹ ሰዎች ተረቶች ናቸው» ይላል፡፡"},{"SurahNumber":68,"VerseNumber":16,"Text":"በአፍንጫው ላይ በእርግጥ (የሚነወርበት) ምልክት እናደርግበታለን፡፡"},{"SurahNumber":68,"VerseNumber":17,"Text":"እኛ የአትክልቲቱን ባለቤቶቸ እንደ ሞከርን (የመካን ሰዎች) ሞከርናቸው፡፡ ማልደው (ፍሬዋን) ሊለቅሟት በማሉ ጊዜ፡፡"},{"SurahNumber":68,"VerseNumber":18,"Text":"(በመሓላቸው) አያስቀሩምም፡፡"},{"SurahNumber":68,"VerseNumber":19,"Text":"እነርሱ የተኙ ኾነውም ሳሉ ከጌታህ የኾነ ዟሪ በእርሷ ላይ ዞረባት፡፡"},{"SurahNumber":68,"VerseNumber":20,"Text":"እንደ ሌሊት ጨለማም ኾና አነጋች፤ (ከሰለች)፡፡"},{"SurahNumber":68,"VerseNumber":21,"Text":"ያነጉም ኾነው ተጠራሩ፡፡"},{"SurahNumber":68,"VerseNumber":22,"Text":"«ቆራጮች እንደ ኾናችሁ በእርሻቸሁ ላይ ማልዱ» በማለት፡፡"},{"SurahNumber":68,"VerseNumber":23,"Text":"እነርሱ የሚንሾካሾኩ ኾነው ኼዱም፡፡"},{"SurahNumber":68,"VerseNumber":24,"Text":"ዛሬ በእናንተ ላይ ድኻ እንዳይገባት በማለት፡፡"},{"SurahNumber":68,"VerseNumber":25,"Text":"(ድኾችን) በመከልከልም ላይ (በሐሳባቸው) ቻዮች ኾነው ማለዱ፡፡"},{"SurahNumber":68,"VerseNumber":26,"Text":"(ተቃጥላ) ባዩዋትም ጊዜ «እኛ በእርግጥ ተሳሳቾች ነን» አሉ፡፡"},{"SurahNumber":68,"VerseNumber":27,"Text":"«ይልቁንም እኛ የተከለከልን ነን» አሉ፡፡"},{"SurahNumber":68,"VerseNumber":28,"Text":"ትክክለኛቸው «ለእናንተ አላህን ለምን አታጠሩም አላልኳችሁምን?» አላቸው፡፡"},{"SurahNumber":68,"VerseNumber":29,"Text":"«ጌታችን ጥራት ይገባው፡፡ እኛ በዳዮች ነበርን፤» አሉ፡፡"},{"SurahNumber":68,"VerseNumber":30,"Text":"የሚወቃቀሱም ኾነው ከፊሎቻቸው በከፊሉ ላይ መጡ፡፡"},{"SurahNumber":68,"VerseNumber":31,"Text":"«ዋ ጥፋታችን! እኛ ድንበር አላፊዎች ነበርን፤» አሉ፡፡"},{"SurahNumber":68,"VerseNumber":32,"Text":"«ጌታችን ከእርሷ የተሻለን (አትክልት) ሊለውጠን ይከጀላል፡፡ እኛ ወደ ጌታችን ከጃዮች ነን፤» (አሉ)፡፡"},{"SurahNumber":68,"VerseNumber":33,"Text":"ቅጣቱ እንደዚሁ ነው፡፡ የመጨረሻይቱም ዓለም ቅጣት ታላቅ ነው፡፡ የሚያውቁት በኾኑ ኖሮ (በተጠነቀቁ ነበር)፡፡"},{"SurahNumber":68,"VerseNumber":34,"Text":"ለጥንቁቆቹ በጌታቸው ዘንድ መጠቀሚያ ገነቶች አሏቸው፡፡"},{"SurahNumber":68,"VerseNumber":35,"Text":"ሙስሊሞቹን እንደ ከሓዲዎች እናደርጋለን"},{"SurahNumber":68,"VerseNumber":36,"Text":"ለእናንተ ምን (አስረጅ) አላችሁ? እንዴት ትፈርዳላችሁ፡፡"},{"SurahNumber":68,"VerseNumber":37,"Text":"በእውነቱ ለእናንተ በእርሱ የምታጠኑበት መጽሐፍ አላችሁን"},{"SurahNumber":68,"VerseNumber":38,"Text":"በውስጡ ለእናንተ የምትመርጡት አላችሁ (የሚል)"},{"SurahNumber":68,"VerseNumber":39,"Text":"ወይስ ለእናንተ የምትፈርዱት አላችሁ በማለት (ቃል ኪዳን የገባንላችሁ) እስከ ትንሣኤ ቀን ደራሽ የኾኑ መሓላዎች ለእናንተ በእኛ ላይ አሏችሁን"},{"SurahNumber":68,"VerseNumber":40,"Text":"በዚህ ማንኛቸው ተያያዥ እንደ ኾነ ጠይቃቸው፡፡"},{"SurahNumber":68,"VerseNumber":41,"Text":"ወይስ ለእነርሱ (በፍርዳቸው ተስማሚ) «ተጋሪዎች» አሏቸውን? እውነተኞችም እንደኾኑ «ተጋሪዎቻቸውን» ያምጡ፡፡"},{"SurahNumber":68,"VerseNumber":42,"Text":"ባት የሚገለጥበትን (ከሓዲዎች) ወደ መስገድም የሚጥጠሩበትንና የማይችሉበት ቀን (አስታውስ)፡፡"},{"SurahNumber":68,"VerseNumber":43,"Text":"ዓይኖቻቸው የፈሩ ውርደት የምትሸፍናቸው ሲኾኑ፤ (ወደ ስግደት የሚጠሩበትን)፤ እነርሱም (በምድረ ዓለም) ደህና ኾነው ሳሉ ወደ ስግደት በእርግጥ ይጠሩ ነበሩ፡፡"},{"SurahNumber":68,"VerseNumber":44,"Text":"በዚህም ንግግር ከሚያስተባብሉት ሰዎች ጋር ተዎኝ፡፡ (እነርሱን እኔ እበቃሃለሁ)፡፡ ከማያውቁት ስፍራ አዘናግተን እንይዛቸዋለን፡፡"},{"SurahNumber":68,"VerseNumber":45,"Text":"እነርሱንም አዘገያለሁ፡፡ ዘዴዬ ብርቱ ነውና፡፡"},{"SurahNumber":68,"VerseNumber":46,"Text":"በእውነቱ ዋጋን ትጠይቃቸዋለህን? ስለዚህ እነርሱ ከዕዳ የተከበዱ ናቸውን"},{"SurahNumber":68,"VerseNumber":47,"Text":"ወይስ እነርሱ ዘንድ የሩቁ ምስጢር ዕውቀት አልለን? ስለዚህ እነርሱ ይጽፋሉን"},{"SurahNumber":68,"VerseNumber":48,"Text":"ለጌታህም ፍርድ ታገሥ፤ (በመበሳጨትና ባለ መታገሥ) እንደ ዓሣው ባለቤትም (እንደ ዮናስ) አትኹን፡፡ እርሱ በጭንቀት የተመላ ኾኖ (ጌታውን) በተጣራ ጊዜ፡፡"},{"SurahNumber":68,"VerseNumber":49,"Text":"ከጌታው የኾነ ጸጋ ባላገኘው ኖሮ በምድረ በዳ ተወቃሽ ኾኖ በተጣለ ነበር፡፡"},{"SurahNumber":68,"VerseNumber":50,"Text":"ጌታውም (በነቢይነት) መረጠው፡፡ ከደጋጎቹም አደረገው፡፡"},{"SurahNumber":68,"VerseNumber":51,"Text":"እነሆ እነዚያም የካዱት ሰዎች ቁርኣኑን በሰሙ ጊዜ በዓይኖቻቸው ሊጥሉህ (ሊያጠፉህ) ይቀርባሉ፡፡ «እርሱም በእርግጥ ዕብድ ነው» ይላሉ፡፡"},{"SurahNumber":68,"VerseNumber":52,"Text":"ግን እርሱ (ቁርኣን) ለዓለማት መገሰጫ እንጂ ሌላ አይደለም፡፡"},{"SurahNumber":69,"VerseNumber":1,"Text":"እውነትን አረጋጋጪቱ (ትንሣኤ)፡፡"},{"SurahNumber":69,"VerseNumber":2,"Text":"አረጋጋጪቱም (እርሷ) ምንድን ናት"},{"SurahNumber":69,"VerseNumber":3,"Text":"አረጋጋጪቱም ምን እንደኾነች ምን አሳወቀህ"},{"SurahNumber":69,"VerseNumber":4,"Text":"ሰሙድና ዓድ በቆርቋሪይቱ (ትንሣኤ) አስተባበሉ፡፡"},{"SurahNumber":69,"VerseNumber":5,"Text":"ሠሙድማ ወሰን በሌላት ጩኸት ተጠፋ፤ (ተወደሙ)፡፡"},{"SurahNumber":69,"VerseNumber":6,"Text":"ዓድማ በኀይል በምትንሻሻ ብርቱ ነፋስ ተጠፉ፡፡"},{"SurahNumber":69,"VerseNumber":7,"Text":"ተከታታይ በኾኑ ሰባት ሌሊቶችና ስምንት መዓልቶች ውስጥ በእነርሱ ላይ ለቀቃት፡፡ ሕዝቦቹንም፤ በውስጧ የተጣሉ ኾነው ልክ ክፍት የኾኑ የዘንባባ ግንዶች መስለው ታያቸዋለህ፡፡"},{"SurahNumber":69,"VerseNumber":8,"Text":"ለእነርሱም ቀሪን ታያለህን"},{"SurahNumber":69,"VerseNumber":9,"Text":"ፈርዖን ከበፊቱ የነበሩትም ሰዎች ተገልባጮቹም (ከተሞች) በኀጢአት (ሥራዎች) መጡ፡፡"},{"SurahNumber":69,"VerseNumber":10,"Text":"የጌታቸውንም መልእክተኛ ትዕዛዝ ጣሱ፡፡ የበረታችንም አያያዝ ያዛቸው፡፡"},{"SurahNumber":69,"VerseNumber":11,"Text":"እኛ ውሃው ባየለ ጊዜ በተንሻላይቱ ታንኳ ውስጥ ጫንናችሁ፡፡"},{"SurahNumber":69,"VerseNumber":12,"Text":"ለእናንተ መገሰጫ ልናደርጋት አጥኒ የኾነችም ጆሮ ታጠናት ዘንድ፡፡"},{"SurahNumber":69,"VerseNumber":13,"Text":"በቀንዱም አንዲት መንነፋት በተነፋች ጊዜ፡፡"},{"SurahNumber":69,"VerseNumber":14,"Text":"ምድርና ጋራዎችም (ከስፍራቸው) በተነሱና አንዲትን መሰባበር በተሰባበሩ ጊዜ፡፡"},{"SurahNumber":69,"VerseNumber":15,"Text":"በዚያ ቀን ኋኝቱ (ትንሣኤ) ትኾናለች፡፡"},{"SurahNumber":69,"VerseNumber":16,"Text":"ሰማይም ትቀደዳለች፡፡ ስለዚህ እርሷ በዚያ ቀን ደካማ ናት፡፡"},{"SurahNumber":69,"VerseNumber":17,"Text":"መላእክትም በየጫፎችዋ ላይ ይኾናሉ፡፡ የጌታህንም ዐርሽ በዚያ ቀን ስምንት መላእክት ከበላያቸው ይሸከማሉ፡፡"},{"SurahNumber":69,"VerseNumber":18,"Text":"በዚያ ቀን ከእናንተ ተደባቂ (ነገሮች) የማይደበቁ ሲኾኑ ትቅቀረባላችሁ፡፡"},{"SurahNumber":69,"VerseNumber":19,"Text":"መጽሐፉን በቀኙ የተሰጠ ሰውማ (ለጓደኞቹ) «እንኩ፤ መጽሐፌን አንብቡ» ይላል፡፡"},{"SurahNumber":69,"VerseNumber":20,"Text":"«እኔ ምርመራየን የምገናኝ መኾኔን አረጋገጥኩ፤» (ተዘጋጀሁም ይላል)፡፡"},{"SurahNumber":69,"VerseNumber":21,"Text":"እርሱም በተወደደች ኑሮ ውሰጥ ይኾናል፡፡"},{"SurahNumber":69,"VerseNumber":22,"Text":"በከፍተኛይቱ ገነት ውስጥ፡፡"},{"SurahNumber":69,"VerseNumber":23,"Text":"ፍሬዎችዋ ቅርቦች የኾኑ፡፡"},{"SurahNumber":69,"VerseNumber":24,"Text":"በአለፉት ቀናት ውስጥ (በምድረ ዓለም) ባስቀደማችሁት ምክንያት ብሉ፤ ጠጡም፤ (ይባላሉ)፡፡"},{"SurahNumber":69,"VerseNumber":25,"Text":"መጽሐፉንም በግራው የተሰጠማ «ዋ ጥፋቴ! ምነው መጽሐፌን ባልተሰጠሁ» ይላል፡፡"},{"SurahNumber":69,"VerseNumber":26,"Text":"«ምርመራየንም ምን እንደኾነ ባላወቅኩ፡፡"},{"SurahNumber":69,"VerseNumber":27,"Text":"«እርሷ (ሞት ሕይወቴን) ምነው ፈጻሚ በኾነች፡፡"},{"SurahNumber":69,"VerseNumber":28,"Text":"«ገንዘቤ ከእኔ ምንንም አላብቃቃኝ፤ (አልጠቀመኝም)፡፡"},{"SurahNumber":69,"VerseNumber":29,"Text":"«ኀይሌ ከእኔ ላይ ጠፋ» (ይላል)፡፡"},{"SurahNumber":69,"VerseNumber":30,"Text":"«ያዙት፤ እሰሩትም፡፡"},{"SurahNumber":69,"VerseNumber":31,"Text":"«ከዚያም በእሳት ውሰጥ አግቡት፡፡"},{"SurahNumber":69,"VerseNumber":32,"Text":"«ከዚያም ርዝመቷ ሰባ ክንድ በኾነች ሰንሰለት ውስጥ አግቡት፡፡»"},{"SurahNumber":69,"VerseNumber":33,"Text":"እርሱ ታላቅ በኾነው አላህ አያምንም ነበርና፡፡"},{"SurahNumber":69,"VerseNumber":34,"Text":"ድኾችንም በማብላት ላይ አያግባባም ነበርና፡፡"},{"SurahNumber":69,"VerseNumber":35,"Text":"ለእርሱም ዛሬ እዚህ ዘመድ የለውም፡፡"},{"SurahNumber":69,"VerseNumber":36,"Text":"ምግብም ከእሳት ሰዎች ቁስል እጣቢ (እዥ) በስተቀር የለውም፡፡"},{"SurahNumber":69,"VerseNumber":37,"Text":"ኀጢኣተኞች እንጅ ሌላ አይበላውም፤ (ይባላል)፡፡"},{"SurahNumber":69,"VerseNumber":38,"Text":"በምታዩትም ነገር እምላለሁ፡፡"},{"SurahNumber":69,"VerseNumber":39,"Text":"በማታዩትም ነገር፡፡"},{"SurahNumber":69,"VerseNumber":40,"Text":"እርሱ (ቁርኣን) የተከበረ መልክተኛ ቃል ነው፡፡"},{"SurahNumber":69,"VerseNumber":41,"Text":"እርሱም የባለቅኔ ቃል (ግጥም) አይደለም፡፡ ጥቂትን ብቻ ታምናላችሁ፡፡"},{"SurahNumber":69,"VerseNumber":42,"Text":"የጠንቋይም ቃል አይደለም፡፡ ጥቂትን ብቻ ታስታውሳላችሁ፡፡"},{"SurahNumber":69,"VerseNumber":43,"Text":"ከዓለማት ጌታ የተወረደ ነው፡፡"},{"SurahNumber":69,"VerseNumber":44,"Text":"በእኛ ላይም ከፊልን ቃላት (ያላልነውን) በቀጠፈ ኖሮ፤"},{"SurahNumber":69,"VerseNumber":45,"Text":"በኀይል በያዝነው ነበር፡፡"},{"SurahNumber":69,"VerseNumber":46,"Text":"ከዚያም ከእርሱ የልቡን ሥር (የተንጠለጠለበትን ጅማት) በቆረጥን ነበር፡፡"},{"SurahNumber":69,"VerseNumber":47,"Text":"ከእናንተም ውስጥ ከእርሱ ላይ ከልካዮች ምንም አይኖሩም፡፡"},{"SurahNumber":69,"VerseNumber":48,"Text":"እርሱም (ቁርኣን) ለጥንቁቆቹ መገሠጫ ነው፡፡"},{"SurahNumber":69,"VerseNumber":49,"Text":"እኛም ከእናንተ ውስጥ አስተባባዮች መኖራቸውን በእርግጥ እናውቃለን፡፡"},{"SurahNumber":69,"VerseNumber":50,"Text":"እርሱም (ቁርኣን) በከሓዲዎቹ ላይ ጸጸት ነው፡፡"},{"SurahNumber":69,"VerseNumber":51,"Text":"እርሱም የተረጋገጠ እውነት ነው፡፡"},{"SurahNumber":69,"VerseNumber":52,"Text":"የታላቁን ጌታህንም ስም አወድስ፡፡"},{"SurahNumber":70,"VerseNumber":1,"Text":"ወዳቂ ከኾነው ቅጣት ጠያቂ ጠየቀ፡፡"},{"SurahNumber":70,"VerseNumber":2,"Text":"በከሓዲዎች ላይ (ወዳቂ ከኾነው) ለእርሱ መላሽ የለውም፡፡"},{"SurahNumber":70,"VerseNumber":3,"Text":"የ(ሰማያት) መሰላሎች ባለቤት ከኾነው አላህ (መላሽ የለውም)፡፡"},{"SurahNumber":70,"VerseNumber":4,"Text":"መላእክቱና መንፈሱም ልኩ አምሳ ሺሕ ዓመት በኾነ ቀን ውስጥ ወደእርሱ ያርጋሉ፤ (ይወጣሉ)፡፡"},{"SurahNumber":70,"VerseNumber":5,"Text":"መልካምንም ትዕግስት ታገሥ፡፡"},{"SurahNumber":70,"VerseNumber":6,"Text":"እነርሱ (ያንን ቀን) ሩቅ አድርገው ያዩታል፡፡"},{"SurahNumber":70,"VerseNumber":7,"Text":"እኛም ቅርብ ኾኖ እናየዋለን፡፡"},{"SurahNumber":70,"VerseNumber":8,"Text":"ሰማይ እንደ ዘይት አተላ በምትኾንበት ቀን፡፡"},{"SurahNumber":70,"VerseNumber":9,"Text":"ጋራዎችም በተለያዩ ቀለማት እንደ ተነከረ ሱፍ (ነፋስ እንደሚያበረው) በሚኾኑበት ቀን፡፡"},{"SurahNumber":70,"VerseNumber":10,"Text":"ዘመድም ዘመድን በማይጠይቅበት ቀን፤ (መላሽ የለውም)፡፡"},{"SurahNumber":70,"VerseNumber":11,"Text":"(ዘመዶቻቸውን) ያዩዋቸዋል፡፡ አመጸኛው ከዚያ ቀን ስቃይ (ነፍሱን) በልጆቹ ሊበዥ ይመኛል፡፡"},{"SurahNumber":70,"VerseNumber":12,"Text":"በሚስቱም በወንድሙም፡፡"},{"SurahNumber":70,"VerseNumber":13,"Text":"በዚያችም በምታስጠጋው ጎሳው፡፡"},{"SurahNumber":70,"VerseNumber":14,"Text":"በምድርም ላይ ባለው ሁሉ (ሊበዥ) ከዚያም ሊያድነው (ይመኛል)፡፡"},{"SurahNumber":70,"VerseNumber":15,"Text":"ይተው! እርሷ (እሳቲቱ) ለዟ ናት፡፡"},{"SurahNumber":70,"VerseNumber":16,"Text":"የራስን ቅል ቆዳ የምትሞሽልቅ ስትኾን፡፡"},{"SurahNumber":70,"VerseNumber":17,"Text":"(ከእምነት) የዞረንና የሸሸን ሰው (ወደእርሷ) ትጠራለች፡፡"},{"SurahNumber":70,"VerseNumber":18,"Text":"ገንዘብን የሰበሰበንና (ዘካውን ሳይሰጥ) የቆጠረንም፤ (ትጠራለች)፡፡"},{"SurahNumber":70,"VerseNumber":19,"Text":"ሰው ቅጠ ቢስ ኾኖ ተፈጠረ፡፡"},{"SurahNumber":70,"VerseNumber":20,"Text":"ክፉ ነገር ባገኘው ጊዜ ብስጪተኛ፡፡"},{"SurahNumber":70,"VerseNumber":21,"Text":"መልካምም ነገር (ድሎት) ባገኘ ጊዜ ከልካይ (ኾኖ ተፈጠረ)፡፡"},{"SurahNumber":70,"VerseNumber":22,"Text":"ሰጋጆቹ ብቻ ሲቀሩ፡፡"},{"SurahNumber":70,"VerseNumber":23,"Text":"እነዚያ እነርሱ በስግደታቸው ላይ ዘውታሪዎች የኾኑት፡፡"},{"SurahNumber":70,"VerseNumber":24,"Text":"እነዚያም በገንዘቦቻቸው ላይ የታወቀ መብት ያለባቸው የኾኑት፡፡"},{"SurahNumber":70,"VerseNumber":25,"Text":"ለለማኝ ከልመና ለሚከለከልም (መብት ያለባቸው የኾኑት)፡፡"},{"SurahNumber":70,"VerseNumber":26,"Text":"እነዚያም በፍርዱ ቀን እውነት የሚሉት (የሚያረጋግጡት)፡፡"},{"SurahNumber":70,"VerseNumber":27,"Text":"እነዚያም እነርሱ ከጌታቸው ቅጣት ፈሪዎች የኾኑት፡፡"},{"SurahNumber":70,"VerseNumber":28,"Text":"የጌታቸው ቅጣት (መምጣቱ) የማያስተማምን ነውና፡፡"},{"SurahNumber":70,"VerseNumber":29,"Text":"እነዚያም እነርሱ ብልቶቻቸውን ጠባቂዎች የኾኑት፡፡"},{"SurahNumber":70,"VerseNumber":30,"Text":"በሚስቶቻቸው ወይም እጆቻቸው በያዙዋቸው (ባሪያዎች) ላይ ሲቀር፡፡ እነርሱ (በእነዚህ) የማይወቀሱ ናቸውና፡፡"},{"SurahNumber":70,"VerseNumber":31,"Text":"ከዚያም ወዲያ የፈለገ ሰው እነዚያ እነሱ ድንበር አላፊዎች ናቸው፡፡"},{"SurahNumber":70,"VerseNumber":32,"Text":"እነዚያም እነርሱ አደራዎቻቸውንና ቃል ኪዳናቸውን ጠባቂዎች የኾኑት፡፡"},{"SurahNumber":70,"VerseNumber":33,"Text":"እነዚያም እነርሱ በምስክርነታቸው ትክክለኞች የኾኑት፡፡"},{"SurahNumber":70,"VerseNumber":34,"Text":"እነዚያም እነርሱ በሶላቶቻቸው ላይ የሚጠባበቁት፡፡"},{"SurahNumber":70,"VerseNumber":35,"Text":"እነዚህ (ከዚህ በላይ የተወሱት ሁሉ) በገነቶች ውስጥ የሚከበሩ ናቸው፡፡"},{"SurahNumber":70,"VerseNumber":36,"Text":"ለእነዚያም ለካዱት ወደ አንተ በኩል አንገቶቻቸውን መዝዘው የሚያተኩሩት ምን አላቸው"},{"SurahNumber":70,"VerseNumber":37,"Text":"ከቀኝና ከግራ ክፍልፍል ጭፍሮች ሲኾኑ፡፡"},{"SurahNumber":70,"VerseNumber":38,"Text":"ከእነርሱ እያንዳንዱ ሰው የጸጋይቱን ገነት መግባትን ይከጅላልን"},{"SurahNumber":70,"VerseNumber":39,"Text":"ይከልከል፤ እኛ ከሚያውቁት ነገር (ከፍቶት ጠብታ) ፈጠርናቸው፡፡"},{"SurahNumber":70,"VerseNumber":40,"Text":"በምሥራቆችና በምዕራቦችም ጌታ እምላለሁ፡፡ እኛ በእርግጥ ቻዮች ነን፡፡"},{"SurahNumber":70,"VerseNumber":41,"Text":"ከእነርሱ የተሻለን በመለወጥ ላይ፡፡ እኛም ተሸናፊዎች አይደለንም፡፡"},{"SurahNumber":70,"VerseNumber":42,"Text":"ያንንም የሚስፈራሩበትን ቀናቸውን እስከሚገናኙ ድረስ ተዋቸው፡፡ ይዋኙ ይጫወቱም፡፡"},{"SurahNumber":70,"VerseNumber":43,"Text":"ወደ ጣዖቶች እንደሚሽቀዳደሙ ኾነው ከመቃብሮቻቸው ፈጥነው የሚወጡበትን ቀን (እስከሚገናኙ ድረስ ተዋቸው)፡፡"},{"SurahNumber":70,"VerseNumber":44,"Text":"ዓይኖቻቸው ያፈሩ ኾነው ውርደት ትሸፍናቸዋለች፡፡ ይህ ቀን ያ ይስፈራሩበት የነበሩት ነው፡፡"},{"SurahNumber":71,"VerseNumber":1,"Text":"እኛ ኑሕን «ሕዝቦችህን አሳማሚ ቅጣት ሳይመጣባቸው በፊት አስጠንቅቅ በማለት ወደ ሕዝቦቹ ላክነው፡፡»"},{"SurahNumber":71,"VerseNumber":2,"Text":"(እርሱም) አለ «ሕዝቦቼ ሆይ! እኔ ለእናንተ ገላጭ የኾንኩ አስጠንቃቂ ነኝ፡፡"},{"SurahNumber":71,"VerseNumber":3,"Text":"«አላህን ተገዙት፣ ፍሩትም፣ ታዘዙኝም በማለት፤ (አስጠንቃቂ ነኝ)፡፡"},{"SurahNumber":71,"VerseNumber":4,"Text":"«ለእናንተ ከኀጢኣቶቻችሁ ይምራልና፡፡ ወደተወሰነው ጊዜም ያቆያችኋል፡፡ የአላህ (የወሰነው) ጊዜ በመጣ ወቅት አይቆይም፡፡ የምታውቁት ብትኾኑ ኖሮ (በታዘዛችሁ ነበር)፡፡»"},{"SurahNumber":71,"VerseNumber":5,"Text":"(ስለ ተቃወሙትም) «አለ ጌታዬ ሆይ! እኔ ሌሊትም ቀንም ሕዝቦቼን ጠራሁ፡፡"},{"SurahNumber":71,"VerseNumber":6,"Text":"«ጥሪየም መሸሽን እንጅ ሌላ አልጨመረላቸውም፡፡"},{"SurahNumber":71,"VerseNumber":7,"Text":"«እኔም ለእነርሱ ትምር ዘንድ (ወደ እምነት) በጠራኋቸው ቁጥር ጣቶቻቸውን በጆሮዎቻቸው ውስጥ አደረጉ፡፡ ልብሶቻቸውንም ተከናነቡ፡፡ (በመጥፎ ሥራቸው ላይ) ዘወተሩም፡፡ (ያለ ልክ) መኩራትንም ኮሩ፡፡"},{"SurahNumber":71,"VerseNumber":8,"Text":"«ከዚያም እኔ በጩኸት ጠራኋቸው፡፡"},{"SurahNumber":71,"VerseNumber":9,"Text":"«ከዚያም እኔ ለእነርሱ ገለጽኩ፡፡ ለእነርሱም መመስጠርን መሰጠርኩ"},{"SurahNumber":71,"VerseNumber":10,"Text":"«አልኳቸውም፡- ጌታችሁን ምሕረትን ለምኑት፡፡ እርሱ በጣም መሐሪ ነውና፡፡"},{"SurahNumber":71,"VerseNumber":11,"Text":"«በእናንተ ላይ ዝናምን ተከታታይ አድርጎ ይልካል፡፡"},{"SurahNumber":71,"VerseNumber":12,"Text":"«በገንዘቦችና በልጆችም ይለግሰላችኋል፡፡ ለእናንተም አትክልቶችን ያደርግላችኋል፡፡ ለእናንተም ወንዞችን ያደርግላችኋል፡፡»"},{"SurahNumber":71,"VerseNumber":13,"Text":"ለአላህ ልቅናን የማትሹት ለእናንተ ምን አላችሁ"},{"SurahNumber":71,"VerseNumber":14,"Text":"በልዩ ልዩ ኹኔታዎች በእርግጥ የፈጠራችሁ ሲኾን፡፡"},{"SurahNumber":71,"VerseNumber":15,"Text":"አላህ ሰባትን ሰማያት አንዱ ካንዱ በላይ ሲኾን እንዴት እንደፈጠረ አታዩምን"},{"SurahNumber":71,"VerseNumber":16,"Text":"በውስጣቸውም ጨረቃን አብሪ አደረገ፡፡ ፀሐይንም ብርሃን አደረገ፡፡"},{"SurahNumber":71,"VerseNumber":17,"Text":"አላህም ከምድር ማብቀልን አበቀላችሁ፡፡"},{"SurahNumber":71,"VerseNumber":18,"Text":"ከዚያም በውስጧ ይመልሳችኋል፡፡ ማውጣትንም ያወጣችኋል፡፡"},{"SurahNumber":71,"VerseNumber":19,"Text":"አላህም ምድርን ለእናንተ ምንጣፍ አደረጋት፡፡"},{"SurahNumber":71,"VerseNumber":20,"Text":"ከእርሷ ሰፋፊዎችን መንገዶች ትገቡ ዘንድ፡፡"},{"SurahNumber":71,"VerseNumber":21,"Text":"ኑሕ አለ፡- «ጌታዬ ሆይ! እነሱ አምመጹብኝ፡፡ ገንዘቡና ልጁም ከጥፋት በስተቀር ያልጨመረለትን ሰው ተከተሉ፡፡"},{"SurahNumber":71,"VerseNumber":22,"Text":"«ታላቅንም ተንኮል የመከሩትን ሰዎች» (ተከተሉ)፡፡"},{"SurahNumber":71,"VerseNumber":23,"Text":"አሉም «አምላኮቻችሁን አትተዉ፡፡ ወድንም፣ ሱዋዕንም፣ የጉሥንም፣ የዑቅንም ነስርንም አትተው፡፡"},{"SurahNumber":71,"VerseNumber":24,"Text":"«በእርግጥም ብዙዎችን አሳሳቱ፡፡ ከሓዲዎችንም ጥመትን እንጅ ሌላን አትጨምርላቸው» (አለ)፡፡"},{"SurahNumber":71,"VerseNumber":25,"Text":"በኀጢኣቶቻቸው ምክንያት ተሰጠሙ፡፡ እሳትንም እንዲገቡ ተደረጉ፡፡ ለእነርሱም ከአላህ ሌላ የኾኑ ረዳቶችን አላገኙም፡፡"},{"SurahNumber":71,"VerseNumber":26,"Text":"ኑሕም አለ «ጌታዬ ሆይ! ከከሓዲዎቹ በምድር ላይ አንድንም አትተው፡፡"},{"SurahNumber":71,"VerseNumber":27,"Text":"«አንተ ብትተዋቸው ባሮችህን ያሳስታሉና፡፡ ኀጢኣተኛ ከሓዲንም እንጅ ሌላን አይወልዱም፡፡"},{"SurahNumber":71,"VerseNumber":28,"Text":"«ጌታዬ ሆይ! ለእኔም ለወላጆቼም ምእመን ኾኖ በቤቴ ለገባም ሰው ሁሉ ለምእመናንና ለምእምናትም ምሕረት አድርግ፡፡ ከሓዲዎችንም ከጥፋት በቀር አትጨምርላቸው፤» (አለ)፡፡"},{"SurahNumber":72,"VerseNumber":1,"Text":"(ሙሐመድ ሆይ!) በል «እነሆ ከጂን የኾኑ ጭፈሮች (ቁርኣንን) አዳመጡ፡፡‹እኛ አስደናቂ የኾነን ቁርኣን ሰማንም› አሉ ማለት ወደእኔ ተወረደ፡፡"},{"SurahNumber":72,"VerseNumber":2,"Text":"‹ወደ ቀጥታ መንገድ የሚመራን (ቁርአን ሰማን)፡፡ በእርሱም አመንን፡፡ በጌታችንም አንድንም አናጋራም፡፡›"},{"SurahNumber":72,"VerseNumber":3,"Text":"‹እነሆም የጌታችን ክብር ላቀ፡፡ ሚስትንም ልጅንም አልያዘም፡፡›"},{"SurahNumber":72,"VerseNumber":4,"Text":"‹እነሆም ቂላችን በአላህ ላይ ወሰን ያለፈን (ውሸት) ይናገር ነበር፡፡›"},{"SurahNumber":72,"VerseNumber":5,"Text":"‹እኛም ሰዎችና ጋኔኖች በአላህ ላይ ውሸትን (ቃል) አይናገሩም ማለትን ጠረጠርን፡፡›"},{"SurahNumber":72,"VerseNumber":6,"Text":"‹እነሆም ከሰዎች የኾኑ ወንዶች በጋኔን ወንዶች ይጠበቁ ነበሩ፡፡ ኩራትንም ጨመሩዋቸው፡፡›"},{"SurahNumber":72,"VerseNumber":7,"Text":"‹እነርሱም አላህ አንድንም አይቀሰቅስም ማለትን እንደጠረጠራችሁ ጠረጠሩ፡፡›"},{"SurahNumber":72,"VerseNumber":8,"Text":"‹እኛም ሰማይን (ለመድረስ) ፈለግን፡፡ ብርቱ ጠባቂዎችንና ችቦዎችንም ተሞልታ አገኘናት፡፡"},{"SurahNumber":72,"VerseNumber":9,"Text":"‹እኛም ከእርሷ (ወሬን) ለማደመጥ በመቀመጫዎች እንቀመጥ ነበርን፡፡ አሁን ግን የሚያዳምጥ ሰው ለእርሱ ተጠባባቂ ችቦን ያገኛል፡፡"},{"SurahNumber":72,"VerseNumber":10,"Text":"‹እኛም በምድር ውስጥ ባልሉ ሰዎች ክፉ ተሽቷል? ወይስ በእነርሱ ጌታቸው ደግን ነገር ሽቷል? ማለትን አናውቅም፡፡"},{"SurahNumber":72,"VerseNumber":11,"Text":"‹እኛም ከእኛ ውስጥ ደጎች አልሉ፡፡ ከኛም ከዚህ ሌላ የኾኑ አልሉ፡፡ የተለያዩ መንገዶች (ባለ ቤቶች) ነበርን፡፡"},{"SurahNumber":72,"VerseNumber":12,"Text":"‹እኛም አላህን በምድር ውስጥ ፈጽሞ የማናቅተው፤ ሸሽተንም ፈጽሞ የማናመልጠው መኾናችንን አረጋገጥን፡፡"},{"SurahNumber":72,"VerseNumber":13,"Text":"‹እኛም መሪውን በሰማን ጊዜ በርሱ አመንን፡፡ በጌታውም የሚያምን ሰው መግጎደልንም መጭጨመርንም አይፈራም፡፡"},{"SurahNumber":72,"VerseNumber":14,"Text":"«እኛም ከእኛ ውስጥ ሙስሊሞች አልሉ፡፡ ከእኛም ውስጥ በዳዮች አልሉ፡፡ የሰለሙም ሰዎች እነዚያ ቅንን መንገድ መረጡ፡፡»"},{"SurahNumber":72,"VerseNumber":15,"Text":"በዳዮቹማ ለገሀነም ማገዶ ኾኑ፡፡"},{"SurahNumber":72,"VerseNumber":16,"Text":"እነሆም በመንገዲቱ ላይ ቀጥ ባሉ ኖሮ ብዙ ዝናምን ባጠጣናቸው ነበር (ማለትም ተወረደልኝ)፡፡"},{"SurahNumber":72,"VerseNumber":17,"Text":"በእርሱ ልንሞክራቸው (ባጠጣናቸው ነበር)፡፡ ከጌታውም ማስታወሻ የሚያፈገፍግ ሰው አስቸጋሪን ቅጣት ያገባዋል፡፡"},{"SurahNumber":72,"VerseNumber":18,"Text":"እነሆ መስጊዶችም የአላህ ብቻ ናቸው፡፡ (በውስጣቸው) ከአላህ ጋር አንድንም አትገዙ (ማለትም)፡፡"},{"SurahNumber":72,"VerseNumber":19,"Text":"እነሆም የአላህ ባሪያ (ሙሐመድ አላህን) የሚጠራው ኾኖ በተነሳ ጊዜ (ጋኔኖች) በእርሱ ላይ ድርብርቦች ሊኾኑ ቀረቡ (ማለትም)፡፡"},{"SurahNumber":72,"VerseNumber":20,"Text":"«እኔ የምግገዛው ጌታየን ብቻ ነው፡፡ በእርሱም አንድንም አላጋራም» በል፡፡"},{"SurahNumber":72,"VerseNumber":21,"Text":"«እኔ ለእናንተ ጉዳትንም ቀጥታንም አልችልም» በላቸው፡፡"},{"SurahNumber":72,"VerseNumber":22,"Text":"«እኔ ከአላህ (ቅጣት) አንድም አያድነኝም፡፡ ከእርሱም ሌላ መጠጊያን አላገኝም» በላቸው፡፡"},{"SurahNumber":72,"VerseNumber":23,"Text":"«ከአላህ የኾነ ማድረስን መልክቶቹንም በስተቀር (አልችልም)፡፡ አላህንና መልክተኛውንም የሚያምጽ ሰው ለእርሱ የገሀነም እሳት አልለው፡፡ በውስጧ ዘላለም ዘውታሪዎች ሲኾኑ፡፡»"},{"SurahNumber":72,"VerseNumber":24,"Text":"የሚስፈራሩበትንም ባዩ ጊዜ ረዳቱ ደካማ፣ ቁጥሩም አነስተኛ የኾነው ማን እንደኾነ በእርግጥ ያውቃሉ፡፡"},{"SurahNumber":72,"VerseNumber":25,"Text":"«የምትስፈራሩበት ነገር ቅርብ ወይም ጌታየ ለእርሱ የተወሰነ ጊዜን የሚያደርግለት (ሩቅ) መኾኑን አላውቅም» በላቸው፡፡"},{"SurahNumber":72,"VerseNumber":26,"Text":"«(እርሱ) ሩቁን ምስጢር ዐዋቂ ነው፡፡ በምስጢሩም ላይ አንድንም አያሳውቅም፡፡»"},{"SurahNumber":72,"VerseNumber":27,"Text":"ከመልክተኛ ለወደደው ቢኾን እንጅ (ለሌላ አይገልጽም)፡፡ እርሱም ከስተፊቱም ከስተኋላውም ጠባቂዎችን ያደርግለታል፡፡"},{"SurahNumber":72,"VerseNumber":28,"Text":"እነርሱ ዘንድ ባለው ነገር ዕውቀቱ የከበበና ነገሩንም ሁሉ በቁጥር ያጠቃለለ ሲኾን የጌታቸውን መልክቶች ያደረሱ መኾናቸውን ያውቅ ዘንድ (ጠባቂ ያደርጋል)፡፡"},{"SurahNumber":73,"VerseNumber":1,"Text":"አንተ ተከናናቢው ሆይ፡፡"},{"SurahNumber":73,"VerseNumber":2,"Text":"ሌሊቱን ሁሉ ጥቂት ሲቀር ቁም፤ (ስገደ)፡፡"},{"SurahNumber":73,"VerseNumber":3,"Text":"ግማሹን (ቁም)፤ ወይም ከርሱ ጥቂትን ቀንስ፡፡"},{"SurahNumber":73,"VerseNumber":4,"Text":"ወይም በእርሱ ላይ ጨምር፡፡ ቁርኣንንም በዝግታ ማንበብን አንብብ፡፡"},{"SurahNumber":73,"VerseNumber":5,"Text":"እኛ ባንተ ላይ ከባድ ቃልን እንጥላለንና፡፡"},{"SurahNumber":73,"VerseNumber":6,"Text":"የሌሊት መነሳት እርሷ (ሕዋሳትንና ልብን) ለማስማማት በጣም ብርቱ ናት፡፡ ለማንበብም ትክክለኛ ናት፡፡"},{"SurahNumber":73,"VerseNumber":7,"Text":"ላንተ በቀን ውስጥ ረዥም መዘዋወር አልለህ፡፡"},{"SurahNumber":73,"VerseNumber":8,"Text":"የጌታህንም ስም አውሳ፤ ወደእርሱም (መግገዛት) መቋረጥን ተቋረጥ ፡፡"},{"SurahNumber":73,"VerseNumber":9,"Text":"(እርሱም) የምሥራቅና የምዕራብ ጌታ ነው፡፡ ከእርሱ ሌላ አምላክ የለም፡፡ መጠጊያ አድርገህም ያዘው፡፡"},{"SurahNumber":73,"VerseNumber":10,"Text":"(ከሓዲዎች) በሚሉትም ላይ ታገሥ፡፡ መልካምንም መተው ተዋቸው፡፡"},{"SurahNumber":73,"VerseNumber":11,"Text":"የድሎት ባለቤቶችም ከኾኑት አስተባባዮች ጋር ተዎኝ፡፡ ጥቂትንም ጊዜ አቆያቸው፡፡"},{"SurahNumber":73,"VerseNumber":12,"Text":"እኛ ዘንድ ከባድ ማሰሪያዎች እሳትም አልለና፡፡"},{"SurahNumber":73,"VerseNumber":13,"Text":"የሚያንቅ ምግብም፤ አሳማሚ ቅጣትም (አልለ)"},{"SurahNumber":73,"VerseNumber":14,"Text":"ምድርና ገራዎች በሚርገፈገፉበት፣ ጋራዎችም ፈሳሽ የአሸዋ ክምር በሚኾኑበት ቀን፡፡"},{"SurahNumber":73,"VerseNumber":15,"Text":"እኛ በእናንተ ላይ መስካሪ መልክተኛን ወደእናንተ ላክን፡፡ ወደ ፈርዖን መልክተኛን እንደላክን፡፡"},{"SurahNumber":73,"VerseNumber":16,"Text":"ፈርዖንም መልክተኛውን አመጸ፤ ብርቱ መያዝንም ያዝነው፡፡"},{"SurahNumber":73,"VerseNumber":17,"Text":"ብትክዱ ልጆችን ሸበቶዎች የሚያደርገውን ቀን (ቅጣት) እንዴት ትጠበቃላችሁ፡፡"},{"SurahNumber":73,"VerseNumber":18,"Text":"ሰማዩ በርሱ (በዚያ ቀን) ተሰንጣቂ ነው፡፡ ቀጠሮው ተፈጻሚ ነው፡፡"},{"SurahNumber":73,"VerseNumber":19,"Text":"ይህቺ መገሠጫ ናት፡፡ (መዳንን) የሻም ሰው ወደ ጌታው መንገድን ይይዛል፡፡"},{"SurahNumber":73,"VerseNumber":20,"Text":"አንተ ከሌሊቱ ሁለት እጅ ያነሰን ግማሹንም ሲሶውንም የምትቆም መኾንህን ጌታህ በእርግጥ ያውቃል፡፡ ከእነዚያም አብረውህ ካሉት ከፊሎች (የሚቆሙ መኾናቸውን ያውቃል)፡፡ አላህም ሌሊትንና ቀንን ይለክካል፡፡ (ሌሊቱን) የማታዳርሱት መኾናችሁን ዐወቀ፡፡ በእናንተ ላይም (ወደ ማቃለል) ተመለሰላችሁ፡፡ ስለዚህ ከቁርኣን (በስግደት) የተቻላችሁን አንብቡ፡፡ ከእናንተ ውስጥ በሽተኞች፣ ሌሎችም ከአላህ ችሮታ ለመፈለግ በምድር ላይ የሚጓዙ፣ ሌሎችም በአላህ መንገድ (ሃይማኖት) የሚጋደሉ እንደሚኖሩ ዐወቀ፡፡ (አቃለለላቸውም)፡፡ ከእርሱም የተቻለችሁን አንብቡ፡፡ ሶላትንም ስገዱ፡፡ ዘካንም ስጡ፡፡ ለአላህም መልካም ብደርን አበድሩ፡፡ ከመልካም ሥራም ለነፍሶቻችሁ የምታስቀድሙትን ሁሉ እርሱ የተሻለና በምንዳም ታላቅ ኾኖ አላህ ዘንድ ታገኙታላችሁ፡፡ አላህንም ምሕረትን ለምኑት፡፡ አላህ በጣም መሓሪ አዛኝ ነውና፡፡"},{"SurahNumber":74,"VerseNumber":1,"Text":"አንተ (ልብስህን) ደራቢው ሆይ"},{"SurahNumber":74,"VerseNumber":2,"Text":"ተነሳ አስጠንቅቅም፡፡"},{"SurahNumber":74,"VerseNumber":3,"Text":"ጌታህንም አክብር፡፡"},{"SurahNumber":74,"VerseNumber":4,"Text":"ልብስህንም አጥራ፡፡"},{"SurahNumber":74,"VerseNumber":5,"Text":"ጣዖትንም ራቅ፡፡"},{"SurahNumber":74,"VerseNumber":6,"Text":"ማብዛትንም የምትፈልግ ኾነህ፤ (በረከትን) አትለግስለለ"},{"SurahNumber":74,"VerseNumber":7,"Text":"ለጌታህም (ትዕዛዝ) ታገሥ፡፡"},{"SurahNumber":74,"VerseNumber":8,"Text":"በቀንዱም በተነፋ ጊዜ (ነገሩ ይበረታል)፡፡"},{"SurahNumber":74,"VerseNumber":9,"Text":"ይህም (ጊዜ) ያ ቀን አስቸጋሪ ቀን ነው፡፡"},{"SurahNumber":74,"VerseNumber":10,"Text":"በከሓዲዎች ላይ ገር ያልኾነ ነው፡፡"},{"SurahNumber":74,"VerseNumber":11,"Text":"አንድ ኾኖ ከፈጠርኩት ሰው ጋር ተዎኝ (እኔ እበቃሃለሁ)፡፡"},{"SurahNumber":74,"VerseNumber":12,"Text":"ለእርሱም የተዘረጋን ገንዘብ (በያይነቱ) ያደረግሁለት፡፡"},{"SurahNumber":74,"VerseNumber":13,"Text":"(በያደባባዩ) ተገኝዎች የኾኑ ወንዶች ልጆችንም፡፡"},{"SurahNumber":74,"VerseNumber":14,"Text":"ለእርሱም (ኑሮውን) መዘርጋትን የዘረጋሁለት (ከኾነ ሰው ገር ተዎኝ)፡፡"},{"SurahNumber":74,"VerseNumber":15,"Text":"ከዚያም ልጨምርለት ይከጅላል፡፡"},{"SurahNumber":74,"VerseNumber":16,"Text":"ይከልከል፤ እርሱ ለአንቀጾቻችን በእርግጥ ተቃዋሚ ነበር፡፡"},{"SurahNumber":74,"VerseNumber":17,"Text":"በእርግጥ ችግርን አስገድደዋለሁ፡፡"},{"SurahNumber":74,"VerseNumber":18,"Text":"እርሱ (በቁርኣን ነገር) ሐሰበ፤ ገመተም፡፡"},{"SurahNumber":74,"VerseNumber":19,"Text":"ተረገመም፤ እንዴት ገመተ"},{"SurahNumber":74,"VerseNumber":20,"Text":"ከዚያም (ከሞት በኋላ) ተረገመ፡፡ እንዴት ገመተ"},{"SurahNumber":74,"VerseNumber":21,"Text":"ከዚያም እንደ ገና (በቁርኣኑ ነገር) ተመለከተ፡፡"},{"SurahNumber":74,"VerseNumber":22,"Text":"ከዚያም ፊቱን አጨፈገገ፤ አኮማተረም፡፡"},{"SurahNumber":74,"VerseNumber":23,"Text":"ከዚያም (ከማመን) ዞረ፤ ኮራም፡፡"},{"SurahNumber":74,"VerseNumber":24,"Text":"አለም «ይህ (ከሌላ) የሚቀዳ ድግምት እንጅ ሌላ አይደለም፡፡"},{"SurahNumber":74,"VerseNumber":25,"Text":"«ይህ የሰው ቃል እንጅ ሌላ አይደለም፡፡»"},{"SurahNumber":74,"VerseNumber":26,"Text":"በሰቀር ውስጥ በእርግጥ አገባዋለሁ፡፡"},{"SurahNumber":74,"VerseNumber":27,"Text":"ሰቀር ምን እንደኾነች ምን አሳወቀህ"},{"SurahNumber":74,"VerseNumber":28,"Text":"(ያገኘችውን ሁሉ) አታስቀርም አትተውምም፡፡"},{"SurahNumber":74,"VerseNumber":29,"Text":"ቆዳን በጣም አክሳይ ናት፡፡"},{"SurahNumber":74,"VerseNumber":30,"Text":"በእርሷም ላይ አሥራ ዘጠኝ (ዘበኞች) አሉባት፡፡"},{"SurahNumber":74,"VerseNumber":31,"Text":"የእሳትንም ዘበኞች መላእክት እንጅ ሌላ አላደረግንም፡፡ ቁጥራቸውንም ለእነዚያ ለካዱት መፈተኛ እንጅ አላደረግንም፡፡ እነዚያ መጽሐፍን የተሰጡት እንዲያረጋግጡ፣ እነዚያም ያመኑት እምነትን እንዲጨምሩ፣ እነዚያም መጽሐፍን የተሰጡትና ምእምናኖቹ እንዳይጠራጠሩ፣ እነዚያም በልቦቻቸው ውስጥ በሽታ ያለባቸው (መናፍቃን)፣ ከሓዲዎችም አላህ በዚህ (ቁጥር) ምን ምሳሌ ሽቷል? እንዲሉ (እንጅ አላደረግንም)፡፡ እንደዚሁ አላህ የሚሻውን ያጠምማል፡፡ የሚሻውንም ያቀናል፡፡ የጌታህንም ሰራዊት (ልክ) ከርሱ በቀር ማንም አያውቅም፡፡ እርሷም (የሰቀር እሳት) ለሰዎች መገሰጫ እንጅ ሌላ አይደለችም፡፡"},{"SurahNumber":74,"VerseNumber":32,"Text":"(ከክህደት) ይከልከሉ፡፡ በጨረቃ እምላለሁ፡፡"},{"SurahNumber":74,"VerseNumber":33,"Text":"በሌሊቱም በኼደ ጊዜ፡፡"},{"SurahNumber":74,"VerseNumber":34,"Text":"በንጋቱም ባበራ ጊዜ፡፡"},{"SurahNumber":74,"VerseNumber":35,"Text":"እርሷ (ሰቀር) ከታላላቆቹ (አደጋዎች) አንዷ ናት፡፡"},{"SurahNumber":74,"VerseNumber":36,"Text":"ለሰዎች አስፈራሪ ስትኾን፡፡"},{"SurahNumber":74,"VerseNumber":37,"Text":"ከእናንተ (ወደ በጎ ነገር) መቅደምን ወይም ወደ ኋላ መቅረትን ለሻ ሰው (አስፈራሪ ስትኾኑ)፡፡"},{"SurahNumber":74,"VerseNumber":38,"Text":"ነፍስ ሁሉ በሠራችው ሥራ ተያዥ ናት፡፡"},{"SurahNumber":74,"VerseNumber":39,"Text":"የቀኝ ባለቤቶች ብቻ ሲቀሩ፡፡"},{"SurahNumber":74,"VerseNumber":40,"Text":"(እነርሱስ) በገነቶች ውስጥ ይጠያየቃሉ፡፡"},{"SurahNumber":74,"VerseNumber":41,"Text":"ከአመጸኞቹ ኹነታ፡፡"},{"SurahNumber":74,"VerseNumber":42,"Text":"(ይሏቸዋልም) «በሰቀር ውስጥ ምን አገባችሁ?»"},{"SurahNumber":74,"VerseNumber":43,"Text":"(እነርሱም) ይላሉ «ከሰጋጆቹ አልነበርንም፡፡"},{"SurahNumber":74,"VerseNumber":44,"Text":"«ለድኾችም የምናበላ አልነበርንም፡፡"},{"SurahNumber":74,"VerseNumber":45,"Text":"«ከዘባራቂዎቹም ጋር እንዘባርቅ ነበርን፡፡"},{"SurahNumber":74,"VerseNumber":46,"Text":"«በፍርዱ ቀንም እናስተባብል ነበርን፡፡"},{"SurahNumber":74,"VerseNumber":47,"Text":"«እርግጠኛው (ሞት) እስከ መጣን ድረስ፡፡»"},{"SurahNumber":74,"VerseNumber":48,"Text":"የአማላጆችም ምልጃ አትጠቅማቸውም፡፡"},{"SurahNumber":74,"VerseNumber":49,"Text":"ከግሣጼዬም (ከቁርኣን) የሚያፈገፍጉት ለእነርሱ ምን አልላቸው"},{"SurahNumber":74,"VerseNumber":50,"Text":"እነርሱ ልክ ደንባሪዎች የሜዳ አህዮች ይመስላሉ፡፡"},{"SurahNumber":74,"VerseNumber":51,"Text":"ከዐንበሳ የሸሹ፡፡"},{"SurahNumber":74,"VerseNumber":52,"Text":"ይልቁንም ከእነርሱ እያንዳንዱ ሰው ሁሉ የተዘረጉ ጽሑፎችን እንዲስሰጥ ይፈልጋል፡፡"},{"SurahNumber":74,"VerseNumber":53,"Text":"ይከልከሉ፡፡ ይልቁንም የመጨረሻይቱን ዓለም (ቅጣት) አይፈሩም፡፡"},{"SurahNumber":74,"VerseNumber":54,"Text":"ይከልከሉ፡፡ እርሱ (ቁርኣን) መገሠጫ ነው፡፡"},{"SurahNumber":74,"VerseNumber":55,"Text":"ስለዚህ የሻ ሰው ይገሰጽበታል፡፡"},{"SurahNumber":74,"VerseNumber":56,"Text":"አላህም ካልሻ በስተቀር አይገሠጹም፡፡ እርሱ (አላህ) የመፈራት ባለቤት የምሕረትም ባለቤት ነው፡፡"},{"SurahNumber":75,"VerseNumber":1,"Text":"(ነገሩ ከሓዲዎች እንደሚሉት) አይደለም፡፡ በትንሣኤ ቀን እምላለሁ፡፡"},{"SurahNumber":75,"VerseNumber":2,"Text":"(ራሷን) ወቃሽ በኾነች ነፍስም እምላለሁ፡፡ (በእርግጥ ትቀሰቀሳላችሁ)፡፡"},{"SurahNumber":75,"VerseNumber":3,"Text":"ሰው አጥንቶቹን አለመሰብሰባችንን ያስባልን"},{"SurahNumber":75,"VerseNumber":4,"Text":"አይደለም ጣቶቹን (ፊት እንደ ነበሩ) በማስተካከል ላይ ቻዮች ስንኾን (እንሰበስባቸዋለን)፡፡"},{"SurahNumber":75,"VerseNumber":5,"Text":"ይልቁንም ሰው በፊቱ ባለው ነገር (በትንሣኤ) ሊያስተባብል ይፈልጋል፡፡"},{"SurahNumber":75,"VerseNumber":6,"Text":"«የትንሣኤው ቀን መቼ ነው?» ሲል ይጠይቃል፡፡"},{"SurahNumber":75,"VerseNumber":7,"Text":"ዓይንም በዋለለ ጊዜ፡፡"},{"SurahNumber":75,"VerseNumber":8,"Text":"ጨረቃም በጨለመ ጊዜ፡፡"},{"SurahNumber":75,"VerseNumber":9,"Text":"ፀሐይና ጨረቃም በተሰበሰቡ ጊዜ፡፡"},{"SurahNumber":75,"VerseNumber":10,"Text":"«ሰው በዚያ ቀን መሸሻው የት ነው?» ይላል፡፡"},{"SurahNumber":75,"VerseNumber":11,"Text":"ይከልከል፤ ምንም መጠጊያ የለም፡፡"},{"SurahNumber":75,"VerseNumber":12,"Text":"በዚያ ቀን መርጊያው ወደ ጌታህ ብቻ ነው፡፡"},{"SurahNumber":75,"VerseNumber":13,"Text":"ሰው በዚያ ቀን ባስቀደመውና ባስቆየው ሁሉ ይነገራል፡፡"},{"SurahNumber":75,"VerseNumber":14,"Text":"በእርግጥም ሰው በነፍሱ ላይ አስረጅ ነው፡፡ (አካሎቹ ይመሰክሩበታል)፡፡"},{"SurahNumber":75,"VerseNumber":15,"Text":"ምክንያቶቹን ሁሉ ቢያመጣም እንኳ (አይሰማም)፡፡"},{"SurahNumber":75,"VerseNumber":16,"Text":"በእርሱ (በቁርኣን ንባብ) ልትቸኩል ምላስህን በእርሱ አታላውስ፡፡"},{"SurahNumber":75,"VerseNumber":17,"Text":"(በልብህ ውስጥ) መሰብሰቡና ማንበቡ በእኛ ላይ ነውና፡፡"},{"SurahNumber":75,"VerseNumber":18,"Text":"ባነበብነውም ጊዜ (ካለቀ በኋላ) ንባቡን ተከተል፡፡"},{"SurahNumber":75,"VerseNumber":19,"Text":"ከዚያም ማብራራቱ በእኛ ላይ ነው፡፡"},{"SurahNumber":75,"VerseNumber":20,"Text":"(ከመጣደፍ) ተከልከል፡፡ ይልቁንም (ሰዎች) ፈጣኒቱን (ዓለም) ትወዳላችሁ፡፡"},{"SurahNumber":75,"VerseNumber":21,"Text":"መጨረሻይቱንም (ዓለም) ትተዋላችሁ፡፡ (አትዘጋጁላትም)፡፡"},{"SurahNumber":75,"VerseNumber":22,"Text":"ፊቶች በዚያ ቀን አብሪዎች ናቸው፡፡"},{"SurahNumber":75,"VerseNumber":23,"Text":"ወደ ጌታቸው ተመልካቾች ናቸው፡፡"},{"SurahNumber":75,"VerseNumber":24,"Text":"ፊቶችም በዚያ ቀን ጨፍጋጊዎች ናቸው፡፡"},{"SurahNumber":75,"VerseNumber":25,"Text":"በርሳቸውም ዐደጋ እንደሚሠራባቸው ያረጋግጣሉ፡፡"},{"SurahNumber":75,"VerseNumber":26,"Text":"ንቁ (ነፍስ) ብሪዎችን በደረሰች ጊዜ፤"},{"SurahNumber":75,"VerseNumber":27,"Text":"«አሻሪው ማነው?» በተባለም ጊዜ፡፡"},{"SurahNumber":75,"VerseNumber":28,"Text":"(ሕመምተኛው) እርሱ (የሰፈረበት ነገር ከዚህ ዓለም) መልለየት መኾኑን ባረጋገጠም ጊዜ፡፡"},{"SurahNumber":75,"VerseNumber":29,"Text":"ባትም በባት በተጣበቀች ጊዜ፡፡"},{"SurahNumber":75,"VerseNumber":30,"Text":"በዚያ ቀን መነዳቱ ወደ ጌታህ (ፍርድ) ነው፡፡"},{"SurahNumber":75,"VerseNumber":31,"Text":"አላመነምም አልሰገደምም፡፡"},{"SurahNumber":75,"VerseNumber":32,"Text":"ግን አስተባበለ፤ (ከእምነት) ዞረም፡፡"},{"SurahNumber":75,"VerseNumber":33,"Text":"ከዚያም እየተንጎባለለ ወደ ቤተሰቡ ኼደ፡፡"},{"SurahNumber":75,"VerseNumber":34,"Text":"የምትጠላውን ነገር (አላህ) ያስከትልህ፡፡ ለአንተ ተገቢህም ነው፡፡"},{"SurahNumber":75,"VerseNumber":35,"Text":"ከዚያም ጥፋት ይጠጋህ ለአንተ የተገባህም ነው፡፡"},{"SurahNumber":75,"VerseNumber":36,"Text":"ሰው ስድ ኾኖ መትተውን ይጠረጥራልን"},{"SurahNumber":75,"VerseNumber":37,"Text":"የሚፈሰስ ከኾነ የፍትወት ጠብታ አልነበረምን"},{"SurahNumber":75,"VerseNumber":38,"Text":"ከዚያም የረጋ ደም ኾነ (አላህ ሰው አድርጎ) ፈጠረውም፡፡ አስተካከለውም፡፡"},{"SurahNumber":75,"VerseNumber":39,"Text":"ከእርሱም ሁለት ዓይነቶችን ወንድና ሴትን አደረገ፡፡"},{"SurahNumber":75,"VerseNumber":40,"Text":"ይህ (ጌታ) ሙታንን ሕያው በማድረግ ላይ ቻይ አይደለምን"},{"SurahNumber":76,"VerseNumber":1,"Text":"በሰው ላይ የሚታወስ ነገር ሳይኾን ከዘመናት የተወሰነ ጊዜ በእርግጥ አልፎበታል፡፡"},{"SurahNumber":76,"VerseNumber":2,"Text":"እኛ ሰውን (በሕግ ግዳጅ) የምንሞከረው ስንኾን ቅልቅሎች ከኾኑ የፍትወት ጠብታ ፈጠርነው፡፡ ሰሚ ተመልካችም አደረግነው፡፡"},{"SurahNumber":76,"VerseNumber":3,"Text":"እኛ ወይ አመስጋኝ ወይም ከሓዲ ሲኾን መንገዱን መራነው፤ (ገለጽንለት)፡፡"},{"SurahNumber":76,"VerseNumber":4,"Text":"እኛ ለከሓዲዎች ሰንሰሎቶችንና እንዛዝላዎችን፣ እሳትንም አዘጋጅተናል፡፡"},{"SurahNumber":76,"VerseNumber":5,"Text":"በጎ አድራጊዎች መበረዣዋ ካፉር ከኾነች ጠጅ ይጠጣሉ፡፡"},{"SurahNumber":76,"VerseNumber":6,"Text":"ከእርሷ የአላህ ባሮች የሚጠጡላት (ወደፈለጉበት) ማንቧቧትን የሚያንቧቧት ከኾነች ምንጭ (ይጠጣሉ)፡፡"},{"SurahNumber":76,"VerseNumber":7,"Text":"(ዛሬ) በስለታቸው ይሞላሉ፡፡ መከራው ተሰራጪ የኾነንም ቀን ይፈራሉ፡፡"},{"SurahNumber":76,"VerseNumber":8,"Text":"ምግብንም ከመውደዳቸው ጋር ለድኻ፣ ለየቲምም፣ ለምርኮኛም ለእስረኛም ያበላሉ፡፡"},{"SurahNumber":76,"VerseNumber":9,"Text":"«የምናበላችሁ ለአላህ ውዴታ ብቻ ነው፡፡ ከእናንተ ዋጋንም ማመስገንንም አንፈልግም፡፡"},{"SurahNumber":76,"VerseNumber":10,"Text":"«እኛ (ፊትን) የሚያጨፈግግን ብርቱ ቀን ከጌታችን እንፈራለንና፤» (ይላሉ)፡፡"},{"SurahNumber":76,"VerseNumber":11,"Text":"አላህም የዚያን ቀን ክፋት ጠበቃቸው፡፡ (ፊታቸው) ማማርንና መደሰትንም ገጠማቸው፡፡"},{"SurahNumber":76,"VerseNumber":12,"Text":"በመታገሣቸውም ገነትንና የሐር ልብስን መነዳቸው፡፡"},{"SurahNumber":76,"VerseNumber":13,"Text":"በውስጧ በባለ አጎበር አልጋዎች ላይ ተደጋፊዎች በውስጧ ፀሐይንም ጨረቃንም የማያዩ ሲኾኑ፡፡"},{"SurahNumber":76,"VerseNumber":14,"Text":"ዛፎችዋም በእነርሱ ላይ የቀረበች፣ ፍሬዎችዋም (ለለቃሚዎች) መግገራትን የተገራች ስትኾን (ገነትን መነዳቸው)፡፡"},{"SurahNumber":76,"VerseNumber":15,"Text":"በእነርሱም ላይ ከብር በኾኑ ዕቃዎች (ሰሐኖች) የብርጭቆዎች በኾኑ ኩባያዎችም ይዝዞርባቸዋል፡፡"},{"SurahNumber":76,"VerseNumber":16,"Text":"መለካትን የለኳቸው በኾኑ የብር ብርጭቆዎች (ይዝዞርባቸዋል)፡፡"},{"SurahNumber":76,"VerseNumber":17,"Text":"በእርሷም መበረዣዋ ዘንጀቢል የኾነችን ጠጅ ይጠጣሉ፡፡"},{"SurahNumber":76,"VerseNumber":18,"Text":"በውስጧ ያለችውን ሰልሰቢል ተብላ የምትጠራውን ምንጭ፡፡"},{"SurahNumber":76,"VerseNumber":19,"Text":"በእነርሱም ላይ (ባሉበት ኹነታ) የሚዘወትሩ ወጣት ልጆች ይዘዋወራሉ፡፡ ባየሃቸው ጊዜ የተበተነ ሉል ናቸው ብለህ ታስባቸዋለህ፡፡"},{"SurahNumber":76,"VerseNumber":20,"Text":"እዚያም በተመለከትክ ጊዜ ጸጋንና ታላቅ ንግሥናን ታያለህ፡፡"},{"SurahNumber":76,"VerseNumber":21,"Text":"አረንጓዴዎች የኾኑ የቀጭን ሐር ልብሶችና ወፍራም ሐርም በላያቸው ላይ አልለ፡፡ ከብር የኾኑ አንባሮችንም ይሸለማሉ፡፡ ጌታቸውም አጥሪ የኾነን መጠጥ ያጠጣቸዋል፡፡"},{"SurahNumber":76,"VerseNumber":22,"Text":"«ይህ በእርግጥ ለእናንተ ዋጋ ኾነ፡፡ ሥራችሁም ምስጉን ኾነ፤» (ይባላሉ)፡፡"},{"SurahNumber":76,"VerseNumber":23,"Text":"እኛ ቁርኣንን ባንተ ላይ ማውረድን እኛው አወረድነው፡፡"},{"SurahNumber":76,"VerseNumber":24,"Text":"ለጌታህ ፍርድም ታገሥ፡፡ ከእነርሱም ኀጢአተኛን ወይም ከሓዲን አትታዘዝ፡፡"},{"SurahNumber":76,"VerseNumber":25,"Text":"የጌታህንም ስም በጧትና ከቀትር በላይ አውሳ፡፡"},{"SurahNumber":76,"VerseNumber":26,"Text":"ከሌሊቱም ለእርሱ ስገድ፡፡ በረዢም ሌሊትም አወድሰው፡፡"},{"SurahNumber":76,"VerseNumber":27,"Text":"እነዚያ ፈጣኒቱን ዓለም ይወዳሉ፡፡ ከባድን ቀንም በስተፊታቸው ኾኖ ይተዋሉ፡፡"},{"SurahNumber":76,"VerseNumber":28,"Text":"እኛ ፈጠርናቸው፡፡ መለያልያቸውንም አጠነከርን፡፡ በሻንም ጊዜ መሰሎቻቸውን መለወጥን እንለውጣለን፡፡"},{"SurahNumber":76,"VerseNumber":29,"Text":"ይህቺ መገሠጫ ናት፡፡ የሻም ሰው ወደ ጌታው መንገድን ይይዛል፡፡"},{"SurahNumber":76,"VerseNumber":30,"Text":"አላህም ካልሻ በስተቀር አትሹም፡፡ አላህ ዐዋቂ ጥበበኛ ነውና፡፡"},{"SurahNumber":76,"VerseNumber":31,"Text":"የሚሻውን ሰው በእዝነቱ ውስጥ ያገባዋል፡፡ በዳዮቹንም (ዝቶባቸዋል)፡፡ ለእነርሱ አሳማሚ ቅጣትን አዘጋጅቶላቸዋል፡፡"},{"SurahNumber":77,"VerseNumber":1,"Text":"ተከታታይ ኾነው በተላኩት፣"},{"SurahNumber":77,"VerseNumber":2,"Text":"በኀይል መንፈስን ነፋሾች በኾኑትም፣"},{"SurahNumber":77,"VerseNumber":3,"Text":"መበተንን በታኞች በኾኑትም፤ (ነፋሶች)፣"},{"SurahNumber":77,"VerseNumber":4,"Text":"መለየትን ለይዎች በኾኑትም፣"},{"SurahNumber":77,"VerseNumber":5,"Text":"መገሠጫን (ወደ ነቢያት) ጣይዎች በኾኑትም፣"},{"SurahNumber":77,"VerseNumber":6,"Text":"ምክንያትን ለማስወገድ ወይም ለማስፈራራት (ጣይዎች በኾኑት መላእክት) እምላለሁ፡፡"},{"SurahNumber":77,"VerseNumber":7,"Text":"ያ የምትስፈራሩበት (ትንሣኤ) በእርግጥ ኋኝ ነው፡፡"},{"SurahNumber":77,"VerseNumber":8,"Text":"ከዋክብትም (ብርሃንዋ) በታበሰች ጊዜ፡፡"},{"SurahNumber":77,"VerseNumber":9,"Text":"ሰማይም በተከፈተች ጊዜ፡፡"},{"SurahNumber":77,"VerseNumber":10,"Text":"ጋራዎችም በተንኮተኮቱ ጊዜ፡፡"},{"SurahNumber":77,"VerseNumber":11,"Text":"መልክተኞቹም ወቅት በተደረገላቸው ጊዜ፡፡"},{"SurahNumber":77,"VerseNumber":12,"Text":"ለየትኛው ቀን ተቀጠሩ (የሚባል ሲኾን)፤"},{"SurahNumber":77,"VerseNumber":13,"Text":"ለመለያው ቀን (በተባለ ጊዜ፤ በፍጡሮች መካከል ይፈረዳል)፡፡"},{"SurahNumber":77,"VerseNumber":14,"Text":"የመለያውም ቀን ምን እንደኾነ ምን አሳወቀህ"},{"SurahNumber":77,"VerseNumber":15,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":16,"Text":"የፊተኞቹን (ሕዝቦች) አላጠፋንምን"},{"SurahNumber":77,"VerseNumber":17,"Text":"ከዚያም የኋለኞቹን እናስከትላቸዋለን፡፡"},{"SurahNumber":77,"VerseNumber":18,"Text":"በአመጸኞች ሁሉ እንደዚሁ እንሠራለን፡፡"},{"SurahNumber":77,"VerseNumber":19,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":20,"Text":"ከደካማ ውሃ አልፈጠርናችሁምን"},{"SurahNumber":77,"VerseNumber":21,"Text":"በተጠበቀ መርጊያ ውስጥም (በማሕፀን) አደረግነው፡፡"},{"SurahNumber":77,"VerseNumber":22,"Text":"እስከ ታወቀ ልክ ድረስ፡፡ መጠንነውም፤ ምን ያማርንም"},{"SurahNumber":77,"VerseNumber":23,"Text":"መጣኞች ነን"},{"SurahNumber":77,"VerseNumber":24,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":25,"Text":"ምድርን ሰብሳቢ አላደረግናትምን"},{"SurahNumber":77,"VerseNumber":26,"Text":"ሕያዋን ኾናችሁ ሙታንም ኾናችሁ፡፡"},{"SurahNumber":77,"VerseNumber":27,"Text":"በውስጧም ከፍተኛዎችን ተራራዎች አደረግን፡፡ ጣፋጭ ውሃንም አጠጣናችሁ፡፡"},{"SurahNumber":77,"VerseNumber":28,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":29,"Text":"«ወደዚያ በእርሱ ታስተባብሉ ወደ ነበራችሁት (ቅጣት) አዝግሙ፡፡"},{"SurahNumber":77,"VerseNumber":30,"Text":"«ባለ ሦስት ቅርንጫፎች ወደ ኾነው ጥላ አዝግሙ፤» (ይባላሉ)፡፡"},{"SurahNumber":77,"VerseNumber":31,"Text":"አጠላይ ያልኾነ ከእሳቱም ላንቃ የማያድን ወደ ኾነው (አዝግሙ)፡፡"},{"SurahNumber":77,"VerseNumber":32,"Text":"እርሷ እንደ ታላላቅ ሕንጻ የኾኑን ቃንቄዎች ትወረውራለች፡፡"},{"SurahNumber":77,"VerseNumber":33,"Text":"(ቃንቄውም) ልክ ዳለቻዎች ግመሎችን ይመስላል፡፡"},{"SurahNumber":77,"VerseNumber":34,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":35,"Text":"ይህ የማይናገሩበት ቀን ነው፡፡"},{"SurahNumber":77,"VerseNumber":36,"Text":"ይቅርታም ይጠይቁ ዘንድ፤ ለእነርሱ አይፈቀድላቸውም፡፡"},{"SurahNumber":77,"VerseNumber":37,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":38,"Text":"ይህ መለያው ቀን ነው፡፡ እናንተንም የፊተኞቹንም ሰብሰብናችሁ፡፡"},{"SurahNumber":77,"VerseNumber":39,"Text":"ለናንተም (ለማምለጥ) ብልሃት እንዳላችሁ ተተናኮሉኝ፡፡"},{"SurahNumber":77,"VerseNumber":40,"Text":"ላስተባባዮች በዚያ ቀን ወዮላቸው፡፡"},{"SurahNumber":77,"VerseNumber":41,"Text":"ጥንቁቆቹ በጥላዎችና በምንጮች ውስጥ ናቸው፡፡"},{"SurahNumber":77,"VerseNumber":42,"Text":"ከሚከጅሉትም ሁሉ በፍራፍሬዎች ውስጥ ናቸው፡፡"},{"SurahNumber":77,"VerseNumber":43,"Text":"«ትሠሩት በነበራችሁት ዋጋ የምትደሰቱ ኾናችሁ ብሉ፣ ጠጡም፤» (ይባላሉ)፡፡"},{"SurahNumber":77,"VerseNumber":44,"Text":"እኛ እንደዚሁ መልካም ሠሪዎችን ሁሉ እንመነዳለን፡፡"},{"SurahNumber":77,"VerseNumber":45,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":46,"Text":"ብሉ፤ ጥቂትንም (ጊዜ) ተጠቀሙ፡፡ እናንተ አመጸኞች ናችሁና፡፡"},{"SurahNumber":77,"VerseNumber":47,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":48,"Text":"«ለእነርሱ ስገዱም» በተባሉ ጊዜ አይሰግዱም፡፡"},{"SurahNumber":77,"VerseNumber":49,"Text":"ለአስተባባዮች በዚያ ቀን ወዮላቸው፡፡"},{"SurahNumber":77,"VerseNumber":50,"Text":"ከእርሱም ሌላ በየትኛው ንግግር ያምናሉ"}]}