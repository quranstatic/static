{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"Dialogate con belle maniere con la gente della Scrittura, eccetto quelli di loro che sono ingiusti. Dite [loro]: “Crediamo in quello che è stato fatto scendere su di noi e in quello che è stato fatto scendere su di voi, il nostro Dio e il vostro sono lo stesso Dio ed è a Lui che ci sottomettiamo”"},{"SurahNumber":29,"VerseNumber":47,"Text":"Così abbiamo fatto scendere su di te il Libro. Coloro ai quali abbiamo dato il Libro credono in esso e anche tra loro c'è chi crede. Solo i miscredenti negano i Nostri segni"},{"SurahNumber":29,"VerseNumber":48,"Text":"Prima di questo non recitavi alcun Libro e non scrivevi con la tua destra; [ché altrimenti] coloro che negano la verità avrebbero avuto dubbi"},{"SurahNumber":29,"VerseNumber":49,"Text":"Sono invece chiari segni [custoditi] nei cuori di coloro ai quali è stata data la scienza. Solo gli ingiusti negano i Nostri segni"},{"SurahNumber":29,"VerseNumber":50,"Text":"E dissero: “Perché non sono stati fatti scendere su di lui segni da parte del suo Signore?”. Di': “I segni sono solo presso Allah. Io non sono che un ammonitore esplicito”"},{"SurahNumber":29,"VerseNumber":51,"Text":"Non basta loro che ti abbiamo rivelato il Libro che recitano? Questa è davvero una misericordia e un Monito per coloro che credono"},{"SurahNumber":29,"VerseNumber":52,"Text":"Di': “Mi basta Allah come testimone tra me e voi, Lui che conosce tutto ciò che è nei cieli e sulla terra. Coloro che credono alla falsità e negano Allah saranno i perdenti”"},{"SurahNumber":29,"VerseNumber":53,"Text":"Ti chiedono di affrettare il castigo. Se non ci fosse un termine stabilito, già sarebbe giunto il castigo. Verrà loro all'improvviso, senza che ne abbiano sentore"},{"SurahNumber":29,"VerseNumber":54,"Text":"Cercano di farti affrettare il castigo... Sarà l'Inferno a circondare i miscredenti"},{"SurahNumber":29,"VerseNumber":55,"Text":"nel Giorno in cui il castigo li avvolgerà da sopra e da sotto i piedi e dirà loro: “Gustate [le conseguenze di] quello che avete fatto!”"},{"SurahNumber":29,"VerseNumber":56,"Text":"O Miei servi credenti! In verità è grande la Mia terra! AdorateMi"},{"SurahNumber":29,"VerseNumber":57,"Text":"Ogni anima dovrà provare la morte e poi sarete ricondotti verso di Noi"},{"SurahNumber":29,"VerseNumber":58,"Text":"Quanto a coloro che credono e operano il bene, li porremo in alti luoghi del Paradiso sotto i quali scorrono i ruscelli e vi rimarranno in perpetuo. Quanto è meraviglioso il premio di chi opera [il bene]"},{"SurahNumber":29,"VerseNumber":59,"Text":"di coloro che perseverano e hanno fiducia nel loro Signore"},{"SurahNumber":29,"VerseNumber":60,"Text":"Quanti esseri viventi non si preoccupano del loro nutrimento! È Allah che nutre loro e voi. È Lui che tutto ascolta e conosce"},{"SurahNumber":29,"VerseNumber":61,"Text":"“Chi ha creato i cieli e la terra e ha sottomesso il sole e la luna?”. Certamente risponderanno: “Allah”. Perché poi si distolgono [dalla retta via]"},{"SurahNumber":29,"VerseNumber":62,"Text":"Allah provvede con larghezza a chi vuole tra i Suoi servi, oppure lesina. In verità Allah conosce ogni cosa"},{"SurahNumber":29,"VerseNumber":63,"Text":"Se domandi loro: “Chi fa scendere l'acqua dal cielo e ridà vita alla terra che già era morta?”. Certamente risponderanno: “Allah”. Di': “La lode appartiene ad Allah!”. Ma la maggior parte di loro non ragiona"},{"SurahNumber":29,"VerseNumber":64,"Text":"Questa vita terrena non è altro che gioco e trastullo. La dimora ultima è la [vera] vita, se solo lo sapessero"},{"SurahNumber":29,"VerseNumber":65,"Text":"Quando salgono su una nave, invocano Allah rendendoGli un culto sincero. Quando poi Egli li mette in salvo sulla terraferma, Gli attribuiscono dei consoci"},{"SurahNumber":29,"VerseNumber":66,"Text":"per disconoscere quel che Noi abbiamo concesso loro e per effimeri godimenti: ben presto sapranno"},{"SurahNumber":29,"VerseNumber":67,"Text":"Non vedono forse che abbiamo dato loro un [territorio] inviolabile, mentre tutt'attorno la gente è depredata? Crederanno dunque al falso e disconosceranno i favori di Allah"},{"SurahNumber":29,"VerseNumber":68,"Text":"Chi è peggior ingiusto di colui che inventa una menzogna contro Allah o che smentisce la Verità quando essa gli è giunta? Non c'è forse nell'Inferno una dimora per i miscredenti"},{"SurahNumber":29,"VerseNumber":69,"Text":"Quanto a coloro che fanno uno sforzo per Noi, li guideremo sulle Nostre vie. In verità Allah è con coloro che fanno il bene"},{"SurahNumber":30,"VerseNumber":1,"Text":"Alif, Lâm, Mîm"},{"SurahNumber":30,"VerseNumber":2,"Text":"Sono stati sconfitti i Romani"},{"SurahNumber":30,"VerseNumber":3,"Text":"nel paese limitrofo; ma poi, dopo essere stati vinti, saranno vincitori"},{"SurahNumber":30,"VerseNumber":4,"Text":"tra meno di dieci anni - appartiene ad Allah il destino del passato e del futuro - e in quel giorno i credenti si rallegreranno"},{"SurahNumber":30,"VerseNumber":5,"Text":"dell'aiuto di Allah: Egli aiuta chi vuole, Egli è l'Eccelso, il Misericordioso"},{"SurahNumber":30,"VerseNumber":6,"Text":"Promessa di Allah. Allah non manca alla Sua promessa, ma la maggior parte degli uomini non sa"},{"SurahNumber":30,"VerseNumber":7,"Text":"essi conoscono [solo] l'apparenza della vita terrena e non si curano affatto dell'altra vita"},{"SurahNumber":30,"VerseNumber":8,"Text":"Non hanno riflettuto in loro stessi? Allah ha creato i cieli e la terra e tutto ciò che vi è frammezzo secondo verità e per un termine stabilito. Molti uomini però non credono nell'incontro con il loro Signore"},{"SurahNumber":30,"VerseNumber":9,"Text":"Non hanno forse viaggiato sulla terra, e visto quel che è accaduto a coloro chi li hanno preceduti? Erano più forti di loro e avevano coltivato e popolato la terra più di quanto essi non l'abbiano fatto. Giunsero con prove evidenti Messaggeri della loro gente: non fu Allah a far loro torto, furono essi a far torto a se stessi"},{"SurahNumber":30,"VerseNumber":10,"Text":"E fu triste il destino di quelli che fecero il male, smentirono i segni di Allah e li schernirono"},{"SurahNumber":30,"VerseNumber":11,"Text":"È Allah che dà inizio alla creazione e la reitera; quindi a Lui sarete ricondotti"},{"SurahNumber":30,"VerseNumber":12,"Text":"Il Giorno in cui si leverà l'Ora, saranno disperati i colpevoli"},{"SurahNumber":30,"VerseNumber":13,"Text":"E non avranno più intercessori tra coloro che associavano [ad Allah], ma rinnegheranno le loro stesse divinità"},{"SurahNumber":30,"VerseNumber":14,"Text":"E il Giorno in cui giungerà l'Ora, in quel Giorno verranno separati"},{"SurahNumber":30,"VerseNumber":15,"Text":"Coloro che avranno creduto e compiuto il bene, gioiranno in un prato fiorito"},{"SurahNumber":30,"VerseNumber":16,"Text":"Mentre coloro che saranno stati miscredenti e avranno tacciato di menzogna i Nostri segni e l'incontro nell'altra vita, saranno condotti al castigo"},{"SurahNumber":30,"VerseNumber":17,"Text":"Rendete gloria ad Allah, alla sera e al mattino"},{"SurahNumber":30,"VerseNumber":18,"Text":"A Lui la lode nei cieli e sulla terra, durante la notte e quando il giorno comincia a declinare"},{"SurahNumber":30,"VerseNumber":19,"Text":"Dal morto trae il vivo e dal vivo trae il morto e ridà vita alla terra che già era morta. Così vi si farà risorgere"},{"SurahNumber":30,"VerseNumber":20,"Text":"Fa parte dei Suoi segni l'avervi creati dalla polvere, ed eccovi uomini che si distribuiscono [sulla terra]"},{"SurahNumber":30,"VerseNumber":21,"Text":"Fa parte dei Suoi segni l'aver creato da voi, per voi, delle spose, affinché riposiate presso di loro, e ha stabilito tra voi amore e tenerezza. Ecco davvero dei segni per coloro che riflettono"},{"SurahNumber":30,"VerseNumber":22,"Text":"E fan parte dei Suoi segni, la creazione dei cieli e della terra, la varietà dei vostri idiomi e dei vostri colori. In ciò vi sono segni per coloro che sanno"},{"SurahNumber":30,"VerseNumber":23,"Text":"E fan parte dei Suoi segni, il sonno della notte e del giorno e la vostra ricerca della Sua grazia. Ecco davvero dei segni per coloro che sentono"},{"SurahNumber":30,"VerseNumber":24,"Text":"E fa parte dei Suoi segni farvi scorgere il lampo, con timore e brama, e il far scendere dal cielo l'acqua con la quale ridà vita alla terra che già era morta. Ecco davvero segni per coloro che ragionano"},{"SurahNumber":30,"VerseNumber":25,"Text":"E fa parte dei Suoi segni che il cielo e la terra si tengano ritti per ordine Suo. Quando poi vi chiamerà d'un solo richiamo, ecco che sorgerete [dalle tombe]"},{"SurahNumber":30,"VerseNumber":26,"Text":"Appartengono a Lui tutti quelli che sono nei cieli e sulla terra: tutti Gli obbediscono"},{"SurahNumber":30,"VerseNumber":27,"Text":"Egli è Colui Che inizia la creazione e la reitera e ciò Gli è facile. A lui appartiene la similitudine più sublime nei cieli e sulla terra. È Lui l'Eccelso, il Saggio"},{"SurahNumber":30,"VerseNumber":28,"Text":"Da voi stessi, trae una similitudine: ci sono, tra gli schiavi che possedete, alcuni che fate vostri soci, alla pari, in ciò che Allah vi ha concesso? Li temete forse quanto vi temete [a vicenda]? Così esplicitiamo i Nostri segni per coloro che ragionano"},{"SurahNumber":30,"VerseNumber":29,"Text":"Gli ingiusti cedono, invece, alle loro passioni senza sapere. Chi può guidare colui che Allah allontana? Essi non avranno chi li soccorra"},{"SurahNumber":30,"VerseNumber":30,"Text":"Rivolgi il tuo volto alla religione come puro monoteista, natura originaria che Allah ha connaturato agli uomini; non c'è cambiamento nella creazione di Allah. Ecco la vera religione, ma la maggior parte degli uomini non sa"},{"SurahNumber":30,"VerseNumber":31,"Text":"Ritornate a Lui, temeteLo, assolvete all'orazione e non siate associatori"},{"SurahNumber":30,"VerseNumber":32,"Text":"E neppure [siate tra] coloro che hanno scisso la loro religione e hanno formato sette, ognuna delle quali è tronfia di quello che afferma"},{"SurahNumber":30,"VerseNumber":33,"Text":"Quando un male colpisce gli uomini, invocano il loro Signore e tornano a Lui. Quando poi li gratifica con una misericordia che proviene da Lui, alcuni di loro Gli attribuiscono consoci"},{"SurahNumber":30,"VerseNumber":34,"Text":"così da rinnegare quello che abbiamo dato loro. Godete dunque, presto saprete"},{"SurahNumber":30,"VerseNumber":35,"Text":"Abbiamo, forse, fatto scendere su di loro un'autorità che dia loro ragione di ciò che Gli associano"},{"SurahNumber":30,"VerseNumber":36,"Text":"Quando gratifichiamo gli uomini di una misericordia, se ne rallegrano. Se poi, li coglie una disgrazia per ciò che le loro mani hanno perpetrato, ecco che se ne disperano"},{"SurahNumber":30,"VerseNumber":37,"Text":"Non hanno visto che Allah dona con larghezza a chi vuole e lesina anche? Questi sono segni per coloro che credono"},{"SurahNumber":30,"VerseNumber":38,"Text":"Riconosci il loro diritto al parente, al povero e al viandante diseredato. Questo è il bene per coloro che bramano il volto di Allah: questi sono coloro che prospereranno"},{"SurahNumber":30,"VerseNumber":39,"Text":"Ciò che concedete in usura, affinché aumenti a detrimento dei beni altrui, non li aumenta affatto presso Allah. Quello che invece date in elemosina bramando il volto di Allah, ecco quel che raddoppierà"},{"SurahNumber":30,"VerseNumber":40,"Text":"Allah è Colui Che vi ha creati, poi vi ha nutriti, poi vi darà la morte e quindi vi darà la vita. C'è una delle vostre divinità che faccia qualcuna di queste cose? Gloria a Lui! Egli è ben più alto di ciò che Gli associano"},{"SurahNumber":30,"VerseNumber":41,"Text":"La corruzione è apparsa sulla terra e nel mare a causa di ciò che hanno commesso le mani degli uomini, affinché Allah faccia gustare parte di quello che hanno fatto. Forse ritorneranno [sui loro passi]"},{"SurahNumber":30,"VerseNumber":42,"Text":"Di': “Percorrete la terra e considerate ciò che è avvenuto a coloro che vi hanno preceduto. La maggior parte di loro erano associatori”"},{"SurahNumber":30,"VerseNumber":43,"Text":"Rivolgi il tuo volto alla vera religione, prima che da Allah venga un Giorno che non sarà possibile respingere. In quel Giorno saranno separati"},{"SurahNumber":30,"VerseNumber":44,"Text":"chi sarà stato miscredente, la sua miscredenza gli si rivolgerà contro. Quanto a chi avrà compiuto il bene, è per se stesso che avrà preparato"},{"SurahNumber":30,"VerseNumber":45,"Text":"Così Allah ricompenserà con la Sua grazia coloro che hanno creduto e compiuto il bene. In verità Egli non ama i miscredenti"},{"SurahNumber":30,"VerseNumber":46,"Text":"E fa parte dei Suoi segni mandare i venti come nunzi per farvi gustare la Sua misericordia e far navigare la nave al Suo comando, sì che possiate procurarvi la Sua grazia. Forse sarete riconoscenti"},{"SurahNumber":30,"VerseNumber":47,"Text":"Già mandammo, prima di te, messaggeri ai loro popoli. E si recarono loro con prove evidenti. Poi ci vendicammo di quelli che commettevano crimini: Nostra cura è soccorrere i credenti"},{"SurahNumber":30,"VerseNumber":48,"Text":"Allah è Colui Che invia i venti che sollevano una nuvola; la distende poi nel cielo come vuole e la frantuma, e vedi allora le gocce uscire dai suoi recessi. Quando poi ha fatto sì che cadano su chi vuole tra i Suoi servitori, questi ne traggono lieta novella"},{"SurahNumber":30,"VerseNumber":49,"Text":"anche se, prima che cadessero su di loro, erano disperati"},{"SurahNumber":30,"VerseNumber":50,"Text":"Considera le tracce della misericordia di Allah, come Egli ridà la vita ad una terra, dopo che era morta. Egli è Colui Che fa rivivere i morti. Egli è onnipotente"},{"SurahNumber":30,"VerseNumber":51,"Text":"Se inviassimo loro un vento che ingiallisse [le coltivazioni], rimarrebbero ingrati"},{"SurahNumber":30,"VerseNumber":52,"Text":"Tu non potrai far sì che sentano i morti o far sì che i sordi sentano il richiamo quando ti volgono le spalle"},{"SurahNumber":30,"VerseNumber":53,"Text":"Non sei tu a guidare i ciechi dal loro obnubilamento: solo potrai far udire quelli che credono nei Nostri segni e sono sottomessi"},{"SurahNumber":30,"VerseNumber":54,"Text":"Allah è Colui Che vi ha creati deboli, e quindi dopo la debolezza vi ha dato la forza, e dopo la forza vi riduce alla debolezza e alla vecchiaia. Egli crea quello che vuole, Egli è il Sapiente, il Potente"},{"SurahNumber":30,"VerseNumber":55,"Text":"Il Giorno in cui sorgerà l'Ora, giureranno i criminali di non essere rimasti che un'ora. Già mentivano [sulla terra]"},{"SurahNumber":30,"VerseNumber":56,"Text":"Mentre coloro cui fu data la scienza e la fede diranno: “Voi rimaneste, [com'è stabilito] nel Libro di Allah, fino al Giorno della Resurrezione: ecco il Giorno della Resurrezione, ma voi nulla sapete”"},{"SurahNumber":30,"VerseNumber":57,"Text":"In quel Giorno le scuse saranno inutili a coloro che furono ingiusti: non saranno ascoltati"},{"SurahNumber":30,"VerseNumber":58,"Text":"In questo Corano abbiamo proposto agli uomini ogni specie di metafora. Quando però porti loro un segno, i miscredenti diranno: “Non siete altro che impostori”"},{"SurahNumber":30,"VerseNumber":59,"Text":"Così Allah sigilla i cuori di coloro che nulla conoscono"},{"SurahNumber":30,"VerseNumber":60,"Text":"Sopporta dunque con pazienza [o Muhammad]. La promessa di Allah è veritiera e non ti rendano leggero, coloro che non hanno certezza"},{"SurahNumber":31,"VerseNumber":1,"Text":"Alif, Lâm, Mîm"},{"SurahNumber":31,"VerseNumber":2,"Text":"Questi sono i versetti del Libro saggio"},{"SurahNumber":31,"VerseNumber":3,"Text":"guida e misericordia per coloro che compiono il bene"},{"SurahNumber":31,"VerseNumber":4,"Text":"che assolvono all'orazione e pagano la decima e fermamente credono nell'altra vita"},{"SurahNumber":31,"VerseNumber":5,"Text":"che seguono la guida del loro Signore: questi sono coloro che prospereranno"},{"SurahNumber":31,"VerseNumber":6,"Text":"Tra gli uomini vi è chi compra storie ridicole per traviare gli uomini dal sentiero di Allah e burlarsi di esso: quelli avranno un castigo umiliante"},{"SurahNumber":31,"VerseNumber":7,"Text":"Quando gli si recitano i Nostri versetti, volge le spalle superbo come se non li avesse sentiti, come se avesse un peso nelle orecchie. Dagli annuncio di un doloroso castigo"},{"SurahNumber":31,"VerseNumber":8,"Text":"Coloro che credono e compiono il bene avranno i Giardini della Delizia"},{"SurahNumber":31,"VerseNumber":9,"Text":"dove rimarranno in perpetuo: questa in verità la promessa di Allah. Egli è l'Eccelso, il Saggio"},{"SurahNumber":31,"VerseNumber":10,"Text":"Ha creato i cieli senza pilastri che possiate vedere, ha infisso le montagne sulla terra, ché altrimenti si sarebbe mossa e voi con essa e l'ha popolata di animali di tutte le specie. Abbiamo fatto scendere un'acqua [dal cielo] e abbiamo fatto germogliare ogni tipo di magnifica specie [di piante]"},{"SurahNumber":31,"VerseNumber":11,"Text":"Questa la creazione di Allah. Mostratemi allora quello che hanno creato gli altri [che adorate] all'infuori di Lui. No, gli ingiusti sono in errore palese"},{"SurahNumber":31,"VerseNumber":12,"Text":"Certamente fummo Noi a dare la saggezza a Luqmân: “Sii riconoscente ad Allah: chi è riconoscente lo è per se stesso. Quanto a colui che è ingrato, in verità Allah è Colui Che basta a Se Stesso, il Degno di lode”"},{"SurahNumber":31,"VerseNumber":13,"Text":"E [ricorda] quando Luqmân disse a suo figlio: “Figlio mio, non attribuire ad Allah associati. Attribuirgli associati è un'enorme ingiustizia”"},{"SurahNumber":31,"VerseNumber":14,"Text":"Abbiamo imposto all'uomo di trattare bene i suoi genitori: lo portò sua madre di travaglio in travaglio e lo svezzò dopo due anni: “Sii riconoscente a Me e ai tuoi genitori. Il destino ultimo è verso di Me"},{"SurahNumber":31,"VerseNumber":15,"Text":"E se entrambi ti obbligassero ad associarMi ciò di cui non hai conoscenza alcuna, non obbedire loro, ma sii comunque cortese con loro in questa vita e segui la via di chi si rivolge a Me. Poi a Me farete ritorno e vi informerò su quello che avrete fatto”"},{"SurahNumber":31,"VerseNumber":16,"Text":"“O figlio mio, anche se fosse come il peso di un granello di senape, nel profondo di una roccia o nei cieli o sulla terra, Allah lo porterà alla luce. Allah è dolce e ben informato"},{"SurahNumber":31,"VerseNumber":17,"Text":"O figlio mio, assolvi all'orazione, raccomanda le buone consuetudini e proibisci il biasimevole e sopporta con pazienza quello che ti succede: questo il comportamento da tenere in ogni impresa"},{"SurahNumber":31,"VerseNumber":18,"Text":"Non voltare la tua guancia dagli uomini e non calpestare la terra con arroganza: in verità Allah non ama il superbo vanaglorioso"},{"SurahNumber":31,"VerseNumber":19,"Text":"Sii modesto nel camminare e abbassa la tua voce: invero la più sgradevole delle voci è quella dell'asino.”"},{"SurahNumber":31,"VerseNumber":20,"Text":"Non vedete come Allah vi ha sottomesso quel che è nei cieli e sulla terra e ha diffuso su di voi i Suoi favori, palesi e nascosti? Ciononostante vi è qualcuno tra gli uomini che polemizza a proposito di Allah senza avere né scienza, né guida, né un Libro luminoso"},{"SurahNumber":31,"VerseNumber":21,"Text":"E quando si dice loro: “Seguite quello che Allah ha rivelato”, rispondono: “Seguiremo invece quello che abbiamo trovato presso i nostri avi!”. [Insisterebbero così] anche se Satana li chiamasse al castigo della Fiamma"},{"SurahNumber":31,"VerseNumber":22,"Text":"Chi sottomette il suo volto ad Allah e compie il bene, si afferra all'ansa più salda. In Allah è l'esito di tutte le cose"},{"SurahNumber":31,"VerseNumber":23,"Text":"Quanto a chi è miscredente, non ti affligga la sua miscredenza: a Noi faranno ritorno e li informeremo di quel che avranno fatto. Allah conosce perfettamente cosa c'è nei cuori"},{"SurahNumber":31,"VerseNumber":24,"Text":"Diamo loro godimento effimero per un po' di tempo e poi li spingeremo con forza nel castigo terribile"},{"SurahNumber":31,"VerseNumber":25,"Text":"Se domandi loro: “Chi ha creato i cieli e la terra?”, certamente risponderanno: “Allah”. Di': “Lode ad Allah!”. Ma la maggior parte di loro non sanno"},{"SurahNumber":31,"VerseNumber":26,"Text":"[Appartiene] ad Allah tutto quello che è nei cieli e sulla terra. Allah basta a Se Stesso, è il Degno di lode"},{"SurahNumber":31,"VerseNumber":27,"Text":"Anche se tutti gli alberi della terra diventassero calami, e il mare e altri sette mari ancora [fossero inchiostro], non potrebbero esaurire le parole di Allah. In verità Allah è eccelso, saggio"},{"SurahNumber":31,"VerseNumber":28,"Text":"La vostra creazione e resurrezione [per Allah] è [facile] come quella di una sola anima. Allah è l'Audiente, Colui Che tutto osserva"},{"SurahNumber":31,"VerseNumber":29,"Text":"Non hai visto come Allah ha fatto sì che la notte compenetri il giorno e il giorno compenetri la notte? E [come] ha sottomesso il sole e la luna, ciascuno dei quali procede [nel suo corso] fino a un termine stabilito"},{"SurahNumber":31,"VerseNumber":30,"Text":"Ciò in quanto Allah è la Verità, mentre quel che invocano all'infuori di Lui è falsità. Allah è l'Altissimo, il Grande"},{"SurahNumber":31,"VerseNumber":31,"Text":"Non hai visto che è per grazia di Allah che la nave solca il mare, affinché vi mostri qualcuno dei Suoi segni? In verità in ciò vi sono segni per ogni uomo di perseveranza, di riconoscenza"},{"SurahNumber":31,"VerseNumber":32,"Text":"Quando li copre un'onda come fosse tenebra, invocano Allah e Gli rendono un culto puro; quando poi [Allah] li mette al sicuro sulla terra ferma, alcuni di loro seguono una via intermedia. Solo il peggior traditore, il peggior ingrato rinnegherà i Nostri segni"},{"SurahNumber":31,"VerseNumber":33,"Text":"Uomini, temete il vostro Signore e paventate il Giorno in cui il padre non potrà soddisfare il figlio né il figlio potrà soddisfare il padre in alcunché. La promessa di Allah è verità. Badate che non vi inganni la vita terrena e non vi inganni, su Allah, l'Ingannatore"},{"SurahNumber":31,"VerseNumber":34,"Text":"In verità la scienza dell'Ora è presso Allah, Colui Che fa scendere la pioggia e conosce quello che c'è negli uteri. Nessuno conosce ciò che guadagnerà l'indomani e nessuno conosce la terra in cui morrà. In verità Allah è il Sapiente, il Ben informato"},{"SurahNumber":32,"VerseNumber":1,"Text":"Alif, Lâm, Mîm"},{"SurahNumber":32,"VerseNumber":2,"Text":"La rivelazione del Libro [proviene] senza alcun dubbio dal Signore dei mondi"},{"SurahNumber":32,"VerseNumber":3,"Text":"Diranno: “L'ha inventato?”. È invece una verità che [proviene] dal tuo Signore, affinché tu ammonisca un popolo a cui non giunse, prima di te, alcun ammonitore, affinché si lascino guidare"},{"SurahNumber":32,"VerseNumber":4,"Text":"Allah è Colui Che ha creato in sei giorni i cieli e la terra e tutto ciò che vi è frammezzo, quindi Si è innalzato sul Trono. Al di fuori di Lui non avete alcun patrono o intercessore. Non ve ne ricorderete"},{"SurahNumber":32,"VerseNumber":5,"Text":"Dal cielo dirige le cose della terra e poi tutto risalirà a Lui, in un Giorno che sarà come mille anni del vostro contare"},{"SurahNumber":32,"VerseNumber":6,"Text":"Egli è Colui Che conosce il palese e l'invisibile; è l'Eccelso, il Misericordioso"},{"SurahNumber":32,"VerseNumber":7,"Text":"è Colui Che ha perfezionato ogni cosa creata e dall'argilla ha dato inizio alla creazione dell'uomo"},{"SurahNumber":32,"VerseNumber":8,"Text":"quindi ha tratto la sua discendenza da una goccia d'acqua insignificante"},{"SurahNumber":32,"VerseNumber":9,"Text":"quindi gli ha dato forma e ha insufflato in lui del Suo Spirito. Vi ha dato l'udito, gli occhi e i cuori. Quanto poco siete riconoscenti"},{"SurahNumber":32,"VerseNumber":10,"Text":"E dicono: “Quando saremo dispersi nella terra godremo di una nuova creazione?”. È che non credono all'incontro con il loro Signore"},{"SurahNumber":32,"VerseNumber":11,"Text":"Di': “L'angelo della morte che si occuperà di voi, vi farà morire e poi sarete ricondotti al vostro Signore”"},{"SurahNumber":32,"VerseNumber":12,"Text":"Se allora potessi vedere i malvagi, [dire col] capo chino davanti al loro Signore: “Nostro Signore, abbiamo visto e sentito, lasciaci tornare, sì che possiamo fare il bene; [ora] crediamo con certezza”"},{"SurahNumber":32,"VerseNumber":13,"Text":"“Se avessimo voluto, avremmo dato ad ogni anima la sua direzione; si è invece compiuta la mia sentenza: riempirò l'Inferno di uomini e di dèmoni insieme"},{"SurahNumber":32,"VerseNumber":14,"Text":"Gustate allora [il castigo] per aver dimenticato l'incontro di questo Giorno. In verità [anche] Noi vi dimentichiamo. Gustate il castigo perpetuo per quello che avete fatto!”"},{"SurahNumber":32,"VerseNumber":15,"Text":"In verità credono nei Nostri segni solo coloro che, quando vengono loro rammentati, si gettano in prosternazione, lodano il loro Signore rendendoGli gloria e non sono tronfi di orgoglio"},{"SurahNumber":32,"VerseNumber":16,"Text":"Strappano i loro corpi dai letti per invocare il loro Signore, per timore e speranza, e sono generosi di quello che abbiamo loro concesso"},{"SurahNumber":32,"VerseNumber":17,"Text":"Nessuno conosce la gioia immensa che li attende, ricompensa per quello che avranno fatto"},{"SurahNumber":32,"VerseNumber":18,"Text":"Forse il credente è come l'empio? Non sono affatto uguali"},{"SurahNumber":32,"VerseNumber":19,"Text":"Coloro che credono e compiono il bene saranno ospitati nei giardini del Rifugio, premio per quello che avranno fatto"},{"SurahNumber":32,"VerseNumber":20,"Text":"mentre coloro che saranno stati empi avranno per rifugio il fuoco. Ogni volta che vorranno uscirne vi saranno ricondotti e sarà detto loro: “Provate il castigo del fuoco che tacciavate di menzogna!”"},{"SurahNumber":32,"VerseNumber":21,"Text":"Daremo loro un castigo immediato prima del castigo più grande, affinché ritornino [sulla retta via]"},{"SurahNumber":32,"VerseNumber":22,"Text":"Chi è peggior ingiusto di colui che si distoglie dai segni di Allah dopo che gli sono stati ricordati? In verità ci vendicheremo dei trasgressori"},{"SurahNumber":32,"VerseNumber":23,"Text":"Già demmo il Libro a Mosè [dicendogli]: “Non dubitare circa il Suo incontro”. Ne facemmo una guida per i Figli di Israele"},{"SurahNumber":32,"VerseNumber":24,"Text":"E [finché] furono perseveranti e credettero con fermezza nei Nostri segni, scegliemmo tra loro dei capi che li dirigessero secondo il Nostro comando"},{"SurahNumber":32,"VerseNumber":25,"Text":"In verità il tuo Signore nel Giorno della Resurrezione giudicherà tra loro, a proposito delle loro divergenze"},{"SurahNumber":32,"VerseNumber":26,"Text":"Non è servito loro da lezione che prima di loro abbiamo fatto perire tante generazioni, nelle cui case [in rovina] si aggirano? In verità in ciò vi sono segni. Non ascolteranno dunque"},{"SurahNumber":32,"VerseNumber":27,"Text":"Non hanno visto come spingiamo l'acqua verso una terra arida, suscitando poi una vegetazione che nutre il loro bestiame e loro stessi? Non vedranno dunque"},{"SurahNumber":32,"VerseNumber":28,"Text":"E dicono: “Quando verrà questa vittoria, se siete veridici?”"},{"SurahNumber":32,"VerseNumber":29,"Text":"Di': “Nel Giorno della Vittoria sarà vano il credere dei miscredenti! Non avranno alcun rinvio”"},{"SurahNumber":32,"VerseNumber":30,"Text":"Allontanati dunque da loro, e aspetta. Anche loro aspetteranno"},{"SurahNumber":33,"VerseNumber":1,"Text":"O Profeta, temi Allah e non obbedire né ai miscredenti, né agli ipocriti. In verità Allah è sapiente, saggio"},{"SurahNumber":33,"VerseNumber":2,"Text":"Segui ciò che ti è stato rivelato dal tuo Signore. In verità Allah è ben informato di quel che fate"},{"SurahNumber":33,"VerseNumber":3,"Text":"Riponi fiducia in Allah: Allah è sufficiente patrono"},{"SurahNumber":33,"VerseNumber":4,"Text":"Allah non ha posto due cuori nel petto di nessun uomo, né ha fatto vostre madri le spose che paragonate alla schiena delle vostre madri, e neppure ha fatto vostri figli i figli adottivi. Tutte queste non son altro che parole delle vostre bocche; invece Allah dice la verità, è Lui che guida sulla [retta] via"},{"SurahNumber":33,"VerseNumber":5,"Text":"Date loro il nome dei loro padri: ciò è più giusto davanti ad Allah. Ma se non conoscete i loro padri siano allora vostri fratelli nella religione e vostri protetti. Non ci sarà colpa per voi per ciò che fate inavvertitamente, ma per quello che i vostri cuori fanno volontariamente. Allah è perdonatore, misericordioso"},{"SurahNumber":33,"VerseNumber":6,"Text":"Il Profeta è più vicino ai credenti di loro stessi e le sue spose sono le loro madri. Secondo il Libro di Allah, [nella successione] i legami parentali hanno priorità su quelli tra i credenti e tra gli immigrati, a meno che non vogliate lasciare un legato a favore dei vostri fratelli nella religione. Questo è scritto nel Libro [di Allah]"},{"SurahNumber":33,"VerseNumber":7,"Text":"[Ricorda] quando accettammo il patto dei profeti: il tuo, quello di Noè, di Abramo, di Mosè e di Gesù figlio di Maria; concludemmo con loro un patto solenne"},{"SurahNumber":33,"VerseNumber":8,"Text":"affinché Allah chieda conto ai sinceri della loro sincerità. Per i miscredenti ha preparato un castigo doloroso"},{"SurahNumber":33,"VerseNumber":9,"Text":"O credenti, ricordatevi dei favori che Allah vi ha concesso, quando vi investirono gli armati. Contro di loro mandammo un uragano e schiere che non vedeste. Allah vede perfettamente quello che fate"},{"SurahNumber":33,"VerseNumber":10,"Text":"Quando vi assalirono dall'alto e dal basso, si offuscarono i vostri sguardi: avevate il cuore in gola e vi lasciavate andare ad ogni sorta di congettura a proposito di Allah"},{"SurahNumber":33,"VerseNumber":11,"Text":"Furono messi alla prova i credenti e turbati da un urto violento"},{"SurahNumber":33,"VerseNumber":12,"Text":"E [ricorda] quando gli ipocriti e coloro che hanno una malattia nel cuore dicevano: “Allah e il Suo Messaggero ci hanno fatto promesse per ingannarci!”"},{"SurahNumber":33,"VerseNumber":13,"Text":"E un gruppo di loro disse: “Gente di Yatrib! Non potrete resistere, desistete”, cosicché una parte di loro chiese al Profeta di poter andar via dicendo: “Le nostre case sono indifese”, mentre non lo erano; volevano solo fuggire"},{"SurahNumber":33,"VerseNumber":14,"Text":"Se fosse stata fatta un'incursione dai limiti esterni [della città] e se fosse stato chiesto loro di abiurare, lo avrebbero fatto senza indugio"},{"SurahNumber":33,"VerseNumber":15,"Text":"anche se prima avevano stretto con Allah il patto di non voltare le spalle. Saranno interrogati a proposito del patto con Allah"},{"SurahNumber":33,"VerseNumber":16,"Text":"Di' [loro]: “La fuga non vi sarà utile. Se fuggite la morte o l'essere uccisi, non avrete altro che breve gioia”"},{"SurahNumber":33,"VerseNumber":17,"Text":"Di': “Chi mai vi porrà oltre la portata di Allah, se [Egli] vuole un male per voi o se per voi vuole una misericordia?”. Non troveranno, all'infuori di Allah, alcun patrono o soccorritore"},{"SurahNumber":33,"VerseNumber":18,"Text":"Certamente Allah conosce quali di voi frappongono ostacoli e quali dicono ai loro fratelli: “Venite da noi”, e ben di rado vanno a combattere"},{"SurahNumber":33,"VerseNumber":19,"Text":"sono avari verso di voi. Quando li prende il panico, li vedrai guardarti con gli occhi allucinati di chi è svenuto per paura della morte. [Poi], appena passata la paura, vi investono con toni esacerbati, avidi di bottino. Costoro non sono affatto credenti e Allah vanificherà le loro azioni. Ciò è facile per Allah"},{"SurahNumber":33,"VerseNumber":20,"Text":"Pensavano che i coalizzati non se ne sarebbero andati. Se i coalizzati ritornassero, se ne andrebbero nel deserto a vagare tra i beduini e chiederebbero vostre notizie. Se fossero rimasti con voi avrebbero combattuto ben poco"},{"SurahNumber":33,"VerseNumber":21,"Text":"Avete nel Messaggero di Allah un bell'esempio per voi, per chi spera in Allah e nell'Ultimo Giorno e ricorda Allah frequentemente"},{"SurahNumber":33,"VerseNumber":22,"Text":"Quando i credenti videro i coalizzati, dissero: “Ciò è quanto Allah e il Suo Messaggero ci avevano promesso: Allah e il Suo Messaggero hanno detto la verità”. E ciò non fece che accrescere la loro fede e la loro sottomissione"},{"SurahNumber":33,"VerseNumber":23,"Text":"Tra i credenti ci sono uomini che sono stati fedeli al patto che avevano stretto con Allah. Alcuni di loro hanno raggiunto il termine della vita, altri ancora attendono; ma il loro atteggiamento non cambia"},{"SurahNumber":33,"VerseNumber":24,"Text":"affinché Allah compensi i fedeli della loro fedeltà e castighi, se vuole, gli ipocriti, oppure accetti il loro pentimento. Allah è perdonatore, misericordioso"},{"SurahNumber":33,"VerseNumber":25,"Text":"Allah ha respinto nel loro astio i miscredenti, senza che abbiano conseguito alcun bene, e ha risparmiato ai credenti la lotta. Allah è forte ed eccelso"},{"SurahNumber":33,"VerseNumber":26,"Text":"Ha fatto uscire dalle loro fortezze coloro, fra la gente del Libro, che avevano spalleggiato i coalizzati ed ha messo il panico nei loro cuori. Ne uccideste una parte e un'altra parte la faceste prigioniera"},{"SurahNumber":33,"VerseNumber":27,"Text":"Vi ha dato in eredità la loro terra, le loro dimore e i loro beni e anche una terra che mai avevate calpestato"},{"SurahNumber":33,"VerseNumber":28,"Text":"O Profeta, di' alle tue spose: “Se bramate il fasto di questa vita, venite: vi darò modo di goderne e vi darò grazioso congedo"},{"SurahNumber":33,"VerseNumber":29,"Text":"Se invece bramate Allah e il Suo Inviato e la Dimora Ultima, [sappiate] che Allah ha preparato una ricompensa enorme per quelle di voi che fanno il bene”"},{"SurahNumber":33,"VerseNumber":30,"Text":"O mogli del Profeta, quella fra voi che si renderà colpevole di una palese turpitudine, avrà un castigo raddoppiato due volte. Ciò è facile per Allah"}]}