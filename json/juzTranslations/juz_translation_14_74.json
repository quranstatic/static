{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"Алиф. Лам. Ра. Това са знаменията на Книгата - ясния Коран"},{"SurahNumber":15,"VerseNumber":2,"Text":"Неверниците ще възжелаят да са били мюсюлмани"},{"SurahNumber":15,"VerseNumber":3,"Text":"Остави ги да ядат и да се наслаждават, и да ги отвлича надеждата! Те ще узнаят"},{"SurahNumber":15,"VerseNumber":4,"Text":"И не сме унищожили Ние никое селище, без да се знае какво му е писано"},{"SurahNumber":15,"VerseNumber":5,"Text":"Никоя общност не изпреварва своя срок и не го забавя"},{"SurahNumber":15,"VerseNumber":6,"Text":"И рекоха [неверниците]: “О, ти, комуто бе низпослано Напомнянето, ти си луд"},{"SurahNumber":15,"VerseNumber":7,"Text":"Защо не ни доведеш ангелите, ако говориш истината?”"},{"SurahNumber":15,"VerseNumber":8,"Text":"Ние не низпославаме ангелите с друго освен с истината. И тогава [неверниците] не ще бъдат изчакани"},{"SurahNumber":15,"VerseNumber":9,"Text":"Наистина Ние низпослахме Напомнянето и Ние непременно ще го пазим"},{"SurahNumber":15,"VerseNumber":10,"Text":"И преди теб изпращахме пратеници сред древните общности"},{"SurahNumber":15,"VerseNumber":11,"Text":"И не дойде при тях пратеник, без да го подиграят"},{"SurahNumber":15,"VerseNumber":12,"Text":"Така влагаме това [неверие] в сърцата на престъпниците"},{"SurahNumber":15,"VerseNumber":13,"Text":"не вярват в него [- Корана], въпреки че е известна съдбата на предците"},{"SurahNumber":15,"VerseNumber":14,"Text":"И да разтворехме над тях врата в небето, и да продължаха там да се изкачват"},{"SurahNumber":15,"VerseNumber":15,"Text":"пак щяха да рекат: “Погледите ни бяха заслепени. Ние сме омагьосани хора.”"},{"SurahNumber":15,"VerseNumber":16,"Text":"И направихме на небето съзвездия, и го разкрасихме за гледащите"},{"SurahNumber":15,"VerseNumber":17,"Text":"и го опазихме от всеки прокуден сатана"},{"SurahNumber":15,"VerseNumber":18,"Text":"всеки, който слуша скришом, го следва ярък пламък"},{"SurahNumber":15,"VerseNumber":19,"Text":"И разпростряхме земята, и положихме върху нея непоклатими планини, и сторихме от нея да поникне от всяко нещо, което се мери"},{"SurahNumber":15,"VerseNumber":20,"Text":"И сторихме там препитание за вас и за онзи, когото вие не храните"},{"SurahNumber":15,"VerseNumber":21,"Text":"И няма нещо, съкровищниците на което да не са при Нас, и го спускаме Ние само в знайно количество"},{"SurahNumber":15,"VerseNumber":22,"Text":"И изпращаме ветровете - оплождащи, и утоляваме жаждата с вода, която изсипваме от небето, а вие не можете да я съхраните"},{"SurahNumber":15,"VerseNumber":23,"Text":"Наистина Ние съживяваме и умъртвяваме, и Ние сме наследниците"},{"SurahNumber":15,"VerseNumber":24,"Text":"Знаем предишните от вас и знаем оставащите"},{"SurahNumber":15,"VerseNumber":25,"Text":"Наистина твоят Господ е Онзи, Който ще ги събере. Той е премъдър, всезнаещ"},{"SurahNumber":15,"VerseNumber":26,"Text":"И сътворихме човека от изсъхнала глина, от менлива кал"},{"SurahNumber":15,"VerseNumber":27,"Text":"А джиновете сътворихме от пламъка на огъня преди"},{"SurahNumber":15,"VerseNumber":28,"Text":"Твоят Господ каза на ангелите: “Аз ще сътворя човек от изсъхнала глина, от менлива кал"},{"SurahNumber":15,"VerseNumber":29,"Text":"И когато го сътворя и му вдъхна от Своя дух, поклонете се пред него!”"},{"SurahNumber":15,"VerseNumber":30,"Text":"И всички ангели се поклониха заедно"},{"SurahNumber":15,"VerseNumber":31,"Text":"освен Иблис, който се възпротиви да е с покланящите се"},{"SurahNumber":15,"VerseNumber":32,"Text":"Рече [Аллах]: “О, Иблис, какво ти е, че не си с покланящите се?”"},{"SurahNumber":15,"VerseNumber":33,"Text":"Рече: “Не ми подобава да се поклоня на човек, когото Ти сътвори от изсъхнала глина, от менлива кал.”"},{"SurahNumber":15,"VerseNumber":34,"Text":"Рече: “Излез тогава оттук! Ти си прокуден"},{"SurahNumber":15,"VerseNumber":35,"Text":"Над теб е проклятието до Съдния ден.”"},{"SurahNumber":15,"VerseNumber":36,"Text":"Рече: “Господи мой, отсрочи ме до Деня, в който ще бъдат възкресени!”"},{"SurahNumber":15,"VerseNumber":37,"Text":"Рече: “Ти си сред отсрочените"},{"SurahNumber":15,"VerseNumber":38,"Text":"до Деня на знайното време.”"},{"SurahNumber":15,"VerseNumber":39,"Text":"Рече: “Господи мой, затова, че Ти ме остави в заблуда, непременно ще им разкрасявам по земята и непременно ще заблуждавам всички"},{"SurahNumber":15,"VerseNumber":40,"Text":"освен Твоите предани раби сред тях.”"},{"SurahNumber":15,"VerseNumber":41,"Text":"Рече: “Това е правият път към Мен"},{"SurahNumber":15,"VerseNumber":42,"Text":"Над Моите раби нямаш власт, освен за който те последва измежду заблудените.”"},{"SurahNumber":15,"VerseNumber":43,"Text":"Наистина Адът е обещан за всички тях"},{"SurahNumber":15,"VerseNumber":44,"Text":"Той има седем врати. За всяка врата има отделена група"},{"SurahNumber":15,"VerseNumber":45,"Text":"Богобоязливите ще бъдат сред градини и извори"},{"SurahNumber":15,"VerseNumber":46,"Text":"“Влезте там с мир - в безопасност!”"},{"SurahNumber":15,"VerseNumber":47,"Text":"И ще премахнем от сърцата им всяка омраза - братя на престоли един срещу друг"},{"SurahNumber":15,"VerseNumber":48,"Text":"Не ще ги засегне там умора и не ще бъдат оттам изведени"},{"SurahNumber":15,"VerseNumber":49,"Text":"Извести Моите раби [о, Мухаммад], че Аз съм Опрощаващия, Милосърдния"},{"SurahNumber":15,"VerseNumber":50,"Text":"И че Моето мъчение е болезненото мъчение"},{"SurahNumber":15,"VerseNumber":51,"Text":"И ги извести за гостите на Ибрахим"},{"SurahNumber":15,"VerseNumber":52,"Text":"Когато влязоха при него и рекоха: “Мир!”, рече: “Ние се страхуваме от вас.”"},{"SurahNumber":15,"VerseNumber":53,"Text":"Рекоха: “Не се страхувай! Ние те благовестваме за син, надарен със знание.”"},{"SurahNumber":15,"VerseNumber":54,"Text":"Рече: “Нима ме благовествате, при все че ме настигна старостта? И с какво ще ме възрадвате?”"},{"SurahNumber":15,"VerseNumber":55,"Text":"Рекоха: “Възрадвахме те с истината. И не губи надежда!”"},{"SurahNumber":15,"VerseNumber":56,"Text":"Каза: “А кой губи надежда за милостта на своя Господ освен заблудените?”"},{"SurahNumber":15,"VerseNumber":57,"Text":"И каза: “А какво е намерението ви, о, пратеници?”"},{"SurahNumber":15,"VerseNumber":58,"Text":"Казаха: “Изпратени сме при хора престъпващи"},{"SurahNumber":15,"VerseNumber":59,"Text":"освен семейството на Лут. Ще го спасим цялото"},{"SurahNumber":15,"VerseNumber":60,"Text":"освен неговата жена. Известено ни е, че тя ще бъде сред оставащите.”"},{"SurahNumber":15,"VerseNumber":61,"Text":"И когато пратениците дойдоха при семейството на Лут"},{"SurahNumber":15,"VerseNumber":62,"Text":"той каза: “Вие сте непознати хора.”"},{"SurahNumber":15,"VerseNumber":63,"Text":"Казаха: “Да, дойдохме при теб с онова, за което се съмняват [твоите хора]"},{"SurahNumber":15,"VerseNumber":64,"Text":"И ти донесохме правдата. Ние казваме истината"},{"SurahNumber":15,"VerseNumber":65,"Text":"Тръгни със своето семейство в част от нощта и върви зад тях! И никой от вас да не се обърне! И продължете натам, където ви е повелено!”"},{"SurahNumber":15,"VerseNumber":66,"Text":"И го предизвестихме с тази повеля, че коренът на тези ще бъде отсечен на сутринта"},{"SurahNumber":15,"VerseNumber":67,"Text":"И дойдоха жителите на града зарадвани"},{"SurahNumber":15,"VerseNumber":68,"Text":"Каза [Лут]: “Тези са ми гости. Не ме опозорявайте"},{"SurahNumber":15,"VerseNumber":69,"Text":"Бойте се от Аллах! И не ме посрамвайте!”"},{"SurahNumber":15,"VerseNumber":70,"Text":"Казаха: “Не те ли възпряхме от хората [да ти гостуват]?”"},{"SurahNumber":15,"VerseNumber":71,"Text":"Каза: “Ето дъщерите ми, ако ще вършите!”"},{"SurahNumber":15,"VerseNumber":72,"Text":"Кълна се в твоя живот [о, Мухаммад], те в своето опиянение се лутат"},{"SurahNumber":15,"VerseNumber":73,"Text":"И Викът ги обзе при изгрев слънце"},{"SurahNumber":15,"VerseNumber":74,"Text":"И преобърнахме селището надолу, и изсипахме над тях порой камъни от глина"},{"SurahNumber":15,"VerseNumber":75,"Text":"В това има знамения за прозорливите"},{"SurahNumber":15,"VerseNumber":76,"Text":"Те [- селищата] са на все още съществуващ път"},{"SurahNumber":15,"VerseNumber":77,"Text":"В това има знамение за вярващите"},{"SurahNumber":15,"VerseNumber":78,"Text":"И обитателите на Горичката бяха угнетители"},{"SurahNumber":15,"VerseNumber":79,"Text":"Затова им отмъстихме. И двете са на видим път"},{"SurahNumber":15,"VerseNumber":80,"Text":"И обитателите на ал-Хиджр взеха за лъжци пратениците"},{"SurahNumber":15,"VerseNumber":81,"Text":"Дадохме им Наши знамения, ала се отдръпнаха от тях"},{"SurahNumber":15,"VerseNumber":82,"Text":"И изсичаха домове в планините - в безопасност"},{"SurahNumber":15,"VerseNumber":83,"Text":"Но Викът ги обзе на сутринта"},{"SurahNumber":15,"VerseNumber":84,"Text":"И не ги избави онова, което бяха придобили"},{"SurahNumber":15,"VerseNumber":85,"Text":"Сътворихме Ние небесата и земята, и онова, което е помежду тях, единствено с мъдрост. Часът непременно ще дойде, затова [о, Мухаммад] прости с великодушна прошка"},{"SurahNumber":15,"VerseNumber":86,"Text":"Твоят Господ е Всетворящия, Всезнаещия"},{"SurahNumber":15,"VerseNumber":87,"Text":"Ние вече ти дадохме седемте повтарящи се знамения и великия Коран"},{"SurahNumber":15,"VerseNumber":88,"Text":"Не устремявай поглед към онова, което дадохме за наслада на групи от тях, и не скърби за тях! И спусни своето крило над вярващите"},{"SurahNumber":15,"VerseNumber":89,"Text":"И кажи: “Аз наистина съм ясният предупредител.”"},{"SurahNumber":15,"VerseNumber":90,"Text":"Както низпослахме [наказание] и за поделящите"},{"SurahNumber":15,"VerseNumber":91,"Text":"които сториха на части Корана"},{"SurahNumber":15,"VerseNumber":92,"Text":"Кълна се в твоя Господ! Ще ги питаме всички"},{"SurahNumber":15,"VerseNumber":93,"Text":"за онова, което са извършили"},{"SurahNumber":15,"VerseNumber":94,"Text":"Извести онова, което ти бе повелено, и се отдръпни от съдружаващите"},{"SurahNumber":15,"VerseNumber":95,"Text":"Ние сме ти достатъчни срещу присмехулниците"},{"SurahNumber":15,"VerseNumber":96,"Text":"които наред с Аллах приемат друг бог. Ала ще узнаят"},{"SurahNumber":15,"VerseNumber":97,"Text":"И знаем Ние, че сърцето ти се свива от техните думи"},{"SurahNumber":15,"VerseNumber":98,"Text":"Но прославяй с възхвала своя Господ и бъди от покланящите се в суджуд"},{"SurahNumber":15,"VerseNumber":99,"Text":"И служи на своя Господ, докато дойде при теб неизбежното"},{"SurahNumber":16,"VerseNumber":1,"Text":"Повелята на Аллах непременно ще дойде, но не прибързвайте с това! Пречист е Той! Превисоко е над онова, с което Го съдружават"},{"SurahNumber":16,"VerseNumber":2,"Text":"Той низпослава ангелите, разкривайки Своята повеля комуто пожелае от Своите раби: “Предупреждавайте, че няма друг бог освен Мен! И да се боят от Мен!”"},{"SurahNumber":16,"VerseNumber":3,"Text":"Той сътвори небесата и земята с мъдрост. Превисоко е над онова, с което Го съдружават"},{"SurahNumber":16,"VerseNumber":4,"Text":"Той сътвори човека от частица сперма и ето го - явен противник"},{"SurahNumber":16,"VerseNumber":5,"Text":"И сътвори Той добитъка. В него има топлина за вас и ползи, и от него ядете"},{"SurahNumber":16,"VerseNumber":6,"Text":"В него има и хубост за вас, когато го прибирате вечер и когато го подкарвате на паша"},{"SurahNumber":16,"VerseNumber":7,"Text":"И носи вашите товари към страни, които не бихте стигнали освен с тежък труд. Вашият Господ е състрадателен, милосърден"},{"SurahNumber":16,"VerseNumber":8,"Text":"[Сътвори] и конете, и мулетата, и магаретата - за да ги яздите и за украса. И сътвори Той каквото не знаете"},{"SurahNumber":16,"VerseNumber":9,"Text":"Аллах насочва по Правия път, а другите [пътища] отклоняват. И ако Той пожелаеше, би ви напътил всички"},{"SurahNumber":16,"VerseNumber":10,"Text":"Той е, Който изсипва вода от небето. За вас от нея има за пиене и от нея [израстват] храсти, откъдето пасете [добитъка]"},{"SurahNumber":16,"VerseNumber":11,"Text":"С нея Той за вас изважда посевите и маслините, и палмите, и гроздето, и всички плодове. В това има знамение за хора премислящи"},{"SurahNumber":16,"VerseNumber":12,"Text":"И подчини Той за вас нощта и деня, и слънцето, и луната, и звездите са подчинени на Неговата повеля. В това има знамения за хора проумяващи"},{"SurahNumber":16,"VerseNumber":13,"Text":"И това, което създаде за вас по земята в различни цветове... В това има знамение за хора поучаващи се"},{"SurahNumber":16,"VerseNumber":14,"Text":"Той е, Който подчини морето, за да ядете оттам прясно месо и да извличате оттам украшения, които носите. И виждаш корабите да го браздят, и за да търсите от Него благодат, и за да сте признателни"},{"SurahNumber":16,"VerseNumber":15,"Text":"И положи на земята непоклатими планини, за да не се люлее с вас; и реки, и пътища, за да се напътите"},{"SurahNumber":16,"VerseNumber":16,"Text":"и други знаци; и по звездите се насочват"},{"SurahNumber":16,"VerseNumber":17,"Text":"И нима Онзи, Който сътворява, е като онзи, който не може да сътворява? Не ще ли се поучите"},{"SurahNumber":16,"VerseNumber":18,"Text":"И ако пресмятате благодеянията на Аллах, не ще ги изчислите. Аллах е опрощаващ, милосърден"},{"SurahNumber":16,"VerseNumber":19,"Text":"Аллах знае какво спотайвате и какво разкривате"},{"SurahNumber":16,"VerseNumber":20,"Text":"Онези, които [неверниците] ги зоват вместо Аллах, нищо не могат да сътворят, а и самите те са сътворени"},{"SurahNumber":16,"VerseNumber":21,"Text":"безжизнени мъртъвци. И не ще усетят кога ще бъдат възкресени"},{"SurahNumber":16,"VerseNumber":22,"Text":"Вашият Бог е единственият Бог. А онези, които не вярват в отвъдния живот, сърцата им [Го] отричат и надменни са те"},{"SurahNumber":16,"VerseNumber":23,"Text":"Без съмнение, Аллах знае какво спотайват и какво разкриват. Той не обича надменните"},{"SurahNumber":16,"VerseNumber":24,"Text":"И когато им се казва: “Какво е низпослал вашият Господ?”, казват: “Легенди на предците!”"},{"SurahNumber":16,"VerseNumber":25,"Text":"за да понесат в Деня на възкресението всички свои товари и някои товари на заблудените от тях хора в неведение. И колко лошо е онова, което ще понесат"},{"SurahNumber":16,"VerseNumber":26,"Text":"И онези преди тях лукавстваха, но Аллах разруши тяхното здание из основи и рухна отгоре им таванът. И мъчението им дойде оттам, откъдето не им е хрумвало"},{"SurahNumber":16,"VerseNumber":27,"Text":"После, в Деня на възкресението, Той ще ги опозори и ще каже: “Къде са Моите съдружници, заради които враждувахте?” Дарените със знанието ще кажат: “Позорът и злото Днес са за неверниците"},{"SurahNumber":16,"VerseNumber":28,"Text":"на които - угнетили себе си - ангелите прибират душите.” Тогава ще се смирят: “Не сме вършили зло.” Да, Аллах знае какво сте вършили"},{"SurahNumber":16,"VerseNumber":29,"Text":"Влезте през вратите на Ада, там ще пребивавате вечно! Колко лошо е обиталището на надменните"},{"SurahNumber":16,"VerseNumber":30,"Text":"И ще се каже на богобоязливите: “Какво е низпослал вашият Господ?” Ще кажат: “Добро.” За благодетелните има добрина на този свят, а отвъдният дом е най-доброто. И колко прекрасен е Домът на богобоязливите"},{"SurahNumber":16,"VerseNumber":31,"Text":"градините на Адн, в които ще влязат - сред тях реки текат. Там ще имат, каквото пожелаят. Така Аллах възнаграждава богобоязливите"},{"SurahNumber":16,"VerseNumber":32,"Text":"на които - пречисти - ангелите прибират душите. Ще им кажат: “Мир вам!” Влезте в Рая заради онова, което сте вършили!”"},{"SurahNumber":16,"VerseNumber":33,"Text":"Нима [неверниците] чакат друго освен да им се явят ангелите или да им се яви повелята на твоя Господ? Така постъпиха и онези преди тях. И не Аллах ги угнетява, а те себе си угнетяват"},{"SurahNumber":16,"VerseNumber":34,"Text":"И ги сполетяха злините на онова, което извършиха. И ги обгради онова, на което се присмиваха"},{"SurahNumber":16,"VerseNumber":35,"Text":"И рекоха съдружаващите: “Ако Аллах желаеше, нямаше да служим на нищо освен на Него, нито ние, нито бащите ни, и нямаше да възбраним без Него нищо. Така постъпваха и онези преди тях. А нима пратениците имат друг дълг освен ясното послание"},{"SurahNumber":16,"VerseNumber":36,"Text":"И при всяка общност изпратихме пратеник: “Служете на Аллах и странете от сатаните!” Някои от тях Аллах напъти, а някои заслужиха заблудата. Вървете по земята и вижте какъв е краят на отричащите"},{"SurahNumber":16,"VerseNumber":37,"Text":"Дори ако ти копнееш да ги напътиш [о Мухаммад], Аллах не напътва онзи, който избира заблудата. Те нямат помощници"},{"SurahNumber":16,"VerseNumber":38,"Text":"И се заклеха в Аллах с най-усърдните си клетви: “Аллах не ще възкреси онзи, който умре.” Да, истинно е Неговото обещание. Ала повечето хора не знаят"},{"SurahNumber":16,"VerseNumber":39,"Text":"[Аллах ще ги възкреси], за да им обясни онова, по което бяха в разногласие, и за да узнаят неверниците, че са лъжци"},{"SurahNumber":16,"VerseNumber":40,"Text":"Нашето Слово към нещо, когато го пожелаем, е само да му кажем: “Бъди!”. И то става"},{"SurahNumber":16,"VerseNumber":41,"Text":"А които се преселиха заради Аллах, след като бяха угнетени, ще ги настаним на добро място в земния живот, а наградата на отвъдния е още по-голяма, ако знаят"},{"SurahNumber":16,"VerseNumber":42,"Text":"онези, които търпят и на своя Господ се уповават"},{"SurahNumber":16,"VerseNumber":43,"Text":"И преди теб изпращахме само мъже, на които давахме откровение - питайте хората на Писанието, ако вие не сте узнали"},{"SurahNumber":16,"VerseNumber":44,"Text":"с ясните знаци и писанията... И низпослахме на теб [о, Мухамад] Напомнянето, за да обясниш на хората какво им е низпослано и за да размислят"},{"SurahNumber":16,"VerseNumber":45,"Text":"Нима онези, които кроят злините, имат сигурност, че Аллах не ще накара земята да ги погълне или че мъчението не ще дойде при тях, откъдето не им хрумва"},{"SurahNumber":16,"VerseNumber":46,"Text":"Или че Той не ще ги накаже при тяхното странстване, а те не могат да Го възпрат"},{"SurahNumber":16,"VerseNumber":47,"Text":"Или че Той не ще ги сграбчи в уплах? Вашият Господ е състрадателен, милосърден"},{"SurahNumber":16,"VerseNumber":48,"Text":"Нима не видяха всяко нещо, което Аллах е сътворил? Свеждат се сенките му надясно и наляво, кланяйки се на Аллах със смирение"},{"SurahNumber":16,"VerseNumber":49,"Text":"На Аллах се покланя в суджуд всичко на небесата и всяка твар по земята, и ангелите - без да се големеят"},{"SurahNumber":16,"VerseNumber":50,"Text":"Страхуват се от своя Господ, Който е над тях, и вършат, каквото им се повелява"},{"SurahNumber":16,"VerseNumber":51,"Text":"И отреди Аллах: “Не приемайте два бога! Един е Бог. От Мен се бойте, само от Мен!”"},{"SurahNumber":16,"VerseNumber":52,"Text":"И Негово е всичко на небесата и на земята, и неизменно за Него е служенето. И нима се боите от друг освен от Аллах"},{"SurahNumber":16,"VerseNumber":53,"Text":"И каквато и благодат да имате, тя е от Аллах. После, щом ви засегне беда, Него умолявате"},{"SurahNumber":16,"VerseNumber":54,"Text":"После, щом Той ви отмахне бедата, ето - някои от вас съдружават своя Господ"},{"SurahNumber":16,"VerseNumber":55,"Text":"за да отрекат онова, което сме им дали. Наслаждавайте се и ще узнаете"},{"SurahNumber":16,"VerseNumber":56,"Text":"И отреждат за онова, което не познават, дял от препитанието, което Ние сме им дали. Кълна се в Аллах, непременно ще бъдете питани за онова, което сте измисляли"},{"SurahNumber":16,"VerseNumber":57,"Text":"И отреждат за Аллах дъщерите - пречист е Той!, - а за себе си - онова, което възжелават"},{"SurahNumber":16,"VerseNumber":58,"Text":"И щом известят някого от тях за женска рожба, лицето му помрачнява и спотайва той печал"},{"SurahNumber":16,"VerseNumber":59,"Text":"Скрива се от хората заради лошото, което са му съобщили - дали да я пощади за унижение, или [жива] да я зарови в пръстта. Колко лошо отсъждат"},{"SurahNumber":16,"VerseNumber":60,"Text":"Онези, които не вярват в отвъдния живот, имат най-лошите качества, а най-съвършените принадлежат на Аллах. Той е Всемогъщия, Премъдрия"},{"SurahNumber":16,"VerseNumber":61,"Text":"И ако Аллах наказваше хората за техния гнет, Той не би оставил на земята дори една твар. Ала Той ги забавя за определен срок. И щом срокът им дойде, и с миг дори не ще го забавят, нито ще го изпреварят"},{"SurahNumber":16,"VerseNumber":62,"Text":"И отреждат за Аллах онова, което мразят. И езиците им описват лъжата - че за тях е най-хубавото. Без съмнение, за тях е Огънят и там ще бъдат изоставени"},{"SurahNumber":16,"VerseNumber":63,"Text":"Кълна се в Аллах, вече изпращахме пратеници и на общности преди теб [о, Мухаммад]. Но сатаната разкраси за тях делата им. Днес той е техният покровител и за тях има болезнено мъчение"},{"SurahNumber":16,"VerseNumber":64,"Text":"И низпослахме Книгата на теб, единствено за да им разясниш онова, по което са в разногласие - и с напътствие, и милост за хора вярващи"},{"SurahNumber":16,"VerseNumber":65,"Text":"И изсипва Аллах вода от небето, и съживява с нея земята след нейната смърт. В това има знамение за хора чуващи"},{"SurahNumber":16,"VerseNumber":66,"Text":"И в добитъка има поука за вас. Даваме ви да пиете от онова, което е в стомаха му помежду нечистотии и кръв - чисто мляко, приятно за пиещите"},{"SurahNumber":16,"VerseNumber":67,"Text":"И от плодовете на палмите и гроздето взимате опияняваща напитка и хубава храна. В това има знамение за хора проумяващи"},{"SurahNumber":16,"VerseNumber":68,"Text":"И внуши твоят Господ на пчелите: “Вземете си жилища сред планините и по дърветата, и в онова, което [хората] градят"},{"SurahNumber":16,"VerseNumber":69,"Text":"После яжте от всички плодове и следвайте пътищата на вашия Господ, улеснени [за вас]!” Излиза от стомаха им питие с различен цвят. В него има изцеление за хората. В това има знамение за хора премислящи"},{"SurahNumber":16,"VerseNumber":70,"Text":"Аллах ви сътворява, после ви прибира душите. А някой от вас бива довеждан до най-окаяната възраст и тогава не знае нищо, след като е знаел. Аллах е всезнаещ, всесилен"},{"SurahNumber":16,"VerseNumber":71,"Text":"Аллах предпочете едни от вас пред други в препитанието. А онези, които са предпочетени, не споделят своето препитание с владените от техните десници, в него да са равни. Тогава благодатта на Аллах ли отричат"},{"SurahNumber":16,"VerseNumber":72,"Text":"Аллах ви отреди съпруги от самите вас и ви отреди от съпругите ви деца и внуци, и ви дава препитание от благата. И нима в лъжата вярват, а щедростта на Аллах отхвърлят"},{"SurahNumber":16,"VerseNumber":73,"Text":"И вместо на Аллах те служат на онези, които не владеят за тях никакво препитание от небесата и от земята, и са безсилни"},{"SurahNumber":16,"VerseNumber":74,"Text":"И не сторвайте подобия на Аллах! Аллах знае, вие не знаете"},{"SurahNumber":16,"VerseNumber":75,"Text":"Аллах дава пример с един притежаван роб, неспособен на нищо, и човек, на когото дарихме от Нас хубаво препитание, и той раздава от него тайно и явно. Нима двамата са равни? Слава на Аллах! Ала повечето от тях не знаят"},{"SurahNumber":16,"VerseNumber":76,"Text":"И дава Аллах пример с двама мъже - единият е ням, неспособен на нищо, и е бреме за своя господар. Където и да го прати, той не донася добро. Нима са равни, той и онзи, който повелява справедливост и е на правия път"},{"SurahNumber":16,"VerseNumber":77,"Text":"На Аллах принадлежи неведомото на небесата и на земята. Повелята за Часа е, само колкото да мигне око, или още по-бързо. Аллах над всяко нещо има сила"},{"SurahNumber":16,"VerseNumber":78,"Text":"И ви извади Аллах от утробите на вашите майки, без да имате знание, и Той направи за вас слуха и зрението, и сърцата, за да сте признателни"},{"SurahNumber":16,"VerseNumber":79,"Text":"Не виждат ли те птиците, покорни [да летят] в небесния простор? - Само Аллах ги крепи. В това има знамения за хора вярващи"},{"SurahNumber":16,"VerseNumber":80,"Text":"Аллах стори за вас домовете ви за отдих и стори за вас от кожите на добитъка домове, които са ви леки в дните на вашето пътуване и в дните на вашето отсядане; и от вълната и козината, и косъма им - обзавеждане и ползване до време"},{"SurahNumber":16,"VerseNumber":81,"Text":"И стори Аллах за вас сенки от онова, което е сътворил, и стори за вас в планините убежища, и стори за вас одежди, които ви пазят от жегата, и одежди, които ви пазят в битка. Така изпълнява Той Своята благодат за вас, за да се отдадете Нему"},{"SurahNumber":16,"VerseNumber":82,"Text":"А отметнат ли се [о, Мухаммад], твой дълг е само ясното послание"},{"SurahNumber":16,"VerseNumber":83,"Text":"Те узнават благодатта на Аллах, после я отричат. Повечето от тях са неверници"},{"SurahNumber":16,"VerseNumber":84,"Text":"Един Ден ще възкресим от всяка общност по един свидетел. Тогава неверниците не ще бъдат чути и не ще бъде позволено покаяние"},{"SurahNumber":16,"VerseNumber":85,"Text":"И когато угнетителите видят мъчението, не ще им се облекчи то и не ще бъдат изчакани"},{"SurahNumber":16,"VerseNumber":86,"Text":"И когато съдружаващите видят онези, които те са съдружавали с Аллах, ще кажат: “Господи, те са нашите идоли, които зовяхме освен Теб.” А те ще им отвърнат с думите: “Вие наистина сте лъжци.”"},{"SurahNumber":16,"VerseNumber":87,"Text":"И ще се отдадат на Аллах в този Ден със смирение, и ще изчезне от тях онова, което са измисляли"},{"SurahNumber":16,"VerseNumber":88,"Text":"На онези, които отричат и възпират от пътя на Аллах, надбавяме мъчение върху мъчението, задето сеят развала"},{"SurahNumber":16,"VerseNumber":89,"Text":"Един Ден ще възкресим от всяка общност по един свидетел за тях измежду техните редици. И теб [о, Мухаммад] ще доведем като свидетел за тези. И ти низпослахме Ние Книгата за разяснение на всяко нещо и с напътствие и милост, и с радостна вест за мюсюлманите"},{"SurahNumber":16,"VerseNumber":90,"Text":"Аллах повелява справедливост и благодетелност, и поддържане на връзките с роднините, и възбранява покварата и порицаваното, и гнета. Наставлява ви Той, за да се поучите"},{"SurahNumber":16,"VerseNumber":91,"Text":"И изпълнявайте обета към Аллах, щом сте обещали, и не нарушавайте клетвите, след като сте ги потвърдили и вече сте приели Аллах за ваш Свидетел! Аллах знае вашите дела"},{"SurahNumber":16,"VerseNumber":92,"Text":"И не приличайте на жена, която си разкъсва преждата, след като я е изпрела - да превръщате своите клетви в измама помежду ви, задето една общност е по-многобройна от друга. С това Аллах ви изпитва и в Деня на възкресението непременно ще ви разкрие онова, по което бяхте в разногласие"},{"SurahNumber":16,"VerseNumber":93,"Text":"И ако Аллах пожелаеше, Той щеше да ви стори една общност. Ала оставя Той в заблуда когото пожелае и напътва Той когото пожелае. И непременно ще бъдете питани за делата ви"},{"SurahNumber":16,"VerseNumber":94,"Text":"И не превръщайте своите клетви в измама помежду ви, та да се подхлъзне крак, след като е бил устойчив, и да вкусите злото, задето сте възпирали от пътя на Аллах, и за вас да има огромно мъчение"},{"SurahNumber":16,"VerseNumber":95,"Text":"И не продавайте обета на Аллах на никаква цена! Онова, което е при Аллах, е най-доброто за вас, ако знаете"},{"SurahNumber":16,"VerseNumber":96,"Text":"Това, което е при вас, секва, а което е при Аллах, е вечно. Ще въздадем Ние на търпеливите награда по-хубава от онова, което са вършили"},{"SurahNumber":16,"VerseNumber":97,"Text":"На всеки вярващ, мъж или жена, който извършва праведно дело, Ние ще отредим прелестен живот. И ще им въздадем награда по-хубава от онова, което са вършили"},{"SurahNumber":16,"VerseNumber":98,"Text":"И когато четеш Корана, при Аллах търси убежище от прокудения сатана"},{"SurahNumber":16,"VerseNumber":99,"Text":"Няма той власт над онези, които вярват и на своя Господ се уповават"},{"SurahNumber":16,"VerseNumber":100,"Text":"Властта му е само над онези, които се сближават с него и които съдружават с Аллах"},{"SurahNumber":16,"VerseNumber":101,"Text":"И когато подменяхме едно знамение с друго - а Аллах най-добре знае какво низпослава, - рекоха: “Ти само си измисляш.” Но повечето от тях не знаят"},{"SurahNumber":16,"VerseNumber":102,"Text":"Кажи [о, Мухаммад]: “Светият Дух [Джибрил] го низпослава от твоя Господ с истината, за да укрепи вярващите, и за напътствие, и радостна вест за мюсюлманите.”"},{"SurahNumber":16,"VerseNumber":103,"Text":"И знаем Ние, че казват: “Някакъв човек го обучава.” Езикът на онзи, към когото клонят, е чуждоземен, а този [Коран] е на ясен, арабски език"},{"SurahNumber":16,"VerseNumber":104,"Text":"Които не вярват в знаменията на Аллах, не ще ги напъти Аллах и за тях има болезнено мъчение"},{"SurahNumber":16,"VerseNumber":105,"Text":"Лъжа измислят само онези, които не вярват в знаменията на Аллах. Те са лъжците"},{"SurahNumber":16,"VerseNumber":106,"Text":"Който отрече Аллах, след като е повярвал - освен който е бил принуден, но сърцето му е спокойно с вярата... Ала които разтворят гръд за неверието, над тях е гневът на Аллах и за тях има огромно мъчение"},{"SurahNumber":16,"VerseNumber":107,"Text":"Това е, защото възлюбиха земния живот повече от отвъдния и защото Аллах не напътва невярващите хора"},{"SurahNumber":16,"VerseNumber":108,"Text":"Тези са, на които Аллах запечата сърцата и слуха, и зрението, тези са нехайните"},{"SurahNumber":16,"VerseNumber":109,"Text":"Без съмнение, в отвъдния живот те са губещите"},{"SurahNumber":16,"VerseNumber":110,"Text":"После твоят Господ... - за онези, които се преселят след своето изпитание, после се борят по пътя на Аллах и търпят - твоят Господ след това е опрощаващ, милосърден"},{"SurahNumber":16,"VerseNumber":111,"Text":"Един Ден всеки ще дойде да защити себе си и на всеки докрай ще се изплати за онова, което е вършил. И не ще бъдат угнетени"},{"SurahNumber":16,"VerseNumber":112,"Text":"И дава Аллах пример с едно селище. То бе мирно, спокойно. Получаваше препитанието си отвсякъде в изобилие. Но отрече то благата на Аллах, тогава Аллах го накара да изпита одеянието на глада и страха заради онова, което [жителите му] са сторили"},{"SurahNumber":16,"VerseNumber":113,"Text":"Вече дойде при тях Пратеника измежду им, но го взеха за лъжец. Тогава ги обзе мъчението, както угнетяват"},{"SurahNumber":16,"VerseNumber":114,"Text":"Яжте от онова, което Аллах ви даде за препитание - разрешено, приятно - и бъдете признателни за щедростта на Аллах, ако само на Него служите"},{"SurahNumber":16,"VerseNumber":115,"Text":"Възбрани ви Той мършата и кръвта, и свинското месо, и закланото за друг, а не за Аллах. А който е бил принуден, без да е потисник, нито престъпващ - Аллах е опрощаващ, милосърден"},{"SurahNumber":16,"VerseNumber":116,"Text":"И не изричайте лъжата, която езиците ви описват: “Това е позволено, а това е възбранено”, за да не измисляте лъжа за Аллах. Които измислят лъжа за Аллах, те не ще сполучат"},{"SurahNumber":16,"VerseNumber":117,"Text":"Кратко наслаждение - и за тях има болезнено мъчение"},{"SurahNumber":16,"VerseNumber":118,"Text":"А на юдеите възбранихме онова, за което ти разказахме преди. И не Ние ги угнетихме, а те себе си угнетиха"},{"SurahNumber":16,"VerseNumber":119,"Text":"А твоят Господ... - за онези, които вършат зло в неведение и след това се разкаят, и поправят - твоят Господ е опрощаващ, милосърден"},{"SurahNumber":16,"VerseNumber":120,"Text":"Наистина Ибрахим бе водител, покорен на Аллах, правоверен, и не бе от съдружаващите"},{"SurahNumber":16,"VerseNumber":121,"Text":"признателен бе за Неговите блага. Избра го Той и го насочи по правия път"},{"SurahNumber":16,"VerseNumber":122,"Text":"И му отредихме добрина в земния живот, и в отвъдния е сред праведниците"},{"SurahNumber":16,"VerseNumber":123,"Text":"После ти разкрихме [о, Мухаммад]: “Следвай религията на Ибрахим правоверния!” Той не бе от съдружаващите"},{"SurahNumber":16,"VerseNumber":124,"Text":"Съботата бе сторена само за онези, които бяха в разногласие за нея. В Деня на възкресението твоят Господ ще отсъди между тях за онова, по което бяха в разногласие"},{"SurahNumber":16,"VerseNumber":125,"Text":"Призовавай към пътя на твоя Господ с мъдрост и хубаво поучение, и спори с тях по най-хубавия начин! Твоят Господ най-добре знае кой се е отклонил от Неговия път и знае напътените"},{"SurahNumber":16,"VerseNumber":126,"Text":"И ако наказвате [о, вярващи], накажете със същото, с което са ви наказали! А ако търпите, това е най-доброто за търпеливите"},{"SurahNumber":16,"VerseNumber":127,"Text":"И търпи! Твоето търпение е само с подкрепата на Аллах. И не скърби за тях, и не се притеснявай от тяхното лукавство"},{"SurahNumber":16,"VerseNumber":128,"Text":"Аллах е с богобоязливите и с благодетелните"}]}