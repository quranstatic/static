{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":11,"VerseNumber":6,"Text":"Buri kiremwa cyose kigenda ku isi, Allah yakigeneye amafunguro. Kandi azi ubuturo bwacyo (ku isi) n’aho gishyikira (nyuma yo gupfa). Byose biri mu gitabo gisobanutse"},{"SurahNumber":11,"VerseNumber":7,"Text":"Ni na we waremye ibirere n'isi mu minsi itandatu, kandi intebe ye y’icyubahiro (Ar’shi) yari hejuru y’amazi; (ibyo byose yabikoze) kugira ngo abagerageze (bityo agaragaze) muri mwe urusha abandi ibikorwa byiza. Ariko uramutse ubabwiye uti \"Mu by’ukuri, muzazurwa nyuma yo gupfa\", babandi bahakanye bavuga bati \"Iyi (Qur’an) nta kindi iri cyo uretse ko ari uburozi bugaragara"},{"SurahNumber":11,"VerseNumber":8,"Text":"Kandi turamutse dukerereje ibihano kuri bo kugeza igihe cyagenwe, rwose bavuga (bannyega) bati \"Ni iki kibibujije?\" Bamenye ko umunsi (ibihano) bizabagerahonta kizabibakiza, kandi bazagotwa (n’ibihano) by’ibyo bajyaga bakerensa"},{"SurahNumber":11,"VerseNumber":9,"Text":"N’iyo dusogongeje umuntu ku mpuhwe ziduturutseho nyuma tukazimwambura, mu by’ukuri ariheba cyane ntanashimire (inema za Allah)"},{"SurahNumber":11,"VerseNumber":10,"Text":"Kandi n’iyo tumusogongeje ku byiza nyuma yo kugerwaho n'amakuba, rwose aravuga ati \"Ibibi bimvuyeho\", nuko akishima akanirata cyane"},{"SurahNumber":11,"VerseNumber":11,"Text":"Uretse babandi bihanganye bakanakora ibikorwa byiza; abo bazahabwa imbabazi ndetse n'igihembo gihebuje (Ijuru)"},{"SurahNumber":11,"VerseNumber":12,"Text":"Hari ubwo wowe (Muhamadi) wareka (kubagezaho) bimwe mu byo uhishurirwa, ndetse n’igituza cyawe kikaremererwa kuko bavuga bati \"Kuki atamanuriwe ubutunzi cyangwa ngo azane n’umumalayika (ushimangira ubutumwa bwe)?\"(Bagezeho ibyo uhishurirwa, kuko) mu by’ukuri, wowe uri umuburizi. Kandi Allah ni Umuhagararizi wa byose"},{"SurahNumber":11,"VerseNumber":13,"Text":"Cyangwa baravuga bati \"(Intumwa Muhamadi) yarayihimbiye (Qur’an)\". Vuga uti \"Ngaho nimuzane isura (ibice bya Qur’an) icumi mwihimbiye zimeze nka yo, maze muniyambaze abo mushoboye bose batari Allah, niba koko muri abanyakuri"},{"SurahNumber":11,"VerseNumber":14,"Text":"Ubwo nibatazibazanira, mumenye ko (Qur’an) yahishuwe biri mu bumenyi bwa Allah, kandi ko nta yindi mana ikwiye gusengwa by’ukuri itari we. Ese mwe muri abicisha bugufi (Abayisilamu)"},{"SurahNumber":11,"VerseNumber":15,"Text":"Abashaka ubuzima bwo ku isi n'imitako yayo, tuzabahembera ibikorwa byabo byuzuye bakiyiriho, ndetse nta n’ikigabanyijweho"},{"SurahNumber":11,"VerseNumber":16,"Text":"Abo ni babandi batazagira ikindi bahembwa ku munsi w’imperuka uretse umuriro, kandi ibyo bayikozeho (isi) ntacyo byabamariye, ndetse n’ibyo bakoraga byabaye impfabusa"},{"SurahNumber":11,"VerseNumber":17,"Text":"Ese uwemera ashingiye ku kuri guturutse kwa Nyagasani we (ari we Intumwa Muhamadi), maze uko kuri (Qur’an) kugakurikirwa n'umuhamya (Malayika Jibril) umuturutseho (Allah), ndetse na mbere y’uko kuri, hari igitabo cya Musa (Tawurati) cyari ubuyobozi n'impuhwe; (uwo yaba nk’ukurikira ibitagira gihamya)? Babandi bemeye (bashingiye ku kuri) ni bo bamwemera (Intumwa Muhamadi), naho abamuhakana bo mudutsiko (tw’abahakanyi), isezerano ryabo ni ukuzaba mu muriro. Bityo, ibyo ntukabishidikanyeho kuko mu by’ukuri, (iyo Qur’an) ari ukuri guturutse kwa Nyagasani wawe, ariko abenshi mu bantu ntibemera"},{"SurahNumber":11,"VerseNumber":18,"Text":"Ni nde nkozi y’ibibikurusha uhimbira Allah ikinyoma? Abo bazagezwa imbere ya Nyagasani wabo (ku munsi w’imperuka), maze abahamya (abamalayika n’abahanuzi) bavuge bati \"Aba ni bo babeshyeye Nyagasani wabo!\" Nta gushidikanya ko umuvumo wa Allah uri ku nkozi z’ibibi"},{"SurahNumber":11,"VerseNumber":19,"Text":"Babandi bakumira (abantu) kugana inzira ya Allah, bakifuza ko yatana (ngo igendere ku marangamutima yabo), kandi bagahakana imperuka"},{"SurahNumber":11,"VerseNumber":20,"Text":"Abo ntaho bacikira (ibihano bya Allah) ku isi, kandinta barinzi (babibarinda) batari Allah, ndetse bazanatuburirwa ibihano (kubera ko) batashoboraga kumva ndetse ntibanashobore kubona (ukuri)"},{"SurahNumber":11,"VerseNumber":21,"Text":"Abo ni bo bihombeje ubwabo, kandi ibyo bihimbiye (biringira ko bizabakorera ubuvugizi kwa Allah ku munsi w’imperuka) bizabatenguha"},{"SurahNumber":11,"VerseNumber":22,"Text":"Mu by’ukuri, ntagushidikanya ko ari bo bazaba abanyagihombo gihambaye ku munsi w’imperuka"},{"SurahNumber":11,"VerseNumber":23,"Text":"Mu by’ukuri, babandi bemeye bakanakora ibikorwa byiza, ndetse bakanicisha bugufi kuri Nyagasani wabo; bazaba mu Ijuru ubuziraherezo"},{"SurahNumber":11,"VerseNumber":24,"Text":"Urugero rw'amatsinda abiri (iry’abahakanyi n’iry’abemera) ni nko gufata umuntu utabona ndetse akaba atanumva, ukamugereranya n'ubona kandi akaba yumva. Ese ayo matsinda yombi uyagereranyije yareshya? Ese ntimutekereza"},{"SurahNumber":11,"VerseNumber":25,"Text":"Mu by’ukuri, twohereje Nuhu ku bantu be (arababwira ati) \"Rwose njye ndi umuburizi wanyu ugaragara"},{"SurahNumber":11,"VerseNumber":26,"Text":"(Ndababurira) ko mutagomba kugira undi musenga utari Allah. Mu by’ukuri, ndatinya ko mwazahura n’ibihano by'umunsi ubabaza"},{"SurahNumber":11,"VerseNumber":27,"Text":"Nuko ibikomerezwabyo mu bantu be byahakanye biravuga bati \"Tubona uri umuntu nka twe kandi nta n’abandi bagukurikiye uretse abaciriritse muri twe, ndetse nabo bakaba barabikoze badatekereje. Kandi nta n’icyo muturusha, ahubwo dutekereza ko muri abanyabinyoma"},{"SurahNumber":11,"VerseNumber":28,"Text":"(Nuhu) aravuga ati \"Yemwe bantu banjye! Ngaho nimumbwire! Ese ndamutse mfite ikimenyetso kigaragara giturutse kwa Nyagasani wanjye, akaba ari nawe wampundagajeho impuhwe (ubutumwa) zimuturutseho, ariko mwe (izo mpuhwe) mukaba mutazibona; nonese ubwo twabahatira (gukurikira ubutumwa) kandi mutabishaka"},{"SurahNumber":11,"VerseNumber":29,"Text":"Yemwe bantu banjye! Nta mutungo mbibasabira, ndetse nta n’ahandi nteze igihembo uretse kwa Allah. Ntabwo nshobora kwirukana abemera, kuko mu by’ukuri bazahura na Nyagasani wabo, ariko njye ndabona muri abantu b’injiji"},{"SurahNumber":11,"VerseNumber":30,"Text":"Yemwe bantu banjye! Ni nde wankiza (ibihano bya) Allah ndamutse mbirukanye? Ese ntimutekereza"},{"SurahNumber":11,"VerseNumber":31,"Text":"Vuga (yewe Muhamadi) uti \"Simbabwira ko mfite ibigega bya Allah, nta n’ubwo nzi ibitagaragara, ndetse nta n’ubwo mbabwira ko ndi Malayika, kandi nta n’ubwo mbwira abo amaso yanyu asuzugura ko Allah atazabahundagazaho ibyiza. Allah ni we uzi ibiri mu mitima yabo. (Ndamutse mbibabwiye) naba mbaye umwe mu nkozi z’ibibi"},{"SurahNumber":11,"VerseNumber":32,"Text":"Baravuga bati \"Yewe Nuhu! Rwose watugishije impaka unazitugisha ubugira kenshi; ngaho tuzanireibyo udukangisha (ibihano), niba koko uri umwe mu banyakuri"},{"SurahNumber":11,"VerseNumber":33,"Text":"(Nuhu) aravuga ati \"Mu by’ukuri, Allah ni we wenyine uzabibazanira nabishaka, kandi ntaho mwabihungira"},{"SurahNumber":11,"VerseNumber":34,"Text":"Ndetse nta n’ubwo inama zanjye zabagirira akamarokabone n’ubwo naba nshatse kuzibagira, igihe Allah ashaka kubarekera mu buyobe. Ni we Nyagasani wanyu kandi iwe ni ho muzasubizwa"},{"SurahNumber":11,"VerseNumber":35,"Text":"Cyangwa se (ababangikanyamana ba Maka) bavuga ko(Muhamadi) yayihimbiye (Qur’an)? Vuga uti \"Niba narayahimbye, icyo cyaha kimbarweho, ariko njye ntaho mpuriyen’ibyaha mukora"},{"SurahNumber":11,"VerseNumber":36,"Text":"Kandi Nuhu yarahishuriwe ati \"Mu bantu bawe ntawe uzagira ukwemera, usibye abamaze kwemera. Bityo, ntukababazwe n’ibyo bakoraga"},{"SurahNumber":11,"VerseNumber":37,"Text":"Maze wubake inkuge tukugenzura, (bijyanye) n’ubutumwa bwacu, kandi ntunsabe (kubabarira) babandib’inkozi z’ibibi; kuko mu by’ukuri, bagomba kurohama"},{"SurahNumber":11,"VerseNumber":38,"Text":"Nuko ubwo yubakaga inkuge, buri uko ibikomerezwa byo mu bantu be byamunyuragaho, byaramusekaga. Akavuga ati \"Nimuduseke natwe tuzabaseka nk’uko muduseka"},{"SurahNumber":11,"VerseNumber":39,"Text":"Muzanamenya uzagerwaho n'ibihano bimusuzuguza ndetse akazanagerwaho n'ibihano bihoraho"},{"SurahNumber":11,"VerseNumber":40,"Text":"Nuko ubwo itegeko ryacu (ryo kubahana) ryasohoraga, maze itanura rigatangira gupfupfunyukamo amazi afite imbaraga (nk’ikimenyetso cy’uko ibihano bije),turavuga tuti \"Shyiramoikigabo n’ikigore (kuri buri nyamaswa) ndetse n’umuryango wawe, uretse abaciriweho iteka (ryo kurimbuka; ari bo umugore wawe n’umwana wawe),unashyiremo abemeye\". Kandi ntawigeze yemera hamwe na we uretse mbarwa"},{"SurahNumber":11,"VerseNumber":41,"Text":"Nuko (Nuhu) aravuga ati \"Muyinjiremo maze itsimbure inagere aho ijya mu izina rya Allah. Mu by’ukuri,Nyagasani wanjye ni Ubabarira ibyaha, Nyirimbabazi"},{"SurahNumber":11,"VerseNumber":42,"Text":"Nuko (ya nkuge) irabatwara hagati mu muhengeri umeze nk'imisozi, maze Nuhu ahamagara umuhungu we wari witaruye ati \"Yewe mwana wanjye! Ngwino tujyane kandi ntube hamwe n'abahakanyi"},{"SurahNumber":11,"VerseNumber":43,"Text":"(Umuhungu we) aravuga ati \"Ndahungira ku musozi undinde amazi\". (Nuhu) aravuga ati \"Uyu munsi nta gikumira iteka rya Allah, usibye uwo yagiriye impuhwe (ni we uza kurokoka)\". Nuko umuhengeri urabatandukanya maze (umuhungu we) aba mu barohamye"},{"SurahNumber":11,"VerseNumber":44,"Text":"Maze isi irabwirwa iti \"Yewe wa si we! Mira amazi yawe! Na wewa kirere we! Hagarika (imvura yawe). Nuko amazi arakama, iteka (ryo kuboreka) riba rirasohoye. Maze (inkuge) ihagarara ku musozi witwa Judi. Nuko havugwa imvugo igira iti \"Ukurimbuka kubaye ku bantu b’ababangikanyamana"},{"SurahNumber":11,"VerseNumber":45,"Text":"Nuko Nuhu ahamagara Nyagasani we agira ati \"Nyagasani wanjye! Mu by’ukuri, umuhungu wanjye ari mu bagize umuryango wanjye! Kandi rwose isezerano ryawe ni ukuri, ndetse ni nawe Mucamanza usumba abandi"},{"SurahNumber":11,"VerseNumber":46,"Text":"(Allah) aravuga ati \"Yewe Nuhu! Rwose we (umuhungu wawe warohamye) nta bwo ari mu bagize umuryango wawe (nagusezeranyije kurokora), mu by’ukuri, ibikorwa bye ntibitunganye, kandi ntukambaze ibyo udafitiye ubumenyi. Mu by’ukuri, ndakugira inama ngo utavaho ukaba umwe mu njiji"},{"SurahNumber":11,"VerseNumber":47,"Text":"(Nuhu) aravuga ati \"Nyagasani wanjye! Nkwikinzeho ngo undinde kuba nakubaza ibyo ntafitiye ubumenyi. Kandi uramutse utambabariye ngo unangirire impuhwe, mu by’ukuri naba mu banyagihombo"},{"SurahNumber":11,"VerseNumber":48,"Text":"Arabwirwa ati \"Yewe Nuhu! Ururuka (mu nkuge) ku bw’amahoro aduturutseho, kandi imigisha ikubeho n’abo muri kumwe. Ariko (hari abandi) bantu tuzaha umunezero (w’igihe gito), maze ku iherezo bakazagerwaho n'ibihano bibabaza biduturutseho"},{"SurahNumber":11,"VerseNumber":49,"Text":"Izo ni zimwe mu nkuru z’ibyihishe tuguhishurira (yewe Muhamadi); wowe n’abantu bawe nta zo mwari muzi mbere(y'ihishurwa) ry’iyi Bityo, ihangane kuko mu by’ukuri (Qur’an). iherezo (ryiza) rizaba iry’abatinya Allah"},{"SurahNumber":11,"VerseNumber":50,"Text":"N’abantu bo mu bwoko bw’aba Adi twaboherereje umuvandimwe wabo Hudu, aravuga ati \"Yemwe bantu banjye! Nimugaragire Allah! Nta yindi mana mufite ikwiye gusengwa itari we. Nta kindi muri cyo uretse kuba abahimbyi b’ibinyoma"},{"SurahNumber":11,"VerseNumber":51,"Text":"Yemwe bantu banjye! (Kubagezaho ubutumwa) nta gihembo mbibasabira, ahubwoigihembo cyanjye ngiteze ku wandemye. Ese ntimutekereza"},{"SurahNumber":11,"VerseNumber":52,"Text":"Yemwe bantu banjye! Nimusabe imbabazi Nyagasani wanyu maze munamwicuzeho; (ibyo nimubikora) azaboherereza imvura nyinshi (izeza imyaka yanyu), anabongerere imbaraga ku zo musanganywe. Kandi muramenye ntimuzirengagize (ibyo mbabwira) ngo mube inkozi z’ibibi"},{"SurahNumber":11,"VerseNumber":53,"Text":"Baravuga bati \"Yewe Hudu! Nta kimenyetso utuzaniye, kandi nta n’ubwo tuzigera tureka imana zacukubera ibyo utubwira, ndetse nta n’ubwo duteze kukwemera"},{"SurahNumber":11,"VerseNumber":54,"Text":"Icyo twavuga nuko zimwe mu mana zacu zaguteje ibyago (kuko ubuza abantu kuzisenga). Aravuga ati \"Mu by’ukuri, njye ntanze Allah ho umuhamya, kandi na mwe nimube abahamya ko rwose nitandukanyije n’ibyo mubangikanya musenga"},{"SurahNumber":11,"VerseNumber":55,"Text":"Bitari we (Allah). Ngaho nimuncurire imigambi mibisha mwese kandi ntimundindirize"},{"SurahNumber":11,"VerseNumber":56,"Text":"Mu by’ukuri, njye niringiye Allah, Nyagasani wanjye akaba na Nyagasani wanyu. Nta kiremwa na kimwe Allah atagenga. Rwose, Nyagasani wanjye ni we ufite inzira igororotse"},{"SurahNumber":11,"VerseNumber":57,"Text":"Ubwo nimutera umugongo (ukuri, mumenye ko) njye namaze kubagezaho ubutumwa nahawe, kandiNyagasani wanjye azabasimbuza abandi bantu, ndetse ntacyo muzamutwara. Mu by’ukuri, Nyagasani wanjye ni Umurinzi wa byose"},{"SurahNumber":11,"VerseNumber":58,"Text":"Ubwo isezerano ryacu (ryo guhana abigometse) ryasohoraga, twarokoye Hudu n’abemeye hamwe na we ku bw'impuhwe ziduturutseho, maze tubakiza ibihano bikomeye"},{"SurahNumber":11,"VerseNumber":59,"Text":"Abo bari (abantu bo) mu bwoko bw’aba Adi. Bahakanye ibimenyetso bya Nyagasani wabo, bigomeka ku ntumwa ze, banakurikira amategeko ya buri mwibone wese w’igomeke"},{"SurahNumber":11,"VerseNumber":60,"Text":"Kandi bakurikijwe umuvumo muri iyi si ndetse (uzanabakurikirana) no ku munsi w'imperuka. Nta gushidikanya ko mu by’ukuri, ubwoko bw’aba Adi bwahakanye Nyagasani wabwo, kandi ko ubwoko bw’aba Adi, aribo bantu ba Hudu, bwarimbutse"},{"SurahNumber":11,"VerseNumber":61,"Text":"N’abantu bo mu bwoko bw’aba Thamudu, twaboherereje umuvandimwe wabo Swalehe, aravuga ati \"Yemwe bantu banjye! Nimugaragire Allah! Nta yindi mana mufite ikwiye gusengwa itari we. Ni we wabahanze abakomoye mu gitaka anakibatuzaho. Bityo, nimumusabe imbabazi kandi munamwicuzeho, kuko muby’ukuri, Nyagasani wanjye ari hafi, kandi yakira (ubusabe)"},{"SurahNumber":11,"VerseNumber":62,"Text":"Baravuga bati \"Yewe Swalehe! Mbere y’ibyo (uvuze by’uko tugomba kureka imana zacu), twari twiringiye ko uzaba umutware wacu. Ese uratubuza gusenga ibyo abakurambere bacu basengaga? Mu by’ukuri, twe turashidikanya ku kuri kw’ibyo uduhamagarira"},{"SurahNumber":11,"VerseNumber":63,"Text":"(Swaleh) aravuga ati \"Yemwe bantu banjye! Ngaho nimumbwire! Ese ndamutse mfite ikimenyetso kigaragara giturutse kwa Nyagasani wanjye, akaba ari nawe wampundagajeho impuhwe (ubutumwa) zimuturutseho, nonese ni nde wankiza ibihano bya Allah ndamutse mwigometseho? Bityo, mwe nta cyo mwanyongerera uretse igihombo"},{"SurahNumber":11,"VerseNumber":64,"Text":"Yemwe bantu banjye! Iyi ngamiya ya Allah ni ikimenyetso kuri mwe, bityo nimuyireke irishe ku butaka bwa Allah, kandi ntimuzayakure mutazavaho mugerwahon'ibihano byegereje"},{"SurahNumber":11,"VerseNumber":65,"Text":"Nuko (baramuhinyura) barayica, maze aravuga ati \"Nimwishimishe mu ngo zanyu mu minsi itatu gusa (nyuma yaho muzahanwa). Iryo ni isezerano ridahinyuzwa"},{"SurahNumber":11,"VerseNumber":66,"Text":"Maze ubwo itegeko ryacu ryasohoraga, twarokoye Swaleh na babandi bemeye hamwe na we ku bw'impuhwe ziduturutseho, tunabakiza ikimwaro cy'uwo munsi. Mu by’ukuri, Nyagasani wawe ni we Munyembaraga zihebuje, Ushobora byose"},{"SurahNumber":11,"VerseNumber":67,"Text":"Nuko urusaku rukubita ab’inkozi z’ibibi maze bahinduka imirambo bapfukamye mu mazu yabo"},{"SurahNumber":11,"VerseNumber":68,"Text":"Bamera nk’aho batigeze bayabamo. Nta gushidikanya ko mu by’ukuri, abantu bo mu bwoko bw’Abathamudu bahakanye Nyagasani wabo, kandi ko ubwoko bw’Abathamud bwarimbutse"},{"SurahNumber":11,"VerseNumber":69,"Text":"Kandi rwose intumwa zacu zazaniye Aburahamu inkuru nziza (y’uko azabyara akanuzukuruza). Ziramubwira ziti \"Salam (amahoro)!\" Arasubiza ati \"Salam (amahoro)!\" Nuko ntiyazuyaza, abazimanira ikimasa cyokeje"},{"SurahNumber":11,"VerseNumber":70,"Text":"Ariko ubwo yabonaga amaboko yabo ategera (amafungura yabazimaniye), ntiyabashira amakenga arabishisha. Baravuga bati \"Witinya, kuko mu by’ukuri twatumwe ku bantu ba Loti"},{"SurahNumber":11,"VerseNumber":71,"Text":"N’umugore we (Sara) yari ahagaze (inyuma y’urusika abumva), maze araseka (atangajwe n’ibyo yumvise). Nuko tumuha inkuru nziza yo kuzabyara Is’haqa (Isaka), na nyuma Isaka (akazabyara) Yaqub (Yakobo)"},{"SurahNumber":11,"VerseNumber":72,"Text":"(Sara) aravuga ati \"Ego ko! Nabyara nte kandi ndi umukecuru ndetse n'uyu mugabo wanjye ari umukambwe!? Mu by’ukuri, iki ni ikintu gitangaje"},{"SurahNumber":11,"VerseNumber":73,"Text":"(Abamalayika) baravuga bati \"Ese uratangazwa n’itegeko rya Allah? Impuhwe za Allah n'imigisha ye nibibe kuri mwe, yemwe bantu bo mu muryango (wa Aburahamu). Mu by’ukuri, (Allah) ni Ushimwa bihebuje, Umunyacyubahiro"},{"SurahNumber":11,"VerseNumber":74,"Text":"Nuko Aburahamu amaze gushira ubwoba no kugerwaho n'inkuru nziza, atangira kutugisha impaka (azigisha abo twatumye) avuganira abantu ba Loti"},{"SurahNumber":11,"VerseNumber":75,"Text":"Mu by’ukuri, Aburahamu yari umuntu ucisha make, wibombarika (kuri Allah), wicuza (kuri Nyagasani we) cyane"},{"SurahNumber":11,"VerseNumber":76,"Text":"Yewe Abarahamu! Izo (mpaka) zireke. Mu by’ukuri, itegeko rya Nyagasani wawe ryasohoye. Kandi rwose ibihano bidashobora gusubizwa inyuma birabageraho"},{"SurahNumber":11,"VerseNumber":77,"Text":"Ubwo intumwa zacu zageraga kwa Loti, yababajwe no kuza kwazo ndetse agira n’agahinda (kuko yakekaga ko baza gukorerwa ibya mfura mbi, dore ko atari azi ko ari abamalayika), maze aravuga ati \"Uyu ni umunsi mubi cyane"},{"SurahNumber":11,"VerseNumber":78,"Text":"Nuko abantu be baza bihuta bamusanga, kandi kuva na mbere bari basanzwe bakora amahano (ubutinganyi). Aravuga ati \"Yemwe bantu banjye! Ngaba abakobwa banjye ni bo babakwiye (mwashyingiranwa na bo). Bityo, nimutinye Allah kandi ntimunkoze isoni imbere y’abashyitsi banjye! Ese nta n’umwe muri mwe ufite ubwenge"},{"SurahNumber":11,"VerseNumber":79,"Text":"Baravuga bati \"Rwose uzi ko nta cyo dukeneye ku bakobwa bawe, kandi mu by'ukuri, uzi neza icyo dushaka"},{"SurahNumber":11,"VerseNumber":80,"Text":"Aravuga ati \"Iyaba nari mbarushije imbaraga cyangwa ngo nishingikirize inkingi ikomeye (ari wo muryango ugizwe n’abanyembaraga, kugira ngo bamfashe kubabuza kugera ku byo mushaka)"},{"SurahNumber":11,"VerseNumber":81,"Text":"(Abamalayika) baravuga bati \"Yewe Loti! Mu by’ukuri, twe turi intumwa ziturutse kwa Nyagasani wawe. Ntibashobora kukugeraho (ngo bakugirire nabi). Bityo, ujyane n’umuryango wawe bujya gucya, kandi muri mwe ntihagire n'umwe ureba inyuma; ariko umugore wawe (araza gusigara inyuma) kuko mu by’ukuri, aza kugerwaho n'ibiri bubagereho (abo batinganyi). Rwose, isezerano ryabo ni mu gitondo. Ese igitondo nticyegereje"},{"SurahNumber":11,"VerseNumber":82,"Text":"Maze ubwo itegeko ryacu ryasohoraga, twubitse imidugudu ya (Sodoma na Gomora), tubanyagiza imvura y’amabuye y’urufaya yaka umuriro"},{"SurahNumber":11,"VerseNumber":83,"Text":"(Ayo mabuye) yashyizweho ibimenyetso na Nyagasani wawe. Kandi ibihano nk’ibyo ku nkozi z’ibibi ntibiri kure"},{"SurahNumber":11,"VerseNumber":84,"Text":"N’abantu bo mu bwoko bwa Madiyani twaboherereje umuvandimwe wabo Shuwayibu arababwira ati \"Yemwe bantu banjye! Nimugaragire Allah, kuko nta yindi mana mufite itari we, kandi ntimukagabanye ibipimo n’iminzani (igihe mugize ibyo mupima). Njye ndabona mubayeho neza, mu by’ukuri, ndatinya ko mwazahura n’umunsi ibihano bizabagota"},{"SurahNumber":11,"VerseNumber":85,"Text":"Kandi yemwe bantu banjye! Mujye mwuzuza ibipimo n'iminzani mu buryo bukwiye, kandi ntimukagire ibintu by’abantu mugabanya, ndetse ntimugakwize ubwangizi ku isi"},{"SurahNumber":11,"VerseNumber":86,"Text":"Ibyo musigarana (nyuma yo kuzuza ibipimo) mu mitungo Allah yabahaye ni byo byiza kuri mwe, niba koko muri abemera. Kandi njye sindi umugenzuzi wanyu (ahubwo ndi umuburizi wanyu)"},{"SurahNumber":11,"VerseNumber":87,"Text":"Baravuga bati \"Yewe Shuwayibu! Eseamasengesho yawe agutegeka ko tureka ibyo ababyeyi bacu bagaragiraga, cyangwa ko tureka gukora icyo dushaka mu mitungo yacu? Mu by’ukuri, wowe uri umuntu ucisha make cyane, umunyabwenge! (Ariko ibi babivugaga bamukerensa)"},{"SurahNumber":11,"VerseNumber":88,"Text":"Aravuga ati \"Yemwe bantu banjye! Ngaho nimumbwire! Ese ndamutse mfite ikimenyetso kigaragara giturutse kwa Nyagasani wanjye, ndetse akaba yaranampaye amafunguro meza amuturutseho (ubwo ibyo nabirengaho nkakora ibibi nk’ibyo mukora?) Sinshaka kunyuranya namwe nkora ibyo mbabuza, ahubwo mparanira gutunganya uko mbishoboye. Kandi nta wundi wabinshoboza uretse Allah. Ni we niringiye kandi ni na we nicuzaho"},{"SurahNumber":11,"VerseNumber":89,"Text":"Kandi yemwe bantu banjye! Urwango mumfitiye ntiruzatume mugerwaho n’ibihano nk’ibyageze ku bantu ba Nuhu, cyangwa abantu ba Hudu, cyangwa se abantu ba Swaleh. Kandi abantu ba Loti ntibari kure yanyu (kuko nta gihe gishize barimbuwe ndetse bakaba bari abaturanyi banyu)"},{"SurahNumber":11,"VerseNumber":90,"Text":"Munasabe Nyagasani wanyu kubababarira ndetse munamwicuzeho. Mu by’ukuri, Nyagasani wanjye ni Nyirimpuhwe zihebuje, Inshuti magara (y’uwicuza)"},{"SurahNumber":11,"VerseNumber":91,"Text":"Baravuga bati \"Yewe Shuwayibu! Ntidusobanukirwa byinshi mu byo uvuga, kandi mu by’ukuri, tubona ari wowe munyantege nke muri twe. Ndetse iyo bitaba (kubaha) umuryango wawe, twari kukwicisha amabuye kandi ntiwatunanira"},{"SurahNumber":11,"VerseNumber":92,"Text":"(Shuwayibu) aravuga ati \"Yemwe bantu banjye! Nonese umuryango wanjye ni wo wubahitse kuri mwe kurusha Allah mwateye umugongo? Mu by’ukuri, Nyagasani wanjye azi neza ibyo mukora"},{"SurahNumber":11,"VerseNumber":93,"Text":"Yemwe bantu banjye! Nimukore uko mubishaka nanjye ndakora (nk’uko Allah yantegetse). Rwose muzamenya uzagerwaho n’ibihano bimusuzuguza ndetse n’umubeshyi. Bityo ngaho nimutegereze, mu by’ukuri ndi kumwe namwe mu bategereje"},{"SurahNumber":11,"VerseNumber":94,"Text":"Maze ubwo isezerano ryacu (ryo guhana abigometse) ryasohoraga, turokora Shuwayibu n’abemeye hamwe na we ku bw’impuhwe ziduturutseho, nuko ab’inkozi z’ibibi bakubitwa n’urusaku (rw’ibihano), maze bahinduka imirambo bapfukamye mu mazu yabo"},{"SurahNumber":11,"VerseNumber":95,"Text":"Bamera nk’aho batigeze bayabamo. Nta gushidikanya ko mu by’ukuri, abantu b’ i Madiyani boramye nk’uko aba Thamud boramye"},{"SurahNumber":11,"VerseNumber":96,"Text":"Mu by’ukuri,twohereje Musa (azanye) ibitangaza byacu n’ibimenyetso bigaragara"},{"SurahNumber":11,"VerseNumber":97,"Text":"(Twamwohereje) kwa Farawo n’ibyegera bye, ariko bakurikiye itegeko rya Farawo, nyamara itegeko rya Farawo (nta shingiro ryari rifite)"},{"SurahNumber":11,"VerseNumber":98,"Text":"Ku munsi w’imperuka (Farawo) azarangaza imbere abantu be aberekeze mu muriro, kandi aho bazaba berekejwe ni ho habi"},{"SurahNumber":11,"VerseNumber":99,"Text":"Kandi bakurikijwe umuvumo, haba mu buzima bw’iyi si ndetse no ku munsi w'imperuka. Mbega ngo barahabwa impano mbi (umuvumo)"},{"SurahNumber":11,"VerseNumber":100,"Text":"Izo ni zimwe mu nkuru tukubarira z'imidugudu (tworetse). Muri yo hari igihagaze (ibimenyetso byayo bikigaragara) ndetse n’iyarimbuwe (ibimenyetso byayo byasibanganye)"},{"SurahNumber":11,"VerseNumber":101,"Text":"Ntabwo twigeze tubahemukira (ubwo twabarimburaga) ahubwo ni bo bihemukiye ubwabo (babangikanya Allah). Kandi ibigirwamana byabo basengaga mu cyimbo cya Allah nta cyo byabamariye ubwo itegeko rya Nyagasani wawe (ryo kubahana) ryasohoraga, ndetse nta n’icyo byabongereye uretse kurimbuka"},{"SurahNumber":11,"VerseNumber":102,"Text":"Uko ni ko Nyagasani wawe arimbura (abatuye mu) midugudu igihe baranzwe no gukora ibibi. Mu by’ukuri, ibihano bye birababaza kandi birakaze"},{"SurahNumber":11,"VerseNumber":103,"Text":"Mu by’ukuri, muri ibyo harimo isomo kuri babandi batinya ibihano by’imperuka. Uwo ni umunsi abantu bazakoranyirizwaho, ndetse ni na wo munsi (ibiremwa) byose bizitabira"},{"SurahNumber":11,"VerseNumber":104,"Text":"Nta n’ubwo tuwukerereza, ahubwo ufite igihe ntarengwa (cyagenwe)"},{"SurahNumber":11,"VerseNumber":105,"Text":"Ubwo uwo munsi uzaza, nta we uzagira icyo avuga atabiherewe uburenganzira na (Allah). Muri bo hazaba hari umubi (ukwiye ibihano) n’umwiza (ukwiye ibihembo)"},{"SurahNumber":11,"VerseNumber":106,"Text":"Babandi babi bazajya mu muriro, bawubemo baboroga cyane banarira"},{"SurahNumber":11,"VerseNumber":107,"Text":"Bazawubamo mu gihe kingana n’icyo ibirere n'isi bizamara, uretse abo Nyagasani wawe azashaka (ko batawubamo ubuziraherezo). Mu by’ukuri, Nyagasani wawe ni Ukora icyo ashatse"},{"SurahNumber":11,"VerseNumber":108,"Text":"Naho babandi beza bazajya mu ijuru, baribemo mu gihe kingana n’icyo ibirere n'isi bizamara,uretse abo Nyagasani wawe azashaka (ko batarijyamo). (Iyo) ni impano itagira iherezo"},{"SurahNumber":11,"VerseNumber":109,"Text":"Bityo (yewe Muhamadi) ntukagire gushidikanya ku byo abo bantu bagaragira (kuko atari ukuri). Ibyo bagaragira ni nk’ibyo abakurambere babo bajyaga bagaragira. Mu by’ukuri, tuzabaha umugabane wabo (ibihano) utagabanyijwe"},{"SurahNumber":11,"VerseNumber":110,"Text":"Kandi rwose twahaye Musa igitabo (Tawurati), ariko nticyavugwaho rumwe. N’iyo bitaza kuba ijambo ryaturutse kwa Nyagasani wawe ryabanje (ryo kudahaniraho), bari guhita bacirirwaho iteka (ryo kurimbuka). Ndetse mu by’ukuri, (iyi Qur’an) bayishidikanyaho biteye inkeke"},{"SurahNumber":11,"VerseNumber":111,"Text":"Kandi mu by’ukuri, Nyagasani wawe bose azabahembera ibikorwa byabo byuzuye. Rwose azi neza ibyo bakora"},{"SurahNumber":11,"VerseNumber":112,"Text":"Ngaho (yewe Muhamadi) komeza ugire igihagararo (mu idini) nk’uko wabitegetswe wowe n’abicujije muri kumwe, kandi ntimuzarengere (amategeko ya Allah). Mu by’ukuri, we ni Ubona bihebuje ibyo mukora"},{"SurahNumber":11,"VerseNumber":113,"Text":"Kandi ntimukabogamire kuri babandi bakora ibibi, mutazavahomukagerwaho n’umuriro kandi mutabona abawubarinda batari Allah, ndetse mukaba mutabona ababatabara"},{"SurahNumber":11,"VerseNumber":114,"Text":"Kandi (yewe Muhamadi) ujye uhozaho amasengesho mu mpera ebyiri z’amanywa (Swalat ul Fajir, Adhuhuri na Al aswir), ndetse no mu masaha y’ijoro (Al magrib na Al ishai). Mu by’ukuri, ibikorwa byiza bikuraho ibibi. Ibyo ni inyigisho ku bantu bibuka"},{"SurahNumber":11,"VerseNumber":115,"Text":"Ujye unihangana kuko mu by’ukuri, Allah ataburizamo ibihembo by’abakora ibyiza"},{"SurahNumber":11,"VerseNumber":116,"Text":"Mu bakurambere banyu (twarimbuye) iyo haza kubamo abanyabwenge babuza (abandi gukora) ubwangizi ku isi (bari kurokoka ibihano)! Nyamara (ibyo ntibyabaye) kuko byakozwe na bake twarokoye, mu gihe babandi bakoze ibibi bakomeje ku ba mu munezero w’iby’isi, kandi bari n’inkozi z’ibibi"},{"SurahNumber":11,"VerseNumber":117,"Text":"Kandi Nyagasani wawe ntiyari kurimbura imidugudu ayirenganyije, ayiziza gukora ibikorwa bibi, mu gihe abayituye ari intungane"},{"SurahNumber":11,"VerseNumber":118,"Text":"N’iyo Nyagasani wawe aza kubishaka, abantu bose yari kugira umuryango umwe (bakayoboka idini rimwe rya Isilamu). Ariko bazakomeza kutavuga rumwe (mu madini yabo)"},{"SurahNumber":11,"VerseNumber":119,"Text":"Uretse abo Nyagasani wawe yagiriye impuhwe (bakayoboka ukuri). No ku bw’ibyo )kutavuga rumwe no kugirirwa impuhwe) ni cyo yabaremeye. Kandi ijambo rya Nyagasani wawe ryasohoye (rigira riti) \"Mu by’ukuri, umuriro wa Jahanamu nzawuzuza (inkozi z’ibibi) zose, mu majini no mu bantu"},{"SurahNumber":11,"VerseNumber":120,"Text":"Kandi (yewe Muhamadi) inkuru zose z’intumwa twagutekerereje, zari izo kugukomeza umutima. Ndetse no muri iyi (surat) wagezweho n’ukuri, inyigisho zikaba n’urwibutso ku bemera"},{"SurahNumber":11,"VerseNumber":121,"Text":"Unabwire babandi batemera uti \"Nimukore uko mubishaka (muzabona iherezo ryanyu). Mu by’ukuri, natwe turakora (nk’uko Allah yadutegetse)"},{"SurahNumber":11,"VerseNumber":122,"Text":"Munategereze! Mu by’ukuri, natwe turategereje"},{"SurahNumber":11,"VerseNumber":123,"Text":"Allah ni we uzi ibitagaragara byo mu birere no mu isi, kandi kuri we ni ho ibintu byose bigarurwa. Ngaho mugaragire unamwiringire. Kandi Nyagasani wawe ntayobewe ibyo mukora"},{"SurahNumber":12,"VerseNumber":1,"Text":"Alif Laam Raa 64. Iyi ni imirongo y’igitabo gisobanutse"},{"SurahNumber":12,"VerseNumber":2,"Text":"Mu by’ukuri, twahishuye Qur’an mu (rurimi) rw’Icyarabu kugira ngo musobanukirwe"},{"SurahNumber":12,"VerseNumber":3,"Text":"Tukubarira inkuru nziza (yewe Muhamadi) mu byo twaguhishuriye muri iyi Qur’an, n’ubwo mbere (yo guhishurwa) kwayo wari mu batari bafite icyo bayiziho"},{"SurahNumber":12,"VerseNumber":4,"Text":"Ibuka ubwo Yusufu yabwiraga se ati \"Dawe! Mu by’ukuri, narose mbona inyenyeri cumi n’imwe, izuba n'ukwezi, byose binyubamira"},{"SurahNumber":12,"VerseNumber":5,"Text":"(Se) aramubwira ati \"Mwana wanjye! Inzozi zawe ntuzirotorere abavandimwe bawe, batavaho bakagucurira umugambi mubisha. Mu by’ukuri, Shitani ni umwanzi w’abantu ugaragara"},{"SurahNumber":12,"VerseNumber":6,"Text":"Ni nk’uko Nyagasani wawe azagutoranya maze akakwigisha gusobanura inzozi, akanagusenderezeho inema ze, ndetse no ku rubyaro rwa Yaqubu (Yakobo) nk’uko mbere yazisendereje ku bakurambere bawe bombi (ari bo) Ibrahimu na Isihaka. Mu by’ukuri,Nyagasani wawe ni Umumenyi uhebuje, Ushishoza"},{"SurahNumber":12,"VerseNumber":7,"Text":"Mu by’ukuri, (inkuru) ya Yusufu n'abavandimwe be irimo inyigisho ku babaza (bakeneye kumenya)"},{"SurahNumber":12,"VerseNumber":8,"Text":"Wibuke ubwo (abavandimwe ba Yusufu) bavugaga bati \"Rwose Yusufu n’umuvandimwe we (Benjamini) ni bo batoni kuri data kuturusha, nyamara ari twe benshi (tunafite imbaraga). Mu by’ukuri, data yarakosheje mu buryo bugaragara"},{"SurahNumber":12,"VerseNumber":9,"Text":"(Baravuga bati) \"Nimwice Yusufu cyangwa mumute ishyanga, bizatuma so abakunda. Maze nyuma y’aho (muzicuze) mube abantu beza"},{"SurahNumber":12,"VerseNumber":10,"Text":"Umwe muri bo aravuga ati \"Ntimwice Yusufu, ahubwo mumunage mu iriba azatoragurwe na bamwe mu bagenzi, niba koko (mwagambiriye) kubikora"},{"SurahNumber":12,"VerseNumber":11,"Text":"(Bamaze kunoza umugambi begerase) baramubwira bati \"Dawe! Kuki utatugirira icyizere (cyo kujyana na) Yusufu kandi mu by’ukuri tumwifuriza ibyiza"},{"SurahNumber":12,"VerseNumber":12,"Text":"Ejo uzamureke tujyane yidagadure anakine, kandi rwose tuzamurinda (ntacyo azaba)"},{"SurahNumber":12,"VerseNumber":13,"Text":"(Se) aravuga ati \"Mu by’ukuri, naterwa agahinda no kuba mwamujyana (kure yanjye), ndanatinya ko mwarangara imbwebwe ikamurya"},{"SurahNumber":12,"VerseNumber":14,"Text":"Baravuga bati \"Mu by’ukuri, imbwebwe iramutse imuriye (duhari) turi benshi (tunafite imbaraga), twaba turi abanyagihombo"},{"SurahNumber":12,"VerseNumber":15,"Text":"Maze bamujyanye, bemeranywa kumujugunya mu iriba, nukoturamuhishurira tuti \"Rwose (hari igihe) uzababwira iby’iki gikorwa cyabo batazi (ko ari wowe)"},{"SurahNumber":12,"VerseNumber":16,"Text":"Nuko ku mugoroba (barataha) bagera kuri se barira"},{"SurahNumber":12,"VerseNumber":17,"Text":"Baravuga bati \"Dawe! Mu by'ukuri, twagiye kurushanwa (kwiruka no gutera amacumu) dusiga Yusufu ku bintu byacu maze imbwebwe iramurya; ariko ntiwakwemera ibyo tukubwira kabone n’iyo twaba tuvuga ukuri"},{"SurahNumber":12,"VerseNumber":18,"Text":"Banazana ikanzu ye iriho amaraso atari ay’ukuri. (Se) arababwira ati \"Ahubwo imitima yanyu yabashishikarije kugirira nabi (Yusufu mubigeraho). Bityo, kwihangana ni byo byiza (kuri njye). Kandi Allahni we wo kwishingikirizwa mu byo muvuga"},{"SurahNumber":12,"VerseNumber":19,"Text":"Nuko haza abagenzi bohereza umuvomyi wabo (kubavomera amazi mu iriba), maze amanuye indobo ye (mu iriba, azamuramo Yusufu); aravuga ati \"Mbega inkuru nziza! Dore umwana w’umuhungu!\" Nuko bamuhisha (bagenzi babo) bamugira igicuruzwa. Kandi Allah ni Umumenyi uhebuje w'ibyo bakoze"},{"SurahNumber":12,"VerseNumber":20,"Text":"Nuko bamugurisha ku giciro gito; amadirihamu make. Kandi nta gaciro bamuhaga"},{"SurahNumber":12,"VerseNumber":21,"Text":"Nuko (umugabo) wo mu Misiri wamuguze abwira umugore we ati \"Mwakire kandi umugirire neza, wenda yazatugirira akamaro cyangwa tukamugira umwana\". Uko ni ko twatuje Yusufu mu gihugu (cya Misiri, tumugira umunyacyubahiro) tunamwigisha gusobanura inzozi. Kandi Allah afite ubushobozi bwo gushyira mu bikorwa ibyo ashaka, nyamara abenshi mu bantuntibabizi"},{"SurahNumber":12,"VerseNumber":22,"Text":"Maze (Yusufu) amaze gukura, tumuha ubushishozi n'ubumenyi (ubuhanuzi); uko ni ko duhemba abakora ibyiza"},{"SurahNumber":12,"VerseNumber":23,"Text":"Nuko umugore yari abereye mu rugo yifuza (kuryamana na we), ndetse anakinga imiryango maze aravuga ati \"Ngwino unyegere\". (Yusufu) aravuga ati \"Nikinze kuri Allah(ngo andinde ikibi)! Mu by’ukuri, we (umugabo wawe) ni databuja, yanyakiriye neza (sinshobora kumuhemukira). Rwose abahemu ntibazakiranuka"},{"SurahNumber":12,"VerseNumber":24,"Text":"Kandi rwose (umugore) yaramwifuje, ndetse na we (Yusufu) yenda kubyemera; iyo ataza kubona ibimenyetso bya Nyagasani we (yari kugwa mu cyaha). Ibyo (twabikoze)kugira ngo tumurinde ikibi n’igicumuro (ubusambanyi). Mu by’ukuri, we yari umwe mu bagaragu bacu b’imbonera"},{"SurahNumber":12,"VerseNumber":25,"Text":"Batanguranwa ku rugi (Yusufu ahunga umugore, undi na we amukurura) maze ikanzu ye ayica mu mugongo. Nuko bahurira ku muryango n’umugabo we, maze (umugore) aravuga ati \"Ni iki wakwishyura uwashatse kugirira nabi umugore wawe kitari ukumufunga cyangwa kumuha igihano kibabaza"},{"SurahNumber":12,"VerseNumber":26,"Text":"(Yusufu) aravuga ati \"(Uyu mugore) ni we wanyifuje\", nuko umuhamya wo mu muryango w'umugore atanga ubuhamya agira ati \"Niba ikanzu ye yacitse imbere, umugore araba yavuze ukuri, naho (Yusufu) araba ari umunyabinyoma"},{"SurahNumber":12,"VerseNumber":27,"Text":"Ariko niba ikanzu ye yacitse inyuma, umugore araba abeshya naho (Yusufu) avuga ukuri"},{"SurahNumber":12,"VerseNumber":28,"Text":"Maze (umugabo) abonye ikanzu ye (Yusufu) yacitse inyuma, aravuga ati \"Mu by’ukuri, (ibi ni bimwe) mu mayeri yanyu abagore! Rwose, amayeri yanyu arahambaye"},{"SurahNumber":12,"VerseNumber":29,"Text":"(Umugabo aramubwira ati) \"Yusufu! Ubyirengagize (ntubivuge). Na we (mugore) saba imbabazi z’icyaha cyawe. Mu by’ukuri, wari mu banyamakosa"},{"SurahNumber":12,"VerseNumber":30,"Text":"Nuko abagore bo mu mujyi (bumvise iyo nkuru) baravuga bati \"Umugore w'umunyacyubahiro yifuje umwana we (w’umucakara)! Rwose urukundo rwamuhumye (umutima)! Mu by’ukuri, turabona ari mu buyobe bugaragara"},{"SurahNumber":12,"VerseNumber":31,"Text":"Nuko (uwo mugore) yumvise ibyo bamuvugaho, arabatumira anabategurira ibyo begamaho, anaha buri wese muri bo icyuma (cyo gukata ibiribwa), maze abwira (Yusufu) ati \"Ngaho sohoka ubanyure imbere\". Bamubonye baramurangarira (kubera ubwiza bwe) maze bitemagura intoki, baravuga bati \" Allahabiturinde! Uyu si ikiremwa muntu! Ahubwo ni malayika mutagatifu"},{"SurahNumber":12,"VerseNumber":32,"Text":"Aravuga ati \"Uwo ni we watumye mumveba! Rwose naramwifuje ariko arabyirinda! Ariko (ubutaha) nadakora ibyo mutegeka, azafungwa kandi azaba mu basuzuguritse"},{"SurahNumber":12,"VerseNumber":33,"Text":"(Yusufu) aravuga ati \"Nyagasani! Gereza ni yo nziza kuri njye kuruta ibyo bampamagarira gukora (ubusambanyi). Kandi nuramuka utandinze imigambi yabo, nazabumvira hanyuma nkaba mu bantu badasobanukiwe (b’abanyabyaha)"},{"SurahNumber":12,"VerseNumber":34,"Text":"Nuko Nyagasani we yakira ubusabe bwe, maze amukiza imigambi yabo. Mu by’ukuri, we ni Uwumva bihebuje, Umumenyi uhebuje"},{"SurahNumber":12,"VerseNumber":35,"Text":"Hanyuma bamaze kubona ibimenyetso (by’uko Yusufu ari umwere) basanga bagomba kumufunga igihe runaka (kugira ngo bakumire igisebo)"},{"SurahNumber":12,"VerseNumber":36,"Text":"Nuko (Yusufu) yinjirana n’abasore babiri muri gereza. Umwe muri bo aravuga ati \"Mu by’ukuri, narose nenga inzoga\". Undi aravuga ati \"Mu by’ukuri, njye narose nikoreye imigati ku mutwe, inyoni ziyindiraho\". (Baravuga bati) \"Dusobanurire ibyazo. Mu by’ukuri, tubona uri umwe mu bakora ibyiza"},{"SurahNumber":12,"VerseNumber":37,"Text":"Aravuga ati \"Ntabwo amafunguro mwagenewe ari bubagereho ntarazibasobanurira. Ibyo ni bimwe mu byo Nyagasani wanjye yanyigishije. Mu by’ukuri, naciye ukubiri n’imyemerere y’abantu batemera Allah bakanahakana imperuka"},{"SurahNumber":12,"VerseNumber":38,"Text":"Kandi nakurikiye idini ry’abakurambere banjye (ari bo) Ibrahimu, Isihaka na Yakubu, ndetse ntibikwiye ko twabangikanya Allah n’icyo ari cyo cyose. Izo ni zimwe mu ngabire za Allah kuri twe ndetse no ku bantu bose; nyamara abenshi mu bantu ntibashimira"},{"SurahNumber":12,"VerseNumber":39,"Text":"Yemwe bagenzi banjye mwembi (turi kumwe) muri gereza! Ese (gusenga) ibigirwamana binyuranye ni byo byiza? Cyangwa (ibyiza ni ugusenga) Allah, Umwe rukumbi, Umunyembaraga z’ikirenga"},{"SurahNumber":12,"VerseNumber":40,"Text":"Ibyo musenga mu cyimbo cye (Allah) ni amazina masa (adafite icyo avuze) mwihimbiye; mwe n’abakurambere banyu, Allah atigeze abahera uburenganzira. Nta wundi ukwiye gutanga itegeko (ry’ukwiye gusengwa) usibye Allah. Yategetse ko nta kindi mugomba gusenga uretse we wenyine. Iryo ni ryo dini ritunganye, nyamara abenshi mu bantu ntibabizi"},{"SurahNumber":12,"VerseNumber":41,"Text":"Bagenzi banjye mwembi (turi kumwe) muri gereza! (Ibisobanuro by’inzozi zanyu) nuko umwe muri mwe (warose yenga inzoga, azafungurwa) maze akazasukira Sebuja inzoga, naho undi (warose yikoreye imigati) azabambwa maze inyoni zirye ku mutwe we. Umwanzuro wamaze gufatwa ku byo mwansobanuzaga"},{"SurahNumber":12,"VerseNumber":42,"Text":"Nuko (Yusufu) abwira uwo yari azi ko azarokoka ati \"Uzamvuganire kuri Sobuja\". Ariko Shitani yamwibagije kumuvuganira kuri Sebuja, nuko (Yusufu) amara (indi) myaka muri gereza"},{"SurahNumber":12,"VerseNumber":43,"Text":"Umwami (yaje kurota), aravuga ati \"Mu by’ukuri, narose mbona inka ndwi zishishe ziribwa n’inka ndwi z’imiguta, (mbona) n’imisogwe irindwi mibisi n’indi (irindwi) yumye. Yemwe banyacyubahiro! Nimunsobanurire inzozi zanjye, niba koko muzi gusobanura inzozi"},{"SurahNumber":12,"VerseNumber":44,"Text":"Baravuga bati \"(Izo nzozi zawe) ni uruvangitirane, ntizisobanutse, kandi nta bwo turi abahanga bo gusobanura inzozi (nk’izo)"},{"SurahNumber":12,"VerseNumber":45,"Text":"Maze wa muntu warekuwe (mu bari bafunganywe na Yusufu) aza kwibuka nyuma y’igihe (ko atamuvuganiye), maze aravuga ati \"Njye nababwira ibisobanuro byazo, muramutse munyohereje (kuri Yusufu)"},{"SurahNumber":12,"VerseNumber":46,"Text":"(Aravuga ati) \"Yewe Yusufu w’umunyakuri! Dusobanurire iby’inka ndwi zishishe ziribwa n’izindi indwi z’imiguta, n’iby’imisogwe irindwi mibisi n’indi (irindwi) yumye, kugira ngo nsubire ku bantu (bantumye), bityo basobanukirwe (iby’izo nzozi)"},{"SurahNumber":12,"VerseNumber":47,"Text":"(Yusufu) aravuga ati \"Muzahinga imyaka irindwi ikurikirana, maze ibyo muzasarura muzabirekere mu misogwe yabyo, usibye bike mu byo muzarya"},{"SurahNumber":12,"VerseNumber":48,"Text":"Nyuma y’icyo gihe, hazaza (imyaka) irindwi ikaze (y’amapfa) izarya ibyo muzaba mwarayihunikiye, usibye bike muzaba mwarazigamye (nk’imbuto)"},{"SurahNumber":12,"VerseNumber":49,"Text":"Maze nyuma yayo haze umwaka abantu babone imvura nyinshi (beze byinshi) nuko benge (imitobe myinshi)"},{"SurahNumber":12,"VerseNumber":50,"Text":"Nuko umwami aravuga ati \"Nimumunzanire!\" Ariko intumwa imugezeho, (Yusufu) aravuga ati \"Subira kwa Sobuja umubaze ku byerekeye abagore bitemaguye intoki (bari bagambiriye kunshinja ibinyoma)! Mu by’ukuri, Nyagasani wanjye ni Umumenyi uhebuje w’amayeri yabo"},{"SurahNumber":12,"VerseNumber":51,"Text":"(Umwami akoranya abo bagore) aravuga ati\"Ni iyihe mpamvu yabateye kwifuza Yusufu?\" Baravuga bati \" Allahabimurinde! twamubonyeho\". Nta kibi Umugore w’umunyacyubahiro (na we) aravuga ati \"Ubu noneho ukuri kuragaragaye; ni njye wamwifuje, kandi rwose ni umwe mu banyakuri"},{"SurahNumber":12,"VerseNumber":52,"Text":"(Nuko Yusufu aravuga ati) \"Ibyo (byo gushaka ko abagore babanza kubazwa) ni ukugirango (umwami) amenye ko ntigeze muhemukira rwihishwa. Kandi mu by’ukuri, Allah ntashoboza abahemu kugera ku migambi yabo mibi"}]}