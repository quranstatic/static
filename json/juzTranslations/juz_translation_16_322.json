{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":18,"VerseNumber":75,"Text":"A araba: “Ha ha ke’a ka ka u bolella hore u ke ke oa ba le mamello ho ‘na?”"},{"SurahNumber":18,"VerseNumber":76,"Text":"Moshe a re: “Haeba nka o botsa ho hong kamor’a sena, Ruri o mpe o nteleke pela hau. Hobane o tla be o ile oa mphumana molato.”"},{"SurahNumber":18,"VerseNumber":77,"Text":"Ba tsoela pele ka leeto la bona ho fihlela ba fihla bathong ba motse o mong, moo ba ileng ba kopa lijo, empa ba se ke ba ba amohela joaloka baeti. Ba fumana lerako le neng le se le le haufi le ho heleha, monna eo oa le tsosa. Eaba Moshe o re: “Hoja e bile thato ea hau, e ka be ba o batlile moputso sebakeng sa lona.”"},{"SurahNumber":18,"VerseNumber":78,"Text":"A araba: “Mona ke karohano lipakeng tsa ka le uena! Ke tla o hlalosetsa manollo ea lintho tseo o sa kang oa ba le mamello holim’a tsona"},{"SurahNumber":18,"VerseNumber":79,"Text":"Mabapi le sekepe, se ikarabella ho batho ba neng ba sotlehile ba sebetsa moo metsing, ke ne ke lakalitse ho se nts’a maemong a ts’ebetso, hobane ho ne ho e na le morena kamor’a bona ea inkelang sekepe sefe kapa sefe ka sheshe"},{"SurahNumber":18,"VerseNumber":80,"Text":"Mabapi le mohlankana eloa, eena batsoali ba hae e ne e le ba kholoang, re ile ra ts’oha hore mohlomong o tloha a ba hlokofatsa ka borabele le ho hloka teboho"},{"SurahNumber":18,"VerseNumber":81,"Text":"Ra lakatsa hore mohlomong sebakeng sa hae Mong`a bona aba putse ka mora e mong ea fapaneng le eo ka bohloeki le katamelong Mong`a hau"},{"SurahNumber":18,"VerseNumber":82,"Text":"Mabapi le lerako teng, lona e ne e le la likhutsana tse peli tsa bahlankana har’a motse, ka tlas’a lona ho ne ho le teng letlotlo leo eleng la bona, ntat`a bona u ne a bolokile, Mong`a hau U ne A rerile hore ba fihlele lilemo tse lokelang, ba tle ba iphumanele letlotlo la bona joaloka Mohau o tsoang ho Mong`a bona; ha ke’a ka le tsosa ka thato ea ka. Sena ke manollo ea lintho tseo o sa kang oa ba le mamello holim’a tsona.”"},{"SurahNumber":18,"VerseNumber":83,"Text":"Ba o botsa ka Zul-qarnain. E re: “Ke tla le phetela pale ea hae.”"},{"SurahNumber":18,"VerseNumber":84,"Text":"Ruri Re ile ra mo apesa ka matla lefats’eng le ho mo neha tsela holim’a lintho tsohle"},{"SurahNumber":18,"VerseNumber":85,"Text":"O ile a latela tsela e `ngoe"},{"SurahNumber":18,"VerseNumber":86,"Text":"Ho fihlela, a fihla moo letsatsi le phirimang teng, a fihlela le phirima kahar’a Seliba se mokhoabong, haufi le sona a fihlela batho: Ra Re: “Oho Zhul-qarnain! Ebang o ba neha kotlo kapa o ba lemosa ka mosa"},{"SurahNumber":18,"VerseNumber":87,"Text":"A re: “Mong le mong ea etsang phoso re tla mo ahlola, hamorao o tla boela ho Mong`a hae, ea tlang ho mo ahlola ka kahlolo e ts’abehang"},{"SurahNumber":18,"VerseNumber":88,"Text":"Empa ea kholoang a bile a etsa toka, – moputso oa hae e tla ba o molemo; Re tla mo putsa ona ka taelo e molemo.”"},{"SurahNumber":18,"VerseNumber":89,"Text":"Ke moo a ileng a latela tsela e ‘ngoe"},{"SurahNumber":18,"VerseNumber":90,"Text":"Ho fihlela moo letsatsi le chabang teng, a fumana le chabela batho bao Re sa kang ra ba neha ts’ireletso khahlanong le lona"},{"SurahNumber":18,"VerseNumber":91,"Text":"A ba lesa ba le joalo; Re ne Re tsebile lintho tsohle kapele ho eena"},{"SurahNumber":18,"VerseNumber":92,"Text":"A latela tsela e ‘ngoe"},{"SurahNumber":18,"VerseNumber":93,"Text":"Ho fihlela moo a ileng a fihla lipakeng tsa lithaba tse peli, moo a ileng a fumana batho tlas’a tsona ba neng sa utloisisi puo le ha e le lentsoe le le leng"},{"SurahNumber":18,"VerseNumber":94,"Text":"Ba re: “Oho Zhul-qarnain! Batho ba Gog le Magog ba baka pherekano lefats’eng. Kahoo, na re ka o neha tefo, e le hore o tle o ahe lerako lipakeng tsa rona le bona?”"},{"SurahNumber":18,"VerseNumber":95,"Text":"A re: “Matla ao Mong`a ka A ‘matlafalitseng ka ona a molemo ho feta tefo ea lona. Lona le ka mpa la nthusa ho aha: ke tla aha mokoallo lipakeng tsa lona le bona"},{"SurahNumber":18,"VerseNumber":96,"Text":"Mpheng likoto tsa lits’epe ke etse mokoallo, – ha a qetile ho koala lekhalo le lipakeng tsa lithaba tseo, A re: “Buts’oelang!” –babuts’oela ho fihlela li chesa, Eaba o re: “ntlisetseng koporo e qhebilisitsoeng ke tl’o li inela ka har’e.”"},{"SurahNumber":18,"VerseNumber":97,"Text":"Ke kamoo ba ileng ba sitoa ho le tlola esita le hona ho le phunya lesoba kateng"},{"SurahNumber":18,"VerseNumber":98,"Text":"A re: “Ona ke mohau o tsoang ho Mong`a ka; empa mohla ts’episo ea Mong`a ka e phethahatsoang, Ruri o tla le ripitla; hobane ts’episo ea Mong`a ka ke ‘nete"},{"SurahNumber":18,"VerseNumber":99,"Text":"Mohla letsatsi leo re tla menahanya khahlanong le a mang, Terompeta e tla letsoa. Re tla ba tlohela ho khahlelana holimo joalo ka maqhubu"},{"SurahNumber":18,"VerseNumber":100,"Text":"Re tla tlisa Lihele kapel’a mahana-tumelo ka mokhoa o hlakileng ho ka iponela"},{"SurahNumber":18,"VerseNumber":101,"Text":"Bao mahlo a bona a neng a koahetsoe ka lesira lits’enolo khopolong Ea Ka, ba sa nkutloe"},{"SurahNumber":18,"VerseNumber":102,"Text":"Mahana-tumelo a nahana hore ba ka ikhethela makhabunyane a ka ele bats’ireletsi kantle ho ‘Na? Ruri! Re lokisitse lihele e le kamohelo ea Mahana-tumelo"},{"SurahNumber":18,"VerseNumber":103,"Text":"E re: “Na re ka le tsebisa ka ba lahleheloang haholo ho latela mesebetsi ea bona"},{"SurahNumber":18,"VerseNumber":104,"Text":"Bao liketso tsa bona li khelohileng bophelong balefats’e lena, ha ba ne ba nahana hore ba etsa mesebetsi e lokileng"},{"SurahNumber":18,"VerseNumber":105,"Text":"Bao ke ba latolang Lits’enolo tsa Mong`a bona esita le hona ho nyelisa kopano ea bona le Eena. Kahoo, mesebetsi ea bona e mafeela, ka Letsatsi la Kahlolo ha ho kabelo eo Re tla ba neha eona"},{"SurahNumber":18,"VerseNumber":106,"Text":"Lihele e tla ba moputso oa bona: hobane ba latotse Tumelo, ba nka Lits’enolo tsa Ka le Baromuoa ba Ka e le motlae"},{"SurahNumber":18,"VerseNumber":107,"Text":"Haele ba kholoang, ba etsa liketso tse lokileng; Lirapa tsa Paradeisi e tla ba kamohelo ea bona"},{"SurahNumber":18,"VerseNumber":108,"Text":"Ba tla phela moo, ntle le ho lakatsa phetoho"},{"SurahNumber":18,"VerseNumber":109,"Text":"E re: “Hoja e be leoatle e ne e le enke ea ho ngola mantsoe a Mong`a ka, Ruri le ne le tla felloa ke mokelikeli oo, hoo mantsoe a Mong`a ka a neng a ke ke a fella, leha re ne re ka tlisa leoatle le leng ho thusa leo.”"},{"SurahNumber":18,"VerseNumber":110,"Text":"E re: “`Na ke motho joaloka lona. Ke Mong`a ka ea nts`enoletseng hore `Mopi oa lona ke `Mopi A le mong. Mong le mong ea nang le ts’epo ea ho kopana le Mong`a hae, mo leseng ho etsa liketso tse hloekileng, ho se be ope ea ka mo bapisang le Allah.” Ka lebitso la Allah, Ea Lereko, Mong`a hao"},{"SurahNumber":19,"VerseNumber":1,"Text":"Kaf. Ha. Ya. Ayn. Sad"},{"SurahNumber":19,"VerseNumber":2,"Text":"Eena ke pale Mong`a hau ho lekhabunyane la Hae Zakaria"},{"SurahNumber":19,"VerseNumber":3,"Text":"Ha a bitsa ho Mong`a hae sephiring"},{"SurahNumber":19,"VerseNumber":4,"Text":"A rapela: “Mong`a ka! Ruri! Masapo a ka aa fokola, hlooho ea ka e aparetsoe ke moriri o moputsoa, thapelo ea ka haesale e hlohonolofatsoa ke uena Mong`a ka"},{"SurahNumber":19,"VerseNumber":5,"Text":"Joale Ke na le ts’abo mabapi le beng ka ‘na kamor’a ka, hobane mosali oa ka o se a tsofetse. Kahoo, ak’u mphe mojalefa ho tsoa ho Uena"},{"SurahNumber":19,"VerseNumber":6,"Text":"Ea tla futsa ‘na le ntlo ea Jakobo. Oho Mong`a ka! O mo etse hore a khahlehe mahlong a hau.”"},{"SurahNumber":19,"VerseNumber":7,"Text":"“Oho zakaria! Ruri! Re o neha litaba tse molemo tsa mora eo lebitso la hae etlaba John (Yahya); ha ho ope eo Re kileng Ra mo neha lebitso le ts’oanang le lena pele ho eena.”"},{"SurahNumber":19,"VerseNumber":8,"Text":"A re: “Oho Mong`a ka! Ke tla ba le mora joang, empa mosali oa ka a se a tsofetse, le ‘na ke se ke fihletse boqheku?”"},{"SurahNumber":19,"VerseNumber":9,"Text":"Lenyeloi la re: “Ho tla ba joalo ho rialo Mong`a hau: “Seo se bobebe ho ‘Na, joaloka ha Ke o hlotse mathomong o ne o se letho.”"},{"SurahNumber":19,"VerseNumber":10,"Text":"Zakaria a re: “Mong`a ka! Ak’u nketsetse sesupo. Karabo ea eba: “Sesupo sa hau ke sena, ha ho motho eo o tla buoa le eena ka matsatsi a mararo, le hoja o se semumu.”"},{"SurahNumber":19,"VerseNumber":11,"Text":"Eaba Zakaria o boela ho beng ka eena ha a tsoa sekhutloaneng sa hae a bua le bona ka matsoho: “Tlotlisang Mong`a lona hoseng le mantsiboea.”"},{"SurahNumber":19,"VerseNumber":12,"Text":"Ho mora oa hae hoa tla taelo: “Oho Johanne! Kakatlela ka tieo Lengolong”: Re ile Ra mo neha bohlale bongoaneng"},{"SurahNumber":19,"VerseNumber":13,"Text":"Le eona kananelo ho tsoa ho Rona, le bona bohloeki; o ne a e na le mamello tumelong"},{"SurahNumber":19,"VerseNumber":14,"Text":"A le mosa ho batsoali ba hae. O ne a sa tlaloa ke moea o mobe, le bona borabele"},{"SurahNumber":19,"VerseNumber":15,"Text":"Khotso e be le eena ho tloha mohla a tsoaloang le mohlang a shoang, le ka letsatsi leo a tlang ho tsosetsoa bophelong hape"},{"SurahNumber":19,"VerseNumber":16,"Text":"Ak’u phete pale ea Maria ka har’a Lengolo, mohla a neng a tloha pel’a beng ka eena a ea ‘nga bochabela"},{"SurahNumber":19,"VerseNumber":17,"Text":"Ka ho ikhethela hoba boinots’ing thoko le bona. Eaba re romella lenyeloi la Rona ho eena, la hlaha ho eena le ts’oana le monna ka hohle-hohle"},{"SurahNumber":19,"VerseNumber":18,"Text":"Maria a re: “Ke kopa ts’ireletso ho ea Tletseng Lereko khahlanong le uena, haeba o ts’aba ‘Allah.”"},{"SurahNumber":19,"VerseNumber":19,"Text":"Lenyeloi la re: “‘ che, ke mpa ke le moromuoa oa Mong`a hau, ea tlisitseng ho uena mpho ea mora ea halalelang.”"},{"SurahNumber":19,"VerseNumber":20,"Text":"Maria a re: “Ke tla ba le mora joang, empa ho e s’o be le monna ea nkamang, etsoe ke’a s’o be bohloleng?”"},{"SurahNumber":19,"VerseNumber":21,"Text":"Lenyeloi la re: “Seo se tla phethahala. Mong`a hau U itse: “Seo se bobebe ho ‘Na. Ke thato ea Rona ea ho mo etsa e le Ts’enolo ho batho le ona Mohau o tsoang ho Rona, seo ke taba e reriloeng.”"},{"SurahNumber":19,"VerseNumber":22,"Text":"Eaba o’a ithoala, o ile a ea ikhutsa le lesea la hae sebakeng se thoko haholo"},{"SurahNumber":19,"VerseNumber":23,"Text":"Mahloko a pelehi, a mo phomotsa tlas’a kutu ea sefate sa palema. A hooa a re: “Oho, hoja ke mpile ka shoa pele ho sena! e be ha ke’a ba letho hoo ho ka beng ho lebalehile!”"},{"SurahNumber":19,"VerseNumber":24,"Text":"Ebile moo, lentsoe le hoeletsa tlas’a kutu ea sefate: “O se ke oa ts’oenyeha! Hobane Mong`a hau o entse nokana haufi le uena"},{"SurahNumber":19,"VerseNumber":25,"Text":"«Sisinya sefate seo sa palema se haufi le uena, hore litholoana tse buts’uitseng li tle li oele haufi le uena"},{"SurahNumber":19,"VerseNumber":26,"Text":"“E noa, u je o tle o ts’elisehe. Haeba o ka kopana le motho ofe kapa ofe, o re: “Ke ikanne boitimo ho Allah ea Tletseng Lereko, letsating lena ha ho motho ofe kapa ofe eo ke tla buoa le eena.”"},{"SurahNumber":19,"VerseNumber":27,"Text":"Eaba ka mor’a nako o tlisa lesea leo kapel’a batho ba habo a le sikile. Ba re: “Oho maria! Seo u tlang le sona Ruri ke mohlolo"},{"SurahNumber":19,"VerseNumber":28,"Text":"Khaitseli ea Aarone! Ruri ntata’o e ne e se monna ea fosahetseng, le ‘mao e ne e se sehlola.”"},{"SurahNumber":19,"VerseNumber":29,"Text":"Eaba o supa lesea. Ba re: “Re ka buoa joang le lesea?”"},{"SurahNumber":19,"VerseNumber":30,"Text":"Lesea la re: “Ruri ke mohlanka oa Allah: O mphile Lengolo, o nkentse moporofeta"},{"SurahNumber":19,"VerseNumber":31,"Text":"“A ntlhohonolofatsa hohle moo ke teng, Le hona ho ‘matlafatsa ka Thapelo le tsona Linyehelo bophelo bohle ba ka"},{"SurahNumber":19,"VerseNumber":32,"Text":"“Le ho ba mosa ho ‘M’e oa ka, eseng ho baka morusu esita le hona ho hloka khotso"},{"SurahNumber":19,"VerseNumber":33,"Text":"Kahoo, khotso e ho ‘na ho tloha mohla ke tsoaloang, le letsatsi leo ke tlang ho shoa ka lona, le mohla ke tlang ho tsosetsoa bophelong hape!”"},{"SurahNumber":19,"VerseNumber":34,"Text":"Eo e bile eena Jesu mora oa Maria: sena ke bopaki ba‘nete ka seo ba hanyetsanang ka sona"},{"SurahNumber":19,"VerseNumber":35,"Text":"Ha ho lokele botlotlehi ba Allah hore a ka tsoala mora. Tlotla e be ho Eena! Nakong eo A nang le morero, U re feela ho ona: “E ba!” O fele o phethahale"},{"SurahNumber":19,"VerseNumber":36,"Text":"Ruri Allah ke Mong`a ka, e bile ke Mong`a lona. Mo sebeletseng ke hona. Eo ke eona tsela e otlolohileng"},{"SurahNumber":19,"VerseNumber":37,"Text":"Empa maqulolana har’a bona a ea fapana: masoabi a tlaba holim’a mahana-tumelo ka lebaka Kahlolo ea mohla Letsatsi la Tonanahali"},{"SurahNumber":19,"VerseNumber":38,"Text":"Kamoo ba tlang ho bona le ho utloa kateng mohla letsatsi leo, ba tla ema ka pel’a Rona! Baetsalibe ba phosong e hlakileng kajeno"},{"SurahNumber":19,"VerseNumber":39,"Text":"U ba hlokomelise ka Letsatsi la Mahlomola mohla ho lihuoang kahlolo. Ha joale ba sa le, har’a bosaoana, ha ba kholoe"},{"SurahNumber":19,"VerseNumber":40,"Text":"Ke Rona majalefa a lefats’e le lintho tsohle tse teng holim’a lona, bona ba tla boela ho Rona"},{"SurahNumber":19,"VerseNumber":41,"Text":"U tle u hopole litaba tsa Abrahama ka har’a Lengolo. Ene ele motho oa ‹nete, e le Moporofeta"},{"SurahNumber":19,"VerseNumber":42,"Text":"O ile a re ho ntata’e: “Oho ntate! Hobaneng ha u khumamela lintho tse senang kutlo le eona pono, tse bileng li ke keng tsa u putsa ka letho"},{"SurahNumber":19,"VerseNumber":43,"Text":"“Oho ntate! Tsebo e tlile ho ‘na e sa kang ea tla ho uena. Kahoo ntatele, ke tla u tataisetsa tseleng e nepahetseng"},{"SurahNumber":19,"VerseNumber":44,"Text":"“Oho ntate! Se sebeletse Satane. Hobane Satane ke lerabele khahlanong le ea Tletseng Lereko (Allah)"},{"SurahNumber":19,"VerseNumber":45,"Text":"“Oho ntate! Bona! Ke ts’oha hore mohlomong kotlo e tloha e u oela e tsoang ho Ea Lereko, hoo u ka bang motsoalle oa Satane.”"},{"SurahNumber":19,"VerseNumber":46,"Text":"Ntata’e a re: “Abrahama Hobaneng ha u hloile melimo ea ka? Haeba u sa khaotse, Ruri ke tla u tlepetsa ka majoe. Ak’u tlohe pel’a ka ha nakoana!”"},{"SurahNumber":19,"VerseNumber":47,"Text":"Abrahama a re: “Khotso e be le uena: Ke tla u kopela ts’oarelo ho Mong`a ka. Hobane U mosa o khaphatsehang ho ‘na"},{"SurahNumber":19,"VerseNumber":48,"Text":"Ke tla u furalla le tsohle tseo u li rapelang kathoko ho Allah le hona ho u rapella ho Mong`a ka. Mohlomong thapelong eo ea Mong`a ka, nke ke ka soetseha"},{"SurahNumber":19,"VerseNumber":49,"Text":"Hoba a tlohe pela bona le ho lintho tseo ba neng ba li khumamela kathoko ho Allah, eaba Re mo neha Isaaka le Jakobo. Bobeli ba bona Re ile Ra ba etsa baporofeta"},{"SurahNumber":19,"VerseNumber":50,"Text":"Ra ba neha Mohau oa Rona, Ra ba abela maemo a phahameng a ho tuma ka ‘nete"},{"SurahNumber":19,"VerseNumber":51,"Text":"U hopole litaba tsa Moshe kahar’a Lengolo. Hobane o ne a khethiloe, ebile ene ele moromuoa oa Allah, e le moporofeta"},{"SurahNumber":19,"VerseNumber":52,"Text":"Re ile Ra mo biletsa ka holim’a thaba ea senai, le ho mo atametsa haufi le litaba tse molemo"},{"SurahNumber":19,"VerseNumber":53,"Text":"Ra mo sitsa ka Aarone moena’e ka Mohau oa Rona, le eena e ne e le moporofeta"},{"SurahNumber":19,"VerseNumber":54,"Text":"Hopola le Ishmaele ka har’a Lengolo. O ne a boloka ts’episo ea hae, ebile ele moromuoa oa Allah le moporofeta"},{"SurahNumber":19,"VerseNumber":55,"Text":"U ne a khothaletsa batho ba habo thapelo le linyehelo, o ile a amoheleha mahlong a Mong`a hae"},{"SurahNumber":19,"VerseNumber":56,"Text":"Hopola Enoke(Idris) ka har’a Lengolo. E ne e le motho oa ‘nete, e le moporofeta"},{"SurahNumber":19,"VerseNumber":57,"Text":"Re ile Ra mo phahamisetsa maemong a phahameng"},{"SurahNumber":19,"VerseNumber":58,"Text":"Bana ke bao Allah A ileng aba sitsa ka molemo har’a baporofeta, har’a tsoala ea Adama le bohle bao Re neng Re ba nkile Arekeng le Nooe, le tsoala ea Abrahama le Israele, le har’a bao Re ileng Ra ba tataisa le ho ba etsa bakhethoa. Nakong eo ba pheteloang lits’enolo tsa Ea Tletseng Lereko (Allah), ba oela fats’e ka lifahleho, baithapalatsa le hona ho sekisa meokho"},{"SurahNumber":19,"VerseNumber":59,"Text":"Empa kamor’a bona ho tlile letloobo le neng le sitoa ho phetha thapelo, le setse morao litakatso tsa mafeela. Empa ha ho hokae ba tla kopana le masaoana ao a bona"},{"SurahNumber":19,"VerseNumber":60,"Text":"Ntle le ba tla sokolohela tumelong, ba etse toka. Bao ke bona ba tla kena ka Serapeng, ha ho kamoo ba ka qhekelloang kateng, –"},{"SurahNumber":19,"VerseNumber":61,"Text":"Lirapa tsa Edene tseo Allah, ea Tletseng Lereko a li ts’episitseng makhabunyane a Hae har’a Masabonoeng: Hobane! Ruri ts’episo ea Hae e tlameha ho phethahala, –"},{"SurahNumber":19,"VerseNumber":62,"Text":"Ba ke ke ba utloa lipuo tse soabisang, haese tumeliso tsa “Khotso”; ba tla ba le lijo tsa hoseng le mantsiboea kamoo"},{"SurahNumber":19,"VerseNumber":63,"Text":"Seo ke Serapa seo Re tla se neha bahalaleli har’a makhabunyane a Rona e le lefa"},{"SurahNumber":19,"VerseNumber":64,"Text":"“Ha re theohele lefats’eng ntle le ka taelo ea Mong`a lona. Lintho tsohle tse kapel’a rona le tsohle tse kamor’a rona le tsohle tse lipakeng tsa tsona ka bobeli ke tsa Allah, Mong`a lona haesale A sa lebale, –"},{"SurahNumber":19,"VerseNumber":65,"Text":"Mong`a maholimo le lefats’e le tsohle tse teng lipakeng tsa tsona! Kahoo, o Mo khumamele le ho Mo sebeletsa ka tieo. Tsebong ea hau na ho na le e mong ea ka reoang Lebitso le ts’oanang le la Hae"},{"SurahNumber":19,"VerseNumber":66,"Text":"Motho o re: “Eng! Ha ke se ke shoele, nka hlola ke boela ka tsosoa hape?”"},{"SurahNumber":19,"VerseNumber":67,"Text":"Empa motho ha a hopole hore Re mo hlotse pele es’o ho be letho"},{"SurahNumber":19,"VerseNumber":68,"Text":"Ka Mong`a hau! Ruri Re tla ba khobokanya `moho le mahlahana a liabolosi, Re tla ba hlahisa kapel’a lihele ba kebisitse melala"},{"SurahNumber":19,"VerseNumber":69,"Text":"Ebe moo re tlang ho motsula maquloaneng bohle bao e neng e le lingangele borabeleng malebana le Allah, Ea Tletseng Lereko"},{"SurahNumber":19,"VerseNumber":70,"Text":"Ruri Re na le bo’nete bo feletseng ka bohle ba tlang ho chesoa kamoo"},{"SurahNumber":19,"VerseNumber":71,"Text":"Ha ho mong le mong ea sa tl’o feta ho ona. Seo ke molao oa pallo ea Mong`a hau, e tlang ho phethahatsoa"},{"SurahNumber":19,"VerseNumber":72,"Text":"Re tla pholosa bohle ba neng ba le khahlanong le bobe, e be Re lesa bohle ba etsang libe ba tepeletse moo"},{"SurahNumber":19,"VerseNumber":73,"Text":"Nakong eo ba pheteloang lits’enolo tsa Rona tse hlakileng, mahana-umelo a re ho ba kholoang: “Mafapheng ana a mabeli, e leng la rona le la lona, ke le feng le maemong a phahameng ho feta le leng, kaha le le sefutho se kang sa lebotho?”"},{"SurahNumber":19,"VerseNumber":74,"Text":"Ha na ke meloko e mekae eo Re ileng Ra e ripitla pele ho bona, ba neng ba bile ba le sefutho mabapi le thepa esita le hona hobale chebelo pele"},{"SurahNumber":19,"VerseNumber":75,"Text":"E re: “Haele ba khasang har’a phoso, Ruri Allah U tla lelefatsa nako ea bona ea bophelo, ho fihlela ba phirimeloa ke seo ba neng ba se ts’episitsoe, ebang ekaba kotlo lefats’eng lena, kapa ebang ekaba hora ea timelo, ke moo ba tlang ho tseba hore na ke bo mang ba nang le chebelo pele le hore na ke bo mang bao e leng lebotho le fokolang"},{"SurahNumber":19,"VerseNumber":76,"Text":"Allah U phaella tataiso e nepahetseng bohle ba tsamaeng ka nepo, mesebetsi e lokileng eo ba e etsang e molemo mahlong a Mong`a bona sebakeng sa moputso le bokamoso bo molemo.”"},{"SurahNumber":19,"VerseNumber":77,"Text":"Na u se u kile oa bona ea latolang lits’enolo tsa Rona kamorao e be o re: “Ruri ‘na ke tla putsoa ka bana le thepa?”"},{"SurahNumber":19,"VerseNumber":78,"Text":"Na o se a kile a bona Masabonoeng, kapa o thehile selekane le Allah"},{"SurahNumber":19,"VerseNumber":79,"Text":"Che! Re tla ngola tseo a li buoang le hona ho phaella kahlolong ea hae"},{"SurahNumber":19,"VerseNumber":80,"Text":"Sohle seo a se buoang se tla khutlela ho Rona, o tla ema kapel’a Rona a le fela, a le mong"},{"SurahNumber":19,"VerseNumber":81,"Text":"Ba inketse melimo esele kathoko ho Allah, ho ba neha matla le tlotla"},{"SurahNumber":19,"VerseNumber":82,"Text":"Empa ba tla latola borapeli ba bona, ba fetohe mahlaba-phieo khahlanong le eona"},{"SurahNumber":19,"VerseNumber":83,"Text":"Na u hlokometse hore re hlophile mahlahana a liabolosi khahlanong le mahana-tumelo ho ba fehla ka merusu"},{"SurahNumber":19,"VerseNumber":84,"Text":"U se ba khothometse. Hobane Re sa ba balla matsatsi"},{"SurahNumber":19,"VerseNumber":85,"Text":"Ka letsatsi leo Re tlang ho khobokanya ba kholoang kapel’a Allah, joalo ka mokhatlo o lokileng"},{"SurahNumber":19,"VerseNumber":86,"Text":"Re tla qhoba baetsalibe ho ea liheleng, joaloka mohlape o isoang metsing"},{"SurahNumber":19,"VerseNumber":87,"Text":"Ha ho ea tla ba le matla a ho ipuella, ntle feela le ba amohetseng tumello ho Mong`a bona"},{"SurahNumber":19,"VerseNumber":88,"Text":"Ba re: “Allah U tsoetse mora.”"},{"SurahNumber":19,"VerseNumber":89,"Text":"Ruri! Le buoa mahlabisa lihlong"},{"SurahNumber":19,"VerseNumber":90,"Text":"Maholimo a ka ‘nang a aroha likoto ke ona, lefats’e la petsoha esita le tsona lithaba tsa sisinyeha tsa oela"},{"SurahNumber":19,"VerseNumber":91,"Text":"Hore ba manehe Allah mora"},{"SurahNumber":19,"VerseNumber":92,"Text":"Hobane ho sa lokelehe botlotlehing ba Allah hore A ka tsoala mora"},{"SurahNumber":19,"VerseNumber":93,"Text":"Ha ho sehloliloeng sefe kapa sefe maholimong le lefats’eng eo e seng mohlanka oa Allah"},{"SurahNumber":19,"VerseNumber":94,"Text":"U li tseba ka botlalo, U li ngotse ka mokhoa o nepahetseng"},{"SurahNumber":19,"VerseNumber":95,"Text":"E mong le e mong oa bona o tla tla ho Eena mohla Letsatsi la Kahlolo a le mong"},{"SurahNumber":19,"VerseNumber":96,"Text":"Haele ba kholoang ba etsa liketso tse lokileng, ea Tletseng Lereko U tla ba Sitsa ka Lerato"},{"SurahNumber":19,"VerseNumber":97,"Text":"Re u nolofalelitse"},{"SurahNumber":19,"VerseNumber":98,"Text":"Meloko e mekae e bileng teng pele ho bona eo re e ripitlileng? Na u sa bona le’a mong oa batho bao, kapa hona ho utloa leha e le molumonyana feela oa bona? Ka lebitso la Allah, Ea Lereko, Mong`a hao"},{"SurahNumber":20,"VerseNumber":1,"Text":"Ta-Ha"},{"SurahNumber":20,"VerseNumber":2,"Text":"Ha Re’a senola Qura’n ena ho u beha mats’oenyehong, ka eona"},{"SurahNumber":20,"VerseNumber":3,"Text":"Haese feela hore ebe sekhopotso ho ba nang le ts’abo"},{"SurahNumber":20,"VerseNumber":4,"Text":"Ke ts’enolo e tsoang ho Eena Ea hlootseng lefats’e le maholimo a holimo-limo"},{"SurahNumber":20,"VerseNumber":5,"Text":"Ea Tletseng Lereko, ea tsepameng Teroneng"},{"SurahNumber":20,"VerseNumber":6,"Text":"Lintho tsohle tse maholimong le tsohle tse lefats’eng ke tsa Hae, le tse lipakeng tsa tsona le tse ka tlas’a lefats’e"},{"SurahNumber":20,"VerseNumber":7,"Text":"Leha eba u ka buela holimo, Ruri! O tseba menahano ea sephiring le e patehileng"},{"SurahNumber":20,"VerseNumber":8,"Text":"Allah! Ha ho `Mopi e mong ntle ho Eena. Mabitso ohle a matle ke’a Hae"},{"SurahNumber":20,"VerseNumber":9,"Text":"Na pale ea Moshe e se ile ea fihla ho uena"},{"SurahNumber":20,"VerseNumber":10,"Text":"Ha a bona mollo: a re ho lelapa: “Butleng! Ke bona mollo lefelleng. Mohlomong ke tla ea ho le khella mollo ho ona, kapa e be ke tla fumana tataiso ho ona.”"},{"SurahNumber":20,"VerseNumber":11,"Text":"Empa ha a atamela haufi le mollo oo, ha utloahala lentsoe: “Oho Moshe"},{"SurahNumber":20,"VerseNumber":12,"Text":"“Ruri! Ke ‘Na, Mong`a hau. Kahoo rola meqathatso ea hau, hobane u har’a phula e halalelang ea Tuwa"},{"SurahNumber":20,"VerseNumber":13,"Text":"“Ke u khethile, ka hona theha tsebe ho seo u se susumetsoang"},{"SurahNumber":20,"VerseNumber":14,"Text":"“Ruri Ke ‘Na Allah: Ha ho `Mopi e mong ntle ho ‘Na. Kahoo, nts’ebeletse le hona ho phetha lithapelo molemong oa ho nkhopola"},{"SurahNumber":20,"VerseNumber":15,"Text":"“Ruri hora e ea tla – ke tla e boloka e patehile, hore moea ka mong u tle u putsoe malebana le seo u se sebelelitseng"},{"SurahNumber":20,"VerseNumber":16,"Text":"“Ka lebaka leo, u se lumelle motho ofe kapa ofe ho u khelosa ho sena, ele ea sa kholoeng ho sona, ea mpang a sala morao litakatso tsa hae, esere oa timela!”"},{"SurahNumber":20,"VerseNumber":17,"Text":"“Moshe ke eng seo o se t`soereng ka letsoho la hau le letona?”"},{"SurahNumber":20,"VerseNumber":18,"Text":"Moshe a re: “Ke lere la ka leo ke ikokotlelang ka lona, le hona ho polela makhasi fats’e molemong oa linku tsa ka esita le melemo e meng.”"},{"SurahNumber":20,"VerseNumber":19,"Text":"Allah A re: “Moshe! Le lahlele fats’e.”"},{"SurahNumber":20,"VerseNumber":20,"Text":"Moshe a le lahlela fats’e, eaba le fetoha noha e hahabang"},{"SurahNumber":20,"VerseNumber":21,"Text":"Allah A re: “Le ts’oare, u se ts’abe letho: Re tla le busetsa hang bo loneng"},{"SurahNumber":20,"VerseNumber":22,"Text":"“U pholle lehlakore ka letsoho la hau, le tla boea le le lesoeu le se na kotsi, – Seo e tla ba sesupo se seng"},{"SurahNumber":20,"VerseNumber":23,"Text":"“Hore Re tle Re u bonts’e tse ling tsa lits’upiso tsa Rona tse kholohali"},{"SurahNumber":20,"VerseNumber":24,"Text":"“Tsamaea u ee ho Faro! Ruri u se a tlotse meeli eohle.”"},{"SurahNumber":20,"VerseNumber":25,"Text":"Moshe a re: “Mong`a ka! Atolosa sefuba sa ka"},{"SurahNumber":20,"VerseNumber":26,"Text":"“Mpebofaletse mosebetsi oa ka"},{"SurahNumber":20,"VerseNumber":27,"Text":"“U rarolle leleme la ka"},{"SurahNumber":20,"VerseNumber":28,"Text":"“E le hore ba tle ba utloisise puo ea ka"},{"SurahNumber":20,"VerseNumber":29,"Text":"“U be u ‘matahanye le lehlahana ho tsoa lapeng heso"},{"SurahNumber":20,"VerseNumber":30,"Text":"“Aarone, moen’a ka"},{"SurahNumber":20,"VerseNumber":31,"Text":"“Hlapants’a matla a ka ka eena"},{"SurahNumber":20,"VerseNumber":32,"Text":"“U etse hore re arolelane mosebetsi oa ka le eena"},{"SurahNumber":20,"VerseNumber":33,"Text":"“Hore re tle re keteke thoriso ea hau re sa khaotse"},{"SurahNumber":20,"VerseNumber":34,"Text":"“Re U hopole re sa khaotse"},{"SurahNumber":20,"VerseNumber":35,"Text":"“Hobane ke Uena Eo esale U re alositse.”"},{"SurahNumber":20,"VerseNumber":36,"Text":"Allah A re: “Oho Moshe! Re ananetse thapelo ea hau"},{"SurahNumber":20,"VerseNumber":37,"Text":"“Ruri! Le nakong e fetileng, Re ‘nile Ra ba molemo ho uena"},{"SurahNumber":20,"VerseNumber":38,"Text":"“Mohla re neng Re khothaletsa ‘ma’o ka ts’ususmetso, Molaetsa"},{"SurahNumber":20,"VerseNumber":39,"Text":"“Mo akhele ka har’a sethoto, ebe u se akhela ka har’a noka, noka e tla se qhelela lebopong, moo sera sa Ka, ebile e le sera sa hae, se tla mo nka teng. Ke u sitsitse ka lerato le tsoang ho ‘Na, hore u tle u holele thatong ea Ka"},{"SurahNumber":20,"VerseNumber":40,"Text":"“Khaitseli ea hau e atamelang, e re: “Na nka u bonts’a e mong ea tla mo anyesa le ho mo hlokomela?” Eaba Re u busetsa ho ‘ma’o, e le hore a tle a itlhakole meokho, a se ts’oenyehe. U kile oa bolaea motho, Ra u nts’a maqakabetsing ao a ts’abehang, le hona ho u leka ka teko e boima. U kile oa lula lilemo le batho ba Mediane. Joale, u atametse koano ho latela tlhokomelo ea Ka, Moshe"},{"SurahNumber":20,"VerseNumber":41,"Text":"“Ke u lokiselitse ‘Na"},{"SurahNumber":20,"VerseNumber":42,"Text":"“Tsamaea le moena oa hao ka lits’upiso tsa ka, le se be botsoa ho nkhopola"},{"SurahNumber":20,"VerseNumber":43,"Text":"“Tsamaeang ka bobeli le ee ho Faro. Ruri! U se a tlotse meeli eohle"},{"SurahNumber":20,"VerseNumber":44,"Text":"“Empa le buee le eena ka mosa, mohlomong a ka a utloisisa, kapa abale ts’abo.”"},{"SurahNumber":20,"VerseNumber":45,"Text":"Ba re: “Mong`a rona! Ruri! Re ts’oha hore a se tlohe a re hobosa, le hona ho re kharuma, kapa hona tlola meeli eohle.”"},{"SurahNumber":20,"VerseNumber":46,"Text":"Allah A re: “Le se ts’abe letho. Hobane Ke na le lona: Ke utloa tsohle, Ke bona tsohle"},{"SurahNumber":20,"VerseNumber":47,"Text":"«Tsamaeang le ee ho eena, le re: “Re baromuoa ba tsoang ho Mong`a hau. Lokolla bana ba Israele ba tsamae le rona, u se ke oa ba sotla. Re u tliselitse sesupo se tsoang ho Mong`a hau. Khotso e be ho bohle ba latelang tataiso"},{"SurahNumber":20,"VerseNumber":48,"Text":"“Ruri re senoletsoe hore motho ea tla latola le hona ho se tsotelle, kahlolo e tla ba holim’a hae.”"},{"SurahNumber":20,"VerseNumber":49,"Text":"Faro a re: “Moshe, joale ke mang Mong`a lona eo le le babeli?”"},{"SurahNumber":20,"VerseNumber":50,"Text":"Moshe a re: “Mong`a rona ke ea faneng ka tlholeho holim’a ntho efe kapa efe, eaba o e tataisa ka nepo.”"},{"SurahNumber":20,"VerseNumber":51,"Text":"Faro a re: “Joale, ke bofeng boemo ba batho ba khale?”"},{"SurahNumber":20,"VerseNumber":52,"Text":"Moshe a re: “Tsebo ea seo e polokelong ho Mong`a ka. Etsoe Mong`a ka ha a lebale esita le hona ho fosa"},{"SurahNumber":20,"VerseNumber":53,"Text":"“Eena ea alileng lefats’e joaloka moseme, le hona ho u bulela litsela holim’a lona; Eena ea theolelang pula lefats’eng e tsoa marung, eo ka eona Re hlahisang lijalo tse fapaneng"},{"SurahNumber":20,"VerseNumber":54,"Text":"“E jang le be le alose mehlape ea lona. Ruri! Ho sena ke lits’upiso ho batho ba nehiloeng kutloisiso"},{"SurahNumber":20,"VerseNumber":55,"Text":"Re le hlotse ka lerole la lefats’e, Re tla le busetsa ho lona, e be Re boetse Re le tlisa ho lona hape.”"},{"SurahNumber":20,"VerseNumber":56,"Text":"Re ile Ra mo bonts’a lits’upiso tsa rona, empa u ile a li latola le hona ho hanana le tsona"},{"SurahNumber":20,"VerseNumber":57,"Text":"O ile a re: “Moshe! Le tlile ho tla tla re phalalisa naheng ea rona ka boloi ba lona"},{"SurahNumber":20,"VerseNumber":58,"Text":"Empa le rona re ka hlahisa mehlolo e ts’oanang le eo ea lona; kahoo, etsang therisano lipakeng tsa rona le lona, eo ho eona re ke keng ra sitoa ho e phetha, kapa lona la sitoa ho e phethisa sebakeng se ka bang bohlokoa lipakeng tsa rona le lona.”"},{"SurahNumber":20,"VerseNumber":59,"Text":"Moshe a re: “Therisano ea lona e tla ba ka Letsatsi la Mokete, u tle u lokolle batho ho khobokana ‘moho ha letsatsi le se le phahame.”"},{"SurahNumber":20,"VerseNumber":60,"Text":"Faro a its’eka: a rala morero oa hae, a boela a khutla"},{"SurahNumber":20,"VerseNumber":61,"Text":"Moshe a re ho eena: “Sekhobo se be ho uena! u se qape leshano khahlanong le Allah, esere a u ripitla ka hoohle. Moqapi, o soetseha hampe haholo.”"},{"SurahNumber":20,"VerseNumber":62,"Text":"Eaba ba ea qaketsana, holima taba ena, empa ba e etsa lekunutu"},{"SurahNumber":20,"VerseNumber":63,"Text":"Ba re: “Ruri! Bobeli bona ke baloi: morero oa bona ke ho le phalalisa naheng ea lona ka mehlolo ea bona, le hona ho ripitla meetlo ea lona ea bohlokoa"},{"SurahNumber":20,"VerseNumber":64,"Text":"“Kahoo, hlophisang morero oa lona, joale e be le kena khabong ea ntoa: Ea tla hlola letsatsing lena, Ruri e tla be e le eena ea fumaneng katleho.”"},{"SurahNumber":20,"VerseNumber":65,"Text":"Ba re: “Moshe! U ka akha lithebere tsa hau pele, kapa u re lumella ho akha tsa rona pele?”"},{"SurahNumber":20,"VerseNumber":66,"Text":"Moshe a re: “Che, le ka akha lithebere tsa lona! Eaba mehala le mare a bona a fetoha linoha ho latela boupelli ba bona, tsa simolla ho hahaba.”"},{"SurahNumber":20,"VerseNumber":67,"Text":"Moshe o ile a tleloa ke letsoalo"},{"SurahNumber":20,"VerseNumber":68,"Text":"Ra Re: “Se ts’abe letho! Ruri! Ke uena ea hapileng tlholo"},{"SurahNumber":20,"VerseNumber":69,"Text":"“Akhela lere la hau le ka letsohong le letona: hang le tla koenya mehlolo eo kaofela eo ba e entseng. Tseo ba li entseng e mpa e le boupelli ba baloi, moloi a ke ke a atleha likarolong tsohle tseo a ka li nahanang.”"},{"SurahNumber":20,"VerseNumber":70,"Text":"Eaba baloi baoela fats’e ba ea ithapalatsa: Ba re: “Re kholoa ho Mong`a Aarone le Moshe.”"},{"SurahNumber":20,"VerseNumber":71,"Text":"Faro a re: “Na le kholoa ho Eena pele ke le neha taelo e joalo. Uena Moshe le Aarone ho bonahala hantle hore ke morupelli oa lona ea le rutileng boloi. Joale, Ruri ke tla le khaola matsoho le maoto a lona mots’ekalle, le hona ho le thakhisa likutung tsa lifate tsa palema, ke hona le tla tseba ka botlalo hore na ke mang lipakeng tsa rona ea ka fanang ka kahlolo e ts’abehang, e bile e ka tiisetsa.”"},{"SurahNumber":20,"VerseNumber":72,"Text":"Ba re: “Re ke keng ra u nka u le ka holim’a lits’upiso tse hlakileng tse tlileng ho rona, kapa hona hoba ka holim’a Ea Re hlotseng. Uena, u ka etsa seo u se etsang. Ha ho seo u ka se etsang molemong oa rona haese se teng bophelong ba lefats’e lena"},{"SurahNumber":20,"VerseNumber":73,"Text":"“Rona re khotsoe ho Mong`a rona, hore A tle A re ts’oarele libe tsa rona le ho re sireletsa ho boloi boo uena u neng u re tlama ho bo etsa. Ruri! Allah U molemo, e bile ke Rabosafeleng"},{"SurahNumber":20,"VerseNumber":74,"Text":"Ruri haele ba tla hlaha kapel`a Mong`a bona ba le molato, Ruri Lihele li ba loketse. Kamoo teng ba ke ke bashoa kapa hona ho phela"},{"SurahNumber":20,"VerseNumber":75,"Text":"Empa ba tla tla ho Eena e le ba Kholoang, ba sebelitse liketso tse lokileng, Ruri ba joalo maemo a bona ke’a phahameng"},{"SurahNumber":20,"VerseNumber":76,"Text":"Lirapeng tsa Edene tse linoka li phallang, ke moo teng ba tla phela kahosafeleng. Oo ke oona moputso oa ba itlhoekisang"},{"SurahNumber":20,"VerseNumber":77,"Text":"Re ile ra nyenyeletsa Moshe,: “Tsamaea le makhabunyane a ka har’a bosiu, u ba betlele tsela e o’meng ka har’a leoatle, le se ts’ohe hore ba ka tloha ba le hlasela, kapa hona ho ts’aba.”"},{"SurahNumber":20,"VerseNumber":78,"Text":"Eaba Faro o ba sala morao le lebotho la hae, ba ile ba metsoa ke leoatle, joaloka ha le ne le ba fekise"},{"SurahNumber":20,"VerseNumber":79,"Text":"Faro o ne a khelose batho ba habo, a fapana le ho ba tataisa"},{"SurahNumber":20,"VerseNumber":80,"Text":"Oho lona bana ba Israele! Re le pholositse ho lira tsa lona, Ra theha selekane le lona Thabeng ea Senai, eaba re le romella Manna le likhoale"},{"SurahNumber":20,"VerseNumber":81,"Text":"Ra Re: “Jang lintho tse hloekileng tseo Re le nehileng tsona, ho se be molao oo le o tlolang, esere khalefo ea Ka ea le oela holimo; haele bao khalefo ea Ka e tlang ho ba oela, Ruri ba tla be ba lahlehile"},{"SurahNumber":20,"VerseNumber":82,"Text":"Ruri kantle ho khoao Ke ‘Na ea ts’oarelang khafetsa ba sokolohang, ba kholoa esita le ho etsa toka, ebe kamor’a moo ba ba tataisong e nepahetseng"},{"SurahNumber":20,"VerseNumber":83,"Text":"“Oho Moshe! Ke se eng se neng se u potlakisitse ho tsoa bathing ba heno?”"},{"SurahNumber":20,"VerseNumber":84,"Text":"A araba“ba mehlaleng ea ka. Ke potlaketse ho uena Mong’a ka, ho U khahlisa.”"},{"SurahNumber":20,"VerseNumber":85,"Text":"Allah A re: “Re behile batho ba heno tekong bosieong ba hau, As-samiri o ba khelositse.”"},{"SurahNumber":20,"VerseNumber":86,"Text":"Moshe a boela ho batho ba habo, ka mesarelo le khalefo. A re: “Oho batho ba heso! Na ha se Mong`a lona ea entseng ts’episo e hlakileng ho lona? Na e be le bona nako ea pallo e le hole haholo le ho fihla, kapa e be le na le takatso ea hore eka Mong`a lona A ka le nehella khalefo ea Hae, e le hobane le sitiloe ts’episong ea lona ho ‘na?”"},{"SurahNumber":20,"VerseNumber":87,"Text":"Ba re: “Ha rea koenehela ts’episo ea rona ho uena, e matleng a rona. Empa re ile ra jarisoa mojaro oa khauta le silifera oa batho bana bohle, ke moo re ileng ra o lahlela ka har’a mollo, hobane ke kamoo As-samiri a neng a elelitse kateng"},{"SurahNumber":20,"VerseNumber":88,"Text":"«Eaba u ba hlahisetsa sets›oants›o sa namane, e neng e lla se ka khomo: Ke moo ba ileng ba re: “Sena ke molimo oa lona, e leng molimo oa Moshe le hoja Moshe a se a lebetse.”"},{"SurahNumber":20,"VerseNumber":89,"Text":"Na ba ne ba sa bone hore ha e ba arabele, e bile ha e na matla a ho ba hlahisetsa kotsi le hona ho ba molemo ho bona"},{"SurahNumber":20,"VerseNumber":90,"Text":"Aarone pele, o ne a ile a re: “Oho batho ba heso! Le mpa le behoa tekong ka sena, hobane Ruri Mong`a lona ke’ A Tletseng Lereko, kahoo ntateleng le hona ho mamela molao oa ka.”"},{"SurahNumber":20,"VerseNumber":91,"Text":"Ba re: “Ha ho kamoo re ka khaotsang ho ba basebeletsi ba eona kateng ho fihlela Moshe a khutletse ho rona.”"},{"SurahNumber":20,"VerseNumber":92,"Text":"Moshe a re: “Oho Aarone! Ke se eng se neng se u thibetse hoba lemosa nakong eo u neng u bona hore ba ea kheloha"},{"SurahNumber":20,"VerseNumber":93,"Text":"«Ho ntatela? ha u oa latela molao oa ka"},{"SurahNumber":20,"VerseNumber":94,"Text":"Aarone a re: “Oho mora oa ‹me›! U se ke oa tutla litelu le moriri oa ka! Ke ne ke t`sohile hore mohlomong u tla tloha u re: “u bakile pherekano har’a bana ba Israele, ha oa ka oa mamela lentsoe la ka.”"},{"SurahNumber":20,"VerseNumber":95,"Text":"Moshe a re: “Samiri, ke eng seo u ka se buoang?”"},{"SurahNumber":20,"VerseNumber":96,"Text":"Samiri a re: “ke ile ka bona seo ba sa se boneng, kahoo ke tlatsitse seatla sa ka lerole la mehato ea maoto a moporofeta, eaba ke let`sela ka har’a sets’oants’o sa namane. Ke kamoo moea oa ka o ntaetseng kateng.”"},{"SurahNumber":20,"VerseNumber":97,"Text":"Moshe a re: “Tloha mona! Etsoe haele bophelong bona kahlolo ea lona ke hore: “Se nkame! Malebana le uena ho teng ts’episo eo u ke keng oa e fetola. Hajoale u ka shebana le molingoana oo u ikhethetseng ho o khumamela. Ruri re tla u chesa, le hona ho hasanya lerole la ona holim’a leoatle.”"},{"SurahNumber":20,"VerseNumber":98,"Text":"Mopi oa lona bohle ke Allah A Inots’i, ha ho `Mopi e mong ntle ho Eena. O kenyelelitse lintho tsohle tsebong ea Hae"},{"SurahNumber":20,"VerseNumber":99,"Text":"Ke kamoo Re u phetelang tse ling tsa lintho tse kileng tsa etsahala khale, Re u rometse Molaetsa ho tsoa ho Rona"},{"SurahNumber":20,"VerseNumber":100,"Text":"Mong le mong ea tla furalla molaetsa oo, Ruri o tla fana ka mojaro oa bopaki mohla Letsatsi la Kahlolo"},{"SurahNumber":20,"VerseNumber":101,"Text":"Ba tla phomola tlas’a oona ba ntse bao jere, Ruri oo ke mojaro o bolileng mohla Letsatsi la kahlolo"},{"SurahNumber":20,"VerseNumber":102,"Text":"Mohla letsatsi leo ka lona Terompeta e tlang ho letsoa. Ka Letsatsi leo, Re tla khobokanya bohlebamolato, mahlo a bona a bile a le bolea ke letsoalo"},{"SurahNumber":20,"VerseNumber":103,"Text":"Ba tla bua ba hoeshetsa ka bo-bona, ba re: “Ha le’a lula lefats’eng matsatsi a mangata haese ka matsatsi a leshome feela.”"},{"SurahNumber":20,"VerseNumber":104,"Text":"Re tseba ka botlalo ka seo batla se buoa, nakong eo ba molemo har’a bona ba reng: “Ha le’a lula ho feta letsatsi le le leng!”"},{"SurahNumber":20,"VerseNumber":105,"Text":"Ba tla u botsa ka Lithaba. E re: “Mong`a ka o tla li fothola le hona ho li hasanya joaloka lerole,”"},{"SurahNumber":20,"VerseNumber":106,"Text":"“Á li siee e le lesupi li bataletse"},{"SurahNumber":20,"VerseNumber":107,"Text":"«Le ke ke la bona leha e le methipoloha, kapa ona matsoapo.”"},{"SurahNumber":20,"VerseNumber":108,"Text":"Mohla letsatsi leo ba tla latela sehoeletsi le ke keng la ba qhekella, mantsoe ohle a tla thola nyele malebana le ea Tletseng Lereko (Allah), ha ho seo le tla se utloa haese li›qi tsa maoto"},{"SurahNumber":20,"VerseNumber":109,"Text":"Mohla letsatsi leo ha ho ‘muelli ea tlabale thuso haese ho bao ea tletseng lereko a kileng A ba neha tumello, eo lentsoe la hae le Amohelehang ho Eena"},{"SurahNumber":20,"VerseNumber":110,"Text":"Ruri o tseba lintho tsohle tse ka pel’a bona le tsohle tse kamor’a bona, tseo ba ke keng ba li akaretsa ka tsebo ea bona"},{"SurahNumber":20,"VerseNumber":111,"Text":"Lifahleho tsohle li tla ikokobetsa ka pel’a ea phelang, Rabosafeleng. Eo ea tla beng a jere mojaro o bolileng, Ruri e tla be e le ea lahlehetsoeng ka letsatsi leo"},{"SurahNumber":20,"VerseNumber":112,"Text":"Ea tla beng a sebelitse liketso tsa toka, a ena le tumelo; Ruri ha a na hoba le letsoalo la ho hlokeloa toka, kapa hona ho qhekelloa moputsong oa hae"},{"SurahNumber":20,"VerseNumber":113,"Text":"Ke kamoo re senotseng Qura’n ka teng ka puo ea Se-Arab, ho hlalosa ka har’a eona tse ling tsa likahlolo, hore ba tle ts’abe Allah, kapa hona hore ba tle ba Mo hopole"},{"SurahNumber":20,"VerseNumber":114,"Text":"Ruri! Ea phahameng ka ho fetisisa ke Allah, Motlotlehi, ‘Nete! U se be lehala ka Qura’n pele ts’enolo ea eona e feletse ho uena, e re: “Mong`a ka! nkekeletse tsebo.”"},{"SurahNumber":20,"VerseNumber":115,"Text":"Re kile ra theha selekane khale-khale le Adama, empa u ile a lebala: eaba re fumana hore ha a na tsitlallo"},{"SurahNumber":20,"VerseNumber":116,"Text":"Re kile Ra Re ho manyeloi: “Khumamelang Adama”, a ile a khumama haese Iblis ea ileng a hana"},{"SurahNumber":20,"VerseNumber":117,"Text":"Eaba Re Re: “Oho Adama! Enoa ke sera ho uena le ho mosali oa hau, kahoo le se ke la mo lumella ho le qhelela thoko le Serapa, la tloha la iphumana le le mesarelong"},{"SurahNumber":20,"VerseNumber":118,"Text":"Ka har’a sona ho teng khora molemong oa lona hore le se ke la lapa, kapa hona ho hlobola"},{"SurahNumber":20,"VerseNumber":119,"Text":"Le hona ho hloka metsi, kapa hoba har’a mocheso oa letsatsi.”"},{"SurahNumber":20,"VerseNumber":120,"Text":"Empa Satane o ile a mo sebela, a re: “Oho Adama! Na nka u bonts’a sefate sa bophelo bosafeleng le matla a puso a ke keng a fela?”"},{"SurahNumber":20,"VerseNumber":121,"Text":"Eaba bobeli Adama le Eva ba ja litholoana tsa sona, bofeela ba bona ba hlahela ho bona, eaba ba simolla ho pata bofeela ba bona ka ho ipokella mahlaku a Serapa. Ke kamoo Adama a ileng a se ke a mamela Mong`a hae kateng, eaba o’a ekoa"},{"SurahNumber":20,"VerseNumber":122,"Text":"Empa Mong`a hae o ne a mo khethile, eaba o boela ho eena ka mohau le hona ho mo tataisa"},{"SurahNumber":20,"VerseNumber":123,"Text":"Allah A re: “Tlohang mona ka bobeli ba lona, e mong e tla ba sera ho e mong. Empa haeba tataiso ea Ka e ka tla ho lona, Ruri ea tla latela tataiso Ea Ka a ke ke a kheloha, kapa hona ho sareloa"},{"SurahNumber":20,"VerseNumber":124,"Text":"Empa ea tla mphuralla eena, Ruri bophelo ba hae bo tla ba bo khuts’oane, ke tla mo tlisa pokanong ea mohla Letsatsi la Kahlolo e le sefofu.”"},{"SurahNumber":20,"VerseNumber":125,"Text":"O tla re: “Oho Mong`a ka! Hobaneng ha U ntsositse ke le sefofu, empa mathomong pele ho lefu ke ne ntse ke bona?”"},{"SurahNumber":20,"VerseNumber":126,"Text":"Allah U tla Re: “Lits’enolo tsa rona li finyeletse ho uena, empa u ile oa iteballa ka tsona. Ka mokhoa o ts’oanang, le uena kajeno o lebetsoe.”"},{"SurahNumber":20,"VerseNumber":127,"Text":"Ke kamoo Re putsang ea sa tsotelleng, a bile a sa lumele lits’enolo tsa Mong`a hae kateng; Ruri kahlolo ea Bo-tlang e tlaba e ts’abehang, e bileng e ke keng ea fela"},{"SurahNumber":20,"VerseNumber":128,"Text":"A na ha se tataiso ho batho hore ba tsebe hore na ke matlobo- tlobo a ma kae ao Re ileng Ra a ripitla pele ho bona, ao ba tsamaeang malapeng a bona? Ruri! Ka har’a sena ho teng lits’upiso ho batho ba nahanang"},{"SurahNumber":20,"VerseNumber":129,"Text":"Hoja e se ke ea eba ka lebaka la lentsoe la Mong`a hau le tlileng pele, le eona nako ea pallo, Ruri kahlolo e neng e ke ke ea qojoa e ka be e fihlile lefats’eng lena"},{"SurahNumber":20,"VerseNumber":130,"Text":"Ka lebaka leo, u be le mamello ho seo ba se buoang, u keteke lithoriso tsa Mong`a hau ka mehla esale ka matjeke leha letsatsi le ea malikelong. U be u mo rorise lihoreng tse ling tsa bosiu esitana leha letsatsi le le hlohong tsa mengala, e le hore u tle u fumane katleho"},{"SurahNumber":20,"VerseNumber":131,"Text":"U se ke oa tsotella tseo re faneng ka tsona ho ba bang ba banyalani har’a bona ho ka ithabisa, lipalesa tsa bophelo ba lefats’e lena, tseo re ba behileng tekong ka tsona. Khora ea Mong`a hau e molemo, e bile ha e fele"},{"SurahNumber":20,"VerseNumber":132,"Text":"U be u khothaletse batho ba heno thapelo, le uena u be le mamello ho eona. Etsoe ha ho khora eo Re e kopang ho uena empa ke Rona ba u sitsitseng ka eona. Litlamorao tse monate ke tsa ba lokileng"},{"SurahNumber":20,"VerseNumber":133,"Text":"Ba re: “Hoja feela o ne a ka tlisa mohlolo o tsoang ho Mong`a hae ho rona! Na ha ho e s’o tle sesupo ho bona sa bopaki bo teng ka har’a mangolo a khale-khale?”"},{"SurahNumber":20,"VerseNumber":134,"Text":"Hoja e be Re ile Ra ba ripitla ka tse ling tsa likotlo pele ho mona, Ruri ba ka be ba ile ba re: “Mong`a rona! Hoja u mpile oa re romella moromuoa, eo re ka beng re ile ra sala lits’enolo tsa hau morao pele re ka soabisoa le hona ho tlotloloha"},{"SurahNumber":20,"VerseNumber":135,"Text":"E re: “E mong le e mong oa rona o sa khefutsa; kahoo le lona le khefutse! Ke hona le tla tseba hore na ke bo-mang majalefa a tsela e topileng, ke bo-mang ba tokeng. Ka lebitso la Allah, Ea Lereko, Mong`a hao"}]}