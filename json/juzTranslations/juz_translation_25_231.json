{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":41,"VerseNumber":47,"Text":"Ka’-Ia lah ilmu tantang ari kiamat koa dimulangkatn. 776 Nana’ ada buah-buahan nang kaluar dari kalopaknya man nana’ saurakng nang bini pun nang babuntikng man nang baranak, malaintatn samuanya mang pangatahuan-Nya. ka’ ari waktu Ia (Allah) nyaru’ iaka’koa.” ke’ mae ka’ sakutu-sakutu-Ku koa777?” iaka’koa nyawap, “kami nyataatn ka’ Kita’ bahoa’ nana’ ada saurakngpun ka’ antara kami nang bisa mare’ kasaksian (bahoa’ Kita’ ngampu’i’ sakutu)"},{"SurahNumber":41,"VerseNumber":48,"Text":"Man lanyaplah dari iaka’koa ahe nang de’ekajuh sambah, man iaka’koa pun nau’an bahoa’ nana’ ada maraga kaluar (dari siksa Allah) nto’ iaka’koa"},{"SurahNumber":41,"VerseNumber":49,"Text":"Talino nana’ latih mohon kabaikatn, man kade’ kana musibah, iaka’koa baputus asa man ilang aapannya"},{"SurahNumber":41,"VerseNumber":50,"Text":"Man Kami bare’ ka’ ia suatu rahmat dari Kami la ka’ kana kasusahatn, pastilah ia bakata, “nian ialah hakku, man aku nana’ yakin bahoa’ ari kiamat koa akan tajadi. Man kade’ aku di malangkatn ka’ Tuhanku, sasungguhnya aku akan namu kabaikatn ka’ sisi-Nya”. Maka sungguh, akann kami padahatn ka’ urakng-urakng kafir tantang ahe nang udah ia ka’ koa karrajaattn man suunggguuh, akan kami timpa’atn ka’ ia ka’ ko siksa nnang barat"},{"SurahNumber":41,"VerseNumber":51,"Text":"Man kade’ Kami bare’ nikmat ka’ talino, ia bapaling man ngajauhatn diri’ (mang sombong); tapi kade’ kana musibah maka ia manyak bado’a"},{"SurahNumber":41,"VerseNumber":52,"Text":"Batakatnlah, ”Ampahe pandapat kita’ kade’ (al-Quran) koa atakng dari sisi Allah, la ka’ koa kita’ ngingkari’nya. Sae ke’ nang labih sasat daripada urakng nang kajuh barada dalapm panyimpangan nang jauh (dari kabanaratn)?”"},{"SurahNumber":41,"VerseNumber":53,"Text":"Kami akan nele’atn ka’iaka’koa tanda-tanda (kabasaratn) Kami ka’ sigana panjuru man ka’ diri’nya ka’ koa babaro, sahinggga jalaslah nto’ iaka’koa bahoa’ Al-Quran koa ialah batol. Nana’ cukupke’ (bagi kita’) bahoa’ Tuhannyu manjadi saksi atas sagala sasuatu"},{"SurahNumber":41,"VerseNumber":54,"Text":"Ingatlah, sasngguhnya iaka’koa dalapm karaguan tantang patamuan mang Tuhan iaka’koa. Ingatlah, sasasungguhnya Ia Maha malipati’ sagala sasuatu. 42. ASY-SY"},{"SurahNumber":42,"VerseNumber":1,"Text":"Hā M³m"},{"SurahNumber":42,"VerseNumber":2,"Text":"Ā³n S³n Qāf"},{"SurahNumber":42,"VerseNumber":3,"Text":"Demikianlah Allah Nang Mahapakasa, Mahabijaksana ngawahyuatn’ ka’ kao (Muhammad) man ka’ urakng-urakng nang sanape’nyu"},{"SurahNumber":42,"VerseNumber":4,"Text":"Ampu’-Nyalah ahe nang ada ka’ langit man ahe nang ada ka’ bumi. Man Ia lah Nang Maha Agung,Mahaaya’"},{"SurahNumber":42,"VerseNumber":5,"Text":"Hampir ja’ langit koa pacah dari sabalah atasnya (karana ka aya’atn’ Allah) man mala’ekat-mala’ekat batasbih mujii’ Tuhannya man minta’i’ amponan nto’ urakng nang ada ka’ bumi. Ingatlah,sasungguhnya Ia lah Nang Maha Ngamponi’,Maha Nyayangi’"},{"SurahNumber":42,"VerseNumber":6,"Text":"Man urakng-urakng nang na ap palindung- palindung selain Allah, Allah ngawasi’ (pabuatatn) iaka’ia; adapun kao (Muhammad) buke’lah urakng nang disarahi’ ngawasi’ iaka’ia"},{"SurahNumber":42,"VerseNumber":7,"Text":"Man ampikoalah Kami ngawahyuatn’ Al- Quran ka’ kao dalapm’ bahasa arab,supaya kao mare’ paringatatn’ ka’ panduduk ibu kota (Mekah) man panduduk (nagari-nagari) ka’ sakulilikng’nya man mare’ paringatatn’ tantang ari bakumpul (kiamat) nang nana’ diraguatn’ adanya. Sagolongan masok saruga man sagolongan masok neraka"},{"SurahNumber":42,"VerseNumber":8,"Text":"Man sakiranya Allah mao’i’, paasti Ia jajiatn’ iaka’ia sote’ umat, tapi Ia masokatn’ni’ urakng-urakng nang Ia mao’i’ ka’ dalapm’ rahmat-Nya. Man urakng-urakng nang zalim nana’ ada nto’ iaka’ia palindung man panolong"},{"SurahNumber":42,"VerseNumber":9,"Text":"Ato iaka’ia na ap palindung-palindung selain Ia? Padahal Allah, Ia lah palindung (nang sasungguhnya). Man Ia ngidupatn’ urakng nang mati, man Ia Mahakuasa atas sagana jukut"},{"SurahNumber":42,"VerseNumber":10,"Text":"Man ahe pun nang kita’ pasalisihatn’ ka’ia tantang jukut, kaputusatn’nya (tasarah) ka’ Allah. (Nang ngampu’i’ sifat-sifat ampikoa) koa lah Allah Tuhanku. Ka’-Ia aku batawakal man ka’-Ia aku mulaknga’"},{"SurahNumber":42,"VerseNumber":11,"Text":"(Allah) pencipta langit man bumi. Ia nyajiatn’ nto’ kita’ pasangan-pasangan dari jenis kita’ babaro, man dari jenis binatang piaraan pasangan-pasangan (uga’). Man dijajiatn’- Nya kita’ bakambang biak mang jalatn’ koa. Nana’ ada sesuatu pun nang sarupa mang Ia. Man Ia Nang Maha Nangaratn’, Maha Nele’"},{"SurahNumber":42,"VerseNumber":12,"Text":"Ampu’-Nyalah perbendaharaan langit man bumi; Ia ngalapang atn rajaki man ngabatasi’nya bagi sae nang Ia mao’i’. Sungguh, Ia Mahangatahui’ sagala sesuatu"},{"SurahNumber":42,"VerseNumber":13,"Text":"Ia (Allah) udah nyariatatn ka’ kao agama nang udah diwarisatn’-Nya ka’ Nuh man ahe nang udah Kami wahyuatn ka’ kao (Muhammad) man ahe nang udah Kami wasiatatn ka’ Ibrahim, Musa man Isa, iakoa tagakanlah agama (kaimanan man katakwaan) man amelah kita’ bapacah balah ka’ dalapm’nya. Miah barat bagi urakng-urakng nang musrik (nto’ ngikuti’) agama nang kao padahatn’ ka’ iaka’ia. Allah milihi’ urakng nang Ia mao’i’ ka’ agama tauhid man mare’ patunjuk ka’ (agama)-Nya bagi urakng nang mulakng’ (ka’-Ia)"},{"SurahNumber":42,"VerseNumber":14,"Text":"Man iaka’ia (Ahli Kitab) nana’ bapacah balah kacoali salakak atakng ka’ iaka’ia ilmu (kabanaratn’ nang disampaiyatn’ oleh sigana Nabi), karana kadangkiatn’ antara sasama iaka’ia. Kade’ nana’lah karana suatu katatapatn’ nang udah ada duhuya dari Tuhannyu (nto’ nangguhatn’ azab) sampai batas waktu nang dinantuatn’, pastilah hukuman bagi iaka’ia udah dilaksanakan. Man sasungguhnya urakng-urakng nang mewarisi Kitab (Taurat man Injil) salaka’ iaka’ia (ka’ jaman Muhammad), batol-batol dalapm’ karaguan nang mandalapm tantang Kitab (Al-Quran) koa"},{"SurahNumber":42,"VerseNumber":15,"Text":"Karana koa, saru’lah (iaka’ia baiman) man tataplah (baiman man badakwah) seampahe diparentahatn’ ka’ kao (Muhammad) man amelah ngikuti’ kamao’an iaka’ia man bata- katn’lah, “Aku baiman ka’ Kitab nang Allah nuruntatn’ man aku diparentahatn’ supaya aku balaku adil ka’ antara kita’.Allah Tuhan kami man Tuhan kita’. Bagi kami pabuatatn’ kami bagi kita’ pabuatatn’ kita’. Nana’ (palalu) ada patangkaratn’ antara kami man kita’, Allah ngumpuratn’ antara diri’ man ka’-Ia lah (diri’) mulakng’”"},{"SurahNumber":42,"VerseNumber":16,"Text":"Man urakng-urakng nang babantah-bantah tantang (agama) Allah salaka’ (agama koa) ditarima’, pabantahan iaka’ia koa sia-sia ka’ sisi Tuhan iaka’ia. Iaka’ia napati’ kaberakan’ (Allah) man iaka’ia napati’ azab nang miah karas"},{"SurahNumber":42,"VerseNumber":17,"Text":"Allah nang nuruntatn’ Kitab (Al-Quran) mang ngincakng kabanaratn’ timbangan (kaadilan). Man nauan ke’ kita’, mulih jaji ari kiamat koa udah sama’"},{"SurahNumber":42,"VerseNumber":18,"Text":"Urakng-urakng nang nana’ pucaya’ ka’ adanya ari kiamat minta’ supaya ari koa dicapatatni’, man urakng-urakng nang baiman marasa gali’ ka’ ianya man iaka’ia yakin bahwa’ kiamat koa batol (mao’ tajadi). Katahui’lah bahwa’ sasungguhnya urakng-urakng nang ngabantah tantang tajadinya kiamat koa batol-batol udah tasasat jauh"},{"SurahNumber":42,"VerseNumber":19,"Text":"Allah Miahlamut ka’ amba-amba-Nya; Ia mare’ rajaki ka’ sae nang Ia mao’i’, man Ia Miahkuaat,Miah gagah"},{"SurahNumber":42,"VerseNumber":20,"Text":"Barang sae ngati kaontongan ka’ akerat Kami tangincaknghatn kaontongan kao nto’nya, man barang sae ngati kaontongan ka’dunia Kami barentatn’ ka’ ia sabagian darinya (kaontongan dunia),tapi ia nana’ akan napati’ bagian ka’ akerat"},{"SurahNumber":42,"VerseNumber":21,"Text":"Ahe ke’ iaka’ia ngampu’i’ sasambahan selain Allah nang natapatn’ aturan agama nto’ iaka’ia nang nana’ diizintatn’ (diridai) Allah? Man sakiranya nana’ ada katatapatn’ nang nundai’ (hukuman dari Allah) tantulah hukuman ka’ antara iaka’ia udah dikarajai’. Man sungguh, urakng-urakng zalim koa mao’ napati’ azab nang miah padih"},{"SurahNumber":42,"VerseNumber":22,"Text":"Kita’ mao’ nele’nurakng-urakng zalim koa miah kagali’atn’ karana (kajahatatn’-kajahata- tn’) nang udah iaka’ia panjuat, man (azab) manimpa’ iaka’ia. Man urakng-urakng nang baiman man ngarajai’ kabakade’tn’ (barada) ka’ dalapm’ taman-taman saruga, iaka’ia napati’ ahe nang iaka’ia mao’i’ ka’ sisi Tuhan. Nang demikian koa ialah karunia nang aya’"},{"SurahNumber":42,"VerseNumber":23,"Text":"Koalah (karunia) nang dibarentatn’ Allah nto’ nyanangi’ amba-amba-Nya nang baiman man ngarajaatni’ kabakade’tn’. Batakatn’lah (Muhammad), “aku nana’ minta’ ka’ kita’ suatu imbalan pun atas saru’atn’ku kacoali kasih sayang dalapm’ kakaluargaan”. Man barang sae ngarajai’ kabaikatn’ mao’ Kami tambahi’ kabaikatn’ nto’nya. Sungguh, Allah Miah ngampotni’,Miah nyukuri’"},{"SurahNumber":42,"VerseNumber":24,"Text":"Ato ke’ iaka’ia ngatakan’ “Ia (Muhammad) udah ngada-adakan’ kabohongan tantang Allah”. Sakiranya Allah ngamao’i’ pasti Ia kunci atinyu. Man Allah ngapus nang batil man ngabatolatn’ nang batol mang firman- Nya (Al-Quran). Sungguh, Ia Miah ngatahui’ sagala isi’ ati"},{"SurahNumber":42,"VerseNumber":25,"Text":"Man Ia lah nang narima’ tobat dari amba- amba-Nya man ma’afatni’ kasalahatn- kasalahatn man ngatahui’ ahe nang kita’ karajai’"},{"SurahNumber":42,"VerseNumber":26,"Text":"man Ia memperkenanatn (do’a) urakng- urakng nang baiman man ngarajaatn’ kabakade’tn’ man nambah (pahala) ka’ iaka’ia dari karunia-Nya. Urakng-urakng nang ingkar mao’ napat azab nang miah karas"},{"SurahNumber":42,"VerseNumber":27,"Text":"Man sakiranya Allah ngalapangatn rajaki ka’ amba-amba-Nya pasti iaka’ia mao’ babuat ngalampaui’ batas ka’ bumi, tapi Ia nuruntatn’ mang ukuran nang Ia mao’i’. Sungguh, Ia Miahtaliti ka’ (kaadaan) amba-amba-Nya, Miahnele’"},{"SurahNumber":42,"VerseNumber":28,"Text":"Man Ia lah nang nuruntatn’ ujatn’ salaka’ iaka’ia baputus asa man nyamuri’ Rahmat- Nya. Man Ia lah Maha Palindung, Maha Tapuji"},{"SurahNumber":42,"VerseNumber":29,"Text":"Man ka’ tanda-tanda (ka aya’atn’)-Nya ialah pancipta langit man bumi man makhluk- makhluk nang melata nang Ia sebaratn’ ka’ kaduanya. Man Ia Mahakuasa ngumpuratn’ samuanya kamile Ia mao’i’"},{"SurahNumber":42,"VerseNumber":30,"Text":"Man musibah ahepun nang manimpa’nyu ialah karana parbuatan kokotnyu babaro, man Allah ngama’afatni’ manyak (dari kasalahatn- kasalahatnyu)"},{"SurahNumber":42,"VerseNumber":31,"Text":"Man kao nana’ dapat ngalapasatn’ diri (dari seksaan Allah) ka’ bumi,man kita’ nana’ namui’ palinukng’ ato panolong selain Allah"},{"SurahNumber":42,"VerseNumber":32,"Text":"Man ka’ antara tanda-tanda (ka aya’atn’)-Nya iakoa kapal-kapal (nang balayar) ka’ laut lea gunung-gunung"},{"SurahNumber":42,"VerseNumber":33,"Text":"Kade’ Ia mao’i’, Ia mao’ ngarantiatni’ nyaru,sahingga jadilah (kapal-kapal) koa taranti ka’ pamukaan laut. Sungguh, ka’ nang demikian koa tadapat tanda-tanda (kakuasaan Allah) bagi urakng nang slalu basabar man manyak basukur"},{"SurahNumber":42,"VerseNumber":34,"Text":"ato (Ia mao’) ngancuratn’ kapal-kapal koa karana pabuatatn (dosa) iaka’ia, man Ia ngama’afatni’ manyak (dari iaka’ia)"},{"SurahNumber":42,"VerseNumber":35,"Text":"man supaya urakng-urakng nang ngabantah tanda-tanda (kakuasaan) Kami ngatahui’ bahwa’ i aka’ia nana’ akan napati’ maraga kaluar (dari siksa’an)"},{"SurahNumber":42,"VerseNumber":36,"Text":"Ahe pun (atnyamanan) nang dibarentatn’ ka’ kao, maka koa ialah kasanangan idup ka’ dunia. Sedangatn ahe (atnyamanan) nang ada ka’ sisi Allah labih baik man labih kakal nto’ urakng-urakng nang baiman,man hanya ka’ Tuhan iaka’ia batawakal"},{"SurahNumber":42,"VerseNumber":37,"Text":"man uga’ (nto’) urakng nang ngajauhi’ dosa- dosa aya’ man pabuatan-pabuatan keji, man kamila iaka’ia bera capat mare’ ma’af"},{"SurahNumber":42,"VerseNumber":38,"Text":"man (nto’) urakng-urakng nang narima’ (matuhi’) saru’atn Tuhan man ngalaksanakan salat,sedang urusan iaka’ia (dimutusatn’) mang bahaupm’ antara iaka’ia; man iaka’ia nginfakatn’ sabagian dari rajaki nang Kami barentatn’ ka’ iaka’ia’"},{"SurahNumber":42,"VerseNumber":39,"Text":"man (nto’) urakng-urakng nang kamile iaka’ia dipalakuatn’ manang zalim, iaka’ia ngabela diri’"},{"SurahNumber":42,"VerseNumber":40,"Text":"Man balasan suatu kajahatatn’ ialah kajahatan’ nang satimpal, barang sae nang ngama’afatni’ man babuat baik (ka’ urakng nang babuat jahat) maka pahalanya dari Allah. Sungguh, Ia nana’ nyukai’ urakng- urakng zalim"},{"SurahNumber":42,"VerseNumber":41,"Text":"Tapi urakng-urakng nang ngabela diri’ salaka’ dizalimi’, nana’ ada alasan nto’ nyalahatn’ iaka’ia"},{"SurahNumber":42,"VerseNumber":42,"Text":"Sasungguhnya kasalahatn hanya ada ka’ urakng-urakng nang babuat zalim ka’ talino man ngalampawi’ batas ka’ bumi nana’ (ngirawi’) kabanaratn’. Iaka’ia koa mandapat seksa nang padih"},{"SurahNumber":42,"VerseNumber":43,"Text":"Tapi barang sae nang basabar man ngama’afatni’,sungguh nang demikian koa tamasok pabuatan nang mulia"},{"SurahNumber":42,"VerseNumber":44,"Text":"Man barang sae dimiaratn’ sasat oleh Allah, maka nana’ ada nto’nya palindung salaiaka’- koa. Kita mao’ nele’ urakng-urakng zalim waktu iaka’ia nele’ azab bakata, “Adake’ kiranya maraga nto’ mulakng’ (ka’ dunia)?”"},{"SurahNumber":42,"VerseNumber":45,"Text":"Man kao mao’ nele’ iaka’ia dingadapatn’ ka’ neraka dalapm’ kaadaan tatunduk karana (marasa) hina, iaka’ia nele’ mang paniaka’ koa nang latih, Man urakng-urakng nang baiman bakata, “Sasungguhnya urakng-urakng nang rugi ialah urakng nang ngarugiatn’ diri’ iaka’ia babaro man kaluarganya ka’ ari kiamat”. Ingatlah, sasungguhnya urakng-urakng zalim koa barada dalapm’ azab nang kakal"},{"SurahNumber":42,"VerseNumber":46,"Text":"Man iaka’ia nana’ akan ada palinukng’ nang dapat nulukngi’ iaka’ia selain Allah. Barang sae dibiaratn’ sasat oleh Allah nana’ akan ada maraga kaluar nto’nya (nto’ mandapat patunjuk)"},{"SurahNumber":42,"VerseNumber":47,"Text":"Man patuhi’lah saru’atn’ Tuhannyu sanape’ atakng’ dari Allah suatu ari nang nana’ dapat ditolak (atas parentah dari Allah). Man ka’ ari koa kao nana’’ namu tampat balinukng’ man nana’ (uga’) dapat ngingkari’ (dosa-dosanyu). 42. ASY-SY¸"},{"SurahNumber":42,"VerseNumber":48,"Text":"Kade’ iaka’ia bapalikng’, maka (ingatlah) Kami nana’ ngutus kao sabage pangawas nto’ iaka’ia. Kawajibannyu nana’ lain hanyalah nyampaiyantn’ (risalah). Man sungguh, kamile Kami pisa’i’ ka’ talino suatu rahmat dari Kami,ia nyambutnya karepoatn’; tapi kade’ iaka’ia kasusahatn’ karana pabuatatn kokot iaka’ia babaro (pasti iaka’ia ingkar), sungguh, talino koa miah ingkar (ka’ nikmat)"},{"SurahNumber":42,"VerseNumber":49,"Text":"Ampu’ Allah-lah kearajaan langit man bumi; Ia nyiptaatn’ ahe nang Ia mao’i’, marentatn’ anak nan bini ka’ sae nang Ia mao’i’, man marenatatn’ anak nan laki ka’ sae nang Ia mao’i’"},{"SurahNumber":42,"VerseNumber":50,"Text":"ato Ia ngaanugerahatn jenis nan laki man nan bini, man nyajiatn’ mandul sae nang Ia mao’i’. Ia Maha Ngatahui’, Mahakuasa"},{"SurahNumber":42,"VerseNumber":51,"Text":"Man nana’lah patut nto’ seko’ talino bahwa’ Allah mao’ kataatn ka’ ia kacoali mang peran- taraan wahyu ato dari balikakng’ tabir.779 ato mang ngutusatn’ (mala’ekat) lalu diwahyu-atn’ ka’ ia mang izin-Nya ahe nang Ia mao’i’. Sungguh, Ia Maha tingi’, Mahabijaksana"},{"SurahNumber":42,"VerseNumber":52,"Text":"Man ampikoalah Kami wahyuatn’ ka’ kao (Muhammad) ruh (Al-Quran) mang parentah Kami. Sanape’nya kao nana’ ngatahui’ aheke’ Kitab (Al-Quran) man aheke’ iman koa, tapi Kami nyajiatn’ Al-Quran koa cahaya, mang koa Kami mare’ patunjuk sae nang Kami mao’- i’ ka’ antara amba-amba Kami. Man sungguh, kao ngabimbing (talino) ka’ maraga nang locor"},{"SurahNumber":42,"VerseNumber":53,"Text":"(Iakoa) maraga Allah nang ampu’-Nyalah ahe nang ada ka’ langit man ahe nang ada ka’ bumi. Ingatlah, sagala urusan kambali ka’ Allah"},{"SurahNumber":43,"VerseNumber":1,"Text":"Ha Mim"},{"SurahNumber":43,"VerseNumber":2,"Text":"Demi Kitab (Al-Quran) nang jalas"},{"SurahNumber":43,"VerseNumber":3,"Text":"Kami nyajiatn’ Al-Quran koa dalapm’ bahasa arab supaya kita’ ngarati"},{"SurahNumber":43,"VerseNumber":4,"Text":"Man sungguh Al-Quran koa dalapm’ Ummul Kitab (Lauh Mahfuz) ka’ sisi Kami, batol- batol (banilai) tingi’ man panoh hikmah"},{"SurahNumber":43,"VerseNumber":5,"Text":"Maka ahe ke’ Kami mao’ baranti nuruntatn’ ayat-ayat (sabage paringatatn’) Al-Quran ka’ kita’,karana kita’ kaum nang ngalampauwi’ batas"},{"SurahNumber":43,"VerseNumber":6,"Text":"Man betapa manyak nabi-nabi nang udah Kami utus ka’ umat-umat nang duhuya"},{"SurahNumber":43,"VerseNumber":7,"Text":"Man satiap kali seko’ nabi atakng’ ka’ iaka’ia, iaka’ia ngolok-ngolok i’nya maan"},{"SurahNumber":43,"VerseNumber":8,"Text":"Karana koa, Kami binasakan’ urakng-urakng nang labih aya’ kakuatatn’nya ka’ antara iaka’ia man udah balalu contoh umat-umat nang duhuya"},{"SurahNumber":43,"VerseNumber":9,"Text":"Man kade’ kao tanya’atn’ ka’ iaka’ia, “Sae ke’ nang nyiptaatn’ langit man bumi?” Pasti iaka’ia mao’ nyawab, “Samuanya diciptaatn’ oleh Nang Maha Pakasa,Maha Ngatahui’”"},{"SurahNumber":43,"VerseNumber":10,"Text":"Nang nyajiatn’ bumi sabage tampat natap nto’nyu man Ia nyajiatn’ maraga-maraga ka’ atas bumi nto’nyu supayankita’ mandapat patunjuk"},{"SurahNumber":43,"VerseNumber":11,"Text":"Man nang nuruntatn’ ai’ dari langit manurut ukuran (nang dipalaluatn), lalu mang ai’ koa Kami ngidupatn’ nagari nang mati (tandus). Lea koalah Kami mao’ ngaluari (dari subur). 43. AZ-ZUKH"},{"SurahNumber":43,"VerseNumber":12,"Text":"Man nang nyiptaatn’ samua bapasang- pasangan man nyajiatn’ kapal nto’nyu man binatang piaraan nang kita’ tumpakngi’"},{"SurahNumber":43,"VerseNumber":13,"Text":"supaya kita’ duduk ka’ atas punggungnya kamudian kita ingat nikmat Tuhan kita’ kamile kita’ udah duduk ka’ atasnya; man supaya kita’ ngucapatn’, “Mahasuci (Allah) nang udah nundukatn’ samua nian nto’ kami, padahal sanape’nya kami nana’ mampu nguasai’nya"},{"SurahNumber":43,"VerseNumber":14,"Text":"man sasungguhnya kami mao’ mulakng’ ka’ Tuhan kami”"},{"SurahNumber":43,"VerseNumber":15,"Text":"Man iaka’ia nyajiatn’ sabagiatn’ dari amba- amba-Nya sabage bagian dari-Nya.780 Sungguh, talino koa pangingkar (nikmat Tuhan) nang nyata"},{"SurahNumber":43,"VerseNumber":16,"Text":"Pantas ke’ Ia naap anak nan bini dari nang dinyiptaatn’-Nya man marentatn’ anak nan laki ka’ kita’"},{"SurahNumber":43,"VerseNumber":17,"Text":"Man kamile salah seko’ dari antara iaka’ia dibare kabar gambira mang ahe (kalahiratn’ anak nan bini) nan dijajiatn’ sabage parumpamaan nto’ (Allah) Nang Maha Pangasih, jajilah muhanya itapm’ pakat karana nahani’sadih (man bera)"},{"SurahNumber":43,"VerseNumber":18,"Text":"Man ahe ke’ patut (manjaji anak Allah) urakng nang di aya’i’ sabage pariasatn’ sedang ia nana’ mampu mare’ alasan nang tagas man jalas dalapm’ patangkaratn’"},{"SurahNumber":43,"VerseNumber":19,"Text":"Man iaka’ia nyajiatn’ mala’ekat-mala’ekat amba-amba (Allah) Nang Maha Pangasih koa sabage jenis nan bini. Ahe ke’ iaka’ia nyaksiatn’ panciptaan (mala’ekat-mala’ekat koa) Nae mao’ ditulisatn’ kasaksian iaka’ia man mao’ diminta patanggungjawaban"},{"SurahNumber":43,"VerseNumber":20,"Text":"Man iaka’ia bakata, “Sakiranya (Allah) Nang Mahapangasih ngamao’i’, tantulah kami nana’ nyambah iaka’ia (mala’ekat)”. Iaka’ia nana’ ada ilmu sabebet pun tantang koa. Nana’ lain iaka’ia hanyalah menduga-duga belaka"},{"SurahNumber":43,"VerseNumber":21,"Text":"Ato ahe ke’ paranah Kami barentatn’ sabuah kitab ka’ iaka’ia sanape’nya, lalu iaka’ia bapigakng’ (ka’ kitab koa)"},{"SurahNumber":43,"VerseNumber":22,"Text":"Bahkan iaka’ia bakata, “Sasungguhnya kami napati’ da’ nek nange kami nganut suatu agama, man kami mandapat patunjuk nto’ ngikuti’ jejak iaka’ia”"},{"SurahNumber":43,"VerseNumber":23,"Text":"Man demikian uga’ waktu Kami ngutus seko’ pamare’ paringatan sanape’ kao (Muhammad) dalapm’ suatu nagari, urakng-urakng nang idup mewah (ka’ nagari koa) selalu bakata, “Sasungguhnya kami napati’ da’ nek nange kami nganut suatu (agama) man sasungguhnya kami sakadar pangikut jejak- jejak iaka’ia”"},{"SurahNumber":43,"VerseNumber":24,"Text":"(Rasul koa) bakata, “Ahe ke’ kita’ mao’ ngikuti’ uga’ sekalipun aku ngincakng’ nto’nyu (agama) nang labih baik dari pada ahe nang kita’ dapati’ dari (agama) nang dianut da’ nek nange kita’”. Iaka’ia manjawab, “Sasungguhnya kami ngingkari’ (agama) nang kao parentahatn nto’ nyampaiyatni’nya”"},{"SurahNumber":43,"VerseNumber":25,"Text":"Lalu Kami binasakan’ iaka’ia, maka tele’lah ampahe kasudahatn’ urakng-urakng nang ngadustakan (kabanaratn’)"},{"SurahNumber":43,"VerseNumber":26,"Text":"Man (ingatlah) waktu Ibrahim bakata ka’ apa’nya man kaumnya, “Sasungguhnya aku lapas dari ahe nang kita’ sambah"},{"SurahNumber":43,"VerseNumber":27,"Text":"Kacoali (kita’ nyambah) Allah nang nyiptaatn’ku; karana sungguh, Ia mao’ mare’ patunjuk ka’ aku”"},{"SurahNumber":43,"VerseNumber":28,"Text":"Man (Ibrahim) nyajiatn’ (kalimat tauhid) koa kalimat nang kakal ka’ katurunannya supaya iaka’ia mulakng’ (ka’ kalimat tauhid koa)"},{"SurahNumber":43,"VerseNumber":29,"Text":"Bahkan Aku udah marentatn’ ka’ atnikmatan idup ka’ iaka’ia man da’ nek nange iaka’ia sampe kabanaratn’ (Al-Quran) atakng’ ka’iaka’ia barage seko’ rasul nang mare’ panjalasatn’.783 43. AZ-ZUKH"},{"SurahNumber":43,"VerseNumber":30,"Text":"Tapi waktu kabanaratn’ (Al-Quran) koa atakng’ ka’ iaka’ia, iaka’ia bakata, “Nian ialah sihir, man sasungguhnya kami ngingkari’nya”"},{"SurahNumber":43,"VerseNumber":31,"Text":"Man iaka’ia (uga’) bakata, “Ngahe Al-Quran nian nana’ dinuruntatn’ ka’ urakng aya’ (kaya man bapangaruh) dari salah sote’ dua’ nagari nian (Mekah man Taif)"},{"SurahNumber":43,"VerseNumber":32,"Text":"Ahe ke’ iaka’ia nang mambagi-bagi rahmat Tuhannyu? Kamilah nang nantuatn’ pangidupatn’ iaka’ia dalapm’ kaidupatn’ ka’ dunia, man Kami udah ningi’atn’ sabagian iaka’ia atas sabagian nang lain sangae derajat, supaya sabagian iaka’ai dapat ngama’afatn’ sabagian nang lain. Man rahmat Tuhannyu labih baik dari ahe nang iaka’ia kumpuratn’"},{"SurahNumber":43,"VerseNumber":33,"Text":"Man sakiranya buke’ karana ngindari’ talino manjaji umat nang sote’ (dalapm’ kakafiran), pastilah udah Kami buati’ nto’ urakng-urakng nang kafir ka’ (Allah) Nang Maha Pangasih, loteng-loteng rumah iaka’ia dari perak, demi- kian uga’ tanga’-tanga’ nang iaka’ia naiki’"},{"SurahNumber":43,"VerseNumber":34,"Text":"man Kami buati’ uga’ pintu-pintu perak nto’ rumah-rumah iaka’ia, man ampikoa uga’ pene-pene tampat iaka’ia nyanaratn’"},{"SurahNumber":43,"VerseNumber":35,"Text":"Man Kami buati’ pula’ pariasatn’-pariasatn’ dari amas. Man samuanya koa nana’ lain hanyalah kasanangan kaiduapatn’ dunia, sedangatn kaidupatn’ akirat ka’ sisi Tuahnnyu dinyadiakan’ nto’ urakng-urakng nang batakwa"},{"SurahNumber":43,"VerseNumber":36,"Text":"Man barang sae bapaling dari pangajaran Allah Nang Maha Pangasih (Al-Quran), Kami biaratn’ setan (nyasatatn’nya) man manjaji ayukng’ akrabnya"},{"SurahNumber":43,"VerseNumber":37,"Text":"Man sungguh, iaka’ia (setan-setan koa) batol- batol ngalangi’ iaka’ia dari maraga nang batol, samintara iaka’ia nyangka bahwa’ iaka’ia mandapat patunjuk"},{"SurahNumber":43,"VerseNumber":38,"Text":"Sehingga kamile urakng-urakng nang bapaling koa atakng’ ka’ Kami (ka’’ ari kiamat) ia bakata, “Wahai! Sakiranya (jarak) antara aku man kita’ lea jarak antara timur man barat! Memang (setan koa) ayukng’ nang paling jahat (nto’ talino)”"},{"SurahNumber":43,"VerseNumber":39,"Text":"Man (arapatn’nyu koa) sakali-sakali nana’ akan mare’ manfaat nto’nyu ka’ ari koa karana kao udah ngazalimi’ (diri’ nyu babaro). Sabatalnya kita’ pantas basama-sama dalapm’ azab koa"},{"SurahNumber":43,"VerseNumber":40,"Text":"Maka ahe ke’ kao (Muhammad) dapat nyajiatn’ urakng tuli’ bisa nangar, ato (dapat ke’) kao mare’ patunjuk ka’ urakng nang buta’ (atinya), man ka’ urakng nang tatap dalapm’ kasasatatn’ nang nyata"},{"SurahNumber":43,"VerseNumber":41,"Text":"Maka sungguh, sakirnya Kami ngamatiatn’nyu (sanape’ kao mancapai kamanangan), maka sasungguhnya Kami akan tatap marenatatn’ azab ka’ iaka’ia (ka’ naherat)"},{"SurahNumber":43,"VerseNumber":42,"Text":"ato Kami tele’atni’ ka’ kao (azab) nang udah Kami ancamatn ka’ iaka’ia.784 Maka sungguh, Kami bakuasa atas iaka’ia"},{"SurahNumber":43,"VerseNumber":43,"Text":"Maka bapigakng’taguhlah kao ka’ (agama) nang udah diwahyuatn’ ka’ kao. Sungguh kao barada ka’ maraga nang locor"},{"SurahNumber":43,"VerseNumber":44,"Text":"Man sungguh, Al-Quran koa batol-batol suatu paringatatn’ nto’nyu man nto’ kaumnyu, man nae kao mao’ diminta’ patanggungjawaban"},{"SurahNumber":43,"VerseNumber":45,"Text":"Man tanyai’lah (Muhammad) ka’ rasul-rasul Kami nang udah Kami utus sanape’ kao, “Ahe ke’ Kami nantuatn’ tuhan-tuhan selai (Allah) Nang Maha Pangasih nto’ disambah?”"},{"SurahNumber":43,"VerseNumber":46,"Text":"Man sungguh, Kami udah ngutus Musa mang ngincakng’ mukjizat-mukjizat Kami ka’ Fir’aun man pamuka-pamuka kaumnya. Maka ia (Musa) bakata, “Sasungguhnya aku ialah utusatn’ dari Tuhan saluruh alam”"},{"SurahNumber":43,"VerseNumber":47,"Text":"Maka waktu ia (Musa) atakng’ ka’ iaka’ia ngincakng’ mukjizat-mukjizat Kami, waktu koa iaka’ia ngalaki’nya"},{"SurahNumber":43,"VerseNumber":48,"Text":"Man nana’lah Kami tele’atni’ suatu mukjizat ka’ iaka’ia kacoali (mukjizat koa) labih aya’ dari mukjizat-mukjizat (nang sanape’nya). Man Kami timpakan’ ka’iaka’ia azab,785 supaya iaka’ia mulakng’ ka’ maraga nang batol). 43. AZ-ZUKH"},{"SurahNumber":43,"VerseNumber":49,"Text":"Man iaka’ia bakata, “Wahai pesihir,786! Bado’alah ka’ Tuhannyu nto’ (ngalapasatn’) kami sasuai mang ahe nang udah dijanjiatn’- Nya ka’ kao; sasungguhnya kami (kade’ do’anyu dikabulatn’) mao’ nyajiatn’ urakng nang mandapat patunjuk”"},{"SurahNumber":43,"VerseNumber":50,"Text":"Maka waktu Kami ngilangkatn’ azab koa dari iaka’ia, sakatika koa (uga’) iaka’ia ingkar janji"},{"SurahNumber":43,"VerseNumber":51,"Text":"Man Fir’aun madahi’ ka’ kaumnya (palis) bakata, “Wahai kaumku! Buke’ke’ kerajaan Mesir koa ampu’ ku man (buke’ke’) sunge- sunge nian ngalir ka’ babahku; ahe ke’ kita’ nana’ nele’"},{"SurahNumber":43,"VerseNumber":52,"Text":"Buke’ke’ aku labih baik dari urakng (Musa) nang hina nian man nang hampir nana’ dapat ngajalasatn’ (pakataannya)"},{"SurahNumber":43,"VerseNumber":53,"Text":"Maka ngahe ia (Musa) nana’ dipakei’ galakng’ dari amas, ato mala’ekat atakng barage-rage ia nto’ ngirikngi’nya?”"},{"SurahNumber":43,"VerseNumber":54,"Text":"Maka (Fir’aun) mang pakataan koa udah mampangaruhi’ kaumnya, sahingga iaka’ia patuh ka’ ia. Sungguh iaka’ia ialah kaum nang fasik"},{"SurahNumber":43,"VerseNumber":55,"Text":"Maka iaka’koa manjuat Kami bera, Kamu hukum iaka’koa, lalu Kami tingalapmi’ iaka’koa samuanya (ka’ laut)"},{"SurahNumber":43,"VerseNumber":56,"Text":"maka Kami jajiatn’ kaum nang tadahuya, man palajaran nto’ urakng-urakng nang kamudian"},{"SurahNumber":43,"VerseNumber":57,"Text":"Man waktu anak Maryam (Isa) dijajiatn parumpamaan, tiba-tiba kaumnyu (Suku Quraisy) basurak karana ia"},{"SurahNumber":43,"VerseNumber":58,"Text":"Man iaka’koa bakata, “ Mae ke’ nang labih baik, tuhan-tuhan kami atua ia (Isa)?” Iaka’koa nana’ marentatn’ (parumpamaan koa) ka’ kao melainatn mang maksud ngabantah ihan; sabanarnya iaka’ia ialah kaum nang suka batangkar"},{"SurahNumber":43,"VerseNumber":59,"Text":"Man (Isa) nana’ lain hanyalah seko’ amba nang Kami barentatn’ nikmat (kenabian) ka’ ia, man Kami jajiatn’ ia sabage contoh nto’ Bani Israil"},{"SurahNumber":43,"VerseNumber":60,"Text":"Man sakiranya Kami mao’i’, pasti ada ka’ antar kita’ Kami jajiatn’ mala’ekat-malaikt (nang turutn’-tamurutn’) sabage pangganti kita’ ka’ bumi"},{"SurahNumber":43,"VerseNumber":61,"Text":"Man sungguh, ia (Isa) batol-batol manjaji patanda mao’ atakng’nya ari Kiamat. Hanyalah ngago’ pabantahan ihan, buke’lah ngago’ kabanaratn’ . Jalatn’ pikiran iaka’ia koa ialah kasalahatn nang aya’. Nabi Isa a.s. nana’ ngatahui’ bahwa’ ia disambah, man ia nana’ rela dijajiatn’ sambahkan’. Karana koa, amelah kita’ ragu-ragu tantang (Kiamat) koa man ikuti’lah Aku. Nianlah maraga nang lurus"},{"SurahNumber":43,"VerseNumber":62,"Text":"Man amelah kita’ sakali-sakali dipalingatn oleh setan; sungguh setan koa musuh nang nyata nto’nyu"},{"SurahNumber":43,"VerseNumber":63,"Text":"Man waktu Isa atakng’ ngincakng’ katarang- an, ia bakata, “Sungguh aku atakng’ ka’ kita’ mang ngincakng’ hikmah,788 man nto’ ngaja- lasatn’ ka’ kita’ sabagian dari ahe nang kita’ pasalisihatn’; maka batakwalah ka’ Allah man taatlah ka’ aku"},{"SurahNumber":43,"VerseNumber":64,"Text":"Sungguh, Allah, Tuhanku man Tuhankita’, maka sambahlah Ia. Nian ialah maraga nang locor”"},{"SurahNumber":43,"VerseNumber":65,"Text":"Tapi golongan-golongan (nang ada) saling basalisih ka’ antara iaka’ia; maka cilakalah urakng-urakng nang zalim karana azab ka’ ari nang padih (Kiamat)"},{"SurahNumber":43,"VerseNumber":66,"Text":"Ahe ke’ iaka’ia hanya nunggu ihan kaatangan ari Kiamat nang atakng’ ka’ iaka’ia sacara mandadak, samintara iaka’ia nana’nyadari’nya"},{"SurahNumber":43,"VerseNumber":67,"Text":"Ayukng’-ayukng’ akrab ka’ ari koa saling bamusuh-musuhan satu sama lain, kacoali iaka’ia nang batakwa"},{"SurahNumber":43,"VerseNumber":68,"Text":"“Wahai amba-amba-KU! Nana’ ada kagali’atn’ nto’nyu ka’ ari koa, nana’ nana’ pula’ kao basadih ati. 43. AZ-ZUKH"},{"SurahNumber":43,"VerseNumber":69,"Text":"(Iakoa) urakng-urakng nang baiman ka’ ayat- ayat Kami man iaka’ia basarah diri’"},{"SurahNumber":43,"VerseNumber":70,"Text":"Masoklah kita’ ka’ dalapm’ saruga, kita’ man pasangan mao’ disanangi’”"},{"SurahNumber":43,"VerseNumber":71,"Text":"Ka iaka’ia diedaratn’ pingatn’-pingatn’ man galas-galas dari amas, man ka’ dalapm’ saruga koa tadapat ahe nang di mao’i’ oleh ati man sagala nang nyaman (ditele’) mata. Man kita’ kakal ka’ dalapm’nya"},{"SurahNumber":43,"VerseNumber":72,"Text":"Man koa lah saruga nang di warisatn’ ka’ kita’ karana pabuatatn’ nang udah kita’ karajatn’"},{"SurahNumber":43,"VerseNumber":73,"Text":"Ka dalapm’ saruga koa ada manyak buah- buahan nto’kita’ nang sabagiannya kita’ makatn’"},{"SurahNumber":43,"VerseNumber":74,"Text":"Sungguh, urakng-urakng nang badosa koa kakal ka’ dalapm’ azab neraka Jahanam"},{"SurahNumber":43,"VerseNumber":75,"Text":"Nana’ diringanatn (azab) koa dari iaka’ia, man iaka’ia baputus asa ka’ dalapm’nya"},{"SurahNumber":43,"VerseNumber":76,"Text":"Man nana’lah Kami ngazalimi’ iaka’ia, tapi iaka’ialah ngazalim’ iaka’ia babaro"},{"SurahNumber":43,"VerseNumber":77,"Text":"Man iaka’ia ngampak, “Wahai (mala’ekat) Malik! Biarlah Tuhannyu ngamatiatn’ kami maan”. Ia manjawab, “Sungguh, kita’ akan tatap diapm’ (ka’ neraka nian)"},{"SurahNumber":43,"VerseNumber":78,"Text":"Sungguh, Kami udah atakng’ ngincakng’ kabanaratn’ ka’ kita’, tapi kamanyakatn’ ka’ antara kita’ banci’ ka’ kabanaratn’ koa"},{"SurahNumber":43,"VerseNumber":79,"Text":"Atoke’ kita’ udah ngarancanaan suatu tipu daya nang (jahat), maka sasungguhnya Kami udah barancana (ngatasi’ tipu daya iaka’ia)"},{"SurahNumber":43,"VerseNumber":80,"Text":"Atoke’ iaka’ia ngira bahwa’ Kami nana’ nangar rahasia man bisiatn-bisiatn iaka’i? Sasungguhnya (Kami nangar), man utusan- utusan Kami (mala’ekat) selalu nyatat ka’ sisi iaka’ia"},{"SurahNumber":43,"VerseNumber":81,"Text":"Batakatn’lah (Muhammad), “Kade’ batol Tuhan Nang Maha Pangasih ada anak, maka akulah urakng nang mula-mula ngamuliakan’ (anak koa)"},{"SurahNumber":43,"VerseNumber":82,"Text":"Mahasuci Tuhan ampu’ langit man bumi, Tuhan ampu’ ‘Arsy, dari ahe nang iaka’ia sifatatn koa”"},{"SurahNumber":43,"VerseNumber":83,"Text":"Maka biaratn’lah iaka’ia tingalapm’ (dalapm’ kasasatatn’) man bamain-main sampe iaka’ia namui’ ari nang dinyanjiatn’ ka’ iaka’ia"},{"SurahNumber":43,"VerseNumber":84,"Text":"Man Ia lah Tuhan (nang disambah) ka’ langit man Tuhan (nang disambah) ka’ bumi, man Ia lah Nang Mahabijaksana, Maha Ngatahui’"},{"SurahNumber":43,"VerseNumber":85,"Text":"Man Mahasuci (Allah) nang ngampu’i’ kerajaan langit man bumi, man ahe nang ada ka’ antara kaduanya; man ka’ sisi-Nyalah ilmu tantang ari kiamat, man hanya ka’ Ialah kita’ dimulangkatn’"},{"SurahNumber":43,"VerseNumber":86,"Text":"Man urakng-urakng nang nyaru’ ka’ selain Allah nana’ mandapat syafaat (patolongan ka’ naherat); kacoali urakng nang ngakui’ nang hak (tauhid) man iaka’ia meyakini’"},{"SurahNumber":43,"VerseNumber":87,"Text":"Man kade’ kao batanya’ ka’ iaka’ia, sae ke’ nang nyiptaatn’ iaka’ia, pasti iaka’ia manjawab, Allah; jadi ampahe iaka’ia dapat dipalingkatn’ (dari nyambah Allah)"},{"SurahNumber":43,"VerseNumber":88,"Text":"man (Allah ngatahui’) ucapannya (Muhammad), “Ya Tuhanku, sabatolnnya iaka’ia koa ialah kaum nang nana’ baiman”"},{"SurahNumber":43,"VerseNumber":89,"Text":"Maka bapalinglah dari iaka’ia man batakatn’lah, “Salam (selamat tinggal)”. Nae iaka’ia akan ngatahui’ (naseb iaka’ia nang buruk). 44. AD-DU"},{"SurahNumber":44,"VerseNumber":1,"Text":"Hā M³m"},{"SurahNumber":44,"VerseNumber":2,"Text":"Demi Kitab (Al-Quran) nang jalas"},{"SurahNumber":44,"VerseNumber":3,"Text":"Sasungguhnya Kami nuruntatn’nya ka’ malam nang dibarakahi’.790 Sungguh, Kamilah nang mare’ paringatan"},{"SurahNumber":44,"VerseNumber":4,"Text":"Ka’ (malapm’ koa) dijalasatn sagala urusan nang penuh hikmah"},{"SurahNumber":44,"VerseNumber":5,"Text":"(iakoa) urusan dari sisi Kami. Sungguh, Kamilah nang ngutus rasul-rasul"},{"SurahNumber":44,"VerseNumber":6,"Text":"sabage rahmat dari Tuhannyu. Sungguh, Ia Maha Nangaratn’, Maha Ngatahui’"},{"SurahNumber":44,"VerseNumber":7,"Text":"Tuhan (nang mihara) langit man bumi man ahe nang ada ka’ antara kaduanya; kade’ kita’ urakng-urakng nang ngayakin"},{"SurahNumber":44,"VerseNumber":8,"Text":"Nana’ ada Tuhan selain Ia, Ia nang ngidupatn’ man ngamatiatn’. (Ia lah) Tuhannyu man Tuhan da’ nek nenge nyu duhuya"},{"SurahNumber":44,"VerseNumber":9,"Text":"Tapi iaka’ia dalapm’ karaguan, iaka’ia bamain-main"},{"SurahNumber":44,"VerseNumber":10,"Text":"Maka tunggulah ka’ ari waktu langit ngincakng’ kabut nang tampak jalas"},{"SurahNumber":44,"VerseNumber":11,"Text":"Nang ngaliputi’ talino. Nianlah azab nang padih"},{"SurahNumber":44,"VerseNumber":12,"Text":"(Iaka’ia bado’a), “Ya Tuhan kami, lanyapatn’lah azab koa dari kami. Sungguh, kami mao’ baiman”"},{"SurahNumber":44,"VerseNumber":13,"Text":"Ampahe iaka’ia dapat narima’ paringatatn’, padahal (sanape’nya pun) seko’ rasul udah atakng’ mare’ panjalasatn’ ka’ iaka’ia"},{"SurahNumber":44,"VerseNumber":14,"Text":"Kemudian iaka’ia bapalikng’ dari ia man bakata, “Ia koa urakng nang narima’ ajar (dari urakng lain) man urakng gila”"},{"SurahNumber":44,"VerseNumber":15,"Text":"Sungguh, (kalau) Kami ngalanyapi’ azab sabebet jak, tantu kita’’ mao’ kambali (ingkar)"},{"SurahNumber":44,"VerseNumber":16,"Text":"(Ingatlah) ka’ ari (waktu) Kami ngantam iaka’ia mang karas.794 Kami pasti mare’ balasan"},{"SurahNumber":44,"VerseNumber":17,"Text":"Man sungguh, sanape’ iaka’ia, Kami bat batol udah nguji kaum Fir’aun man udah atakng’ ka’ iaka’ia seko’ rasul nang muli"},{"SurahNumber":44,"VerseNumber":18,"Text":"(mang bakata), “Sarahatn’lah ka’ aku am amba Allah (Bani Israil). Sasungguhnya ialah utusatn’ (Allah) nang dapat kita’ pucaya’"},{"SurahNumber":44,"VerseNumber":19,"Text":"man amelah kita’ nyombongkatn’ diri’ k Allah. Sungguh aku atakng’ ka’ kita’ ma ngincakng’ bukti nang nyata"},{"SurahNumber":44,"VerseNumber":20,"Text":"Man sasungguhnya aku balinukng’ ka’ Tuhanku man Tuhannyu, dari ancaman n nto’ marajamku"},{"SurahNumber":44,"VerseNumber":21,"Text":"man kade’ kita’ nana’ baiman ka’ aku, m biaratni’lah aku (mimpini’ Bani Israil)”"},{"SurahNumber":44,"VerseNumber":22,"Text":"Kemudian ia (Musa) bado’a ka’ Tuhanny “Sungguh, iaka’ia nian ialah kaum nang badosa (sigarakani’lah azab ka’ iaka’ia)”"},{"SurahNumber":44,"VerseNumber":23,"Text":"(Allah bafirman),”karana koa bajalatn’la mang amba-amba-Ku ka’ malapm’ ari, sasungguhnya kita mao’ atna’ unyar"},{"SurahNumber":44,"VerseNumber":24,"Text":"man biari’lah laut koa tabalah. Sasunggu iaka’ia bala tantara nang mao’ ditingalapmi’”"},{"SurahNumber":44,"VerseNumber":25,"Text":"Betapa manyak taman-taman man mata a mata ai’ nang iaka’ia tingalatni’"},{"SurahNumber":44,"VerseNumber":26,"Text":"uga’ kabun-kabun serta tampat-tampat kadiaman nang edo’"},{"SurahNumber":44,"VerseNumber":27,"Text":"man kasanangan-kasanangan nang dapat iaka’ia nikmati’ ka’ naun, 44. AD-DU"},{"SurahNumber":44,"VerseNumber":28,"Text":"ampikoalah, man Kami warisatn (samua) koa ka’ kaum nang lain"},{"SurahNumber":44,"VerseNumber":29,"Text":"Maka langit man bumi nana’ nangisi’ iaka’ia, man iaka’ia pun nana’ dibare’ panagguhatn’ waktu"},{"SurahNumber":44,"VerseNumber":30,"Text":"Man sungguh udah Kami salamatatn’ Bani Israil dari seksaan nang menghinakan"},{"SurahNumber":44,"VerseNumber":31,"Text":"Dari (siksa’an) Fir’aun,sungguh, ia koa urakng nang sombong, tamasok urakng- urakngnang ngalampauwi’ batas"},{"SurahNumber":44,"VerseNumber":32,"Text":"Man sungguh, Kami pilih iaka’ia (Bani Israil) mang ilmu (Kami) ka’ atas samua bangsa (ka’ masa koa)"},{"SurahNumber":44,"VerseNumber":33,"Text":"Man udah Kami barentatn’ ka’ iaka’ia ka’ antara tanda-tanda (ka aya’atn’ Kami) sesuatu nang ka’ dalapm’ nya tadapat nikmat nang nyata"},{"SurahNumber":44,"VerseNumber":34,"Text":"Sasungguhnya iaka’ia (kaum musrik) koa pasti mao’ bakata"},{"SurahNumber":44,"VerseNumber":35,"Text":"Nana’ ada kamatian selain kamatian ka’ dunia nian. Man kami nana’ akan dibangktatn"},{"SurahNumber":44,"VerseNumber":36,"Text":"Man atakngi’lah (agi) na’ nek nange kami kade kao urakng nang batol”"},{"SurahNumber":44,"VerseNumber":37,"Text":"Ahe ke’ iaka’ia (kaum musrikin) nang labih baik ato kaum Tubba’,797 man urakng-urakng nang sanape’ iaka’ia nang udah Kami binasakan’ karana iaka’ia ialah urakkng’- urakng nang sungguh badosa"},{"SurahNumber":44,"VerseNumber":38,"Text":"Man nana’ lah Kami bamain-main nyiptaatn’ langit man bumi man ahe nang ada ka’ kaduanya"},{"SurahNumber":44,"VerseNumber":39,"Text":"Nana’lah Kami ciptaatn’ kadua’nya melainatn mang haq (batol), tapi kamanyakatn’ iaka’ia nana’ ngatahui’"},{"SurahNumber":44,"VerseNumber":40,"Text":"Sungguh, ari kaputusatn’ (ari kiamat) ialah waktu nang dijanjiatn’ nto’ iaka’ia samuanya"},{"SurahNumber":44,"VerseNumber":41,"Text":"(iakoa) ka’ ari (waktu) seko’ ayukng’ sama sakali nana’ dapat mare’ manfaat ka’ ayukng’ lainnya, man iaka’ia nana’ akan napati’ patolongan"},{"SurahNumber":44,"VerseNumber":42,"Text":"kacoali urakng nang dibare’ rahmat oleh Allah. Sungguh, Ia Mahapakasa,Maha Penyayang"},{"SurahNumber":44,"VerseNumber":43,"Text":"Sungguh, puhutn’ zaqqum koa"},{"SurahNumber":44,"VerseNumber":44,"Text":"makanan nto’ urakng nang manyak dosa"},{"SurahNumber":44,"VerseNumber":45,"Text":"Lea cairan timaga nang ningkorak ka’ dalapm’ parut"},{"SurahNumber":44,"VerseNumber":46,"Text":"Lea ningkoraknya ai’ nang miah angatn’"},{"SurahNumber":44,"VerseNumber":47,"Text":"“Pigakng’lah ia, Kamudian seretlah ia sampe ka’ tangah-tangah neraka"},{"SurahNumber":44,"VerseNumber":48,"Text":"lalu tuakngi’lah ka’ atas kapalanya azab (dari) ai’ nang miah angatn’”"},{"SurahNumber":44,"VerseNumber":49,"Text":"“Pisa’i’lah, sasungguhnya kita’ batol-batol urakng nang pakasa lagi’ mulia”"},{"SurahNumber":44,"VerseNumber":50,"Text":"Sungguh, nianlah azab nang duhuya kita’ raguatn’"},{"SurahNumber":44,"VerseNumber":51,"Text":"Sungguh, urakng-urakng nang batakwa barada dalapm’ tampat nang aman"},{"SurahNumber":44,"VerseNumber":52,"Text":"(iakkoa) ka’ dalapm’ taman-taman man mata ai’-mata ai’"},{"SurahNumber":44,"VerseNumber":53,"Text":"iaka’ia makei’ sutra nang alus man sutra nang tabal, (duduk) baradapatn’"},{"SurahNumber":44,"VerseNumber":54,"Text":"ampikoalah,lalu Kami barentatn’ ka’ iaka’ia pasangan bidadari nang bamata edo’"},{"SurahNumber":44,"VerseNumber":55,"Text":"Ka’ dalapm’nya iaka’ia dapat minta’ sagala macam buah-buahan mang aman man tentram"},{"SurahNumber":44,"VerseNumber":56,"Text":"iaka’ia nana’ akan misa’i’ mati ka’ dalapm’nya,selain kamatian pertama (ka’ dunia). Allah ngalinukngi’ iaka’ia dari azab neraka"},{"SurahNumber":44,"VerseNumber":57,"Text":"koa merupakan karunia dari Tuhannyu. Demikian koalah kamanangan nang agung"},{"SurahNumber":44,"VerseNumber":58,"Text":"Sungguh, Kami mudahatn’ Al-Quran koa mang bahasanyu supaya kita’ mandapat pelajaran"},{"SurahNumber":44,"VerseNumber":59,"Text":"Maka tunggulah; sungguh, iaka’ia koa (uga’ sedang) nunggui’ a Dengan nama Allah Yang Maha Pengasih, Maha Penyayang"},{"SurahNumber":45,"VerseNumber":1,"Text":"H± M³m"},{"SurahNumber":45,"VerseNumber":2,"Text":"Kitab (nian) dinuruntatn dari Allah Nang Mahapakasa, Mahabijaksana"},{"SurahNumber":45,"VerseNumber":3,"Text":"Sungguh, ka’ langit man bumi batol-batol ada tanda-tanda (kaaya’atn Allah) nto’ urakng-urakng mukmin"},{"SurahNumber":45,"VerseNumber":4,"Text":"man ka’ panciptaatnkita’ man ka’ makhluk bagarak nang banyawa nang batabaratn (ka’bumi) ada tanda-tanda (ka aya’atn Allah) nto’ kaum nang yakin"},{"SurahNumber":45,"VerseNumber":5,"Text":"man ka’ pagantian malam’ man siakng man ujatn nang dinuruntatn Allah dari langit, lalu mang (ai’ ujatn) koa diidupatn-Nya bumi laka’ mati (karikng); man ka’ pakisaran angin ada uga’ tanda-tanda (ka aya’atn Allah) bagi kaum nang ngarati"},{"SurahNumber":45,"VerseNumber":6,"Text":"Koalah ayat-ayat Allah nang Kami bacaatn ka’ kao manang sabatolnya; maka mang pakataan mae agi’ iaka’koa akan baiman salaka’ Allah man ayat-ayat-Nya"},{"SurahNumber":45,"VerseNumber":7,"Text":"Cilakalah nto’ urakng nang manyak alok man manyak badosa"},{"SurahNumber":45,"VerseNumber":8,"Text":"(iakoa) urakng nang nangar ayat-ayat Allah waktu dibacaatn ka’ ia, namun ia tatap nyombongkatn diri’ seakan-akan ia nana’ nangarnya. Maka paringatatn ia man siksa nang padih"},{"SurahNumber":45,"VerseNumber":9,"Text":"Man kade’ ianau’an sabebet tantang ayat- ayat Kami maka (ayat-ayat koa) dijajiatnnya olok-olok. Iaka’koalah nang akan narima’ sesa nang hina"},{"SurahNumber":45,"VerseNumber":10,"Text":"Ka’ adapatn iaka’koa naraka Jahanam, man nana’ akan baguna nto’ iaka’koa sabebet pun ahe nang udah iaka’koa karajaatn, man nana’ uga’ (bamanpa’at) ahe nang iaka’koa jajiatn sabage panolong-panolong (iaka’koa) salain Allah. Man iaka’koa akannamusiksa nang aya’"},{"SurahNumber":45,"VerseNumber":11,"Text":"Nian (al-Quran) ialah patunjuk. Dan orang- orang nang ngingkari’ ayat-ayat Tuhan-nya, iaka’koa akan namu siksa barupa siksa’an nang miah padih"},{"SurahNumber":45,"VerseNumber":12,"Text":"Allah-lah nang nundukatn laut nto’ kita’ supaya kapal-kapal bisa balayar ka’ atasnya mang parentah-Nya, man supaya kita’ bisa ngagoi’ sabagian karunia-Nya, man supaya kita’ basyukur"},{"SurahNumber":45,"VerseNumber":13,"Text":"Man Ia nundukatn ahe nang ada ka’ langit man ahe nang ada ka’ bumi nto’kita’ samuanya (sabage rahmat) dari-Nya. Sungguh, dalapm hal nang ampakoa koa batol-batol ada tanda-tanda (ka aya’atn Allah) nto’ urakng-urakng nang bapikir"},{"SurahNumber":45,"VerseNumber":14,"Text":"Batakatnlah (Muhammad) ka’ urakng- urakng nang baiman, supaya iaka’koa ma’apatn urakng-urakng nang nana’ gali’ ka’ ari-ari Allah, 799 karana Ia mao malasi’suatu kaum sasue mang ahe nang udah iaka’koa karajaatn"},{"SurahNumber":45,"VerseNumber":15,"Text":"Sae ma’an nang ngarajaatn kabaikatn maka koa nto’ diri’nya babaro, man sae ma’an nang ngarajaatn kajahatatn maka koa mao’ nimpa’ diri’nya babaro; la ka’ koa ka’ Tuhankita’ kita’ dipulakngkatn"},{"SurahNumber":45,"VerseNumber":16,"Text":"Man sungguh, ka’ Bani Israil udah Kami barentatn Kitab (Taurat), kekuasaan man kenabian, Kami anugerahatn ka’ iaka’koa rajaki nang baik, man Kami labihatn iaka’koa atas bangsa-bangsa (ka’ masa koa)"},{"SurahNumber":45,"VerseNumber":17,"Text":"Man Kami barentatn ka’iaka’koa katarangan-katarangan nang jalas tantang urusan (agama); maka iaka’koa nana’ basalisih kacoali salaka’ atakng ilmu ka’ iaka’koa, karana kadangkiatn (nang ada) ka’ antara iaka’koa. Sungguh, Tuhannyu mao’ mare’ putusatn ka’ iaka’koa ka’ ari kiamat ka’ ahe nang selalu iaka’koa pasalisihatn"},{"SurahNumber":45,"VerseNumber":18,"Text":"La ka’ koa Kami jajiatn kao (Muhammad) ngikuti’ syariat (peraturn) dari agama koa maka ikuti’lah (syariat koa) man amelah kao ngikuti’ kamao’an urakng-urakng nang nana’ nau’an"},{"SurahNumber":45,"VerseNumber":19,"Text":"Sungguh, iaka’koa nana’ akan bisa ngindari’ kao sabebetpun dari (sesa) Allah. Man sungguh, urakng-urakng nang jalim koa sabagian manjaji panolong atas sabagian nang lain; samintara Allah panolong nto’ urakng-urakng nang batakwa"},{"SurahNumber":45,"VerseNumber":20,"Text":"(al-Quran)nian ialah padoman bagi talino, patunjuk man rahmat nto’ urakng nang yakin"},{"SurahNumber":45,"VerseNumber":21,"Text":"Ahe ke’ urakng-urakng nang ngalakuatn kajahatatn koa ngira bahoa’ Kami mao’ ngalakuatn iaka’koa saparati urakng-urakng nang baiman man ngarajaatn kabaikatn, iakoa sama dalapm kaidupatn man kamatian iaka’koa? Alangkah buruknya panilaian iaka’koa koa"},{"SurahNumber":45,"VerseNumber":22,"Text":"Man Allah nyiptaatn langit man bumi mang tujuan nang batol, man supaya satiap jiwa dibare’ balasan sasuai mang ahe nang dikarajaatnnya"},{"SurahNumber":45,"VerseNumber":23,"Text":"Maka paranah ke’ kita’ nele’ urakng nang nyajiatn hawa napsunya sabage tuhannya man Allah ngabiaratnnya sasat mang pangatahuan-, Nya, 800 man Allah udah nguncii’ panangaratn man ati saatangalaka’ atn tutup ka’ atas panele’atnnya? Maka sae ke’ nang mampu mare’ patunjuk salaka’ Allah (ngabiaratnnya sasat)? Jahe kita’ nana’ na ap palajaratn"},{"SurahNumber":45,"VerseNumber":24,"Text":"Man iaka’koa bakata, “Kaidupatn nian nana’ lain nggelah kaidupatn ka’ dunia ihan, diri’ mati man diri’ idup, man nana’ ada nang minasaatn diri’ selain masa”. Tapi iaka’koa nana’ ada ilmu tantang koa, iaka’koa nggelah ngira-ngira ihan"},{"SurahNumber":45,"VerseNumber":25,"Text":"Man kade’ ka’ iaka’koa dibacaatn ayat-ayat Kami nang jalas, nana’ ada bantahatn iaka’koa selain matakatn, “idupi’lah agi’ na’ nek nange kami, kade’ kita’ urakng nang batol"},{"SurahNumber":45,"VerseNumber":26,"Text":"Batakatnlah, “Allah nang ngidupatn la ka’koa ngamatiatn kita’, la ka’ koa Ia ngumpuratn kita’ ka’ ari kiamat nang nana’ diraguatn agi’; tapi kamanyakatn talino nana’ nau’an”"},{"SurahNumber":45,"VerseNumber":27,"Text":"Man ampu’ Allah karaja’an langit man bumi. Man ka’ ari tajadinya kiamat, akan rugilah ka’ ari koa urakng-urakng nang ngarajaatn kabatilan (dosa)"},{"SurahNumber":45,"VerseNumber":28,"Text":"Man (ka’ ari koa) kaoakan nele’ satiap umat balutut. Satiap umat disaru’ nto’ (nele’) buku catatan amalnya. Ka’ ari koa kita’ dibare’ balasan atas ahe nang udah kita’ karajaatn"},{"SurahNumber":45,"VerseNumber":29,"Text":"(Allah bapirman), ”Nianlah kitab (catatan) Kami nang nuturatn ka’ kita’ mang sabatol- batolnya. Sungguh Kami udah nyuruh nyatat ahe nang udah kita’ karajaatn”"},{"SurahNumber":45,"VerseNumber":30,"Text":"Maka adapun urakng-urakng nang baiman man ngarajaatn kabaikatn, maka Tuhan masokatn iaka’koa ka’ dalapm rahmat-Nya (saruga). ampakoa koalah kamanangan nang nyata"},{"SurahNumber":45,"VerseNumber":31,"Text":"Man adapun (ka’) urakng-urakng nang kapir (dipirmantatn), ”Bukatnke’ ayat-ayat-Ku udah dibacaatn ka’ kita’, tapi kita’ nyombongkatn diri’ man mao’ manjaji urakng-urakng nang babuat dosa"},{"SurahNumber":45,"VerseNumber":32,"Text":"Man kade’ dibatakatn (ka’ kita’), “Sungguh janji Allah koa batol, man ari kiamat koa nana’ diraguatn adanya.” kita’ nyawap, “Kami nana’ nau’an ahe ke’ ari kiamat koa, kami nggengira-ngira ihan, man kami nana’ yakin”"},{"SurahNumber":45,"VerseNumber":33,"Text":"Man nyatalah bagi iaka’koa kaburukatn- kaburukatn nang iaka’koa pagaweatn, man balakulah sesa ka’ iaka’koa nang de’e iaka’koa ngolo’-ngolo’i’nya"},{"SurahNumber":45,"VerseNumber":34,"Text":"Man ka’ iaka’koa dibatakatn, “Ka’ ari nian Kami ngalupai’ kita’ seampahe kita’ udah ngalupaatn patamuan (mang) ari kita’ nian; man tampat mulakng kita’ ialah naraka, man sakali-sakali nana’ ada panolong nto’ kita’"},{"SurahNumber":45,"VerseNumber":35,"Text":"Nang ampakoa koa karana sabatolnya kita’ udah nyajiatn ayat-ayat Allah sabage olo’- olo’atn, man kita’ udah ditipu oleh kaidupatn dunia”. Maka ka’ ari nian iaka’koa nana’ dikaluaratn dari naraka man nana’ uga’ iaka’koa dibare’ kasampatatn nto’ batobat"},{"SurahNumber":45,"VerseNumber":36,"Text":"Sagala puji ngge nto’ Allah, Tuhan (nang ngampu’) langit man bumi, Tuhan saluruh alam"},{"SurahNumber":45,"VerseNumber":37,"Text":"Man ngge nto’-Nya sagala kaagungan ka’ langit man ka’ bumi, man Ia lah Nang Maha pakasa, Maha bijaksana. ayat"}]}