{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":6,"VerseNumber":111,"Text":"Onlara melekleri indirsek, kendileriyle ölüler konuşsa ve her şeyi getirip önlerine toplasak, ALLAH'ın diledikleri hariç, yine inanacak değillerdir. Fakat çoğu bu gerçeği bilmez"},{"SurahNumber":6,"VerseNumber":112,"Text":"Böylece, her peygambere insanlardan ve cinlerden olan şeytanları düşman kıldık. Aldatmak için birbirlerine yaldızlı sözleri vahyederler. Rabbin dileseydi bunu yapamazlardı. Onlara ve ettikleri iftiralara aldırma"},{"SurahNumber":6,"VerseNumber":113,"Text":"Ahirete inanmıyanların kalbi ona kansın, ondan hoşlansın ve gerçekten yapmak istediklerini yapabilsinler diye"},{"SurahNumber":6,"VerseNumber":114,"Text":"ALLAH'tan başka yasa koyucu mu arayayım? O ki size kitabı detaylı olarak indirmiştir. Kendilerine kitap vermiş olduklarımız onun Rabbin tarafından indirilmiş olduğunu bilirler. O halde kuşkulananlardan olma"},{"SurahNumber":6,"VerseNumber":115,"Text":"Rabbinin kelimeleri doğruluk ve adaletle tamamlanmıştır. O'nun sözlerini değiştirebilecek yoktur. O, İşitendir, Bilendir"},{"SurahNumber":6,"VerseNumber":116,"Text":"Yeryüzündekilerin çoğuna uyarsan seni ALLAH'ın yolundan saptırırlar. Onlar ancak zanna uyuyorlar ve onlar sadece tahminde bulunup saçmalıyorlar"},{"SurahNumber":6,"VerseNumber":117,"Text":"Rabbin, yolundan sapanları en iyi bilendir. Doğru yolda olanları da o daha iyi bilir"},{"SurahNumber":6,"VerseNumber":118,"Text":"Ayetlerine inanıyorsanız, üzerinde ALLAH'ın ismi anılanlardan yeyin"},{"SurahNumber":6,"VerseNumber":119,"Text":"Size ne oluyor ki, üzerinde ALLAH'ın ismi anılanlardan yemiyorsunuz? Halbuki zorunlu haller haricinde size yasaklananları detayıyla size açıklamış bulunuyor. Birçokları, bilgiye dayanmayan kişisel görüşleriyle halkı saptırıyor. Rabbin sınırı aşanları en iyi bilendir"},{"SurahNumber":6,"VerseNumber":120,"Text":"Günahların açığını da gizlisini de bırakın. Günah kazananlar işlediklerinin karşılığını alacaklardır"},{"SurahNumber":6,"VerseNumber":121,"Text":"Üzerinde ALLAH'ın ismi anılmayanlardan yemeyin. Çünkü o, yoldan çıkmadır. Şeytanlar, sizinle tartışmaları için dostlarına vahyeder. Onlara uyarsanız siz de ortak koşmuş olursunuz"},{"SurahNumber":6,"VerseNumber":122,"Text":"Ölüyken dirilttiğimiz ve kendisine insanlar arasında yürüyebileceği bir ışık verdiğimiz kimse, karanlıklar içinde olup da ondan çıkamıyan kimse gibi olur mu? İnkarcıların yaptıkları işler böyle süslü gösterilmiştir"},{"SurahNumber":6,"VerseNumber":123,"Text":"Her ülkenin önde gelen suçlularına, orada hile ve entrika yapmaları için izin verdik. Aslında kendilerinden başkasını kandırmıyorlar. Ama farkında değiller"},{"SurahNumber":6,"VerseNumber":124,"Text":"Kendilerine bir mucize geldiğinde: \"ALLAH'ın elçilerine verilenlerin benzeri bize verilmedikçe inanmayız,\" derler. ALLAH mesajını nereye koyacağını daha iyi bilir. Yaptıkları hilelerden ötürü suçlulara ALLAH katından bir aşağılama ve çetin bir azap dokunacaktır"},{"SurahNumber":6,"VerseNumber":125,"Text":"ALLAH kimi doğru yola ulaştırmak dilerse onun gönlünü islama (Tanrı'ya teslim olmaya) açar. Kimi de saptırmak dilerse göğsünü, göğe yükseliyormuş gibi dar ve sıkıntılı kılar. ALLAH inanmıyanları işte böyle kötü duruma sokar"},{"SurahNumber":6,"VerseNumber":126,"Text":"Bu, Rabbinin dosdoğru yoludur. Öğüt alan bir toplum için ayetleri detayıyla açıklamış bulunuyoruz"},{"SurahNumber":6,"VerseNumber":127,"Text":"Onlar, Rablerinin yanında barış yurdunu hakketmişlerdir. Yaptıklarından ötürü onların sahibi O'dur"},{"SurahNumber":6,"VerseNumber":128,"Text":"Hepsini sürüp topladığı gün: \"Ey cinler topluluğu, siz çok sayıda insan harcadınız.\" Onların insanlardan olan dostları: \"Rabbimiz, bize verdiğin sürenin sonuna erişinceye kadar birbirimizden hoşlandık,\" derler. \"Yeriniz ateştir,\" der. ALLAH'ın dilemesi hariç, orada ebedi kalacaklardır. Rabbin Bilgedir, Bilendir"},{"SurahNumber":6,"VerseNumber":129,"Text":"Zalimleri böylece eşleyerek birbirinin dostları yaparız. Yaptıklarından ötürü"},{"SurahNumber":6,"VerseNumber":130,"Text":"Ey cinler ve insanlar topluluğu, size, ayetlerimi anlatan ve bu günle karşılaşmanız konusunda sizi uyaran sizden elçiler gelmedi mi? \"Kendimize karşı tanığız,\" dediler. Dünya hayatı onları aldattı ve inkarcı olduklarına dair kendi kendilerine karşı tanıklık ettiler"},{"SurahNumber":6,"VerseNumber":131,"Text":"Bu böyledir. Rabbin, halkı habersiz bir durumda iken ülkeleri zulüm ile helak etmez"},{"SurahNumber":6,"VerseNumber":132,"Text":"Yaptıklarına karşılık olarak her biri için dereceler vardır. Rabbin, onların yaptıklarından habersiz değil"},{"SurahNumber":6,"VerseNumber":133,"Text":"Rabbin Zengindir, Rahmet Sahibidir. Dilerse sizi götürür ve sizi başkaların soyundan nasıl getirmişse sizden sonra da yerinize dilediklerini yerleştirir"},{"SurahNumber":6,"VerseNumber":134,"Text":"Size söz verilenler elbette yerine gelecektir ve onun önüne geçemezsiniz"},{"SurahNumber":6,"VerseNumber":135,"Text":"De ki: \"Ey halkım, elinizden geleni yapın, ben de elimden geleni yapacağım. Yakında kimin nihai başarıya ulaştığını göreceksiniz!\" Zalimler onmazlar"},{"SurahNumber":6,"VerseNumber":136,"Text":"ALLAH'ın ürettiğı ekinlerden ve çiftlik hayvanlarından O'na bir pay ayırarak, kafalarına göre, \"Bu ALLAH'ın, bu da ortaklarımızındır,\" dediler. Ortaklarının payı ALLAH'a ulaşmıyor; ancak ALLAH'ın payı ortaklarına ulaşıyor! Ne de kötü hüküm veriyorlar"},{"SurahNumber":6,"VerseNumber":137,"Text":"Böylece onların (Tanrı adına hüküm veren) ortakları, çocuklarını öldürmeyi bile müşriklerin çoğuna iyi bir şeymiş gibi gösterdiler. Böylece onları mahvettiler ve dinlerini karıştırıp bozdular. ALLAH dileseydi bunu yapamazlardı. Onlardan ve uydurdukları şeylerden uzak dur"},{"SurahNumber":6,"VerseNumber":138,"Text":"Zanlarına göre şöyle dediler: \"Bunlar dokunulmaz çiftlik hayvanları ve ekinlerdir. Dilediğimizden başkası bunları yiyemez.\" Binilmesi yasaklanan çiftlik hayvanları... ALLAH'ın ismini üzerlerinde anmadıkları çiftlik hayvanları... (Çeşitli haramları) O'na yakıştırdılar. Onları iftiralarıyla cezalandıracaktır"},{"SurahNumber":6,"VerseNumber":139,"Text":"Şu çiftlik hayvanlarının karınlarındakiler sadece erkeklerimize ait olup kadınlarımıza haramdır. Ölü doğarlarsa o zaman paylaşabilirler,\" dediler. Bu nitelemelerinin hesabını onlara ödetecektir. O Bilgedir, Bilendir"},{"SurahNumber":6,"VerseNumber":140,"Text":"Cehaletleri yüzünden ALLAH'a iftiralar ederek çocuklarını budalaca öldürenler ve ALLAH'ın kendilerine verdiği rızıkları haram edenler kaybetmişlerdir, şaşırmışlardır. Doğruyu göremezler"},{"SurahNumber":6,"VerseNumber":141,"Text":"Çardaklı ve çardaksız bahçeleri, ürünleri çeşit çeşit hurmaları, ekinleri, zeytinleri ve narları -benzer veya farklı- yaratan O'dur. Her biri meyve verdiği zaman meyvesinden yeyin ve hakkını da hasat gününde verin. Savurganlık yapmayın; O, savurganları sevmez"},{"SurahNumber":6,"VerseNumber":142,"Text":"Çiftlik hayvanları, binmeniz, kesmeniz veya kendilerinden yatak malzemesi çıkarmanız içindir. ALLAH'ın size verdiği rızıklardan yeyin ve şeytanın adımlarını izlemeyin; çünkü o sizin apaçık düşmanınızdır"},{"SurahNumber":6,"VerseNumber":143,"Text":"Sekiz çift: Koyundan iki, keçiden iki... De ki: \"İki erkeği mi haram etti, iki dişiyi mi, yoksa o iki dişinin rahimlerindekileri mi?\" Doğru sözlüler iseniz, bir bilgiye dayanarak bana cevap verin"},{"SurahNumber":6,"VerseNumber":144,"Text":"Deveden iki, sığırdan iki. De ki: \"İki erkeği mi haram etti, iki dişiyi mi, yoksa o iki dişinin rahimlerindekini mi? ALLAH'ın size böyle emrettiğine tanık mı oldunuz? Halkı bilgisizce yoldan saptırmak için, yalan uydurup onları ALLAH'a yakıştırandandaha zalim kim olabilir? ALLAH zalim toplumu doğru yola iletmez"},{"SurahNumber":6,"VerseNumber":145,"Text":"De ki: \"Bana vahyedilende, yiyen birisi için şunların dışında haram edilmiş bir madde bulamıyorum: () Leş, () akıtılmış kan, () domuzun eti -ki pistir-, () ALLAH'tan başkasına sapıkça adanmış yiyecekler.\" Zorda kalan bir kimse, istekli olmaz ve sınırı aşmazsa kuşkusuz senin Rabbin Bağışlayandır, Rahimdir"},{"SurahNumber":6,"VerseNumber":146,"Text":"Yahudilere tüm tırnaklı hayvanları haram kıldık. Sığır ve koyunun da yağlarını haram ettik; ancak sırtlarında yahut bağırsaklarında taşıdıkları, veya kemiklerine karışmış olanlar hariç. Aşırı gitmelerinden ötürü onları böyle cezalandırdık. Biz doğru sözlüyüz"},{"SurahNumber":6,"VerseNumber":147,"Text":"Seni yalanlarlarsa: \"Rabbiniz geniş rahmet sahibidir ve O'nun cezası suçlu toplumlardan geri çevrilemez,\" de"},{"SurahNumber":6,"VerseNumber":148,"Text":"Ortak koşanlar, \"ALLAH dilemeseydi, ne biz, ne atalarımız ortak koşmaz ve hiç bir şeyi de haram etmezdik,\" diyeceklerdir. Onlardan öncekiler de azabımızı tadıncaya kadar aynı şekilde yalanlamışlardı. De ki: \"Yanınızda bize göstereceğiniz her hangi bir bilgi var mı? Siz ancak zanna (şüpheli ve çelişkili rivayetlere) uyuyorsunuz ve siz sadece tahminde bulunuyorsunuz"},{"SurahNumber":6,"VerseNumber":149,"Text":"De ki: \"En güçlü delil ALLAH'ındır. Dileseydi, elbette hepinizi doğruya ulaştırırdı"},{"SurahNumber":6,"VerseNumber":150,"Text":"De ki: \"ALLAH'ın şunu haram ettiğine tanıklık edecek tanıklarınızı getirin.\" Tanıklık ederlerse onlarla beraber tanıklık etme. Ayetlerimizi yalanlayanların ve ahirete inanmıyanların keyfine uyma. Onlar, Rab'lerine başkalarını eş koşmaktadırlar"},{"SurahNumber":6,"VerseNumber":151,"Text":"De ki: \"Gelin, Rabbinizin size neleri haram ettiğini söyleyeyim: O'na hiçbir şeyi ortak koşmayın. Ana babaya iyi davranın. Yoksulluk korkusuyla çocuklarınızı öldürmeyin; sizi de onları da biz besliyoruz. Büyük günahların açığına da gizlisine de yaklaşmayın ve ALLAH'ın kutsal saydığı cana haksız yere kıymayın. Bunlar, düşünesiniz diye O'nun size verdiği öğütlerdir"},{"SurahNumber":6,"VerseNumber":152,"Text":"Erginlik çağına erişinceye kadar yetim malına yaklaşmayın. Ölçüyü ve tartıyı doğru dürüst yapın. Kişiye gücünün yetmediğini yüklemeyiz. Konuştuğunuz zaman akrabanız aleyhinde bile olsa doğru olun. ALLAH'a verdiğiniz sözü tutunuz. Bunlar, ders alasınız diye O'nun size verdiği öğütlerdir"},{"SurahNumber":6,"VerseNumber":153,"Text":"İşte bu benim dosdoğru yolumdur. Ona uyun, başka yollara uymayın; çünkü onlar, sizi O'nun yolundan ayırırlar. Bunlar, dinlersiniz diye O'nun size verdiği öğütlerdir"},{"SurahNumber":6,"VerseNumber":154,"Text":"Nitekim, en güzel biçimde tamamlanmış, her şeyin detaylı açıklaması, hidayet ve rahmet olarak Musa'ya Kitabı verdik ki Rab'leriyle kavuşmaya inansınlar"},{"SurahNumber":6,"VerseNumber":155,"Text":"Bu da indirdiğimiz kutlu bir kitaptır. Öyleyse size merhamet edilmesi için ona uymalısınız, erdemli davranmalısınız"},{"SurahNumber":6,"VerseNumber":156,"Text":"Artık, \"Bizden önceki iki gruba kitap verildi; biz ise onların öğretilerinden habersizdik,\" diyemezsiniz"},{"SurahNumber":6,"VerseNumber":157,"Text":"Yahut, \"Bize de kitap indirilseydi onlardan daha doğru yolda olurduk,\" da diyemezsiniz. Size Rabbinizden bir delil (beyyine), bir hidayet ve bir rahmet gelmiş bulunuyor. ALLAH'ın ayetlerini yalanlayıp ondan yüz çevirenden daha zalim kim olabilir? Ayetlerimizden yüz çevirenleri, yüz çevirmelerinden ötürü azabın en kötüsüyle cezalandıracağız"},{"SurahNumber":6,"VerseNumber":158,"Text":"Kendilerine meleklerin gelmesini mi, yoksa Rabbinin, yahut Rabbinin bazı işaretlerinin gelmesini mi bekliyorlar? Rabbinin bazı işaretleri geldiği gün, daha önce inanmamış veya imanında bir hayır kazanmamış kişiye bir yarar sağlamaz. De ki: \"Bekleyin, biz de beklemekteyiz"},{"SurahNumber":6,"VerseNumber":159,"Text":"Dinlerini parçalara ayırıp grup grup olanlarla senin hiç bir ilişkin yoktur. Onların işi ALLAH'a kalmıştır; sonra onlara durumlarını haber verecektir"},{"SurahNumber":6,"VerseNumber":160,"Text":"Kim iyilik getirirse, kendisine getirdiğinin on katı vardır. Kim kötülük getirirse, ancak dengiyle cezalandırılır ve kendilerine haksızlık edilmez"},{"SurahNumber":6,"VerseNumber":161,"Text":"De ki: \"Rabbim beni dosdoğru olan yola iletmiş bulunuyor: monoteist olan İbrahim'in mükemmel dinine... O, ortak koşanlardan olmadı"},{"SurahNumber":6,"VerseNumber":162,"Text":"De ki: \"Namazım, ibadetlerim, hayatım ve ölümüm evrenlerin Rabbi olan ALLAH içindir"},{"SurahNumber":6,"VerseNumber":163,"Text":"O'nun ortağı yoktur. Bununla emredildim ve ben herkesten önce teslim olurum"},{"SurahNumber":6,"VerseNumber":164,"Text":"De ki: \"Her şeyin Rabbi iken, ALLAH'tan başka Rab mi arayayım? Herkes kendi yaptığından yarar görür ve kimse kimsenin yükünü çekmez. Sonunda dönüşünüz Rabbinizedir. Ayrılığa düştüğünüz konuda size haber verecektir"},{"SurahNumber":6,"VerseNumber":165,"Text":"O ki sizi yeryüzünün mirasçıları kıldı, ve size verdikleriyle sizi sınamak için kiminizi kiminize derecelerle üstün kıldı. Rabbin çabuk sonuçlandırandır. Bağışlayandır, Rahimdir"},{"SurahNumber":7,"VerseNumber":1,"Text":"M. SS"},{"SurahNumber":7,"VerseNumber":2,"Text":"Bu, sana indirilen bir kitaptır. Onunla uyarman ve inananlara öğüt vermen konusunda göğsünde bir kuşku ve sıkıntı olmasın"},{"SurahNumber":7,"VerseNumber":3,"Text":"Rabbinizden size indirileni izleyin, O'ndan başkalarını dost edinerek izlemeyin. Ne kadar az öğüt alıyorsunuz"},{"SurahNumber":7,"VerseNumber":4,"Text":"Yok ettiğimiz nice topluluklar, uyurlarken yahut gündüzün işlerine dalmış haldeyken azabımız kendilerine ulaştı"},{"SurahNumber":7,"VerseNumber":5,"Text":"Kendilerine azabımız geldiği vakit, \"Gerçekten bizler zalimler imişiz,\" demekten başka sözleri olmadı"},{"SurahNumber":7,"VerseNumber":6,"Text":"Kendilerine mesaj gönderilenleri de sorguya çekeceğiz, elçileri de sorguya çekeceğiz"},{"SurahNumber":7,"VerseNumber":7,"Text":"Onlara bir bilgiyle bildireceğiz; biz onlardan hiç uzak kalmadık"},{"SurahNumber":7,"VerseNumber":8,"Text":"O gün tartı dosdoğrudur. Tartıları ağır gelenler başarmış olanlardır"},{"SurahNumber":7,"VerseNumber":9,"Text":"Tartıları hafif gelenler ise ayetlerimize karşı haksız davranarak kişiliklerini yitirmiş olanlardır"},{"SurahNumber":7,"VerseNumber":10,"Text":"Sizleri yeryüzüne yerleştirdik ve orada size yaşama imkânları sağladık. Ne kadar da az şükrediyorsunuz"},{"SurahNumber":7,"VerseNumber":11,"Text":"Sizi yarattık, sonra size biçim verdik, sonra meleklere, \"Adem'e secde edin,\" dedik. İblis hariç hepsi secde etti; o secde edenlerden olmadı"},{"SurahNumber":7,"VerseNumber":12,"Text":"Dedi: \"Sana emrettiğim zaman seni secde etmekten ne alıkoydu?\" (İblis:) \"Ben ondan daha iyiyim; Sen beni ateşten yarattın, onu ise balçıktan yarattın,\" dedi"},{"SurahNumber":7,"VerseNumber":13,"Text":"Oradan aşağı in,\" dedi, \"Orada büyüklük taslayamazsın. Defol. Değerini yitirdin"},{"SurahNumber":7,"VerseNumber":14,"Text":"Dirilecekleri güne kadar bana süre tanı,\" dedi"},{"SurahNumber":7,"VerseNumber":15,"Text":"Sana süre tanınmıştır,\" dedi"},{"SurahNumber":7,"VerseNumber":16,"Text":"Beni saptırmana karşılık, onlar için senin dosdoğru yolun üzerine sinsice oturacağım"},{"SurahNumber":7,"VerseNumber":17,"Text":"Sonra önlerinden, arkalarından, sağlarından ve sollarından kendilerine sokulacağım. Böylece çoklarını şükreder bulmayacaksın"},{"SurahNumber":7,"VerseNumber":18,"Text":"Dedi ki: \"Horlanmış ve kovulmuş olarak oradan çık. Onlardan sana uyanlara gelince, hepinizle cehennemi dolduracağım"},{"SurahNumber":7,"VerseNumber":19,"Text":"Adem, sen ve eşin cennette durup dilediğiniz yerden yeyin. Şu ağaçtan yemeyin; yoksa zalimlerden olursunuz"},{"SurahNumber":7,"VerseNumber":20,"Text":"Şeytan, kendilerinden gizlenmiş olan bedenlerini ortaya çıkarmak için onlara fısıldadı: \"Rabbinizin sizi bu ağaçtan menetmesinin sebebi, ikinizin birer melek veya birer ebedi varlık olmamanız içindir,\" dedi"},{"SurahNumber":7,"VerseNumber":21,"Text":"Kendilerine yemin de etti: \"Ben size öğüt veriyorum"},{"SurahNumber":7,"VerseNumber":22,"Text":"Böylece onları yalanlarla aldattı. Ağacı tadınca bedenleri kendilerine göründü. Üzerlerini cennet yapraklarıyla örtmeye başladılar. Rableri kendilerini çağırdı: \"O ağaçtan ikinizi menetmedim mi ve şeytanın ikinize düşman olduğunu söylemedim mi"},{"SurahNumber":7,"VerseNumber":23,"Text":"Her ikisi: \"Rabbimiz, kendimize zulmettik. Bizi bağışlamaz ve bize acımazsan kaybedenlerden oluruz,\" dediler"},{"SurahNumber":7,"VerseNumber":24,"Text":"Dedi ki: \"Birbirinize düşmanlar olarak aşağı ininiz. Bir süreye kadar yeryüzünde yerleşip geçineceksiniz"},{"SurahNumber":7,"VerseNumber":25,"Text":"Dedi ki: \"Orada yaşayacak, orada ölecek ve oradan çıkarılacaksınız"},{"SurahNumber":7,"VerseNumber":26,"Text":"Adem oğulları, size, bedenimizi örtecek ve süsleyecek elbiseler hazırladık. Erdemlilik elbisesi ise daha hayırlıdır. Bunlar, ALLAH'ın işaretleridir, olur ki öğüt alırsınız"},{"SurahNumber":7,"VerseNumber":27,"Text":"Adem oğulları, şeytan, ana babanızın vücutlarını kendilerine göstermek için elbiselerini soyarak cennetten çıkardığı gibi sizi de şaşırtmasın. O ve kabilesi sizin onları görmediğiniz yerden sizi görürler. Biz, şeytanları, inanmıyanların dostları yaptık"},{"SurahNumber":7,"VerseNumber":28,"Text":"Herhangi bir kötü şey işledikleri zaman, \"Atalarımızı böyle yapar bulduk; ALLAH da bize öyle emretti,\" derler. De ki: \"ALLAH kötü bir şeyi emretmez. ALLAH hakkında nasıl olur da bilmediklerinizi söylersiniz"},{"SurahNumber":7,"VerseNumber":29,"Text":"De ki: \"Rabbim adaleti emreder. Her mescitte (ibadet yerinde) dini sadece O'na ait kılarak O'na yalvarın. Sizi ilk yarattığı gibi O'na döneceksiniz"},{"SurahNumber":7,"VerseNumber":30,"Text":"Bir grubu doğru yola iletti, bir grup da sapıklığı hakketti. Onlar, şeytanları ALLAH'tan başka dostlar edindiler ama kendilerini doğru yolda sanıyorlar"},{"SurahNumber":7,"VerseNumber":31,"Text":"Adem oğulları, mescitlere giderken süsleniniz. Yiyiniz içiniz; ancak oburluk ve savurganlık yapmayınız. O, oburları ve savurganları sevmez"},{"SurahNumber":7,"VerseNumber":32,"Text":"De ki: \"ALLAH'ın, kendi kulları için yarattığı süsleri ve güzel rızıkları kim haram edebilir?\" De ki: \"Onlar dünya hayatında inananlar içindir, ahirette ise sadece onlar içindir.\" Bilen bir toplum için ayetlerimizi böyle detaylı açıklarız"},{"SurahNumber":7,"VerseNumber":33,"Text":"De ki: \"Rabbim, ancak kötü işlerin açığını ve gizlisini, günahları, haksız yere saldırmayı, kendilerine hiç bir otorite ve güç vermediği bir şeyi ALLAH'a ortak koşmanızı ve ALLAH hakkında bilmediğiniz şeyleri söylemenizi haram kılmıştır"},{"SurahNumber":7,"VerseNumber":34,"Text":"Her bir toplumun bir süresi vardır. Süreleri gelince ne bir an erteleyebilirler, ne de öne alabilirler"},{"SurahNumber":7,"VerseNumber":35,"Text":"Adem oğulları, size içinizden elçiler gelip size ayetlerimi bildirdikleri zaman dinleyip kendilerini düzeltenlere ne bir korku vardır ne de onlar üzülürler"},{"SurahNumber":7,"VerseNumber":36,"Text":"Büyüklük taslayarak ayetlerimizi yalanlayanlar ise ateş halkıdır; orada ebedi kalıcıdırlar"},{"SurahNumber":7,"VerseNumber":37,"Text":"ALLAH'a yalan iftira edenden veya ayetlerini yalanlayandan daha zalim kim olabilir? Onların kitapta anlatılan payları kendilerine erişecektir. Elçilerimiz kendilerine gelip canlarını alırken: \"ALLAH'ın dışında taptıklarınız nerede,\" dediklerinde, \"Bizi terkettiler,\" derler. İnkarcı olduklarına dair kendi aleyhlerinde tanıklık ederler"},{"SurahNumber":7,"VerseNumber":38,"Text":"Sizden önce geçen cin ve insan topluluklarıyla birlikte ateşe girin,\" dedi. Her ne zaman bir topluluk girdiyse bir öncekine lanet etti. Hepsi oraya vardığında sonrakiler öncekiler için: \"Rabbimiz, bizi bunlar saptırdı. Bunlara ateşten bir kat daha fazla azap ver,\" dediler. \"Hepsi için iki kat vardır. Ancak bilmezsiniz,\" dedi"},{"SurahNumber":7,"VerseNumber":39,"Text":"Öncekiler sonrakilere, \"Sizin bize bir üstünlüğünüz yoktur. Kazandıklarınızdan ötürü azabı tadın,\" dediler"},{"SurahNumber":7,"VerseNumber":40,"Text":"Ayetlerimizi inkar edenlere ve onlara karşı büyüklük taslayanlara göğün kapısı açılmaz ve deve iğne deliğinden geçmedikçe de cennete girmezler. Suçluları böyle cezalandırırız"},{"SurahNumber":7,"VerseNumber":41,"Text":"Onlar için cehennemden bir yatak ve üstlerinde de bir örtü vardır. Zalimleri işte böyle cezalandırırız"},{"SurahNumber":7,"VerseNumber":42,"Text":"İnanıp erdemli bir hayat sürenlere gelince, biz hiç kimseye kapasitesinin üstünde sorumluluk yüklemeyiz; onlar cennet halkıdır. Onlar orada ebedi kalıcıdırlar"},{"SurahNumber":7,"VerseNumber":43,"Text":"Göğüslerinden kin ve kıskançlık duygularını çıkardık. Altlarından nehirler akarken: \"Bizi buna ulaştıran ALLAH'a övgüler olsun. ALLAH bizi doğruya iletmeseydi biz doğruyu bulamazdık. Rabbimizin elçileri gerçeği getirmişlerdi,\" dediler. Kendilerine: \"İşte bu cennet sizindir. Yaptıklarınıza karşılık olarak onu miras aldınız,\" diye seslendik"},{"SurahNumber":7,"VerseNumber":44,"Text":"Cennet halkı cehennem halkına seslenir: \"Rabbimizin bize söz verdiğini gerçek olarak bulduk. Rabbinizin size söz verdiğini siz de gerçek olarak buldunuz mu?\" \"Evet!,\" derler. Biri aralarında şunu ilan eder: \"ALLAH'ın laneti zalimlerin üzerine olsun"},{"SurahNumber":7,"VerseNumber":45,"Text":"Onlar ki ALLAH'ın yolundan alıkoyarlar ve onu eğriltmek isterler. Ahiret konusunda da inkarcıdırlar"},{"SurahNumber":7,"VerseNumber":46,"Text":"Aralarını bir perde böler. Orta yerde de bazı kimseler var ki herkesi görünüşlerinden tanırlar. Cennet halkına, \"Selam size,\" diye seslenirler. Bunlar oraya (cennete), canları istedikleri halde giremediler"},{"SurahNumber":7,"VerseNumber":47,"Text":"Gözleri ateş halkına çevrildiğinde, \"Rabbimiz, bizi zalim toplulukla birlikte bulundurma,\" derler"},{"SurahNumber":7,"VerseNumber":48,"Text":"Orta yerde bulunanlar, görünüşlerinden tanıdıkları kimselere seslenirler: \"Sizin cemaatiniz ve büyüklük taslamış olmanız size hiç bir yarar sağlamadı"},{"SurahNumber":7,"VerseNumber":49,"Text":"ALLAH onlara bir rahmet dokundurmayacak diye yemin ettiğiniz kimseler bunlar mıydı?\" (Orta Yerdekilere şunlar denecektir:) \"Cennete girin; size bir korku yoktur ve üzülmeyeceksiniz de"},{"SurahNumber":7,"VerseNumber":50,"Text":"Ateş halkı, cennet halkına seslendi: \"Suyunuzdan, yahut ALLAH'ın size verdiği bazı nimetlerden üstümüze akıtın.\" Onlar da dediler ki: \"ALLAH bu ikisini kafirlere haram kılmıştır"},{"SurahNumber":7,"VerseNumber":51,"Text":"Onlar dinlerini hafife aldılar ve dünya hayatı kendilerini aldattı. Bugünleriyle karşılaşacaklarını unuttukları ve ayetlerimizi reddettikleri için bugün biz de onları unuturuz"},{"SurahNumber":7,"VerseNumber":52,"Text":"Bilgiyle detaylandırdığımız, inanan bir toplum için yol gösterici ve rahmet olan bir kitabı onlara getirdik"},{"SurahNumber":7,"VerseNumber":53,"Text":"Onun haberlerinin gerçekleşmesini mi bekliyorlar? Haberleri gerçekleştiği gün, onu daha önce önemsemeyenler, \"Rabbimizin elçileri gerçeği getirmişlerdi. Bizim için aracılık edecek bir şefaatçı var mı? Yahut, öncekinden farklı davranmak için geri gönderilsek,\" derler. Kişiliklerini yitirmişlerdir ve uydurdukları şeyler de onları terketmiştir"},{"SurahNumber":7,"VerseNumber":54,"Text":"Rabbiniz ALLAH, gökleri ve yeri altı günde yaratan ve sonra otoritesini kurandır. Geceyi, onu durmadan kovalayan gündüze bürüyüp örter. Güneş, ay ve yıldızlar O'nun yönetimine boyun eğmiştir. Yaratılış da, yönetim de O'na aittir. Evrenlerin Rabbi olan ALLAH ne uludur"},{"SurahNumber":7,"VerseNumber":55,"Text":"Rabbinizi içtenlikle ve gizlice çağırın. O, sınırı aşanları sevmez"},{"SurahNumber":7,"VerseNumber":56,"Text":"Düzeltildikten sonra yeryüzünde bozgunculuk yapmayın. O'na korku ve umutla yalvarın. ALLAH'ın rahmeti güzel davrananlara yakındır"},{"SurahNumber":7,"VerseNumber":57,"Text":"O, rahmetinin bir ön müjdesi olarak rüzgarları gönderendir. Toplanıp yüklendikten sonra ağır bulutları ölü bir toprağa süreriz. Onunla su indirir ve onunla her çeşit ürünü çıkarırız. Ölüleri de böyle çıkarırız. Belki bundan bir öğüt alırsınız"},{"SurahNumber":7,"VerseNumber":58,"Text":"İyi arazi, Rabbinin izniyle bitki verir. Kötü olanı ise, pek yararlı bir şey vermez. Şükreden bir topluluk için ayetleri böyle açıklarız"},{"SurahNumber":7,"VerseNumber":59,"Text":"Nuh'u halkına gönderdik: \"Ey halkım, ALLAH'a kulluk edin. O'ndan başka bir tanrınız yoktur. Sizin için büyük günün azabından korkarım,\" dedi"},{"SurahNumber":7,"VerseNumber":60,"Text":"Halkının ileri gelenleri, \"Seni apaçık bir sapıklık içinde gürüyoruz,\" dediler"},{"SurahNumber":7,"VerseNumber":61,"Text":"Dedi ki: \"Halkım, bende bir sapıklık yoktur; ancak ben evrenlerin Rabbi tarafından gönderilmiş bir elçiyim"},{"SurahNumber":7,"VerseNumber":62,"Text":"Size Rabbimin mesajını iletiyor ve size öğüt veriyorum. Sizin bilmediklerinizi ALLAH aracılığıyla biliyorum"},{"SurahNumber":7,"VerseNumber":63,"Text":"Sizi uyarmak için ve erdemli bir hayat sürüp merhamet edilmeniz için sizden bir adama Rabbinizden bir mesajın gelmesine mi şaştınız"},{"SurahNumber":7,"VerseNumber":64,"Text":"Onu yalanladılar. Bunun üzerine onu ve gemide beraberinde bulunanları kurtardık. Ayetlerimizi yalanlayanları ise boğduk. Onlar kör bir halktı"},{"SurahNumber":7,"VerseNumber":65,"Text":"Ad halkına da kardeşleri Hud'u gönderdik. \"Halkım, ALLAH'a kulluk edin. O'ndan başka bir tanrınız yoktur. Erdemli olmayacak mısınız,\" dedi"},{"SurahNumber":7,"VerseNumber":66,"Text":"Halkından ileri gelen inkarcılar, \"Biz seni beyinsizlik içinde görüyoruz. Biz seni yalancı sanıyoruz"},{"SurahNumber":7,"VerseNumber":67,"Text":"Dedi ki: \"Ey halkım, ben beyinsiz değilim; fakat ben, evrenlerin Rabbinden bir elçiyim"},{"SurahNumber":7,"VerseNumber":68,"Text":"Size Rabbimin mesajını iletiyorum. Sizin için güvenilir bir öğütçüyüm"},{"SurahNumber":7,"VerseNumber":69,"Text":"Sizi uyarmak amacıyla Rabbinizden bir mesajın aranızdan bir adama gelmesine mi şaştınız? Nuh'un halkından sonra sizi varisler yaptığını ve yaratılışta sizi onlardan güçlü kıldığını hatırlayın. Başarmanız için ALLAH'ın nimetlerini düşünün"},{"SurahNumber":7,"VerseNumber":70,"Text":"Dediler ki: \"Sadece ALLAH'a kulluk edelim ve atalarımızın taptıklarını terkedelim diye mi bize geldin? Doğru sözlü isen bizi kendisiyle tehdit ettiğin şeyi getir bakalım"},{"SurahNumber":7,"VerseNumber":71,"Text":"Dedi ki: \"Rabbinizden bir azap ve öfkeye mahkum edilmiş bulunuyorsunuz. Sizin ve atalarınızın uydurduğu ve ALLAH'ın kendilerine hiçbir güç vermediği isimler konusunda mı benimle tartışıyorsunuz? Bekleyiniz, ben de sizinle birlikte bekleyenlerdenim"},{"SurahNumber":7,"VerseNumber":72,"Text":"Bizden bir rahmet olarak, onu ve onunla birlik olanları kurtardık. Ayetlerimizi yalanlayarak inanmıyanların da ardını kestik"},{"SurahNumber":7,"VerseNumber":73,"Text":"Semud halkına da kardeşleri Salih'i gönderdik. Dedi ki: \"Ey halkım, ALLAH'a kulluk edin. O'ndan başka bir tanrınız yoktur. Rabbinizden, size bir beyyine (kanıt) gelmiştir. Şu ALLAH'ın devesi sizin için bir işaret olacaktır. Onu bırakın, ALLAH'ın toprağında otlasın. Ona bir zarar vermeyin; yoksa sizi acı bir azap yakalar"},{"SurahNumber":7,"VerseNumber":74,"Text":"Ad halkından sonra sizi varisler kıldığını hatırlayın. Sizi yeryüzüne yerleştirdi. Düzlüklerinde köşkler kurup dağlarında evler yontuyorsunuz. ALLAH'ın nimetlerini hatırlayın da yeryüzünde bozgunculuk yaparak karışıklık çıkarmayın"},{"SurahNumber":7,"VerseNumber":75,"Text":"Halkının büyüklük taslayan ileri gelenleri, aşağılayıp zulmettikleri inananlara, \"Salih'in gerçekten Rabbi tarafından gönderilmiş olduğunu nereden biliyorsunuz,\" dediler. Onlar da: \"Biz onun getirdiği mesaja inanıyoruz,\" dediler"},{"SurahNumber":7,"VerseNumber":76,"Text":"Büyüklük taslayanlar, \"Biz, sizin inandığınız şeyi inkar ediyoruz,\" dediler"},{"SurahNumber":7,"VerseNumber":77,"Text":"Deveyi işkence ederek kestiler ve Rab'lerinin emrine baş kaldırdılar: \"Salih, gerçekten elçilerden birisi isen, bizi tehdit ettiğin azabı başımıza getir,\" dediler"},{"SurahNumber":7,"VerseNumber":78,"Text":"Bunun üzerine, onları o sarsıntı yakaladı; evlerinde dizüstü çöküverdiler"},{"SurahNumber":7,"VerseNumber":79,"Text":"O da onlardan yüz çevirdi ve \"Ey halkım, size Rabbimin elçiliğini ilettim, size öğüt verdim; fakat siz öğüt verenleri sevmiyorsunuz,\" dedi"},{"SurahNumber":7,"VerseNumber":80,"Text":"Ve Lut'u da gönderdik. Halkına dedi ki: \"Sizden önce hiç kimsenin kıramadığı bir günahın rekorunu mu kırıyorsunuz"},{"SurahNumber":7,"VerseNumber":81,"Text":"Siz kadınları bırakıp erkeklere cinsel duygularla yöneliyorsunuz. Siz sınırı aşan bir topluluksunuz"},{"SurahNumber":7,"VerseNumber":82,"Text":"Halkının cevabı, ancak şunları söylemek oldu: \"Onları kentinizden çıkarın. Bunlar çok temiz insanlarmış"},{"SurahNumber":7,"VerseNumber":83,"Text":"Onu ve ailesini kurtardık. Karısı hariç. O geride kalanlardan oldu"},{"SurahNumber":7,"VerseNumber":84,"Text":"Üstlerine bir yağmur yağdırdık. Suçluların sonuna bak"},{"SurahNumber":7,"VerseNumber":85,"Text":"Medyen'e de kardeşleri Şuayb'ı gönderdik. Dedi ki: \"Ey halkım, ALLAH'a kulluk edin. O'ndan başka tanrınız yoktur. Rabbinizden size açık bir kanıt gelmiş bulunuyor. Ölçü ve tartıyı tam uygulayın. Halkın hakkını yemeyin. Düzeltildikten sonra yeryüzünde bozgunculuk yapmayın. İnanıyorsanız bunlar sizin için daha hayırlıdır"},{"SurahNumber":7,"VerseNumber":86,"Text":"ALLAH'ın yolunu eğriltmek ve inananları tehdit edip ondan çevirmek için her yolun başına oturmayın. Sayıca az iken sizi nasıl da çoğalttığını düşünün. Bozguncuların sonunun nasıl olduğuna bir bakın"},{"SurahNumber":7,"VerseNumber":87,"Text":"Madem ki sizden bir kısmı benimle gönderilen mesaja inanmış, bir kısmı da inanmamış bulunuyor, öyleyse ALLAH aramızda hükmedinceye kadar sabredin. O, hükmedenlerin en iyisidir"}]}