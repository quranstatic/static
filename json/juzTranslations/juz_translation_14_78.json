{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"Alif. Lám. Rá. Tato znamení jsou Knihy a Čtení zjevného"},{"SurahNumber":15,"VerseNumber":2,"Text":"Častokráte přáti si budou nevěřící, aby byli z odevzdaných do vůle Boží"},{"SurahNumber":15,"VerseNumber":3,"Text":"Nech je, ať hodují a užívají a klamati dávají se nadějí: však zvědí"},{"SurahNumber":15,"VerseNumber":4,"Text":"Nezahladili jsme nikdy města, aniž by dáno bylo mu písmo povědomé"},{"SurahNumber":15,"VerseNumber":5,"Text":"Nelze nikterému národu uspíšiti lhůtu svou, aniž zpozditi ji"},{"SurahNumber":15,"VerseNumber":6,"Text":"A říkají: „Ty, jemuž sesláno bylo Napomenutí, zajisté zlým duchem jsi posedlý"},{"SurahNumber":15,"VerseNumber":7,"Text":"zdaž nebyl bys přišel k nám provázen anděly, kdybys byl pravdomluvný?“"},{"SurahNumber":15,"VerseNumber":8,"Text":"Nesesíláme andělů svých, leda s právem a tehdy nebylo by již poshověno nevěřícím"},{"SurahNumber":15,"VerseNumber":9,"Text":"Zajistéť seslali jsme Napomenutí a jistě chrániti je budeme"},{"SurahNumber":15,"VerseNumber":10,"Text":"A již před tebou poslali jsme vyslance k sektám předešlých"},{"SurahNumber":15,"VerseNumber":11,"Text":"a nepřisel ani jeden prorok k nim, aniž by se mu nebyli vysmívali"},{"SurahNumber":15,"VerseNumber":12,"Text":"a na stejnou dráhu uvedeme srdce provinilců"},{"SurahNumber":15,"VerseNumber":13,"Text":"Neuvěří v ně, jakž minulá zvyklost byla předešlých"},{"SurahNumber":15,"VerseNumber":14,"Text":"i kdybychom otevřeli nad nimi bránu v nebesích a oni vzestupovali směrem k ní"},{"SurahNumber":15,"VerseNumber":15,"Text":"stále by říkali ještě: „Opojeni jsou zrakové naši, ba v pravdě lid jsme očarovaný!“"},{"SurahNumber":15,"VerseNumber":16,"Text":"Ustanovili jsme na nebi znamení zvířetníku a zkrášlili jsme je pro (vzhled) pohlížejících"},{"SurahNumber":15,"VerseNumber":17,"Text":"a ochránili je před každým Satanem kamenovaným"},{"SurahNumber":15,"VerseNumber":18,"Text":"vyjma toho, jenž naslouchá pokradmu a v zápětí stižen jest šlehem plamene viditelným"},{"SurahNumber":15,"VerseNumber":19,"Text":"A rozprostřeli jsme zemi a rozházeli po ní temena hor a vzrůsti jsme dali na ní všem věcem dle zvážení"},{"SurahNumber":15,"VerseNumber":20,"Text":"a zaopatřili jsme na ní výživu vám, jakož i těm, kterých nevyživujete"},{"SurahNumber":15,"VerseNumber":21,"Text":"Není věci, jíž zásoby nebyly by v naší moci: a poskytneme je shůry jen v množství stanoveném"},{"SurahNumber":15,"VerseNumber":22,"Text":"A vyslali jsme větry zúrodňující a seslali jsme s nebe vodu, jíž napájíme vás: a vy nejste pány nádrží jejich"},{"SurahNumber":15,"VerseNumber":23,"Text":"Zajisté my jsme to, kteříž obživujeme a umrtvujeme a my (všeho) jsme dědici"},{"SurahNumber":15,"VerseNumber":24,"Text":"Zajisté znali jsme ony, kdož předešli vás a známe ty, kteří po vás přijdou"},{"SurahNumber":15,"VerseNumber":25,"Text":"V pravdě Pán tvůj shromáždí je všechny, neboť moudrý jest a vševědoucí"},{"SurahNumber":15,"VerseNumber":26,"Text":"Stvořili jsme pak člověka z hlíny, z bláta hrnčířského"},{"SurahNumber":15,"VerseNumber":27,"Text":"před ním pak stvořili jsme Džinny z ohně sžírajícího"},{"SurahNumber":15,"VerseNumber":28,"Text":"(Pomni), když řekl Pán tvůj k andělům: „Jáť zajisté tvořím člověka z hlíny, z bláta hrnčířského"},{"SurahNumber":15,"VerseNumber":29,"Text":"a až vytvořím podobu jeho a vdechnu do ní ducha svého, padnete na tváře své, uctívajíce ho.“"},{"SurahNumber":15,"VerseNumber":30,"Text":"I padli na tváře své andělé všichni, vesměs"},{"SurahNumber":15,"VerseNumber":31,"Text":"vyjma Iblíse jenž, odepřel připojiti se k uctívajícím"},{"SurahNumber":15,"VerseNumber":32,"Text":"Řekl (Bůh): „Ó Iblísi, proč nepřipojuješ se k uctívajícím?“"},{"SurahNumber":15,"VerseNumber":33,"Text":"Řekl: „Nepadnu na tvář svou před člověkem, jejž stvořil's z hlíny, z bláta hrnčířského.“"},{"SurahNumber":15,"VerseNumber":34,"Text":"Řekl Bůh: „Vyjdiž odsud — zajistéť kamenován jsi"},{"SurahNumber":15,"VerseNumber":35,"Text":"A dojista prokletí bude nad tebou až do dne soudného.“"},{"SurahNumber":15,"VerseNumber":36,"Text":"Řekl: „Pane můj, poshov mi do dne vzkříšení jejich.“"},{"SurahNumber":15,"VerseNumber":37,"Text":"Řekl (Bůh): „Budiž jedním z těch, jimž poshověno jest"},{"SurahNumber":15,"VerseNumber":38,"Text":"až do dne lhůty stanovené.“"},{"SurahNumber":15,"VerseNumber":39,"Text":"Řekl: „Pane můj, za to, že's zlákal mne, zajisté krášlit budu lidem (pobyt) na zemi a všechny zlákám je"},{"SurahNumber":15,"VerseNumber":40,"Text":"vyjma služebníků tvojich upřímných.“"},{"SurahNumber":15,"VerseNumber":41,"Text":"Řekl (Bůh): „Tato cesta, podle mne, jest správná"},{"SurahNumber":15,"VerseNumber":42,"Text":"neboť nad služebníky mými zajisté nebudeš míti moci, vyjma těch, kdož následovati budou tě, byvše zlákáni.“"},{"SurahNumber":15,"VerseNumber":43,"Text":"V pravdě, peklo zaslíbeným jest místem těchto všechněch"},{"SurahNumber":15,"VerseNumber":44,"Text":"V ně sedmero vede bran a u každé brány bude z nich oddíl určitý"},{"SurahNumber":15,"VerseNumber":45,"Text":"Však bohabojní dlíti budou uprostřed zahrad rajských a pramenů"},{"SurahNumber":15,"VerseNumber":46,"Text":"„Vstupte do nich v pokoji a bezpečí!“"},{"SurahNumber":15,"VerseNumber":47,"Text":"Zprostili jsme nitra jejich veškeré zášti: bratrsky hověti si budou na lehátkách, pohlížejíce si tváří v tvář"},{"SurahNumber":15,"VerseNumber":48,"Text":"tam nepostihne jich nikdy únava, aniž kdy ztad vypuzeni budou"},{"SurahNumber":15,"VerseNumber":49,"Text":"Oznam služebníkům mým, že velký jsem v odpouštění, slitovný"},{"SurahNumber":15,"VerseNumber":50,"Text":"a že trest můj trest jest bolestný"},{"SurahNumber":15,"VerseNumber":51,"Text":"a vypravuj jim o hostech Abrahamových"},{"SurahNumber":15,"VerseNumber":52,"Text":"když vešli k němu a řekli: „Pokoj (s tebou)“ a řekl: „Zajisté ulekli jsme se vás.“"},{"SurahNumber":15,"VerseNumber":53,"Text":"Řekli: „Nelekej se, neboť přinášíme ti zvěst, že obdařen budeš synem moudrým.“"},{"SurahNumber":15,"VerseNumber":54,"Text":"Řekl: „Zdaž zvěstovati budete mi tuto novinu, když stáří dostihlo mne? Co v pravdě máte mi oznámiti?“"},{"SurahNumber":15,"VerseNumber":55,"Text":"Řekli jsme ti novinu pravdivou: tudíž nebuď z těch, kdož ztrácejí naději.“"},{"SurahNumber":15,"VerseNumber":56,"Text":"Řekl: „Kdož ztrácí naději v milosrdenství boží, vyjma zbloudilých?“"},{"SurahNumber":15,"VerseNumber":57,"Text":"Řekl dále: „Jaké jest poslání vaše, ó poslové?“"},{"SurahNumber":15,"VerseNumber":58,"Text":"Řekli: „Zajisté posláni jsme k lidu provinilému"},{"SurahNumber":15,"VerseNumber":59,"Text":"vyjma rodu Lotova, kterýž zachráníme veškerý"},{"SurahNumber":15,"VerseNumber":60,"Text":"kromě ženy jeho, jíž přisoudili jsme aby byla jednou z liknavých.“"},{"SurahNumber":15,"VerseNumber":61,"Text":"A když k rodu Lotovu přišli vyslanci"},{"SurahNumber":15,"VerseNumber":62,"Text":"řekl (Lot): „Zajisté lidé jste mi neznámí.“"},{"SurahNumber":15,"VerseNumber":63,"Text":"Řekli: „Ovšem, přišli jsme k tobě za účelem, o němž (lid tvůj) pochybuje"},{"SurahNumber":15,"VerseNumber":64,"Text":"přinesli jsme ti pravdu a pravdu mluvíme"},{"SurahNumber":15,"VerseNumber":65,"Text":"vyjdi tudíž s rodinou svou za temna (této) noci a následuj je vzadu: nechť pak neobrací se z vás nikdo, nýbrž kráčejte, kamž nakázáno jest vám.“"},{"SurahNumber":15,"VerseNumber":66,"Text":"Dali jsme mu pak tento rozkaz neboť do posledního měl býti vyhlazen lid onen z rána"},{"SurahNumber":15,"VerseNumber":67,"Text":"I přihnal se lid města, rozradován zprávou —"},{"SurahNumber":15,"VerseNumber":68,"Text":"Řekl (Lot): „Toto jsou hosté mí, pročež nezneuctívejte mne"},{"SurahNumber":15,"VerseNumber":69,"Text":"a bojte se Boha a potupou nepokrývejte mne.“"},{"SurahNumber":15,"VerseNumber":70,"Text":"Řekli: „Zdaž nezapověděli jsme ti, abys (poskytoval útulku) komukoliv?“"},{"SurahNumber":15,"VerseNumber":71,"Text":"Řekl: „Zde jsou dcery mé, chcete-li se (smilstva) dopouštěti.“"},{"SurahNumber":15,"VerseNumber":72,"Text":"Při životě tvém, lid zajisté bloudil v opojení svém"},{"SurahNumber":15,"VerseNumber":73,"Text":"a bouře zachvátila je při slunce východu"},{"SurahNumber":15,"VerseNumber":74,"Text":"a obrátili jsme město vrchem do spodu a dštili jsme na ně kamení z hlíny vypálené"},{"SurahNumber":15,"VerseNumber":75,"Text":"zajistéť v tomto všem znamení jest pro bedlivě badající"},{"SurahNumber":15,"VerseNumber":76,"Text":"A města ona leží na cestě tam dosud zůstalé"},{"SurahNumber":15,"VerseNumber":77,"Text":"zajistéť v tomto (všem) znamení jest pro věřící"},{"SurahNumber":15,"VerseNumber":78,"Text":"Byli pak obyvatelé hvozdu též nepravostnými"},{"SurahNumber":15,"VerseNumber":79,"Text":"a pomstou svojí zasáhli jsme je a obě města jsou dojista příkladem zjevným"},{"SurahNumber":15,"VerseNumber":80,"Text":"A obyvatelé HEDŽRU lháři nazývali vyslance"},{"SurahNumber":15,"VerseNumber":81,"Text":"a předvedli jsme jim znamení naše, však odvrátili se od nich"},{"SurahNumber":15,"VerseNumber":82,"Text":"Ve skalách hor tesali si obydlí, aby byli v bezpečí"},{"SurahNumber":15,"VerseNumber":83,"Text":"však bouře zachvátila je za jitra časného"},{"SurahNumber":15,"VerseNumber":84,"Text":"a nic neprospěly jim jejich námahy"},{"SurahNumber":15,"VerseNumber":85,"Text":"Zajisté stvořili jsme nebe i země a vše, což mezi nimi jest, jedině v pravdě: hodina (soudu) pak přijde nezvratně. Promíjej tudíž promíjením krásným"},{"SurahNumber":15,"VerseNumber":86,"Text":"neboť Pán tvůj zajisté jest Stvořitelem, jest vševědoucím"},{"SurahNumber":15,"VerseNumber":87,"Text":"Již dali jsme ti sedm veršů ke stálému opakování a Korán velebný"},{"SurahNumber":15,"VerseNumber":88,"Text":"Nespočívej dlouhým pohledem na požitcích, jichž popřáli jsme několika párům z nich: nermuť se nijak pro ně, nýbrž skloň křídla svá nad věřícími"},{"SurahNumber":15,"VerseNumber":89,"Text":"A rci: „Jáť v pravdě jsem varovatelem zjevným.“"},{"SurahNumber":15,"VerseNumber":90,"Text":"Seslali jsme (trest) na ty, kdož rozdělují"},{"SurahNumber":15,"VerseNumber":91,"Text":"kdož dělí Korán na části"},{"SurahNumber":15,"VerseNumber":92,"Text":"Při Pánu tvém! Jistotně budeme dotazovati se jich všechněch"},{"SurahNumber":15,"VerseNumber":93,"Text":"ohledně toho, co činili"},{"SurahNumber":15,"VerseNumber":94,"Text":"Ohlašuj tudíž, což nakázáno ti bylo a straň se mnohobožců"},{"SurahNumber":15,"VerseNumber":95,"Text":"my pak zajisté dostačíme ti oproti posměváčkům"},{"SurahNumber":15,"VerseNumber":96,"Text":"kteří staví si vedle Boha boha jiného: však zvědí"},{"SurahNumber":15,"VerseNumber":97,"Text":"Dobře pak víme, že svírá se ti hruď (bolem) nad tím, co říkají"},{"SurahNumber":15,"VerseNumber":98,"Text":"pročež vyvyšuj Pána svého ve chvále jeho a druž se k těm, kdož padají na tvář svou"},{"SurahNumber":15,"VerseNumber":99,"Text":"a uctívej Pána svého, dokud nepřijde ti to, co jest jistotné"},{"SurahNumber":16,"VerseNumber":1,"Text":"Přijde rozkaz boží, pročež neuspěšujte jej! Chvála budiž mu: onť vypovznešen jest nade vše, cokoliv s ním spolčujete"},{"SurahNumber":16,"VerseNumber":2,"Text":"Sestupovati dává andělům svým z rozkazu svého, s duchem (svým), na koho zlíbí se mu ze služebníků jeho: „Varujte lidi, že není Boha, kromě mne: tudíž mne se bojte!“"},{"SurahNumber":16,"VerseNumber":3,"Text":"Stvořil nebesa i zemi v pravdě: vysoko povznešen jest nade vše cokoliv s ním spolčujete"},{"SurahNumber":16,"VerseNumber":4,"Text":"Stvořil člověka z kapky semene a hle, on jest mu odpůrcem zjevným"},{"SurahNumber":16,"VerseNumber":5,"Text":"A dobytčata stvořil pro vás: z nich oděv máte a věci užitečné: a z nich i pojídáte"},{"SurahNumber":16,"VerseNumber":6,"Text":"A jich krásou (honosíte se), když domů je přivádíte a když na pastvu je vyháníte"},{"SurahNumber":16,"VerseNumber":7,"Text":"A nosí břemena vaše do krajin, kamž jinak byste nedostali se, leč s velkou námahou, zajisté Pán váš dobrotivý jest a milosrdný"},{"SurahNumber":16,"VerseNumber":8,"Text":"Koně, muly a osly dal vám, abyste jezdili na nich a pro ozdobu: a tvoří věci, o nichž nevíte"},{"SurahNumber":16,"VerseNumber":9,"Text":"Bohu přináleží určení (směru) cesty: někteří jdou stranou, však kdyby Bůh chtěl, vedl by vás všechny (cestou pravou)"},{"SurahNumber":16,"VerseNumber":10,"Text":"Onť to byl, jenž seslal vám s nebe vodu za nápoj vám a ke vzrůstu bylin pro pastvu"},{"SurahNumber":16,"VerseNumber":11,"Text":"Jí vyrůstá vám obilí, olivy a palmy a réva vinná a plody všeho druhu: zajisté v tomto znamení jest lidu přemýšlivému"},{"SurahNumber":16,"VerseNumber":12,"Text":"A podrobil vám noc i den: a slunce a měsíc a hvězdy podrobeny jsou vám z rozkazu jeho: zajisté v tomto znamení jsou lidu chápajícímu"},{"SurahNumber":16,"VerseNumber":13,"Text":"A cožkolivěk stvořil vám na zemi z různých barev: zajisté v tomto znamení jest lidu přemýšlivému"},{"SurahNumber":16,"VerseNumber":14,"Text":"Onť to byl, jenž podrobil vám moře, abyste pojídati mohli z čerstvého masa (ryb) jeho a loviti z něho ozdoby, jimiž se odíváte: a viz lodi, any brázdí vlny jeho, aby (tak) hledali jste dary z milosti boží a abyste byli vděčni"},{"SurahNumber":16,"VerseNumber":15,"Text":"A rozházel temena horská po zemi, aby země nehýbala se s vámi: a řeky a stezky, abyste vedeni byli jimi"},{"SurahNumber":16,"VerseNumber":16,"Text":"jakož i známky podél cest: a hvězdami též vedeni jsou"},{"SurahNumber":16,"VerseNumber":17,"Text":"Zdaž ten, jenž tvoří, roveň jest tomu, kdo netvoří? Nepromyslíte-liž si toho"},{"SurahNumber":16,"VerseNumber":18,"Text":"A kdybyste spočísti chtěli milosti boží, nedopočítáte se jich: Bůh zajisté velký jest v odpouštění a slitovný"},{"SurahNumber":16,"VerseNumber":19,"Text":"A Bůh dobře ví, co tajíte i co najevo dáváte"},{"SurahNumber":16,"VerseNumber":20,"Text":"však božstva, jež oni vzývají vedle Boha, netvoří ničeho, nýbrž sama jsou stvořena"},{"SurahNumber":16,"VerseNumber":21,"Text":"Mrtva jsou, bez života, a nevědí, kdy vzkříšena budou"},{"SurahNumber":16,"VerseNumber":22,"Text":"Bůh váš jest Bůh Jediný, a srdce těch, kdož nevěří v život budoucí, oddána jsou zapírání a pyšni jsou"},{"SurahNumber":16,"VerseNumber":23,"Text":"však není pochybnosti o tom, že Bůh dobře ví, co tají i co najevo dávají, a on zajisté nemiluje pyšných"},{"SurahNumber":16,"VerseNumber":24,"Text":"Když řečeno jest jim: „Co seslal vám Pán váš?“, dí: „Pověsti starých,“"},{"SurahNumber":16,"VerseNumber":25,"Text":"aby nésti mohli břemena svá úplná v den zmrtvýchvstání, jakož i část břemene těch, jež uvádějí na bludnou cestu z nevědomosti své. Špatné to bude břímě"},{"SurahNumber":16,"VerseNumber":26,"Text":"Úklady strojili již ti, kdož před nimi byli, však udeřil Bůh budovu jejich v základech: a zhroutila se střecha nad hlavami jejich a přikvačil na ně trest, zkad nenadáli se"},{"SurahNumber":16,"VerseNumber":27,"Text":"Pak v den zmrtvýchvstání zahanbí je Bůh a řekne: „Kde jsou ti, které za společníky dávali jste mi a již příčinou byli vašich rozporů?“ Řeknou pak ti, jimž dáno bylo vědění: „Zajisté potupa dnes a vše zlé padne na nevěřící!“"},{"SurahNumber":16,"VerseNumber":28,"Text":"Ti, které skositi přijdou andělé (smrti) ve stavu nepravostném, nabízeti budou smíření, (řkouce): „Nečinili jsme zlého.“ — „Nikoliv, naopak: Bůh zajisté dobře ví, co činili jste"},{"SurahNumber":16,"VerseNumber":29,"Text":"Pročež vstupte do bran pekla, v němž přebývati budete věčně: a špatný bude příbytek pyšných!“"},{"SurahNumber":16,"VerseNumber":30,"Text":"A řečeno bude bohabojným: „Co seslal vám Pán váš?“ Řeknou: „Vše nejlepší: těm, kdož dobře činili, v životě pozemském dobrou (odplatu), však obývání v životě budoucím daleko lepším bude: jak libý bude příbytek bohabojných!“"},{"SurahNumber":16,"VerseNumber":31,"Text":"Do zahrad Edenu vstoupí, pod nimiž řeky tekou: v nich míti budou vše, čehož si přáti budou. Takovýmto způsobem odměňuje Bůh ty, kdož bojí se ho"},{"SurahNumber":16,"VerseNumber":32,"Text":"jimž, když přijdou andělé (smrti) skositi je ve stavu spravedlivosti, řeknou: „Pokoj s vámi! Vstuptež do ráje v odměnu za to, co činili jste.“"},{"SurahNumber":16,"VerseNumber":33,"Text":"Což jiného očekávají, než že přijdou na ně andělé (smrti), anebo rozkaz Pána tvého? Stejně tak činili ti, kdož byli před nimi a Bůh neučinil jim příkoří, nýbrž oni sobě samém příkoří přivodili"},{"SurahNumber":16,"VerseNumber":34,"Text":"A padly na ně špatnosti, jichž dopustili se: a se všech stran obklopilo je to, z čeho posměch si byli tropili"},{"SurahNumber":16,"VerseNumber":35,"Text":"Ti, kdož spolčují (jiná božstva) s Bohem, řekli: „Kdyby Bůh byl chtěl, nebyli bychom my, aniž otcové naši, uctívali než jej: aniž bychom byli zapověděli co bez něho.“ Stejně tak jednali ti, kdož byli před nimi: však zdaž jiné povinnosti mají proroci, než ohlašování zjevné"},{"SurahNumber":16,"VerseNumber":36,"Text":"V každém národě pak vzbudili jsme proroka, (volajícího): „Uctívejte Boha a straňte se Tághúta!“ Některé z nich Bůh uvedl (na cestu pravou), jiným pak přisouzeno bylo, aby zůstali v bludu: i putujte zemí, a pohleďte, jaký byl konec těch, kdož lháři nazývali proroky"},{"SurahNumber":16,"VerseNumber":37,"Text":"Máš-li starost ohledně (správného) vedení jich, věz, že Bůh zajisté nevede (pravou stezkou) těch, které zavádí v blud: jim nebude pomocníků"},{"SurahNumber":16,"VerseNumber":38,"Text":"A přisahají při Bohu nejpevnější přísahou svou: „Bůh nevzkřísí toho, jenž zemřel.“ Naopak, (učiní tak): podle slibu svého pravdivého: však většina lidí není si toho vědoma"},{"SurahNumber":16,"VerseNumber":39,"Text":"(Učiní tak), aby objasnil jim to, v čem rozcházeli se, a aby seznali ti, kdož nevěřili, že oni lháři byli"},{"SurahNumber":16,"VerseNumber":40,"Text":"Jediné slovo naše k čemukoliv chceme, aby bylo, jest, že řekneme: „Staň se!“ a stane se"},{"SurahNumber":16,"VerseNumber":41,"Text":"Těm, kdož vystěhovali se pro Boha poté, když byli utištěni, jistotně poskytneme krásné obývání na tomto světě, však odměna v životě budoucím daleko krásnější jest, kdyby si to jen uvědomili"},{"SurahNumber":16,"VerseNumber":42,"Text":"ti, kdož trpělivě vyčkávají a na Pána svého spoléhají"},{"SurahNumber":16,"VerseNumber":43,"Text":"A poslali jsme před tebou jedině muže, jimž vnukli jsme poslání jejich: a tažte se lidu, jemuž dáno bylo Napomenutí, nevíte-li (o tom)"},{"SurahNumber":16,"VerseNumber":44,"Text":"S jasnými důkazy a písmy poslali jsme je, a seslali jsme (i) tobě Napomenutí, abys vysvětlil lidem to, co sesláno jim bylo a aby o tom přemýšleli"},{"SurahNumber":16,"VerseNumber":45,"Text":"Zdaž jisti jsou ti, kdož lstivě vymýšleli špatnosti, že neproboří Bůh zemi pod nimi, anebo že nepřijde jim trest, zkad nenadějí se"},{"SurahNumber":16,"VerseNumber":46,"Text":"Aneb že nepostihne je na cestách jejich, aniž by mohli to znemožniti"},{"SurahNumber":16,"VerseNumber":47,"Text":"Aneb že nepostihne je ponenáhlým úděsem? Však zajisté Pán váš vlídný jest a slitovný"},{"SurahNumber":16,"VerseNumber":48,"Text":"Zdaž neviděli, že cokoliv stvořil Bůh, sklání stín svůj napravo i nalevo úctou k Bohu a v poníženosti sklání se před ním"},{"SurahNumber":16,"VerseNumber":49,"Text":"Bohu pak klaní se vše, což na nebi jest i na zemi, tvorové i andělé, pýchy prosti"},{"SurahNumber":16,"VerseNumber":50,"Text":"bojí se Pána svého na výsostech a konají, což nakázáno jim"},{"SurahNumber":16,"VerseNumber":51,"Text":"A řekl Bůh: „Nebeřte sobě bohů dvé, neboť pouze jeden Jediný jest Bůh: mne tudíž bojte se!“"},{"SurahNumber":16,"VerseNumber":52,"Text":"Jemuť přináleží, cožkoliv na nebi jest i na zemi, jemu přináleží uctívání věčné: zdaž jiného báti se budete, kromě Boha"},{"SurahNumber":16,"VerseNumber":53,"Text":"Není dobrodiní, jehož byste nebyli obdrželi od Boha: a když protivenstvím navštíveni jste, jej prosíte o pomoc"},{"SurahNumber":16,"VerseNumber":54,"Text":"Pak, když zbaví vás protivenství hle, část vás spolčuje jiná s Pánem svým (božstva)"},{"SurahNumber":16,"VerseNumber":55,"Text":"aby v nevíře popírali to, čím obdařili jsme je. Užívejte jen: však zvíte"},{"SurahNumber":16,"VerseNumber":56,"Text":"A oddělují pro ty, jež nemají, podíl z toho, čímž obdařili jsme je: při Bohu, jistotně tázáni budou ohledně toho, co byli vymýšleli"},{"SurahNumber":16,"VerseNumber":57,"Text":"A dávají Bohu dcery: při slávě jeho, uchovejž! A sami si nepřejí jich míti"},{"SurahNumber":16,"VerseNumber":58,"Text":"Neboť když některému z nich oznámeno jest narození dcery, stínem zachmuří se tvář jeho a tají zlobu svou"},{"SurahNumber":16,"VerseNumber":59,"Text":"Skrývá se před lidmi pro neštěstí, jež bylo mu oznámeno. Má k pohaně ponechati si děcko, anebo zahrabati je v prachu země? Zdaž nejsou pochybenými úsudky jejich"},{"SurahNumber":16,"VerseNumber":60,"Text":"Ti, kdož nevěří v život budoucí přirovnáváni buďtež ke všemu zlému: ke všemu nejvyššímu pak přirovnáván budiž Bůh, neboť on mocný jest a moudrý"},{"SurahNumber":16,"VerseNumber":61,"Text":"Kdyby Bůh měl trestati lid dle nepravosti jejich, nezůstalo by živého tvora na zemi: však on poshovuje jim do lhůty předurčené. Když pak dostaví se lhůta jejich neprodlouží ji ni o hodinu, aniž uspíší"},{"SurahNumber":16,"VerseNumber":62,"Text":"Dávají Bohu co sami nenávidějí; lež pronášejí jazykové jejich řkouce, že krásná odměna bude jim údělem. Není pochyby, že údělem jejich bude oheň a oni do něho uvrženi budou"},{"SurahNumber":16,"VerseNumber":63,"Text":"Při Bohu! Poslali jsme již před tebou proroky své k národům, však těmto zkrášlil Satan činy jejich: nyní on jest ochráncem jejich a trest bolestný je očekává"},{"SurahNumber":16,"VerseNumber":64,"Text":"Seslali jsme ti pak Knihu jen proto, abys vysvětlil jim to, v čem neshodují se a též aby vedením byla a milosrdenstvím lidu věřícímu"},{"SurahNumber":16,"VerseNumber":65,"Text":"A Bůh seslal s nebe vodu, aby obživoval jí odumřevší zemi. V tom zajisté znamení jest lidu slyšícímu"},{"SurahNumber":16,"VerseNumber":66,"Text":"Zajisté pak v dobytčatech naleznete poučení. Poskytujeme vám k pití to, co v útrobách jich nalézá se, nejsouc ani odpadkem, ani krví: mléko čisté, jež příjemno jest pijícím"},{"SurahNumber":16,"VerseNumber":67,"Text":"A z plodů datlovníku a vinné révy béřete opojné nápoje a potravu lahodnou: zajisté v tom všem znamení jest lidu chápajícímu"},{"SurahNumber":16,"VerseNumber":68,"Text":"A vnukl Pán tvůj VČELE: „Beř si obydlí v horách, ve stromech a v tom, co ti (lidé) vystaví"},{"SurahNumber":16,"VerseNumber":69,"Text":"poté požívej ze všech plodů a kráčej poslušně ve stezkách Pána svého.“ Z útrob pak jejích vychází tekutina různých barev, lékem jsouc lidem: zajisté v tomto znamení jest lidu přemýšlivému"},{"SurahNumber":16,"VerseNumber":70,"Text":"A Bůh stvořil vás, poté dá vám zemříti. Některý z vás pak dostihne starobného, sešlého věku, až nebude věděti ničeho z toho, co věděl: zajistéť Bůh vševědoucí jest a mocný"},{"SurahNumber":16,"VerseNumber":71,"Text":"Bůh vyznamenal některé z vás nad jiné v živobytí: však ti, již vyznamenáni byli, nepopřávají podílu z živobytí toho těm, jichž zmocnila se pravice jejich, tak aby rovni si v tom byli: Zdaž dobrodiní Boha zakrývati budou"},{"SurahNumber":16,"VerseNumber":72,"Text":"A Bůh dal vám manželky z vašeho plemene: a z manželek vašich dal vám syny a vnuky; a výživou dal vám věci dobré. Zdaž v plané výmysly ještě věřiti budou a dobrodiní Boha zapírati"},{"SurahNumber":16,"VerseNumber":73,"Text":"A uctívati vedle Boha (božstva), jež nemohou poskytnouti jim ničeho k výživě s nebes či ze země a nejsou s to (ničeho učiniti)"},{"SurahNumber":16,"VerseNumber":74,"Text":"Pročež nečiňte v ničem podobenství s Bohem, neboť Bůh zajisté ví a vy nevíte"},{"SurahNumber":16,"VerseNumber":75,"Text":"Bůh činí vám podobenstvím otroka ovládaného pánem svým, nemohoucího činiti (o své vůli) ničeho: a muže, jemuž popřáli jsme z milosti své živobytí hojného a jenž rozdává z něho potajmu i veřejně. Jsou rovni si tito dva? Chvála Bohu, nikoliv: však většina jich není si toho vědoma"},{"SurahNumber":16,"VerseNumber":76,"Text":"A činí vám Bůh podobenstvím dva muže, z nichž jeden jest němý od narození, nemohoucí činiti (o své vůli) ničeho a jest břemenem pánu svému: ať kamkoli poslán, nevrátí se s úspěchem. Zdaž roveň jest tento muži, který nakazuje, což spravedlivo jest a kráčí stezkou přímou"},{"SurahNumber":16,"VerseNumber":77,"Text":"Bohu jedině známy jsou skryté věci nebes i země: příchod pak hodiny jest jako mžiknutí oka, ba rychlejší, neboť Bůh jest všemohoucí"},{"SurahNumber":16,"VerseNumber":78,"Text":"Bůh vyvedl vás z útrob matek vašich, nemající nejmenšího vědění: a dal vám sluch a zrak a srdce, abyste mu byli vděčnými"},{"SurahNumber":16,"VerseNumber":79,"Text":"Zdaž nikdy nehleděli na ptactvo podrobené (vůli boží) v klenbách nebes? Nikdo nedrží je (v moci své), kromě Boha: zajisté v tomto znamení jsou lidu věřícímu"},{"SurahNumber":16,"VerseNumber":80,"Text":"A Bůh učinil vám domy vaše obydlím a učinil vám z koží dobytčat stany, jež shledáváte lehkými, když stěhujete se z jednoho místa a usazujete se na jiném: a z vlny jejich a chlupů jejich a kožešin jejich učinil vám nářadí a potřeby k (dočasnému) užívání"},{"SurahNumber":16,"VerseNumber":81,"Text":"A Bůh učinil, že věci stvořené jím skýtají vám stín a hory útulek a učinil vám oděv, jenž chrání vás před horkem a oděv, jenž chrání vás v dobách zlých. Takovýmto způsobem dovršuje milosrdenství své nad vámi, abyste do vůle jeho se odevzdali"},{"SurahNumber":16,"VerseNumber":82,"Text":"Však obracejí-li se k tobě zády — tvým posláním jest pouze hlásání zjevné"},{"SurahNumber":16,"VerseNumber":83,"Text":"Znají milosrdenství boží a pak přece je zapírají: a většina jich jsou nevěřící"},{"SurahNumber":16,"VerseNumber":84,"Text":"Však jednoho dne vzbudíme z každého národa svědka: tehdy pak nebude dovoleno nevěřícím, aby vymlouvali se, aniž naleznou přijetí"},{"SurahNumber":16,"VerseNumber":85,"Text":"A tu spatří nepravostní trest svůj: a v ničem nebude uleveno jim, aniž posečkáno"},{"SurahNumber":16,"VerseNumber":86,"Text":"A když shlédnou ti, kdož společníky dávali (Bohu) společníky své, řeknou: „Pane náš, totoť jsou společníci naši, které vzývali jsme vedle tebe.“ Však tito odtuší jim v odvět: „Lháři jste!“"},{"SurahNumber":16,"VerseNumber":87,"Text":"A nabízeti budou Bohu v den onen smíření a ztratí se jim božstva jimi smyšlená"},{"SurahNumber":16,"VerseNumber":88,"Text":"Těm, kdož neuvěřili a odvraceli druhé od stezky boží přidáme trest nad trest za pohoršlivé skutky jejich"},{"SurahNumber":16,"VerseNumber":89,"Text":"Jednoho dne vzbudíme v každém národě svědka proti němu z jich vlastního středu: a tebe přivedeme jako svědka proti těmto, neboť tobě seslali jsme Knihu, jež vysvětlením jest všech věcí, věděním a milosrdenstvím a radostnou zvěstí těm, kdož odevzdali se do vůle boží"},{"SurahNumber":16,"VerseNumber":90,"Text":"Bůh zajisté přikazuje, spravedlnost a konání dobra a dávání příbuzným: zakazuje pak necudnosti, zlé skutky a útisk: a varuje vás, abyste toho byli pamětlivi"},{"SurahNumber":16,"VerseNumber":91,"Text":"Dostávejte věrně smlouvě s Bohem, když v ni jste byli vešli a neporušujte přísahy své poté, když jste ji byli dotvrdili: neboť v tom případě učinili jste Boha ručitelem svým. Bůh pak zajisté dobře ví, co činíte"},{"SurahNumber":16,"VerseNumber":92,"Text":"A nebuďte jako žena, jež rozpletla přadeno své poté, když pevně je byla spředla, rušíce zrádně přísahy navzájem si učiněné, když jeden sbor váš jest četnější druhého. V takovém případě Bůh staví vás jen na zkoušku a v den vzkříšení zajisté objasní vám vše, v čem neshodovali jste se"},{"SurahNumber":16,"VerseNumber":93,"Text":"Kdyby Bůh byl chtěl, byl by učinil vás jedním národem: však on zavádí v blud, koho chce a vede cestou přímou, koho chce: a zajisté tázáni budete ohledně skutků svých"},{"SurahNumber":16,"VerseNumber":94,"Text":"Pročež nerušte zrádně přísahy navzájem si učiněné, aby nesklouzla noha vaše poté, když byla pevně stála a abyste neokusili trestu zlého za to, že odvraceli jste druhé od stezky boží a aby nebyl vyměřen vám trest velký"},{"SurahNumber":16,"VerseNumber":95,"Text":"Neprodávejte smlouvy své s Bohem za cenu nepatrnou: neb co u Boha (získáte), bude vám lepší odměnou, dovedete-li pochopiti"},{"SurahNumber":16,"VerseNumber":96,"Text":"Cožkoliv u vás jest, pomine: cožkoliv pak u Boha jest, pobude. V pravdě pak doměříme těm, kdož trpělivě vyčkávali, odměnu jejich, hodnou nejlepších skutků jejich"},{"SurahNumber":16,"VerseNumber":97,"Text":"Kdožkoli jedná spravedlivě, ať muž či žena, a jest věřícím, tomu dopřejeme života blahého a jistotně vyměříme jim odměnu jejich, hodnou nejlepších skutků jejich"},{"SurahNumber":16,"VerseNumber":98,"Text":"Když pak čteš Korán, vezmi útočiště u Boha před Satanem kamenovaným"},{"SurahNumber":16,"VerseNumber":99,"Text":"neboť on jistě nemá moci nad těmi, kdož uvěřili a na Pána svého spoléhají"},{"SurahNumber":16,"VerseNumber":100,"Text":"nýbrž moc jeho vztahuje se jen na ty, kdož odvracejí se od Boha a spolčují s ním (božstva jiná)"},{"SurahNumber":16,"VerseNumber":101,"Text":"A zaměníme-li jedno znamení jiným znamením, — Bůh nejlépe ví, co sesílá! — říkají: „Sám jsi's to vymyslil.“ Nikoliv: však většina jich není si (pravdy) vědoma"},{"SurahNumber":16,"VerseNumber":102,"Text":"Rci: „Přinesl to dolů duch svatý od Pána tvého v pravdě, aby utvrdil tím ony, kdož uvěřili a jako vedení a radostnou zvěst těm, kdož do vůle boží se odevzdávají.“"},{"SurahNumber":16,"VerseNumber":103,"Text":"Dobře víme, že říkají: „Vždyť učí jej jakýsi muž.“ Však jazyk muže, na nějž činí narážku, jest cizí, kdežto tato mluva jest jazyk arabský, jasný"},{"SurahNumber":16,"VerseNumber":104,"Text":"Zajisté ony, kdož nevěří ve znamení boží, nevede Bůh (stezkou pravou) a přichystán jest jim trest bolestný"},{"SurahNumber":16,"VerseNumber":105,"Text":"neboť lež vymýšlejí ti, kdož nevěří ve znamení boží a zajisté oni lháři jsou"},{"SurahNumber":16,"VerseNumber":106,"Text":"Kdožkoli zapřel Boha poté, když byl uvěřil, vyjma toho, jenž proti své vůli k tomu byl donucen, mezitím co srdce jeho uklidněno zůstalo ve víře — hovně na ty, kdož s radostí otevřeli hruď svou nevíře, — Padne hněv Boha a údělem jim bude trest velký"},{"SurahNumber":16,"VerseNumber":107,"Text":"To proto, že milovali život pozemský nad život budoucí: a Bůh zajisté nevede (stezkou pravou) lid nevěřící"},{"SurahNumber":16,"VerseNumber":108,"Text":"Totoť jsou oni, jichž srdce, sluch i zrak zapečetil Bůh: to jsou ti, kdož lhostejni jsou"},{"SurahNumber":16,"VerseNumber":109,"Text":"není pochyby, že v životě budoucím záhubě propadnou"},{"SurahNumber":16,"VerseNumber":110,"Text":"Zajisté pak Pán tvůj k těm, kdož vystěhovali se poté, když byli utrpěli mnoho útisků, pak bojovali na stezce Páně a trpělivými byli: k těm Pán tvůj poté velký jest v odpouštění, slitovný"},{"SurahNumber":16,"VerseNumber":111,"Text":"V den, kdy každá duše obhajovati bude sama sebe a odměněna bude každá duše podle skutků svých a nikdo nebude zkrácen"},{"SurahNumber":16,"VerseNumber":112,"Text":"A činí vám Bůh podobenstvím město, jež žilo v bezpečí a v klidu a obdarováno bylo živobytím svým v hojnosti se všech stran: však popíralo dobrodiní boží i okusiti dal mu Bůh doby hladu a strachu za skutky jejich"},{"SurahNumber":16,"VerseNumber":113,"Text":"A přisel k nim prorok ze středu jejich, však za lháře prohlásili ho: pročež trest zachvátil je ve stavu nepravosti jejich"},{"SurahNumber":16,"VerseNumber":114,"Text":"Požívejte tedy ze všeho, což živobytím dal vám Bůh, dovoleným a dobrým a vděčni buďte za dobrodiní Boha, vskutku-li ho uctíváte"},{"SurahNumber":16,"VerseNumber":115,"Text":"Zapovězeno jest vám pouze jísti zdechliny a krev a maso vepřové a vše, nad čímž vysloveno bylo jiné jméno, než jméno Boha; však byl-li by kdo přinucen jísti z toho, — ale ne ze zvůle neb choutky — Bůh zajisté velký jest v odpouštění, slitovný"},{"SurahNumber":16,"VerseNumber":116,"Text":"A neříkejte v čemž jazykové vaši pronášejí lež — „Toto dovoleno jest a toto zapovězeno,“ aby tím vymýšleli jste lživá tvrzení o Bohu. Zajisté těm, kdož vymýšlejí lživá tvrzení o Bohu, dobře nepovede se"},{"SurahNumber":16,"VerseNumber":117,"Text":"malý požitek (mít) budou, však údělem jich bude trest bolestný"},{"SurahNumber":16,"VerseNumber":118,"Text":"Židům zapověděli jsme táž jídla, která jsme ti již dříve byli vyjmenovali: neučinili jsme jim útisku, nýbrž oni sami sobě útisk učinili"},{"SurahNumber":16,"VerseNumber":119,"Text":"Poté pak Pán tvůj k těm, kdož dopustili se zlého v nevědomosti, však poté na pokání obrátili se a napravili se: zajisté Pán tvůj jest pak velký v odpouštění, slitovný"},{"SurahNumber":16,"VerseNumber":120,"Text":"Zajisté Abraham byl mužem zbožně oddaným (Bohu), pravé víry, a nepatřil k mnohobožcům"},{"SurahNumber":16,"VerseNumber":121,"Text":"vděčným byl Bohu za dobrodiní jeho: pročež vyvolil si jej Bůh a vedl jej ke stezce přímé"},{"SurahNumber":16,"VerseNumber":122,"Text":"A dali jsme mu na tomto světě krásný úděl a ve světě budoucím jest mezi spravedlivými"},{"SurahNumber":16,"VerseNumber":123,"Text":"Vnukli jsme ti pak, abys následoval víru Abrahama, jenž byl víry pravé a nepatřil k mnohobožcům"},{"SurahNumber":16,"VerseNumber":124,"Text":"Ustanoven byl den sobotní pouze těm, kdož rozešli se v mínění o něm: a zajisté Pán tvůj rozsoudí mezi nimi v den zmrtvýchvstání ohledně toho, v čem rozcházeli se"},{"SurahNumber":16,"VerseNumber":125,"Text":"Volej ke stezce Pána svého moudrostí a napomínáním laskavým: a v hádkách přesvědčuj je slovy nejlepšími, neboť Pán tvůj zajisté nejlépe ví, kdo zbloudil se stezky jeho a nejlépe ví, kdo veden jest (stezkou pravou)"},{"SurahNumber":16,"VerseNumber":126,"Text":"Činíte-li odvetu, odplácejte stejnou měrou, jakou bylo vám ublíženo: však dovedete-li snésti (bezpráví) trpělivě, bude to lepším pro trpělivě snášející"},{"SurahNumber":16,"VerseNumber":127,"Text":"Budiž tedy trpěliv: však trpělivost svou nalezneš pouze v Bohu a nermuť se nad nimi a nebuď stísněn v srdci pro záludy, jež kují"},{"SurahNumber":16,"VerseNumber":128,"Text":"Bůh zajisté jest s těmi, kdož bojí se ho a s těmi, kdož dobře činí"}]}