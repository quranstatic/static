{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":25,"VerseNumber":21,"Text":"Бизга рўбарў бўлишни умид қилмайдиган кимсалар: «Бизларга (пайғамбарлик учун одам эмас, балки) фаришталар туширилса эди ёки бизлар Парвардигоримизни (ўз кўзимиз билан) кўрсак (ва У бизларга Муҳаммаднинг ҳақиқий пайғамбар эканлигини билдирса) эди», дедилар. Дарҳақиқат, улар ўзларига бино қўйдилар ва жуда катта кетдилар"},{"SurahNumber":25,"VerseNumber":22,"Text":"Улар фаришталарни кўрадиган кунни (яъни, Қиёмат Кунини эсланг). У кунда жиноятчи кимсалар учун бирон хушхабар бўлмас. Ва (фаришталар уларга) дерлар: «(Ҳар қандай хушхабар сизлар учун) бутунлай ҳаромдир»"},{"SurahNumber":25,"VerseNumber":23,"Text":"(Зотан) Биз улар қилган ҳар бир (яхши) амалга келиб, уни сочилган тўзон (каби) қилиб қўйгандирмиз"},{"SurahNumber":25,"VerseNumber":24,"Text":"Жаннат эгалари эса у кунда энг яхши маскан ва энг гўзал зироҳатгоҳларда бўлурлар"},{"SurahNumber":25,"VerseNumber":25,"Text":"Булутли осмон ёрилиб, (барча) фаришталар (ер юзига) туширилган (Қиёмат) кунини (эсланг)"},{"SurahNumber":25,"VerseNumber":26,"Text":"Ўша кунда ҳақ-собит подшоҳлик (ёлғиз) Раҳмон учун бўлур. (Чунки бошқа барча муваққат подшоҳликлар йўқ бўлиб битур! У (кун) кофирларга кўп қийин кун бўлур"},{"SurahNumber":25,"VerseNumber":27,"Text":"У кунда бу золим қўлларини (бармоқларини тишлаб надоматлар қилиб) дер: «Э, қанийди мен ҳам пайғамбар билан бир йўлни тутганимда эди"},{"SurahNumber":25,"VerseNumber":28,"Text":"Ўлим бўлсин менга, қанийди мен фалончини дўст тутмаганимда эди"},{"SurahNumber":25,"VerseNumber":29,"Text":"Аниқки, менга эслатма — Қуръон келганидан сўнг, ўша (фалончи) мени йўлдан оздирди». (У кунда) шайтон (ҳаёти дунёда ўзига эргашган барча) инсонни ёрдамсиз қўйгувчидир"},{"SurahNumber":25,"VerseNumber":30,"Text":"Пайғамбар айтди: «Эй Парвардигорим, дарҳақиқат, менинг қавмим (Қурайш қабиласи) ушбу Қуръонни тарк қилиб (ундан юз ўгирдилар)»"},{"SurahNumber":25,"VerseNumber":31,"Text":"Биз (сиздан илгари ўтган) ҳар бир пайғамбар учун (ҳам) жиноятчи кимсалардан мана шундай душман(лар) қилганмиз. Парвардигорингизнинг Ўзи етарли етакчи ва ёрдамчидир"},{"SurahNumber":25,"VerseNumber":32,"Text":"Кофир бўлган кимсалар: «(Нега) бу Қуръон унга (Муҳаммадга) битта тўплам бўлган ҳолида нозил қилинмади?», дедилар. (Эй Муҳаммад алайҳис-салоту вас-салом), Биз у — Қуръон билан сизнинг дилингизни устивор қилиш учун мана шундай (парча-парча ҳолда нозил қилдик) ва уни бўлиб-бўлиб баён қилдик"},{"SurahNumber":25,"VerseNumber":33,"Text":"Улар сизга (Қуръонни айблаш учун юқоридаги каби) бирон мисол-савол келтирсалар, албатта Биз сизга ҳақ (жавобни) ва энг гўзал шарҳни келтириб қўйдик"},{"SurahNumber":25,"VerseNumber":34,"Text":"Юзтубан ҳолларида жаҳаннам томонга судраладиган кимсалар — ана ўшалар энг аҳволи ёмон ва бутунлай йўлдан озган кимсалардир"},{"SurahNumber":25,"VerseNumber":35,"Text":"Қасамки, Биз Мусога Китоб — Таврот ато этдик ва биродари Ҳорунни у билан бирга бўлгувчи вазири қилдик"},{"SurahNumber":25,"VerseNumber":36,"Text":"Ва (у иккисига) дедик: «Бизнинг оятларимизни ёлғон деган қавм (Фиръавн ва унинг қавми) олдига боринглар!» Бас, (икковлари бориб, Аллоҳнинг динига даъват қилган вақтларида, улар ўз куфрларидан қайтишмагач), Биз уларни (денгизга ғарқ қилиш билан) қириб ташладик"},{"SurahNumber":25,"VerseNumber":37,"Text":"Нуҳ қавмини (эсланг)! Қачонки, улар пайғамбарларини ёлғончи қилишгач, Биз уларни ғарқ қилдик ва уларни одамлар учун оят-ибрат қилиб қўйдик. Яна Биз золим-кофир кимсалар учун (Охиратда ҳам) аламли азоб тайёрлаб қўйгандирмиз"},{"SurahNumber":25,"VerseNumber":38,"Text":"Од, Самуд (қабилаларини) ва қудуқ эгаларини (яъни, Шуайб пайғамбарни ёлғончи қилганлари сабабли қудуққа қулаб ҳалок бўлган кимсаларни) ҳамда шу орадаги кўпдан-кўп асрларни (эсланг)"},{"SurahNumber":25,"VerseNumber":39,"Text":"Барчаларига мисоллар — далиллар келтирдик ва (Бизнинг панд-насиҳатларимиз кор қилмагач), барчаларини бутунлай йўқ қилиб юбордик"},{"SurahNumber":25,"VerseNumber":40,"Text":"Аниқки, улар (яъни, Макка мушриклари ўзларининг сафар-саёҳатларида) энг ёмон ёмғир (яъни, тош) ёғдирилган шаҳардан ўтгандирлар. (Ахир улар уни кўриб ибрат олмадиларми)?! Йўқ, улар қайта тирилишдан умидсиз бўлган кимсалардир"},{"SurahNumber":25,"VerseNumber":41,"Text":"(Эй Муҳаммад алайҳис-салоту вас-салом) қачон улар сизни кўрсалар, фақат: «Аллоҳ мана шуни пайғамбар қилиб юбордими?!, деб сизни масхара қилурлар"},{"SurahNumber":25,"VerseNumber":42,"Text":"Агар сабр қилиб (маҳкам турмаганимизда) ҳақиқатан у бизларни худоларимиздан оздираёзди-я», (деб сизни масхара қилурлар). Яқинда — азобни кўрган вақтларида ким йўлдан озганроқ эканини билиб олурлар"},{"SurahNumber":25,"VerseNumber":43,"Text":"Хабар беринг-чи, ким ҳавои нафсларини илоҳ килиб олган бўлса, сиз унинг устида вакил-қўриқчи бўлурмисиз?! (Йўқ, сизнинг вазифангиз ҳавои нафсига қуллик қиладиган кимсаларни бу қилмишларидан сақлаш — қўриқлаш эмас, балки фақат Биз сизга юборган ваҳийни бандаларимизга етказмоқдир)"},{"SurahNumber":25,"VerseNumber":44,"Text":"Ёки сиз уларнинг кўпларига (ҳақ сўзни) тинглай оладилар ё англай оладилар, деб ўйлайсизми?! (Ундоқ эмас, зеро) улар ҳеч нарса эмаслар, магар чорва ҳайвонлари кабидирлар. Йўқ, улар янада йўлдан озганроқ кимсалардир"},{"SurahNumber":25,"VerseNumber":45,"Text":"Парвардигорингизнинг (қудратини) — сояни қандай ёйиб қўйганини кўрмадингизми?! Агар хоҳласа уни сокин — жилмас қилиб қўйган бўлур эди. Сўнгра қуёшни унга (яъни, соянинг борлигига) далил қилдик"},{"SurahNumber":25,"VerseNumber":46,"Text":"Сўнгра уни аста-секин Ўзимизга тортиб олдик"},{"SurahNumber":25,"VerseNumber":47,"Text":"(Аллоҳ) сизлар учун кечани либос, уйқуни ором қилиб қўйган, кундузни эса (сизлар учун) қайта тирилиш қилган Зотдир"},{"SurahNumber":25,"VerseNumber":48,"Text":"У Ўз раҳматининг (яъни, ёмғирнинг) олдидан хушхабар қилиб шамолларни юборган Зотдир. Ва осмондан пок сув ёғдирдик"},{"SurahNumber":25,"VerseNumber":49,"Text":"Биз ўлик шаҳар-масканларни тирилтириш ва Ўзимиз яратган кўплаб чорва ҳайвонлари ҳамда инсонларни суғориш учун (осмондан пок сув ёғдирдик)"},{"SurahNumber":25,"VerseNumber":50,"Text":"Ва у (сувни) эслатма олишлари учун (одамлар) орасида тақсимлаб қўйдик, (аммо) одамларнинг кўплари фақат куфрони неъмат қилишнигина истадилар"},{"SurahNumber":25,"VerseNumber":51,"Text":"Агар Биз хоҳласак, ҳар қишлоқ-шаҳарга бир (Охират азобидан) қўрқитгувчи — пайғамбар юборган бўлур эдик. (Лекин Биз барча қишлоқ-шаҳардан Охират азобидан огоҳ қилиш бурчини сизнинг зиммангизга юкладик)"},{"SurahNumber":25,"VerseNumber":52,"Text":"Бас, сиз кофир кимсаларга бўйинсунманг ва (Қуръон) ёрдамида уларга қарши қаттиқ курашинг"},{"SurahNumber":25,"VerseNumber":53,"Text":"(Аллоҳ) икки денгиз — дарёни буниси чучук — ширин, униси шўр — аччиқ қилиб оқизиб қўйган ва уларнинг ўртасида тўсиқ-тўғон ва кўринмас парда қилиб қўйган Зотдир"},{"SurahNumber":25,"VerseNumber":54,"Text":"У сувдан — нутфадан инсонни яратиб, сўнг уни насл-насаб (эгаси) ва қуда-анда қилиб қўйган Зотдир. Дарҳақиқат, Парвардигорингиз (ҳар ишга) қодирдир"},{"SurahNumber":25,"VerseNumber":55,"Text":"(Кофирлар) Аллоҳни қўйиб, ўзларига фойда ҳам, зиён ҳам етказа олмайдиган нарсаларга ибодат қиладилар. Кофир ўз Парвардигорига қарши (шайтонга) ёрдамчи бўлган кимсадир"},{"SurahNumber":25,"VerseNumber":56,"Text":"(Эй Муҳаммад алайҳис-салоту вас-салом), Биз сизни фақат (мўминларга жаннат) хушхабарини етказгувчи, (кофирларни эса Охират азобидан) қўрқитгувчи қилиб юбордик"},{"SurahNumber":25,"VerseNumber":57,"Text":"Айтинг: «Мен сизлардан бунинг учун ҳеч қандай ҳақ сўрамайман, фақат Парвардигор томонга йўл тутишни хоҳлаган кишилар (ўша йўлни тутишларини сўрайман»)"},{"SurahNumber":25,"VerseNumber":58,"Text":"Ва ўлмайдиган тирик Зотга таваккул қилинг, ҳамда У зотга ҳамду сано айтиш билан покланг! У Ўз бандаларининг гуноҳларидан етарли огоҳдир"},{"SurahNumber":25,"VerseNumber":59,"Text":"У осмонлар ва Ерни ҳамда уларнинг орасидаги барча нарсаларни олти кунда яратиб, сўнгра (Зоти ва Улуғлигига лойиқ суратда) Аршга юксалган Зотдир. У Раҳмондир. Бас, У зот ҳақида огоҳ — билимдон (Зот — Аллоҳ ва Расули)дан сўранг"},{"SurahNumber":25,"VerseNumber":60,"Text":"Қачон (мушрикларга): «Раҳмонга сажда қилинглар», дейилса, улар: «Нима у Раҳмон? Сен буюрган нарсага сажда қилаверамизми?», дейишар ва (бу сўз) уларни янада йироқлаштирар"},{"SurahNumber":25,"VerseNumber":61,"Text":"Осмонда буржларни барпо қилган ва унда чироқ — қуёш ва ойни пайдо қилган Зот Баракотли — Буюкдир"},{"SurahNumber":25,"VerseNumber":62,"Text":"У эслатма-ибрат олмоқчи бўлган, ёки шукр қилмоқчи бўлган кишилар учун кеча ва кундузни (бир-бирининг) ўрнини босувчи қилиб қўйган Зотдир"},{"SurahNumber":25,"VerseNumber":63,"Text":"Раҳмоннинг (суюкли) бандалари Ерда тавозуъ билан юрадиган, жоҳил кимсалар (бемаъни) хитоблар қилган вақтида ҳам «Омон бўлинглар», деб жавоб қиладиган кишилардир"},{"SurahNumber":25,"VerseNumber":64,"Text":"Улар кечаларни Парвардигорга сажда қилиб ва (жойнамоз устида) тик туриб — бедор ўтказадиган кишилардир"},{"SurahNumber":25,"VerseNumber":65,"Text":"Улар: «Парвардигоро, Ўзинг бизлардан жаҳаннам азобини дафъ қилгин. Дарҳақиқат, унинг азоби кетмас — мангу (азобдир)"},{"SurahNumber":25,"VerseNumber":66,"Text":"Дарҳақиқат, у энг ёмон қароргоҳ ва энг ёмон жойдир», дейдиган кишилардир"},{"SurahNumber":25,"VerseNumber":67,"Text":"Улар инфоқ-эҳсон қилган вақтларида исроф ҳам, хасислик ҳам қилмаслар (балки эҳсонлари) ана ўша (хасислик билан исрофнинг) ўртасида — мўътадил бўлур"},{"SurahNumber":25,"VerseNumber":68,"Text":"Улар Аллоҳ билан бирга бошқа бирон илоҳга илтижо қилмаслар ва Аллоҳ (ўлдиришни ҳаром қилган) бирон жонни ноҳақ ўлдирмаслар ҳамда зино қилмаслар. Ким мана шу (гуноҳлардан биронтасини) қилса уқубатга дучор бўлур"},{"SurahNumber":25,"VerseNumber":69,"Text":"Қиёмат Кунида унинг учун азоб бир неча баробар қилинур ва у жойда хорланган ҳолида мангу қолур"},{"SurahNumber":25,"VerseNumber":70,"Text":"Магар ким тавба қилса ва иймон келтириб яхши амаллар қилса, бас, Аллоҳ ана ўшаларнинг ёмонлик-гуноҳларини яхшилик-савобларга айлантириб қўюр. Аллоҳ мағфиратли, меҳрибон бўлган Зотдир"},{"SurahNumber":25,"VerseNumber":71,"Text":"Ким тавба қилиб, яхши (амаллар) қилса, бас, албатта у Аллоҳнинг (ризо-мағфиратига) қайтган бўлур"},{"SurahNumber":25,"VerseNumber":72,"Text":"Улар (яъни, Раҳмоннинг суюкли бандалари) ёлғон гувоҳлик бермаслар ва лағв (беҳуда сўз ё амал) олдидан ўтган вақтларида, олижаноблик билан (яъни, ундан юз ўгирган ҳолларида) ўтурлар"},{"SurahNumber":25,"VerseNumber":73,"Text":"Уларга Парвардигорларининг оятлари эслатилган вақтида у (оятларга) гунг ва кўр ҳолларида ташланмайдилар, (балки уларни англаб-билиб амал қилурлар)"},{"SurahNumber":25,"VerseNumber":74,"Text":"Улар: «Парвардигоро, Ўзинг бизларга жуфти ҳалолларимиздан ва зурриётларимиздан шод-хуррамлик ҳадя этгин ва бизларни тақводорларга пешво қилгин», дейдиган кишилардир"},{"SurahNumber":25,"VerseNumber":75,"Text":"Ана ўшалар сабр-қаноат қилганлари сабабли (жаннатдаги) юксак даражалар билан мукофотланурлар ва у жойда (фаришталар томонидан) салом ва омонлик билан қарши олинурлар"},{"SurahNumber":25,"VerseNumber":76,"Text":"Улар ўша жойда мангу қолурлар. У энг гўзал қароргоҳ, энг гўзал манзилдир"},{"SurahNumber":25,"VerseNumber":77,"Text":"(Эй Муҳаммад алайҳис-салоту вас-салом, мушрикларга) айтинг: «Агар дуо-илтижо қилмас экансизлар, Парвардигорим сизларга парво қилмас. Бас, сизлар (У зот юборган пайғамбарни) ёлғончи қилдингиз. Энди албатта (азоб-уқубат) сизларга лозим бўлур»"},{"SurahNumber":26,"VerseNumber":1,"Text":"То, Син, Мим"},{"SurahNumber":26,"VerseNumber":2,"Text":"Ушбу (оятлар) очиқ-равшан Китоб оятларидир"},{"SurahNumber":26,"VerseNumber":3,"Text":"(Эй Муҳаммад алайҳис-салоту вас-салом), эҳтимол сиз (Макка мушриклари) мўмин бўлмаганлари учун ўзингизни ҳалок қилгувчидирсиз. (Ундоқ қилманг, чунки)"},{"SurahNumber":26,"VerseNumber":4,"Text":"Агар Биз (уларнинг мўмин бўлишларини) хоҳласак, уларга осмондан оят-мўъжиза нозил қилиб, шу билан бўйинлари эгилиб қоларди. (Лекин Биз буни истамаймиз, зеро иймон-ишонч ночор-ноиложликдан эмас, балки қалб қаноати билан ихтиёрий бўлиши лозимдир)"},{"SurahNumber":26,"VerseNumber":5,"Text":"Уларга Раҳмон томонидан бирон янги эслатма келса, албатта, улар ундан юз ўгирувчи бўлдилар"},{"SurahNumber":26,"VerseNumber":6,"Text":"Бас, аниқки улар (пайғамбарни) ёлғончи қилдилар. Энди яқинда уларга ўзлари масхара қилган нарсанинг хабарлари (яъни, оқибати) келур"},{"SurahNumber":26,"VerseNumber":7,"Text":"Ахир улар Ерни — унда, Биз барча турли фойдали (ўсимлик) навларидан қанчасини ундириб қўйганимизни кўрмадиларми"},{"SurahNumber":26,"VerseNumber":8,"Text":"Албатта бунда оят — ибрат бордир. (Лекин Макка мушрикларининг) кўплари иймон келтиргувчи бўлмадилар"},{"SurahNumber":26,"VerseNumber":9,"Text":"Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":10,"Text":"(Эй Муҳаммад алайҳис-салоту вас-салом), эсланг, Парвардигорингиз Мусога нидо қилиб: «У золим қавмга боргин"},{"SurahNumber":26,"VerseNumber":11,"Text":"Фиръавн қавмига (боргин), улар (Мендан) қўрқмайдиларми?!», (деган эди)"},{"SurahNumber":26,"VerseNumber":12,"Text":"Мусо айтди: «Парвардигорим, (албатта амрингга итоат этурман — у золим қавм олдига борурман, фақат) улар мени ёлғончи қилишларидан қўрқурман"},{"SurahNumber":26,"VerseNumber":13,"Text":"Ва (улар мени ёлғончи қилишларидан) дилим сиқилур, тилим бурро эмасдир, бас, (Мисрда Фиръавн зулми остида яшаб турган биродарим) Ҳорунга ҳам (пайғамбарлик) юборсанг, (у менга ёрдамчи бўлса)"},{"SurahNumber":26,"VerseNumber":14,"Text":"Яна уларнинг наздида мен гуноҳкорман (яъни, улар мени бир мисрлик — қибтий йигитни қасддан ўлдиришликда айблайдилар), бас, мени, (Сенинг фармонингни уларга етказмасимдан) ўлдириб қўйишларидан қўрқурман»"},{"SurahNumber":26,"VerseNumber":15,"Text":"(Аллоҳ) деди: «Йўқ (улар сени ўлдира олмаслар). Бас, (биродаринг Ҳорун билан) Бизнинг оят-мўъжизаларимизни олиб боринглар! Албатта Биз сизлар билан бирга (савол-жавобларингизни) эшитиб тургувчидирмиз"},{"SurahNumber":26,"VerseNumber":16,"Text":"Энди Фиръавнга бориб айтинглар: «Ҳақиқатан биз барча оламлар Парвардигорининг элчиларидирмиз"},{"SurahNumber":26,"VerseNumber":17,"Text":"(Қўл остингдаги) Бани Исроил (қавми)ни бизга қўшиб (ўз юртлари — Фаластинга) жўнатгин»"},{"SurahNumber":26,"VerseNumber":18,"Text":"(Улар келиб Фиръавнга шу сўзларни айтишгач, у Мусога қараб) деди: «Биз сени болалик чоғингда ўз ичимизда (яъни, саройимизда) тарбияламаганмидик, умрингнинг бир неча йилида орамизда турган эдинг-ку"},{"SurahNumber":26,"VerseNumber":19,"Text":"Кейин нонкўрлардан бўлиб қилган қилмишингни — қилган эдинг-ку (яъни, бир Қибтийни ўлдириб қўйиб қочиб кетган эдинг-ку)!»"},{"SurahNumber":26,"VerseNumber":20,"Text":"(Мусо) айтди: «Ўшанда мен у ишни билмаган ҳолда қилган эдим"},{"SurahNumber":26,"VerseNumber":21,"Text":"Сўнг сизлардан қўрқиб қочиб кетдим. Кейин Парвардигорим, менга ҳикмат — илм ҳадя этди ва мени пайғамбарлардан қилди"},{"SurahNumber":26,"VerseNumber":22,"Text":"Ўша сен менга миннат қилаётган неъмат (аслида) сен Бани Исроилни қул қилиб олишингдир»"},{"SurahNumber":26,"VerseNumber":23,"Text":"Фиръавн деди: «Барча оламларнинг Парвардигори (деганинг) нимаси яна?»"},{"SurahNumber":26,"VerseNumber":24,"Text":"(Мусо) айтди: «У агар ишонадиган бўлсанглар, осмонлар ва Ернинг ҳамда уларнинг орасидаги барча нарсаларнинг Парвардигори — Хожасидир»"},{"SurahNumber":26,"VerseNumber":25,"Text":"(Фиръавн) атрофидаги (аъёнлар)ига: «Қулоқ солмайсизларми?», деб (масхара қилди)"},{"SurahNumber":26,"VerseNumber":26,"Text":"(Мусо) айтди: «У сизларнинг ҳам, ўтган ота-боболарингизнинг ҳам Парвардигоридир»"},{"SurahNumber":26,"VerseNumber":27,"Text":"(Фиръавн) деди: «Сизларга элчи қилиб юборилган бу пайғамбарингиз шак-шубҳасиз, жиннидир»"},{"SurahNumber":26,"VerseNumber":28,"Text":"(Мусо) айтди: «Агар ақл юргизувчи бўлсангизлар, У машриқ ва мағрибни ҳамда уларнинг ўртасидаги бор нарсаларнинг Парвардигоридир»"},{"SurahNumber":26,"VerseNumber":29,"Text":"(Фиръавн) деди: «Қасамки, агар сен мендан ўзгани илоҳ қилиб оладиган бўлсанг, албатта мен сени зиндонбанд кимсалардан қилиб қўюрман!»"},{"SurahNumber":26,"VerseNumber":30,"Text":"(Мусо) айтди: «Агар мен сенга (ўзимнинг ҳақ пайғамбар эканлигимни далолат қиладиган) очиқ нарса — мўъжиза келтирсам ҳам-а?»"},{"SurahNumber":26,"VerseNumber":31,"Text":"(Фиръавн) деди: «Бас, агар ростгўйлардан бўлсанг, ўша (мўъжизангни) келтир-чи?!»"},{"SurahNumber":26,"VerseNumber":32,"Text":"Шунда (Мусо) асосини ташлаган эди, баногоҳ у ростакам аждарга айланди"},{"SurahNumber":26,"VerseNumber":33,"Text":"Кейин қўлини (чўнтагидан) чиқарган эди, баногоҳ у қараб турганларга (кундан ҳам) оқ бўлиб кўринди, (ҳолбуки, Мусо ўзи қорамағиз одам эди)"},{"SurahNumber":26,"VerseNumber":34,"Text":"(Фиръавн) атрофидаги одамларга: «Шубҳасиз, бу (Мусо) ўткир сеҳргардир"},{"SurahNumber":26,"VerseNumber":35,"Text":"У ўз сеҳри билан сизларни ўз ерларингиздан чиқармоқчи, нима дейсизлар?», деди"},{"SurahNumber":26,"VerseNumber":36,"Text":"Улар айтишди: «Уни ва акаси (Ҳорун)ни қўйиб тургин-да, ҳамма шаҳарларга (сеҳргарларни йиғиб келадиган кишиларни жўнатгин)"},{"SurahNumber":26,"VerseNumber":37,"Text":"Улар айтишди: «Уни ва акаси (Ҳорун)ни қўйиб юбормай тургин-да, ҳамма шаҳарларга (сеҳргарларни йиғиб келадиган кишиларни жўнатгин)"},{"SurahNumber":26,"VerseNumber":38,"Text":"Бас, сеҳргарлар маълум кунда белгиланган жойга тўпландилар"},{"SurahNumber":26,"VerseNumber":39,"Text":"Ва одамларга: «Сизлар ҳам тўпланиб бўлдингларми"},{"SurahNumber":26,"VerseNumber":40,"Text":"Агар сеҳргарлар ғолиб бўлиб чиқсалар, эҳтимол бизлар ўшаларга эргашурмиз», дейилди"},{"SurahNumber":26,"VerseNumber":41,"Text":"Энди қачонки, сеҳргарлар келишгач, Фиръавнга: «Агар биз ғолиб бўлсак, албатта бизлар учун (катта) мукофот бўлурми?», дейишди"},{"SurahNumber":26,"VerseNumber":42,"Text":"У: «Ҳа, у ҳолда албатта сизлар менинг яқинларимдан бўлурсизлар», деди"},{"SurahNumber":26,"VerseNumber":43,"Text":"Мусо уларга: «Ташлайдиган нарсаларингизни ташланглар», деди"},{"SurahNumber":26,"VerseNumber":44,"Text":"Бас, улар арқон ва асоларни (ерга) ташладилар ва: «Фиръавннинг қудратига қасамки, албатта бизларгина ғолиб бўлгувчидирмиз», дедилар"},{"SurahNumber":26,"VerseNumber":45,"Text":"Сўнг Мусо асосини ташлаган эди, баногоҳ у (асо) уларнинг «уйдирма»ларини юта бошлади"},{"SurahNumber":26,"VerseNumber":46,"Text":"Бас, у сеҳргарлар сажда қилган ҳолларида ерга ташланиб"},{"SurahNumber":26,"VerseNumber":47,"Text":"«Барча оламларнинг Парвардигорига —"},{"SurahNumber":26,"VerseNumber":48,"Text":"Мусо ва Ҳоруннинг Парвардигорига иймон келтирдик», дедилар"},{"SurahNumber":26,"VerseNumber":49,"Text":"(Фиръавн) айтди: «Мен изн бермай туриб унга иймон келтирдингизми?! Албатта у (Мусо) сизларга сеҳр ўргатган каттангиздир. Энди яқинда билурсизлар — албатта мен оёқ-қўлларингизни қарама-қаршисига (ўнг қўл, чап оёқ ёки аксинча) кесурман ва сизларнинг барчангизни дорга осурман»"},{"SurahNumber":26,"VerseNumber":50,"Text":"Улар дедилар: «Зарари йўқ. Зеро, бизлар Парвардигоримизга қайтгувчидирмиз"},{"SurahNumber":26,"VerseNumber":51,"Text":"Албатта бизлар (Мусога) биринчи иймон келтирган кишилар бўлганимиз сабабли Парвардигоримиз бизларнинг хато-гуноҳларимизни мағфират этишини умид қилурмиз»"},{"SurahNumber":26,"VerseNumber":52,"Text":"Биз Мусога: «Бандаларим (яъни, Бани Исроил қавми) билан тунда йўлга чиққин! Албатта сизларнинг изингизга тушилур (яъни, Фиръавн ва унинг қўшини ортингиздан қувиб етур»), деб ваҳий юбордик"},{"SurahNumber":26,"VerseNumber":53,"Text":"Бас, (Мусо ва унинг қавми йўлга тушганларидан хабар топгач), Фиръавн барча шаҳарларга (аскар) йиғувчиларни жўнатди (ва деди)"},{"SurahNumber":26,"VerseNumber":54,"Text":"«Аниқки улар бир ҳовуч ялангоёқлардир"},{"SurahNumber":26,"VerseNumber":55,"Text":"Дарҳақиқат, улар (қўл остимиздан чиқиб кетишлари билан) бизларни ғазаблантирдилар"},{"SurahNumber":26,"VerseNumber":56,"Text":"Шубҳасиз, бизлар эҳтиёт чораларини кўриб тургувчи қавмдирмиз»"},{"SurahNumber":26,"VerseNumber":57,"Text":"Бас, мана шундай қилиб Биз уларни (яъни, Фиръавн ва унга эргашганларни) боғлар ва булоқлардан"},{"SurahNumber":26,"VerseNumber":58,"Text":"Хазиналар ва улуғ-гўзал маскандан айирдик"},{"SurahNumber":26,"VerseNumber":59,"Text":"Ва улар(нинг барчаси)га Бани Исроилни ворис қилдик"},{"SurahNumber":26,"VerseNumber":60,"Text":"Бас, (Фиръавн) тонг пайтида уларни қувиб етди"},{"SurahNumber":26,"VerseNumber":61,"Text":"Энди қачонки икки жамоат бир-бирларини кўришгач, Мусонинг ҳамроҳлари: «Бизлар аниқ тутилдик, (чунки олдимизда ҳеч қандай йўл йўқ, фақат денгиз бор), дедилар"},{"SurahNumber":26,"VerseNumber":62,"Text":"(Мусо) айтди: «Йўқ, аниқки мен билан бирга Парвардигорим бор. Албатта у мени (нажот) йўлига бошлар»"},{"SurahNumber":26,"VerseNumber":63,"Text":"Бас, Биз Мусога: (Асоинг билан) денгизни ургин», деб ваҳий юбордик. Бас, (денгиз) бўлиниб, ҳар бир бўлак (сув) баланд тоғ каби бўлди. (Сўнг Мусо ва унинг қавми денгиз ўртасидан очилган йўлга тушдилар)"},{"SurahNumber":26,"VerseNumber":64,"Text":"Ва кейингиларни (яъни, Фиръавн ва унинг қўшинини ҳам) ўша (йўлга) яқин қилдик"},{"SurahNumber":26,"VerseNumber":65,"Text":"Ва Мусо ҳамда у билан бирга бўлган кишиларнинг барчаларига нажот бердик"},{"SurahNumber":26,"VerseNumber":66,"Text":"Сўнгра кейингиларни (денгизга) ғарқ қилиб юбордик"},{"SurahNumber":26,"VerseNumber":67,"Text":"Албатта бунда (Фиръавн ва унинг қавми ҳалокатида) оят-ибрат бордир. (Лекин одамларнинг) кўплари иймон келтиргувчи бўлмадилар"},{"SurahNumber":26,"VerseNumber":68,"Text":"Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":69,"Text":"(Эй Муҳаммад алайҳис-салоту вас-салом), уларга Иброҳим хабарини тиловат қилинг"},{"SurahNumber":26,"VerseNumber":70,"Text":"Ўшанда у отаси ва қавмига: «Нимага ибодат қилмоқдасизлар?», деганида"},{"SurahNumber":26,"VerseNumber":71,"Text":"Улар: «Бут-санамларга ибодат қилмоқдамиз. Бас, уларга содиқлигимизча қолурмиз», дедилар"},{"SurahNumber":26,"VerseNumber":72,"Text":"(Иброҳим) айтди: «Илтижо қилган пайтларингизда (бутларингиз) сизларни(нг илтижоларингизни) эшитдиларми"},{"SurahNumber":26,"VerseNumber":73,"Text":"Ёки сизларга фойда ё зиён етказа оладиларми?!»"},{"SurahNumber":26,"VerseNumber":74,"Text":"Улар дедилар: «Йўқ, бизлар ота-боболаримизнинг мана шундай (бутларга ибодат) қилишларини кўрганмиз (шунинг учун бизлар ҳам бутларга ибодат қиламиз)"},{"SurahNumber":26,"VerseNumber":75,"Text":"(Иброҳим) айтди: «Сизлар ибодат қилгувчи бўлган бутларингиз ҳақида ҳеч ўйлаб кўрдингларми"},{"SurahNumber":26,"VerseNumber":76,"Text":"Ўзингиз ҳам, қадим-қадим ота-боболарингиз ҳам (ибодат қилгувчи бўлган бутларингиз ҳақида ҳеч ўйлаб кўрдингларми)"},{"SurahNumber":26,"VerseNumber":77,"Text":"Шак-шубҳасиз, улар мен учун душмандир (бас, мен уларга ибодат қилмайман), магар барча оламлар Парвардигоригагина (ибодат қилурман)"},{"SurahNumber":26,"VerseNumber":78,"Text":"У мени яратгандир, бас, Ўзи мени ҳидоят қилур"},{"SurahNumber":26,"VerseNumber":79,"Text":"Унинг Ўзигина мени тўйдирур ва қондирур"},{"SurahNumber":26,"VerseNumber":80,"Text":"Касал бўлган вақтимда Унинг Ўзи менга шифо берур"},{"SurahNumber":26,"VerseNumber":81,"Text":"У мени ўлдирур, сўнгра (Қиёмат Кунида қайта) тирилтирур"},{"SurahNumber":26,"VerseNumber":82,"Text":"У жазо (Қиёмат) кунида менинг хато-гуноҳларимни мағфират этишини умид қилурман"},{"SurahNumber":26,"VerseNumber":83,"Text":"Парвардигорим, менга ҳикмат-илм ҳадя этгин ва мени солиҳ (бандаларинг) қаторига қўшгин"},{"SurahNumber":26,"VerseNumber":84,"Text":"Яна мен учун кейин келгувчи кишилар ўртасида рост мақтовлар қилгин"},{"SurahNumber":26,"VerseNumber":85,"Text":"Яна мени ноз-неъматлар боғининг ворисларидан қилгин"},{"SurahNumber":26,"VerseNumber":86,"Text":"Отамни ҳам мағфират қилгин. У шубҳасиз адашганлардан бўлди"},{"SurahNumber":26,"VerseNumber":87,"Text":"Ва (барча жонзот) қайта тириладиган Кунда мени шарманда қилмагин»"},{"SurahNumber":26,"VerseNumber":88,"Text":"У кунда на молу-давлат ва на бола-чақа фойда бермас"},{"SurahNumber":26,"VerseNumber":89,"Text":"Магар Аллоҳ ҳузурига тоза дил билан келган кишиларгагина (фойда берур)"},{"SurahNumber":26,"VerseNumber":90,"Text":"(У кунда) жаннат тақводор бўлган зотларга яқин қилинди"},{"SurahNumber":26,"VerseNumber":91,"Text":"Дўзах йўлдан озган кимсаларга кўрсатиб қўйилди"},{"SurahNumber":26,"VerseNumber":92,"Text":"Ва уларга: «Сизлар Аллоҳни қўйиб ибодат қилиб ўтган бутларингиз қани"},{"SurahNumber":26,"VerseNumber":93,"Text":"Улар сизларга ёрдам бера олурми ёки ўзлари ёрдам ола билурми?!», дейилди"},{"SurahNumber":26,"VerseNumber":94,"Text":"Бас, у (бутлар) ва йўлдан оздирган кимсалар (дўзахга) улоқтирилди"},{"SurahNumber":26,"VerseNumber":95,"Text":"Ҳамда иблис лашкарлари (яъни, кишиларни Ҳақ йўлидан оздирган доҳийлар) барчалари (дўзахга улоқтирилди)"},{"SurahNumber":26,"VerseNumber":96,"Text":"Улар (дўзахда) талашиб-тортишар эканлар, дедилар"},{"SurahNumber":26,"VerseNumber":97,"Text":"«Аллоҳ номига қасамки, албатта бизлар очиқ залолатда бўлган эканмиз"},{"SurahNumber":26,"VerseNumber":98,"Text":"Сизларни (эй бут ва санамлар), барча оламларнинг Парвардигорига тенглаштирган пайтимизда"},{"SurahNumber":26,"VerseNumber":99,"Text":"Бизларни фақат жиноятчи («доҳий»)лар йўлдан оздирдилар"},{"SurahNumber":26,"VerseNumber":100,"Text":"Энди бизлар учун на оқловчилар"},{"SurahNumber":26,"VerseNumber":101,"Text":"Ва на бирон қадрдон дўст бордир"},{"SurahNumber":26,"VerseNumber":102,"Text":"Бас, қанийди яна бир марта (яшашнинг иложи) бўлса-ю, бизлар ҳам мўминлардан бўлсак»"},{"SurahNumber":26,"VerseNumber":103,"Text":"Албатта, бунда (яъни, Иброҳим ва унинг қавми ҳақидаги қиссада) оят-ибрат бордир. (Лекин одамларнинг) кўплари иймон келтиргувчи бўлмадилар"},{"SurahNumber":26,"VerseNumber":104,"Text":"Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":105,"Text":"Нуҳ қавми пайғамбарларни ёлғончи қилди (яъни, Нуҳни ҳам, бошқа пайғамбарларни ҳам инкор қилдилар)"},{"SurahNumber":26,"VerseNumber":106,"Text":"Ўшанда уларга биродарлари Нуҳ айтган эди: «(Аллоҳдан) қўрқмайсизларми"},{"SurahNumber":26,"VerseNumber":107,"Text":"Албатта мен сизлар учун ишончли пайғамбардирман"},{"SurahNumber":26,"VerseNumber":108,"Text":"Бас, Аллоҳдан қўрқинглар ва менга итоат этинглар"},{"SurahNumber":26,"VerseNumber":109,"Text":"Мен сизлардан бу (даъватим) учун ажр-мукофот сўрамайман. Менинг ажр-мукофотим фақат барча оламларнинг Парвардигори Аллоҳнинг зиммасидадир"},{"SurahNumber":26,"VerseNumber":110,"Text":"Бас, Аллоҳдан қўрқинглар ва менга итоат этинглар!»"},{"SurahNumber":26,"VerseNumber":111,"Text":"Улар дедилар: «Сенга пасткаш (ялангоёқ) кимсалар эргашган бўлса, (бизлар сенга (қандай қилиб иймон келтирурмиз?»)"},{"SurahNumber":26,"VerseNumber":112,"Text":"(Нуҳ) айтди: «Мен уларнинг иш-амал қилгувчи эканликларини билмасман"},{"SurahNumber":26,"VerseNumber":113,"Text":"Агар пайқай олсангизлар уларнинг ҳисоб-китоби ёлғиз Парвардигоримнинг зиммасидадир"},{"SurahNumber":26,"VerseNumber":114,"Text":"Ва мен (сизнинг сўзингизга кириб) мўмин бўлган кишиларни (ҳузуримдан) қувмайман ҳам"},{"SurahNumber":26,"VerseNumber":115,"Text":"Мен фақат очиқ огоҳлантиргувчидирман»"},{"SurahNumber":26,"VerseNumber":116,"Text":"Улар дедилар: «Қасамки, агар (бу даъватингдан) тўхтамасанг эй Нуҳ, албатта тошбўрон қилингувчилардан бўлурсан!»"},{"SurahNumber":26,"VerseNumber":117,"Text":"(Шунда Нуҳ) айтди: «Парвардигорим, қавмим мени ёлғончи қилдилар"},{"SurahNumber":26,"VerseNumber":118,"Text":"Энди Сен Ўзинг мен билан уларнинг орасини очиб қўйгин ва менга ҳамда мен билан бирга бўлган мўмин кишиларга нажот бергин»"},{"SurahNumber":26,"VerseNumber":119,"Text":"Бас, Биз унга ва у билан бирга бўлган кишиларга (одамлар, ҳайвонлар ва паррандалар билан) лиқ тўла бўлган кемада нажот бердик"},{"SurahNumber":26,"VerseNumber":120,"Text":"Сўнгра, (уларга нажот берганимиздан кейин) қолганларни ғарқ қилдик"},{"SurahNumber":26,"VerseNumber":121,"Text":"Албатта, бунда (яъни, Нуҳ ва унинг қавми ҳақидаги қиссада) оят-ибрат бордир. (Лекин одамларнинг) кўплари иймон келтиргувчи бўлмадилар"},{"SurahNumber":26,"VerseNumber":122,"Text":"Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":123,"Text":"Од (қабиласи) пайғамбарларни ёлғончи қилди"},{"SurahNumber":26,"VerseNumber":124,"Text":"Ўшанда уларга биродарлари Ҳуд айтган эди: (Аллоҳдан) қўрқмайсизларми"},{"SurahNumber":26,"VerseNumber":125,"Text":"Албатта мен сизлар учун ишончли пайғамбардирман"},{"SurahNumber":26,"VerseNumber":126,"Text":"Бас, Аллоҳдан қўрқинглар ва менга итоат этинглар"},{"SurahNumber":26,"VerseNumber":127,"Text":"Мен бу (даъватим) учун сизлардан ажр-мукофот сўрамайман. Менинг ажр-мукофотим фақат барча оламларнинг Парвардигори зиммасидадир"},{"SurahNumber":26,"VerseNumber":128,"Text":"Сизлар ҳар бир тепаликка ўйин-кулги учун бир белги — баланд бино қураверасизларми"},{"SurahNumber":26,"VerseNumber":129,"Text":"Ва гўё мангу яшаб қоладигандек қаср-саройлар соласизлар"},{"SurahNumber":26,"VerseNumber":130,"Text":"Қачон (бирон кишини жазолаш учун) ушласангизлар, бераҳмларча ушлайсизлар"},{"SurahNumber":26,"VerseNumber":131,"Text":"Бас, Аллоҳдан қўрқинглар ва менга итоат этинглар"},{"SurahNumber":26,"VerseNumber":132,"Text":"Ва сизларни ўзларингиз биладиган неъматлар билан қўллаган-сийлаган Зотдан (Аллоҳдан) қўрқингиз"},{"SurahNumber":26,"VerseNumber":133,"Text":"У сизларни чорва ҳайвонлари ва ўғиллар билан"},{"SurahNumber":26,"VerseNumber":134,"Text":"Боғлар ва булоқлар билан қўллади-ку"},{"SurahNumber":26,"VerseNumber":135,"Text":"Албатта, мен сизларнинг устингизга улуғ куннинг — Қиёматнинг азоби тушишидан қўрқурман»"},{"SurahNumber":26,"VerseNumber":136,"Text":"Улар дедилар: «Сенинг ваъз-насиҳат қилишинг ёки қилгувчилардан бўлмаслигинг бизлар учун баробардир (яъни, бизларга панд-насиҳат қилиб овора бўлма)"},{"SurahNumber":26,"VerseNumber":137,"Text":"Албатта бу (айш-ишратга берилиб умр ўтказиш) аввалгилардан қолган одатдир"},{"SurahNumber":26,"VerseNumber":138,"Text":"Бизлар азоблангувчи эмасмиз»"},{"SurahNumber":26,"VerseNumber":139,"Text":"Бас, улар (Ҳудни) ёлғончи қилишгач, Биз уларни ҳалок этдик. Албатта бунда (яъни, Ҳуд ва унинг қавми бўлмиш Од қабиласи ҳақидаги қиссада) оят-ибрат бордир. (Лекин одамларнинг) кўплари иймон келтиргувчи бўлмадилар"},{"SurahNumber":26,"VerseNumber":140,"Text":"Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":141,"Text":"Самуд (қабиласи) пайғамбарларни ёлғончи қилди"},{"SurahNumber":26,"VerseNumber":142,"Text":"Ўшанда уларга биродарлари Солиҳ айтган эди: (Аллоҳдан) қўрқмайсизларми"},{"SurahNumber":26,"VerseNumber":143,"Text":"Албатта мен сизлар учун ишончли пайғамбардирман"},{"SurahNumber":26,"VerseNumber":144,"Text":"Бас, Аллоҳдан қўрқинглар ва менга итоат этинглар"},{"SurahNumber":26,"VerseNumber":145,"Text":"Мен бу (даъватим) учун сизлардан ажр-мукофот сўрамайман. Менинг ажр-муофотим фақат барча оламларнинг Парвардигори зиммасидадир"},{"SurahNumber":26,"VerseNumber":146,"Text":"Сизлар бу ердаги нарсаларда қўйиб қўйилурмисиз"},{"SurahNumber":26,"VerseNumber":147,"Text":"Боғлару булоқларда"},{"SurahNumber":26,"VerseNumber":148,"Text":"Экинлар ва новдалари мулойим хурмо дарахтлари ичида (қўйиб қўйилурмисиз яъни, шундай нозу неъматлардан фойдаланиб мангу яшайверамиз, деб ўйлайсизларми)"},{"SurahNumber":26,"VerseNumber":149,"Text":"Яна моҳирлик билан тоғлардан уйлар ҳам йўнмоқдасизлар (ясамоқдасизлар)"},{"SurahNumber":26,"VerseNumber":150,"Text":"Бас, Аллоҳдан қўрқинглар ва менга итоат этинглар"},{"SurahNumber":26,"VerseNumber":151,"Text":"Ва бузғунчи кимсаларнинг амрига итоат этманглар"},{"SurahNumber":26,"VerseNumber":152,"Text":"Улар Ер юзида бузғунчилик қиладиган ва (ҳеч нарсани) ўнглай олмайдиган (ҳаддан ошувчи) кимсалардир»"},{"SurahNumber":26,"VerseNumber":153,"Text":"Улар дедилар: «Ҳеч шак-шубҳасиз, сен сеҳрланган — ақлдан озган кимсалардандирсан"},{"SurahNumber":26,"VerseNumber":154,"Text":"Сен ҳам худди бизларга ўхшаган одамдирсан. Бас, агар (пайғамбарман деган даъвойингда) ростгўйлардан бўлсанг, бирон оят-мўъжиза келтир!»"},{"SurahNumber":26,"VerseNumber":155,"Text":"У айтди: «(Менинг мўъжизам) мана шу туядир. (Маълум бир кун сув) ичиш навбати уникидир. Маълум бир кун эса сизларнинг ичиш навбатингиздир"},{"SurahNumber":26,"VerseNumber":156,"Text":"Яна унга бирон ёмонлик етказмангларки, у ҳолда сизларни улуғ Куннинг — Қиёматнинг азоби ушлар»"},{"SurahNumber":26,"VerseNumber":157,"Text":"Бас, улар (туяни) сўйдилару, надомат қилгувчиларга айландилар"},{"SurahNumber":26,"VerseNumber":158,"Text":"Уларни азоб ушлади. Албатта бунда (яъни, Солиҳ ва унинг қавми ҳақидаги қиссада) оят-ибрат бордир. (Лекин одамларнинг) кўплари иймон келтиргувчи бўлмадилар"},{"SurahNumber":26,"VerseNumber":159,"Text":"Шак-шубҳасиз, Парвардигорингнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":160,"Text":"Лут қавми пайғамбарларни ёлғончи қилди"},{"SurahNumber":26,"VerseNumber":161,"Text":"Ўшанда уларга биродарлари Лут айтган эди: «(Аллоҳдан) қўрқмайсизларми"},{"SurahNumber":26,"VerseNumber":162,"Text":"Албатта мен сизлар учун ишончли пайғамбардирман"},{"SurahNumber":26,"VerseNumber":163,"Text":"Бас, Аллоҳдан қўрқинглар ва менга итоат этинглар"},{"SurahNumber":26,"VerseNumber":164,"Text":"Мен бу (даъватим) учун сизлардан ажр-мукофот сўрамайман. Менинг мукофотим фақат барча оламларнинг Парвардигори зиммасидадир"},{"SurahNumber":26,"VerseNumber":165,"Text":"Сизлар бутун оламлардан (ажраб — ҳеч бир жонзот қилмаган ишни қилиб) эркакларга яқинлашурмисизлар"},{"SurahNumber":26,"VerseNumber":166,"Text":"Ва Парвардигорингиз сизлар учун яратган жуфти ҳалолларингизни тарк қилурмисиз?! Йўқ, сизлар ҳаддан ошувчи қавмдирсизлар»"},{"SurahNumber":26,"VerseNumber":167,"Text":"Улар дедилар: «Қасамки, агар тўхтамасанг эй Лут, албатта сургун қилингувчилардан бўлурсан»"},{"SurahNumber":26,"VerseNumber":168,"Text":"У айтди: «Албатта мен сизларнинг (бу) ишларингизни ёмон кўргувчиларданман"},{"SurahNumber":26,"VerseNumber":169,"Text":"Парвардигорим, менга ва аҳлимга (яъни, менга иймон келтирган кишиларга) улар (кофирларнинг) қилаётган амаллари (оқибати)дан нажот бергин»"},{"SurahNumber":26,"VerseNumber":170,"Text":"Бас, Биз унга ва унинг барча аҳли тобеъларига нажот бердик"},{"SurahNumber":26,"VerseNumber":171,"Text":"Магар (азоб остида) қолгувчилардан бўлган бир кампирга (яъни, Лутнинг иймонсиз бўлган хотинига нажот бермадик)"},{"SurahNumber":26,"VerseNumber":172,"Text":"Сўнгра бошқаларни ҳам ҳалок қилдик"},{"SurahNumber":26,"VerseNumber":173,"Text":"Ва уларнинг устига (тош) ёмғир ёғдирдик. Бас, (азоб ҳақида) огоҳлантирилган (лекин ўзларининг ярамас қилмишларидан қайтмаган) кимсаларнинг ёмғири нақадар ёмон бўлди"},{"SurahNumber":26,"VerseNumber":174,"Text":"Албатта бунда (Лут ва унинг қавми ҳақидаги қиссада) оят-ибрат бордир. (Лекин одамларнинг) кўплари иймон келтиргувчи бўлмадилар"},{"SurahNumber":26,"VerseNumber":175,"Text":"Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":176,"Text":"Дарахтзор эгалари (яъни, Шуъайб пайғамбар қавми) пайғамбарларни ёлғончи қилдилар"},{"SurahNumber":26,"VerseNumber":177,"Text":"Ўшанда уларга Шуъайб айтган эди: (Аллоҳдан) қўрқмайсизларми"},{"SurahNumber":26,"VerseNumber":178,"Text":"Албатта мен сизлар учун ишончли пайғамбардирман"},{"SurahNumber":26,"VerseNumber":179,"Text":"Бас, Аллоҳдан қўрқинглар ва менга итоат этинглар"},{"SurahNumber":26,"VerseNumber":180,"Text":"Мен бу (даъватим) учун сизлардан ажр-мукофот сўрамайман. Менинг ажр-мукофотим фақат барча оламларнинг Парвардигори зиммасидадир"},{"SurahNumber":26,"VerseNumber":181,"Text":"Ўлчовни тўла ўлчанглар ва камайтириб (тортгувчилардан) бўлманглар"},{"SurahNumber":26,"VerseNumber":182,"Text":"Ва тўғри тарози билан тортинглар"},{"SurahNumber":26,"VerseNumber":183,"Text":"Одамларга нарсаларини камайтириб берманглар ва Ер юзида бузғунчилик қилиб санқиб юрманглар"},{"SurahNumber":26,"VerseNumber":184,"Text":"Ҳамда сизларни ҳам (сизлардан) аввал яралган умматларни ҳам яратган зот — Аллоҳдан қўрқинглар!»"},{"SurahNumber":26,"VerseNumber":185,"Text":"Улар дедилар: «Ҳеч шак-шубҳасиз, сен сеҳрланган — ақлдан озган кимсалардандирсан"},{"SurahNumber":26,"VerseNumber":186,"Text":"Сен ҳам худди бизларга ўхшаган одамдирсан. Албатта бизлар сени ёлғончи кимсалардан, деб гумон қилурмиз"},{"SurahNumber":26,"VerseNumber":187,"Text":"Бас, агар ростгўйлардан бўлсанг, устимизга осмондан бир бўлагини ташлаб юбор!»"},{"SurahNumber":26,"VerseNumber":188,"Text":"У айтди: «Парвардигорим Ўзи сизларнинг қилаётган амалларингизни жуда яхши билгувчидир (яъни, сизлар қандай азобга мустаҳиқ бўлсангиз, Аллоҳ ўзи билиб жазоингизни бергувчидир)»"},{"SurahNumber":26,"VerseNumber":189,"Text":"Бас, улар (Шуъайбни) ёлғончи қилишгач, уларни «соябон» кунининг азоби ушлади. Дарҳақиқат, у улуғ-даҳшатли куннинг азоби эди"},{"SurahNumber":26,"VerseNumber":190,"Text":"Албатта, бунда (яъни, Шуъайб ва унинг қавми ҳақидаги қиссада) оят-ибрат бордир. (Лекин одамларнинг) кўплари иймон келтиргувчи бўлмадилар"},{"SurahNumber":26,"VerseNumber":191,"Text":"Шак-шубҳасиз, Парвардигорингизнинг Ўзи (кофирлар устидан) ғолиб, (мўминларга) меҳрибондир"},{"SurahNumber":26,"VerseNumber":192,"Text":"Албатта (бу Қуръон) барча оламлар Парвардигори томонидан нозил қилингандир"},{"SurahNumber":26,"VerseNumber":193,"Text":"(Эй Муҳаммад алайҳис-салоту вас-салом), уни (яъни, Қуръонни) Руҳул-Амин — Жаброил нозил қилди"},{"SurahNumber":26,"VerseNumber":194,"Text":"Сиз (Охират азобидан) огоҳлантиргувчилардан бўлишингиз учун қалбингизга"},{"SurahNumber":26,"VerseNumber":195,"Text":"Очиқ-равшан арабий тил билан (нозил қилди)"},{"SurahNumber":26,"VerseNumber":196,"Text":"Албатта (Қуръон ҳақидаги хабарлар) ўтганларнинг китобларида ҳам бордир"},{"SurahNumber":26,"VerseNumber":197,"Text":"Ахир (Қуръон ҳақида) Бани Исроил олимлари ҳам билишлари (Макка мушриклари) учун (Қуръон ҳақиқатан Аллоҳ томонидан нозил бўлганига) оят-далил эмасми"},{"SurahNumber":26,"VerseNumber":198,"Text":"Агар Биз (Қуръонни) ажамлардан (яъни, араб бўлмаган кишилардан) бирига нозил қилсак"},{"SurahNumber":26,"VerseNumber":199,"Text":"Бас, у (Қуръонни) уларга ўқиб берса, унга ҳам иймон келтиргувчи бўлмас эдилар"},{"SurahNumber":26,"VerseNumber":200,"Text":"(Пайғамбарларни ёлғончи қилишни) жиноятчи кимсаларнинг дилларига мана шундай йўллаб-киритиб қўйганмиз"},{"SurahNumber":26,"VerseNumber":201,"Text":"Улар то аламли азобни кўрмагунларича, (Қуръонга) иймон келтирмайдилар"},{"SurahNumber":26,"VerseNumber":202,"Text":"Бас, у (азоб) уларга ўзлари сезмаган ҳолларида тўсатдан келур"},{"SurahNumber":26,"VerseNumber":203,"Text":"Сўнг улар: «Бизларга (бир оз) муҳлат берилармикан, (албатта иймон келтирган бўлур эдик)», деб қолурлар"},{"SurahNumber":26,"VerseNumber":204,"Text":"Бас, улар Бизнинг азобимизни шоштирурларми"},{"SurahNumber":26,"VerseNumber":205,"Text":"(Эй Муҳаммад алайҳис-салоту вас-салом), хабар беринг-чи, агар Биз уларни (узоқ) йиллар (сиҳат-саломатлик, мол-давлат билан) фойдалантирсак-да"},{"SurahNumber":26,"VerseNumber":206,"Text":"Сўнгра уларга ваъда қилинган нарсалар (яъни, азоб) келса"},{"SurahNumber":26,"VerseNumber":207,"Text":"(Ўша пайт) уларга (ҳаёти дунёда) фойдаланган нарсалари асқотурми"},{"SurahNumber":26,"VerseNumber":208,"Text":"Биз бирон қишлоқ-шаҳарни ҳалок қилмадик, магар унинг учун (азоб-ҳалокатдан) огоҳлантиргувчи (пайғамбарлар) бўлган"},{"SurahNumber":26,"VerseNumber":209,"Text":"(Ўшанда у қишлоқ аҳли ўз пайғамбарларини ёлғончи қилганларидан кейингина келажак авлод учун) эслатма-ибрат бўлсин, деб (ҳалок қилдик). Ва Биз золим бўлмадик"},{"SurahNumber":26,"VerseNumber":210,"Text":"(Қуръонни осмондан) жинлар олиб тушганлари йўқ"},{"SurahNumber":26,"VerseNumber":211,"Text":"Улар учун бунинг имкони йўқ ва улар бунга қодир шахслар эмаслар"},{"SurahNumber":26,"VerseNumber":212,"Text":"Чунки улар (ваҳийни ўғринча) эшитиб олишдан четлатилганлари аниқдир"},{"SurahNumber":26,"VerseNumber":213,"Text":"Бас, (эй Муҳаммад алайҳис-салоту вас-салом), сиз Аллоҳ билан бирга бошқа бирон «илоҳ»га илтижо қилманг! Акс ҳолда азоблангувчи кимсалардан бўлиб қолурсиз"},{"SurahNumber":26,"VerseNumber":214,"Text":"Ва яқин қариндош-уруғларингизни (Аллоҳнинг азобидан) огоҳлантиринг"},{"SurahNumber":26,"VerseNumber":215,"Text":"Ўзингизга эргашган мўминлар учун қанотингизни паст тутинг (яъни, уларга хушхулқ билан камтарона муомалада бўлинг)"},{"SurahNumber":26,"VerseNumber":216,"Text":"Бас, агар улар итоатсизлик қилсалар, у ҳолда айтинг: «Албатта мен сизларнинг амалингиздан покдирман»"},{"SurahNumber":26,"VerseNumber":217,"Text":"Ғолиб ва меҳрибон (Аллоҳ)га таваккул қилинг"},{"SurahNumber":26,"VerseNumber":218,"Text":"У сизни ўзингиз (намоз учун) тураётган вақтингизда ҳам кўриб турар"},{"SurahNumber":26,"VerseNumber":219,"Text":"Сажда қилгувчилар (намоз ўқувчилар) орасида (имом бўлган ҳолингизда намоз рукнларининг биридан иккинчисига) кўчаётган (вақтингизда ҳам кўриб турар)"},{"SurahNumber":26,"VerseNumber":220,"Text":"Шак-шубҳасиз, У эшитгувчи, билгувчи Зотдир"},{"SurahNumber":26,"VerseNumber":221,"Text":"(Эй Муҳаммад алайҳис-салоту вас-салом), айтинг: «Мен сизларга жинлар кимларга тушиши ҳақида хабар берайми"},{"SurahNumber":26,"VerseNumber":222,"Text":"Улар барча гуноҳга ботган товламачиларга тушиб"},{"SurahNumber":26,"VerseNumber":223,"Text":"Эшитиб олганларини уларга ташларлар. Уларнинг (жинларнинг) кўплари ёлғончилардир»"},{"SurahNumber":26,"VerseNumber":224,"Text":"Шоирларга йўлдан озганлар эргашур"},{"SurahNumber":26,"VerseNumber":225,"Text":"Уларнинг (сўз водийларидан) ҳар водийда дайдишларини (яъни, ўзларига ёқиб қолган энг тубан кимса ё нарсаларни ҳам кўкка кўтариб, ёқтирмаганларини тупроққа қоришларини) кўрмадингизми"},{"SurahNumber":26,"VerseNumber":226,"Text":"Ва ўзлари қилмайдиган нарсаларни айтишларини (кўрмадингизми)"},{"SurahNumber":26,"VerseNumber":227,"Text":"Магар иймон келтирган ва яхши амаллар қилган ҳамда доим Аллоҳни ёдда тутган ва (илгари) мазлум бўлганларидан кейин (Ислом зафар топгач), ғолиб бўлган кишилар (яъни, шоирлар йўлдан оздиргувчи эмаслар). Золим кимсалар эса яқинида қандай оқибатга қараб кетаётганларини билиб қолурлар"},{"SurahNumber":27,"VerseNumber":1,"Text":"То, Син. Ушбу (оятлар) Қуръон — очиқ Китоб оятларидир"},{"SurahNumber":27,"VerseNumber":2,"Text":"(Бу оятлар) мўминлар учун ҳидоят ва хушхабардир"},{"SurahNumber":27,"VerseNumber":3,"Text":"Улар намозни тўкис адо этадиган, закотни (ҳақдорларга) ато этадиган ва Охиратга аниқ ишонувчи бўлган кишилардир"},{"SurahNumber":27,"VerseNumber":4,"Text":"Албатта, Охиратга иймон келтирмайдиган кимсалар учун Биз (қилаётган) амалларини чиройли кўрсатиб қўйгандирмиз. Бас, улар адашиб-улоқиб юраверадилар"},{"SurahNumber":27,"VerseNumber":5,"Text":"Ана ўша кимсалар учун (дунёда ҳам) энг ёмон азоб бордир ва улар Охиратда энг кўп зиён кўргувчи кимсалардир"},{"SurahNumber":27,"VerseNumber":6,"Text":"(Эй Муҳаммад алайҳис-салоту вас-салом), шак-шубҳасиз, сизга бу Қуръон доно ва билгувчи Зот даргоҳидан берилур"},{"SurahNumber":27,"VerseNumber":7,"Text":"Мусо аҳли-оиласига: «Мен олов кўриб қолдим. Сизларга ундан бирон хабар келтирурман ёки сизларга исиниб олишингиз учун бир ўт-чўғ келтирурман», деганини эсланг"},{"SurahNumber":27,"VerseNumber":8,"Text":"Энди қачонки у олов олдига келгач, унга нидо қилинди: «Олов олдидаги кишига (яъни, Мусога) ва унинг атрофидаги зотларга (фаришталарга) хайру-баракот бўлсин. Барча оламларнинг Парвардигори — Аллоҳ (айбу-нуқсондан) покдир"},{"SurahNumber":27,"VerseNumber":9,"Text":"Эй Мусо, шак-шубҳасиз, Мен ғолиб ва ҳикмат соҳиби — Аллоҳдирман"},{"SurahNumber":27,"VerseNumber":10,"Text":"Асоингни ташлагин!» Бас, қачонки (Мусо) унинг илондек қимирлаётганини кўргач, ортига қарамай қочди. (Шунда Биз дедик): Эй Мусо, қўрқмагин. Зеро, Менинг хузуримда пайғамбарларим қўрқмаслар"},{"SurahNumber":27,"VerseNumber":11,"Text":"Лекин ким зулм қилса-ю, сўнгра — ёмонликдан кейин, уни чиройли (амалга) алмаштирса, бас, албатта Мен мағфиратли, меҳрибондирман"},{"SurahNumber":27,"VerseNumber":12,"Text":"Қўлингни чўнтагингга солгин, у ҳеч қандай дардсиз оппоқ бўлиб чиқур. (Бу мўъжизалар) сен (Фиръан ва унинг қавмига) олиб борадиган тўққиз оят-мўъжиза ичида (бордир). Дарҳақиқат, улар итоатсиз қавм бўлдилар"},{"SurahNumber":27,"VerseNumber":13,"Text":"Бас, қачонки уларга Бизнинг оят-мўъжизаларимиз равшан ҳолда етиб келгач, улар: «Бу очиқ сеҳрдир», дедилар"},{"SurahNumber":27,"VerseNumber":14,"Text":"Ва ўзлари аниқ билган ҳолларида зулм ва кибр қилиб, у (мўъжизаларни) инкор этдилар. Энди (эй Муҳаммад алайҳис-салоту вас-салом), у бузғунчи кимсаларнинг оқибати қандай бўлганини кўринг"},{"SurahNumber":27,"VerseNumber":15,"Text":"Қасамки, Биз Довуд ва Сулаймонга (етук) билим ато этдик ва улар: «Бизларни кўп мўмин бандаларидан афзал қилиб қўйган Зот — Аллоҳга ҳамду сано бўлсин», дедилар"},{"SurahNumber":27,"VerseNumber":16,"Text":"Сулаймон (пайғамбарлик ва илмда) Довудга ворис бўлди ва айтди: «Эй одамлар, бизга қушларнинг (ва барча жониворларнинг) тили билдирилди ҳамда (пайғамбар ва подшоҳларга бериладиган) барча нарсалардан берилди. Албатта, бу очиқ фазлу-марҳаматнинг ўзидир"},{"SurahNumber":27,"VerseNumber":17,"Text":"Сулаймон (амри билан) жин, инс ва қушлардан бўлган лашкарлари тўпланиб, тизилган ҳолларида турдилар"},{"SurahNumber":27,"VerseNumber":18,"Text":"То улар чумолилар водийсига етган вақтларида, бир чумоли: «Эй чумолилар, уяларингизга киринглар, яна Сулаймон ва унинг лашкарлари ўзлари сезмаган ҳолларида сизларни босиб-янчиб кетмасинлар», деган эди"},{"SurahNumber":27,"VerseNumber":19,"Text":"(Сулаймон) унинг сўзидан кулиб-табассум қилди ва деди: «Парвардигорим, мени Сен менга ва ота-онамга инъом этган неъматингга шукр қилишга ва Ўзинг рози бўладиган яхши амалларнигина қилишга муваффақ этгин ва мени ҳам Ўз фазлу раҳматинг билан солиҳ бандаларинг қаторига киритгин»"},{"SurahNumber":27,"VerseNumber":20,"Text":"У қушларни кўздан кечириб (уларнинг орасида ҳудҳудга кўзи тушмагач): «Нега мен ҳудҳудни кўрмаяпман, балки у (мендан беизн) ғойиб бўлгувчилардандир"},{"SurahNumber":27,"VerseNumber":21,"Text":"Албатта уни қаттиқ азоб билан азобларман ё сўйиб юборурман ёки у менга (ўз узрини баён қилиб) очиқ ҳужжат келтирур», деди"},{"SurahNumber":27,"VerseNumber":22,"Text":"Сўнг узоққа қолмай (ҳудҳуд келиб) деди: «Мен сен огоҳ бўлмаган нарсадан огоҳ бўлдим ва сенга Сабаъ (шаҳри)дан аниқ бир хабар келтирдим"},{"SurahNumber":27,"VerseNumber":23,"Text":"Дарҳақиқат, мен бир аёлни кўрдим. У уларнинг маликаси экан. Унга барча нарсадан ато этилган бўлиб, катта тахти ҳам бордир"},{"SurahNumber":27,"VerseNumber":24,"Text":"Мен у ва унинг қавми Аллоҳни қўйиб, қуёшга сажда-ибодат қилаётганларини кўрдим». Шайтон уларга (қилаётган) амалларини чиройли кўрсатиб, уларни (Ҳақ) йўлдан тўсиб қўйгандир. Бас, улар (Ҳақ йўлга) ҳидоят топмаслар"},{"SurahNumber":27,"VerseNumber":25,"Text":"(То) Аллоҳга сажда қилмагунларича. (Аллоҳ) осмонлар ва Ердаги барча сирларни ошкор қиладиган ҳамда сизлар яширадиган ва ошкор қиладиган барча нарсаларни ҳам биладиган Зотдир"},{"SurahNumber":27,"VerseNumber":26,"Text":"«Аллоҳ — ҳеч қандай илоҳ йўқ, магар Унинг Ўзигина бордир. У улуғ Арш Эгасидир»"},{"SurahNumber":27,"VerseNumber":27,"Text":"(Сулаймон) деди: «Сен рост сўзладингми ёки ёлғончилардан бўлдингми, кўрурмиз"},{"SurahNumber":27,"VerseNumber":28,"Text":"Мана бу мактубимни олиб бориб, уларга ташлагин, сўнгра улардан четланиб кузатгин-чи, нима (жавоб) қайтарар эканлар»"},{"SurahNumber":27,"VerseNumber":29,"Text":"(Қачонки ҳудҳуд Сулаймоннинг мактубини олиб келиб, малика Билқийснинг олдига ташлагач) у деди: «Эй одамлар, ҳақиқатан менга улуғ бир мактуб ташланди"},{"SurahNumber":27,"VerseNumber":30,"Text":"Албатта у Сулаймондандир ва у (мактубда шундай битилгандир): «Меҳрибон ва раҳмдил Аллоҳ номи билан бошлайман"},{"SurahNumber":27,"VerseNumber":31,"Text":"Сизлар менга кибр-ҳаво қилмай, ҳузуримга бўйинсунган ҳолингизда келингиз!»"},{"SurahNumber":27,"VerseNumber":32,"Text":"(Малика) айтди: «Эй одамлар, менга бу ишимда фатво-маслаҳат беринглар. Мен то сизлар гувоҳ бўлмагунингизча бирон иш ҳақида ҳукм қилгувчи эмасман»"},{"SurahNumber":27,"VerseNumber":33,"Text":"Улар дедилар: «Бизлар куч-қувват ва журъат-матонат эгаларидирмиз. (Қандай ишга) буюриш сенинг ўзингга ҳавола. Бас, нимага буюришни ўйлаб кўравер, (бизлар эса сенга итоат этурмиз)»"},{"SurahNumber":27,"VerseNumber":34,"Text":"У айтди: «Аниқки подшоҳлар қачон бирон қишлоққа (бостириб) кирсалар уни вайрон этурлар, аҳолисининг обрў-эътиборлиларини эса хор-зор қилурлар. Уларнинг қилмиш-одатлари шудир"},{"SurahNumber":27,"VerseNumber":35,"Text":"Мен уларга бир ҳадя юбориб, кўрай-чи, элчиларим нима (хабар) билан қайтар эканлар»"},{"SurahNumber":27,"VerseNumber":36,"Text":"Бас, қачонки (Билқийснинг элчилари унинг юборган ҳадясини олиб) Сулаймон (ҳузурига) келгач, у деди: «Сизлар менга мол-дунё билан мадад бермоқчимисиз?! У ҳолда (билингизки, Аллоҳ менга ато этган (пайғамбарлик ва мулку-давлат) У зот сизларга берган (мол-дунёдан) яхшироқдир. Балки сизлар ҳадяларингиз билан хурсанд бўларсизлар, (лекин менинг унга эҳтиёжим йўқдир)"},{"SurahNumber":27,"VerseNumber":37,"Text":"Сен (қавмингга) қайтиб бориб (айтгинки, агар ҳузуримга бўйинсунган ҳолларида келмасалар) албатта биз уларга шундай қўшин билан борурмизки, улар унга асло бас кела олмаслар ва албатта биз уларни (қишлоқларидан) мағлуб ҳолларида қувиб чиқарурмиз»"},{"SurahNumber":27,"VerseNumber":38,"Text":"«Эй одамлар, улар менинг ҳузуримга бўйсунган ҳолларида келишларидан илгари қайси бирларингиз менга унинг (яъни, Билқийснинг ўз шаҳрида қолган) тахтини келтира олур», деди"},{"SurahNumber":27,"VerseNumber":39,"Text":"(Шунда) жинлардан бир пахлавони айтди: «Мен уни сен ўрнингдан туришингдан илгари сенга келтирурман. Албатта мен бунга қодир ва ишончлидирман»"},{"SurahNumber":27,"VerseNumber":40,"Text":"Китобдан огоҳлиги бор бўлган бир зот эса: «Мен уни кўзинг ўзингга қайтгунича (яъни, кўз очиб юмгунча) сенга келтирурман», деди. «Бу Парвардигоримнинг мен шукр қиламанми ёки куфрони неъмат қиламанми, имтиҳон этиш учун берган фазлу-марҳаматидандир. Ким шукр қилса, бас, албатта у фақат ўз (фойдаси) учун шукр қилур. Ким куфрони неъмат қилса, бас, албатта Парвардигорим (унинг шукр қилишидан) беҳожат ва фазлу-карам Эгасидир»"},{"SurahNumber":27,"VerseNumber":41,"Text":"(Қачонки маликанинг келиши яқинлашиб қолгач, Сулаймон унинг фаҳму-фаросатини синаш учун) деди: «Унинг тахтини танимайдиган қилиб — ўзгартириб қўйинглар у (ўз тахтини танишга) йўл топурми ёки йўл топа олмайдиган кимсалардан бўлурми, кўрурмиз»"},{"SurahNumber":27,"VerseNumber":42,"Text":"Энди қачонки у келгач: «Сенинг тахтинг шундаймиди?», дейилди. У (ҳайратга тушиб): «Худди ўшанинг ўзи-ку», деди. (Шунда Сулаймон айтди: «Алҳамдулиллоҳки), бизларга ундан илгари илм-маърифат берилиб, мусулмон бўлганмиз"},{"SurahNumber":27,"VerseNumber":43,"Text":"Уни (маликани) эса ўзи Аллоҳни қўйиб, ибодат қилган нарсаси (Аллоҳга ширк келтириб, мусулмон бўлишдан) тўсгандир. Чунки у кофир қавмдан эди»"},{"SurahNumber":27,"VerseNumber":44,"Text":"(Маликага): «Саройга киргин», дейилди. Энди қачонки у (саройни) кўргач, уни сув (тўлқин) деб ўйлаб оёқларини очган эди, (Сулаймон): «Бу ойнадан ясалган баланд қасрдир», деди. Шунда малика) айтди: «Парвардигорим, дарҳақиқат, мен (қуёшга сиғиниш билан) жонимга жабр қилибман, (энди) Сулаймон билан бирга барча оламлар Хожаси — Аллоҳга бўйинсундим»"},{"SurahNumber":27,"VerseNumber":45,"Text":"Қасамки, Биз Самуд (қабиласи)га биродарлари Солиҳни пайғамбар қилдик. (У): «Аллоҳга ибодат қилингиз», (деди). Бас, баногоҳ улар талашиб-тортишадиган икки гуруҳ бўлиб олдилар"},{"SurahNumber":27,"VerseNumber":46,"Text":"(Самуд қабиласидаги кофир бўлган гуруҳ Солиҳга: «Агар чин пайғамбар бўлсанг, бизларни қўрқитаётган азобингни келтир-чи», деганларида) у айтди: «Эй қавмим, нега сизлар яхшилик-раҳматдан илгари ёмонлик-азобни шоштирмоқдасиз?! Сизларга раҳм-шафқат қилиниши учун Аллоҳдан мағфират сўрасангизлар бўлмасми?!»"},{"SurahNumber":27,"VerseNumber":47,"Text":"Улар дедилар: «Бизлар (бошимизга тушган очарчилик-қаҳатчилик) сенинг ва сен билан бирга бўлган (мўминларнинг) шумқадамлигидан деб билдик». У айтди: «Сизларнинг (бошингизга тушган) бахтсизлик Аллоҳ ҳузуридандир. Балки сизлар имтиҳон қилинаётган қавмдирсиз»"},{"SurahNumber":27,"VerseNumber":48,"Text":"У шаҳарда (ўзларини) ўнгламай Ер юзида бузғунчилик қилиб юрадиган тўққиз нафар кимса бор эди"},{"SurahNumber":27,"VerseNumber":49,"Text":"Ўшалар Аллоҳ номига қасам ичишиб (бир-бирларига) айтдилар: «Албатта (Солиҳни) ва унинг аҳли-тобеъларини тунда ҳалок қилурмиз, сўнгра унинг валий-ҳомийсига: «Бизлар (на Солиҳнинг ва на) унинг аҳли-тобеъларининг ҳалокатига гувоҳ бўлган эмасмиз. Албатта бизлар ростгўй кишилардирмиз», деймиз»"},{"SurahNumber":27,"VerseNumber":50,"Text":"Улар (Солиҳ ва унинг тобеъларига қарши ўз) макрларини қилдилар. Биз ҳам улар сезмаган ҳолларида (уларни ҳалок қилиш билан) бир «макр» қилдик"},{"SurahNumber":27,"VerseNumber":51,"Text":"Энди уларнинг қилган макрлари оқибати қандай бўлганини кўринг — Биз уларни ва барча қавмларини ҳалок қилдик"},{"SurahNumber":27,"VerseNumber":52,"Text":"Мана, улар золим бўлганликлари сабабли уйлари ҳувиллаб қолди! Албатта бунда биладиган қавм учун оят-ибрат бордир"},{"SurahNumber":27,"VerseNumber":53,"Text":"Иймон келтирган ва тақводор бўлган зотларга эса нажот бердик"},{"SurahNumber":27,"VerseNumber":54,"Text":"Лутни (эсланг). Ўшанда у қавмига айтган эди: «Сизлар кўриб-билиб турган ҳолингизда бузуқлик қилурмисизлар"},{"SurahNumber":27,"VerseNumber":55,"Text":"Сизлар хотинларингизни қўйиб, шаҳват билан эркакларга яқинлашурмисизлар?! Йўқ, сизлар жоҳил қавмдирсиз!»"}]}