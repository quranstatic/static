{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"Neveďte hádek s těmi, jimž dána byla Kniha, leda způsobem nejpřístojnějším: vyjímaje ony z nich, již nepravostni jsou. Rcete pak: „Uvěřili jsme v to, co sesláno bylo nám a sesláno bylo vám: a Bůh náš i Bůh váš jest Jediný: a my do vůle jeho jsme odevzdáni.“"},{"SurahNumber":29,"VerseNumber":47,"Text":"A takovýmto způsobem seslali jsme ti Knihu: a ti, jimž dali jsme Knihu, věří v ni, a z těchto též mnozí věří v ni: popírají tedy znamení naše jedině (zatvrzelí) nevěřící"},{"SurahNumber":29,"VerseNumber":48,"Text":"Před tím, než zjevena byla, nepředčítal's jiné knihy, aniž psal jsi jakou pravicí svojí: v tom případě byli by mohli pochybovati ti, kdož (ji) zavrhují"},{"SurahNumber":29,"VerseNumber":49,"Text":"Naopak (Korán) jest (jako) znamení jasné v nitrech těch, jimž dáno bylo vědění: a nikdo nepopírá znamení našich, vyjma nepravostných"},{"SurahNumber":29,"VerseNumber":50,"Text":"A říkají: „(Neuvěříme), leda že by sesláno bylo mu znamení od Pána jeho.“ Rci: „Znamení jsou jedině v moci Boha: já pak jsem jedině varovatelem zjevným.“"},{"SurahNumber":29,"VerseNumber":51,"Text":"Což nedostačuje jim, že seslali jsme ti Knihu, jež předčítána jest jim? Zajistéť v tom jest milosrdenství a varování lidu věřícímu"},{"SurahNumber":29,"VerseNumber":52,"Text":"Rci: „Bůh postačí co svědek mezi mnou a vámi: on zná vše, co na nebi jest a na zemi. A ti, kdož uvěřili v marnost a neuvěřili v Boha, ti zajisté záhubě propadli.“"},{"SurahNumber":29,"VerseNumber":53,"Text":"A vyzývají tě, abys uspíšil jim trest: a nebýti lhůty předurčené, zajisté by byl přišel na ně trest a dojista přijde na ně znenadání, aniž by toho tušili"},{"SurahNumber":29,"VerseNumber":54,"Text":"Vyzývají tě, abys uspíšil jim trest: a zajisté peklo již obklopuje nevěřící"},{"SurahNumber":29,"VerseNumber":55,"Text":"V den, kdy zahalí je trest shůry a zpod nohou jejich, řečeno bude jim: „Okuste (odplaty) za to, co činili jste.“"},{"SurahNumber":29,"VerseNumber":56,"Text":"Služebníci moji, kteříž uvěřili jste, zajisté země má rozsáhlá jest: mne tedy uctívejte"},{"SurahNumber":29,"VerseNumber":57,"Text":"Každé duši bude okusiti smrti: poté pak k nám navráceni budete"},{"SurahNumber":29,"VerseNumber":58,"Text":"A ty, kdož uvěřili a konali dobré skutky, dojista usadíme v (povýšených) komnatách zahrady (ráje), pod níž řeky tekou: v ní obývati budou věčně. Jak krásná bude odměna (dobře) činících"},{"SurahNumber":29,"VerseNumber":59,"Text":"kteří trpělivě vyčkávají a spoléhají na Pána svého"},{"SurahNumber":29,"VerseNumber":60,"Text":"A kolik jest živočichů, již nestarají se o potravu svou a Bůh živí je, jakož i vás: on pak vše slyší a ví"},{"SurahNumber":29,"VerseNumber":61,"Text":"A otážeš-li se jich: „Kdo stvořil nebe a zemi a podrobil (řádu) slunce a měsíc,“ tu řeknou: „Bůh.“ Jak tedy mohou tak lháti"},{"SurahNumber":29,"VerseNumber":62,"Text":"Bůh hojně rozdává dary své, komu chce ze služebníků svých, aneb odměřuje mu je: neboť Bůh o všech věcech má vědomost"},{"SurahNumber":29,"VerseNumber":63,"Text":"A otážeš-li se jich: „Kdo sesílá s nebe vodu a oživuje jí zemi zmrtvělou“, tu řeknou: „Bůh,“ Rci: „Chvála budiž tedy Bohu.“ Však většina jich toho nechápe"},{"SurahNumber":29,"VerseNumber":64,"Text":"Tento život pozemský jest pouze kratochvílí a hrou: však zajisté přebývání života budoucího (pravým) jest životem. Kéž by jen byli si toho vědomi"},{"SurahNumber":29,"VerseNumber":65,"Text":"Hle, když jedou na lodi, volají k Bohu v upřímné k němu víře: však když zachránili jsme je, (přivedše je) na souš, hle, opětně spolčují s ním (bohy jiné)"},{"SurahNumber":29,"VerseNumber":66,"Text":"aby zapírali to, co zjevili jsme jim, aby jen radovali se z požitků vezdejších: však zvědí"},{"SurahNumber":29,"VerseNumber":67,"Text":"Což nevidí, že ustanovili jsme jim, obvod posvátný a bezpečný, ač olupováni jsou lidé vůkol? Zdaž tedy v marnost věřiti budou a budou dobrodiní boží zapírati"},{"SurahNumber":29,"VerseNumber":68,"Text":"Kdož pak nepravostnějším jest toho, jenž vymyslí o Bohu lež, aneb lží nazývá pravdu, když byla přišla k němu? Zdaž nebude pak v pekle příbytek nevěřících"},{"SurahNumber":29,"VerseNumber":69,"Text":"Ty pak, kdož vynasnažují se pro nás, dojista povedeme stezkami svými: neboť Bůh zajisté jest s těmi, kdož dobře činí"},{"SurahNumber":30,"VerseNumber":1,"Text":"Alif. Lám. Mím"},{"SurahNumber":30,"VerseNumber":2,"Text":"Poraženi byli Řekové"},{"SurahNumber":30,"VerseNumber":3,"Text":"v blízkosti naší země: však po porážce své budou zase vítězi"},{"SurahNumber":30,"VerseNumber":4,"Text":"za několik let. Bohu přináleží rozsouzení, před i po (každé události). A v den onen rozradují se věřící"},{"SurahNumber":30,"VerseNumber":5,"Text":"nad (vítězstvím) z pomoci Boha: pomáháť Bůh, komu chce, neb on mocný jest, slitovný"},{"SurahNumber":30,"VerseNumber":6,"Text":"Toto jest slib Boha a Bůh nikdy nebéře zpět slibu svého, však většina lidí není si toho vědoma"},{"SurahNumber":30,"VerseNumber":7,"Text":"Znají pouze po zevnějšku život pozemský a vůči životu budoucímu jsou lhostejní"},{"SurahNumber":30,"VerseNumber":8,"Text":"Zdaž nerozvažovali sami v duchu, že Bůh nestvořil nebesa a zemi, a vše, což mezi oběma jest, leda v opravdovosti a pouze až do lhůty předurčené? Však zajisté mnoho lidí v setkání s Pánem svým nevěří"},{"SurahNumber":30,"VerseNumber":9,"Text":"Zdaž necestovali v zemi a neviděli, jaký byl konec těch před nimi, kteří byli mocnější jich silou? Rozbrázdili zemi a zalidnili ji ve větším počtu, než jakým oni zalidňují ji: a přišli k nim poslové naši s jasnými důkazy. A nebyl to Bůh, jenž bezpráví jim učinil, nýbrž oni sobě samým bezpráví učinili"},{"SurahNumber":30,"VerseNumber":10,"Text":"A konec těch, již páchali zlo, zlý byl: neboť zajisté vylhanými nazývali znamení naše a žert si z nich tropili"},{"SurahNumber":30,"VerseNumber":11,"Text":"Bůh vzbuzuje stvoření a pak dává mu navraceti se k němu: a pak všichni navráceni k němu budete"},{"SurahNumber":30,"VerseNumber":12,"Text":"A v den, kdy nastane hodina (soudu), oněmí provinilci"},{"SurahNumber":30,"VerseNumber":13,"Text":"a nebude jim mezi těmi, jež spolčovali (s Bohem) přímluvců: oni pak budou tyto společníky své zapírati"},{"SurahNumber":30,"VerseNumber":14,"Text":"A v den, kdy nastane hodina (soudu), v den ten budou lidé od sebe rozděleni"},{"SurahNumber":30,"VerseNumber":15,"Text":"a pokud se týče těch, kdož uvěřili a konali dobré skutky, ti v květnaté lučině radovati se budou"},{"SurahNumber":30,"VerseNumber":16,"Text":"a pokud se týče těch, kdož neuvěřili a vylhanými nazývali znamení naše, jakož i setkání v životě budoucím, ti trestu svému odevzdáni budou"},{"SurahNumber":30,"VerseNumber":17,"Text":"Chvála budiž tedy Bohu za chvil večerních i za chvil ranních"},{"SurahNumber":30,"VerseNumber":18,"Text":"a jemu patří chvála na nebi i na zemi: když noc nadchází i za chvil poledních"},{"SurahNumber":30,"VerseNumber":19,"Text":"On vyvádí živé z mrtvých a vyvádí mrtvé z živých: a oživuje zemi zmrtvělou — a tak i vy z mrtvých vyvedeni budete"},{"SurahNumber":30,"VerseNumber":20,"Text":"A ze znamení jeho jest, že stvořil vás z prachu: a pak, hle, jste lidmi rozptýlenými"},{"SurahNumber":30,"VerseNumber":21,"Text":"A ze znamení jeho jest, že stvořil vám z vás samých manželky, abyste obývali s nimi: a učinil mezi vámi lásku a soucitnost: v tomto zajisté znamení jest pro lid přemýšlivý"},{"SurahNumber":30,"VerseNumber":22,"Text":"A ze znamení jeho jest, že stvořil nebe a zemi a rozmanitost jazyků vašich i pletí vašich: v tomto zajisté znamení jsou veškerenstvu"},{"SurahNumber":30,"VerseNumber":23,"Text":"A ze znamení jeho jest spánek váš v noci a za dne snažení vaše po docílení (podílu) z milosti jeho: zajisté v tomto znamení jsou lidem slyšícím"},{"SurahNumber":30,"VerseNumber":24,"Text":"A ze znamení jeho jest, že ukazuje vám blesk pro strach a naději: a sesílá s nebe vodu, jíž oživuje zemi zmrtvělou: zajisté v tomto znamení jsou pro lid chápavý"},{"SurahNumber":30,"VerseNumber":25,"Text":"A ze znamení jeho, jest, že udržují se v stálosti nebe i země z rozkazu jeho: a pak když vyzve vás výzvou k vystoupení ze země, hle, ven z ní vyjdete"},{"SurahNumber":30,"VerseNumber":26,"Text":"Jemu přináleží, cožkoliv na nebi jest i na zemi: vše před ním poníženo jest"},{"SurahNumber":30,"VerseNumber":27,"Text":"On to jest, jenž vzbuzuje stvoření a pak dává mu navrátiti se k němu: a to přesnadné jest mu. Jemu přináleží, aby přirovnáván byl ke všemu nejvyššímu na nebi i na zemi: a on mocný jest, moudrý"},{"SurahNumber":30,"VerseNumber":28,"Text":"Činí vám podobenství vzatá z vás samých: zdaž máte z těch, jichž zmocnila se pravice vaše, společníky v tom, čímž obdařili jsme vás, rovným dílem? Zdaž stejné rozpaky cítíte vůči nim, jako mezi sebou? Takovýmto způsobem vysvětlujeme znamení svá lidu chápavému"},{"SurahNumber":30,"VerseNumber":29,"Text":"Jistě, že ne: však nepravostní následují choutky své, z nevědomosti: a kdo uvede na cestu pravou toho, jejž Bůh zavedl v blud? Jim nebude pomocníků"},{"SurahNumber":30,"VerseNumber":30,"Text":"Pozdvihni tedy tvář svou věrně k víře, jež ústavou jest Boha, pro kterou byl ustavil lidi: není změny ve stvoření božím. Tato víra jest nepřeměnná, však většina lidí není si toho vědoma"},{"SurahNumber":30,"VerseNumber":31,"Text":"Obracejte se (tedy) k Bohu a bojte se ho: a zachovávejte modlitbu, a nepatřte k mnohobožcům"},{"SurahNumber":30,"VerseNumber":32,"Text":"k těm, kdož rozštěpili se v náboženství svém a rozdělili na strany: každá strana svým vlastním názorem se holedbajíc"},{"SurahNumber":30,"VerseNumber":33,"Text":"Když dotkne se lidí protivenství, volají k Pánu svému, obráceni k němu: pak, když dal okusiti jim milosrdenství svého, hle, část jich s Pánem svým (jiná božstva) spolčují"},{"SurahNumber":30,"VerseNumber":34,"Text":"zapírajíce tak to, co dali jsme jim. Jen radujte se z požitků vezdejších — však zvíte"},{"SurahNumber":30,"VerseNumber":35,"Text":"Zdaž seslali jsme jim nějaké zmocnění, jež mluvilo by o tom, co spolčují (s Bohem)"},{"SurahNumber":30,"VerseNumber":36,"Text":"A když dáme okusiti lidem milosrdenství svého, radují se z něho: však když postihne je něco zlého za to, co byli před tím činili, hle, beznadějní jsou"},{"SurahNumber":30,"VerseNumber":37,"Text":"Což neviděli, že Bůh v hojnosti skýtá darů svých, komu chce, aneb odměňuje je? Zajisté v tomto znamení jsou pro lid věřící"},{"SurahNumber":30,"VerseNumber":38,"Text":"I dávej příbuzným svým, což patří jim: a taktéž nuzným a počestným: toť lepším jest pro ty, kdož žádají si tváře boží a tito jsou, jimž dobře povede se"},{"SurahNumber":30,"VerseNumber":39,"Text":"Cokoliv dáte na lichvu, aby tím lichvařeno bylo se jměním lidí, nebude lichvou rozmnoženo u Boha: však cokoliv dáte na (povinnou) almužnu, žádajíce si tváře boží — tito jsou ti, jimž zdvojnásobeno bude"},{"SurahNumber":30,"VerseNumber":40,"Text":"Bůh jest to, jenž stvořil vás, pak živil vás, pak dá vám zemříti, pak vzkřísí vás. Zdaž který ze společníků vašich jest s to, aby učinil s vámi v nejmenším cos podobného? Chválen budiž (Bůh) a daleko povýšen nad to, co spolčují s ním"},{"SurahNumber":30,"VerseNumber":41,"Text":"Objevila se spoušť na souši i na moři za to, co vykonaly ruce lidí, aby dala jim okusiti část výsledků činů jejich, aby tak snad (k Bohu) se obrátili"},{"SurahNumber":30,"VerseNumber":42,"Text":"Rci: „Procházejte zemí a vizte jaký byl konec těch před vámi, z nichž většina byla mnohobožná.“"},{"SurahNumber":30,"VerseNumber":43,"Text":"I pozdvihni tvář svou k víře bezezměnné, dříve než přijde den od Boha, jejž nelze odvrátiti: v den ten na dva tábory rozděleni budou"},{"SurahNumber":30,"VerseNumber":44,"Text":"ten, kdož neuvěřil, nesoucí břímě nevíry své: a ten, kdož konal dobro, chystající si místo pohovení"},{"SurahNumber":30,"VerseNumber":45,"Text":"aby tak Bůh mohl odměniti ty, kteří uvěřili a konali dobré skutky, z milosti své, neboť on nemiluje nevěřících"},{"SurahNumber":30,"VerseNumber":46,"Text":"A ze znamení jeho jest, že posílá větry s radostnou zvěstí, aby okusiti dal vám milosrdenství svého, aby lodi mohly býti hnány z rozkazu jeho, abyste mohli dobývati si (podílu) z milosti jeho, a abyste možná mu byli vděčni"},{"SurahNumber":30,"VerseNumber":47,"Text":"A již před tebou poslali jsme proroky k lidu jejich i přinesli jim jasné důkazy a pomstu vykonali jsme na provinilcích; příslušelo nám pak, abychom pomohli věřícím"},{"SurahNumber":30,"VerseNumber":48,"Text":"Bůh jest to, jenž posílá větry, které dují v mračno: a rozděluje Bůh toto po obloze, jak chce, a trhá je v kusy: a pak vidíš déšť, an vychází ze středu jeho: a když dá padnouti mu na které chce ze služebníků svých, ajhle, tu radují se"},{"SurahNumber":30,"VerseNumber":49,"Text":"třebaže před tím, než byl seslán na ně, trvali v beznaději"},{"SurahNumber":30,"VerseNumber":50,"Text":"I viz tedy stopy milosrdenství božího: jak obživuje zemi zmrtvělou! Takto i Křisitelem jest mrtvých, neb on nade všemi věcmi moc má"},{"SurahNumber":30,"VerseNumber":51,"Text":"Však kdybychom poslali vichr a oni shlédli (obilí své) sežloutlé jím, tu setrvávali by poté v zatvrzelosti své"},{"SurahNumber":30,"VerseNumber":52,"Text":"Ty pak zajisté nedokážeš, aby slyšeli mrtví, aniž aby slyšeli hluší volání, když odvracejí se zády svými odcházejíce"},{"SurahNumber":30,"VerseNumber":53,"Text":"Aniž dokážeš vésti slepé od bloudění jejich: zmůžeš jen, aby slyšeli ti, kdož věří ve znamení naše a odevzdáni jsou do vůle boží"},{"SurahNumber":30,"VerseNumber":54,"Text":"Bůh to jest, jenž stvořil vás slabé, po slabosti pak dal vám sílu, a po síle pak opět učiní vás slabými a šedovlasými. Bůh tvoří, co chce, a on vševědoucí jest, mocný"},{"SurahNumber":30,"VerseNumber":55,"Text":"A v den, kdy nastane hodina (soudu), přisahati budou provinilci, že dleli pouze hodinu v zemi, tak kdysi lhali (za živa)"},{"SurahNumber":30,"VerseNumber":56,"Text":"A řeknou ti, jimž dáno bylo vědění a víra: „Dleli jste tam, jak psáno jest v Knize boží, do dne zmrtvýchvstání: a tento jest den zmrtvýchvstání; však vy nebyli jste si toho vědomi.“"},{"SurahNumber":30,"VerseNumber":57,"Text":"U den onen neprospěje nepravostným omluva jejich, aniž o smíření s Bohem žádáni budou"},{"SurahNumber":30,"VerseNumber":58,"Text":"A nyní učinili jsme lidem v tomto Koránu všeho druhu podobenství: a kdyby předvedeno bylo jim znamení dojista řekli by ti, kdož neuvěřili: „Vyť pouze jste šejdíři.“"},{"SurahNumber":30,"VerseNumber":59,"Text":"Takovýmto způsobem zapečeťuje Bůh srdce těch, kdož nevědí"},{"SurahNumber":30,"VerseNumber":60,"Text":"I vytrvej v trpělivosti, neboť slib Boha pravdivý jest: a nechť nezviklají tě obavou ti, již (ve víře) nejisti jsou"},{"SurahNumber":31,"VerseNumber":1,"Text":"Alif. Lám. Mím"},{"SurahNumber":31,"VerseNumber":2,"Text":"Tato jsou znamení Knihy moudré"},{"SurahNumber":31,"VerseNumber":3,"Text":"jež vedením jest a milosrdenstvím pro dobře činící"},{"SurahNumber":31,"VerseNumber":4,"Text":"kteří zachovávají modlitbu a dávají povinnou almužnu a pevně doufají v život posmrtný"},{"SurahNumber":31,"VerseNumber":5,"Text":"Tito (dobře) vedeni jsou Pánem svým a jim dobře se povede"},{"SurahNumber":31,"VerseNumber":6,"Text":"Však jest mezi lidem kdosi, jenž kupuje kratochvilnou pověst, aby zavedl lid od stezky boží z nevědomosti a žert si z ní tropil: pro tyto připraven jest trest potupný"},{"SurahNumber":31,"VerseNumber":7,"Text":"A když čtena jsou mu znamení naše, odvrací se pyšně, jako by jich neslyšel, a jako by tíha byla v uších jeho: tomu zvěstuj trest bolestný"},{"SurahNumber":31,"VerseNumber":8,"Text":"Těm pak, kdož uvěřili a konali dobré skutky, schystány jsou zahrady rozkoše"},{"SurahNumber":31,"VerseNumber":9,"Text":"v nich přebývati budou věčně. Slib Boha pravdivý jest a on mocný jest, moudrý"},{"SurahNumber":31,"VerseNumber":10,"Text":"Onť stvořil nebesa i zemi, bez sloupů viditelných: a rozházel po zemi temena hor, aby nehýbala se s vámi: a rozptýlil po ní živočichy všeho druhu. A sesíláme s nebe vodu a dáváme vzrůstati jí všem druhům rostlin vzácných"},{"SurahNumber":31,"VerseNumber":11,"Text":"Toto vše stvořil Bůh: a nyní ukažte mi, co stvořili ti, jež vedle něho vzýváte! Ano, nepravostní jsou v bludu zjevném"},{"SurahNumber":31,"VerseNumber":12,"Text":"Kdysi pak dali jsme LOQMÁNOVI moudrost, řkouce: „Buď vděčným Bohu, neboť kdo vděčným jest Bohu, jest jím ve svůj vlastní prospěch a kdo zatvrzelým jest vůči němu — však Bůh zajisté bohatý jest a chvályhodný.“"},{"SurahNumber":31,"VerseNumber":13,"Text":"(Pomni), když Loqmán řekl synu svému, napomínaje jej: „Synáčku můj, nespolčuj ničeho s Bohem, neboť spolčování takové jest nepravostí velkou.“"},{"SurahNumber":31,"VerseNumber":14,"Text":"A doporučili jsme člověku laskavost vůči rodičům jeho; nosila jej matka jeho s nesnází za nesnází a odkojen jest teprv po dvou letech: „Bud vděčným mně i rodičům svým, neb ke mne vše se sejde"},{"SurahNumber":31,"VerseNumber":15,"Text":"Ale snaží-li se donutiti tě, abys spolčoval se mnou, o čemž nemáš vědomosti, tehdy nebuď poslušen jich: jednej s nimi na tomto světe laskavě, ale následuj stezku toho, jenž obrací se kajícně ke mně. Poté pak navrátíte se ke mně a já povím vám o skutcích vašich.“"},{"SurahNumber":31,"VerseNumber":16,"Text":"„Synáčku můj, i kdyby jednalo se o váhu zrnka hořčičného, a i kdyby (skryto) bylo to ve skále, aneb na nebi či na zemi, Bůh přivede to (k účtování): Bůh zajisté prozíravý jest a o všem zpraven"},{"SurahNumber":31,"VerseNumber":17,"Text":"Synáčku můj, zachovávej modlitbu a nabádej k dobru a zabraňuj zlu, a bud trpěliv v neštěstí, jež stihnou tě, neb vše to jest věcí (předem) rozhodnutou"},{"SurahNumber":31,"VerseNumber":18,"Text":"A nekruť nijak tváře své na lidi, aniž vykračuj si pyšně na zemi: Bůh zajisté nemiluje nadutců vychloubačných"},{"SurahNumber":31,"VerseNumber":19,"Text":"Ale odměřuj chůzi svou a ponižuj nejprotivnějším hlasů všech jest věru hlas oslů!“"},{"SurahNumber":31,"VerseNumber":20,"Text":"Zdaž nevidíte, že Bůh podmanil vám, cožkoliv na nebi jest i na zemi, a že zahrnul vás dobrodiními svými, zevnějšími i vnějšími? Však jsou mezi lidmi někteří, kdož hádají se ohledně Boha, aniž by měli jakého vědění, neb vědění, aniž knihy zářné"},{"SurahNumber":31,"VerseNumber":21,"Text":"A když řečeno jest jim: „Následujte to, co seslal Bůh,“ říkají: „Nikoliv: spíše následovati budeme to, co nalezli jsme u otců svých.“ Zdaž i kdyby Satan volal je k trestu plamene"},{"SurahNumber":31,"VerseNumber":22,"Text":"Ten, kdo odevzdal se do vůle boží a koná dobro, jistě chopil se ucha (nádoby) spolehlivého: a k Bohu navracejí se věci veškeré"},{"SurahNumber":31,"VerseNumber":23,"Text":"Těch pak, kdož neuvěřili, nechť nermoutí tě nevíra: k nám navrátíte se všichni a pak povíme jim, co činili. Bůh zajisté dobře ví o tajnostech niter"},{"SurahNumber":31,"VerseNumber":24,"Text":"Dáme jim těšiti se z požitku světa maličko: pak přinutíme je k (podstoupení) trestu přísného"},{"SurahNumber":31,"VerseNumber":25,"Text":"A otážeš-li se jich: „Kdo stvořil nebe i zemi?“, řeknou dojista: „Bůh.“ Rci: „Chvála budiž (tedy) Bohu!“ Však většina jich není si toho vědoma"},{"SurahNumber":31,"VerseNumber":26,"Text":"Bohu přináleží, cožkoliv na nebi jest i na zemi: neboť Bůh zajisté bohatý jest a chvályhodný"},{"SurahNumber":31,"VerseNumber":27,"Text":"I kdyby veškeré stromy na zemi staly se péry a kdyby (Bůh) rozšířil moře na sedm moří z inkoustu, nebyla by vyčerpána slova boží: Bůh zajisté mocný jest a moudrý"},{"SurahNumber":31,"VerseNumber":28,"Text":"Stvoření vás a vzkříšení vás všech jest proň jako (stvoření a vzkříšení) duše jedné: Bůh pak zajisté vše slyší a obzírá"},{"SurahNumber":31,"VerseNumber":29,"Text":"Zdaž neviděl's, jak Bůh zapouští noc do dne a jak zapouští den de noci, a jak podrobil slunce a měsíc (řádu), takže oba běží až do lhůty předurčené, a že Bůh o všem, co konáte, zpraven jest"},{"SurahNumber":31,"VerseNumber":30,"Text":"To proto, že Bůh jest pravda a to, co, vzýváte vedle něho, jest marnost, a že Bůh zajisté jest nejvyšší, velký"},{"SurahNumber":31,"VerseNumber":31,"Text":"Zdaž nevidíš, jak loď pluje po moři z milosti boží, aby ukázal vám znamení svá? Zajisté v tomto jest znamení pro všechny velmi trpělivé, vděčné"},{"SurahNumber":31,"VerseNumber":32,"Text":"A když zahalují je vlny jako temnoty, volají k Bohu, upřímní jsouce vůči němu ve víře; však když zachrání je na souš, jsou někteří z nich ještě na vážkách. Však znamení naše popírá jen každý věrolomník nevděčný"},{"SurahNumber":31,"VerseNumber":33,"Text":"Ó lidé, bojte se Pána svého a strachujte se dne, kdy otec nevykoupí syna, aniž syn vykoupí otce v ničem: zajisté pak slib boží pravdivý jest. Nechť neoklame vás život pozemský a nechť neoklame vás klamatel ohledně Boha"},{"SurahNumber":31,"VerseNumber":34,"Text":"Zajisté Bůh ví, kdy přijde hodina (soudu). On sesílá s nebe (hojný) déšť a ví, co skryto jest v lůnech: však žádná duše neví, čeho získá si zítra a žádná neví, ve které zemře zemi. Bůh pak zajisté vševědoucí jest a o všem zpraven"},{"SurahNumber":32,"VerseNumber":1,"Text":"Alif. Lám. Mím"},{"SurahNumber":32,"VerseNumber":2,"Text":"Seslání této Knihy — o niž není pochybnosti přichází od Pána veškerenstva"},{"SurahNumber":32,"VerseNumber":3,"Text":"Či snad říkají: „Vymyslil si to?“ Naopak, jest to pravda přicházející od Pána tvého, abys varoval lid, jemuž nepřišel dosud varovatel před tebou, aby (správně) byli vedeni"},{"SurahNumber":32,"VerseNumber":4,"Text":"Bůh jest to, jenž stvořil nebe i zemi a cožkoliv mezi oběma jest v šesti dnech: poté vystoupil na trůn svůj. Není vám vedle něho ochránce ni přímluvce: což si toho nerozvážíte"},{"SurahNumber":32,"VerseNumber":5,"Text":"On řídí všechny věci od nebe k zemi: poté pak všechny věci k němu navrátí se v den, jehož rozsah bude tisíc let, jak vy je počítáte"},{"SurahNumber":32,"VerseNumber":6,"Text":"On jest znatel věcí skrytých i viditelných, mocný, slitovný"},{"SurahNumber":32,"VerseNumber":7,"Text":"jenž co nejlepší dal každé věci tvar a zprvu utvořil člověka z hlíny"},{"SurahNumber":32,"VerseNumber":8,"Text":"pak ustanovil původ jeho z kapky vody odporné"},{"SurahNumber":32,"VerseNumber":9,"Text":"pak dal mu tvar a vdechl do něho část ducha svého: a dal vám sluch a zrak a srdce. Jak málo jste za to vděčni"},{"SurahNumber":32,"VerseNumber":10,"Text":"A říkají: „Když ztratíme se kdesi v zemi, zdaž v novém zjevíme se stvoření!“ A tak v setkání se s Pánem svým oni nevěří"},{"SurahNumber":32,"VerseNumber":11,"Text":"Rci: „Dá zemříti vám anděl smrti, jemuž jste poručeni, a pak k Pánu svému budete navráceni.“"},{"SurahNumber":32,"VerseNumber":12,"Text":"Kdybys jen mohl viděti, jak provinilci klopiti budou hlavy své před Pánem svým (řkouce): „Pane náš, viděli jsme a slyšeli jsme: vrať nás na zemi a budeme konati dobro: nyní pevně věříme.“"},{"SurahNumber":32,"VerseNumber":13,"Text":"Kdybychom byli chtěli, byli bychom dali každé duši (pravé) vedení: však vysloven byl mnou již rozsudek: „Dojista naplním peklo Džinny a lidmi pospolu"},{"SurahNumber":32,"VerseNumber":14,"Text":"Pročež okuste trestu za to, že zapomněli jste na setkání s námi v tento den váš: my též zapomněli jsme na vás i okuste trestu věčného za to, co činili jste.“"},{"SurahNumber":32,"VerseNumber":15,"Text":"Jen ti věří ve znamení naše, kteří, když zmínku o nich obdrží, padají na tvář svou v UCTÍVÁNÍ a pějí chválu Pána svého, a nejsou naduti pýchou"},{"SurahNumber":32,"VerseNumber":16,"Text":"již boky své zvedajíc s lůžek svých, aby volali k Pánu svému s bázní a touhou, a z toho, čímž obdařili jsme je, štědře rozdávají"},{"SurahNumber":32,"VerseNumber":17,"Text":"A žádná duše neví, co skryto jest pro ně radostí odměnou za to, co byli činili"},{"SurahNumber":32,"VerseNumber":18,"Text":"Zdaž ten, kdo uvěřil, měl by býti roveň pohoršlivci? Nebudou si rovni"},{"SurahNumber":32,"VerseNumber":19,"Text":"Pokud se týče těch, kdož uvěřili a konali dobré skutky, těm dány budou zahrady příbytkem a obýváním v odměnu za skutky jejich"},{"SurahNumber":32,"VerseNumber":20,"Text":"A pokud se týče těch, kdož pohoršení páchali, těm příbytkem bude oheň (pekelný): pokaždé, když chtíti budou vylézti z něho, navráceni do něho budou a bude řečeno jim: „Okuste trestu ohně, jejž vylhaným jste nazývali.“"},{"SurahNumber":32,"VerseNumber":21,"Text":"A dojista dáme jim okusiti trestu menšího vedle trestu většího, aby snad vrátili se k nám"},{"SurahNumber":32,"VerseNumber":22,"Text":"Kdo nepravostnějším jest toho, jenž když připomenuta jsou mu znamení naše, odvrátí se od nich? Myť zajisté pomstíme se na provinilých"},{"SurahNumber":32,"VerseNumber":23,"Text":"A kdysi dali jsme Mojžíšovi Knihu: i nebuď v pochybnostech o jeho setkání (s námi). A učinili jsme ji vedením synům Israele"},{"SurahNumber":32,"VerseNumber":24,"Text":"A z nich ustanovili jsme vůdce, aby vedli lid dle rozkazu našeho poté, když byli trpělivě vytrvávali a pevně uvěřili ve znamení naše"},{"SurahNumber":32,"VerseNumber":25,"Text":"Zajisté pak Pán tvůj rozhodne mezi nimi v den zmrtvýchvstání ohledně toho, v čem rozcházeli se"},{"SurahNumber":32,"VerseNumber":26,"Text":"Což není jim patrno kolik zahladili jsme před nimi pokolení, v jichž obydlích oni teď procházejí se? V tom zajisté znamení jsou: což nepopřejí (jim) sluchu"},{"SurahNumber":32,"VerseNumber":27,"Text":"Což nevidí, jak ženeme v mračnech vodu k zemi vyprahlé a jí vzcházeti dáváme obilí, z něhož požívají dobytčata jejich i oni sami? Což (toho) nevidí"},{"SurahNumber":32,"VerseNumber":28,"Text":"A říkají: „Kdy tedy přijde, ono skoncováním jste-li pravdomluvnými?“"},{"SurahNumber":32,"VerseNumber":29,"Text":"Rci: „V den skoncování neprospěje těm, kdož nevěřili, víra jejich, aniž bude jim poshověno.“"},{"SurahNumber":32,"VerseNumber":30,"Text":"I straň se jich a vyčkávej: oni též vyčkávají"},{"SurahNumber":33,"VerseNumber":1,"Text":"Ó proroku, boj se Boha a neposlouchej nevěřících a pokrytců: Bůh zajisté vševědoucí jest a moudrý"},{"SurahNumber":33,"VerseNumber":2,"Text":"A následuj, co vnuknuto ti bylo Pánem tvým: zajisté Pán tvůj o tom, co činíte, dobře zpraven jest"},{"SurahNumber":33,"VerseNumber":3,"Text":"A spoléhej na Boha: neb Bůh postačitelným jest ochráncem"},{"SurahNumber":33,"VerseNumber":4,"Text":"Bůh nedal člověku dvé srdcí v nitru jeho, aniž učinil manželky vaše, které zapuzujete, jako matky vaše: aniž učinil přijaté syny vaše, jako krevní syny vaše. Tato slova nalézají se v ústech vašich, ale Bůh mluví pravdu a vede cestou pravou"},{"SurahNumber":33,"VerseNumber":5,"Text":"(Přijaté syny) nazývejte jmény otců jejich: toto spravedlivějším jest u Boha, a neznáte-li otců jejich, nechť jsou bratry vašimi ve víře a soudruhy vašimi. A není viny vám tehdy, když mýlíte se v tom, aniž by za tím byl úmysl srdcí vašich: Bůh pak velký jest v odpouštění, slitovný"},{"SurahNumber":33,"VerseNumber":6,"Text":"Prorok bližší jest věřícím jich samých a manželky jeho jsou matky jejich. Rodní bratři a sestry jsou si navzájem bližší, dle Knihy boží, věřících a vystěhovalých: leda byste cos dobrého učinili přátelům svým; to zajisté v Knize jest (již) zapsáno"},{"SurahNumber":33,"VerseNumber":7,"Text":"A (pomni), když učinili jsme smlouvu s proroky: s tebou, a s Noemem, a s Abrahamem, a s Mojžíšem, a Ježíšem, synem Mariiným: a učinili jsme s nimi smlouvu přísnou"},{"SurahNumber":33,"VerseNumber":8,"Text":"aby Bůh mohl dotazovati se pravdomluvných ohledně pravdy jejich. Neb připravil nevěřícím trest bolestný"},{"SurahNumber":33,"VerseNumber":9,"Text":"Vy, kteříž jste uvěřili, buďte pamětlivi milosti boží dané vám, když přišla na vás vojska a poslali jsme na ně vichr a vojska neviditelná vám: a Bůh přihlížel k tomu, co činili jste"},{"SurahNumber":33,"VerseNumber":10,"Text":"Tehdy, když napadali vás shůry i zdola, a když zatemňovali se zrakové vaši a srdce vaše vylézala vám ač k hrdlúm: tehdy domýšleli jste si o Bohu mnohé domněnky"},{"SurahNumber":33,"VerseNumber":11,"Text":"Na onom místě velkou zkoušku podstupovali věřící a třásli se třesením silným"},{"SurahNumber":33,"VerseNumber":12,"Text":"A když pokrytci a ti, v jichž srdci jest choroba, říkali: „Slíbil nám Bůh a prorok jeho pouhý klam.“"},{"SurahNumber":33,"VerseNumber":13,"Text":"A když říkal jeden sbor jich: „Ó obyvatelé Jathribu, není zde místa (útulku) pro vás: i vraťte se.“ A žádala jiná část jich proroka o dovolení k návratu, řkouce: „Zajistéť domy naše bez ochrany jsou.“ Však nebyly bez ochrany a oni pouze chtěli prchnouti"},{"SurahNumber":33,"VerseNumber":14,"Text":"A kdyby byl (nepřítel) vešel do města se všech stran a oni vyzváni byli k rozbroji, byli by jej způsobili; však byli by zůstali v něm jen na krátko"},{"SurahNumber":33,"VerseNumber":15,"Text":"A přece před tím byli zavázali se Bohu, že neobrátí se zády svými: a za slib daný Bohu nutno zodpovídati se"},{"SurahNumber":33,"VerseNumber":16,"Text":"Rci: „Neprospěje vám útěk, neb prchnete-li smrti či zabití, tehdy těšiti budete se (světu) pouze maličko.“"},{"SurahNumber":33,"VerseNumber":17,"Text":"Rci: „Kdo jest ten, který ochrání vás před Bohem, bude-li chtíti poslat na vás zlo, aneb bude-li chtít popřáti vám milosrdenství?“ Nenaleznou vedle Boha sobě ochránce, ni pomocníka"},{"SurahNumber":33,"VerseNumber":18,"Text":"Bůh dobře zná působitele překážek mezi vámi a ty, již říkají bratřím svým: „Pojďte k nám,“ a ukazují udatnost jen malou"},{"SurahNumber":33,"VerseNumber":19,"Text":"To z lakoty vůči vám: a když přijde (chvíle) strachu, tu vidíš je ani hledí na tebe, točíce očima svýma jako ten, na něhož padají mrákoty smrti. Však když zajde (chvíle) strachu, napadají vás ostrými jazyky svými z lakoty pro nejlepší část (kořisti). Tito nemají víry a propadnouti dá Bůh konáním jejich: a věru jest to Bohu snadným"},{"SurahNumber":33,"VerseNumber":20,"Text":"Domnívali se, že SPOJENCI neodejdou: a kdyby opět přišli spojenci, rádi by obývali mezi Araby pouště, vyptávajíce se jich na zprávy o vás: neboť ač byli s vámi, bojovali pouze nepatrně"},{"SurahNumber":33,"VerseNumber":21,"Text":"Zajisté pak měli jste v proroku božím vzor krásný pro všechny, kdož doufají v setkání s Bohem a v den poslední, a vzpomínají Boha často"},{"SurahNumber":33,"VerseNumber":22,"Text":"A když viděli věřící spojence řekli: „Toto jest, co slíbil nám Bůh a prorok jeho: a pravdu děli Bůh a prorok jeho“ a vše to rozhojnilo v nich víru a odevzdanost do vůle boží"},{"SurahNumber":33,"VerseNumber":23,"Text":"Jsou mezi věřícími muži, kteří dodrželi pravdivě závazek svůj vůči Bohu: někteří dosloužili čas svůj, někteří vyčkávají naplnění jeho a nezměnili se nijakou změnou"},{"SurahNumber":33,"VerseNumber":24,"Text":"Věru pak odmění Bůh upřímné za upřímnost jejich a ztresce pokrytce, bude-li chtíti, anebo s odpuštěním obrátí se k nim, neb Bůh velký jest v odpouštění, slitovný"},{"SurahNumber":33,"VerseNumber":25,"Text":"A odrazil Bůh ty, kteří neuvěřili, v zuřivosti jejich a nedosáhli ničeho dobrého. Bůh dostačí věřícím v boji a Bůh zajisté silný jest a mocný"},{"SurahNumber":33,"VerseNumber":26,"Text":"A způsobil, aby ti z lidu obdrževšího Knihu, kteří pomáhali spojencům, vyšli z pevností svých a vrhl v srdce jejich strach, takže pobili jste část jich a část jich zajali"},{"SurahNumber":33,"VerseNumber":27,"Text":"Bůh učinil vás dědici země jejich a obydlí jejich a statků jejich: i země, jíž dosud nedotkla se noha vaše: neboť Bůh nade všemi věcmi moc má"},{"SurahNumber":33,"VerseNumber":28,"Text":"Ó proroku, rci manželkám svým: „Žádáte-li si života pozemského a zdoby jeho, pojďte: dám vám pěkný podíl a propustím vás propuštěním pěkným"},{"SurahNumber":33,"VerseNumber":29,"Text":"Však žádáte-li si Boha a proroka jeho a příbytku v živote budoucím, Bůh zajisté přichystal těm z vás, jež dobře činí, odměnu velkou"},{"SurahNumber":33,"VerseNumber":30,"Text":"Ó ženy prorokovy, dopustí-li se která z vás smilstva dokázaného, zdvojnásoben jí bude trest podílem dvojím: a Bohu bude to snadným"}]}