{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":21,"VerseNumber":1,"Text":"Nnipa nkontabuo (berε no) abεn wͻn, nanso wͻ’de anibianaso twi fa so"},{"SurahNumber":21,"VerseNumber":2,"Text":"Afutusεm foforͻ biara a ebefri wͻn Wura Nyankopͻn hͻ aba wͻn hͻ no, gyesε wͻ’tie no agodie mu (anaasε wͻ’fa no fεwdie)"},{"SurahNumber":21,"VerseNumber":3,"Text":"Nsεm hunu na ԑwᴐ wͻn akoma mu. Abͻneεfoͻ no tu agyina kokoa mu (ka sε): “Woi nyε nipa sε moara? Mode moho bεma ntafowa anaa naadaasεm aberε a moani tua?”"},{"SurahNumber":21,"VerseNumber":4,"Text":"(Nkͻmhyεni) kaa sε: “Me Wura Nyankopͻn Nim asεm biara a εwͻ soro ne asaase so, na Ɔne Otiefoͻ no a Ɔte biribiara, na Ɔno ara ne Onimdefoͻ no a Onim biribiara no"},{"SurahNumber":21,"VerseNumber":5,"Text":"Daabi, wͻ’ka sε: (Saa Adiyisεm yi tesε) daeε so bi a adi afra. Daabi, w’abͻ netrim (na atwerε), Daabi, ͻyε dwom-toni! (Sε εnte saa a) εneε ͻnfa nsεnkyerεnee bi sεdeε yεde somaa tetefoͻ no (asomafoͻ no) bi mmrε yεn“"},{"SurahNumber":21,"VerseNumber":6,"Text":"Nkuro a Ye’dii wͻn anim kan sεee wͻn no mu biara nnihͻ a wͻ’gye diiε. Enti wͻn bεgye adi anaa"},{"SurahNumber":21,"VerseNumber":7,"Text":"(Wᴐn a) Y’edii w’anim kan somaa wᴐn no na wᴐ‎’yԑ nnipa na Ye’yii Adiyisεm no maa wͻn. Enti (Makafoͻ a moregye Muhammad akyinnyeε) sε monnim a, momisa wͻn a wͻ’kaekae (amanfoͻ) no"},{"SurahNumber":21,"VerseNumber":8,"Text":"Na Y’amma Asomafoͻ no honam a enni aduane, na Y’annyε wͻn (nnipa a) wͻ’bεtena (wiase) afe bͻͻ (na wͻn nwuo)"},{"SurahNumber":21,"VerseNumber":9,"Text":"Enti Yedii bͻhyε no ho nokorε maa wͻn, na Y’εgyee wͻn ne wͻn a Y’εpε no nkwa, na Y’εsεee nsεmͻnedifoͻ no"},{"SurahNumber":21,"VerseNumber":10,"Text":"(Adasamma), ampa sε Y’asiane Nwoma a moho afutusεm, moanimuonyam ne monkͻsoͻ ho asεm wͻ mu. Enti monnte (saa adom kεseε yi) ase"},{"SurahNumber":21,"VerseNumber":11,"Text":"Nkuro dodoɔ sɛn na na wͻ’yε abͻneεfoͻ a Yε’sεee no? Ɛno akyiri no Yε’bͻͻ nnipa foforͻ (dehyεε wͻn anan mu)"},{"SurahNumber":21,"VerseNumber":12,"Text":"Ɛberε a wͻ’hunuu Y’asotwee no, hwε! (Wͻ’bͻͻ mmͻden sε) wͻ’redwane no"},{"SurahNumber":21,"VerseNumber":13,"Text":"Monhwε na moandwane, na mmom monsan nkͻ moahodwoͻ abrabͻ a mowͻ mu no mu, ne moasetena a mowͻ mu no mu sεdeε yεbebisa mo asεm"},{"SurahNumber":21,"VerseNumber":14,"Text":"Wͻ’kaa sε: Adi ayε yεn! Nokorε sε na yε’yε abͻneεfoͻ"},{"SurahNumber":21,"VerseNumber":15,"Text":"Wͻn suu no deε anyae kͻpem sε Yε’yεε wͻn sε afuo a yatwa emu nnͻbae na atεm dinn"},{"SurahNumber":21,"VerseNumber":16,"Text":"Ɛnyε agorͻ nti na Yεbͻͻ soro ne asaase ne deε εwͻ mfinfii no"},{"SurahNumber":21,"VerseNumber":17,"Text":"Sε Yε’pε anigyesεm (sε εyerε anaa mma) a, anka Yε’bεfa no wͻ Yεn hͻ, sε Yε’pε sε yεyε (saa a)"},{"SurahNumber":21,"VerseNumber":18,"Text":"Daabi, Yε’to Nokorε no bͻ nkontompo no, na (nkontompo no) atu ayera afri hͻ korakora; na hwε na nkontompo asopa. Adi nyε mo wͻ (nkontomposεm a) mode susu (Nyankopͻn) no"},{"SurahNumber":21,"VerseNumber":19,"Text":"Nea ԑwͻ soro ne asaase soͻ (nyinaa) yε Nedea. Wͻn a wͻn wͻ Nehͻ (Soro abͻfoͻ) no nnyε Nesom ho ahomasoᴐ, na εnha wͻn anaasε wͻ’mmrε nso (wͻ Nesom ho)"},{"SurahNumber":21,"VerseNumber":20,"Text":"Wͻ’bͻ (no) abodin kamfo no anadwo ne adekyeε (mu nyinaa) na wͻ’mmrε"},{"SurahNumber":21,"VerseNumber":21,"Text":"Anaasε wͻn anya anyame bi wͻ asaase no so a wͻ’yane awufoͻ"},{"SurahNumber":21,"VerseNumber":22,"Text":"Sε anyame bi wͻ soro ne asaase so ka Nyankopͻn ho a anka (ͻsoro ne asaase) mmienu (nyinaa) asεe. Kronkron Hene ne Nyankopͻn, Animuonyam ahennie Wura no, Ɔso kyεn sεdeε wͻ’de susu no no"},{"SurahNumber":21,"VerseNumber":23,"Text":"Obiara ntumi mmisa no wͻ deε Ɔyε ho asεm, na wͻn deε yεbebisa wͻn"},{"SurahNumber":21,"VerseNumber":24,"Text":"Anaasε wͻn afri N’akyi anya anyame foforͻ bi? (Nkͻmhyεni), ka sε: “Monfa mo nyinasoͻ mmra. Woi ne afutusεm dema wͻn a wͻ’ka me ho ne wͻn a wͻ’dii m’anim kan no. Daabi, wͻn mu pii nnnim Nokorε no, enti wͻ’dane wͻn ho fri ho"},{"SurahNumber":21,"VerseNumber":25,"Text":"(Nkͻmhyεni), ͻsomafoͻ biara a Ye’dii w’anim kan somaa no no, Adiyisεm a Ye’yi maa no ara ne sε, (ͻmͻ amanfoͻ no kͻkͻ) sε: “Awurade foforͻ biara nni hͻ gyesε Me nko ara enti monsom Me “"},{"SurahNumber":21,"VerseNumber":26,"Text":"Wͻ’keka sε: “Ahummͻborͻ Hene no awo ba. Kronkron Hene ne no. Daabi, wͻn (a wͻ’ka sε wͻ’yε Nyankopͻn mma tesε soro abͻfoͻ ne Yesu no nyinaa) yε (Nyankopͻn) nkoa animuonyamfoͻ"},{"SurahNumber":21,"VerseNumber":27,"Text":"Wͻ’nni Nyankopͻn anim kan nnkasa, na mmom N’ahyεdeε so na (wͻ’gyina) yε wͻn adwuma"},{"SurahNumber":21,"VerseNumber":28,"Text":"Onim deε εda wͻn anim ne deε εda wͻn akyi na wͻ’nntumi ntwitwa nnye (obi) gye nea W’agye no ato mu, na Neho suro ma wͻn ho popo"},{"SurahNumber":21,"VerseNumber":29,"Text":"Wͻn mu nea ͻbefri N’akyi aka sε; “Me yε Nyame” no saa (nipa no) Yε’de Amanehunu gya na ebetua ne so ka. Na saa na Ye’tua abͻneεfoͻ no so ka"},{"SurahNumber":21,"VerseNumber":30,"Text":"Enti (Kaafirfoͻ) boniayεfoͻ no nhunuu sε na anka ͻsoro ne asaase bͻ mu (baako) εna Yε’paee mu? Ɛna adeε a εwͻ nkwa biara Yε’de nsuo na εyͻeε, enti wͻ’nnye nni anaa"},{"SurahNumber":21,"VerseNumber":31,"Text":"Ɛna Y’ayε mmepͻ de asisi asaase no so pintinn sεdeε εmma (asaase no) nnwoso wͻn, εna Y’atwitwa akwan a εterε wͻ soͻ sεdeε wͻ’bεnante kwan tenenee soͻ"},{"SurahNumber":21,"VerseNumber":32,"Text":"Ɛna Y’ayε ͻsoro sε (efie) nkurusoͻ a yεwεn, nanso wͻ’dane wͻn ho fri emu nsεnkyerεnee no ho"},{"SurahNumber":21,"VerseNumber":33,"Text":"Ɔno na Ɔbͻͻ adesaeε ne adekyeε ne awia ne bosome. Emu biara wͻ kwan a εnam soͻ"},{"SurahNumber":21,"VerseNumber":34,"Text":"(Nkͻmhyεni), Yε’nyεε onipa biara nnii w’anim kan sԑ ᴐbԑtena (wiase) afe bͻͻ. Enti sε wowu a wͻn deε wͻ’bεtena (wiase) afe bͻͻ anaa"},{"SurahNumber":21,"VerseNumber":35,"Text":"Ɔkra biara bεka owuo ahwε. Yε’de bͻne ne papa nso bεsͻ mo ahwε, na Yε’hͻ na mobεsan aba"},{"SurahNumber":21,"VerseNumber":36,"Text":"Sε wͻn a wͻ’po nokorε no hu wo a, deε wͻ’yε fa wo ho ara ne sε wͻ’bedi wo ho fεw (aka sε): “Woi na ͻrekasa fa mo abosom no ho no?” Ahummͻborͻ Hene abodin no deε wͻ’mpε"},{"SurahNumber":21,"VerseNumber":37,"Text":"Yε’bͻͻ onipa wͻ ntԑmpԑ suban mu. Mεkyerε mo Mensεnkyerεnee, enti εmma mommisa Me sε εmmra ntεm"},{"SurahNumber":21,"VerseNumber":38,"Text":"Deԑ wͻ’ka ne sε: “Ɛberε bεn na saa bͻhyε no besie, sε moyε nokwafoͻ ampa a?”"},{"SurahNumber":21,"VerseNumber":39,"Text":"Sε wͻn a wͻ’yi boniayε no nim εberε a wͻ’ntumi nnyi egya no mfri wͻn anim anaa wͻn akyi na yεmmoa wͻn no (siteε) a"},{"SurahNumber":21,"VerseNumber":40,"Text":"Daabi, εbεba wͻn so mpofirem, na wͻ’bεyε basaa, na wͻ’ntumi nnsi ano kwan, na yεmma wͻn ahomegye berε nso"},{"SurahNumber":21,"VerseNumber":41,"Text":"Ampa sε wͻ’dii asomafoͻ a wͻ’dii w’annim kan no ho fεw, na wͻn a wͻ’dii fεw no, deε wͻ’dii ho fεw no betwaa wͻn ho hyiae"},{"SurahNumber":21,"VerseNumber":42,"Text":"Kasε: “Hwan na obetumi abͻ mo ho ban afri Ahummͻborͻ Hene no nsam wͻ anadwo ne adekyeε mu? Daabi, (obiara nnihͻ), nanso wͻ’dane wͻn ho fri wͻn Wura Nyankopͻn abodin ne Nenkaekaeε ho"},{"SurahNumber":21,"VerseNumber":43,"Text":"Anaasε wͻn wͻ anyame a wͻ’bεbͻ wͻn ho ban afri Yεn hͻ? Wͻ’nni tumi a wͻ’de boa wͻn ho na kampεsε wͻ’abͻ wͻn ho ban afri Yεn (asotwee) mu"},{"SurahNumber":21,"VerseNumber":44,"Text":"Daabi, Yε’bͻͻ woi nom ne wͻn agyanom akͻnhoma kͻpem sε nkwa (nna no) yεε (wͻn ani so) tenten maa wͻn. Enti (boniayεfoͻ no) nhunuu sε Yε’rete nsaase (a na wͻ’di so tumi no) so nkakrankakra firi ahyeε no soͻ? Enti wͻn na wͻ’bedi nkonim"},{"SurahNumber":21,"VerseNumber":45,"Text":"(Nkͻmhyεni), kasε: “Medeε Adiyisεm no na mede bͻ mo kͻkͻ, na ͻsosifoͻ no deε, sε yεbͻ no kͻkͻ mpo a ͻnnte frε no.“"},{"SurahNumber":21,"VerseNumber":46,"Text":"Ampa sε wo Wura Nyankopͻn asotwee no ho mframa sͻ wͻn mu a wͻ’bεka sε: “Adi ayε yεn. Nokorε sε na yεyε abͻneεfoͻ”"},{"SurahNumber":21,"VerseNumber":47,"Text":"Yε’de nokorε nsania no besi hͻ ama Wusͻreε da no, na yennsisi ͻkra biara ketekete koraa. Sε (ne dwuma pa anaa bͻne) mu duro tesε wisa aba mpo a Yε’de bεba (akontabuo mu). Na Yε’sombo wͻ akontabuo ho"},{"SurahNumber":21,"VerseNumber":48,"Text":"Nokorε sε Yεde Furqaan maa Mose ne Aaron, ne nhyerεnee ne afutusεm dema Nyame surofoͻ no"},{"SurahNumber":21,"VerseNumber":49,"Text":"Wͻn a wͻ’suro wͻn Wura Nyankopͻn wͻ nsumaeε mu no, wͻn na wͻ’bͻ hu wͻ Dͻnhwere no ho"},{"SurahNumber":21,"VerseNumber":50,"Text":"Saa (Qur’aan) yi yε Afutusεm a nhyira wͻ mu a Y’asiane; enti mobεpo anaa"},{"SurahNumber":21,"VerseNumber":51,"Text":"Ampa sε Ye’dii kan de Abraham kwankyerε maa no, na na Ye’nim no yie (fa negyidie ho)"},{"SurahNumber":21,"VerseNumber":52,"Text":"Ɛberε a ͻka kyerεε na’gya ne nenkorͻfoͻ sε: “Ɛdeεn ne saa ahonin a mode moho ama resom wͻn yi?”"},{"SurahNumber":21,"VerseNumber":53,"Text":"Wͻ’buaa sε: “Yε’bεtoo Yε’agyanom sε wͻ’resom wͻn"},{"SurahNumber":21,"VerseNumber":54,"Text":"Ɔkaa sε: “Ampa sε mo ne moagya nom (nyinaa) wͻ ͻyera pefee mu paa“"},{"SurahNumber":21,"VerseNumber":55,"Text":"Wͻ’kaa sε: “Wode nokorε na aberε yεn anaasε woka wͻn a wͻ’di fεw no ho?”"},{"SurahNumber":21,"VerseNumber":56,"Text":"Abraham kaa sε: “Daabi, Mo Wura Nyankopͻn no, Ɔne ͻsoro ne asaase Wura a Ɔbͻͻ (soro ne asaase) no, na medeε meka wͻn a wͻ’di woi ho adanseε no ho"},{"SurahNumber":21,"VerseNumber":57,"Text":"“Medͻ Nyame sε: “Ansa na mobεkͻ adane moakyi asan aba no, na m’abͻ moabosom no ho pͻ (asεe no) “"},{"SurahNumber":21,"VerseNumber":58,"Text":"Enti obubuu (abosom no) asinasin, na mmom (ogyaa) wͻn mu kεseε no sεdeε wͻ’bεsan abεto no"},{"SurahNumber":21,"VerseNumber":59,"Text":"(Wͻ’behunuiε no) wͻ’kaa sε: “Hwan na wayε yεn anyame yi seyie? Nokorε sε (saa nipa no), ka abͻneεfoͻ no ho “"},{"SurahNumber":21,"VerseNumber":60,"Text":"Wͻ’kekaa sε: “Yε’tee sε abranteε bi rekeka wͻn ho asεm (bɔne), yεfrε no Abraham”"},{"SurahNumber":21,"VerseNumber":61,"Text":"Wͻ’kaa sε: “Monfa no mmra nnipa no anim sεdeε wͻ’bedi ho adanseε ”"},{"SurahNumber":21,"VerseNumber":62,"Text":"Wͻ’bisaa sε: “Abraham wo na woyεε yεn anyame no seyie yi?”"},{"SurahNumber":21,"VerseNumber":63,"Text":"Abraham kaa sε: “Daabi, wͻn mu (bosom) kεseε woi na ayε, enti sε (abosom no) kasa a, εneε momisa wͻn“"},{"SurahNumber":21,"VerseNumber":64,"Text":"Enti wͻ’dwenee ho wͻ wͻn ara wͻn mu, na wͻ’kekaa sε: “Nokorε sε moka abͻneεfoͻ no ho “"},{"SurahNumber":21,"VerseNumber":65,"Text":"Aniwuo maa wͻ’sisii wͻn ti ase (kaa sε): “(Abraham), wonim yie sε (abosom) woi nom nnkasa “"},{"SurahNumber":21,"VerseNumber":66,"Text":"Abraham kaa sε “Enti mofri Nyankopͻn akyi som adeε a entumi mma mo mfasoͻ biara na entumi mfa ͻhaw biara nso mma mo?”"},{"SurahNumber":21,"VerseNumber":67,"Text":"“Moani awu wͻ deε mofri Nyankopͻn akyi som no ho. Enti monni adwen?”"},{"SurahNumber":21,"VerseNumber":68,"Text":"Wͻ’kaa sε: “Monhye no na mommoa mo anyame, sε mobԑyε (no biribi) a"},{"SurahNumber":21,"VerseNumber":69,"Text":"Yε’kaa sε: ”Egya, yε nyunu ne asomdweε ma Abraham “"},{"SurahNumber":21,"VerseNumber":70,"Text":"Wͻ’hwehwεε sε wͻ’bͻ (Abraham) ho pͻ bͻne enti Yε’maa wͻ’yεε berεguofoͻ"},{"SurahNumber":21,"VerseNumber":71,"Text":"Yε’gyee Abraham ne Lut nso nkwa de wͻn kͻͻ asaase a Y’ahyira so ama amansan no so"},{"SurahNumber":21,"VerseNumber":72,"Text":"Na Yε’de Is’haaq kyεε no, εna (Yε’yεε) Ya’aquub nso ntosoͻ (maa no), na Yε’maa wͻn mu biara yεε nipa papa"},{"SurahNumber":21,"VerseNumber":73,"Text":"Yε’yεε wͻn akandifoͻ a wͻ’de Y’ahyεdeε no kyerε (amanfoͻ) kwan, na Ye’yii papayε ne Nyamefrε ne Zaka yie maa wͻn, na (Yεnko ara na na) wͻ’som Yεn"},{"SurahNumber":21,"VerseNumber":74,"Text":"Lut nso Yε’maa no nyansa ne nimdeε, na Yε’gyee no fri kuro no a na wͻ’yε akyiwadeε no mu. Nokorε sε na wͻ’yε nnipa bͻnefoͻ, ahohwifoͻ"},{"SurahNumber":21,"VerseNumber":75,"Text":"Yε’de no wuraa Y’ahummͻborͻ no mu. Nokorε sε na ͻka apapafoͻ no ho"},{"SurahNumber":21,"VerseNumber":76,"Text":"Noa nso, εberε a odii kan su frεε Yεn no, Yε’gyee no so, na Yε’gyee no ne n’abusuafoͻ frii mmusuo kεseε no mu"},{"SurahNumber":21,"VerseNumber":77,"Text":"Yε’boaa no gyee no frii amanfoͻ no a wͻ’faa Yεn Nsεm no atorͻsεm no nsam. Nokorε sε na wͻ’yε nnipa bͻnefoͻ. Enti Yε’maa nsuo faa wͻn nyinaa"},{"SurahNumber":21,"VerseNumber":78,"Text":"Dawid ne Solomon nso, εberε a wͻ’buu atεn wͻ afuo bi a nkorͻfoͻ bi nnwan kͻͻ mu adidie anadwo no ho no, na Ye’di wͻn atemmuo no ho adanseε"},{"SurahNumber":21,"VerseNumber":79,"Text":"Enti Yε’maa Solomon nyaa (asεm no) ho nteaseε. Wͻn mu biara, Yε’maa (no) nyansa ne adwen; na Yε’brεε mmepͻ ne nnomaa ase kaa Dawid ho maa wͻ’bͻͻ Yεn abodin. Yεn na Yε’yεε (woi nom nyinaa)"},{"SurahNumber":21,"VerseNumber":80,"Text":"Yε’kyerεε Dawid (sεdeε) ͻbεyε dadeε akotadeε ama mo, sεdeε εbεbͻ moho ban wͻ ͻkoo mu. Enti mobeyi (Nyankopͻn) ayε anaa"},{"SurahNumber":21,"VerseNumber":81,"Text":"Solomon nso (Yε’brεε) mframa a na ԑnam n’ahyԑdeԑ so bͻ dendenden kͻ asaase a Y’ahyira so no soͻ no ase maa no. Na Yε’wͻ biribiara ho nimdeε"},{"SurahNumber":21,"VerseNumber":82,"Text":"Abonsamfoͻ no mu bi wᴐ hᴐ a wͻ’dͻ sukͻ (koyi nhwene-pa) ma no, san yε nnyuma foforͻ wͻ εno akyi, na Yεn ara na na Yε’wεn wͻn"},{"SurahNumber":21,"VerseNumber":83,"Text":"Ayuub (Hiob) nso, εberε a ͻsu frεε ne Wura Nyankopͻn sε: “Nokorε ͻhaw ato me, na Wone Mmͻborͻhunufoͻ no mu Mmͻborͻhunu Hene no"},{"SurahNumber":21,"VerseNumber":84,"Text":"Enti Yε’gyee ne (sufrε no) so, yii ͻhaw a na ato no no frii neso, na Yε’de n’abusuafoͻ no ne nemmͻhoo bͻͻ hoo maa no εnam Yεn ahummͻborͻ nti; εyε afutusεm dema Nyame-somfoͻ no"},{"SurahNumber":21,"VerseNumber":85,"Text":"Ne Ishmael ne Idriis ne Zul Kifil; wͻn nyinaa ka aboterεfoͻ no ho"},{"SurahNumber":21,"VerseNumber":86,"Text":"Yε’de wͻn (nyinaa) wuraa Y’ahummɔborɔ no mu. Nokorε sε wͻ’ka apapafoͻ no ho"},{"SurahNumber":21,"VerseNumber":87,"Text":"Ɛne Zaa-Nuun (Yona), εberε a ͻde abufuo kͻeε no, na odwen sε Yε’mma ne ho nnkyere no, na osu frεε (Yεn) wͻ sum no mu sε: “Awuarade biara nni hͻ gyesε Wo. Kronkron Hene ne Wo! Nokorε, m’akͻka abͻneεfoͻ no ho”"},{"SurahNumber":21,"VerseNumber":88,"Text":"Enti Yε’gyee no so na Yε’gyee no fri ͻhaw ne awerεhoͻ no mu, na saa ara na Yε’gye agyidiefoͻ no (fri ͻhaw ne mmusuo mu)"},{"SurahNumber":21,"VerseNumber":89,"Text":"Ɛne Zakariya, εberε a osu frεε ne Wura Nyankopͻn sε: “Me Wura Nyankopͻn, enya me ankonam, na Wo na Woyε adedifoͻ no mu papa"},{"SurahNumber":21,"VerseNumber":90,"Text":"Enti Yε’gyee no so, maa no (ͻba a yεfrε no) Yahaya (Yohane), na Yε’saa ne yere yadeε (maa no woo ba) maa no. Nokorε sε na wͻ’si wͻn ho akan wͻ papayε ho, su frε Yεn wͻ anidaasoͻ ne suro mu; na wͻ’brε wͻn ho ase nso ma Yεn"},{"SurahNumber":21,"VerseNumber":91,"Text":"Ɛne (ͻbaa bunu Mar’yam) no a ͻhwεε ne ho so yie (wͻ nna mu) no, enti Yε’homee Yε’honhom guu ne mu, na Yε’de ͻne neba (Yesu) yεε nsεnkyerεnee maa amansan"},{"SurahNumber":21,"VerseNumber":92,"Text":"Nokorε sε, mo man woi yε ͻman baako, na Mene mo Wura Nyankopͻn, enti monsom Me"},{"SurahNumber":21,"VerseNumber":93,"Text":"Nanso wͻ’paepaee wͻn ntεm wͻ wͻn dwumadie no ho. Yε’hͻ na obiara bεsan aba"},{"SurahNumber":21,"VerseNumber":94,"Text":"Enti obia obedi dwuma pa na ͻyε gyidieni no, yεmpo ne mmͻdemmͻ a ͻbͻeε no, nokorε sε, Yε’twerε to hͻ ma no"},{"SurahNumber":21,"VerseNumber":95,"Text":"Nokorε, Ya’bra sε kuro (anaasε nnipa) a Y’asεe wͻn no, bεnsan aba (wiase) bio"},{"SurahNumber":21,"VerseNumber":96,"Text":"Kͻpem sε yεbebue Yaajuuj ne Maajuuj (Gog ne Magog afri wͻn ban no mu) ama wabͻ yiridi apue afri simpie bea biara mu"},{"SurahNumber":21,"VerseNumber":97,"Text":"Nokorε nso sɛ, bͻhyε (Da) no abεn. Na (sε nnipa sͻre fri adakamena mu a) wobehunu sε wͻn a wͻ’nnye nnie no ani ahaahae atͻ sa wͻ ehu mu. Wͻ’bεka sε: “Adi ayε yεn. Nokorε, na y’ani nna woi so, daabi na yε’yε abͻneεfoͻ”"},{"SurahNumber":21,"VerseNumber":98,"Text":"Nokorε sε, mo ne deε mofri Nyankopͻn akyi somoeε no, mone egya no nyentia, εmu na mobεtena afe bͻͻ"},{"SurahNumber":21,"VerseNumber":99,"Text":"Sε woi nom yε anyame ampa a, anka wͻ’mma (Amanehunu gya no mu) hͻ. Na emu na wͻn nyinaa bεtena afe bᴐᴐ"},{"SurahNumber":21,"VerseNumber":100,"Text":"Wͻ’bedi apenesie wͻ (egya no) mu, na emu no wͻ’nnte (kasa biara)"},{"SurahNumber":21,"VerseNumber":101,"Text":"Wͻn nso a papa adi kan afri Yεn hͻ akͻ wͻn hͻ no, wͻ’ne (Amanehunu gya no) ntεm kwan bεwa"},{"SurahNumber":21,"VerseNumber":102,"Text":"Wͻ’nnte (Ogya no) dede yε no ketewaa bi mpo, na deε εyε wͻn kraa akͻnnͻ no mu na wͻ’bεtena afe bͻͻ"},{"SurahNumber":21,"VerseNumber":103,"Text":"Wͻn werε nnho wͻ ehubͻ kεseε (Da) no ho, na Soro abͻfoͻ behyia wͻn (aka akyerε wͻn sε): “Woi ne moda no a yεhyεε mo ho bͻ no “"},{"SurahNumber":21,"VerseNumber":104,"Text":"(Kae) Ɛda no a Yε’bεbobͻ ͻsoro sεdeε yεbobͻ nwoma a εkyekyere kraataa ho no. Sεdeε Yε’hyεε kane abͻdeε no aseε no, saa ara na Yε’bεsan (de wͻn aba nkwa mu bio). (εyε) bͻhyε a εda Yεn soͻ. Nokorε nso sε Yε’bεyε"},{"SurahNumber":21,"VerseNumber":105,"Text":"Ampa sε Yε’twerεε no wͻ Dawid Nyom no mu wͻ afutusεm (a yεde maa Mose) no akyi sε: “Me nkoa apapafoͻ no na wͻ’bedi adeε wͻ asaase no soͻ"},{"SurahNumber":21,"VerseNumber":106,"Text":"Nokorε sε, amanebͻ (ahodoͻ) a εkͻ asomu wͻ (saa Qur’aan) yi mu de ma nnipa a wͻ’som (Nyame)"},{"SurahNumber":21,"VerseNumber":107,"Text":"(Nkͻmhyεni), deε enti Yε’somaaa woͻ ne sε, (wogyina hͻ sε) ahummͻborͻ dema amansan nyinaa"},{"SurahNumber":21,"VerseNumber":108,"Text":"(Nkͻmhyεni), kasε: “Medeε yayi akyerε me sε: “Mo Nyankopͻn no yε Nyankopͻn baako, na enti mobεbrε mo ho ase ayε Muslimifoͻ anaa?”"},{"SurahNumber":21,"VerseNumber":109,"Text":"Sε wͻ’dane wͻn ho (fri nokorε no ho) a, εneε ka sε: “(Asεm no ho) kͻkͻ pεpεεpε na mede abͻ mo nyinaa no, na mennim sε ebia deε yahyε mo ho bͻ no abεn anaasε εwͻ akyiri"},{"SurahNumber":21,"VerseNumber":110,"Text":"Nokorε sε, Onim asεm a moka ma no pue εna Onim deε mode suma"},{"SurahNumber":21,"VerseNumber":111,"Text":"Mennim sε ebia (twεn a Nyankopͻn retwentwεn asotwee no soͻ no) yε nsͻhwε ma mo, anaasε (Ͻde mamo) agye moani akͻpem εberε bi"},{"SurahNumber":21,"VerseNumber":112,"Text":"(Nkͻmhyεni) ka sε: “Me Wura Nyankopͻn, fa Nokorε no bu atεn. Ye’Wura Nyankopͻn, Ahummͻborͻ Hene no, Nemmoa na yεhwehwε tia deε mode susu (no) no"},{"SurahNumber":22,"VerseNumber":1,"Text":"Adasamma, monsuro mo Wura Nyankopͻn; nokorε sε Awosoͻ (Da) no yε dͻnhwere bi a εho asεm so papaapa"},{"SurahNumber":22,"VerseNumber":2,"Text":"Ɛda a mobehunu no, ͻbaa nufumafoͻ biara werε befri nea ͻrema no nufoͻ no, na ͻpenfoͻ biara bεwo deε ͻyem no awo (mono); na wobehunu nnipa tesε deε wͻn aborͻ, nanso εnyε borͻ na wͻn aborͻ, na mmom Nyankopͻn asotwee no na ano bεyε den paa"},{"SurahNumber":22,"VerseNumber":3,"Text":"Nnipa no bi wͻ hͻ a wͻ’gye Nyankopͻn ho akyinnyeε a nimdeε (biara) nni mu, na wͻ’di ͻbonsam otuateɛni biara akyi"},{"SurahNumber":22,"VerseNumber":4,"Text":"Y’ahyehyε no wͻ (ͻbonsam) ho sε, obia ͻde ne ho bεto ne soͻ no, nokorԑ sε ͻbεyera no, na wakyerε no kwan akͻ Amanehunu gyem"},{"SurahNumber":22,"VerseNumber":5,"Text":"Adasamma, sε moadwen nnsi mo pi wͻ Owusͻreε no ho a, εneε nokorε sε Yε’bͻͻ mo (Nana Adam) fri nεteε mu, ԑna afei (yε’bᴐͻ mo) fri ahobaeε mu, εna afei mogyatoa mu, εna afei namkum a adi mmu ne deε ennii mmu mu, sεdeε Yε’bεkyerε (Ye’tumi) akyerε mo. Deε Yε’pε no na Y’ama no agyina wͻ awodeε no mu akͻpem εberε a yahyε, ansa na Y’ama mo apue (afri yafunu mu) sε nkͻdaa, ansa na mo (anyin) aduru mo mpanin berε mu. Momu bi wͻ hͻ a yεma no wu (wͻ nkͻdaa berε mu anaasε ne mmrante berε anaa ne mmabaa berε mu), mo mu bi nso wͻ hͻ a yεsan no kͻ nkwa (nna) a enni mfasoͻ no mu a enti (ne) nimdeε akyiri no na onnim hwee bio. Wohunu asaase a awoͻ, sε Ye’siane nsuo gu so a, εkeka ne ho na ahono-hono, na nuaba ahodoͻ fεfεεfε apuepue mu"},{"SurahNumber":22,"VerseNumber":6,"Text":"Saa na εteε, efrisε Nyankopͻn ne Nokorε no, na Ɔno na Ɔma owufoͻ nkwa, nokorԑ nso sԑ Ɔno na Ɔwͻ biribiara so tumi"},{"SurahNumber":22,"VerseNumber":7,"Text":"Nokorε nso sε Dͻnhwere no reba a akyinnyeε (biara) nni ho; nokorε nso sε Nyankopͻn benyane wͻn a wͻn wͻ adakamena mu no"},{"SurahNumber":22,"VerseNumber":8,"Text":"Nnipa no bi wͻ hͻ a wͻ’gye Nyankopͻn ho akyinyeε a nimdeε anaa tenenee anaa Nwoma a εhyerεn biara nni ho"},{"SurahNumber":22,"VerseNumber":9,"Text":"Ɔdane neho (fri nokorε no ho) wͻ ahomasoͻ mu sεdeε ͻbεyera (amanfoͻ) afri Nyame kwan no soͻ, (saa nipa no) wͻ animguaseε wͻ wiase yi mu, na Yε’bεma no aka ͻhyeε asotwee no ahwε"},{"SurahNumber":22,"VerseNumber":10,"Text":"Saa, efri deε wonsa adi ato w’anim no ho nti, na Nyankopͻn deε Onsisi N’akoa"},{"SurahNumber":22,"VerseNumber":11,"Text":"Nnipa no bi nso wͻ hͻ a wͻ’gyina εhyeε so na wͻ’som Nyame (anaasε wͻ’som Nyame nanso wͻn adwen nnsi pi), enti sε papa to no a na n’akoma atͻ ne yεm wͻ ho, sε nsͻhwε bi nso to no a na w’adane n’akyi ama. W’ahwere wiase ne Daakye no. Ԑno ne berεguo pefee no"},{"SurahNumber":22,"VerseNumber":12,"Text":"Ofri Nyankopͻn akyi su frε adeε a entumi mfa ͻhaw biara mma no na entumi mma no mfasoͻ biara nso. Ɛno ne ͻyera a εkͻ akyirikyiri paa no"},{"SurahNumber":22,"VerseNumber":13,"Text":"Osu frε deε ne haw bεn kyεn ne mfasoͻ. Nokorε sε okyitaafoͻ bͻne ne ͻyͻnko bͻne paa ne no"},{"SurahNumber":22,"VerseNumber":14,"Text":"Nokorε sε Nyankopͻn de wͻn a wͻ’agye adie na wͻ’di dwuma pa no bewura Aheman a nsubͻnten nenam aseε no mu. Nokorε sε, Nyankopͻn deε Ɔyε deε Ɔpε"},{"SurahNumber":22,"VerseNumber":15,"Text":"Obi a ͻdwen sε Nyankopͻn mmoa (Nkͻmhyεni Muhammad) wͻ wiase ne Daakye no, ͻnfa kwan bi so ntenten nkͻpem soro, na ontwa (mmoa no) mu, afei ͻnhwε sε nepͻ a ͻbͻeε no betumi ayi deε nebo fuu ho no afri hͻ anaa"},{"SurahNumber":22,"VerseNumber":16,"Text":"Saa ara na Y’asiane nsεnkyerεnee pefee no, na nokorε sε Nyankopͻn kyerε obi a Ɔpε kwan"},{"SurahNumber":22,"VerseNumber":17,"Text":"Nokorε sε, wͻn a wͻ’agye adie no, ne wͻn a wͻ’yε Yudafoͻ ne Sabeanfoͻ ne Kristofoͻ ne Majusfoͻ, ne wᴐn a wayԑ Nyame ho mmataho no, nokorε sε Nyankopͻn bebu wͻn ntεm atεn wͻ Wusͻreε da no. Nokorε sε, Nyankopͻn ne biribiara ho Dansefoͻ"},{"SurahNumber":22,"VerseNumber":18,"Text":"Wonhunuu sε Nyankopͻn na nea εwͻ soro ne nea εwͻ asaase soͻ, ne awia ne bosome ne nsoromma ne mmepͻ ne nnua, ne mmoadoma ne nnipa no mu pii de wͻn anim butu fͻm ma no? (Nnipa no mu) pii nso asotwee no ayε nokorε atia wͻn. Obi a Nyankopͻn begu n’anim aseε no (saa nipa no) nnya animmonyam. Nokorε sε Nyankopͻn deε Ɔyε deε Ɔpε"},{"SurahNumber":22,"VerseNumber":19,"Text":"Woi nom (Agyidiefoͻ ne Kaafirfoͻ no yε) mansotwefoͻ mmienu a wͻ’retwe wͻn Wura Nyankopͻn ho manso. Enti wͻn a wͻ’yi boniayε no, y’atwa egyem atadeε ama wͻn. Ye’behwie nsuohyeε a ahuru paa agu wͻn tri so"},{"SurahNumber":22,"VerseNumber":20,"Text":"Ɛbεma deε εwͻ wͻn yԑm ne wͻn honam mu no anane"},{"SurahNumber":22,"VerseNumber":21,"Text":"Wͻn wͻ dadeε aporibaa (a yεde bεtwe wͻn aso)"},{"SurahNumber":22,"VerseNumber":22,"Text":"Ԑberε biara a wͻ’pε sε wͻ’fri emu ahoͻyaa (anaa emu haw) no mu no, na yasan aka wͻn kͻ mu, na (yaka akyerε wͻn sε): ”Monka ͻhyeε asotwee no nhwε"},{"SurahNumber":22,"VerseNumber":23,"Text":"Nyankopͻn de wͻn a wͻ’agye adie na wͻ’di dwuma pa no bewura Aheman a nsubͻnten nenam aseε no mu. Yε’de sika kͻkͻͻ mpͻkoaa ne nhwene pa bεsiesie wͻn. Ntoma a wͻ’befira no wͻ hͻ ne kyeme ntoma (anaa serekye)"},{"SurahNumber":22,"VerseNumber":24,"Text":"Yε’kyerεε wͻn kwan kͻͻ asεm papa no mu (wͻ wiase ha), na yεkyerεε wͻn kwan kͻͻ (Otumfoͻ no a) Ayeyie fata no no kwan no so"},{"SurahNumber":22,"VerseNumber":25,"Text":"Nokorε sε wͻn a wͻ’po nokorԑ, na wͻ’si (amanfoͻ) kwan fri Nyame kwan no soͻ, ne Nyamedan Kronkron a Ya’yεhͻ (nhyehyεε) pεpεεpε ama nnipa (nyinaa) ͻmani ne ͻhͻhoͻ; obi a n’adwen ne sε ͻbεyε bͻne wͻ hͻ no deԑ, Yε’bεma no aka asotwee yaaya no ahwε"},{"SurahNumber":22,"VerseNumber":26,"Text":"Kae εberε a Yε’kyerεε Abraham (Ka’aba) Fie no si berε no, (Yεka kyerεε no) sε: “Ɛmfa biribiara mmata Meho, na te Me Fie no ho ma wͻn a wͻ’twa ho hyia, na wͻ’gyina hͻ bͻ mpaeε, na wͻ’bͻ wͻn mu aseε de wͻn anim butu fͻm “"},{"SurahNumber":22,"VerseNumber":27,"Text":"“Na bͻ Haji no ho dawuro kyerε amanfoͻ; nnipa nam wͻn nnan so, ne wͻn a wͻ’te yoma a wafͻn so bεba wo hͻ, wͻ’befri akyirikyiri baabiara aba “"},{"SurahNumber":22,"VerseNumber":28,"Text":"Sεdeε wͻ’bεba abεhwε deε εyε mfasoͻ ma wͻn, na wͻ’abͻ Nyankopͻn abodin wͻ nna a yahyε no mu wͻ deε Yε’de abͻ wͻn akͻnhoma no ho, a εyε nyεmmoa no. Na moni mu bi, na moma ohiani a neho akyere no no nso biribi ni"},{"SurahNumber":22,"VerseNumber":29,"Text":"Afei wͻ’nwie wͻn (Nyamesom) amaneε no, na wͻni wͻn bͻhyε so, na wͻntwa Tete Fie dadaa (Ka’ba) no ho nhyia"},{"SurahNumber":22,"VerseNumber":30,"Text":"Ɛno ne (Haji mu dwumadie no), na obi a ͻde obuo ne anidie bεma Nyankopͻn amaneε Kronkron no, εyε ma no wͻ ne Wura Nyankopͻn hͻ. Mowͻ nyεmmoa no nso ho kwan, gyesε deε yakenkan akyerε mo no, enti montwe moho mfri abosom fii ho na montwe moho mfri atorͻsεm (anaasε adanse kurumuu) ho"},{"SurahNumber":22,"VerseNumber":31,"Text":"Montene moho nni nokorε ma Nyankopͻn; monhwε na moanfa biribiara ammata Neho. Obi a ͻyε Nyankopͻn ho mmataho no, ͻtesε obia ofri soro ate ahweε na nnomaa ahwim no kͻ, anaasε mframa abͻ no akͻto akyirikyiri baabi"},{"SurahNumber":22,"VerseNumber":32,"Text":"Saa na εteε, obia ͻde obuo ne anidie bεma Nyankopͻn nsεnkyerεne deε no, nokorε sε efri akoma a εho teε anaa esuro Nyame mu"},{"SurahNumber":22,"VerseNumber":33,"Text":"Mowͻ mfasoͻ wͻ (nyεmmoa a mode bͻ afͻdeε no) so kosi εberε a yahyε; na n’afͻrebͻ-bea no ne Tete Fie dada no ho"},{"SurahNumber":22,"VerseNumber":34,"Text":"Yε’hyehyεε (Nyamesom ho) amaneε maa ͻman biara, sεdeε wͻ’bεbͻ Nyankopͻn din wͻ nyεmmoa a Yε’de abͻ wͻn akͻnhoma no ho. Mo Nyankopͻn no Ɔyε Awurade baako, enti Ɔno na momerε moho ase mfa ma no. Enti fa (Aheman no mu) anigyesεm no ho bͻhyԑ no ma ahobraseεfoͻ no"},{"SurahNumber":22,"VerseNumber":35,"Text":"Wͻn a sε yεbͻ Nyankopͻn din a wͻn akoma bͻ binim no, ne wͻn a wͻnya aboterε wͻ ͻhaw bi a ato wͻn no ho, ne wͻn a wͻ’frε Nyame wͻ ne berε mu, na deε Yε’de abᴐ wͻn akᴐnhoma no wͻ’yi mu bi dema"},{"SurahNumber":22,"VerseNumber":36,"Text":"Nyoma (a yεde wͻn bͻ afͻdeε no) nso Y’ayε wͻn sε Nyankopͻn nsεnkyerεnee deε ama mo; adepa wͻ wͻn mu ma mo. Enti momͻ Nyankopͻn din ngu wͻn so wͻ εberε a moato wͻn santen (na mode wͻn rebͻ afͻdeε no). Sε wͻ’tͻ wͻn nkyεn mu a moni bi, na monfa bi mmͻ ohiani a n’ani sͻ deε ͻwͻ na ͻnsrε adeε, ne nea ͻsrε adeε no akͻnhoma. Saa na Y’abrε (nyεmmoa no) ase ama mo sεdeε mobeyi ayε"},{"SurahNumber":22,"VerseNumber":37,"Text":"Wͻn nnam anaasε wͻn mogyaa no nnuru Nyankopͻn hͻ, na mmom Nyame-suro a efri mohͻ na eduru Nehͻ. Saa na W’abrε (mmoa) no ase ama mo sεdeε mode Nyankopͻn Kεseyε bεma no wͻ kwan a W’akyerε mo no so. Fa Aheman no mu) anigyesεm no ho bͻhyԑ ma apapafoͻ no"},{"SurahNumber":22,"VerseNumber":38,"Text":"Nokorε sε Nyankopͻn bͻ wͻn a wͻ’agye adie no ho ban. Nokorε sε Nyankopͻn mpε (onipa) biara a odi hwammͻ, na wͻ’yε boniayεni no asεm"},{"SurahNumber":22,"VerseNumber":39,"Text":"Yԑma (ᴐsa tuo) ho kwan ma wͻn a yatu wͻn so sa no, efiri sε yasisi wͻn. Nokorε sε, Nyankopͻn wͻ tumi sε Ɔboa wͻn"},{"SurahNumber":22,"VerseNumber":40,"Text":"(Wͻ’ne) wͻn a ya’tu wͻn afri wͻn afie mu a enni ho kwan sε εba saa, εnam sε wͻn aka sε: “Yε’Wura ne Nyankopͻn nti”. Sε Nyankopͻn amfa nnipa no bi ammͻ wͻn ho-wͻn-ho ban a, nokorε sε anka Nyame somfoͻ fekuo fie ne asͻredan ne ahyiadan ne Nyame-dan a yεkae Nyankopͻn din wͻ mu keseε no (nyinaa) abubu agu. Nokorε sε Nyankopͻn bεboa nea Ɔboa no. Nokorε sε Nyankopͻn ne ͻhoͻdenfoͻ, Ɔne Otumfoͻ a Otumi ade nyinaa yε"},{"SurahNumber":22,"VerseNumber":41,"Text":"(Wͻn a wͻ’fata Nyankopͻn mmoa no ne): Wͻn a sε Yε’ma wͻn tumi wͻ asaase no so a, wͻ’frε Nyame wͻ ne berε mu, na wͻ’yi Zaka, na wͻ’hyε (amanfoͻ) ma wͻ’di dwuma pa, na wͻ’bra (amanfoͻ) amumuyε. Nyankopͻn hͻ na dwumadie biara awieε kowie"},{"SurahNumber":22,"VerseNumber":42,"Text":"Sε wͻ’bu wo ͻtorofoͻ a, Noa nkorͻfoͻ ne Aadfoͻ ne Samuudfoͻ dii w’anim kan buu (wͻn Asomafoͻ) no atorofoɔ"},{"SurahNumber":22,"VerseNumber":43,"Text":"Abraham nkorͻfoͻ ne Lot nkorͻfoͻ no (nso saa ara)"},{"SurahNumber":22,"VerseNumber":44,"Text":"Ne Madiyanfoͻ nso; εna Mose nso yebuu no ͻtorofoͻ. Nanso Memaa boniayεfoͻ no berε, ansa na Meresͻ wͻn mu, na sεdeε M’asotwee (huu) siteε"},{"SurahNumber":22,"VerseNumber":45,"Text":"Nkuro pii na wͻ’dii bͻne nti Yε’sεee wͻn, enti efri nepadeε so sεe koraa. Na nsubura sεn, ne adampa anaa abansoroͻ akεseε sεn na εdedaa mpan"},{"SurahNumber":22,"VerseNumber":46,"Text":"Enti wͻ’nntu kwan wͻ nsaase no so (nhwε deε εtoo adikanfoͻ no a wͻ’yεε asoͻden no), sεdeε wͻ’benya akoma a εte asεm aseε, ne aso a, yεde tie asεm? Nokorε, εnyε ani no na afira na mmom akoma a εwͻ kokoͻ no mu no na n’ani afira"},{"SurahNumber":22,"VerseNumber":47,"Text":"(Nkͻmhyεni), wͻ’repre ho sε ma asotwee no mmra ntεm. Onyankopͻn deε Ommu Nebͻhyε so. Nokorε sε dakoro a εwͻ wo Wura Nyankopͻn hͻ no tesε mfie apem sεdeε mobu moakontaa no"},{"SurahNumber":22,"VerseNumber":48,"Text":"Nkuro pii na wͻ’dii bͻne, nanso Memaa wͻn berε. Akyire no Mesͻͻ wͻn mu. Na Mehͻ ne (obiara) nkyi"},{"SurahNumber":22,"VerseNumber":49,"Text":"(Nkͻmhyεni), ka sε: “Adasamma, nokorε sε medeε meyε kͻkͻbͻni pefee ma mo”"},{"SurahNumber":22,"VerseNumber":50,"Text":"Enti wͻn a wͻ’agye adie na wͻ’di dwuma pa no, wͻn wͻ bͻnefakyε ne akyεdeε a animuonyam wͻ mu"},{"SurahNumber":22,"VerseNumber":51,"Text":"Na wͻn a wͻ’bͻ mmͻden ko tia Yεn Nsεm sεdeε wͻ’bεma no ayε kwa no, saa nkorͻfoͻ no ne Amane hunu gya no mu foͻ no"},{"SurahNumber":22,"VerseNumber":52,"Text":"Ɔsomafoͻ anaasε nkͻmhyεni biara a Yε’somaa no dii w’anim kan no, sε ᴐka asεm no a, gyesε ͻbonsam de (nkontompo) hyε n’asεm a waka no mu, nanso Nyankopͻn pepa deε ͻbonsam de ahyε mu no, na Nyankopͻn ama N’asεm no agyina. Na Nyankopͻn ne Onimdefoͻ a Onim biribiara, na Ɔno ara nso ne Onyansafoͻ"},{"SurahNumber":22,"VerseNumber":53,"Text":"Sεdeε Nyankopͻn de deε ͻbonsam de abεhyε mu no bεyε nsͻhwε ama wͻn a yadeε wͻ wͻn akoma mu no, ne akomadenfoͻ no. Nokorε sε abͻneεfoͻ no wͻ ͻkotia mu dendeenden paa"},{"SurahNumber":22,"VerseNumber":54,"Text":"Sεdeε wͻn a yama wͻn nimdeε no nso behunu sε (Qur’aan) ne Nokorε a efri wo Wura Nyankopͻn hͻ, na wͻ’bεgye adie na wͻ’bεbrε wͻn akoma ase de ama. Nokorε sε Nyankopͻn ne agyidiefoͻ no Kwankyerεfoͻ (a Ͻkyerε wͻn kwan) kͻ ͻkwan tenenee no soͻ"},{"SurahNumber":22,"VerseNumber":55,"Text":"Wͻn a wͻ’nnye nnie no nyaee (wͻn adwen a) ensipi wͻ (Qur’aan) ho no, kͻpem sε Dͻnhwere no bεba wͻn so mpofire mu, anaasε asotwe bi bεba wͻn so wͻ Dabͻne bi mu"},{"SurahNumber":22,"VerseNumber":56,"Text":"Saa Da no Ahennie no wͻ Nyankopͻn. Obebu wͻn ntεm atεn. Enti wͻn a wͻ’agye adie na wͻ’redi dwuma pa no wͻ Anigyeε Aheman no mu"},{"SurahNumber":22,"VerseNumber":57,"Text":"Na wͻn a wͻ’yi boniayε na wͻ’bu Yεn Nsεm no atorͻsεm no, saa nkorͻfoͻ no na animguaseε asotwee no bεyε wͻn dea"},{"SurahNumber":22,"VerseNumber":58,"Text":"Wͻn a wͻ’tuu amantuo wͻ Nyankopͻn kwan soͻ, na yekum wͻn anaasε wͻ’wuiε no, ampa sε Nyankopͻn bεkyε wͻn akyεdeε pa. Nokorε sε Nyankopͻn na N’adekyεε yε kyεn wͻn a wͻ’kyε adeε (nyinaa)"},{"SurahNumber":22,"VerseNumber":59,"Text":"Nokorε sε Ɔbεma wͻn awura bea a wͻn ani bεgye ho paa, na nokorε nso sε, Nyankopͻn ne Onimdefoͻ a Onim biribiara, na Ɔne Ntoboaseε Hene"},{"SurahNumber":22,"VerseNumber":60,"Text":"Saa na εteε. Obia ͻde aniεyaade a yεde ahyε no no sεso betua obi so ka, na afei yεbedi no amim no, nokorε sε Nyankopͻn bεboa no. Nokorε sε Nyankopͻn ne bͻne fafiri Hene, na Ɔne Bͻnefakyε Hene"},{"SurahNumber":22,"VerseNumber":61,"Text":"Saa na εteε, efrisε Nyankopͻn ma adesaeε wura adekyeε mu, εna Ɔma adekyeε nso wura adesaeε mu, na nokorε sε Nyankopͻn na Ɔte biribiara, na Ɔno ara nso na Ohunu biribiara"},{"SurahNumber":22,"VerseNumber":62,"Text":"Saa na εteε, efrisε Nyankopͻn ne Nokorε no, na deε wͻ’fri N’akyi su frε wͻn no (nyinaa) yε nkontompo, nokorε nso sε, Nyankopͻn ne Okokuroko no, na Ɔno ara nso ne Ɔkεseε no"},{"SurahNumber":22,"VerseNumber":63,"Text":"Wonhunuu sε Nyankopͻn siane nsuo fri soro dema asaase yε frͻmfrͻm? Nokorε sε Nyankopͻn yε Onitefo, Ɔne Amanebͻfoͻ"},{"SurahNumber":22,"VerseNumber":64,"Text":"Adeε a εwͻ soro ne adeε a εwͻ asaase so (nyinaa) yε Nedea. Nokorε sε Nyankopͻn ne (Otumfoͻ a) W’anya Neho a Onhia obiara biribiara, na Ɔno ne Ayeyie Wura no"},{"SurahNumber":22,"VerseNumber":65,"Text":"Wonhunuu sε, Nyankopͻn abrε deε εwͻ asaase so nyinaa ase ama mo, εne nsuom hyεn a εnam ͻpo so wͻ Na’hyεdeε mu? Ɛna W’asͻ ͻsoro mu sεdeε εnte mmεhwe asaase no soͻ, gyesε N’akwamma mu. Nokorε sε Nyankopͻn yε Mmͻborͻhunufoͻ dema adasamma, na Ɔne Ɔdεεfoͻ Hene"},{"SurahNumber":22,"VerseNumber":66,"Text":"Ɔno na Ɔde mo baa nkwa mu, εna Ɔbεsan ama mo awuo, na W’asan ama mo nkwa. Nokorε sε Onipa yε boniayεfoͻ"},{"SurahNumber":22,"VerseNumber":67,"Text":"Yε’maa ͻman biara Nyamesom ho amaneε a na wͻ’nam so (som), enti (abosomsomfoͻ no) nhwε na wͻ’annye wo akyinnye wͻ dwumadie no ho. Na frε (amanfoͻ) kͻ wo Wura Nyankopͻn hͻ. Nokorε sε wowͻ ͻkwan tenenee paa so"},{"SurahNumber":22,"VerseNumber":68,"Text":"Sε wͻ’gye wo akyinnye (wͻ mmoa kum no ho) a, ka sε: ”Nyankopͻn Nim dwuma a modie (nyinaa) “"},{"SurahNumber":22,"VerseNumber":69,"Text":"Nyankopͻn bebu montεm atεn wͻ Wusͻreε da no wͻ deε mogye ho akyinnyeε no ho"},{"SurahNumber":22,"VerseNumber":70,"Text":"Enti wonnnim sε, Nyankopͻn Nim deε εwͻ soro ne asaase soͻ? Nokorε sε woi (nyinaa) wͻ Nwoma no mu. Nokorε sε εno deε εyε mmrε ma Nyankopͻn"},{"SurahNumber":22,"VerseNumber":71,"Text":"Wͻ’fri Nyankopͻn akyi som deε yensianee εhoo nyinasoͻ anaasε tumi biara mmaeε, na wͻ’nni ho nimdeε nso. Abͻneεfoͻ no deε wͻ’nni boafoͻ"},{"SurahNumber":22,"VerseNumber":72,"Text":"Sε yεrekenkan Yεn Nsεm pefee no kyerε wͻn a, wobehunu no wͻ wͻn a wͻ’nnye nnie no anim sε wͻ’mpε, aka kakraabi sε wato ahyε wͻn a wͻ’rekenkan Yεn Nsεm kyerε wͻn no so. (Nkͻmhyεni), kasε: “Menkyerε mo deε εyε bͻne kyεn woi?” Amanehunu gya no a Nyankopͻn ahyε ho bͻ akyerε wͻn a woyi boniayε no. (Saa bea no) yε nkyi bͻne paa"},{"SurahNumber":22,"VerseNumber":73,"Text":"Adasamma, yεreyε mfatoho bi enti montie: “Nokorε sε, wͻn a mofri Nyankopͻn akyi su frε wͻn no ntumi mmͻ nwansena, sε wͻn nyinaa boa wͻn ho ano mpo (sε wͻ’bεbͻ nwansena) a. Na sε nwansena hwim wͻn hͻ biribi nso a, wͻ’ntumi nye mfri ne hͻ. Nea ᴐrehwehwԑ, ne nea yԑrehwehwԑ afri nehᴐ no nyinaa nni ahoͻden"},{"SurahNumber":22,"VerseNumber":74,"Text":"Wͻ’nnfa obuo mma Nyankopͻn sεdeε εfata sε wͻ’de obuo ma no no. Nokorε sε, Nyankopͻn ne Ɔhoͻdenfoͻ, Ɔne Otumfoͻ a Otumi ade nyinaa yε"},{"SurahNumber":22,"VerseNumber":75,"Text":"Nyankopͻn yi asomafoͻ fri Soro abͻfoͻ mu, εna nnipa mu nso (saa ara). Nokorε sε Nyankopͻn na Ɔte biribiara, na Ohunu biribiara"},{"SurahNumber":22,"VerseNumber":76,"Text":"Onim deε εda wͻn anim ne deε εda wͻn akyi. Nyakopͻn hͻ na dwumadie nyinaa san kowie"},{"SurahNumber":22,"VerseNumber":77,"Text":"Mo a moagye adie, momͻ momu ase, na monfa moanim mmutu fͻm, na monsom mo Wura Nyankopͻn, na monyε papa sεdeε mobedi nkonim"},{"SurahNumber":22,"VerseNumber":78,"Text":"Na momͻ Nyankopͻn ho mmͻden biara a εfata sε mobͻ fa Neho. Ɔno na Wͻ’ayi mo asihͻ, Ɔnfaa adesoa biara (a ԑyԑ den) nsoaa mo wͻ Nyamesom no mu. Moagya Abraham som no ara ne no. Ɛyε Ɔno (Nyankopͻn) na Ɔtoo mo din sε Muslimifoͻ dadaada (wͻ Nwoma edii kan no mu) εna (Qur’aan) woi mu nso, sεdeε Ɔsomafoͻ no bedi mo ho adanseε, na monso moadi nnipa no ho adanseε. Enti monfrε Nyame wͻ neberε mu na monyi Zaka, na monsᴐ Nyankopͻn mu dendeenden. Ɔno ne mo Kyitaafoͻ, Okyitaafoͻ papa ne no, na Ɔne Ɔboafoͻ papa no"}]}