{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"Maar na zijn tijd zonden Wij geen troepenmacht tot zijn volk, Wij zonden ook niets neer"},{"SurahNumber":36,"VerseNumber":29,"Text":"Het was slechts één schreeuw en zij waren uitgeblust"},{"SurahNumber":36,"VerseNumber":30,"Text":"Wee de dienaren! Er komt geen gezant tot hen of zij drijven de spot met hem"},{"SurahNumber":36,"VerseNumber":31,"Text":"Hebben zij niet gezien hoeveel generaties Wij voor hun tijd vernietigd hebben en dat zij niet tot hen terugkeren"},{"SurahNumber":36,"VerseNumber":32,"Text":"En zij zullen allen tezamen bij Ons worden voorgeleid"},{"SurahNumber":36,"VerseNumber":33,"Text":"En een teken voor hen is de dode aarde die Wij tot leven brengen en waaruit Wij zaadkorrels voortbrengen zodat zij ervan eten"},{"SurahNumber":36,"VerseNumber":34,"Text":"En Wij hebben erop tuinen van palmen en wijnstokken gemaakt en bronnen laten ontspringen"},{"SurahNumber":36,"VerseNumber":35,"Text":"opdat zij van de vruchten daarvan en van wat hun handen maken kunnen eten. Zullen zij dan geen dank betuigen"},{"SurahNumber":36,"VerseNumber":36,"Text":"Geprezen zij Hij die alles geschapen heeft wat paarsgewijze voorkomt bij wat de aarde voortbrengt, bij hen zelf en bij wat zij niet weten"},{"SurahNumber":36,"VerseNumber":37,"Text":"En een teken voor hen is de nacht. Wij stropen de dag ervan af en dan zijn zij in het duister"},{"SurahNumber":36,"VerseNumber":38,"Text":"En de zon loopt tot haar verblijfplaats. Dat is de verordening van de machtige, de wetende"},{"SurahNumber":36,"VerseNumber":39,"Text":"En voor de maan hebben Wij standen verordend zodat zij er ten slotte uitziet als een oude verschrompelde dadelstengel"},{"SurahNumber":36,"VerseNumber":40,"Text":"Het past de zon niet de maan te bereiken en de nacht niet dat hij de dag inhaalt. Alle zweven zij in een hemelbaan"},{"SurahNumber":36,"VerseNumber":41,"Text":"En een teken is het voor hen dat Wij hun nakomelingen op het volbeladen schip gedragen hebben"},{"SurahNumber":36,"VerseNumber":42,"Text":"En Wij hebben voor hen iets overeenkomstigs geschapen waar zij op kunnen gaan"},{"SurahNumber":36,"VerseNumber":43,"Text":"En als Wij willen laten Wij hen verdrinken; dan helpt om hulp roepen niet en worden zij niet gered"},{"SurahNumber":36,"VerseNumber":44,"Text":"Behalve uit barmhartigheid van Ons en als een tijdelijk genot"},{"SurahNumber":36,"VerseNumber":45,"Text":"En wanneer tot hen gezegd wordt: \"Vreest wat er vóór jullie is en wat er achter jullie is; misschien zal aan jullie barmhartigheid bewezen worden"},{"SurahNumber":36,"VerseNumber":46,"Text":"Maar er komt geen enkel teken van hun Heer tot hen of zij keren zich ervan af"},{"SurahNumber":36,"VerseNumber":47,"Text":"En wanneer tot hen gezegd wordt: \"Geeft bijdragen van wat God jullie voor je levensonderhoud gegeven heeft\" dan zeggen zij die ongelovig zijn tegen hen die gelovig zijn: \"Zullen wij voedsel geven aan wie God het kan geven als Hij wil? Jullie verkeren in duidelijke dwaling"},{"SurahNumber":36,"VerseNumber":48,"Text":"En zij zeggen: \"Wanneer zal deze aanzegging zich voordoen, als jullie gelijk hebben"},{"SurahNumber":36,"VerseNumber":49,"Text":"Zij wachten slechts op één schreeuw die hen zal grijpen terwijl zij aan het twisten zijn"},{"SurahNumber":36,"VerseNumber":50,"Text":"Dan zullen zij geen testament maken en ook niet meer tot hun familie terugkeren"},{"SurahNumber":36,"VerseNumber":51,"Text":"Er wordt op de bazuin geblazen en dan komen zij uit de graven naar hun Heer aangesneld"},{"SurahNumber":36,"VerseNumber":52,"Text":"Zij zeggen: \"Wee ons! Wie heeft ons uit deze rustplaats van ons laten opstaan? Dit is wat de Erbarmer ons aangezegd had; de gezondenen hadden gelijk"},{"SurahNumber":36,"VerseNumber":53,"Text":"Het is slechts één schreeuw en zij worden gezamenlijk bij Ons voorgeleid"},{"SurahNumber":36,"VerseNumber":54,"Text":"Vandaag zal niemand in iets onrecht worden aangedaan. En aan jullie wordt slechts vergolden voor wat jullie hebben gedaan"},{"SurahNumber":36,"VerseNumber":55,"Text":"Zij die in de tuin thuis zijn houden zich vandaag blij bezig"},{"SurahNumber":36,"VerseNumber":56,"Text":"Zij en hun echtgenotes zijn in een schaduwrijke omgeving terwijl zij er op ligbanken achteroverleunen"},{"SurahNumber":36,"VerseNumber":57,"Text":"Zij hebben er vruchten en wat zij maar verlangen"},{"SurahNumber":36,"VerseNumber":58,"Text":"Vrede!\"is [voor hen] een [welkomst]woord dat van een barmhartige Heer komt"},{"SurahNumber":36,"VerseNumber":59,"Text":"Zondert jullie vandaag van hen af, jullie boosdoeners"},{"SurahNumber":36,"VerseNumber":60,"Text":"Heb Ik jullie, kinderen van Adam, niet opgedragen dat jullie de satan niet moeten dienen -- hij is een verklaarde vijand voor jullie"},{"SurahNumber":36,"VerseNumber":61,"Text":"en dat jullie Mij moeten dienen? Dat is een juiste weg"},{"SurahNumber":36,"VerseNumber":62,"Text":"Hij heeft uit jullie midden vele schepselen tot dwaling gebracht. Hadden jullie dan geen verstand"},{"SurahNumber":36,"VerseNumber":63,"Text":"Dat is de hel die jullie was aangezegd"},{"SurahNumber":36,"VerseNumber":64,"Text":"Braadt er vandaag in omdat jullie ongelovig waren"},{"SurahNumber":36,"VerseNumber":65,"Text":"Vandaag verzegelen Wij hun monden, maar hun handen spreken tot Ons en hun voeten getuigen van wat zij begaan hebben"},{"SurahNumber":36,"VerseNumber":66,"Text":"En als Wij wilden, dan zouden Wij hun ogen het gezichtsvermogen ontnemen. Dan zouden zij naar de weg rennen, maar hoe zouden zij dan zien"},{"SurahNumber":36,"VerseNumber":67,"Text":"En als Wij wilden, dan zouden Wij hen ter plekke van gedaante veranderen. Dan zouden zij niet vooruit kunnen gaan noch terugkeren"},{"SurahNumber":36,"VerseNumber":68,"Text":"En als Wij iemand een lang leven geven, dan laten Wij zijn gestel slechter worden. Hebben zij dan geen verstand"},{"SurahNumber":36,"VerseNumber":69,"Text":"Wij hebben hem de dichtkunst niet geleerd, zij betaamt hem ook niet. Het is niets anders dan een vermaning en een duidelijke Koran"},{"SurahNumber":36,"VerseNumber":70,"Text":"om wie er leven te waarschuwen en opdat de uitspraak aan de ongelovigen bewaarheid wordt"},{"SurahNumber":36,"VerseNumber":71,"Text":"Hebben zij dan niet gezien dat Wij als een van de dingen die Onze handen gemaakt hebben voor hen vee hebben geschapen, waarover zij dan de beschikking hebben"},{"SurahNumber":36,"VerseNumber":72,"Text":"En Wij hebben ze aan hen onderworpen: sommige kunnen zij berijden en andere, daar eten zij van"},{"SurahNumber":36,"VerseNumber":73,"Text":"Zij hebben daarmee veel nuttigheden en soorten drank. Zullen zij dan niet dank betuigen"},{"SurahNumber":36,"VerseNumber":74,"Text":"Maar zij hebben zich in plaats van God andere goden genomen opdat zij misschien hulp zullen krijgen"},{"SurahNumber":36,"VerseNumber":75,"Text":"Zij kunnen hen niet helpen, zij zijn voor hen een troepenmacht die zelf wordt voorgeleid"},{"SurahNumber":36,"VerseNumber":76,"Text":"Laat wat zij zeggen jou niet bedroefd maken. Wij weten wat zij in het geheim en wat zij openlijk doen"},{"SurahNumber":36,"VerseNumber":77,"Text":"Heeft de mens dan niet gezien dat Wij hem uit een druppel geschapen hebben? Toch is hij een duidelijke tegenstander"},{"SurahNumber":36,"VerseNumber":78,"Text":"Hij maakt een vergelijking met Ons en vergeet hoe hij geschapen is. Hij zegt: \"Wie maakt de beenderen weer levend als zij gruis zijn"},{"SurahNumber":36,"VerseNumber":79,"Text":"Zeg: \"Hij die ze de eerste maal heeft laten ontstaan zal ze weer levend maken. En Hij kent alles wat geschapen is"},{"SurahNumber":36,"VerseNumber":80,"Text":"Hij die voor jullie uit groene bomen vuur gemaakt heeft zodat jullie er meteen een vuur mee kunnen ontsteken"},{"SurahNumber":36,"VerseNumber":81,"Text":"Is Hij die de hemelen en de aarde geschapen heeft niet bij machte iets te scheppen wat aan hen gelijk is? Ja zeker, Hij is de schepper, de wetende"},{"SurahNumber":36,"VerseNumber":82,"Text":"Wanneer Hij iets wenst, is zijn bevel dat Hij ertegen zegt: \"Wees\" en het is"},{"SurahNumber":36,"VerseNumber":83,"Text":"Geprezen zij dus Hij in wiens hand de heerschappij over alles is en tot wie jullie worden teruggebracht"},{"SurahNumber":37,"VerseNumber":1,"Text":"Bij de zich in rijen opstellenden"},{"SurahNumber":37,"VerseNumber":2,"Text":"de scheldend afschrikkenden"},{"SurahNumber":37,"VerseNumber":3,"Text":"en een vermaning voorlezenden"},{"SurahNumber":37,"VerseNumber":4,"Text":"Voorwaar, jullie god is één"},{"SurahNumber":37,"VerseNumber":5,"Text":"de Heer van de hemelen, de aarde en wat er tussen beide is en de Heer van de plaatsen van opkomst"},{"SurahNumber":37,"VerseNumber":6,"Text":"Wij hebben de dichtstbijzijnde hemel met de pracht van de sterren opgesierd"},{"SurahNumber":37,"VerseNumber":7,"Text":"om ook elke opstandige satan af te weren"},{"SurahNumber":37,"VerseNumber":8,"Text":"zodat zij niet naar de allerhoogste raad van voornaamsten kunnen luisteren. En er wordt van elke kant tegen hen aan gegooid"},{"SurahNumber":37,"VerseNumber":9,"Text":"om hen te verjagen -- en voor hen is er een voortdurende bestraffing"},{"SurahNumber":37,"VerseNumber":10,"Text":"behalve als iemand toch iets opvangt; hij wordt dan achtervolgd door een brandende staartster"},{"SurahNumber":37,"VerseNumber":11,"Text":"Vraag hun maar om uitsluitsel of zij het moeilijkst te scheppen zijn of anderen die Wij geschapen hebben; hen hebben Wij van kleverige klei geschapen"},{"SurahNumber":37,"VerseNumber":12,"Text":"Nee, jij bent verbaasd, maar zij schimpen"},{"SurahNumber":37,"VerseNumber":13,"Text":"Wanneer zij vermaand worden gedenken zij niet"},{"SurahNumber":37,"VerseNumber":14,"Text":"Wanneer zij een teken zien lachen zij schamper"},{"SurahNumber":37,"VerseNumber":15,"Text":"en zeggen: \"Dit is duidelijk slechts toverij"},{"SurahNumber":37,"VerseNumber":16,"Text":"Wanneer wij gestorven zijn en stof en botten geworden, zullen wij dan opgewekt worden"},{"SurahNumber":37,"VerseNumber":17,"Text":"En onze vaderen dan, die er eertijds waren"},{"SurahNumber":37,"VerseNumber":18,"Text":"Zeg: \"Ja zeker, en jullie zullen onderdanig zijn"},{"SurahNumber":37,"VerseNumber":19,"Text":"Dan klinkt slechts één afschrikkende kreet en dan zullen zij [staan te] kijken"},{"SurahNumber":37,"VerseNumber":20,"Text":"en zeggen: \"Wee ons, dit is de oordeelsdag"},{"SurahNumber":37,"VerseNumber":21,"Text":"Dit is de dag van de schifting die jullie hebben geloochend"},{"SurahNumber":37,"VerseNumber":22,"Text":"Verzamelt hen die onrecht hebben gepleegd, hun echtgenoten en wat zij hebben gediend"},{"SurahNumber":37,"VerseNumber":23,"Text":"in plaats van God. Voert hen dan op de weg naar het hellevuur"},{"SurahNumber":37,"VerseNumber":24,"Text":"En laat hen zich opstellen, want zij moeten verantwoording afleggen"},{"SurahNumber":37,"VerseNumber":25,"Text":"Waarom hebben jullie elkaar niet geholpen"},{"SurahNumber":37,"VerseNumber":26,"Text":"Maar nee, vandaag geven zij zich over"},{"SurahNumber":37,"VerseNumber":27,"Text":"Zij komen op elkaar toe om elkaar te ondervragen"},{"SurahNumber":37,"VerseNumber":28,"Text":"Zij zeggen: \"Jullie kwamen altijd van rechts op ons toe"},{"SurahNumber":37,"VerseNumber":29,"Text":"Zij zeggen: \"Welnee, wij waren geen gelovigen"},{"SurahNumber":37,"VerseNumber":30,"Text":"en wij hadden geen macht over jullie, maar jullie waren onbeschaamde mensen"},{"SurahNumber":37,"VerseNumber":31,"Text":"En dus is de uitspraak van onze Heer tegen ons bewaarheid. Wij zullen het proeven"},{"SurahNumber":37,"VerseNumber":32,"Text":"Wij hebben jullie misleid, maar wij waren zelf misleid"},{"SurahNumber":37,"VerseNumber":33,"Text":"Op die dag zijn zij dus deelgenoten in de bestraffing"},{"SurahNumber":37,"VerseNumber":34,"Text":"Zo doen Wij met de boosdoeners"},{"SurahNumber":37,"VerseNumber":35,"Text":"Toen tot hen gezegd werd: \"Er is geen god dan God\" waren zij hoogmoedig"},{"SurahNumber":37,"VerseNumber":36,"Text":"en zeiden: \"Zullen wij onze goden voor een bezeten dichter verlaten"},{"SurahNumber":37,"VerseNumber":37,"Text":"Welnee, hij is met de waarheid gekomen en bevestigt de gezondenen"},{"SurahNumber":37,"VerseNumber":38,"Text":"Maar jullie zullen de pijnlijke bestraffing proeven"},{"SurahNumber":37,"VerseNumber":39,"Text":"En aan jullie wordt slechts vergolden wat jullie gedaan hebben"},{"SurahNumber":37,"VerseNumber":40,"Text":"Maar [dat geldt] niet voor de toegewijde dienaren van God"},{"SurahNumber":37,"VerseNumber":41,"Text":"Zij zijn het voor wie er een vastgestelde voorziening is"},{"SurahNumber":37,"VerseNumber":42,"Text":"Vruchten; en zij worden geëerd"},{"SurahNumber":37,"VerseNumber":43,"Text":"in de tuinen van de gelukzaligheid"},{"SurahNumber":37,"VerseNumber":44,"Text":"op rustbanken zitten zij tegenover elkaar"},{"SurahNumber":37,"VerseNumber":45,"Text":"terwijl een drinkbeker bij hen wordt rondgegeven [waarin een drank is] uit een bron"},{"SurahNumber":37,"VerseNumber":46,"Text":"die helderwit is en aangenaam voor de drinkers"},{"SurahNumber":37,"VerseNumber":47,"Text":"zonder iets schadelijks erin en waarvan zij niet beneveld raken"},{"SurahNumber":37,"VerseNumber":48,"Text":"En bij hen zijn gezellinnen met afgewende blikken en met grote ogen"},{"SurahNumber":37,"VerseNumber":49,"Text":"alsof zij goed bewaarde eieren zijn"},{"SurahNumber":37,"VerseNumber":50,"Text":"Zij komen op elkaar toe om elkaar te ondervragen"},{"SurahNumber":37,"VerseNumber":51,"Text":"Iemand uit hun midden zegt: \"Ik had een kameraad"},{"SurahNumber":37,"VerseNumber":52,"Text":"die zei: 'Ben jij echt een van hen die denken dat het waar is"},{"SurahNumber":37,"VerseNumber":53,"Text":"Wanneer wij gestorven zijn en stof en botten geworden, zullen wij dan geoordeeld worden"},{"SurahNumber":37,"VerseNumber":54,"Text":"Hij zegt: \"Willen jullie naar beneden kijken"},{"SurahNumber":37,"VerseNumber":55,"Text":"Dan kijkt hij naar beneden en ziet hem midden in het hellevuur"},{"SurahNumber":37,"VerseNumber":56,"Text":"Hij zegt: \"Bij God, bijna had jij mij in het verderf gestort"},{"SurahNumber":37,"VerseNumber":57,"Text":"Zonder Gods genade zou ik een van hen geweest zijn die voorgeleid worden"},{"SurahNumber":37,"VerseNumber":58,"Text":"Maar wij zijn toch niet dood"},{"SurahNumber":37,"VerseNumber":59,"Text":"Alleen onze eerste dood hebben we gehad. En wij worden toch ook niet gestraft"},{"SurahNumber":37,"VerseNumber":60,"Text":"Dit is de geweldige triomf"},{"SurahNumber":37,"VerseNumber":61,"Text":"Iets dergelijks, daar moet men naar toewerken"},{"SurahNumber":37,"VerseNumber":62,"Text":"Is dat beter als gastverblijf of de zakkoemboom"},{"SurahNumber":37,"VerseNumber":63,"Text":"Wij hebben die tot een verzoeking gemaakt voor de onrechtplegers"},{"SurahNumber":37,"VerseNumber":64,"Text":"Het is een boom die uit de oorsprong van het hellevuur tevoorschijn komt"},{"SurahNumber":37,"VerseNumber":65,"Text":"waarvan de knoppen zijn als satanskoppen"},{"SurahNumber":37,"VerseNumber":66,"Text":"Daar eten zij van en vullen hun buiken ermee"},{"SurahNumber":37,"VerseNumber":67,"Text":"Daaroverheen krijgen zij dan een mengsel van gloeiend water"},{"SurahNumber":37,"VerseNumber":68,"Text":"Hun terugkeer is dan naar het hellevuur"},{"SurahNumber":37,"VerseNumber":69,"Text":"Zij hebben hun vaderen in dwaling aangetroffen"},{"SurahNumber":37,"VerseNumber":70,"Text":"en zijn hen achterna gesneld"},{"SurahNumber":37,"VerseNumber":71,"Text":"Voor hun tijd verkeerden de meesten van hen die er eertijds waren al in dwaling"},{"SurahNumber":37,"VerseNumber":72,"Text":"hoewel Wij in hun midden waarschuwers hadden gezonden"},{"SurahNumber":37,"VerseNumber":73,"Text":"Kijk dan hoe het einde was van de gewaarschuwden"},{"SurahNumber":37,"VerseNumber":74,"Text":"Maar [dat geldt] niet voor de toegewijde dienaren van God"},{"SurahNumber":37,"VerseNumber":75,"Text":"Noeh had tot Ons geroepen; een voortreffelijk verhoorder [zijn Wij]"},{"SurahNumber":37,"VerseNumber":76,"Text":"En Wij redden hem en zijn familie uit de geweldige benardheid"},{"SurahNumber":37,"VerseNumber":77,"Text":"en maakten dat het zijn nakomelingen waren die overbleven"},{"SurahNumber":37,"VerseNumber":78,"Text":"En Wij lieten voor hem een goede naam bij het nageslacht na"},{"SurahNumber":37,"VerseNumber":79,"Text":"Vrede zij met Noeh onder de wereldbewoners"},{"SurahNumber":37,"VerseNumber":80,"Text":"Zo belonen Wij hen die goed doen"},{"SurahNumber":37,"VerseNumber":81,"Text":"Hij behoort tot Onze gelovige dienaren"},{"SurahNumber":37,"VerseNumber":82,"Text":"Toen lieten Wij de anderen verdrinken"},{"SurahNumber":37,"VerseNumber":83,"Text":"Tot zijn groepering behoorde ook Ibrahiem"},{"SurahNumber":37,"VerseNumber":84,"Text":"Toen hij tot zijn Heer kwam met een zuiver hart"},{"SurahNumber":37,"VerseNumber":85,"Text":"Toen hij tot zijn vader en zijn volk kwam en zei: \"Wat dienen jullie toch"},{"SurahNumber":37,"VerseNumber":86,"Text":"Wensen jullie iets lasterlijks: andere goden in plaats van God"},{"SurahNumber":37,"VerseNumber":87,"Text":"En wat is jullie mening over de Heer van de wereldbewoners"},{"SurahNumber":37,"VerseNumber":88,"Text":"Toen keek hij opmerkzaam naar de sterren"},{"SurahNumber":37,"VerseNumber":89,"Text":"en zei: \"Ik ben ziek"},{"SurahNumber":37,"VerseNumber":90,"Text":"Dus keerden zij hem de rug toe"},{"SurahNumber":37,"VerseNumber":91,"Text":"Toen wendde hij zich tersluiks tot hun goden en zei: \"Eten jullie dan niet"},{"SurahNumber":37,"VerseNumber":92,"Text":"Waarom spreken jullie niet"},{"SurahNumber":37,"VerseNumber":93,"Text":"En hij begon ze met zijn rechterhand kapot te slaan"},{"SurahNumber":37,"VerseNumber":94,"Text":"Toen kwamen zij wel op hem toe rennen"},{"SurahNumber":37,"VerseNumber":95,"Text":"Hij zei: \"Dienen jullie wat jullie zelf uitgehouwen hebben"},{"SurahNumber":37,"VerseNumber":96,"Text":"Maar God heeft jullie en wat jullie maken geschapen"},{"SurahNumber":37,"VerseNumber":97,"Text":"Zij zeiden: \"Trekt voor hem een gebouw op en werpt hem dan in het helse vuur"},{"SurahNumber":37,"VerseNumber":98,"Text":"Zij wilden tegen hem graag een list beramen, maar Wij maakten hen tot de onderliggenden"},{"SurahNumber":37,"VerseNumber":99,"Text":"En hij zei: \"Ik ga tot mijn Heer, Hij zal mij op het goede pad brengen"},{"SurahNumber":37,"VerseNumber":100,"Text":"Mijn Heer, schenk mij iemand die rechtschapen is"},{"SurahNumber":37,"VerseNumber":101,"Text":"Daarop verkondigden Wij hem het goede nieuws van een zachtmoedige jongen"},{"SurahNumber":37,"VerseNumber":102,"Text":"Toen die zover was dat hij met hem mee kon gaan zei hij: \"Mijn zoon, ik heb in de slaap gezien dat ik je zal offeren. Zie eens wat jij ervan vindt.\" Hij zei: \"Mijn vader, doe wat je bevolen is. Je zult merken dat ik, als God het wil, iemand ben die geduldig volhardt"},{"SurahNumber":37,"VerseNumber":103,"Text":"Toen zij zich beiden [aan Gods wil] overgegeven hadden en hij hem op zijn voorhoofd had neergelegd"},{"SurahNumber":37,"VerseNumber":104,"Text":"riepen Wij hem: \"Ibrahiem"},{"SurahNumber":37,"VerseNumber":105,"Text":"Jij hebt de droom doen uitkomen. Zo belonen Wij hen die goed doen"},{"SurahNumber":37,"VerseNumber":106,"Text":"Dit was duidelijk een beproeving"},{"SurahNumber":37,"VerseNumber":107,"Text":"En Wij gaven voor hem een geweldig offer in de plaats"},{"SurahNumber":37,"VerseNumber":108,"Text":"En Wij lieten voor hem een goede naam bij het nageslacht na"},{"SurahNumber":37,"VerseNumber":109,"Text":"Vrede zij met Ibrahiem"},{"SurahNumber":37,"VerseNumber":110,"Text":"Zo belonen Wij hen die goed doen"},{"SurahNumber":37,"VerseNumber":111,"Text":"Hij behoort tot Onze gelovige dienaren"},{"SurahNumber":37,"VerseNumber":112,"Text":"En Wij verkondigden hem het goede nieuws van Ishaak die een profeet uit het midden van de rechtschapenen zou zijn"},{"SurahNumber":37,"VerseNumber":113,"Text":"Wij zegenden hem en Ishaak. En onder hun nageslacht zijn er die goed doen en die zich duidelijk onrecht aandoen"},{"SurahNumber":37,"VerseNumber":114,"Text":"Wij hebben aan Moesa en Haroen een gunst bewezen"},{"SurahNumber":37,"VerseNumber":115,"Text":"En Wij redden hen beiden en hun volk uit de geweldige benardheid"},{"SurahNumber":37,"VerseNumber":116,"Text":"Wij hielpen hen en dus waren zij de overwinnaars"},{"SurahNumber":37,"VerseNumber":117,"Text":"En Wij gaven hun beiden het overduidelijke boek"},{"SurahNumber":37,"VerseNumber":118,"Text":"en leidden hen op de juiste weg"},{"SurahNumber":37,"VerseNumber":119,"Text":"En Wij lieten voor hen een goede naam bij het nageslacht na"},{"SurahNumber":37,"VerseNumber":120,"Text":"Vrede zij met Moesa en Haroen"},{"SurahNumber":37,"VerseNumber":121,"Text":"Zo belonen Wij hen die goed doen"},{"SurahNumber":37,"VerseNumber":122,"Text":"Zij behoren tot Onze gelovige dienaren"},{"SurahNumber":37,"VerseNumber":123,"Text":"Ook Iljaas behoorde tot de gezondenen"},{"SurahNumber":37,"VerseNumber":124,"Text":"Toen hij tot zijn volk zei: \"Zullen jullie niet godvrezend worden"},{"SurahNumber":37,"VerseNumber":125,"Text":"Roepen jullie Baäl aan en verlaten jullie de beste van de scheppers"},{"SurahNumber":37,"VerseNumber":126,"Text":"God, jullie Heer en de Heer van jullie vaderen die er eertijds waren"},{"SurahNumber":37,"VerseNumber":127,"Text":"Maar zij betichtten hem van leugens en dus worden zij zeker voorgeleid"},{"SurahNumber":37,"VerseNumber":128,"Text":"Maar [dat geldt] niet voor de toegewijde dienaren van God"},{"SurahNumber":37,"VerseNumber":129,"Text":"En Wij lieten voor hem een goede naam bij het nageslacht na"},{"SurahNumber":37,"VerseNumber":130,"Text":"Vrede zij met Il-jasien"},{"SurahNumber":37,"VerseNumber":131,"Text":"Zo belonen Wij hen die goed doen"},{"SurahNumber":37,"VerseNumber":132,"Text":"Hij behoort tot Onze gelovige dienaren"},{"SurahNumber":37,"VerseNumber":133,"Text":"Ook Loet behoorde tot de gezondenen"},{"SurahNumber":37,"VerseNumber":134,"Text":"Toen Wij hem en zijn familie allen tezamen redden"},{"SurahNumber":37,"VerseNumber":135,"Text":"behalve een oude vrouw [die] bij de achterblijvers [bleef]"},{"SurahNumber":37,"VerseNumber":136,"Text":"Toen vernietigden Wij de anderen"},{"SurahNumber":37,"VerseNumber":137,"Text":"Jullie komen er immers nog voorbij, 's morgens"},{"SurahNumber":37,"VerseNumber":138,"Text":"en 's nachts. Hebben jullie dan geen verstand"},{"SurahNumber":37,"VerseNumber":139,"Text":"Ook Joenoes behoorde tot de gezondenen"},{"SurahNumber":37,"VerseNumber":140,"Text":"Toen hij naar het volbeladen schip wegliep"},{"SurahNumber":37,"VerseNumber":141,"Text":"en het lot wierp; maar hij was een van de verliezers"},{"SurahNumber":37,"VerseNumber":142,"Text":"Toen slokte de vis hem op, laakbaar als hij was"},{"SurahNumber":37,"VerseNumber":143,"Text":"En als hij niet tot hen die lofprijzen behoord had"},{"SurahNumber":37,"VerseNumber":144,"Text":"dan was hij in zijn buik gebleven tot de dag waarop men wordt opgewekt"},{"SurahNumber":37,"VerseNumber":145,"Text":"Wij wierpen hem toen, ziek als hij was, op een onbegroeide plaats"},{"SurahNumber":37,"VerseNumber":146,"Text":"En Wij lieten boven hem een pompoenplant groeien"},{"SurahNumber":37,"VerseNumber":147,"Text":"En Wij zonden hem naar honderdduizend [mensen] -- of het waren er nog meer"},{"SurahNumber":37,"VerseNumber":148,"Text":"die toen geloofden. Hen lieten Wij toen nog een tijd genieten"},{"SurahNumber":37,"VerseNumber":149,"Text":"Vraag hun dan om uitsluitsel of jouw Heer de dochters heeft en zij de zonen"},{"SurahNumber":37,"VerseNumber":150,"Text":"Of hebben Wij de engelen als vrouwelijke wezens geschapen terwijl zij er getuige van waren"},{"SurahNumber":37,"VerseNumber":151,"Text":"Met hun lasterlijke leugen zeggen zij immers"},{"SurahNumber":37,"VerseNumber":152,"Text":"God heeft kinderen verwekt.\" Leugenaars zijn zij"},{"SurahNumber":37,"VerseNumber":153,"Text":"Heeft Hij de dochters boven de zonen verkozen"},{"SurahNumber":37,"VerseNumber":154,"Text":"Wat is er met jullie? Hoe kunnen jullie oordelen"},{"SurahNumber":37,"VerseNumber":155,"Text":"Laten jullie je dan niet vermanen"},{"SurahNumber":37,"VerseNumber":156,"Text":"Of hebben jullie een duidelijke machtiging"},{"SurahNumber":37,"VerseNumber":157,"Text":"Brengt dan jullie boek als jullie gelijk hebben"},{"SurahNumber":37,"VerseNumber":158,"Text":"En zij hebben verwantschap tussen Hem en de djinn gefabriceerd, maar de djinn weten dat zij zullen worden voorgeleid"},{"SurahNumber":37,"VerseNumber":159,"Text":"God zij geprezen, verheven als Hij is boven wat zij toeschrijven"},{"SurahNumber":37,"VerseNumber":160,"Text":"alleen niet de toegewijde dienaren van God"},{"SurahNumber":37,"VerseNumber":161,"Text":"En jullie dan, en wat jullie dienen"},{"SurahNumber":37,"VerseNumber":162,"Text":"Jullie kunnen niemand tegen Hem ophitsen"},{"SurahNumber":37,"VerseNumber":163,"Text":"behalve dan wie er braadt in het hellevuur"},{"SurahNumber":37,"VerseNumber":164,"Text":"Er is niemand van ons of hij heeft een vastgestelde positie"},{"SurahNumber":37,"VerseNumber":165,"Text":"Maar wij, wij zijn het die zich in rijen opstellen"},{"SurahNumber":37,"VerseNumber":166,"Text":"en wij, wij zijn het die lofprijzen"},{"SurahNumber":37,"VerseNumber":167,"Text":"Zij zeiden steeds"},{"SurahNumber":37,"VerseNumber":168,"Text":"Als wij maar een vermaning hadden als van hen die er eertijds waren"},{"SurahNumber":37,"VerseNumber":169,"Text":"dan zouden wij Gods toegewijde dienaren zijn"},{"SurahNumber":37,"VerseNumber":170,"Text":"Toch hechtten zij er geen geloof aan, maar zij zullen het weten"},{"SurahNumber":37,"VerseNumber":171,"Text":"Ons woord was al eerder tot Onze dienaren, de gezondenen, gekomen"},{"SurahNumber":37,"VerseNumber":172,"Text":"Zij waren het aan wie hulp werd verleend"},{"SurahNumber":37,"VerseNumber":173,"Text":"En Onze troepenmacht, zij zijn de overwinnaars"},{"SurahNumber":37,"VerseNumber":174,"Text":"Keer je dus tijdelijk van hen af"},{"SurahNumber":37,"VerseNumber":175,"Text":"En kijk naar hen, zij zullen naar jou kijken"},{"SurahNumber":37,"VerseNumber":176,"Text":"Willen zij dan Onze bestraffing verhaasten"},{"SurahNumber":37,"VerseNumber":177,"Text":"En wanneer die in hun gebied neerkomt zal dat een slechte morgen voor de gewaarschuwden zijn"},{"SurahNumber":37,"VerseNumber":178,"Text":"Keer je tijdelijk van hen af"},{"SurahNumber":37,"VerseNumber":179,"Text":"En kijk, zij zullen naar jou kijken"},{"SurahNumber":37,"VerseNumber":180,"Text":"Geprezen zij jouw Heer, de Heer van de macht, verheven als Hij is boven wat zij toeschrijven"},{"SurahNumber":37,"VerseNumber":181,"Text":"En vrede zij met de gezondenen"},{"SurahNumber":37,"VerseNumber":182,"Text":"En lof zij God, de Heer van de wereldbewoners"},{"SurahNumber":38,"VerseNumber":1,"Text":"S[aad]. Bij de Koran met de vermaning"},{"SurahNumber":38,"VerseNumber":2,"Text":"Jazeker, zij die ongelovig zijn zijn hoogmoedig en zij zijn het oneens"},{"SurahNumber":38,"VerseNumber":3,"Text":"Hoeveel generaties hebben Wij reeds vóór hun tijd vernietigd. Zij riepen dan, maar er was geen tijd meer om te ontkomen"},{"SurahNumber":38,"VerseNumber":4,"Text":"Zij verbazen zich dat er tot hen een waarschuwer uit hun midden gekomen is. De ongelovigen zeggen: \"Dit is een leugenachtige tovenaar"},{"SurahNumber":38,"VerseNumber":5,"Text":"Wil hij de goden dan tot één god maken? Dit is wel iets wonderlijks"},{"SurahNumber":38,"VerseNumber":6,"Text":"En de voornaamsten onder hen gaan verder: \"Gaat voort en houdt vast aan jullie goden; dat is iets wat gewenst moet worden"},{"SurahNumber":38,"VerseNumber":7,"Text":"Wij hebben dit in het laatste geloof niet eens gehoord; dit is slechts een uitvindsel"},{"SurahNumber":38,"VerseNumber":8,"Text":"Is uit ons midden tot hem de vermaning neergezonden?\" Welnee, zij verkeren in twijfel over Mijn vermaning. Nee, zij hebben Mijn bestraffing nog niet geproefd"},{"SurahNumber":38,"VerseNumber":9,"Text":"Of zijn bij hen de schatkamers van de barmhartigheid van jouw Heer, de machtige, de vrijgevige"},{"SurahNumber":38,"VerseNumber":10,"Text":"Of hebben zij de heerschappij over de hemelen en de aarde en wat tussen beide is? Laten zij dan maar op de ladders omhoogklimmen"},{"SurahNumber":38,"VerseNumber":11,"Text":"Een troepenmacht van de partijen is het die daar verslagen is"},{"SurahNumber":38,"VerseNumber":12,"Text":"Voor hun tijd had het volk van Noeh van leugens beticht en ook de 'Aad en Fir'aun van de tentpinnen"},{"SurahNumber":38,"VerseNumber":13,"Text":"en de Thamoed en het volk van Loet en de mensen van het kreupelbos; dat waren de partijen"},{"SurahNumber":38,"VerseNumber":14,"Text":"Zij allen hebben niet anders gedaan dan de gezanten van leugens betichten en dus is de afstraffing bewaarheid"},{"SurahNumber":38,"VerseNumber":15,"Text":"Dezen hebben niets anders te verwachten dan één schreeuw die geen onderbreking heeft"},{"SurahNumber":38,"VerseNumber":16,"Text":"En zij zeggen: \"Onze Heer, geef ons snel ons aandeel, nog voor de dag van de afrekening"},{"SurahNumber":38,"VerseNumber":17,"Text":"Verdraag wat zij zeggen geduldig en denk aan Onze dienaar Dawoed, de solide; hij was schuldbewust"},{"SurahNumber":38,"VerseNumber":18,"Text":"Wij maakten de bergen samen met hem dienstbaar, zodat zij Ons in de avond en bij zonsopgang prijzen"},{"SurahNumber":38,"VerseNumber":19,"Text":"en ook de verzamelde vogels; alles wendde zich schuldbewust tot Hem"},{"SurahNumber":38,"VerseNumber":20,"Text":"En Wij versterkten zijn heerschappij en gaven hem wijsheid en onderscheidingsvermogen"},{"SurahNumber":38,"VerseNumber":21,"Text":"Is het bericht over het getwist tot jou gekomen toen zij over de muren van het paleisgebouw klommen"},{"SurahNumber":38,"VerseNumber":22,"Text":"Toen zij bij Dawoed binnenkwamen en hij van hen schrok, maar zij zeiden: \"Wees niet bang. Wij zijn twee tegenstanders, een van ons heeft de ander onrechtvaardig behandeld. Oordeel dus naar waarheid tussen ons en wijk er niet van af en leid ons naar de correcte uitweg"},{"SurahNumber":38,"VerseNumber":23,"Text":"Dit is mijn broer, hij heeft negenennegentig schapen en ik heb maar één schaap en hij zei: 'Laat mij ervoor zorgen.? En hij heeft mij overreed"},{"SurahNumber":38,"VerseNumber":24,"Text":"En hij zei: \"Hij heeft jou onrecht aangedaan door jouw schaap nog bij zijn schapen te vragen. Velen van hen die gemeenschappelijk eigendom hebben behandelen elkaar onrechtmatig. Alleen niet zij die geloven en de deugdelijke daden doen, maar met hoe weinigen zijn zij!\" En Dawoed vermoedde wel dat Wij hem in verzoeking gebracht hadden en hij vroeg zijn Heer om vergeving, viel buigend neer en betoonde zich schuldbewust"},{"SurahNumber":38,"VerseNumber":25,"Text":"En Wij vergaven hem dat; hij staat Ons na en heeft een goede terugkomst"},{"SurahNumber":38,"VerseNumber":26,"Text":"O Dawoed, Wij hebben jou tot opvolger op de aarde gemaakt. Oordeel dus naar waarheid tussen de mensen en volg [je eigen] neiging niet, want die zal je van Gods weg doen afdwalen; voor hen die van Gods weg afdwalen is er een strenge bestraffing omdat zij de dag van de afrekening hebben vergeten"},{"SurahNumber":38,"VerseNumber":27,"Text":"En Wij hebben de hemel en de aarde en wat er tussen beide is niet voor niets geschapen. Dat denken zij die ongelovig zijn. Wee hen die ongelovig zijn, wegens het vuur"},{"SurahNumber":38,"VerseNumber":28,"Text":"Of zullen Wij hen die geloven en de deugdelijke daden doen soms zo behandelen als hen die op de aarde verderf zaaien? Of behandelen Wij de godvrezenden als de overtreders"},{"SurahNumber":38,"VerseNumber":29,"Text":"[De Koran] is een gezegend boek dat Wij naar jou hebben neergezonden, opdat zij de verzen ervan overdenken en opdat de verstandigen zich laten vermanen"},{"SurahNumber":38,"VerseNumber":30,"Text":"En Wij hebben aan Dawoed Soelaimaan geschonken, een voortreffelijk dienaar; hij was schuldbewust"},{"SurahNumber":38,"VerseNumber":31,"Text":"Toen hem 's avonds de lichtvoetige renpaarden werden voorgeleid"},{"SurahNumber":38,"VerseNumber":32,"Text":"toen zei hij: \"Ik heb bezit meer lief dan het gedenken van God\" en toen zij uit het gezicht verdwenen"},{"SurahNumber":38,"VerseNumber":33,"Text":"Brengt ze naar mij terug.\" Toen begon hij ze over de benen en de halzen te strijken"},{"SurahNumber":38,"VerseNumber":34,"Text":"Wij hadden Soelaimaan werkelijk aan verzoeking blootgesteld. En Wij zetten op zijn troon [iets wat alleen maar] een lichaam [was]. Toen betoonde hij zich schuldbewust"},{"SurahNumber":38,"VerseNumber":35,"Text":"Hij zei: \"Mijn Heer, vergeef mij en schenk mij een heerschappij die na mij voor niemand meer passend is; U bent de vrijgevige"},{"SurahNumber":38,"VerseNumber":36,"Text":"En Wij maakten de wind aan hem dienstbaar, zodat die zich zachtjes op zijn bevel spoedde naar waar hij hem heen stuurde"},{"SurahNumber":38,"VerseNumber":37,"Text":"En ook de satans, elke bouwer en duiker"},{"SurahNumber":38,"VerseNumber":38,"Text":"en anderen in boeien aaneengeketend"},{"SurahNumber":38,"VerseNumber":39,"Text":"Dit is Onze gave, geef overvloedig of terughoudend, zonder af te rekenen"},{"SurahNumber":38,"VerseNumber":40,"Text":"Hij staat Ons na en heeft een goede terugkomst"},{"SurahNumber":38,"VerseNumber":41,"Text":"En denk aan Onze dienaar Ajjoeb, toen hij tot zijn Heer riep: \"De satan heeft mij met tegenspoed en kwelling getroffen"},{"SurahNumber":38,"VerseNumber":42,"Text":"Stamp met je voet, dit is water voor een koel bad en een dronk"},{"SurahNumber":38,"VerseNumber":43,"Text":"En Wij gaven hem zijn familie terug en nog eens zoveel met hen, uit barmhartigheid van Onze kant en als vermaning voor de verstandigen"},{"SurahNumber":38,"VerseNumber":44,"Text":"En \"neem een bundel [twijgen] in je hand en sla ermee en breek je eed niet.\" Wij merkten dat hij geduldig had volhard, een voortreffelijk dienaar; hij was schuldbewust"},{"SurahNumber":38,"VerseNumber":45,"Text":"En denk aan Onze dienaren Ibrahiem, Ishaak en Ja'koeb die kracht en inzicht hadden"},{"SurahNumber":38,"VerseNumber":46,"Text":"Wij hebben hen met iets bijzonders gekenmerkt: het denken aan de [laatste] woning"},{"SurahNumber":38,"VerseNumber":47,"Text":"Bij Ons behoren zij bij de uitverkorenen, de goeden"},{"SurahNumber":38,"VerseNumber":48,"Text":"En denk aan Isma'iel, al-Jasa? en Dzoe-l-Kifl. Ieder [van hen] behoorde tot de goeden"},{"SurahNumber":38,"VerseNumber":49,"Text":"Dit is een vermaning. Voor de godvrezenden zal er een goede terugkomst zijn"},{"SurahNumber":38,"VerseNumber":50,"Text":"De tuinen van 'Adn, waarvan de poorten voor hen open staan"},{"SurahNumber":38,"VerseNumber":51,"Text":"Daarin leunen zij achterover terwijl zij er om veel vruchten en drank kunnen vragen"},{"SurahNumber":38,"VerseNumber":52,"Text":"En bij hen zijn even oude gezellinnen met afgewende blikken"},{"SurahNumber":38,"VerseNumber":53,"Text":"Dit is wat jullie voor de dag van de afrekening wordt toegezegd"},{"SurahNumber":38,"VerseNumber":54,"Text":"Dit is Onze voorziening; zij is onvergankelijk"},{"SurahNumber":38,"VerseNumber":55,"Text":"Zo is het. Maar voor de onbeschaamden zal er een slechte terugkomst zijn"},{"SurahNumber":38,"VerseNumber":56,"Text":"De hel waarin zij zullen braden. Dat is pas een slechte rustplaats"},{"SurahNumber":38,"VerseNumber":57,"Text":"Zo is het. Laten zij het maar proeven: gloeiend water en etter"},{"SurahNumber":38,"VerseNumber":58,"Text":"en andere, gelijksoortige dingen"},{"SurahNumber":38,"VerseNumber":59,"Text":"Dit is een groep die zich samen met jullie naar binnen stort. \"Zij zijn niet welkom! Zij zullen braden in het vuur"},{"SurahNumber":38,"VerseNumber":60,"Text":"Zij zeggen: \"Nee hoor, jullie zijn niet welkom. Jullie hebben ons dit geleverd. Dat is pas een slechte standplaats"},{"SurahNumber":38,"VerseNumber":61,"Text":"Zij zeggen: \"Onze Heer, wie ons dit heeft geleverd, geef hem een dubbele bestraffing in het vuur"},{"SurahNumber":38,"VerseNumber":62,"Text":"En zij zeggen: \"Waarom zien wij bepaalde mannen niet die wij tot de slechten rekenden"},{"SurahNumber":38,"VerseNumber":63,"Text":"Hebben wij hen [onterecht] belachelijk gemaakt of kijken onze ogen langs hen heen"},{"SurahNumber":38,"VerseNumber":64,"Text":"Dat is waar. [Zo is] het getwist van de bewoners van het vuur"},{"SurahNumber":38,"VerseNumber":65,"Text":"Zeg: \"Ik ben slechts een waarschuwer en er is geen andere god dan God, de ene, de albeheerser"},{"SurahNumber":38,"VerseNumber":66,"Text":"de Heer van de hemelen en de aarde en wat tussen beide is, de machtige, de vergever"},{"SurahNumber":38,"VerseNumber":67,"Text":"Zeg: \"Het is een geweldige mededeling"},{"SurahNumber":38,"VerseNumber":68,"Text":"waarvan jullie je afwenden"},{"SurahNumber":38,"VerseNumber":69,"Text":"Ik had geen kennis van de allerhoogste raad van voornaamsten, toen zij met elkaar twistten"},{"SurahNumber":38,"VerseNumber":70,"Text":"Aan mij is slechts geopenbaard dat ik een duidelijke waarschuwer ben"},{"SurahNumber":38,"VerseNumber":71,"Text":"Toen jouw Heer tot de engelen zei: \"Ik ga een mens uit klei scheppen"},{"SurahNumber":38,"VerseNumber":72,"Text":"En als Ik hem gevormd heb en hem iets van Mijn geest heb ingeblazen, valt dan in eerbiedige buiging voor hem neer"},{"SurahNumber":38,"VerseNumber":73,"Text":"En de engelen bogen zich allen tezamen eerbiedig voor hem neer"},{"SurahNumber":38,"VerseNumber":74,"Text":"Alleen Iblies niet, hij was hoogmoedig en behoorde tot de ongelovigen"},{"SurahNumber":38,"VerseNumber":75,"Text":"Hij zei: \"O Iblies, wat verhindert jou je eerbiedig neer te buigen voor wat Ik eigenhandig geschapen heb? Ben jij hoogmoedig of behoor jij tot hen die de overhand hebben"},{"SurahNumber":38,"VerseNumber":76,"Text":"Hij zei: \"Ik ben beter dan hij, U hebt mij uit vuur geschapen en hem hebt U uit klei geschapen"},{"SurahNumber":38,"VerseNumber":77,"Text":"Hij zei: \"Ga hier weg, jij zult door steniging vervloekt zijn"},{"SurahNumber":38,"VerseNumber":78,"Text":"En Mijn vloek zal tot de oordeelsdag op je rusten"},{"SurahNumber":38,"VerseNumber":79,"Text":"Hij zei: \"Mijn Heer, verleen mij uitstel tot de dag waarop zij worden opgewekte"},{"SurahNumber":38,"VerseNumber":80,"Text":"Hij zei: \"Jij behoort bij hen die uitstel hebben gekregen"},{"SurahNumber":38,"VerseNumber":81,"Text":"tot de dag van de vastgestelde tijd"},{"SurahNumber":38,"VerseNumber":82,"Text":"Hij zei: \"Bij Uw macht, ik zal hen zeker allen misleiden"},{"SurahNumber":38,"VerseNumber":83,"Text":"behalve Uw toegewijde dienaren onder hen"},{"SurahNumber":38,"VerseNumber":84,"Text":"Hij zei: \"De waarheid is -- en Ik spreek de waarheid"},{"SurahNumber":38,"VerseNumber":85,"Text":"Ik zal de hel met jou en met hen die jou volgen vullen, allen tezamen"},{"SurahNumber":38,"VerseNumber":86,"Text":"Zeg: \"Ik vraag jullie er geen loon voor en ik behoor niet tot hen die zichzelf [met zoiets] belasten"},{"SurahNumber":38,"VerseNumber":87,"Text":"Het is slechts een vermaning voor de wereldbewoners"},{"SurahNumber":38,"VerseNumber":88,"Text":"En jullie zullen over een tijd de mededeling daarover kennen"},{"SurahNumber":39,"VerseNumber":1,"Text":"De neerzending van het boek is gebeurd door God, de machtige, de wijze"},{"SurahNumber":39,"VerseNumber":2,"Text":"Wij hebben het boek met de waarheid naar jou neergezonden. Dien God dus en wijd de godsdienst geheel aan Hem"},{"SurahNumber":39,"VerseNumber":3,"Text":"Behoort de zuivere godsdienst niet God toe? Zij die zich in plaats van Hem beschermers nemen [zeggen]: \"Wij dienen hen slechts opdat zij ons nader tot God brengen.\" God zal tussen hen oordelen over dat waarover zij het oneens zijn. God wijst wie een ongelovige leugenaar is de goede richting niet"},{"SurahNumber":39,"VerseNumber":4,"Text":"Als God gewenst had zich een kind te nemen, dan had Hij uit wat Hij geschapen heeft uitgekozen wat Hij had gewild. Geprezen zij Hij! Hij is God, de ene, de albeheerser"},{"SurahNumber":39,"VerseNumber":5,"Text":"Hij heeft de hemelen en de aarde in waarheid geschapen. Hij legt de nacht over de dag en Hij legt de dag over de nacht en Hij heeft de zon en de maan dienstbaar gemaakt; alles loopt tot een vastgestelde termijn. Is Hij niet de machtige, de vergevende"},{"SurahNumber":39,"VerseNumber":6,"Text":"Hij heeft jullie uit één wezen geschapen en toen heeft Hij er zijn echtgenote uit gemaakt. En Hij heeft van het vee acht paarsgewijs voorkomende dieren naar jullie neergezonden. Hij schept jullie in de buiken van jullie moeders, de ene schepping na de andere in drievoudige duisternis. Dat is God, jullie Heer. Hij heeft de heerschappij. Er is geen god dan Hij. Hoe kunnen jullie je dan zo laten verstrooien"},{"SurahNumber":39,"VerseNumber":7,"Text":"Als jullie ongelovig zijn, God heeft jullie niet nodig. Hem bevalt het ongeloof bij zijn dienaren niet, maar als jullie dank betuigen dan bevalt Hem dat bij jullie. Niemand is belast met de last van een ander. En vervolgens is jullie terugkeer tot jullie Heer. Hij zal jullie dan meedelen wat jullie aan het doen waren. Hij weet wat er binnen in de harten is"},{"SurahNumber":39,"VerseNumber":8,"Text":"En wanneer de mens tegenspoed treft, roept hij zijn Heer aan, terwijl hij zich schuldbewust tot Hem wendt, maar daarna, wanneer Hij hem van Zijn kant genade schenkt, vergeet hij wat hij daarvoor tot Hem geroepen had. En hij schrijft aan God gelijken toe om [anderen] van Zijn weg af te laten dwalen. Zeg: \"Geniet in jouw ongeloof nog maar een weinig; jij behoort tot hen die in het vuur thuishoren"},{"SurahNumber":39,"VerseNumber":9,"Text":"Is iemand die gedurende de nacht onderdanigheid toont, terwijl hij zich eerbiedig neerbuigt en opstaat, op zijn hoede is voor het hiernamaals en op de barmhartigheid van Zijn Heer hoopt?? Zeg: \"Zijn zij die weten en zij die niet weten gelijk? Slechts de verstandigen laten zich vermanen"},{"SurahNumber":39,"VerseNumber":10,"Text":"Zeg: \"Mijn dienaren, die gelovig zijn! Vreest jullie Heer. Voor hen die in dit tegenwoordige leven goed doen is er iets goeds en Gods aarde is wijd. Maar aan hen die geduldig volharden zal hun volle loon gegeven worden, zonder afrekening"},{"SurahNumber":39,"VerseNumber":11,"Text":"Zeg: \"Mij is bevolen God te dienen door de godsdienst geheel aan Hem te wijden"},{"SurahNumber":39,"VerseNumber":12,"Text":"En mij is bevolen de eerste te zijn van hen die zich [aan God] overgeven"},{"SurahNumber":39,"VerseNumber":13,"Text":"Zeg: \"Ik vrees voor een geweldige dag als ik aan mijn Heer ongehoorzaam ben"},{"SurahNumber":39,"VerseNumber":14,"Text":"Zeg: \"God dien ik door mijn godsdienst geheel aan Hem te wijden"},{"SurahNumber":39,"VerseNumber":15,"Text":"En dient maar wat jullie willen in plaats van Hem.\" Zeg: \"De verliezers zijn zij die zichzelf en hun families verliezen op de opstandingsdag. Is dat niet het duidelijke verlies"},{"SurahNumber":39,"VerseNumber":16,"Text":"Zij hebben boven zich stapelwolken van vuur en onder zich stapelwolken. Daarmee jaagt God Zijn dienaren vrees aan. Mijn dienaren, weest godvrezend"},{"SurahNumber":39,"VerseNumber":17,"Text":"Voor hen die het vermijden de Taghoet te dienen en die zich schuldbewust tot God wenden is er goed nieuws. Verkondig het goede nieuws dus aan Mijn dienaren"},{"SurahNumber":39,"VerseNumber":18,"Text":"die het woord horen en dan het beste ervan volgen. Zij zijn het die God op het goede pad brengt en dat zijn zij, de verstandigen"},{"SurahNumber":39,"VerseNumber":19,"Text":"En als voor iemand het woord van de bestraffing is bewaarheid? kun jij dan iemand redden die in het vuur is"},{"SurahNumber":39,"VerseNumber":20,"Text":"Maar voor hen die hun Heer vrezen zijn er [feest]zalen waarboven [feest] zalen gebouwd zijn en waar de rivieren onderdoor stromen. Gods toezegging is het. God zal de afspraak niet afzeggen"},{"SurahNumber":39,"VerseNumber":21,"Text":"Zie jij dan niet dat God water uit de hemel laat neerdalen en dan naar bronnen in de aarde laat gaan? Dan brengt Hij er landbouwgewassen van allerlei soorten mee voort. Dan verdorren zij en jij ziet ze geel worden en dan maakt Hij ze tot gruis. Daarin is een vermaning voor de verstandigen"},{"SurahNumber":39,"VerseNumber":22,"Text":"Is dan iemand wiens hart God opengesteld heeft voor de overgave [aan God] en die zich in een licht dat van zijn Heer afkomstig is bevindt?? Wee dus hen van wie de harten hard zijn zodat zij God niet gedenken. Zij zijn het die in duidelijke dwaling verkeren"},{"SurahNumber":39,"VerseNumber":23,"Text":"God heeft het beste nieuws neergezonden, een boek met op elkaar lijkende herhaalde gedeelten waarvan bij hen die hun Heer vrezen de rillingen over hun huid lopen. Daarna ontspannen hun huid en hun harten zich om God te gedenken. Dat is Gods leidraad waarmee Hij leidt wie Hij wil. En als God iemand tot dwaling brengt, dan is er voor hem niemand die de goede richting wijst"},{"SurahNumber":39,"VerseNumber":24,"Text":"Is dan iemand die zich op de opstandingsdag met zijn gezicht voor de vreselijke bestraffing beschermt?? Tot de onrechtplegers wordt namelijk gezegd: \"Proeft wat jullie begaan hebben"},{"SurahNumber":39,"VerseNumber":25,"Text":"Zij die er voor hun tijd waren hebben ook van leugens beticht, maar toen kwam de bestraffing tot hen vanwaar zij het niet beseften"},{"SurahNumber":39,"VerseNumber":26,"Text":"En God liet hen in het tegenwoordige leven de schande proeven, maar de bestraffing in het hiernamaals is nog erger. Als zij het maar wisten"},{"SurahNumber":39,"VerseNumber":27,"Text":"En Wij hebben in deze Koran allerlei voorbeelden voor de mensen gegeven; misschien laten zij zich vermanen"},{"SurahNumber":39,"VerseNumber":28,"Text":"Een Arabische Koran die geen afwijking heeft; misschien zullen zij godvrezend worden"},{"SurahNumber":39,"VerseNumber":29,"Text":"God geeft als voorbeeld een man die meerdere ruziënde bazen heeft en een man die volledig aan één man toebehoort. Zijn die twee bijvoorbeeld gelijk? Lof zij God! Maar de meesten van hen weten het niet"},{"SurahNumber":39,"VerseNumber":30,"Text":"Jij bent sterfelijk en zij zijn sterfelijk"},{"SurahNumber":39,"VerseNumber":31,"Text":"Dan zullen jullie op de opstandingsdag met elkaar twisten"}]}