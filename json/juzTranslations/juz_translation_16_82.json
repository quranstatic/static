{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"Odpověděl: \"Neřekl jsem ti, že nebudeš schopen mít trpělivost se mnou"},{"SurahNumber":18,"VerseNumber":76,"Text":"Mojžíš pravil: \"Jestliže se tě po tomto ještě zeptám na cokoliv, tedy se zbav společnictví mého; a již se ti dostalo ode mne omluvy"},{"SurahNumber":18,"VerseNumber":77,"Text":"A pokračovali dále, a když přišli k obyvatelům města jednoho, o jídlo je požádali, však lidé ti je pohostit odmítli. A nalezli zde zeď, jež spadnutím hrozila; když pak ji služebník Náš do pořádku přivedl, pravil mu Mojžíš: \"Kdybys chtěl, mohlo by se ti za to dostat odměny"},{"SurahNumber":18,"VerseNumber":78,"Text":"I odvětil: \"Toto znamená rozchod mezi mnou a tebou, nicméně ti chci vysvětlení toho sdělit, v čem nebyls s to trpělivost mít"},{"SurahNumber":18,"VerseNumber":79,"Text":"Co týká se lodi oné, ta patřila chudákům, kteří na moři pracují. A chtěl jsem ji poškodit, aby ztratila cenu pro krále jednoho, jenž na ně číhá a jenž každou dobrou loď násilím jímá"},{"SurahNumber":18,"VerseNumber":80,"Text":"A co týká se chlapce toho, rodiče jeho byli věřící, a obávali jsme se, že vzpurností a nevděkem svým on zavede je oba"},{"SurahNumber":18,"VerseNumber":81,"Text":"a přáli jsme si, aby Pán jejich jim jej vyměnil za jiného, jenž bezúhonnější aby byl a lásky jejich více byl hoden"},{"SurahNumber":18,"VerseNumber":82,"Text":"A co se týká té zdi, ta patřila dvěma chlapcům sirotkům ve městě tom a byl pod ní poklad pro ně předurčený; a otec jejich muž bezúhonný byl a Pán tvůj si přál, aby oni nejdříve dospělosti své dosáhli a teprve pak poklad svůj odkryli z milosrdenství Pána tvého. A já pak nic z toho z rozhodnutí vlastního nečinil; a toto je výklad toho, v čem tys trpělivosti nebyl schopen"},{"SurahNumber":18,"VerseNumber":83,"Text":"A vyptávají se tě na Dvourohého. Odpověz: \"Budu vám vyprávět příběh o něm"},{"SurahNumber":18,"VerseNumber":84,"Text":"Upevnili jsme moc jeho na zemi a zahrnuli jsme jej prostředky k věcem všem"},{"SurahNumber":18,"VerseNumber":85,"Text":"A on za nebeským šel lanem"},{"SurahNumber":18,"VerseNumber":86,"Text":"a když dospěl k slunce západu, shledal, že zapadá v prameni vroucím, a nalezl lid nějaký poblíže. I řekli jsme mu: \"Dvourohý, na tobě je, zda potrestáš je, či zda zachováš se k nim dobře"},{"SurahNumber":18,"VerseNumber":87,"Text":"Odpověděl: \"Toho, kdo z nich je nespravedlivý, potrestám a potom bude navrácen k Pánu svému, jenž potrestá jej trestem odporným"},{"SurahNumber":18,"VerseNumber":88,"Text":"A co týká se toho, kdo věří a zbožné skutky konal, tomu dostane se odměny překrásné a rozkaz, jejž dáme mu, bude snadný"},{"SurahNumber":18,"VerseNumber":89,"Text":"Potom sledoval lano jiné"},{"SurahNumber":18,"VerseNumber":90,"Text":"a když dospěl k slunce východu, shledal, že vychází nad lidem, jemuž jsme nedali na ochranu proti němu clony žádné"},{"SurahNumber":18,"VerseNumber":91,"Text":"A tak tomu bylo a My jsme již obsáhli ve vědění Svém vše, co u něho bylo"},{"SurahNumber":18,"VerseNumber":92,"Text":"Po té sledoval další lano"},{"SurahNumber":18,"VerseNumber":93,"Text":"až k místu mezi dvěma hrázemi dospěl a pod nimi lid, jenž sotva chápal řeč mluvenou, našel"},{"SurahNumber":18,"VerseNumber":94,"Text":"I řekli mu: \"Dvourohý, věru Gog a Magog šíří spoušť po zemi; máme ti poplatek zaplatit, abys mezi námi a jimi hráz vystavěl"},{"SurahNumber":18,"VerseNumber":95,"Text":"Odpověděl: \"To, co mi propůjčil Pán můj, je lepší než poplatek. Pomozte mi horlivostí svou a zřídím mezi vámi a jimi hráz mocnou"},{"SurahNumber":18,"VerseNumber":96,"Text":"Přineste mi kusy železa!\" A když je narovnal mezi dvě úbočí, rozkázal: \"Foukejte!\" Když z toho vznikl oheň, dodal: \"Přineste mi k vylití do něho mosaz roztavenou"},{"SurahNumber":18,"VerseNumber":97,"Text":"A nebyli Gog a Magog schopni ji přelézt ani otvor udělat v ní"},{"SurahNumber":18,"VerseNumber":98,"Text":"I řekl Dvourohý: \"Toto je od Pána mého milosrdenství, a až splní se slib Pána mého, na prach ji rozdrtí, vždyť Pána mého slib je vždy pravdivý"},{"SurahNumber":18,"VerseNumber":99,"Text":"V ten den je ponecháme, aby jeden na druhého ve vlnách dorážel. A bude zatroubeno na pozoun a shromáždíme je všechny najednou"},{"SurahNumber":18,"VerseNumber":100,"Text":"V ten den pak představíme peklo nevěřícím rovnou"},{"SurahNumber":18,"VerseNumber":101,"Text":"těm, jejichž oči se zavíraly před připomenutím Mým, a těm, kteří nebyli schopni slyšení"},{"SurahNumber":18,"VerseNumber":102,"Text":"Domnívali se snad ti, kdož nevěřili, že si mohou brát služebníky Mé jako ochránce místo Mne"},{"SurahNumber":18,"VerseNumber":103,"Text":"Rci: \"Mám vás zpravit o těch, kdož největší ztrátu ve skutcích svých utrpěli"},{"SurahNumber":18,"VerseNumber":104,"Text":"o těch, jichž úsilí v životě pozemském zbloudilo, ač se domnívají, že dobré činili"},{"SurahNumber":18,"VerseNumber":105,"Text":"To jsou ti, kdož neuvěřili v Pána svého znamení a v setkání s Ním. Marné byly jejich skutky a nebudou u Nás nic vážit v den zmrtvýchvstání"},{"SurahNumber":18,"VerseNumber":106,"Text":"Toto odměnou bude jejich: peklo za to, že neuvěřili a že se posmívali znamením i poslům Mým"},{"SurahNumber":18,"VerseNumber":107,"Text":"Však věru ti, kdož uvěřili a zbožné skutky konali, ti budou mít zahrady rajské obydlím"},{"SurahNumber":18,"VerseNumber":108,"Text":"v nich věčně přebývat budou a po změně žádné toužit nebudou"},{"SurahNumber":18,"VerseNumber":109,"Text":"Rci: \"Kdyby bylo moře inkoustem ke psaní slov Pána mého, bylo by moře vyčerpáno dříve, než by se spotřebovala slova Pána mého, i kdybychom inkoustem učinili ještě jedno podobné jemu"},{"SurahNumber":18,"VerseNumber":110,"Text":"Rci: \"Já pouze smrtelník jsem jako vy a bylo mi vnuknuto, že božstvem vaším je Bůh jediný. A kdo doufá v setkání s Pánem svým, ať zbožné skutky koná a nechť v uctívání nepřidružuje nikoho k Pánu svému"},{"SurahNumber":19,"VerseNumber":1,"Text":"Káf há já? ajn sád"},{"SurahNumber":19,"VerseNumber":2,"Text":"Připomenutí o milosrdenství Pána tvého nad Zachariášem, služebníkem jeho"},{"SurahNumber":19,"VerseNumber":3,"Text":"Hle, Zachariáš zavolal k Pánu svému voláním tajným"},{"SurahNumber":19,"VerseNumber":4,"Text":"řka: \"Pane můj, mé kosti již u mne zeslábly a hlava má se šedinami pokryla, a nikdy jsem nebyl při vzývání Tebe, Pane můj, neúspěšný"},{"SurahNumber":19,"VerseNumber":5,"Text":"však obávám se příbuzných, kteří po mně přijdou. Má žena sice neplodná je, leč z moci své mi následníka daruj"},{"SurahNumber":19,"VerseNumber":6,"Text":"jenž dědicem mým i dědicem rodu Jakubova bude, a učiň, by tobě se zalíbil, Pane můj"},{"SurahNumber":19,"VerseNumber":7,"Text":"Zachariáši, zvěstujeme ti zprávu radostnou o narození chlapce, jehož Jahjá bude jméno a jemuž jsme dříve nedali jmenovce žádného"},{"SurahNumber":19,"VerseNumber":8,"Text":"Pravil: \"Pane můj, jak mohl bych chlapce míti, když žena má je neplodná a já sám jsem již dosáhl slabosti věku vysokého"},{"SurahNumber":19,"VerseNumber":9,"Text":"I řekl: \"Staniž se takto, neb Pán tvůj praví: Toto je pro Mne snadné, vždyť stvořil jsem tě již dříve, když ještě ničíms nebyl"},{"SurahNumber":19,"VerseNumber":10,"Text":"Pravil Zachariáš: \"Pane můj, učiň mi znamení!\" - \"Znamením tvým budiž,\" pravil, \"že po tři noci s lidmi hovořit nebudeš, byť zdraví plnému ses těšil"},{"SurahNumber":19,"VerseNumber":11,"Text":"I vyšel Zachariáš ze svatyně k lidu svému a (Bůh) jim vnukl: \"Slavte za jitra i za večera Pána svého"},{"SurahNumber":19,"VerseNumber":12,"Text":"Jahjá, pevně se Písma přidržuj!\" A dali jsme mu moudrost již v dětství jeho"},{"SurahNumber":19,"VerseNumber":13,"Text":"a laskavost a čistotu od Nás přicházející. A byl bohabojný"},{"SurahNumber":19,"VerseNumber":14,"Text":"a k rodičům dobrotivý a nebyl ani násilný, ani neposlušný"},{"SurahNumber":19,"VerseNumber":15,"Text":"Mír budiž s ním v den, kdy se narodil, i v den, kdy zemřel, i v den, kdy k životu bude zas probuzen"},{"SurahNumber":19,"VerseNumber":16,"Text":"A připomeň v Knize také Marii, když vzdálila se od své rodiny do místa východního"},{"SurahNumber":19,"VerseNumber":17,"Text":"a spustila závěs mezi sebou a jimi. A poslali jsme k ní ducha Svého a zjevil se jí v podobě smrtelníka dokonalého"},{"SurahNumber":19,"VerseNumber":18,"Text":"I zvolala: \"Utíkám se před tebou k Milosrdnému - kéž i ty ses bál Jeho"},{"SurahNumber":19,"VerseNumber":19,"Text":"Pravil: \"Já posel jsem Pána tvého, abych ti daroval chlapce čistého"},{"SurahNumber":19,"VerseNumber":20,"Text":"Pravila: \"Jak bych mohla chlapce míti, když se mě nedotkl smrtelník žádný a já nejsem ženou nepočestnou"},{"SurahNumber":19,"VerseNumber":21,"Text":"Odpověděl: \"Staniž se tak, neb Pán tvůj pravil: Toto je pro mne snadné, a věru jej učiníme znamením pro lidi i milosrdenstvím od Nás seslaným, a je to již věcí rozhodnutou"},{"SurahNumber":19,"VerseNumber":22,"Text":"A otěhotněla dítětem a uchýlila se s ním na místo vzdálené"},{"SurahNumber":19,"VerseNumber":23,"Text":"A zastihly ji bolesti poblíže kmene datle palmové a zvolala: \"Ach, kéž bych byla raději již dříve zemřela a upadla v zapomenutí úplné"},{"SurahNumber":19,"VerseNumber":24,"Text":"I zavolal na ni zpod jejích nohou: \"Nermuť se, vždyť Pán tvůj dal pod tebou téci říčce plynulé"},{"SurahNumber":19,"VerseNumber":25,"Text":"a zatřes kmenem palmy nad sebou a spadnou k tobě datle čerstvé a uzrálé"},{"SurahNumber":19,"VerseNumber":26,"Text":"Jez a pij a buď mysli radostné! A až spatříš ze smrtelníků někoho, rci:, Přislíbila jsem půst Milosrdnému a nebudu dnes mluvit na člověka žádného"},{"SurahNumber":19,"VerseNumber":27,"Text":"Pak přišla s ním k lidu svému, nesouc jej. I zvolali: \"Marie, tys věru provedla věc neslýchanou"},{"SurahNumber":19,"VerseNumber":28,"Text":"Sestro Árónova, otec tvůj nebyl mužem špatným ani matka tvá nebyla nepočestnou"},{"SurahNumber":19,"VerseNumber":29,"Text":"A ukázala Marie na chlapce. I pravili:;, Jak máme mluvit s někým, kdo ještě v kolébce je děckem"},{"SurahNumber":19,"VerseNumber":30,"Text":"A promluvil chlapec: \"Já služebníkem Božím jsem, On dal mi Písmo a učinil mne prorokem"},{"SurahNumber":19,"VerseNumber":31,"Text":"A učinil mne požehnaným, ať kdekoliv dlíti budu, a modlitbu a almužnu; co živ budu, mi poručil"},{"SurahNumber":19,"VerseNumber":32,"Text":"a také úctu k matce své; a ani násilníkem, ani bídníkem mne neučinil"},{"SurahNumber":19,"VerseNumber":33,"Text":"A dal, aby mír byl se mnou v den, kdy jsem se narodil, i v den, kdy zemřu, i v den, kdy k životu budu zas probuzen"},{"SurahNumber":19,"VerseNumber":34,"Text":"Takový je Ježíš, syn Mariin, podle slova pravdivého, o němž oni pochybují jen"},{"SurahNumber":19,"VerseNumber":35,"Text":"Není Boha důstojná, aby si bral syna nějakého. Sláva tomu, který, když o věci rozhodne, řekne pouze: \"Staniž se!\" a stane se"},{"SurahNumber":19,"VerseNumber":36,"Text":"Bůh jest Pánem mým i vaším, uctívejte Jej tedy, neboť toto jest stezka přímo vedoucí"},{"SurahNumber":19,"VerseNumber":37,"Text":"A strany mezi sebou se v názorech rozešly - však běda těm, kdož neuvěřili, při nesmírného dne spatření"},{"SurahNumber":19,"VerseNumber":38,"Text":"Jak dobře však uslyší a uvidí v den, kdy přijdou k Nám! Avšak dnes jsou v bludu zjevném ti, kdož křivdu činí"},{"SurahNumber":19,"VerseNumber":39,"Text":"Varuj je přede dnem nářku, kdy věc bude rozhodnuta, zatímco oni dnes lhostejni jsou a nevěří"},{"SurahNumber":19,"VerseNumber":40,"Text":"A věru My zdědíme zemi se vším, co je na ní, a k nám budou všichni navráceni"},{"SurahNumber":19,"VerseNumber":41,"Text":"A připomeň v Knize též Abrahama, neboť on pravdomluvným byl a prorokem"},{"SurahNumber":19,"VerseNumber":42,"Text":"Hle, pravil otci svému: \"Otče můj, proč uctíváš něco, co ani neslyší, ani nevidí a co není k užitku žádnému"},{"SurahNumber":19,"VerseNumber":43,"Text":"Otče můj, dostalo se mi vědění, jehož se tobě nedostalo, následuj mne tedy a já uvedu tě na stezku rovnou"},{"SurahNumber":19,"VerseNumber":44,"Text":"Otče můj, neuctívej satana; vždyť on vzpurný byl vůči Milosrdnému"},{"SurahNumber":19,"VerseNumber":45,"Text":"Otče můj, obávám se, aby se tě nedotkl trest od Milosrdného a aby ses přítelem satanovým nestal"},{"SurahNumber":19,"VerseNumber":46,"Text":"I řekl otec jeho: \"Ty tupit chceš božstva moje, Abrahame? Nepřestaneš-li, pak tě věru ukamenuji! A nyní se ode mne na delší dobu vzdal"},{"SurahNumber":19,"VerseNumber":47,"Text":"Pravil Abraham: \"Mír s tebou! Budu prosit Pána svého o odpuštění pro tebe, vždyť On je mi příznivě nakloněn"},{"SurahNumber":19,"VerseNumber":48,"Text":"Odloučím se od vás i od toho, co místo Boha vzýváte, a jen Pána svého vzývat budu; a snad nebudu při modlitbě k Pánu svému oslyšen"},{"SurahNumber":19,"VerseNumber":49,"Text":"A když se od nich a od toho, co místo Boha uctívali, odloučil, Izáka a Jakuba jsme mu darovali a každého z nich jsme prorokem ustanovili"},{"SurahNumber":19,"VerseNumber":50,"Text":"A uštědřili jsme jim část z Našeho milosrdenství a jejich vznešený jazyk jsme pravdivým učinili"},{"SurahNumber":19,"VerseNumber":51,"Text":"A připomeň v Knize také Mojžíše, jenž byl upřímně oddaným a byl poslem i prorokem"},{"SurahNumber":19,"VerseNumber":52,"Text":"A zavolali jsme naň na pravém úbočí hory Sinaje a učinili jsme jej blízkým důvěrníkem"},{"SurahNumber":19,"VerseNumber":53,"Text":"A obdařili jsme jej z milosrdenství Našeho bratrem jeho Árónem, též prorokem"},{"SurahNumber":19,"VerseNumber":54,"Text":"A připomeň v Knize také Ismaela, jenž věrně sliby dodržoval a poslem i prorokem byl"},{"SurahNumber":19,"VerseNumber":55,"Text":"a rodině své modlitbu a almužnu přikázal a Pánu svému se zalíbil"},{"SurahNumber":19,"VerseNumber":56,"Text":"A připomeň v Knize též Idríse, jenž byl pravdomluvným a prorokem"},{"SurahNumber":19,"VerseNumber":57,"Text":"a jehož jsme na vysoké místo pozvedli"},{"SurahNumber":19,"VerseNumber":58,"Text":"A toto jsou ti, jež Bůh svou přízní vyznamenal: proroci z potomstva Adamova, z těch, které jsme s Noem zachránili, z potomstva Abrahamova a Izraelova a z těch, které jsme vyvolili a správnou cestou vedli. A když jim znamení Milosrdného přednášena byla, na zem padali klaníce se a s pláčem"},{"SurahNumber":19,"VerseNumber":59,"Text":"Po nich však následovali nástupci, kteří modlitbu opustili a jen vášně své sledovali, a ti se setkají s bludem"},{"SurahNumber":19,"VerseNumber":60,"Text":"kromě těch, kdož pokání činili, víru měli a zbožné skutky konali, Ti do ráje budou uvedeni a nebudou nikterak ošizeni"},{"SurahNumber":19,"VerseNumber":61,"Text":"do zahrad Edenu, jež přislíbil Milosrdný služebníkům Svým v nepoznatelné věřícím. A pak věru slib Jeho se splní"},{"SurahNumber":19,"VerseNumber":62,"Text":"A neuslyší tam žádné tlachání, nýbrž jen pozdravy \"mír s vámi\", a obživu tam budou mít zrána i zvečera"},{"SurahNumber":19,"VerseNumber":63,"Text":"Takový bude ráj, jenž v dědictví dáme těm ze služebníků Svých, kteří bohabojní byli"},{"SurahNumber":19,"VerseNumber":64,"Text":"A nesestupujeme leč z rozkazu Pána tvého a Jemu náleží, co je před námi a co je za námi, i to, co je mezi tím; a Pán tvůj není věru zapomnětlivým"},{"SurahNumber":19,"VerseNumber":65,"Text":"On Pánem je nebes a země a toho, co mezi nimi je. Uctívej Jej tedy a buď vytrvalý v uctívání Jeho. A znáš někoho se jménem stejným"},{"SurahNumber":19,"VerseNumber":66,"Text":"Člověk se ptá: \"Až zemřu, budu z hrobu opět vyveden živý"},{"SurahNumber":19,"VerseNumber":67,"Text":"Což si nevzpomene člověk, že jsme jej stvořili již jednou, když ještě nebyl ničím"},{"SurahNumber":19,"VerseNumber":68,"Text":"Při Pánu tvém, My věru shromáždíme je i satany a pak kol pekla na kolenou je předvedeme"},{"SurahNumber":19,"VerseNumber":69,"Text":"a potom z každé skupiny toho, kdo nejvzpurnější byl proti Milosrdnému, vytáhneme"},{"SurahNumber":19,"VerseNumber":70,"Text":"a My pak výborně poznáme ty, kdož hořet v něm si nejvíc zaslouží"},{"SurahNumber":19,"VerseNumber":71,"Text":"A mezi vámi není nikoho, kdo by k němu nesestoupil, a to u Pána tvého nezvratné je rozhodnutí"},{"SurahNumber":19,"VerseNumber":72,"Text":"Potom však zachráníme ty, kdož bohabojní byli, a ponecháme v něm nespravedlivé na kolenou klečící"},{"SurahNumber":19,"VerseNumber":73,"Text":"Když jsou jim sdělována Naše znamení jako důkazy jasné, tehdy ti, kdož nevěří, říkají věřícím. \"Která z obou skupin je na tom lépe postavením svým a krásnější společností"},{"SurahNumber":19,"VerseNumber":74,"Text":"Kolik pokolení před vámi jsme již zahubili, jež lepší byla bohatstvím svým i vzhledností"},{"SurahNumber":19,"VerseNumber":75,"Text":"Rci: \"Kéž Milosrdný prodlouží těm, kdož v bludu jsou, délku jejich žití, aby spatřili to, co slíbeno jim bylo - buď trest pozemský, či Hodinu. A pak poznají, kdo postavení má horší a kdo vojskem je slabší"},{"SurahNumber":19,"VerseNumber":76,"Text":"A Bůh rozmnoží vedení těch, kdož správnou cestou jdou, vždyť skutky zbožné, jež trvají, lepší jsou u Pána tvého odměnou i lepší náhradou"},{"SurahNumber":19,"VerseNumber":77,"Text":"Co soudíš o tom, jenž ve znamení Naše nevěří a hovoří: \"Věru že dostane se mi majetku i dětí"},{"SurahNumber":19,"VerseNumber":78,"Text":"Pronikl snad on k nepoznatelnému či uzavřel snad s Milosrdným úmluvu"},{"SurahNumber":19,"VerseNumber":79,"Text":"Však pozor! My zapíšeme vše, co říká, a prodloužíme mu délku trestu jeho"},{"SurahNumber":19,"VerseNumber":80,"Text":"a zdědíme po něm to, o čem mluví, a přijde k nám osamocen, zbaven všeho"},{"SurahNumber":19,"VerseNumber":81,"Text":"A vzali si kromě Boha božstva různá, aby jim byla posilou"},{"SurahNumber":19,"VerseNumber":82,"Text":"Však pozor! Ona uctívání jejich popřou a protivníky jejich se stanou"},{"SurahNumber":19,"VerseNumber":83,"Text":"Což nevidíš, že jsme vyslali satany proti nevěřícím, aby je ponoukali ke špatnostem"},{"SurahNumber":19,"VerseNumber":84,"Text":"Neusiluj o uspíšení jejich lhůty; vždyť My počítáme jim přesným počtem"},{"SurahNumber":19,"VerseNumber":85,"Text":"V den, kdy shromáždíme bohabojné u Milosrdného jako poselstvo"},{"SurahNumber":19,"VerseNumber":86,"Text":"a kdy poženeme hříšníky do pekla jako k napajedlu stádo"},{"SurahNumber":19,"VerseNumber":87,"Text":"tehdy nevěřící nebudou mít žádnou přímluvu kromě těch, kdož s Milosrdným uzavřeli úmluvu"},{"SurahNumber":19,"VerseNumber":88,"Text":"Říkajíce, že Milosrdný si vzal děti"},{"SurahNumber":19,"VerseNumber":89,"Text":"vy spáchali jste věc hnusnou"},{"SurahNumber":19,"VerseNumber":90,"Text":"že div se nebesa kvůli tomu neroztrhla, země se div nerozpoltila a hory se málem na prach rozpadly"},{"SurahNumber":19,"VerseNumber":91,"Text":"že Milosrdnému děti lživě připsali"},{"SurahNumber":19,"VerseNumber":92,"Text":"A nehodí se přece, aby si Milosrdný děti bral"},{"SurahNumber":19,"VerseNumber":93,"Text":"vždyť všichni, kdož na nebesích a na zemi jsou, k Milosrdnému přicházejí jako služebníci"},{"SurahNumber":19,"VerseNumber":94,"Text":"A On je věru sečetl a přesným počtem spočítal"},{"SurahNumber":19,"VerseNumber":95,"Text":"a všichni k Němu přijdou v den zmrtvýchvstání jako jedinci"},{"SurahNumber":19,"VerseNumber":96,"Text":"Těm, kdož uvěřili a zbožné skutky konali, těm věru Milosrdný lásku Svou poskytne"},{"SurahNumber":19,"VerseNumber":97,"Text":"A učinili jsme jej snadným pro jazyk tvůj, abys zvěst radostnou bohabojným mohl oznámit a lid hádavý tím varovat"},{"SurahNumber":19,"VerseNumber":98,"Text":"Kolik pokolení před nimi jsme již zahubili! Můžeš snad jediného z nich ucítit či šepotu jejich naslouchat"},{"SurahNumber":20,"VerseNumber":1,"Text":"Tá há"},{"SurahNumber":20,"VerseNumber":2,"Text":"Neseslali jsme ti Korán, abys byl zoufalý"},{"SurahNumber":20,"VerseNumber":3,"Text":"nýbrž pouze jako připomenutí těm, kdož Boha se bojí"},{"SurahNumber":20,"VerseNumber":4,"Text":"a jako seslání, jež od toho, kdo zemi a nebesa vysoká stvořil, přichází"},{"SurahNumber":20,"VerseNumber":5,"Text":"Milosrdný - On na trůnu svém vznešeně sedí"},{"SurahNumber":20,"VerseNumber":6,"Text":"a vše, co na nebesích je a na zemi, mezi nimi i pod povrchem země, Jemu náleží"},{"SurahNumber":20,"VerseNumber":7,"Text":"A jestliže slova svá hlasitě pronášíš, (je to zbytečné), vždyť On zajisté zná tajemství, byť sebelépe bylo skryté"},{"SurahNumber":20,"VerseNumber":8,"Text":"Bůh - a není božstva kromě Něho a Jemu jména překrásná přísluší"},{"SurahNumber":20,"VerseNumber":9,"Text":"Dostalo se ti zprávy o Mojžíšovi"},{"SurahNumber":20,"VerseNumber":10,"Text":"Hle, oheň spatřil a rodině své pravil: \"Zastavte se, já postřehl jsem oheň nějaký, možná že vám z něho oharek přinesu anebo u něho správnou cestu naleznu"},{"SurahNumber":20,"VerseNumber":11,"Text":"A když přišel k ohni, ozvalo se: \"Mojžíši"},{"SurahNumber":20,"VerseNumber":12,"Text":"já vpravdě jsem tvůj Pán; zuj si opánky své, neboť v posvátném údolí Tuwá jsi"},{"SurahNumber":20,"VerseNumber":13,"Text":"A já jsem si tě vyvolil, proto slyš, co vnuknuto ti bude"},{"SurahNumber":20,"VerseNumber":14,"Text":"Já vpravdě jsem Bůh a není božstva kromě Mne; uctívej Mne tedy a modlitbu konej, na Mne vzpomínaje"},{"SurahNumber":20,"VerseNumber":15,"Text":"Hodina věru se blíží a mám co dělat, abych skryl ji, aby každá duše byla odměněna za úsilí svoje"},{"SurahNumber":20,"VerseNumber":16,"Text":"Kéž tě neodvrátí od myšlenky na ni ten, kdo v ni nevěří a vášeň svou následuje, jinak zahyneš"},{"SurahNumber":20,"VerseNumber":17,"Text":"Co to máš ve své pravici, Mojžíši"},{"SurahNumber":20,"VerseNumber":18,"Text":"Odpověděl: \"To je moje hůl, opírám se o ni a srážím s ní listí pro ovce své a mám pro ni i jiné použití"},{"SurahNumber":20,"VerseNumber":19,"Text":"I pravil mu: \"Hoď ji na zem, Mojžíši"},{"SurahNumber":20,"VerseNumber":20,"Text":"A hodil ji, a hle, stal se z ní had plazící se"},{"SurahNumber":20,"VerseNumber":21,"Text":"Pravil Bůh: \"Vezmi ji a neboj se, My vrátíme ji do podoby původní"},{"SurahNumber":20,"VerseNumber":22,"Text":"Nyní přitlač ruku svou k boku, a až ji sejmeš, bude bílá, ale nepoškozená; a toto další je znamení"},{"SurahNumber":20,"VerseNumber":23,"Text":"Abychom ti pak z našich velkých znamení ukázali některá"},{"SurahNumber":20,"VerseNumber":24,"Text":"odeber se k Faraónovi, jenž vzpurně si počíná"},{"SurahNumber":20,"VerseNumber":25,"Text":"I řekl Mojžíš: \"Pane, mou hruď mi rozevři"},{"SurahNumber":20,"VerseNumber":26,"Text":"a mé dílo mi usnadni"},{"SurahNumber":20,"VerseNumber":27,"Text":"a uzel na mém jazyku uvolni"},{"SurahNumber":20,"VerseNumber":28,"Text":"aby porozuměli mé řeči"},{"SurahNumber":20,"VerseNumber":29,"Text":"A dej mi z rodiny mé pomocníka"},{"SurahNumber":20,"VerseNumber":30,"Text":"Áróna, mého bratra"},{"SurahNumber":20,"VerseNumber":31,"Text":"a podpoř jím mou sílu"},{"SurahNumber":20,"VerseNumber":32,"Text":"a učiň jej společníkem v mém úkolu"},{"SurahNumber":20,"VerseNumber":33,"Text":"abychom mohli Tebe často slavit"},{"SurahNumber":20,"VerseNumber":34,"Text":"a hojně Tě vzpomínat"},{"SurahNumber":20,"VerseNumber":35,"Text":"vždyť věru nad námi jsi jasnozřivý"},{"SurahNumber":20,"VerseNumber":36,"Text":"I pravil Bůh: \"Vyslyšena je prosba tvá, Mojžíši"},{"SurahNumber":20,"VerseNumber":37,"Text":"A již jednou jsme ti prokázali jiné dobrodiní"},{"SurahNumber":20,"VerseNumber":38,"Text":"když jsme vnukli matce tvé toto vnuknutí"},{"SurahNumber":20,"VerseNumber":39,"Text":"Do truhly jej vlož a do moře jej vhoď, a nechť moře jej na břeh vyvrhne, a tehdy se ho nepřítel Můj i jeho ujme.? A já jsem na tebe Svou lásku vrhl, abys před Mýma očima vyrostl"},{"SurahNumber":20,"VerseNumber":40,"Text":"A hle, přišla sestra tvá a pravila:, Mám vám ukázat toho, kdo se oň postará?? A vrátili jsme tě k tvé matce, aby se ochladilo oko její a nermoutila se. A když zabils onoho člověka, ze starostí jsme tě vysvobodili a zkouškám jsme tě podrobili. A celé roky jsi zůstal mezi obyvateli Madjanu a pak jsi přišel sem podle rozhodnutí Mého, Mojžíši"},{"SurahNumber":20,"VerseNumber":41,"Text":"a pro Sebe jsem si tě vyhradil"},{"SurahNumber":20,"VerseNumber":42,"Text":"Odejděte, ty i bratr tvůj, s Mými znameními a ve vzpomínání na Mne neochabujte"},{"SurahNumber":20,"VerseNumber":43,"Text":"a k Faraónovi, jenž vzpurně si počíná, oba se vydejte"},{"SurahNumber":20,"VerseNumber":44,"Text":"a řečí mírnou k němu promluvte, snad vzpamatuje se či zalekne"},{"SurahNumber":20,"VerseNumber":45,"Text":"I řekli oba: \"Pane náš, obáváme se, že míru vůči nám překročí či tyranem se ukáže"},{"SurahNumber":20,"VerseNumber":46,"Text":"Pravil Bůh: \"Nebojte se, vždyť Já s vámi jsem a slyším i vidím"},{"SurahNumber":20,"VerseNumber":47,"Text":"Jděte k němu a řekněte:, My vpravdě poslové jsme Pána tvého, propusť s námi dítka Izraele a nemuč je! Přišli jsme k tobě s Pána tvého znamením a mír tomu, jenž jde za správným vedením"},{"SurahNumber":20,"VerseNumber":48,"Text":"A bylo nám vnuknuto, že potrestán bude ten, kdo za lháře nás prohlásí a zády se obrátí"},{"SurahNumber":20,"VerseNumber":49,"Text":"I otázal se Faraón: \"A kdo je ten váš Pán, Mojžíši"},{"SurahNumber":20,"VerseNumber":50,"Text":"Odpověděl: \"Náš Pán je ten, jenž každé věci podobu její dal a pak po správné cestě ji vedl"},{"SurahNumber":20,"VerseNumber":51,"Text":"Otázal se: \"A jak to bylo s prvními pokoleními"},{"SurahNumber":20,"VerseNumber":52,"Text":"Odpověděl: \"Znalost toho je u Pána mého v Knize a Pán můj se nemýlí ani nezapomíná"},{"SurahNumber":20,"VerseNumber":53,"Text":"a On je ten, jenž pro vás učinil zemi kolébkou a narýsoval pro vás na ní cesty a seslal z nebe vodu, pomocí níž dáváme vyrůst rozličným druhům rostlin"},{"SurahNumber":20,"VerseNumber":54,"Text":"Jezte a paste stáda svá, vždyť věru v tom jsou znamení pro rozumem nadané"},{"SurahNumber":20,"VerseNumber":55,"Text":"Z ní jsme vás stvořili a do ní vás vrátíme a z ní vás vyjmeme i podruhé"},{"SurahNumber":20,"VerseNumber":56,"Text":"A ukázali jsme Faraónovi věru všechna Svá znamení, však on je za lživá prohlásil a odmítl je"},{"SurahNumber":20,"VerseNumber":57,"Text":"a řekl: \"Zdaž jsi k nám přišel, Mojžíši, abys nás svými kouzly vyhnal z naší země"},{"SurahNumber":20,"VerseNumber":58,"Text":"My ti však rovněž podobná kouzla ukážeme! Urči tedy pro sebe i pro nás schůzku, již ani my, ani ty nezrušíme, na místo vhodné"},{"SurahNumber":20,"VerseNumber":59,"Text":"Mojžíš odpověděl: \"Naše schůzka budiž v den Svátku zdobení a nechť se lidé shromáždí dopoledne"},{"SurahNumber":20,"VerseNumber":60,"Text":"Faraón se odvrátil, své kouzelníky shromáždil a pak přišel"},{"SurahNumber":20,"VerseNumber":61,"Text":"A řekl jím Mojžíš: \"Běda vám, nevymýšlejte si proti Bohu lži, aby vás trestem svým nezničil - a ztroskotal ten, kdo lži si vymýšlel"},{"SurahNumber":20,"VerseNumber":62,"Text":"A o věci své se mezi sebou radili a tajně se dorozumívali"},{"SurahNumber":20,"VerseNumber":63,"Text":"A řekl Faraón: \"Toto jsou dva kouzelníci, kteří vás svými kouzly chtějí vyhnat z vaší země a skoncovat s vaším vzorným způsobem by chtěli"},{"SurahNumber":20,"VerseNumber":64,"Text":"Shromážděte své úklady a potom přijďte po řadě! A bude dnes šťasten ten, kdo vrchu nabude"},{"SurahNumber":20,"VerseNumber":65,"Text":"A řekli: \"Mojžíši, chceš házet ty, anebo máme hodit my jako první"},{"SurahNumber":20,"VerseNumber":66,"Text":"I odpověděl: \"Nikoliv, házejte vy!\" A hle, kouzly jejich se mu jevily jejich provazy a hole, jako by se plazily"},{"SurahNumber":20,"VerseNumber":67,"Text":"a pocítil Mojžíš ve své duši strach"},{"SurahNumber":20,"VerseNumber":68,"Text":"A pravili jsme mu: \"Neboj se, vždyť ty budeš mít vrch"},{"SurahNumber":20,"VerseNumber":69,"Text":"Hoď hůl, již máš v pravici, a ona pohltí to, co oni vyrobili, neboť to, co oni vyrobili, je jen kouzelnický úskok a žádný kouzelník nemůže dosáhnout úspěchu, ať půjde kamkoli"},{"SurahNumber":20,"VerseNumber":70,"Text":"A padli kouzelníci na zem a zvolali: \"V Árónova a Mojžíšova Pána jsme uvěřili"},{"SurahNumber":20,"VerseNumber":71,"Text":"I řekl Faraón: \"Jak to, že jste v něj uvěřili, dříve než jsem vám to dovolil. On zřejmě je vaším mistrem, jenž kouzlům vás naučil. Dám vám useknout vaše ruce pravé a nohy levé a dám vás ukřižovat na kmeny palmové. Pak poznáte, kdo z nás je v trestání silnější a vytrvalejší"},{"SurahNumber":20,"VerseNumber":72,"Text":"Odpověděli: \"Nedáme ti přednost před tím, čeho se nám dostalo z jasných důkazů, ani před tím, jenž nás stvořil. Rozhodni to, o čem chceš rozhodovat, avšak můžeš rozhodovat jen o věcech tohoto života pozemského"},{"SurahNumber":20,"VerseNumber":73,"Text":"Uvěřili jsme v Pána svého, aby nám odpustil naše hříchy a kouzelnictví, k němuž jsi nás ty donutil. A Bůh je lepší a trvalejší"},{"SurahNumber":20,"VerseNumber":74,"Text":"A věru pro toho, kdo k Pánu svému jako hříšník přijde, je peklo určeno, v němž ani nezemře, ani žít nebude"},{"SurahNumber":20,"VerseNumber":75,"Text":"zatímco těm, kdož k Němu jako věřící přicházejí a zbožné skutky vykonali, těm hodnosti nejvyšších se dostane"},{"SurahNumber":20,"VerseNumber":76,"Text":"zahrad Edenu, pod nimiž řeky tekou a v nichž nesmrtelní budou. A taková je odměna těch, kdož se očišťují"},{"SurahNumber":20,"VerseNumber":77,"Text":"A vnukli jsme Mojžíšovi: \"Vydej se za noci na cestu se služebníky Mými a proraz jim cestu suchou v moři a stíháni se neboj a strach neměj"},{"SurahNumber":20,"VerseNumber":78,"Text":"A stíhal je Faraón s vojsky svými a pokrylo je moře tím, čím je pokrylo"},{"SurahNumber":20,"VerseNumber":79,"Text":"A takto Faraón lid svůj v bloudění zavedl a po cestě správné jej nevedl"},{"SurahNumber":20,"VerseNumber":80,"Text":"Dítky Izraele, zachránili jsme vás před nepřítelem vaším a uzavřeli jsme s vámi úmluvu na pravém úbočí hory Sinaje a seslali jsme vám manu a křepelky"},{"SurahNumber":20,"VerseNumber":81,"Text":"Jezte tedy z výtečných pokrmů, jež jsme vám uštědřili, avšak nepřehánějte v tom, jinak vás postihne hněv Můj! A koho hněv Můj postihne, ten již do záhuby spěje"},{"SurahNumber":20,"VerseNumber":82,"Text":"Já věru jsem odpouštějící tomu, kdo pokání činí, věří, zbožné skutky koná a potom po správné cestě se ubírá"},{"SurahNumber":20,"VerseNumber":83,"Text":"I pravil Bůh: \"Co způsobilo, že tak spěcháš od lidu svého, Mojžíši"},{"SurahNumber":20,"VerseNumber":84,"Text":"Odpověděl: \"Oni jdou v mých stopách, zatímco já spěchám k tobě, Pane můj, abych se ti zalíbil"},{"SurahNumber":20,"VerseNumber":85,"Text":"Pravil: \"Po tvém odchodu jsme uvedli lid tvůj do pokušení a Samaritán jim dal zbloudit"},{"SurahNumber":20,"VerseNumber":86,"Text":"I vrátil se Mojžíš k lidu svému rozhněván i zarmoucen a řekl: \"Lide můj, cožpak Pán váš vám neučinil slib překrásný? Či byla snad úmluva pro vás příliš dlouhá anebo jste chtěli, aby na vás padl hněv Pána vašeho, že jste tak slib svůj porušili, jímž jste se mi zavázali"},{"SurahNumber":20,"VerseNumber":87,"Text":"Odpověděli: \"Slib tobě daný jsme z vlastní neporušili, avšak bylo nám nařízeno přinést náklady z ozdob tohoto lidu a hodit je na hromadu, a podobně je tam hodil i Samaritán"},{"SurahNumber":20,"VerseNumber":88,"Text":"A učinil pro ně tele, jež mělo tělo a bučelo, a řekli: \"Toto je božstvo vaše i božstvo Mojžíšovo, avšak on na ně již zapomněl"},{"SurahNumber":20,"VerseNumber":89,"Text":"Což neviděli, že jim ani slovem neodpovídá a že jim nemůže ani škodit, ani prospívat"},{"SurahNumber":20,"VerseNumber":90,"Text":"Již předtím jim Árón říkal: \"Lide můj, vy jste tím jen zkoušeni a Pán váš je věru milosrdný; následujte mne a rozkaz můj poslouchejte"},{"SurahNumber":20,"VerseNumber":91,"Text":"Odpověděli: \"Pokud se k nám nevrátí Mojžíš, nepřestaneme je uctívat"},{"SurahNumber":20,"VerseNumber":92,"Text":"I zvolal Mojžíš po svém návratu: \"Áróne, co ti zabránilo, když viděls je takto bloudit"},{"SurahNumber":20,"VerseNumber":93,"Text":"abys mne následoval? Proč jsi nebyl rozkazu mého poslušen"},{"SurahNumber":20,"VerseNumber":94,"Text":"Odpověděl: \"Synu mé matky, nechytej mne za bradu a hlavu mou! Obával jsem se, že řekneš: Vyvolal jsi rozkol mezi dítkami Izraele a slovo mé jsi nedodržel"},{"SurahNumber":20,"VerseNumber":95,"Text":"Potom Mojžíš řekl: \"A co je vlastně s tebou, Samaritáne"},{"SurahNumber":20,"VerseNumber":96,"Text":"I odpověděl: \"Spatřil jsem to, co oni neviděli, a vzal jsem hrst prachu ze stopy posla a rozhodil jsem jej; takto mne svedla duše má"},{"SurahNumber":20,"VerseNumber":97,"Text":"I pravil Mojžíš: \"Odejdi a nechť po celý život říkáš: Nedotýkejte se mne! A budiž ti určena lhůta, kterou neporušíš. Pohleď na božstvo své, jež jsi uctívat nepřestal - věru je spálíme a jako popel je do moře rozmetáme"},{"SurahNumber":20,"VerseNumber":98,"Text":"Vaším božstvem je jedině Bůh a není božstva kromě Něho a On všechny věci svým věděním objímá"},{"SurahNumber":20,"VerseNumber":99,"Text":"Takto ti vyprávíme zvěsti doby minulé a přinášíme ti od Sebe připomenutí"},{"SurahNumber":20,"VerseNumber":100,"Text":"A kdo se od něho odvrátí, ten v den zmrtvýchvstání břemeno ponese"},{"SurahNumber":20,"VerseNumber":101,"Text":"a věčně bude jím obtížen. Jak špatný to bude náklad v den zmrtvýchvstání"},{"SurahNumber":20,"VerseNumber":102,"Text":"v den, kdy na pozoun bude zatroubeno. A tehdy shromáždíme hříšníky, kteří šilhajíce"},{"SurahNumber":20,"VerseNumber":103,"Text":"budou si šeptat mezi sebou: \"Zůstali jsme v hrobech pouze deset dní"},{"SurahNumber":20,"VerseNumber":104,"Text":"My nejlépe víme, co spolu hovoří; a hle, řekne ten z nich, kdo je nejpříkladnější svým životem: \"Zůstali jste tam jen den jediný"},{"SurahNumber":20,"VerseNumber":105,"Text":"A budou se tě dotazovat na hory. Odpověz: \"Pán můj je na prach rozmetá"},{"SurahNumber":20,"VerseNumber":106,"Text":"a jako pustou pláň je zanechá"},{"SurahNumber":20,"VerseNumber":107,"Text":"a neuzříš na ní ani zakřivení, ani zvlnění"},{"SurahNumber":20,"VerseNumber":108,"Text":"V ten den následovat budou svolavatele, v němž úchylky není, a hlasy se ztiší před Milosrdným a uslyšíš jen rtů ševelení"},{"SurahNumber":20,"VerseNumber":109,"Text":"V ten den nepomůže přímluva nikomu kromě toho, jemuž to Milosrdný dovolí, a toho, jehož řeč se Mu zalíbí"},{"SurahNumber":20,"VerseNumber":110,"Text":"On zná, co je před nimi i co je za nimi, zatímco oni to nemohou obsáhnout ve svém vědění"},{"SurahNumber":20,"VerseNumber":111,"Text":"A tváře se pokorně skloní před živým a samým o sobě trvajícím, zatímco ti, kdož břímě nespravedlnosti ponesou, budou zklamáni"},{"SurahNumber":20,"VerseNumber":112,"Text":"A kdo zbožné skutky činil a přitom věřící byl, ten nemusí se obávat ani křivdy, ani poškození"},{"SurahNumber":20,"VerseNumber":113,"Text":"A takto jsme je seslali v podobě Koránu arabského a vyjádřili jsme v něm výstrahu - snad stanou se bohabojnými, či přinese jim nové připomenutí"},{"SurahNumber":20,"VerseNumber":114,"Text":"Nechť povýšen je Bůh, vládce a pravda! Nepospíchej s Koránem, dříve než bude ti ukončeno celé jeho vnuknutí, a rci: \"Pane můj, rozmnož mi vědění"},{"SurahNumber":20,"VerseNumber":115,"Text":"A již předtím jsme úmluvu s Adamem uzavřeli, avšak zapomněl na ni a pevnou vůli jsme v něm nenalezli"},{"SurahNumber":20,"VerseNumber":116,"Text":"A hle, řekli jsme andělům: \"Padněte na zem před Adamem!\" A padli všichni kromě Iblíse, který odmítl"},{"SurahNumber":20,"VerseNumber":117,"Text":"I pravili jsme: \"Adame, toto věru je nepřítel tvůj i manželky tvé. Ať vás nevyžene z ráje, neboť pak věru nešťastni budete"},{"SurahNumber":20,"VerseNumber":118,"Text":"Náleží ti, abys v něm nehladověl a nahý nechodil"},{"SurahNumber":20,"VerseNumber":119,"Text":"a abys v něm nežíznil a žárem netrpěl"},{"SurahNumber":20,"VerseNumber":120,"Text":"Však satan mu našeptával a řekl: \"Adame, mám ti ukázat strom nesmrtelnosti a království nepomíjející"},{"SurahNumber":20,"VerseNumber":121,"Text":"A pojedli oba ze stromu a objevila se jim jejich nahota a začali si šíti oděvy z listí rajského. Adam neposlušný vůči Pánu svému byl a z pravé cesty se uchýlil"},{"SurahNumber":20,"VerseNumber":122,"Text":"Potom Pán jeho si jej vyvolil, odpustil mu a správnou cestou jej řídil"},{"SurahNumber":20,"VerseNumber":123,"Text":"I pravil Bůh: \"Sestupte z něho společně a buďte jeden druhému nepřítelem! A věru k vám přijde ode Mne správné vedení.\" A ten, kdo následovat je bude, nezbloudí ani nebude nešťastný"},{"SurahNumber":20,"VerseNumber":124,"Text":"zatímco ten, jenž odvrátí se od připomenutí Mého, život povede stísněný a v den zmrtvýchvstání vzkříšen bude Námi jako slepý"},{"SurahNumber":20,"VerseNumber":125,"Text":"a řekne: \"Pane, proč jsi mne vzkřísil jako slepého, když dříve byl jsem vidoucí"},{"SurahNumber":20,"VerseNumber":126,"Text":"I odpoví Bůh: \"Tak jako k tobě přicházela Naše znamení a tys na ně zapomněl, stejně tak jsi ty dnes zapomenut"},{"SurahNumber":20,"VerseNumber":127,"Text":"Takto odměňujeme přestupníky a ty, kdož ve znamení Pána svého nevěřili. A věru je trest v životě budoucím nejtvrdší a nejtrvalejší"},{"SurahNumber":20,"VerseNumber":128,"Text":"Což je neuvedlo na správnou cestu pomyšlení, kolik jsme před nimi zahubili pokolení, nad jejichž obydlími oni chodí nyní? Věru jsou v tom znamení pro vládnoucí rozumem"},{"SurahNumber":20,"VerseNumber":129,"Text":"A kdyby nebylo slova Pána tvého, jež předem bylo již sesláno, a lhůty stanovené, byl by se trest stal nevyhnutelným"},{"SurahNumber":20,"VerseNumber":130,"Text":"Snášej trpělivě to, co oni hovoří, a slav chválu Pána svého před slunce východem i západem! A i v době noční Jej oslavuj a na obou koncích dne - snad zalíbení v tobě nalezne"},{"SurahNumber":20,"VerseNumber":131,"Text":"A nevrhej zrak svůj žádostivě na to, co dali jsme některým párům z nich v užívání - to nádhera pomíjivá je života pozemského, abychom je tím uváděli v pokušení; vždyť štědrost Pána tvého lepší je i trvalejší"},{"SurahNumber":20,"VerseNumber":132,"Text":"Přikaž rodině své modlitby konání a sám buď v ní vytrvalý! My nežádáme od tebe žádnou obživu, vždyť My sami ti ji uštědřujeme. A dobrý konec náleží bohabojnosti"},{"SurahNumber":20,"VerseNumber":133,"Text":"Říkají: \"Pročpak nám nepředvede nějaké znamení od Pána svého?\" Což se jim nedostalo důkazu jasného z toho, co ve svitcích prvních je obsaženo"},{"SurahNumber":20,"VerseNumber":134,"Text":"A kdybychom je byli zahubili trestem nějakým předtím, věru by byli řekli: \"Pane náš, proč jsi k nám neposlal posla nějakého, abychom mohli následovat Tvá znamení, dříve než jsme byli poníženi a zahanbeni"},{"SurahNumber":20,"VerseNumber":135,"Text":"Odpověz: \"Každý je v očekávání, čekejte tedy i vy! A záhy se dozvíte, kdo po stezce přímé kráčí a kdo správně je veden"}]}