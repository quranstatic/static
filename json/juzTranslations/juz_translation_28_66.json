{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":58,"VerseNumber":1,"Text":"Allah je čuo riječi one koja se s tobom o mužu svome raspravljala i Allahu se jadala, a Allah čuje razgovor vaš međusobni. Allah je, uistinu, Onaj Koji sve čuje i Onaj Koji sve vidi"},{"SurahNumber":58,"VerseNumber":2,"Text":"Oni od vas koji ženama svojim reknu da su im leđa njihova poput leđa njihovih majki, a one nisu majke njihove - majke njihove su samo one koje su ih rodile, oni, zaista, govore strašne riječi i neistinu-a Allah je zbilja Onaj Koji grijehe poništava i oprašta"},{"SurahNumber":58,"VerseNumber":3,"Text":"Oni koji ženama svojim reknu da su im leđa njihova poput leđa njihovih majki, a onda se povrate u onome što su rekli, dužni su, prije nego što jedni drugo dodirnu, jednog roba ropstva osloboditi. To je ono čime se opominjete - a Allah u potpunosti zna što vi radite"},{"SurahNumber":58,"VerseNumber":4,"Text":"Onaj koji ne nađe, dužan je dva mjeseca uzastopce postiti prije nego jedno drugo dodirnu. A onaj ko ne može, dužan je šezdeset siromaha nahraniti, zato da biste potvrdili da u Allaha i Poslanika Njegova vjerujete - to su Allahovi propisi. A nevjernike čeka kazna bolna"},{"SurahNumber":58,"VerseNumber":5,"Text":"Doista, oni koji se suprotstavljaju Allahu i Poslaniku Njegovu bit će odbačeni i poniženi, kao što su bili odbačeni i poniženi i oni prije njih. A Mi smo objavili jasne ajete i znakove, a nevjernike čeka ponižavajuća patnja"},{"SurahNumber":58,"VerseNumber":6,"Text":"na Dan kad ih Allah sve oživi, pa ih obavijesti o onom šta su radili; Allah je o tome račun sveo, a oni su to zaboravili -Allah je svemu svjedok"},{"SurahNumber":58,"VerseNumber":7,"Text":"Zar ne znaš da Allah zna sve što je na nebesima i što je na Zemlji?! Nema tajnih razgovora među trojicom, a da On nije četvrti, ni kad ih je manje, ni kad ih je više, a da On nije s njima gdje god oni bili; On će ih na Kijametskom danu obavijestiti o onom što su radili. Allah zaista sve dobro zna"},{"SurahNumber":58,"VerseNumber":8,"Text":"Ne vidje li one kojima je zabranjeno da se sašaptavaju kako se zatim vraćaju onome što im je zabranjeno i sašaptavaju se o grijehu, neprijateljstvu i neposlušnosti prema Poslaniku?! A kad ti dolaze, pozdravljaju te onako kako te Allah nikad nije pozdravio, i među sobom govore: \"Trebalo bi da nas Allah već jednom kazni za ono što govorimo!\" Dovoljan će im biti Džehennem! U njemu će gorjeti, a užasno je to krajnje odredište"},{"SurahNumber":58,"VerseNumber":9,"Text":"O vi koji vjerujete, kada se među sobom došaptavate, ne došaptavajte se o grijehu, neprijateljstvu i neposlušnosti prema Poslaniku, već se došaptavajte o dobročinstvu i bogobojaznosti, i bojte se Allaha, pred Kojim ćete okupljeni biti"},{"SurahNumber":58,"VerseNumber":10,"Text":"Takvo sašaptavanje posao je šejtanski, da bi rastužio one koji vjeruju, a to ne može njima nimalo nauditi, osim ako to Allah dopusti. A vjernici neka se samo u Allaha pouzdaju"},{"SurahNumber":58,"VerseNumber":11,"Text":"O vi koji vjerujete, kad vam se kaže: \"Načinite mjesta drugima tamo gdje se sjedi\", vi načinite, pa i vama će Allah mjesto načiniti; a kad vam se rekne: \"Dignite se\", vi se dignite, i Allah će na visoke stepene uzdignuti one među vama koji vjeruju i kojima je dato znanje. A Allah u potpunosti zna ono što radite"},{"SurahNumber":58,"VerseNumber":12,"Text":"O vi koji vjerujete, kad hoćete da se s Poslanikom sašaptavate, prije toga sadaku udijelite. To je za vas bolje i čistije. A ako ne nađete ništa - pa, Allah je, zaista, Oprostitelj grijeha, Milostivi"},{"SurahNumber":58,"VerseNumber":13,"Text":"Zar vas je strah da prije razgovora svoga sadaku udijelite?! A ako ne udijelite i Allah vam oprosti, onda namaz obavljajte i zekat dajite i budite pokorni Allahu i Poslaniku Njegovu! Allah u potpunosti zna ono što vi radite"},{"SurahNumber":58,"VerseNumber":14,"Text":"Zar ti ne vidje one koji za prijatelje i zaštitnike uzimaju ljude na koje se Allah rasrdio?! Oni nisu ni vaši ni njihovi, i zaklinju se na laži, a oni znaju"},{"SurahNumber":58,"VerseNumber":15,"Text":"Allah je njima pripremio žestoku patnju, a zaista je ružno ono što rade"},{"SurahNumber":58,"VerseNumber":16,"Text":"Uzeli su svoje zakletve štitom, i odvraćaju od Allahova puta, pa im zato pripada ponižavajuća patnja"},{"SurahNumber":58,"VerseNumber":17,"Text":"Ni imeci njihovi, ni djeca njihova im nimalo neće pomoći kod Allaha, oni će biti stanovnici u Vatri, u njoj će vječno boraviti"},{"SurahNumber":58,"VerseNumber":18,"Text":"Na Dan u koji će ih Allah sve oživiti oni će se Njemu zaklinjati, kao što se vama zaklinju, misleći da će im to nešto koristiti. Oni su, doista, pravi lažljivci"},{"SurahNumber":58,"VerseNumber":19,"Text":"Njima je ovladao šejtan i učinio da zaborave spominjati Allaha, oni su šejtanova stranka, a zbilja, oni iz stranke šejtanove gubitnici su pravi"},{"SurahNumber":58,"VerseNumber":20,"Text":"Oni koji se suprotstavljaju Allahu i Poslaniku Njegovu bit će, sigurno, među onim najponiženijim"},{"SurahNumber":58,"VerseNumber":21,"Text":"Allah je zapisao: \"Ja i poslanici Moji sigurno ćemo pobijediti!\" Allah je, zaista, moćan i silan"},{"SurahNumber":58,"VerseNumber":22,"Text":"Nećeš naći da ljudi koji u Allaha i u ahiret vjeruju budu u ljubavi s onima koji se Allahu i Poslaniku Njegovu suprotstavljaju, pa bili to očevi njihovi, ili sinovi njihovi, ili braća njihova, ili rođaci njihovi. Njima je On u srca vjerovanje usadio i svjetlom Svojim ih osnažio, i On će ih uvesti u džennetske bašče, kroz koje rijeke teku, da u njima vječno ostanu. Allah je njima zadovoljan, a i oni su zadovoljni Njime. Oni su Allahova stranka a, doista, Allahova su stranka oni koji će sigurno uspjeti"},{"SurahNumber":59,"VerseNumber":1,"Text":"Allaha slavi i veliča sve što je na nebesima i što je na Zemlji, On je silan i mudar"},{"SurahNumber":59,"VerseNumber":2,"Text":"On je Onaj Koji je prilikom prvog progonstva protjerao iz domova njihovih one sljedbenike Knjige koji nisu vjerovali. Vi niste mislili da će otići, a oni su mislili da će ih utvrde njihove od Allaha odbraniti, ali ih je Allah kaznio odakle se nisu nadali i On je u srca njihova strah ulio; vlastitim rukama i rukama vjernika svoje domove su rušili. Zato uzmite iz toga pouku, o vi razboriti"},{"SurahNumber":59,"VerseNumber":3,"Text":"A da im Allah nije već bio propisao izgnanstvo, On bi ih drugoj patnji još na dunjaluku podvrgao! A njima na ahiretu pripada patnja u Vatri"},{"SurahNumber":59,"VerseNumber":4,"Text":"To je zato što su se Allahu i Poslaniku Njegovu suprotstavljali; a onaj ko se Allahu suprotstavlja - pa Allah, zaista, žestoko kažnjava"},{"SurahNumber":59,"VerseNumber":5,"Text":"To što ste neke palme posjekli ili ih, da uspravno stoje, ostavili - s Allahovim dopuštenjem ste učinili, i zato da On buntovnike ponizi"},{"SurahNumber":59,"VerseNumber":6,"Text":"A vi niste kasom tjerali konje ni kamile zbog onoga što je Allah od njih, kao plijen, darovao Poslaniku Svome, nego, Allah prepušta vlast poslanicima Svojim nad onima nad kojima On hoće; Allah nad svime ima moć"},{"SurahNumber":59,"VerseNumber":7,"Text":"Plijen od stanovnika sela i gradova koji Allah Poslaniku Svome daruje pripada: i siročadi i siromašnim"},{"SurahNumber":59,"VerseNumber":8,"Text":"I siromašnim muhadžirima koji su iz svojih domova i iz posjeda svojih protjerani, tragajući za Allahovim obiljem i zadovoljstvom, i Allahu i Poslaniku Njegovu pomažu, to su, zaista, iskreni"},{"SurahNumber":59,"VerseNumber":9,"Text":"A oni koji su prije njih Medinu nastanili i iman prihvatili, oni vole one koji im doseljavaju, i u grudima svojim nikakvu zavist, zato što im se daje, ne osjećaju, i više vole njima nego sebi, mada im je i samima potrebno. A oni koji se uščuvaju gramzivosti i tvrdičluka, oni će sigurno uspjeti"},{"SurahNumber":59,"VerseNumber":10,"Text":"Oni koji poslije njih dolaze - govore: \"Gospodaru naš, oprosti nama i braći našoj koja su nas u vjeri pretekla i ne dopusti da u srcima našim bude imalo zlobe prema vjernicima; Gospodaru naš, Ti si, zaista, milosrdan i milostiv"},{"SurahNumber":59,"VerseNumber":11,"Text":"Zar ne vidje licemjere kako govore svojim prijateljima, sljedbenicima Knjige koji ne vjeruju: \"Ako budete protjerani, mi ćemo sigurno s vama poći i kad se vas bude ticalo, nikada se nikome nećemo pokoriti; a ako budete napadnuti, sigurno ćemo vam u pomoć priteći\", a Allah je svjedok da su oni, zaista, lašci"},{"SurahNumber":59,"VerseNumber":12,"Text":"Ako bi bili protjerani, oni ne bi s njima pošli; ako bi bili napadnuti, oni im ne bi u pomoć pritekli; a ako bi im u pomoć pritekli, sigurno bi pobjegli i oni bi bez pomoći ostali"},{"SurahNumber":59,"VerseNumber":13,"Text":"Oni se više boje vas nego Allaha, zato što su oni ljudi koji ne shvataju"},{"SurahNumber":59,"VerseNumber":14,"Text":"Samo u utvrđenim gradovima ili iza zidina oni se protiv vas smiju skupa boriti. Njihovo međusobno neprijateljstvo žestoko je. Ti misliš da su oni složni, međutim, srca su njihova razjedinjena, zato što su to ljudi koji ne razumiju"},{"SurahNumber":59,"VerseNumber":15,"Text":"Slični su onima koji su, tu nedavno, svu pogubnost postupaka svojih iskusili - njih čeka patnja bolna"},{"SurahNumber":59,"VerseNumber":16,"Text":"Slični su šejtanu kad kaže čovjeku: \"Budi nevjernik!\", pa kad postane nevjernik, on onda rekne: \"Ja više nemam ništa s tobom; ja se, zaista, Allaha, Gopodara svjetova bojim"},{"SurahNumber":59,"VerseNumber":17,"Text":"Obojicu ih, na kraju, čeka Vatra u kojoj će vječno boraviti, a to će biti kazna za sve zulumćare"},{"SurahNumber":59,"VerseNumber":18,"Text":"O vi koji vjerujete, Allaha se bojte, i neka svaki čovjek gleda šta je za sutra pripremio, i Allaha se bojte. Allah, zaista, u potpunosti zna ono što radite"},{"SurahNumber":59,"VerseNumber":19,"Text":"I ne budite kao oni koji su zaboravili Allaha, pa je On učinio da sami sebe zaborave; oni su baš buntovnici"},{"SurahNumber":59,"VerseNumber":20,"Text":"Nisu jednaki stanovnici Džehennema i stanovnici Dženneta; stanovnici Dženneta baš su uspješni"},{"SurahNumber":59,"VerseNumber":21,"Text":"Da ovaj Kur'an kakvom brdu objavimo, ti bi vidio kako je strahopoštovanja puno i kako bi se od straha pred Allahom raspalo. Takve primjere navodimo ljudima da bi razmislili"},{"SurahNumber":59,"VerseNumber":22,"Text":"On je Allah, osim Kojeg nema drugog boga, poznavatelj onog što je čulima nedokučivo, a i onog što je pojavno, Svemilosni, Milostivi"},{"SurahNumber":59,"VerseNumber":23,"Text":"On je Allah, osim Kojeg nema drugog boga, Vladar, Blagoslovljeni i Štovani, Savršeni - Onaj Koji je bez nedostataka, Onaj Koji pruža sigurnost, Onaj Koji nad svim bdi, Silni, Uzvišeni, Gordi. Slavljen i Uzvišen je Allah od onoga što mu pridružuju"},{"SurahNumber":59,"VerseNumber":24,"Text":"On je Allah, Kreator, Tvorac, Oblikovatelj, On ima najljepša imena. Njega slavi i veliča sve što je na nebesima i na Zemlji, On je Silni i Mudri"},{"SurahNumber":60,"VerseNumber":1,"Text":"O vi koji vjerujete! Ne uzimajte Moje neprijatelje i svoje neprijatelje za prisne prijatelje, ljubav im darivajući, a oni poriču Istinu koja došla je vama, i izgone Poslanika i vas zato što vjerujete u Allaha, vašega Gospodara, ako ste već izišli radi džihada na Putu Mojemu i tražeći zadovoljstvo Moje. Vi njima ljubav tajno iskazujete, a Ja najbolje znam što vi skrivate i što obznanjujete. A ko to od vas bude činio, pa - taj je zalutao s Pravog puta"},{"SurahNumber":60,"VerseNumber":2,"Text":"Ako vas se oni domognu, bit će neprijatelji vaši i pružit će prema vama, u zloj namjeri, ruke svoje i jezike svoje, i poželjet će da uznevjerujete"},{"SurahNumber":60,"VerseNumber":3,"Text":"Ni rodbina vaša ni djeca vaša neće vam biti od koristi, na Kijametskom danu On će vas razdvojiti. Allah dobro vidi ono što radite"},{"SurahNumber":60,"VerseNumber":4,"Text":"Imali ste dobar uzor u Ibrahimu i u onima koji su s njim kad su narodu svome rekli: \"Mi s vama nemamo ništa, a ni s onim što vi, umjesto Allaha, obožavate, mi vas se odričemo, i neprijateljstvo i mržnja između nas stalno će se javljati sve dok ne budete u Allaha, Njega Jedinog, vjerovali!\", ali ne i u Ibrahimovim riječima ocu svome: \"Ja ću za tebe moliti oprost, ali te ne mogu od Allaha odbraniti. Gospodaru naš, na Tebe se oslanjamo, Tebi se obraćamo i kod Tebe je krajnje odredište"},{"SurahNumber":60,"VerseNumber":5,"Text":"Gospodaru naš, ne učini da budemo iskušenje onima koji ne vjeruju i oprosti nam, Gospodaru naš! Ti si, zaista, Silni i Mudri"},{"SurahNumber":60,"VerseNumber":6,"Text":"Bijahu oni vama dobar uzor¬svakom onom ko se nada Allahu i Posljednjem danu. A svako onaj ko se okrene - pa, Allah je, zaista, Neovisni i Hvaljeni"},{"SurahNumber":60,"VerseNumber":7,"Text":"Allah će sigurno uspostaviti ljubav između vas i onih s kojima ste u neprijateljstvu; Allah je svemoćan, i Allah je Onaj Koji oprašta grijehe i milostiv je"},{"SurahNumber":60,"VerseNumber":8,"Text":"Allah vam ne zabranjuje da činite dobro i da budete pravedni prema onima koji nisu ratovali protiv vas zbog vjere i koji vas iz domova vaših nisu izgnali - Allah, zaista, voli one koji su pravični"},{"SurahNumber":60,"VerseNumber":9,"Text":"ali vam zabranjuje da budete prisni s onima koji su ratovali protiv vas zbog vjere i koji su vas iz domova vaših izgnali i koji su pomogli da budete prognani. Oni koji su s njima prisni baš su zulumćari"},{"SurahNumber":60,"VerseNumber":10,"Text":"O vi koji vjerujete, kad vam vjernice kao muhadžirke dođu, ispitajte ih; Allah najbolje zna kakvo je vjerovanje njihovo, pa ako se uvjerite da su vjernice, onda ih ne vraćajte nevjernicima; one njima nisu dopuštene, niti su oni njima dopušteni; a njima dajte ono što su potrošili. Nije vam grijeh da se njima ženite kad im vjenčane darove njihove date. U braku nevjernice ne zadržavajte! Tražite ono što ste potrošili, a neka i oni traže ono što su potrošili! To je Allahov sud, On sudi među vama, a Allah je Onaj Koji sve zna i mudar je"},{"SurahNumber":60,"VerseNumber":11,"Text":"A ako neka od žena vaših nevjernicima umakne, i ako vi poslije u borbi plijen zarobite, onda onima čije su žene umakle vjenčane darove koje su im dali namirite. I bojte se Allaha, u Koga vjerujete"},{"SurahNumber":60,"VerseNumber":12,"Text":"O Vjerovjesniče, kada ti dođu vjernice da ti polože prisegu: da neće Allahu nikoga u obožavanju pridruživati, i da neće krasti, i da neće muževima tuđu djecu podmetati, i da ti neće ni u čemu, što je dobro, poslušnost odbijati, ti prisegu njihovu prihvati i moli Allaha da im oprosti; Allah je, zaista, Onaj Koji oprašta grijehe i milostiv je"},{"SurahNumber":60,"VerseNumber":13,"Text":"O vi koji vjerujete, ne uzimajte za prisne prijatelje i zaštitnike ljude na koje se Allah rasrdio; oni su izgubili nadu da će bilo kakvu nagradu na ahiretu imati, isto kao što su nevjernici izgubili nadu u vezi s onim koji su u grobovima"},{"SurahNumber":61,"VerseNumber":1,"Text":"Allaha slavi i veliča ono što je na nebesima i ono što je na Zemlji; On je Silni i Mudri"},{"SurahNumber":61,"VerseNumber":2,"Text":"O vi koji vjerujete, zašto govorite ono što ne činite"},{"SurahNumber":61,"VerseNumber":3,"Text":"Kako samo Allah prezire da govorite ono što ne činite"},{"SurahNumber":61,"VerseNumber":4,"Text":"Allah, zaista, voli one koji se na Njegovu putu bore u redovima kao da su zdanje utvrđeno"},{"SurahNumber":61,"VerseNumber":5,"Text":"Kada Musa reče narodu svome: \"O narode moj, zašto me uznemiravate, a dobro znate da sam vam ja Allahov poslanik!\", i kad oni skrenuše ustranu, Allah njihova srca skrenu, a Allah neće uputiti narod koji je buntovan"},{"SurahNumber":61,"VerseNumber":6,"Text":"A kada Isa, sin Merjemin, reče: \"O sinovi Israilovi, ja sam vam Allahov poslanik, da vam potvrdim prije mene objavljeni Tevrat i da vam donesem radosnu vijest o poslaniku čije je ime Ahmed, koji će poslije mene doći\", i kad im je donio jasne dokaze, oni rekoše: \"Ovo je očita vradžbina"},{"SurahNumber":61,"VerseNumber":7,"Text":"A ima li većeg zulumćara od onoga koji o Allahu laži iznosi dok se u islam poziva?! A Allah neće uputiti ljude zulumćare"},{"SurahNumber":61,"VerseNumber":8,"Text":"Oni žele utrnuti Allahovo svjetlo ustima svojim, a Allah će upotpuniti svjetlo Svoje, makar to mrzili nevjernici"},{"SurahNumber":61,"VerseNumber":9,"Text":"On je Onaj Koji je poslao Svog Poslanika s Uputom i Vjerom Istine da bi je uzdigao iznad svih vjera, makar to višebošci mrzili"},{"SurahNumber":61,"VerseNumber":10,"Text":"O vi koji vjerujete, hoćete li da vam ukažem na trgovinu, koja će vas iz patnje bolne spasiti"},{"SurahNumber":61,"VerseNumber":11,"Text":"U Allaha i Poslanika Njegova vjerujte i i mecima svojim i životima svojim na Allahovu putu se borite - to vam je, da znate, bolje"},{"SurahNumber":61,"VerseNumber":12,"Text":"On će vam grijehe vaše oprostiti i uvesti vas u džennetske bašče, kroz koje rijeke teku, i u divne dvorove u vrtovima Adna; to je uspjeh veliki"},{"SurahNumber":61,"VerseNumber":13,"Text":"A dat će vam i drugu blagodat koju volite: Allahovu pomoć i skoru pobjedu! Zato obraduj vjernike"},{"SurahNumber":61,"VerseNumber":14,"Text":"O vi koji vjerujete, budite pomagači Allahovi, kao što je rekao Isa, sin Merjemin, prisnim sljedbenicima: \"Ko su moji pomagači u pozivanju Allahu?\" Prisni sljedbenici odgovoriše: \"Mi smo Allahovi pomagači!\" Onda je jedna skupina iz potomaka Israilovih povjerovala, a druga skupina uznevjerovala! Pa smo one koji su vjerovali protiv njihovih neprijatelja osnažili pa su postali nadmoćni"},{"SurahNumber":62,"VerseNumber":1,"Text":"Allaha slavi i veliča sve što je na nebesima i ono što je na Zemlji, Vladara, Blagoslovljenoga i Štovanoga, Silnoga i Mudroga"},{"SurahNumber":62,"VerseNumber":2,"Text":"On je nepismenima poslao Poslanika, jednog između njih, da im ajete Njegove kazuje i da ih očisti i da ih Knjizi i mudrosti nauči, iako su prije bili u očitaj zabludi"},{"SurahNumber":62,"VerseNumber":3,"Text":"i drugima koji im se još nisu priključili, On je Silni i Mudri"},{"SurahNumber":62,"VerseNumber":4,"Text":"To je Allahova milost koju On daje onome kome hoće - a Allah je posjednik obilja velikog"},{"SurahNumber":62,"VerseNumber":5,"Text":"Oni kojima je Tevrat da ga nose dat, pa ga potom ne nose, slični su magarcu koji knjige nosi. O kako su loši oni koji Allahove ajete i znakove poriču! A Allah neće uputiti na Pravi put ljude zulumćare"},{"SurahNumber":62,"VerseNumber":6,"Text":"Reci: \"O jevreji, ako tvrdite da ste vi od svih ljudi jedini Allahovi miljenici, onda smrt poželite, ako istinu govorite"},{"SurahNumber":62,"VerseNumber":7,"Text":"A zbog onoga što ruke njihove čine neće je nikad poželjeti; Allah dobro zna zulumćare"},{"SurahNumber":62,"VerseNumber":8,"Text":"Reci: \"Smrt od koje bježite zaista će vas stići. Zatim ćete Poznavatelju onoga što je čulima nedokučivo i onoga što je pojavno vraćeni biti i On će vas, o onom što ste radili, obavijestiti"},{"SurahNumber":62,"VerseNumber":9,"Text":"O vi koji vjerujete, kad u petak na namaz budete pozvani, požurite na spominjanje Allaha, i kupoprodaju ostavite, to vam je bolje, ako znate"},{"SurahNumber":62,"VerseNumber":10,"Text":"A kad se namaz završi, onda se po zemlji raziđite i za Allahovim dobrima tragajte i Allaha mnogo spominjite, da biste uspjeli"},{"SurahNumber":62,"VerseNumber":11,"Text":"Ali, kad oni kakvu robu trgovačku ili zabavu ugledaju, pohrle joj i tebe ostave sama da stojiš. Reci: \"Ono što je u Allaha bolje je i od zabave i od trgovine. A Allah je Opskrbitelj najbolji"},{"SurahNumber":63,"VerseNumber":1,"Text":"Kad ti licemjeri dolaze, oni govore: \"Mi svjedočimo da si ti, zaista, Allahov poslanik!\", i Allah zna da si ti, zaista, Njegov poslanik, a Allah svjedoči i da su licemjeri pravi lašci"},{"SurahNumber":63,"VerseNumber":2,"Text":"Oni su svoje zakletve kao štit uzeli, pa od Allahova puta odvraćaju. Ružno je, doista, kako postupaju"},{"SurahNumber":63,"VerseNumber":3,"Text":"To je zato što su vjernici bili, pa nevjernici postali, i onda su im srca zapečaćena, pa ne shvaćaju"},{"SurahNumber":63,"VerseNumber":4,"Text":"Kad ih pogledaš, njihov te izgled zadivljuje; a kad progovore, ti slušaš riječi njihove - međutim, oni su kao šuplji naslonjeni balvani, i misle da je svaki povik protiv njih. Oni su pravi neprijatelji, pa ih se pričuvaj! Allah ih ubio kuda se odmeću"},{"SurahNumber":63,"VerseNumber":5,"Text":"A kad im bude rečeno: \"Dođite, Allahov Poslanik će moliti da vam se oprosti!\", oni glavama svojim tresu i vidiš ih kako nadmeno odbijaju"},{"SurahNumber":63,"VerseNumber":6,"Text":"Isto im je - molio ti oprost za njih ili ne molio, Allah im neće oprostiti. Allah, doista, neće na Pravi put uputiti narod koji je buntovan"},{"SurahNumber":63,"VerseNumber":7,"Text":"Oni govore: \"Ne udjeljujte ništa onima koji su uz Allahova Poslanika, da bi ga napustili!\" A riznice nebesa i Zemlje Allahove su, ali licemjeri ne shvataju"},{"SurahNumber":63,"VerseNumber":8,"Text":"Oni govore: \"Ako se vratimo u Medinu, sigurno će jači istjerati iz nje slabijeg!\" A snaga je u Allaha i u Poslanika Njegova i u vjernika, ali licemjeri ne znaju"},{"SurahNumber":63,"VerseNumber":9,"Text":"O vi koji vjerujete, neka vas imanja vaša i djeca vaša ne zabave od spominjanja Allaha. A oni koji to učine, pravi su gubitnici"},{"SurahNumber":63,"VerseNumber":10,"Text":"I udjeljujte od onoga čime vas Mi opskrbljujemo prije nego nekom od vas smrt dođe, pa da onda rekne: \"Gospodaru moj, da me još samo kratko vrijeme zadržiš, pa da zekat udjeljujem i da dobar budem"},{"SurahNumber":63,"VerseNumber":11,"Text":"Allah sigurno neće ostaviti u životu nikoga kome smrt njegova dođe. Allah u potpunosti zna ono što vi radite"},{"SurahNumber":64,"VerseNumber":1,"Text":"Allaha slavi i veliča sve što je na nebesima i sve što je na Zemlji. Njemu sva vlast i Njemu sva pohvala pripada; On nad svime ima moć"},{"SurahNumber":64,"VerseNumber":2,"Text":"On je Onaj Koji vas stvara, pa ima među vama i nevjernika, a ima među vama i vjernika. Sve što vi radite Allah dobro vidi"},{"SurahNumber":64,"VerseNumber":3,"Text":"On je nebesa i Zemlju s Istinom stvorio i uobličio vas i likove vaše čini najljepšim, i kod Njega je konačno odredište"},{"SurahNumber":64,"VerseNumber":4,"Text":"On zna šta na nebesima i na Zemlji postoji i zna šta krijete i šta pokazujete! Allah dobro zna šta grudi kriju"},{"SurahNumber":64,"VerseNumber":5,"Text":"Nije li do vas doprla vijest o onima koji još davno nisu vjerovali, pa su kobnost postupka svoga iskusili - a još ih i kazna bolna čeka"},{"SurahNumber":64,"VerseNumber":6,"Text":"To je zato što su govorili, kad su im poslanici njihovi jasne dokaze donosili: \"Zar da nas ljudi upućuju Pa nisu vjerovali i okretali su se; a Allahu nije niko potreban, Allah je neovisan i hvaljen"},{"SurahNumber":64,"VerseNumber":7,"Text":"Nevjernici misle da neće biti oživljeni. Reci: \"Hoćete, Gospodara mi moga, sigurno ćete biti oživljeni, pa ćete o onom što ste radili, doista, biti obaviješteni!\", a to je Allahu lahko"},{"SurahNumber":64,"VerseNumber":8,"Text":"Zato, vjerujte u Allaha i Poslanika Njegova i u Svjetlo koje objavljujemo, Allah u potpunosti zna ono što vi radite"},{"SurahNumber":64,"VerseNumber":9,"Text":"Na Dan kad vas On sakupi, na Dan zbora, to je Dan međusobne obmane. Ko bude vjerovao i dobra djela činio, On će mu prekriti loša djela njegova i uvest će ga u džennetske bašče kroz koje rijeke teku, u njima će vječno, zanavijek boraviti. To će uspjeh veliki biti"},{"SurahNumber":64,"VerseNumber":10,"Text":"A oni koji nisu vjerovali i koji su ajete i znakove Naše poricali, bit će stanovnici u Vatri; u njoj će vječno ostati, a to gdje će skončati bit će užasno mjesto"},{"SurahNumber":64,"VerseNumber":11,"Text":"Nikakva nevolja ne pogađa osim s Allahovom dozvolom! A ko u Allaha vjeruje, On će uputiti njegovo srce, a Allah sve dobro zna"},{"SurahNumber":64,"VerseNumber":12,"Text":"I pokoravajte se Allahu i Poslaniku Njegovu; a ako se okrenete, pa obaveza Našeg Poslanika je samo jasna obznana"},{"SurahNumber":64,"VerseNumber":13,"Text":"Samo je Allah Bog, i neka se vjernici samo u Allaha pouzdaju"},{"SurahNumber":64,"VerseNumber":14,"Text":"O vi koji vjerujete, među suprugama vašim i djecom vašom, doista, imate neprijatelja, pa ih se pričuvajte! A ako preko toga pređete i ne korite i oprostite, pa Allah je, zaista, Onaj Koji oprašta grijehe i milostiv je"},{"SurahNumber":64,"VerseNumber":15,"Text":"Imanja vaša i djeca vaša samo su iskušenje, a u Allaha je nagrada velika"},{"SurahNumber":64,"VerseNumber":16,"Text":"Pa Allaha se bojte koliko god možete, i slušajte i pokoravajte se i udjeljujte za svoje dobro. A oni koji budu sačuvani gramzivosti i tvrdičluka, pa takvi su baš uspjeli"},{"SurahNumber":64,"VerseNumber":17,"Text":"A ako Allahu lijep zajam date, On će vam ga uvećati i oprostit će vam. Allah je Zahvalan i Onaj Koji ne žuri s kaznom"},{"SurahNumber":64,"VerseNumber":18,"Text":"Poznavatelj onoga što je čulima nedokučivo i onoga što je pojavno, Silni i Mudri"},{"SurahNumber":65,"VerseNumber":1,"Text":"O Vjerovjesniče, kad htjednete žene pustiti, vi ih u vrijeme kad su čiste pustite. i brojte to vrijeme, i Allaha, Gospodara svoga, bojte se. Ne izgonite ih iz kuća njihovih, a ni one neka ne izlaze, osim ako očito sramno djelo učine. To su Allahove granice. Onaj koji Allahove propise krši, sam sebi je zulum učinio. Šta znaš, Allah će, možda, poslije toga nešto novo odrediti"},{"SurahNumber":65,"VerseNumber":2,"Text":"Pa kada one ispune vrijeme svog čekanja, vi ih ili na lijep način zadržite, ili se lijepo od njih konačno rastavite, i kao svjedoke dvojicu svojih pravednih ljudi uzmite, i svjedočenje radi Allaha obavite! To je savjet za onog koji u Allaha i u Posljednji dan vjeruje - a onome koji se Allaha boji, On će izlaz dati"},{"SurahNumber":65,"VerseNumber":3,"Text":"i opskrbit će ga odakle se i ne nada; onome koji se u Allaha pouzdaje, On mu je dovoljan. Allah će, zaista, ispuniti ono što je odlučio; Allah je svemu već rok odredio"},{"SurahNumber":65,"VerseNumber":4,"Text":"A one žene vaše, koje su nadu u mjesečno pranje izgubile - ako sumnjate - one treba da čekaju tri mjeseca, a i one koje ga još nisu dobile! Vrijeme čekanja za trudne žene jeste porod. A onome ko se Allaha boji, On će u svemu lahkoću dati"},{"SurahNumber":65,"VerseNumber":5,"Text":"To je Allahov propis koji vam On objavljuje. A onome ko se bude Allaha bojao, On će loše postupke pokriti i još mu nagradu uvećati"},{"SurahNumber":65,"VerseNumber":6,"Text":"Njih ostavite da stanuju tamo gdje i vi stanujete, prema svojim mogućnostima, i ne činite im teškoće, zato da biste na njih pritisak izvršili. Ako su trudne, snosite troškove njihovog izdržavanja sve dok se ne porode; a ako vam djecu doje, onda im dajte naknadu i sporazumite se međusobno na lijep način. A ako nastanu razmirice, neka mu onda druga doji dijete"},{"SurahNumber":65,"VerseNumber":7,"Text":"Neka imućan prema bogatstvu svome snosi trošak dojenja, a onaj koji je u oskudici, neka izdvaja prema tome koliko mu je Allah dao. Allah nikog ne zadužuje više nego što mu je dao; Allah će, sigurno, poslije tegobe, olakšanje dati"},{"SurahNumber":65,"VerseNumber":8,"Text":"A koliko li samo naselja bi što se o zapovijed Gospodara svoga i Njegovih poslanika ogluši?! Pa smo s njima žestoko račun sveli i kaznili ih - a i kaznit ćemo ih - patnjom užasnom"},{"SurahNumber":65,"VerseNumber":9,"Text":"Oni su pogubnost postupaka svojih iskusili, a propast je bila - i bit će - njihov kraj"},{"SurahNumber":65,"VerseNumber":10,"Text":"Allah je za njih bolnu patnju pripremio; zato se bojte Allaha, o vi koji ste razumom obdareni, vi koji vjerujete! Allah vam je već spustio Opomenu"},{"SurahNumber":65,"VerseNumber":11,"Text":"i poslao Poslanika, koji vam Allahove ajete jasne kazuje, da bi iz tmina na svjetlo izveo one koji vjeruju i dobra djela čine. A onoga koji bude u Allaha vjerovao i dobro činio, uvest će u džennetske bašče kroz koje rijeke teku. U njima će vječno, zanavijek ostati; najljepšu opskrbu Allah mu je pripremio"},{"SurahNumber":65,"VerseNumber":12,"Text":"Allah je sedam nebesa i isto toliko slojeva zemlje stvorio; Njegova odredba do svih njih dospijeva da biste vi znali da Allah nad svime ima moć i da Allah znanjem Svojim sve obuhvaća"},{"SurahNumber":66,"VerseNumber":1,"Text":"O Vjerovjesniče, zašto sebi zabranjuješ ono što ti je Allah dozvolio-želeći zadovoljstvo svojih supruga? A Allah je Onaj Koji oprašta grijehe i milostiv je"},{"SurahNumber":66,"VerseNumber":2,"Text":"Allah vam je propisao kako da svoje zakletve iskupite; Allah je vaš Gospodar; On je Sveznajući i Mudri"},{"SurahNumber":66,"VerseNumber":3,"Text":"A kad Poslanik jednoj supruzi svojoj tajno govor povjeri, pa ga ona razglasi. a Allah mu to obznani, on je upozna s nečim što je kazala, a nešto prešuti. Pa kad je on o tome obavijesti, ona upita: \"Ko tebe o tome izvijesti On odgovori: \"lzvijestio me je Sveznajući, Onaj Koji u potpunosti sve zna"},{"SurahNumber":66,"VerseNumber":4,"Text":"Ako vas dvije učinite pokajanje Allahu, pa, vi ste bile učinile ono zbog čega je trebalo da se pokajete. A ako se protiv njega udružite, pa, Allah je zaštitnik njegov, i Džibril, i čestiti vjernici; najposlije, i svi meleki će mu podrška biti"},{"SurahNumber":66,"VerseNumber":5,"Text":"Ako vas on pusti, Gospodar njegov će mu dati, umjesto vas, bolje supruge; muslimanke, muminke, pokorne Allahu, pokajnice, pobožne, koje poste, i udavane i djevice"},{"SurahNumber":66,"VerseNumber":6,"Text":"O vi koji vjerujete, sebe i porodice svoje čuvajte od Vatre kojoj su ljudi i kamenje gorivo, o kojoj se meleki strogi i snažni brinu, koji se onome što im Allah zapovjedi ne opiru, i koji ono što im se naredi izvršavaju"},{"SurahNumber":66,"VerseNumber":7,"Text":"O vi koji niste vjerovali, danas se ne pravdajte, bit ćete kažnjeni samo za ono što ste radili"},{"SurahNumber":66,"VerseNumber":8,"Text":"O vi koji vjerujete, pokajte se čineći Allahu tevbu iskrenu, ne bi li Gospodar vaš loše postupke vaše izbrisao i da bi vas u džennetske bašče, kroz koje rijeke teku, uveo, na Dan u kojem Allah neće poniziti Vjerovjesnika i one koji su zajedno s njim vjerovali; svjetlo njihovo ići će ispred njih, s njihove desne strane. \"Gospodaru naš\", govorit će oni, \"učini potpunim svjetlo naše i oprosti nam. Ti, doista, nad svime imaš moć"},{"SurahNumber":66,"VerseNumber":9,"Text":"O Vjerovjesniče, bori se protiv nevjernika i licemjera i budi strog prema njima! Njihovo prebivalište bit će Džehennem, a užasno je to krajnje odredište"},{"SurahNumber":66,"VerseNumber":10,"Text":"Allah navodi kao primjer onih koji ne vjeruju ženu Nuhovu i ženu Lutovu: bile su udate za dva čestita roba Naša, pa su ih iznevjerile, i njih dvojica im neće ništa moći kod Allaha pomoći, i bit će rečeno: \"Ulazite vas dvije u Vatru, s onima koji u nju ulaze"},{"SurahNumber":66,"VerseNumber":11,"Text":"A Allah navodi kao primjer onih koji vjeruju ženu faraonovu, kad je rekla: \"Gospodaru moj, sagradi mi kod Sebe kuću u Džennetu i spasi me od faraona i njegovih postupaka, i izbavi me od ljudi zulumćara"},{"SurahNumber":66,"VerseNumber":12,"Text":"I Merjemu, kćer Imranovu, koja je nevinost svoju sačuvala, pa smo u nju duha Svog udahnuli, i ona je u riječi Gospodara svoga i knjige Njegove povjerovala i od onih koji su pokorni bila"}]}