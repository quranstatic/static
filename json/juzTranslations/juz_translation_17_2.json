{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":21,"VerseNumber":1,"Text":"Karab troh watee bak manusia Peugot keunira dijih ngon Allah Mantong cit dijih jipeubuet laen Mantong jipaleng lalee that Ieupah"},{"SurahNumber":21,"VerseNumber":2,"Text":"Peue-peue nyang teuka ayat bak Po jih Nyang baro dijih jideungo sudah Jipeuileh ngon jimeu‘en-meuʻen"},{"SurahNumber":21,"VerseNumber":3,"Text":"Ate jih dum nyan lale sileupah Awaknyan lalem jimeurahsia Peue nyan jijakba meunan jipeugah Jih kon insan cit saban ngon gata Jibalek matateuh mangat salah Ka ta eu sihe cit keu noe jiba Pakon cit gata harokteuh leupah"},{"SurahNumber":21,"VerseNumber":4,"Text":"Neukheun Tuhan lon neuteupeue keudroe Di langet bumoe peue nyang jipeugah That deuh Neudeungo lom that Neuteupeue"},{"SurahNumber":21,"VerseNumber":5,"Text":"Bah haba lumpoe jikheun beurakah Jipeuna-peuna atra nyan bandum Carong meupanton jih nyan jipeugah Yue ba treuk keunoe saboh mukjizat Nyang jeuet keu ayat nyang kon beurakah Lagee dum Rasul yoh masa dilee"},{"SurahNumber":21,"VerseNumber":6,"Text":"Ureueng nyan dilee binasa sudah Oh Iheueh jilakee han jimeuiman Nyoe ek jiiman teuma jipeugah"},{"SurahNumber":21,"VerseNumber":7,"Text":"Dum Rasul Kamoe yoh gohlom gata Wahyu cit geuba Kamoe peurintah Ureueng agam cit bandum ureueng nyan Teuma tatanyong bak ureueng ceudah Meunyo gata dum hana tateupeue Bak ureueng teupeue tatanyong bagah"},{"SurahNumber":21,"VerseNumber":8,"Text":"Kon gopnyan hana pajoh makanan Meupeujeuet gopnyan tuboh ngon gapah Lom pih kon gopnyan ureueng nyang keukai"},{"SurahNumber":21,"VerseNumber":9,"Text":"Kamoe bri beukai nyang beuna leupah Lheueh nyan meupeutroh janji ngon gopnyan Bandum ureueng nyan Kamoe peuleupah Meunan pih laen soe nyang h‘eut Kamoe Nyang bantah Kamoe binasa sudah Nyang batat tungang Meupubinasa"},{"SurahNumber":21,"VerseNumber":10,"Text":"Teuma keu gata Meupeutron sudah Meupeutron kitab nyang jroh keu gata Pakon digata han tatem papah Peue han tapike ngon akai gata"},{"SurahNumber":21,"VerseNumber":11,"Text":"Padum na nyang ka binasa sudah Nanggroe nyang lalem Meupubinasa Meugantoe teuma kaom nyang ceudah Kaom nyang laen di likot jih nyan"},{"SurahNumber":21,"VerseNumber":12,"Text":"Teuma keu jih nyan azeueb that leupah ‘Oh ban jirasa azeueb Kamoe bri Jiplueng berlari teumakot leupah"},{"SurahNumber":21,"VerseNumber":13,"Text":"Bek kaplueng keunan kajak weh keudeh Bak nyang uroejeh udepkeuh mewah U rumoh dilee keudeh kajak woe Gata nyang jinoe mangat kapeugah"},{"SurahNumber":21,"VerseNumber":14,"Text":"Jikheun ceulaka keubit dum kamoe Lalem that kamoe masa nyang sudah"},{"SurahNumber":21,"VerseNumber":15,"Text":"Meunankeuh sabe jilakee-lakee Hingga jih lagee jeundrang tho leupah Kamoe peujeuet jih lagee naleueng tho"},{"SurahNumber":21,"VerseNumber":16,"Text":"Nyang Kamoe ato dum kon beurakah Langet ngon bumoe ngon bandum asoe Kamoe peujeuet nyoe kon tan phaedah Kon Kamoe peujeuet keu gura-gura"},{"SurahNumber":21,"VerseNumber":17,"Text":"Meunyo cit hawameuh that-that mudah Meu napsu Kamoe keu gura-gura Kamoe keurija hana peue salah"},{"SurahNumber":21,"VerseNumber":18,"Text":"Teutapi Kamoe Meurhom ngon nyang got Ateueh nyang jeuheut kakeuh jih bicah Gadoh nyang jeuheut gata ceulaka Tapeugah khaba nyang kon keu Allah"},{"SurahNumber":21,"VerseNumber":19,"Text":"Soe nyang di langet ngon nyang di bumoe Bandum atra nyoe milek droe-Neuh sah Nyang na di sideh dum malaikat Pubuet ibadat sabe keu Allah Teukabo hana hek geuh pih hana"},{"SurahNumber":21,"VerseNumber":20,"Text":"Teuseubeh teuma sabe di babah Malam ngon uroe hana geupiyoh Teuseubeh sunggoh geupujoe Allah"},{"SurahNumber":21,"VerseNumber":21,"Text":"Peue le that tuhan sinoe di bumoe Jipeugot keudroejih dum le leupah Ureueng nyang mate jeuet jipeuudep Jeuet jipeubangket teuma jibalah"},{"SurahNumber":21,"VerseNumber":22,"Text":"Get pih di langet got pih di bumoe Meunyo le sinoe tuhan jipeugah Nyang bukon Allah dum le di sinoe Meunyo bit meunoe anco dum bicah Tuhan dum laen meunyo le sinoe Langet ngon bumoe reuloh meuruah Tuhan po ‘arasy Maha Suci that Kon sagai meuhat lagee jih peugah"},{"SurahNumber":21,"VerseNumber":23,"Text":"Peue nyang Neupeubuet hana soe tanyong Bak jih geutanyong pakon ka salah"},{"SurahNumber":21,"VerseNumber":24,"Text":"Peue jicok laen dum jih keu Tuhan Jipeugot tuhan nyang bukon Allah Takheun toh daliteuh dum di gata Jinoe beu sigra laju tapeugah Nyoe kitab bak lon get kitab dilee Bandum nyan teuntee hana geupeugah Geupeugah bandum haba peuingat Keu bandum umat beuna ngon salah Tapi le that jih hana jiteupeue Jicok nyang bateue nyang hak jikeubah"},{"SurahNumber":21,"VerseNumber":25,"Text":"Dum Rasul Kamoe yoh gohlom gata Bandum geujak ba peue nyang peurintah Nyang Kamoe wahyu ubak ureueng nyan Tan laen Tuhan meulengkan Allah Bandum nyang laen kon sagai Tuhan Lonkeuh nyang Tuhan nyang beu taseumah"},{"SurahNumber":21,"VerseNumber":26,"Text":"Jipeugah aneuk-Neuh malaikat Maha suci that na aneuk Allah Akan tetapi dum malaikat Nyang mulia that dum hamba Allah"},{"SurahNumber":21,"VerseNumber":27,"Text":"Tan dilee gopnyan ngon narit Tuhan Peurintah Tuhan geupubuet bagah"},{"SurahNumber":21,"VerseNumber":28,"Text":"Tuhan Neuteupeue nyang di keue gopnyan Di likot gopnyan hana meuubah o Chupeuʻat keu gob hanjeuet geulakee Meu kon ka teuntee nyang ridha Allah Teumakotgeuh that bandum keu Tuhan Meubacut pih tan lawan peurintah"},{"SurahNumber":21,"VerseNumber":29,"Text":"Beurangsoe nyang kheun lam kawan jih nyan Lon nyoekeuh Tuhan kon sidroe Allah Nyan Kamoe balah keu jih nuraka Soe nyang elanya nyan keueh beunalah"},{"SurahNumber":21,"VerseNumber":30,"Text":"Peue di si kaphe hana jiteupeue Langet ngon bumoe rapat that leupah Dilee meukeumat lagee teupatroe Teuma ‘oh dudoe Kamoe peupisah Bandum nyang udep Meupeujeuet bak ie Meunyo hana ie cit jeuet keu sosah Teuma boh pakon han jimeuiman"},{"SurahNumber":21,"VerseNumber":31,"Text":"Meupeujeuet gunong raya ngon meugah Meunyo di bumoe Meupeujeuet gunong Han that meuguncang ‘oh na mushibah Meupeujeuet jalan dum dalam bumoe Keudeh ngon keu noe jeuet jijak bagah"},{"SurahNumber":21,"VerseNumber":32,"Text":"Meupeujeuet langet sang lagee loteng Lagee bubong seng Meujaga leupah y Bandum tanda nyan dijih jipaleng Jingieng ho laen sang-sang beurakah"},{"SurahNumber":21,"VerseNumber":33,"Text":"Tuhan nyang peujeuet malam ngon uroe Ngon mata uroe hu meujeureulah Meunan pih buleven jijak jalan droe Maseng jak keudroe hana soe papah"},{"SurahNumber":21,"VerseNumber":34,"Text":"Hana nyang keukai dum manusia Yoh gohlom gata keukai meukeubah Peue jih ek keukai ‘oh mate gata"},{"SurahNumber":21,"VerseNumber":35,"Text":"Bandum jirasa mate han ubah Nyang na meunyawong jirasa mate Kamoe nyang uji beuna ngon salah r Jeuheut deungon got dum Kamoe ujoe Bak Kamoe tawo cit teuma bagah"},{"SurahNumber":21,"VerseNumber":36,"Text":"‘Oh jieu gata le awak kaphe Jipeukhem teuh le jikheun beurakah Nyoeroh jih nyang kheun keu tuhan tanyoe Bandum jih cit nyoe kaphe keu Allah"},{"SurahNumber":21,"VerseNumber":37,"Text":"Cit ka Geupeujeuet dum manusia Napsu keu sigra dumpeue beu bagah Cit Lon peuleunmah bak bandum gata Ayat Lon tanda azeueb that leupah Bek roe talakee beu bagah teuka"},{"SurahNumber":21,"VerseNumber":38,"Text":"Toh janji gata laju jipeugah © Í Peue nyang tajanji pajan troh teuka f Meunyo bit beuna peue nyang tapeugah"},{"SurahNumber":21,"VerseNumber":39,"Text":"Meunyo jiteupeue dum le si kaphe Watee han ek le droe jipeusiblah 7 Apui bak muka ngon apui bak rueng Hana soe tulong jih nyan jipeuglah"},{"SurahNumber":21,"VerseNumber":40,"Text":"Azeueb cit teuka hana jithee-thee Ban tanjo jithee teukeujot leupah Han ek jitulak ‘oh teuka azeueb Tanggoh pih hanjeuet keu jih geupeugah"},{"SurahNumber":21,"VerseNumber":41,"Text":"Rasul nyang dilee dum nibak gata 3 Pih jipeuseunda jikhem meuhah-hah 5 Geubri treuk azeueb keu jih nyan teuma Nyang jipeuseunda masa nyang sudah"},{"SurahNumber":21,"VerseNumber":42,"Text":"Takheun soe nyang ek jagateuh dum nyan Bak azeueb Tuhan nyang Maha Murah Malam ngon uroe ek na soe jaga Tapi jih nyata han cit meuubah Han cit jiingat dijih keu Pojih Muka jih dijih jipaleng bagah"},{"SurahNumber":21,"VerseNumber":43,"Text":"Peue na le tuhan laen dum dijih Nyang peulahra jih bak azeueb Allah Han ek soe bantu jih nibak Kamoe G Meunyo kon Kamce nyang ek jak peuglah Hana meusidroe nyang ek peungon jih"},{"SurahNumber":21,"VerseNumber":44,"Text":"Tapi dilee jih cit seunang leupah Kamoe bri seunang jih ngon du-dujih ; Hingga umu jih panyang trep leupah Peue hana jieu bumoe bak jih duek Ka Kamoe peuseuk bineh meutarah Kamoe peukureueng bineh-binehjih Peue mantong cit jih meunang jipeugah"},{"SurahNumber":21,"VerseNumber":45,"Text":"Takheun gata dum nyang lon peuingat Wahyu Hadharat kon droe lon peugah Teuma si tuloe meu tapeuingat Hana manfaat meu ube seupah Han deuh jideungo ‘oh tameuhoi jih"},{"SurahNumber":21,"VerseNumber":46,"Text":"Troh azeueb keu jih meubaro teulah : ‘Oh keunong bacut azęueb ubak jih Nibak Tuhan jih ka apoh apah Jikheun ceulaka geutanyo jinoe Taelanya droe masa nyang sudah"},{"SurahNumber":21,"VerseNumber":47,"Text":"Kamoe ba treuk ceng uroe kiamat Nyang ade that-that han tom meusalah Hana meusidroe pih meuelanya Meuube seuma hana meuilah Bahle bacut that leumah di sinoe Keunira Kamoe cukop that leupah s"},{"SurahNumber":21,"VerseNumber":48,"Text":"Ka Iheueh Kamoe bri bak nabi Musa Ngon Harun duageuh ba peurintah Kamoe bri kitab ngon peuneurangan Ngon peuringatan mangat bek salah Soe nyang takwa jitueng teuladan j"},{"SurahNumber":21,"VerseNumber":49,"Text":"Takot keu Tuhan nyang Maha Murah À: Bah han deuh geu-eu gopnyan teumakot Bandum geuturot peue nyang peurintah Teumakot geuh lom uroe kiamat"},{"SurahNumber":21,"VerseNumber":50,"Text":"Nyoekeuh amanat beureukat leupah č Nyoe peuringatan nyang Kamoe peutron Pakon gata dum han tatem papah Pakon taungki digata dum nyoe"},{"SurahNumber":21,"VerseNumber":51,"Text":"Dilee di-Kamoe pih ka meupeugah Ka heueh Meubri nyoe ubak Ibrahim Gopnyan that yakin peutunyok Allah Kamoe Meuteupeue bandum hai gopnyan"},{"SurahNumber":21,"VerseNumber":52,"Text":"Bak watee gopnyan geukheun bak ayah Geukheun bak ayahgeuh ngon bak kaom f Geuh peue nyoe patong dum tajak seumah"},{"SurahNumber":21,"VerseNumber":53,"Text":"Jikheun kamoe eu dum du-du kamoe Bandum atra nyoe dilee geuseumah"},{"SurahNumber":21,"VerseNumber":54,"Text":"Geukheun nyan gata ngon du-du gata y í Leupah that nyata ka sisat leupah X"},{"SurahNumber":21,"VerseNumber":55,"Text":"Jikheun peue beuna nyan nyang gata ba d Kon pura-pura narit tapeugah"},{"SurahNumber":21,"VerseNumber":56,"Text":"Geukheun Po gata nyang keubit jinoe Po langet bumoe Neupeujeuet sudah Lon nyoe keu saksi atra nyan bandum Ka Neubri maklum bak lon le Allah"},{"SurahNumber":21,"VerseNumber":57,"Text":"Demi Allah lon meupeubinasa € Dum patong gata nyang gata seumah ó Meunyo ka tajak bandum u lua"},{"SurahNumber":21,"VerseNumber":58,"Text":"Geupeubinasa treuk laju bagah Patong nyang rayok geukeubah saboh Nyang laen geuproh hana geukeubah Mangat jitanyong teuma bak jih nyan"},{"SurahNumber":21,"VerseNumber":59,"Text":"Jikheun treuk soe nyan jeuheut sileupah Q Soe dum peulaku tuhan geutanyoe ; Lalem that jih nyoe hana ban peugah"},{"SurahNumber":21,"VerseNumber":60,"Text":"Kheun treuk awak nyan na aneuk muda Jikheun beurhala jimeung peubicah Aneuk muda nyan nan jih Ibrahim"},{"SurahNumber":21,"VerseNumber":61,"Text":"Boh mangat yakin jak eu jih bagah Mangat trang jieu le manusia Bek sang duseuta meunan jipeugah"},{"SurahNumber":21,"VerseNumber":62,"Text":"Jikheun nyo gata pubuet atra nyoe Ibrahim peue roe buetteuh brok leupah Tuhan dum kamoe tapeubinasa"},{"SurahNumber":21,"VerseNumber":63,"Text":"Geukheun nyang raya nyan nyang peubicah Bak tuhan rayok tatanyong laju Meunyo jimeusu mangat jipeugah"},{"SurahNumber":21,"VerseNumber":64,"Text":"Teuingat jih treuk bak droe jih bandum Bit gata bandum lalem that leupah"},{"SurahNumber":21,"VerseNumber":65,"Text":"Teuma jibalek jiteukui ulee Atra ka tathee teuma jipeugah s Atra cit tathee han jeuet jimarit"},{"SurahNumber":21,"VerseNumber":66,"Text":"Meu han jeuet marit peue cit taseumah Geukheun taseumah nyang bukan tuhan Meubacut pih tan jibri phaedah Meularat pih han jibri keu gata"},{"SurahNumber":21,"VerseNumber":67,"Text":"‘Euh bit ceulaka gata dum teulah Lom nyang taseumah nyang bukan Tuhan Peue tan pikeran gata nyang ceudah"},{"SurahNumber":21,"VerseNumber":68,"Text":"Kheun treuk awak nyan katot jih keudeh C Jijak peujayeh peue nyang taseumah Meu bit tapeubuet tatulong tuhan Teutot jih rijang lam apui mirah"},{"SurahNumber":21,"VerseNumber":69,"Text":"Kamoe kheun sijuek dikah hai apui Beu kapeureului ureueng tan salah i Ibrahim teuma ka keuh seulamat"},{"SurahNumber":21,"VerseNumber":70,"Text":"Nyang keunong laknat kaphe seurakah Ibrahim jimeung elanya le jih Kamoe peujeuet jih nyang rugoe leupah"},{"SurahNumber":21,"VerseNumber":71,"Text":"Gopnyan deungon Luth Kamoe ba jinoe c Keudeh bak bumoe nyang raya tuah Meubri beureukat dalam nanggroe nyan Keu bandum alam nyang got that leupah"},{"SurahNumber":21,"VerseNumber":72,"Text":"Meubri keu gopnyan Ishak ngon Yaʻkob $ Aneuk nyang patot geunantoe ayah Bandum ureueng nyan ureueng nyang shaleh"},{"SurahNumber":21,"VerseNumber":73,"Text":"Kamoe peuleubeh meutamah tuah Bandum ureueng nyan peumimpin ummat Peutunyok rakyat geuba peurintah i Wahyu bak Kamoe bandum geujak ba Geuyue keurija buet nyang jroh leupah Peubuet seumbahyang geubri ngon zakeuet Bandum geusujud Kamoe geuseumah"},{"SurahNumber":21,"VerseNumber":74,"Text":"Ubak nabi Luth hikeumah Meubri Ileum‘ee lagi Kamoe bri luah Meupeuglah gopnyan bak naggroe jeuheut Teumpat jipeubuet jahe sileupah Fasek ngon jeuheut kaom di sinan"},{"SurahNumber":21,"VerseNumber":75,"Text":"Meuba treuk gopnyan lam rahmat Allah ; Lam rahmat Kamoe Meupeulop gopnyan l Jeuet teuma gopnyan shaleh that leupah"},{"SurahNumber":21,"VerseNumber":76,"Text":"Nabi Noh teuma geumeungadu droe Dilee bak Kamoe haigeuh geupeugah Kamoe teurimong nyang lakee gopnyan Ngon ahli gopnyan Kamoe peusiblah Bak bala raya meupeuglah gopnyan"},{"SurahNumber":21,"VerseNumber":77,"Text":"Meutulong gopnyan bak kaom jadah Kaom nyang han tem iman keu Kamoe ja Dum ayat Kamoe sulet jipeugah Kaom nyan jeuheut han jimeuiman Kamoe peukaram treuk dum jih sudah"},{"SurahNumber":21,"VerseNumber":78,"Text":"Daud Sulaiman watee geuhukom Tanaman kaom kameng jak reupah PÀ D Pakri geuhukom awak nyan teuma Kamoe peunyata Meukalon sudah"},{"SurahNumber":21,"VerseNumber":79,"Text":"Kamoe peumuphom ubak Sulaiman 65 Bandua gopnyan ureueng meutuah Padum hikeumah dengan ‘eleumee Bak gopnyan teuntee Kamoe bri luah Jikheun teuseubeh gunong ngon cicem Ngon Daud jitem Kamoe peumudah Kuasa Kamoe meupeubuet meunan"},{"SurahNumber":21,"VerseNumber":80,"Text":"Buet jaroe gopnyan pih keubit ceudah Geupeugot bajee Kamoe peurunoe Nyan bajee beusoe nyang kong that leupah Mangat dalam prang gata bek luka Teuma na gata chukor keu Allah"},{"SurahNumber":21,"VerseNumber":81,"Text":"Sulaiman teuma Kamoe bri angen r Jijak peumeuʻen ho nyang geupeugah 3 Bak nanggroe nyang ka meubri beureukat Laju beurangkat keunan geulangkah Cit Kamoe teupeue bandum peukara"},{"SurahNumber":21,"VerseNumber":82,"Text":"Lam laot raya chethan dum geukrah Jilangue jinom keudeh lam laot Bandum jipeubuet ban nyang geupeugah Buet-buet nyang laen lom jikeurija Kamoe meujaga bandum bek salah"},{"SurahNumber":21,"VerseNumber":83,"Text":"Di Ayyub teuma yoh geungadu droe i Meularat lon nyoe hana ban peugah Droe-Neuh geumaseh han teukira Bandum hana sa ngon gaseh Allah"},{"SurahNumber":21,"VerseNumber":84,"Text":"Peue nyang geulakee Kamoe teurimong Luka ngon keumong puleh le bagah Kamoe peugadoh meularat gopnyan Ngon ahli gopnyan Meupeuwo sudah Kamoe bri laen lom ahli gopnyan Nyang saban ngon nyan rahmat meulimpah Bandum atra nyan Kamoe bri rahmat Soe nyang ibadat meunan meubalah"},{"SurahNumber":21,"VerseNumber":85,"Text":"Ismail, Idris deungon Zulkifli Ò; Bandum Kamoe bri saba that leupah"},{"SurahNumber":21,"VerseNumber":86,"Text":"Kamoe peutamong lam rahmat Kamoe Bandum ureueng nyoe shaleh meutuah"},{"SurahNumber":21,"VerseNumber":87,"Text":"Nyang Zunnun teuma beungeh that gopnyan Keu kaom gopnyan hana ban peugah Geukeubah kaomgeuh geujak sidroe Geusangka Kamoe han ek meuhilah Sang-sang Kamoe nyoe hana kuasa Lam seupot buta geumeuhoi Allah Tan Tuhan laen meulengkan droe-Neuh Suci that Droe-Neuh lon lalem leupah"},{"SurahNumber":21,"VerseNumber":88,"Text":"Kamoe teurimong nyang lakee gopnyan Meupeuglah gopnyan hana le sosah Soe nyang meuiman taʻat keu Kamoe Meunankeuh Kamoe sabee meupeuglah"},{"SurahNumber":21,"VerseNumber":89,"Text":"Di Zakaria pih geungadu droe Tuhanku lon nyoe bek Neubri sosah Sidroe lon sagai aneuk lon hana Nyang tueng pusaka Neubri ya Allah Droe-Neuhkeuh nyang ek bri wareh keu lon"},{"SurahNumber":21,"VerseNumber":90,"Text":"Kamoe teurimong teuma le bagah Kamoe bri Yahya teuma keu gopnyan Peurumoh gopnyan Kamoe bri tuah Ureueng nyan bandum ubak buet nyang got Laju geuseutot meubagah-bagah Galak meudoʻa gopnyan bak Kamoe Keu ‘azeueb Kamoe teumakot leupah Galak ngon takot ngon khusyu‘ pih that"},{"SurahNumber":21,"VerseNumber":91,"Text":"Sidroe treuk meuhat inong meutuah Geupeulahra that meunalee gopnyan Kamoe pruh keunan roh Kamoe bagah Meupeujeuet gopnyan ngon aneuk gopnyan Mukjizat sinan raya that leupah Jeuet saboh tanda keu bandum alam"},{"SurahNumber":21,"VerseNumber":92,"Text":"Gata roe bandum hana meupisah Ummat gata dum cit saboh ummat Po gata meuhat cit Lon nyoe Allah Keu Lonkeuh bandum peubuet ibadat Lon sidroe meuhat nyang beu taseumah"},{"SurahNumber":21,"VerseNumber":93,"Text":"Teuma awak nyan ka jimeukoh-koh Meuputoh-putoh meupeucah-peucah Jiwoe cit teuma bandum bak Kamoe"},{"SurahNumber":21,"VerseNumber":94,"Text":"‘Oh troh bak Kamoe bandum meubalah Soe nyang peubuet got lon jimeuiman Usaha jih nyan méuguna leupah Han sia-sia usaha jih nyan Kamoe tuleh nyan bandum meukeubah"},{"SurahNumber":21,"VerseNumber":95,"Text":"Nanggroe nyang ka lheueh Meupeubinasa Jiwoe dum teuma keudeh bak Allah Han mungken jih han jiwoe bak Kamoe"},{"SurahNumber":21,"VerseNumber":96,"Text":"Hingga troh sampoe watee geupeuhah Geupeuhah guha Yakjuj wa makjuj Jitron kon bacut rame jih leupah"},{"SurahNumber":21,"VerseNumber":97,"Text":"Teuma ka rap troh janji nyang beuna Teuglong dum mata watee nyan teuhah Mata dum kaphe watee nyan teuglong Seurta ngon jikheun ceulaka sudah Wahe ceulaka bandum gata nyoe Dilee atra nyoe dum tapeubeu-ah Hana tapike keu troh atra nyoe Tapi gata nyoe lalem that leupah"},{"SurahNumber":21,"VerseNumber":98,"Text":"Nyoe gata bandum due ju nuraka Ngon nyang tapuja nyang bukan Allah Peue nyang taseumah pih sinan sapat Ngon gata meuhat lam apui mirah"},{"SurahNumber":21,"VerseNumber":99,"Text":"Meunyo jih Tuhan han jilop keunan Nyoe bandum sinan keukai geukeubah"},{"SurahNumber":21,"VerseNumber":100,"Text":"Ngon meusu naph‘ah raya meugr‘o-gr‘o í Han deuh jideungo peue nyang tapeugah"},{"SurahNumber":21,"VerseNumber":101,"Text":"Teuma ureueng nyang dilee peubuet got € Gopnyan jioh that ngon apui mirah"},{"SurahNumber":21,"VerseNumber":102,"Text":"Meung naph‘ah apui han deuh geudeungo Dalam istanageuh seunang leupah Peue nyang h‘eut napsugeuh na di sinan Keukai geuh sinan seunang ngon mewah"},{"SurahNumber":21,"VerseNumber":103,"Text":"Haro hara that raya watee nyan Tapi ureueng nyan han jeuet keu sosah 4 Geusambot gopnyan le malaikat Nyoekeuh pat teumpat gata geukeubah Peue nyang geujanji dilee keu gata Uroe nyoe teuka hana meuubah"},{"SurahNumber":21,"VerseNumber":104,"Text":"Uroe nyoe langet dum Kamoe gulong Lagee geugulong surat keureutah Lagee dilee phon yoh Kamoe peujeuet Jinoe meunan jeuet meuwoe seujarah Ka Kamoe janji meunan meupeubuet"},{"SurahNumber":21,"VerseNumber":105,"Text":"Lam kitab zabur pih Kamoe peugah Lam kitab zabur ka Kamoe tuleh Oh Iheueh meutuleh peue nyang peurintah Bumoe nyoe teuma jitueng pusaka Bandum le hamba nyang pantah tiwah Hamba nyang shaleh teuʻoh peutimang"},{"SurahNumber":21,"VerseNumber":106,"Text":"Atra nyan peusan tapeutroh bagah Peusan keu kaom nyang tem ibadat"},{"SurahNumber":21,"VerseNumber":107,"Text":"Gata cit meuhat rahmat meulimpah Meukirem gata cit jeuet keu rahmat Mangat seulamat dum hamba Allah Seuluroh alam meuteumee rahmat"},{"SurahNumber":21,"VerseNumber":108,"Text":"Takheun amanat teuma Lon peugah Neuwahyu bak lon Tuhan dum gata Cit sidroe sahja nyan Tuhan Allah Teuma peue gata ka tapeujok droe"},{"SurahNumber":21,"VerseNumber":109,"Text":"Meu han jijok droe teuma tapeugah Lon ka lon peutroh saban ngon gata Pajan troh masa nyang janji Allah Han ek lon tujan toe got pih jioh Saleh pajan troh hana Neupeugah"},{"SurahNumber":21,"VerseNumber":110,"Text":"Tuhan Neuteupeue narit nyang lahe Nyang hana lahe pih hana ubah Peue-peue nyang tasom bandum Neuteupeue"},{"SurahNumber":21,"VerseNumber":111,"Text":"Lom han lon teupeue peue nyoe fitnah i Cubaankeuh nyoe Neubri keu gata Dum got pih gata nak seunang leupah Dang-dang troh watee neubri that seunang"},{"SurahNumber":21,"VerseNumber":112,"Text":"Nabi lom neukheun wahe ya Allah Neubri putosan nyang beuna jinoe Tuhan Po kamoe nyang Maha Murah Tuhan nyang tulong kamoe meuteuntee Kon sagai lagee nyang gata peugah AL-HAJJ (EK HAJI) Ngon nama Allah lon peuphon surat Tuhan Hadharat nyang Maha Murah ; Tuhanku Sidroe geumaseh that-that Donya akhirat rahmat Neulimpah"},{"SurahNumber":22,"VerseNumber":1,"Text":"Wahe dum insan beu tatakwa Ubak Po gata nyang Maha Murah Raya that bala uroe kiamat Geumpa raya that Neubri le Allah"},{"SurahNumber":22,"VerseNumber":2,"Text":"Nyang peumom aneuk takalon bingong Sang hana jimom le aneuk lidah Nyang teungoh meume aneuk ka lahe Udep ngon mate saleh pakri bah Manusia dum takalon mabok Atra kon mabok teukeujot leupah Azeueb raya that Neubri le Tuhan"},{"SurahNumber":22,"VerseNumber":3,"Text":"Teuma na insan ladom seurakah Hana jipateh kuasa Tuhan Peurintah Tuhan dijih jibantah Padahai dijih ‘eleumeejih tan Jiikot chetan nyang jeuheut leupah"},{"SurahNumber":22,"VerseNumber":4,"Text":"Cit ka meuteuntee sipheuet si chetan Nyang ikot jih nyan cit ureueng salah Nyang cok jih keu ngon cit jipeusisat Jihoi jih meuhat lam apui mirah Jiba jih ubak azeueb nuraka"},{"SurahNumber":22,"VerseNumber":5,"Text":"Hai manusia chokteuh tapeugah Meunyo chok gata akan geubangket Taingat beusep keu droeteuh bagah Phon-phon bak tanoh meupeujeuet gata ‘Oh lheueh nyan teuma bak ie sicicah Bak ie sititek darah sijaroe Jeuet treuk keu asoe nyang ka geuulah Ladom asoe nyan hana geupeugot Tanda Hadharat kuasa leupah Nak Meupeuleumah kuasa Kamoe Lam rahim jinoe teuma Meukeubah Ban nyang hʻeut Kamoe Meukeubah sinan Troh watee jan nyan teubiet treuk bagah ‘Oh lheueh di sinan Kamoe peuteubiet Jeuet keu aneukmiet galakteuh leupah Lheueh nyan jih rayok ladom ka mate Ladom meuche-che meutot-tot langkah Ka lewat umu akai pih ka deue Tan le jiteupeue peue nyang jipeugah Dilee jiteupeue jinoe hana le Lom bumoe mate taeu bek salah Meupeutron ujeuen meugrak jih udep Hana meung that trep timoh le bagah Timoh tanaman indah hana ban"},{"SurahNumber":22,"VerseNumber":6,"Text":"Nyan tanda Tuhan kuasa leupah Allah nyo Tuhan ek Neupeuudep Ek Neupeubangket jan nyang hʻeut Allah Ureueng nyang mate ek Neupeuudep Tuhankeuh nyang bit kuasa leupah Ateueh beurangpeue Tuhan kuasa"},{"SurahNumber":22,"VerseNumber":7,"Text":"Kiamat teuka pih han meuubah Hana peue tachok uroe kiamat Uroe Neubangket bandum le Allah Ureueng lam kubu bandum Neubangket"},{"SurahNumber":22,"VerseNumber":8,"Text":"Teuma nyan sulet na cit nyang peugah Na ladom ureueng nyang bantah Tuhan Ileumeejih tan jimita hilah Kon na peutunyok kon na lam kitab Nyang bak Hadharat nyata Neupeugah"},{"SurahNumber":22,"VerseNumber":9,"Text":"Jipaleng keuieng teukabo jih that Jijak peusisat bak jalan Allah Meubri ‘ayeb jih di dalam donya Akhirat teuma pih lom Meubalah Uroe kiamat azeueb tutong that Keu jih nyan teumpat nuraka juah"},{"SurahNumber":22,"VerseNumber":10,"Text":"Buet jaroe droekeuh atra nyan bandum Tuhan hana tom Neupubuet salah Hantom elanya Tuhan keu hamba"},{"SurahNumber":22,"VerseNumber":11,"Text":"Cit manusia nyang peugot ulah Na nyang jisambe jiseumah Tuhan 3 Meunyo jih seunang galak jih leupah 3 Meunyo na bala keu jih cubaan Jibalek rijang Tuhan jikeubah Rugoe jih donya deungon akhirat Jeuet jih nyata that rugoe sileupah"},{"SurahNumber":22,"VerseNumber":12,"Text":"Jicok keu Tuhan nyang kon Hadharat Han ek meularat bak jih jipeuglah Lom pih jih han ek jibri munapheuʻat Kakeuh jih sisat jioh that leupah"},{"SurahNumber":22,"VerseNumber":13,"Text":"Leubeh toe jih nyan ubak meularat Nibak munapheuʻat nyang na phaedah Sijeuheut tuan sijeuheut rakan Nyankeuh atra nyan dijih jiseumah"},{"SurahNumber":22,"VerseNumber":14,"Text":"Tuhan peutamong ureueng meuiman Nyang buet ureueng nyan lom got that leupah Dalam churuga nyang na ngon ie krueng Di yup jih meulueng takalon indah Tuhan Neupeubuet ban nyang Neukheundak"},{"SurahNumber":22,"VerseNumber":15,"Text":"Soe nyang hana hak hana meutuah Soe nyang jisangka han tulong Tuhan Keu hamba-Neuh nyan nyang Rasul Allah Dalam donya nyoe got di akhirat Nyang got jiikat taloejih bagah Keudeh u langet jiikat taloe Lheueh nyan jiek droe jingieng u bawah Jikalon treuk buet jih peue na hase Nyang saket ate jih peue phaedah Nyang beungeh jih keu ajaran Nabi Jikeumeung taki keu Rasulullah"},{"SurahNumber":22,"VerseNumber":16,"Text":"Meunankeuh Kamoe Meupeutron ayat Nyata beuna that hana meusalah Soe nyang Neukheundak Tuhan peutunyok Soe nyang han tem cok rugoe sileupah"},{"SurahNumber":22,"VerseNumber":17,"Text":"Ureueng meuiman lom ngon Yahudi Muallaf lagi masa nyang sudah Nashrani teuma dengon Majusi Musyrikin lagi nyang raya salah Bandum ureueng nyang ka na putosan Sideh bak Tuhan akan Neubalah Uroe kiamat putosan Neubri Tuhan keu saksi beuna ngon salah"},{"SurahNumber":22,"VerseNumber":18,"Text":"Peue han tateupeue bandum jisujud Soe nyang di langet keupada Allah Soe nyang di bumoe uroe ngon buleuen Bintang ngon gunong sujud bak Allah Dumna bak kayee deungon binatang Le cit dum insan turot peurintah Teuma le cit jih nyang hak geu azeueb Han jitem pubuet peurintah Allah Beurangsoe nyang ka Tuhan peuhina Beurangsoe teuma han ek jiubah Beurangsoe han ek peubako jih nyan Ban nyang hʻeut Tuhan Neupeubuet bagah"},{"SurahNumber":22,"VerseNumber":19,"Text":"Dua ureueng nyoe meumusoh sabe í Tuhan jipike beuna ngon salah i Teuma si kaphe pakaian keu jih Geucok di sideh lam apui mirah Geuple ie hamim tutong hana ban"},{"SurahNumber":22,"VerseNumber":20,"Text":"Asoe pruet jih nyan anco dum bicah Ngon kulet jih pih anco sinaroe"},{"SurahNumber":22,"VerseNumber":21,"Text":"Ngon seunuet beusoe keu jih geukeubah"},{"SurahNumber":22,"VerseNumber":22,"Text":"‘Oh jimeung teubiet sabab saket that Geupeuwoe leugat keunan lom bagah Rasa treuk dikah azeueb tutong that Dilee kah batat kaphe keu Allah"},{"SurahNumber":22,"VerseNumber":23,"Text":"Tuhan peutamong ureueng meuiman Nyang buet ureueng nyan pih jroh sileupah Dalam churuga nyang kruengjih ile Di yup jih sabe takalon indah Geupeungui gopnyan gleueng meuh ngon intan Lom ngon pakaian sutra dhiet leupah"},{"SurahNumber":22,"VerseNumber":24,"Text":"Ka geupeutunyok bandum ureueng nyan Geumarit sinan hantom nyang salah Geutunyok gopnyan bak jalan teupat Jalan Hadharat nyang Maha Murah Droe-Neuh nyan nyang hak teurimong pujoe"},{"SurahNumber":22,"VerseNumber":25,"Text":"Dikaphe pindoe teuma buet salah Jitham dum ureueng bak jalan Tuhan Masjidil haram han jibri langkah Kamoe peujeuet nyan keu bandum insan Bandum cit saban dum hamba Allah Nyang tinggai sinan got nyang troh keunan Bandum jeuet keunan jitamong bagah Teuma nyang tamong napsu buet jeuheut Ngon lalem azeueb keu jih Meukeubah Kamoe peurasa azeueb that peudeh"},{"SurahNumber":22,"VerseNumber":26,"Text":"Jinoe jameunjih teuma Meupeugah Watee Ibrahim Kamoe bri teumpat Geujak ibadat bak rumoh Allah Bek peucharikat sagai keu Tuhan Peugleh rumoh-Lon ke ureueng thawaf Ureueng seumbahyang ruku‘ ngon sujud Khusyu‘ geupeubuet bandum peurintah"},{"SurahNumber":22,"VerseNumber":27,"Text":"Tabri thee haji bak manusia Jijak bak gata keunan dum bagah l Nyang jak ngon gaki nyang jak ngon kandran í Dum bansabohnyan keunan jilangkah Bak teumpat jioh dum teuka keunan"},{"SurahNumber":22,"VerseNumber":28,"Text":"Keumeung jak kalon dumna phaedah Le that munapheu‘at dum keu ureueng nyan Seubot nan Tuhan teuma le bagah Ka meudum uroe taseubot Tuhan Ka Neubri hewan dum le sileupah Tapajoh laju sie binatang nyan Tabri makanan keu ureueng sosah Ureueng meularat ngon ureueng gasien"},{"SurahNumber":22,"VerseNumber":29,"Text":"Peugleh kotoran lheueh nyan beubagah Tapeutroh nazar nyang tameuhajat Jak thawaf ligat lingka Baitullah"},{"SurahNumber":22,"VerseNumber":30,"Text":"Nyan tanoh hareuem tapeumulia Nyang Neuyue jaga bandum le Allah Amai nyang that got dum nyan bak Tuhan Keumuliaan hana ban peugah Binatang teurnak haleue keu gata Meulengkan nyang ka hareuem Geupeugah Teuma bek sagai tapuja patong Tamarit langsong pih bek nyang salah"},{"SurahNumber":22,"VerseNumber":31,"Text":"Khusyu‘ keu Tuhan bek peucharikat p Peubuet ibadat cit meu keu Allah % Beurangsoe jikheun charikat Tuhan < Teuma ureueng nyan seuulah-ulah Sang-sang jih nyan rhot sideh di langet Jisama leugat le cicem siwah Get pih jipeupo jih nyan le angen Jijak peumeuʻen jioh that leupah>"},{"SurahNumber":22,"VerseNumber":32,"Text":"Nyankeuh beurangsoe nyang peumulia 7 Bandum na tanda peurintah Allah Manasik Haji bek na nyang cupa Nyankeuh takwa ate jroh leupah"},{"SurahNumber":22,"VerseNumber":33,"Text":"Binatang nyan dum tatueng munapheu‘at x Dang-dang geuintat keu dam hadiah ; Geusie jih teuma bak Rumoh Tuhan Jeuet keu teubosan peue-peue nyang salah"},{"SurahNumber":22,"VerseNumber":34,"Text":"Ka Kamoe peujeuet keu tiep-tiep ummat Teumpat ibadat jiseubot Allah Binatang teurnak geusie kurubeuen Watee nyan geukheun cit nama Allah Ka Neubri keu jih nyan keu raseuki Bacut beujibri keu ureueng sosah d Jeuet Tuhan gata cit Tuhan sidroe Keunan tajok droe bek sagai salah Tamong Islam lom tapeusuka Soe nyang geumbira turot peurintah"},{"SurahNumber":22,"VerseNumber":35,"Text":"Watee jideungo geuseubot Tuhan Lam ate jih nyan teumakot leupah i Peue nyang mushibah pih ek jisaba Seumbahyang teuma hantom jikeubah Bandum raseuki nyang ka Kamoe bri Zakeuet dum jibri deungon seudeukah"},{"SurahNumber":22,"VerseNumber":36,"Text":"Kamoe peujeuet dum unta keu gata ; Nyan jeuet keu tanda keu syiʻar Allah % Manfaatjih le tatueng keu gata c Tasie tabaca ngon nama Allah i Sira jidong dum meubareh-bareh Meunyo ka jieh mate ka reubah Tapajoh sie jih tabri makanan Keu ureueng nyang han lakee seudeukah Meunan pih ureueng nyang tem meulakee Bandum nyan teuntee ureueng nyang sosah Meunan Kamoe bri mudah keu gata Mangat dum gata chukor keu Allah"},{"SurahNumber":22,"VerseNumber":37,"Text":"Asoe sie unta ngon darah unta Han troh jiteuka keudeh bak Allah Teutapi nyang troh bak Hak Taʻala Takwa gata nyang jroh that leupah Meunankeuh Neubri mudah keu gata Mangat dum gata taagong Allah Takheun teukeubi bek sagai lupa 1 Sabab keu gata Neubri hidayah Teuma ureueng nyang peubuet got sabe Geumbira ate bak jih tapeugah"},{"SurahNumber":22,"VerseNumber":38,"Text":"Tuhan Neubela ureueng meuiman d Nyang han meuiman khianat leupah Hana Neugalak kaphe khianat"},{"SurahNumber":22,"VerseNumber":39,"Text":"Neuyue prang leugat jih Neuyue balah Ureueng nyang jiprang gopnyan le kaphe Izin ka neubri neuyue prang bagah Sabab ureueng nyan ka jielanya Neuyue prang teuma jih nyan beubagah Tuhan kuasa Neutulong gopnyan"},{"SurahNumber":22,"VerseNumber":40,"Text":"Jiuse gopnyan nyang hana salah Jipeuteubiet geuh lam nanggroe gopnyan Sabab kheun gopnyan Po kamoe Allah é Adak kon Tuhan Neutulak bala Bak manusia ngon macam hilah Teuntee ka abeh rumoh ibadat Jireuloh meuhat le ureueng salah Rumoh ibadat awak Nashrani Deungon Yahudi jireuloh sudah Lom ngon meusijid nyang le di sinan Geuseubot Tuhan pih han jikeubah Teuma di Tuhan teuntee Neutulong Soe nyang tem tulong agama Allah Teuma cit Tuhan keubit that teuga Maha Perkasa Kuasa leupah"},{"SurahNumber":22,"VerseNumber":41,"Text":"Meunyo ureueng nyan Kamoe bri teumpat Kamoe peuteutap di bumoe Allah Meuhat seumbahyang ngon geuboh zakeuet Geuyue buet nyang got han tom geukeubah Geutham lom nibak buet keujeuhatan Bandum urosan meuwoe bak Allah"},{"SurahNumber":22,"VerseNumber":42,"Text":"Meunyo jipeugah sulet keu gata Dilee cit dum ka meunan jipeugah Kaom nabi Noh ‘Ad deungon Tsamud"},{"SurahNumber":22,"VerseNumber":43,"Text":"Ibrahim ngon Luth saban that leupah Kaom Ibrahim deungon kaom Luth bandum buet jeuheut han tom jikeubah"},{"SurahNumber":22,"VerseNumber":44,"Text":"Awak Madyan bandum pih şaban Musa pih meunan jikheun beurakah Lon bri treuk tanggoh keu bandum kaphe Lon azeueb jih le ‘oh Iheueh nyan bagah Pakriban balah Lon keu jih bandum"},{"SurahNumber":22,"VerseNumber":45,"Text":"Meunyo si lalem han peue peugah Padum le nanggroe Meupeubinasa Sabab jih nyata lalem that leupah Panteue tanaman jih abeh runtoh Monjih ka reuloh bandum jikeubah Meuligoe raya bandum abeh soh Tan le meusaboh pih na soe papah"},{"SurahNumber":22,"VerseNumber":46,"Text":"Pakon han jijak dum dalam bumoe 7 Lam ate jih nyoe pikiran ceudah É Deungon geulunyueng jideungo dumpeue Mangat jiteupeue beuna ngon salah Kon buta mata buta lam ate Dada jih sare takalon luah"},{"SurahNumber":22,"VerseNumber":47,"Text":"Jilakee ‘azeueb beurijang teuka Meunan bak gata dum jijak peugah Teuma di Tuhan meu ka Neujanji Bah beurangkakri han tom Neuubah Uroe siuroe sideh bak Tuhan Sang siribee thon dumnan trep leupah Sang siribee thon uroe geutanyoe"},{"SurahNumber":22,"VerseNumber":48,"Text":"Padum le nanggroe ka abeh sudah Padum le nanggroe Kamoe beri tanggoh Dijih lam gadoh lalem that leupah “Oh lheueh nyan teuma Lon beri treuk azeueb Bak Lon cit meuhat jiwoe dum bagah"},{"SurahNumber":22,"VerseNumber":49,"Text":"Takheun le gata bak manusia Lon nyoe keu gata cit ureueng peugah Ureueng peuingat cit trang ngon nyata Mangat bek gata tapubuet salah"},{"SurahNumber":22,"VerseNumber":50,"Text":"Soe nyang meuiman ngon jipubuet got i Ampunan meuhat Neubri le Allah Neubri raseuki nyang that mulia"},{"SurahNumber":22,"VerseNumber":51,"Text":"Teuma ceulaka keu soe nyang bantah 1 Jiteuntang dijih dum ayat Kamoe Keu Rasul Kamoe pih jipeusosah Jih nyan dum teuma asoe nuraka"},{"SurahNumber":22,"VerseNumber":52,"Text":"Dilee dum cit ka Rasul jibantah i Rasul ngon nabi nyang Kamoe kirem A Meuhat jipeukhem jikheun beurakah s Watee geubaca dum ayat Kamoe O Chetan troh keunoe jipeuget hilah Jipeuchok ureueng keu bacaan nyan Teuma di Tuhan Neusampoh bagah Chok nyang chetan boh dalam ate jih Neusampoh bak jih teuma le Allah Neupeukong ayat-Neuh teuma lheueh nyan ‘Eleumee Tuhan leupah that luah Lagi pih Tuhan that bijaksana"},{"SurahNumber":22,"VerseNumber":53,"Text":"Cubaan teuma Neubri le Allah Chok nyang chetan boh jeuet keu cubaan Keu ureueng nyang tan iman jih ceudah Nyang na peunyaket dalam ate jih Lom pih ate jih batat kreueh leupah Teuma si lalem cit lam meupake Meutingkah sabe jioh that leupah"},{"SurahNumber":22,"VerseNumber":54,"Text":"Teuma di ureueng nyang na ‘eleumee Geuteupeue teuntee nyoe nibak Allah Beuna ayat nyoe nibak Po gata Ureueng nyan teuma meuiman bagah Khusyu‘ ngon ate iman keu Tuhan Keubit le Tuhan Neubri hidayah Tuhan peutunyok ureueng meuiman Bak jalan Tuhan nyang teupat leupah"},{"SurahNumber":22,"VerseNumber":55,"Text":"Si kaphe teuma dijih chok sabe sr Hingga bak akhe dijih lam salah cs k Ban tanjo teuka kiamat keu jih Get pih troh bak jih azeueb that leupah Azeueb bak uroe that haru hara"},{"SurahNumber":22,"VerseNumber":56,"Text":"Keurajeuen teuma cit sidroe Allah Nyang mat keurajeuen cit sidroe Tuhan d Hakim uroe nyan cit sidroe Allah Tuhan nyan hukom bandum uroe nyan Si nyang meuiman nyan nyang meutuah Iman keu Tuhan lom jipeubuet got Meuteumeung teumpat churuga indah"},{"SurahNumber":22,"VerseNumber":57,"Text":"Teuma nyang kaphe hana meuiman : Lom ayat Tuhan jikheun beurakah Dum ayat Kamoe jikheun sulet that Azeueb hina that keu jih geukeubah"},{"SurahNumber":22,"VerseNumber":58,"Text":"Soe nyang hijrah bak jalan Tuhan Jipoh geuh sinan mate meudarah r Atawa mate lam peurjalanan Raseuki gopnyan Neubri le Allah Raseuki nyang jroh Neubri churuga Allah Taʻala Maha Peumurah Droe-Neuh sineujroh nyang bri raseuki"},{"SurahNumber":22,"VerseNumber":59,"Text":"Teumpat pih Neubri nyang jroh sileupah Bak teumpat nyang jroh nyang rila Gopnyan 1 Keubit roe Tuhan ileumee luah Tuhan that kalim gaseh keu hamba"},{"SurahNumber":22,"VerseNumber":60,"Text":"Teuma nyang seksa balah meubalah À Ureueng nyang balah watee jiseksa f Lagee jiseksa han leupah-leupah Lheueh nyan ureueng nyang lom jielanya Neutulong teuma gopnyan le Allah Maha Peumeuʻah Maha Peungampon Nyan sipheuet Tuhan nyang Maha Murah"},{"SurahNumber":22,"VerseNumber":61,"Text":"Nyankeuh di Tuhan Neupeulop malam : Dalam uroe trang seupot le bagah i Neupeulop uroe teuma lam malam Teungoh seupot klam faja ka teuhah Dumpeue Neudeungo teuma le Tuhan Dumpeue Neukalon hana meuhilah"},{"SurahNumber":22,"VerseNumber":62,"Text":"Nyankeuh cit Tuhan sidroe nyang beuna Laen dum teuma ka teuntee salah Peue nyang jipuja.nyang bukon Tuhan Badum seubarang bateue dum salah Tuhankeuh sidroe Maha Manyang that Maha Raya that hana peue peugah"},{"SurahNumber":22,"VerseNumber":63,"Text":"Peue hana taeu pakriban Tuhan Neupeutron ujeuen keunoe Neuruah Neupeutron ujeuen sideh di langet Bumoe pih udep hijo dum indah Keubit cit Tuhan buet-Neuh haloh that Neumaʻlum pih that hana ban peugah"},{"SurahNumber":22,"VerseNumber":64,"Text":"Peue nyang di langet ngon nyang di bumoe Bandum atra nyoe cit milek Allah 5 Tuhan that kaya hak that tapujoe"},{"SurahNumber":22,"VerseNumber":65,"Text":"Hana taeu roe kuasa Allah Neujok keu gata peue nyang di bumoe Bandum sinaroe tapeubuet mudah Kapai jilayeue ngon izin Tuhan Jiplueng dum tajam lam laot luah Neupeutheun langet han rhot u bumoe Meu kon izin nyo ka na bak Allah Keubit that sayang Tuhan keu insan Lagi pih Tuhan Maha Peumurah"},{"SurahNumber":22,"VerseNumber":66,"Text":"Tuhankeuh sidroè peuudep gata Peumate gata teuma lom bagah Neupeuhudep lom gata ‘oh lheueh nyan Teuma dum insan hana jipapah Hana jichukor dum jih keu ni‘mat"},{"SurahNumber":22,"VerseNumber":67,"Text":"Teuma dum ummat Kamoe bri mudah Kamoe bri keu jih maseng syari ‘at Keunan jimumat hukom bek salah Gata deungon jih teuma bek dawa Urosan gata bek jijak bantah Teuma meuduʻa ubak-Po gata Neutunyok gata bak jalan Allah Jalan nyang teupat jalan nyang beuna"},{"SurahNumber":22,"VerseNumber":68,"Text":"Meunyo jidawa teuma tapeugah Takheun tapeubuet laju beurangpeue Bandum Nueteupeue teuma le Allah"},{"SurahNumber":22,"VerseNumber":69,"Text":"Uroe kiamat Neuhukom gata Allah Taʻala Kuasa leupah Teuntang peue-peue nyang tapeudong dawa Oh dudoe nyata beuna ngon salah"},{"SurahNumber":22,"VerseNumber":70,"Text":"Peue han tateupeue ‘eleumee Tuhan Dumpeue Neutuban ‘eleumee Allah Peue nyang di langet ngon nyang di bumoe Í Lam kitab dum nyoe ka lheueh Neukeubah Atra nyan mudah meunyo bak Tuhan"},{"SurahNumber":22,"VerseNumber":71,"Text":"Teuma kon Tuhan dijih jiseumah Nyang hana dali tron nibak Tuhan c Jiseumah nyang nyan dijih kon Allah Meu jiteupeue tan nyang jiseumah nyan Keubit roe jih nyan lalem that leupah Hana soe tulong ureueng nyang lalem"},{"SurahNumber":22,"VerseNumber":72,"Text":"Dijih jipeukhem dum ayat Allah Watee geubaca dum ayat Kamoe Muka jih dum nyoe cit ka le mirah Takalon meuri muka si kaphe Jiungki sabe peue nyang geupeugah Ureueng nyang baca dum ayat Kamoe Sang-sang jikiloe han le jikeubah"},{"SurahNumber":22,"VerseNumber":73,"Text":"Hai manusia na miseue saboh Tadeungo beujroh miseue geupeugah Peue nyang taseumah nyang bukon Tuhan Meubacut pih tan dijih na hilah Han ek jipeuget meusaboh lalat Bahle meupakat rame jih leupah Meunyo jireupah bak jih le lalat Meubacut that-that han ek jipeuglah Leumoh tan teuga ureueng meulakee Teumpat jilakee pih leumoh leupah"},{"SurahNumber":22,"VerseNumber":74,"Text":"Hana jituri pakriban Tuhan Jikira saban legee kon Allah Nyang keubit teuma Tuhan that teuga Maha Peurkasa teuga that leupah"},{"SurahNumber":22,"VerseNumber":75,"Text":"Tuhan Neupileh dum malaikat Rasul Hadharat jak ba peurintah Lom pih Neupileh dum manusia Nyang patot jak ba surohan Allah Keubit roe Tuhan Neudeungo dumpeue Neukalon dumpeue hana meuilah"},{"SurahNumber":22,"VerseNumber":76,"Text":"Neuteupeue dumpeue nyang na di keue jih Nyang di likot jih pih hana ubah Bandum urosan peuwoe bak Tuhan"},{"SurahNumber":22,"VerseNumber":77,"Text":"Hai ureueng mukmin taruku‘ bagah Taruku‘ sujud taseumah Tuhan Po gata cit nyan laen dum salah Tapeubuet nyang got mangat jeuet gata Ureueng bahgia seunang that leupah"},{"SurahNumber":22,"VerseNumber":78,"Text":"Teuma tajihad bak jalan Tuhan Keubit berjuang bek sagai malaih Neupileh gata bandum le Tuhan Agamateuh nyan keubit that mudah Kon Neupeubeurat keu bandum gata Dalam agama bek takheun salah Agama ayahteuh nyang that halim Nabi Ibrahim geunaseh Allah Tuhan Neuboh nan gata Muslimin Ka dilee jameun meunan Neupeugah Meunan pih kana dalam kitab nyoe Saksi gata nyoe nyan Rasulullah Gata keusaksi dum manusia Seumbahyang teuma beuyakin leupah Tabri ngon zakeuet lom pih tamumat Ubak Hadharat nyang Maha Murah Bak taloe Tuhan beukong tamumat Po gata meuhat cit sidroe Allah Sineujroh tuan sineujroh rakan Nyang bri bantuan meuhat cit Allah AL-MU’MINUN (UREUENG-UREUENG M A2 f. Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah)"}]}