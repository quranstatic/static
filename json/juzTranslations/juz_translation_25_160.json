{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":41,"VerseNumber":47,"Text":"آگاهى به زمان وقوع قیامت، تنها به خداوند بازمى‌گردد. و هیچ میوه‌اى از شکوفه‌های خود خارج نمى‌شود، و هیچ ماده‌اى باردار نمى‌شود و نمى‌زاید، مگر به علم او. و روزى که [خداوند] مشرکان را ندا کند: «شریکان من کجا هستند؟» می‌گویند: «با بانگ رسا به تو مى‌گوییم: هیچ گواهى [بر گفتار و عقیده‌ى خود] نداریم.»"},{"SurahNumber":41,"VerseNumber":48,"Text":"و هر چه را که از پیش همواره مى‌خواندند، از نزد آنان گم می‌شود. و مى‌فهمند که هیچ راه فرارى ندارند"},{"SurahNumber":41,"VerseNumber":49,"Text":"انسان از درخواست خوشى و رفاه خسته نمى‌شود. و هرگاه شرّى به او برسد، بسیار نومید و بى‌انگیزه مى‌شود"},{"SurahNumber":41,"VerseNumber":50,"Text":"و اگر پس از رنجى که به وى رسیده است، رحمتى از خود به او بچشانیم، حتماً مى‌گوید: «این [خوشى]، حقّ من است.» [و چنان مغرور مى‌شود که مى‌گوید:] «گمان نمى‌کنم قیامتى برپا شود. و اگر هم به سوى پروردگارم بازگردانده شوم، نزد او بهترین [پاداش] را خواهم داشت.» پس ما کافران را از آنچه کرده‌اند، آگاه خواهیم ساخت، و قطعاً از عذابی سخت به آنان خواهیم چشاند"},{"SurahNumber":41,"VerseNumber":51,"Text":"و هرگاه به انسان نعمتى بدهیم، [از طاعت و عبادت،] روى می‌گرداند و خود را کنار می‌کشد. و هرگاه آسیبى به او برسد، [براى برطرف شدنش،] به دعاى فراوان و طولانى روى مى‌آورد"},{"SurahNumber":41,"VerseNumber":52,"Text":"بگو: «به من خبر دهید که اگر [این قرآن] از سوی خداوند باشد، سپس شما به آن کافر شوید، چه کسى گمراه‌تر از [چنین] کسى است که در مخالفتی شدید باشد؟»"},{"SurahNumber":41,"VerseNumber":53,"Text":"ما به زودی نشانه‌های خود را در کرانه‌های جهان، و در درون جانشان، به آنان نشان خواهیم داد، تا برایشان روشن شود که قطعاً او حقّ است. آیا کافى نیست که پروردگارت بر همه چیز گواه است؟"},{"SurahNumber":41,"VerseNumber":54,"Text":"آگاه باش که آنان درباره‌ی ملاقات پروردگارشان [در قیامت،] در شکى عمیقند. آگاه باش که او به هر چیزى احاطه دارد"},{"SurahNumber":42,"VerseNumber":1,"Text":"حا، میم"},{"SurahNumber":42,"VerseNumber":2,"Text":"عین، سین، قاف"},{"SurahNumber":42,"VerseNumber":3,"Text":"این­گونه خداوند عزیز حکیم، به تو و به کسانى که پیش از تو بوده‌اند، وحى مى‌کند"},{"SurahNumber":42,"VerseNumber":4,"Text":"آنچه در آسمان‌ها و آنچه در زمین است، از آنِ اوست و او بلندمرتبه و بزرگ است"},{"SurahNumber":42,"VerseNumber":5,"Text":"نزدیک است که آسمان‌ها [از عظمت وحى] از فرازشان بشکافند، و فرشتگان پروردگارشان را همراه با سپاس، تسبیح مى‌کنند، و براى کسانى که در زمین هستند، آمرزش مى‌طلبند. آگاه باشید که فقط خداوند، بسیار بخشنده و مهربان است"},{"SurahNumber":42,"VerseNumber":6,"Text":"و کسانى که به جاى او سرورانى را [به پرستش] گرفته‌اند، خداوند مراقب [اعمال و گفتار] آنان است. و تو بر آنان وکیل نیستى [تا به ایمان وادارشان کنى]"},{"SurahNumber":42,"VerseNumber":7,"Text":"و این­گونه قرآنى [به زبان] عربى [فصیح و گویا] به تو وحى کردیم تا مردم مکه و کسانى را که پیرامون آن هستند، هشدار دهى. و آنان را از روز جمع شدن [در قیامت] که شکى در آن نیست، بترسانى. [آن روز] گروهى در بهشت و گروهى در آتش سوزانند"},{"SurahNumber":42,"VerseNumber":8,"Text":"و اگر خدا مى‌خواست مردم را امّتی یگانه قرار مى‌داد، و [به اجبار هدایت می‌کرد؛ ولى سنّت خدا بر دادن اختیار به مردم است.] هر کس را که بخواهد، [و شایسته بداند،] در رحمت خود وارد مى‌کند. و براى ستمگران هیچ سرپرست و یاورى نیست"},{"SurahNumber":42,"VerseNumber":9,"Text":"آیا به جاى خداوند، سرپرستان دیگرى گرفته‌اند، با آن که تنها خدا ولیّ و سرپرست [واقعى] است. و اوست که مردگان را زنده مى‌کند، و اوست که بر هر کارى تواناست"},{"SurahNumber":42,"VerseNumber":10,"Text":"و هر چه را در آن اختلاف دارید، پس حکمش با خداست. [ای پیامبر! بگو:] «این است خدایى که پروردگار من است. تنها بر او توکل کرده‌ام. و به سوى او بازمى‌گردم.»"},{"SurahNumber":42,"VerseNumber":11,"Text":"پدیدآورنده‌ی آسمان‌ها و زمین. براى شما از [جنس] خودتان همسرانى قرار داد، و از دام‌ها نیز جفت‌هایى. شما را با این [تدبیر حکیمانه‌] زیاد مى‌کند. او را هیچ مانندى نیست. و او شنوای بیناست"},{"SurahNumber":42,"VerseNumber":12,"Text":"کلیدهاى آسمان‌ها و زمین براى اوست، براى هر که بخواهد روزی را توسعه مى‌دهد، و یا تنگ مى‌گیرد. البتّه او به هر چیز آگاه است [و کارهایش بر اساس علم و حکمت است]"},{"SurahNumber":42,"VerseNumber":13,"Text":"از [احکام] دین آنچه را به نوح سفارش کرد، براى شما [نیز] مقرّر داشت. و آنچه به سوى تو وحى کردیم، و آنچه ابراهیم و موسى و عیسى را بدان سفارش نمودیم، [آن بود] که دین را به پا دارید، و در آن دچار تفرقه نشوید. آنچه مردم را بدان دعوت مى‌کنى، بر مشرکان سنگین است. خداوند هر که را بخواهد، به سوى خویش جلب مى‌کند. و هر که را به درگاهش روی آورد، به سوى خویش هدایت مى‌کند"},{"SurahNumber":42,"VerseNumber":14,"Text":"و پس از آن که [به حقّانیت دین] کاملاً آگاهى یافتند، به خاطر روحیه‌ی کینه و حسادت که میانشان بود، پراکنده و فرقه فرقه شدند. و اگر سنّتِ سابق خداوند [در مورد مهلت دادن به کافران] تا زمانى معین نبود، میان آنان حکم مى‌شد [و اهل باطل نابود مى‌شدند]. و یقیناً کسانى که پس از آنان، کتاب آسمانى [قرآن‌] را به میراث بردند، درباره‌ى آن دچار تردیدى سخت هستند"},{"SurahNumber":42,"VerseNumber":15,"Text":"پس [اى پیامبر!] به همین خاطر [آنان را به راه حقّ] دعوت کن! و چنان که فرمان یافته‌اى، پایدار باش! و خواسته‌هاى آنان را پیروى مکن و [به آنان] بگو: «من به هر کتابى که خدا نازل کرده است، ایمان دارم. و فرمان یافته‌ام تا میان شما دادگری کنم. خداوند، پروردگار ما و شماست. اعمال ما براى ما، و اعمال شما براى شماست. [و هیچ کدام مسئول کارهاى دیگرى نیستیم.] هیچ حجّتى میان ما و شما [ناگفته] نمانده است. خداوند ما و شما را [در قیامت] جمع خواهد کرد. و بازگشت [همه] به سوى اوست.»"},{"SurahNumber":42,"VerseNumber":16,"Text":"و کسانى که درباره‌ی خداوند پس از آن که [مؤمنان] دعوت او را پذیرفته‌اند، بحث و جدل مى‌کنند، دلیلشان نزد پروردگارشان باطل و بى‌پایه است. و بر آنهاست خشم الهى و برایشان عذاب سختى [آماده] است"},{"SurahNumber":42,"VerseNumber":17,"Text":"خداست آن که کتاب آسمانى و میزان [سنجش حقّ و باطل‌] را به حقّ فروفرستاد. و چه مى‌دانى؟ شاید قیامت نزدیک باشد"},{"SurahNumber":42,"VerseNumber":18,"Text":"کسانى که قیامت را باور ندارند، [برای برپاییِ آن] شتاب مى‌کنند، ولى کسانى که ایمان دارند، از آن مى‌ترسند و مى‌دانند که قیامت حقّ است. بدانید قطعاً کسانى که درباره‌ی قیامت به جدال مى‌پردازند، در گمراهى دورى هستند"},{"SurahNumber":42,"VerseNumber":19,"Text":"خداوند نسبت به بندگانش با مهر و لطف رفتار مى‌کند. هر که را بخواهد [و صلاح بداند،] روزى مى‌دهد. و اوست نیرومند نفوذناپذیر"},{"SurahNumber":42,"VerseNumber":20,"Text":"آن که کشت آخرت را بخواهد، براى او در کشته‌اش مى‌افزاییم. و آن که فقط کشت دنیا را بخواهد، اندکی از آن به او مى‌دهیم، ولی در آخرت هیچ نصیبى ندارد"},{"SurahNumber":42,"VerseNumber":21,"Text":"آیا [این مشرکان] معبودانى دارند که بدون اذن خداوند، براى آنها احکامى از دین قرار داده‌اند؟ و اگر فرمان قطعى [خداوند بر مهلت دادن به منحرفان] نبود، قطعاً میان مشرکان [به هلاکت] حکم مى‌شد. و برای ستمکاران عذابى دردناک است"},{"SurahNumber":42,"VerseNumber":22,"Text":"ستمکاران را خواهى دید که از دستاوردشان هراسانند، در حالى که [کیفر] آن به آنان خواهد رسید. و کسانى که ایمان آورده و کارهاى شایسته کرده‌اند، در باغ‌هاى بهشتند. براى آنان نزد پروردگارشان، هر چه بخواهند، [فراهم است.] این همان فضل بزرگ است"},{"SurahNumber":42,"VerseNumber":23,"Text":"این [فضل بزرگ] چیزى است که خداوند به بندگانش مژده مى‌دهد. آنان که ایمان آورده و کارهاى شایسته کرده‌اند. [اى پیامبر! به مردم] بگو: «من از شما برای این [رسالت] هیچ مزدى نمى‌خواهم، جز آن که دوستدار خاندانم باشید.» و هر کس کار نیکى کند، براى او در نیکویى آن مى‌افزاییم. خداوند بسیار آمرزنده و قدردان است"},{"SurahNumber":42,"VerseNumber":24,"Text":"آیا [منافقان] مى‌گویند: «[محمّد] بر خدا دروغ بسته است! [و از پیش خود گفته است که خویشاوندانش را دوست بداریم!]» [چنین نیست! آنچه می‌گوید سخن وحی است.] پس اگر خدا بخواهد، بر دل تو مهر مى‌نهد. [و اگر خلاف بگویى، قدرت بیان آیات را از تو مى‌گیرد.] خداوند باطل را محو مى‌کند و حقّ را با کلمات خویش استوار مى‌سازد. همانا او به راز سینه‌ها آگاه است"},{"SurahNumber":42,"VerseNumber":25,"Text":"و اوست که توبه را از بندگانش مى‌پذیرد، و از گناهان درمى‌گذرد، و آنچه مى‌کنید، مى‌داند"},{"SurahNumber":42,"VerseNumber":26,"Text":"و [دعاى] کسانى را که ایمان آورده و کارهاى نیکو کرده‌اند، اجابت مى‌کند و از فضل خویش بر آنان مى‌افزاید. و براى کافران عذابى شدید است"},{"SurahNumber":42,"VerseNumber":27,"Text":"و اگر خداوند براى بندگانش رزق و روزی را توسعه مى‌داد، در زمین طغیان مى‌کردند. امّا آنچه را مى‌خواهد، به اندازه‌اى [معین] نازل مى‌کند، که او به بندگانش آگاه و بیناست"},{"SurahNumber":42,"VerseNumber":28,"Text":"و اوست که باران را پس از این که [مردم از آمدنش‌] نومید شدند، فرومى‌فرستد، و رحمت خویش را می‌گسترد. و اوست سرور ستوده"},{"SurahNumber":42,"VerseNumber":29,"Text":"و از نشانه‌هاى [قدرت] او آفرینش آسمان‌ها و زمین است، و جنبندگانى که در آن دو پراکنده‌اند. و او هرگاه بخواهد، بر گردآورى آنها تواناست"},{"SurahNumber":42,"VerseNumber":30,"Text":"و هر مصیبتی به شما برسد، پس به خاطر دستاورد خود شماست. و او از بسیارى [گناهانتان] درمى‌گذرد"},{"SurahNumber":42,"VerseNumber":31,"Text":"و شما نمى‌توانید [خدا] را در زمین درمانده کنید، [و از سلطه‌اش بیرون روید.] و شما جز خداوند هیچ سرپرست و یاورى ندارید"},{"SurahNumber":42,"VerseNumber":32,"Text":"و از نشانه‌هاى [قدرت] او [حرکت] کشتى‌ها در دریاست [که] همچون کوه‌ها [برجسته‌اند]"},{"SurahNumber":42,"VerseNumber":33,"Text":"اگر بخواهد باد را ساکن مى‌کند، پس کشتى‌ها بر پشت آب راکد مى‌مانند. در این [امر] براى هر شکیبای سپاسگزار، نشانه‌هایى [از قدرت خدا] است"},{"SurahNumber":42,"VerseNumber":34,"Text":"یا [کشتى‌ها را] به خاطر آنچه [صاحبانشان] انجام داده‌اند، نابود مى‌کند. و از بسیارى درمى‌گذرد [و غرقشان نمى‌کند]"},{"SurahNumber":42,"VerseNumber":35,"Text":"و کسانى که در آیات ما مجادله مى‌کنند، بدانند که راه گریزى ندارند"},{"SurahNumber":42,"VerseNumber":36,"Text":"آنچه به شما داده شده، بهره‌ی زندگى دنیاست. و آنچه نزد خداست، براى کسانى که ایمان آوردند و به پروردگارشان توکل مى‌کنند، بهتر و ماندگارتر است"},{"SurahNumber":42,"VerseNumber":37,"Text":"کسانى که خود را از گناهان بزرگ و زشتى‌ها دور مى‌کنند، و چون به خشم آیند، درمى‌گذرند"},{"SurahNumber":42,"VerseNumber":38,"Text":"کسانى که دعوت پروردگارشان را اجابت کردند، و نماز را برپا داشتند، و کارشان میان آنها با مشورت انجام مى‌گیرد، و از آنچه روزیشان کرده‌ایم، انفاق مى‌کنند"},{"SurahNumber":42,"VerseNumber":39,"Text":"کسانى که چون ستمى به آنان رسد، [تسلیم نمى‌شوند، بلکه] یارى مى‌طلبند"},{"SurahNumber":42,"VerseNumber":40,"Text":"و کیفر هر کار بد مجازاتی است همانند آن [نه بیشتر]، پس هر که بگذرد و اصلاح کند، پاداش او بر [عهده‌ی‌] خداست. او ستمکاران را دوست ندارد"},{"SurahNumber":42,"VerseNumber":41,"Text":"و کسانى که پس از ستم [دیدنِ] خود، یارى جویند، [و عادلانه انتقام بگیرند،] راه [نکوهشى] بر آنان نیست"},{"SurahNumber":42,"VerseNumber":42,"Text":"نکوهش فقط بر کسانى است که به مردم ستم مى‌کنند و در زمین به ناحقّ سر به طغیان برمى‌دارند. آنانند که برایشان عذاب دردناکى است"},{"SurahNumber":42,"VerseNumber":43,"Text":"و البتّه کسى که صبر کند، و [از انتقام‌] بگذرد، این از کارهاى استوار است"},{"SurahNumber":42,"VerseNumber":44,"Text":"و هر که را خدا [به کیفر کردارش] گمراه کند، پس بعد از آن، هیچ یاورى نخواهد داشت، و ستمگران را خواهى دید که چون عذاب الهى را ببینند، مى‌گویند: «آیا راهى براى بازگشت [به دنیا] وجود دارد؟»"},{"SurahNumber":42,"VerseNumber":45,"Text":"و آنان را مى‌بینى که بر آتش عرضه مى‌شوند، و در حالى که از شدّت رسوایى سرافکنده‌اند، از گوشه چشم پنهانی مى‌نگرند. و کسانى که ایمان آورده‌اند، می‌گویند: «زیانکاران کسانى هستند که روز قیامت، خود و کسانشان را باخته‌اند.» بدانید که ستمگران در عذابى پایدارند"},{"SurahNumber":42,"VerseNumber":46,"Text":"و هیچ سَرورى ندارند که به جای خداوند یاریشان کند. و هر کس را که خداوند [به خاطر کردارش] گمراه کند، پس براى او هیچ راه [نجاتى] نیست"},{"SurahNumber":42,"VerseNumber":47,"Text":"پروردگارتان را اجابت کنید، پیش از آن که روزى فرارسد که آن را از جانب خداوند بازگشتى نباشد. در آن روز هیچ پناهگاهى براى شما نیست، و هیچ قدرت انکار نخواهید داشت"},{"SurahNumber":42,"VerseNumber":48,"Text":"پس اگر روى گرداندند، [غمگین مباش!] ما تو را بر آنان نگهبان نفرستادیم، [تا آنان را به ایمان وادارى.] تنها رساندن پیام، بر [عهده‌ی] توست. و البتّه هرگاه از جانب خود رحمتى به انسان بچشانیم، به آن شاد و سرمست می‌شود، و اگر به خاطر دستاوردشان، بلایى به آنان برسد، [نعمت‌ها را فراموش مى‌کنند. چرا] که انسان بسیار ناسپاس است"},{"SurahNumber":42,"VerseNumber":49,"Text":"فرمانروایى آسمان‌ها و زمین مخصوص خداست. هر چه بخواهد، مى‌آفریند. به هر که بخواهد، فرزند دختر مى‌بخشد، و به هر کس بخواهد، فرزند پسر"},{"SurahNumber":42,"VerseNumber":50,"Text":"یا پسران و دختران را با هم مى‌دهد. و هر که را بخواهد، نازا مى‌گذارد. همانا اوست داناى توانا"},{"SurahNumber":42,"VerseNumber":51,"Text":"و هیچ بشرى را یارای آن نیست که خداوند با او سخن بگوید، مگر [از طریق] وحى [مستقیم]، یا از پس پرده و حجاب، یا آن که فرستاده‌اى [از فرشتگان] می‌فرستد، پس به اذن او هر چه بخواهد، وحى می‌کند. همانا او والامرتبه و فرزانه است"},{"SurahNumber":42,"VerseNumber":52,"Text":"و بدین­گونه ما روحى از فرمان خویش را به تو وحى کردیم. تو نمی­دانستی کتاب و ایمان چیست، ولى ما آن را نورى قرار دادیم که هر کس از بندگانمان را بخواهیم، [و شایسته بدانیم،] با آن هدایت می‌کنیم. و همانا تو به راه راست هدایت مى‌کنى"},{"SurahNumber":42,"VerseNumber":53,"Text":"راه خداوندى که آنچه در آسمان‌ها و آنچه در زمین است، از آنِ اوست. بدانید که همه‌ی امور به سوى خدا بازمى‌گردد"},{"SurahNumber":43,"VerseNumber":1,"Text":"حا، میم"},{"SurahNumber":43,"VerseNumber":2,"Text":"به کتاب روشنگر سوگند"},{"SurahNumber":43,"VerseNumber":3,"Text":"ما آن را قرآنى [فصیح و] عربى قرار دادیم، باشد که در آن بیندیشید"},{"SurahNumber":43,"VerseNumber":4,"Text":"وآن درام ُّالکتاب، [لوح محفوظ،] نزد ما، بلندمرتبه و حکمت‌آمیز و استوار است"},{"SurahNumber":43,"VerseNumber":5,"Text":"آیا از آن رو که شما گروهى اسراف‌کارید، ما قرآن را از شما بازگیریم؟"},{"SurahNumber":43,"VerseNumber":6,"Text":"و چه بسیار پیامبرانى که در میان پیشینیان فرستادیم"},{"SurahNumber":43,"VerseNumber":7,"Text":"و هر پیامبرى به سراغشان مى‌آمد، او را مسخره مى‌کردند"},{"SurahNumber":43,"VerseNumber":8,"Text":"پس ما کسانى را که نیرومندتر از آنان بودند، نابود کردیم، و سرنوشت پیشینیان تکرار شد"},{"SurahNumber":43,"VerseNumber":9,"Text":"و اگر از آنان بپرسى: «چه کسى آسمان‌ها و زمین را آفرید؟» خواهند گفت: «آنها را [خداوند] قادر دانا آفریده است.»"},{"SurahNumber":43,"VerseNumber":10,"Text":"همان که زمین را براى شما محلّ آسایش قرار داد و در آن براى شما راه‌هایى پدید آورد تا شاید راه یابید"},{"SurahNumber":43,"VerseNumber":11,"Text":"و آن که از آسمان به اندازه‌اى معین، آبى فروفرستاد، پس با آن، سرزمین مرده را زنده کردیم. شما نیز این­گونه [از قبرها] خارج مى‌شوید"},{"SurahNumber":43,"VerseNumber":12,"Text":"و همان کسى که همه‌ى جفت‌ها را آفرید. و براى شما کشتى‌ها و چهارپایان قرار داد که بر آنها سوار شوید"},{"SurahNumber":43,"VerseNumber":13,"Text":"تا بر پشت آنها قرار گیرید. پس آن­گاه که بر آنها سوار مى‌شوید، نعمت پروردگارتان را یاد کنید و بگویید: «منزّه است آن که این [مرکب] را براى ما رام کرد وگرنه، ما توانایى این کار را نداشتیم"},{"SurahNumber":43,"VerseNumber":14,"Text":"و ما حتماً به سوى پروردگارمان بازخواهیم گشت.»"},{"SurahNumber":43,"VerseNumber":15,"Text":"و براى او از بندگانش جزئى [مانند فرزند] قرار دادند. بی‌گمان انسان، ناسپاسی آشکار است"},{"SurahNumber":43,"VerseNumber":16,"Text":"آیا از آنچه مى‌آفریند، دخترانى [برای خود] برگرفته، و شما را به [داشتن] پسران برگزیده است؟"},{"SurahNumber":43,"VerseNumber":17,"Text":"در صورتی که هرگاه یکى از آن مشرکان را به آنچه براى [خداوند] رحمان پسندیده است، مژده دهند، [و بگویند که دختردار شده است،] در حالی که خشم و اندوه خود را فرومی‌برد، چهره‌اش سیاه می‌گردد"},{"SurahNumber":43,"VerseNumber":18,"Text":"آیا کسى را که در زر و زیور پرورش یافته و در مجادله بیانش روشن نیست، [فرزند خدا می­خوانید]؟"},{"SurahNumber":43,"VerseNumber":19,"Text":"و فرشتگان را که خود بندگانِ [خداى] رحمان هستند، مؤنث پنداشتند! آیا شاهد آفرینش آنها بوده‌اند؟ گواهى آنان به زودى نوشته مى‌شود، و [از آن] بازخواست خواهند شد"},{"SurahNumber":43,"VerseNumber":20,"Text":"و گفتند: «اگر [خداى] رحمان مى‌خواست، ما آنها را نمى‌پرستیدیم.» آنان به این [گفتار]، هیچ آگاهى [و دلیل علمى] ندارند. آنان تنها از روى حدس و گمان سخنى مى‌گویند و دروغی مى‌بافند"},{"SurahNumber":43,"VerseNumber":21,"Text":"یا پیش از این به آنان کتابى داده‌ایم که [در ادّعاهایشان] آن را دستاویز ساخته‌اند؟"},{"SurahNumber":43,"VerseNumber":22,"Text":"[چنین نیست!] بلکه می‌گویند: «ما پدرانمان را بر آیینى یافتیم و ما نیز به پیروى آنان هدایت‌یافته‌ایم.»"},{"SurahNumber":43,"VerseNumber":23,"Text":"و بدین­گونه، ما پیش از تو در هر شهر و دیارى هشداردهنده‌اى فرستادیم، ثروتمندان مغرور آن گفتند: «ما پدرانمان را بر آیینى یافتیم، و از پیِ آنان می‌رویم.»"},{"SurahNumber":43,"VerseNumber":24,"Text":"[پیامبرشان] گفت: «هر چند من آیینى هدایت‌بخش‌تر از آنچه پدرانتان را بر آن یافتید، برایتان بیاورم؟» گفتند: «ما به آنچه شما را به آن فرستاده‌اند، کافریم.»"},{"SurahNumber":43,"VerseNumber":25,"Text":"پس ما از آنان انتقام گرفتیم. و بنگر که فرجام تکذیب‌کنندگان چگونه بود؟"},{"SurahNumber":43,"VerseNumber":26,"Text":"و [به یاد آور] هنگامى که ابراهیم به [آزَر، عموى مشرکش که به جای] پدرش [سرپرستی او را به عهده داشت]، و به قومش گفت: «من از آنچه شما مى‌پرستید، بیزارم"},{"SurahNumber":43,"VerseNumber":27,"Text":"مگر [پرستش] کسى که مرا پدید آورد، که البتّه او هدایتم خواهد کرد.»"},{"SurahNumber":43,"VerseNumber":28,"Text":"و آن [کلام توحید] را در میان نسل‌هاى بعد از خود، سخنی ماندگار قرار داد. باشد که آنان [به توحید] بازگردند"},{"SurahNumber":43,"VerseNumber":29,"Text":"بلکه آنان و پدرانشان را [که در مکّه بت می‌پرستیدند، از انواع نعمت‌ها] بهره‌مند ساختم، تا آن که [قرآن] حقّ و فرستاده‌اى روشنگر به سویشان آمد"},{"SurahNumber":43,"VerseNumber":30,"Text":"و چون حقّ به سراغشان آمد، گفتند: «این جادوست! و ما به آن کافریم.»"},{"SurahNumber":43,"VerseNumber":31,"Text":"و گفتند: «چرا این قرآن بر مردى بزرگ [و ثروتمند از یکی] از دو قریه‌ی [مکه و طائف] نازل نشده است؟»"},{"SurahNumber":43,"VerseNumber":32,"Text":"آیا آنان رحمت پروردگارت را [در مورد تعیین پیامبر، میان خود] تقسیم مى‌کنند؟ در حالى که معیشت آنان در زندگى دنیا را ما میانشان تقسیم کرده‌ایم. و درجات بعضى انسان‌ها را بر بعضى دیگر برترى دادیم تا برخى از آنان برخى دیگر را به خدمت گیرند. و رحمت پروردگارت از آنچه آنان مى‌اندوزند، بهتر است"},{"SurahNumber":43,"VerseNumber":33,"Text":"و اگر [بیم آن] نبود که مردم یکپارچه [کافر] شوند، براى خانه‌هاى کافران [به خداى] رحمان، سقف‌ها و نردبان‌هایى از نقره قرار مى‌دادیم که بر آنها بالا روند"},{"SurahNumber":43,"VerseNumber":34,"Text":"و براى خانه‌هایشان، درب‌هاى نقره‌ایِ متعدّد قرار مى‌دادیم، و تخت‌هایى سیمین که بر آنها تکیه زنند"},{"SurahNumber":43,"VerseNumber":35,"Text":"و هرگونه زینتى [براى آنان فراهم مى‌کردیم]، ولى اینها فقط کالاى اندک زندگى دنیاست، و آخرت نزد پروردگارت براى پرهیزکاران است"},{"SurahNumber":43,"VerseNumber":36,"Text":"و هر کس از یاد [خداى] رحمان روى‌گردان شود، شیطانى بر او مى‌گماریم که همراه و دمساز وى گردد"},{"SurahNumber":43,"VerseNumber":37,"Text":"و شیطان‌ها آنها را از راه [حقّ] بازمى‌دارند؛ ولى آنها گمان مى‌کنند که هدایت‌یافته‌اند"},{"SurahNumber":43,"VerseNumber":38,"Text":"تا هنگامى که [در قیامت] نزد ما آید، [و به شیطان همدم خود] گوید: «اى کاش میان من و تو، فاصله‌ی مشرق و مغرب بود.! چه بد همنشینى بودى!»"},{"SurahNumber":43,"VerseNumber":39,"Text":"[خداوند به آنان مى‌فرماید:] «امروز [آرزوى دورى از شیطان] هرگز براى شما سودى ندارد، چرا که [در دنیا] ستم کردید. [اینک] در عذاب همراه بکدیگرید.»"},{"SurahNumber":43,"VerseNumber":40,"Text":"[اى پیامبر!] آیا تو مى‌توانى سخن خود را به گوش کران برسانى؟ یا کوردلان، و کسانى را که در گمراهى آشکارند، هدایت کنى؟"},{"SurahNumber":43,"VerseNumber":41,"Text":"پس اگر تو را ببریم، از آنان انتقام خواهیم گرفت"},{"SurahNumber":43,"VerseNumber":42,"Text":"یا عذابى را که به آنان وعده داده‌ایم، به تو نشان مى‌دهیم. بی‌شک ما بر [نابودى] آنان توانا و چیره‌ایم"},{"SurahNumber":43,"VerseNumber":43,"Text":"پس آنچه را به تو وحى شده، محکم بگیر. همانا تو بر راهی راست هستى"},{"SurahNumber":43,"VerseNumber":44,"Text":"و این [قرآن] براى تو و قومت، مایه‌ی یادآورى است. و به زودى [درباره‌ی آن] بازخواست می‌شوید"},{"SurahNumber":43,"VerseNumber":45,"Text":"و از پیامبرانى که پیش از تو فرستاده‌ایم، جویا شو، که آیا به جای [خداوند] رحمان، معبودان دیگرى براى پرستش مردم قرار داده‌ایم؟"},{"SurahNumber":43,"VerseNumber":46,"Text":"و به راستی ما موسى را همراه با آیات [و معجزات] خود به سوى فرعون و اشراف قومش فرستادیم. پس گفت: «من فرستاده‌ی پروردگار جهانیانم.»"},{"SurahNumber":43,"VerseNumber":47,"Text":"پس چون معجزه‌هاى ما را براى آنان آورد، به آن خندیدند"},{"SurahNumber":43,"VerseNumber":48,"Text":"و ما هر معجزه‌اى به فرعونیان نشان مى‌دادیم، از همانندش بزرگ‌تر [و مهمّ‌تر] بود. و ما آنان را به [انواع] عذاب گرفتار کردیم، تا شاید بازگردند"},{"SurahNumber":43,"VerseNumber":49,"Text":"و [وقتى گرفتار شدند، به موسى] گفتند: «اى جادوگر! پروردگارت را به آنچه نزد تو عهد کرده است، براى ما بخوان، [تا عذاب را از ما بردارد، که در آن صورت] قطعاً هدایت تو را خواهیم پذیرفت.»"},{"SurahNumber":43,"VerseNumber":50,"Text":"ولى همین که عذاب را از آنان برداشتیم، همان­دم همگى پیمان شکستند"},{"SurahNumber":43,"VerseNumber":51,"Text":"و فرعون در میان قوم خود ندا داد: «اى قوم من! آیا فرمانرواییِ مصر از آن من نیست؟ و این نهرها از زیر [کاخ] من روان نیست؟ پس آیا [شکوه من و فقر موسی را] نمى‌بینید؟"},{"SurahNumber":43,"VerseNumber":52,"Text":"بلکه من از این کسى که بى‌مقدار است، و نمى‌تواند روشن سخن بگوید، بهترم"},{"SurahNumber":43,"VerseNumber":53,"Text":"چرا دستبندهایى از طلا بر او آویخته نیست؟ یا چرا با او فرشتگانى همراه نشده‌اند [تا گفتارش را تأیید کنند]؟»"},{"SurahNumber":43,"VerseNumber":54,"Text":"پس [فرعون]، قوم خود را سبک شمرد [و خوار و ذلیل داشت‌،] آنها هم اطاعتش کردند، زیرا قومى فاسق بودند"},{"SurahNumber":43,"VerseNumber":55,"Text":"پس چون ما را به خشم آوردند، از آنان انتقام گرفتیم و همه‌ی آنان را غرق کردیم"},{"SurahNumber":43,"VerseNumber":56,"Text":"پس آنان را پیشگامانى [بد،] و عبرتى براى آیندگان قرار دادیم"},{"SurahNumber":43,"VerseNumber":57,"Text":"و چون [بت‌پرستان] درباره‌ی [عیسى] پسر مریم مثالى زدند ناگهان قوم تو فریاد تمسخر برداشتند"},{"SurahNumber":43,"VerseNumber":58,"Text":"و گفتند: «آیا خدایان ما بهترند یا او؟» این مثال را براى تو تنها از راه جدال [و لجاجت] زدند، بلکه آنان گروهى کینه‌توز و پرخاشگرند"},{"SurahNumber":43,"VerseNumber":59,"Text":"عیسى فقط بنده‌اى بود که ما به او نعمت بخشیدیم و او را براى بنى‌اسرائیل الگو و نمونه قرار دادیم"},{"SurahNumber":43,"VerseNumber":60,"Text":"و اگر می­خواستیم به جای شما در زمین فرشتگانی می­گماشتیم که جانشین [شما] گردند"},{"SurahNumber":43,"VerseNumber":61,"Text":"و همانا او، [که مرده زنده مى‌کرد،] مایه‌ی علم و آگاهى به قیامت است. پس در قیامت شک نکنید و از من پیروى کنید، که این راهی راست است"},{"SurahNumber":43,"VerseNumber":62,"Text":"و شیطان شما را [از راه خدا] باز ندارد، که او دشمن آشکار شماست"},{"SurahNumber":43,"VerseNumber":63,"Text":"و چون عیسى با دلایل روشن [و معجزات] آمد، گفت: «همانا من براى شما حکمت آورده‌ام، [و آمده‌ام] تا برخى از آنچه را در آن اختلاف دارید، براى شما روشن کنم. پس از خداوند پروا و مرا اطاعت کنید"},{"SurahNumber":43,"VerseNumber":64,"Text":"خداوند، همان پروردگار من و پروردگار شماست، پس او را بپرستید که این راهی راست است.»"},{"SurahNumber":43,"VerseNumber":65,"Text":"پس گروه‌هایى از میان آنها [درباره‌ی مسیح] اختلاف ورزیدند، [و برخى او را خدا پنداشتند.] واى بر کسانى که ستم کردند، از عذاب روزى دردناک"},{"SurahNumber":43,"VerseNumber":66,"Text":"آیا جز قیامت را انتظار مى‌برند که ناگهان به سراغشان آید، در حالى که بى‌خبر باشند؟"},{"SurahNumber":43,"VerseNumber":67,"Text":"دوستانِ [امروز]، در آن روز با یکدیگر دشمنند، مگر پرهیزکاران"},{"SurahNumber":43,"VerseNumber":68,"Text":"[خداوند به آنان مى‌فرماید:] اى بندگان من! امروز نه ترسى بر شماست و نه غمگین مى‌شوید"},{"SurahNumber":43,"VerseNumber":69,"Text":"آنان که به آیات ما ایمان آوردند و همواره تسلیم [حقّ] هستند"},{"SurahNumber":43,"VerseNumber":70,"Text":"شما و همسرانتان شادمانه به بهشت درآیید"},{"SurahNumber":43,"VerseNumber":71,"Text":"ظرف‌هایى از طلا و جام‌هایى [زرین] بر گرد آنان مى‌چرخانند. و در آنجا آنچه دل‌ها بخواهد و چشم‌ها از آن لذّت برد، فراهم است. و شما [اى پرهیزکاران!] در آن جاودانه‌اید"},{"SurahNumber":43,"VerseNumber":72,"Text":"و این است بهشتى که به خاطر عملکردتان به میراث برده‌اید"},{"SurahNumber":43,"VerseNumber":73,"Text":"در آنجا براى شما میوه‌های فراوان است که از آنها مى‌خورید"},{"SurahNumber":43,"VerseNumber":74,"Text":"بی‌شک گناهکاران در عذاب دوزخ جاودانه‌اند"},{"SurahNumber":43,"VerseNumber":75,"Text":"[عذاب] از آنان کاسته نمى‌شود، و آنان در آنجا نومیدند"},{"SurahNumber":43,"VerseNumber":76,"Text":"و ما به آنان ستم نکردیم؛ بلکه آنان خود ستمگر بوده‌اند"},{"SurahNumber":43,"VerseNumber":77,"Text":"و فریاد مى‌کشند که: «اى نگهبان [دوزخ! بگو] پروردگارت حکم [مرگ] ما را صادر کند. [تا از این عذاب آسوده شویم.]» او مى‌گوید: «شما در این جا ماندنى هستید! [و مرگ در کار نیست.]»"},{"SurahNumber":43,"VerseNumber":78,"Text":"به راستی ما حقّ را براى شما آوردیم؛ ولى بیشتر شما حقّ را نمى‌پسندید"},{"SurahNumber":43,"VerseNumber":79,"Text":"بلکه آنان [برای توطئه علیه فرستاده‌ی ما‌] تصمیم قطعى گرفتند، پس ما نیز نقشه‌ی خود را علیه آنان محکم مى‌کنیم"},{"SurahNumber":43,"VerseNumber":80,"Text":"آیا آنان مى‌پندارند که ما رازهای پنهانى و سخنان درِ گوشى آنان را نمى‌شنویم؟ چرا! و فرستادگان ما نزد آنان حضور دارند و [همه چیز را] ثبت مى‌کنند"},{"SurahNumber":43,"VerseNumber":81,"Text":"[اى پیامبر! به آنان] بگو: «اگر براى [خداوند] رحمان فرزندى بود، من نخستین پرستنده [او] بودم»"},{"SurahNumber":43,"VerseNumber":82,"Text":"منزّه است پروردگار آسمان‌ها و زمین، پروردگار عرش، از آنچه او را وصف مى‌کنند"},{"SurahNumber":43,"VerseNumber":83,"Text":"پس آنان را [به حال خود] واگذار تا [در باطل] فروروند و سرگرم باشند، تا روزى را که وعده داده شده‌اند، ببینند"},{"SurahNumber":43,"VerseNumber":84,"Text":"و اوست آن که در آسمان‌ها پرستش مى‌شود، و در زمین نیز پرستش مى‌شود. و اوست حکیم دانا"},{"SurahNumber":43,"VerseNumber":85,"Text":"بلندمرتبه و پربرکت است، آن که فرمانروایی آسمان‌ها و زمین و آنچه میان آنهاست، از آنِ اوست. و آگاهى از قیامت، مخصوص اوست. و به سوى او بازگردانده مى‌شوید"},{"SurahNumber":43,"VerseNumber":86,"Text":"کسانى که به جاى او [به پرستش] مى‌خوانند، اختیار هیچ­ گونه شفاعتى ندارند، اختیار شفاعت تنها با کسانى است که شهادت به حقّ داده‌اند، و آنان خود مى‌دانند [چه کسی را شفاعت کنند]"},{"SurahNumber":43,"VerseNumber":87,"Text":"و اگر از مشرکان بپرسى: چه کسى آنان را آفریده است؟ قطعاً خواهند گفت: خدا.» پس چگونه به انحراف کشانده مى‌شوند؟"},{"SurahNumber":43,"VerseNumber":88,"Text":"و سخن رسول ما این است: «اى پروردگار! اینان قومى هستند که ایمان نمى‌آورند.»"},{"SurahNumber":43,"VerseNumber":89,"Text":"[اکنون که از هدایتشان ناامید شده‌اى،] پس از آنان روى­گردان و بگو: «بدرود!» در آینده خواهند فهمید. [که کیفرشان چیست؟]"},{"SurahNumber":44,"VerseNumber":1,"Text":"حا، میم"},{"SurahNumber":44,"VerseNumber":2,"Text":"به کتاب روشنگر سوگند"},{"SurahNumber":44,"VerseNumber":3,"Text":"ما آن را در شبى مبارک و فرخنده نازل کردیم. ما همواره هشداردهنده بوده‌ایم"},{"SurahNumber":44,"VerseNumber":4,"Text":"در آن [شب مبارک]، هر امر استواری [طبق حکمت الهى] تفصیل و تبیین مى‌شود"},{"SurahNumber":44,"VerseNumber":5,"Text":"امرى که از جانب ما است و ما فرستنده [آن] بودیم"},{"SurahNumber":44,"VerseNumber":6,"Text":"[اینها همه] رحمت بزرگى از سوی پروردگار توست. او خود شنواى داناست"},{"SurahNumber":44,"VerseNumber":7,"Text":"پروردگار آسمان‌ها و زمین و آنچه میان آنهاست، اگر اهل یقین باشید"},{"SurahNumber":44,"VerseNumber":8,"Text":"هیچ معبودى جز او نیست. اوست که زنده مى‌کند و مى‌میراند. پروردگار شما و پروردگار نیاکان شماست"},{"SurahNumber":44,"VerseNumber":9,"Text":"[کافران این را باور ندارند،] بلکه آنان در شک و تردید خود سرگرمند"},{"SurahNumber":44,"VerseNumber":10,"Text":"پس منتظر روزى باش که آسمان دودِ نمایانى را با خود مى‌آورد"},{"SurahNumber":44,"VerseNumber":11,"Text":"[دودى که] همه‌ی مردم را فرامى‌گیرد. این است عذابی دردناک"},{"SurahNumber":44,"VerseNumber":12,"Text":"[آن روز مردم مى‌گویند:] «پروردگارا! عذاب را از ما دفع کن! ما ایمان مى‌آوریم.»"},{"SurahNumber":44,"VerseNumber":13,"Text":"این پندپذیری و بیدارى براى آنان چه سود؟ و حال آن که پیامبرى روشنگر به سراغشان آمد"},{"SurahNumber":44,"VerseNumber":14,"Text":"سپس از او روى گرداندند و گفتند: «او جنّ‌زده‌اى است که تعلیمش داده‌اند.»"},{"SurahNumber":44,"VerseNumber":15,"Text":"البتّه ما اندک زمانى عذاب را برطرف مى‌کنیم، [امّا] شما باز [به کفر خود] برمى‌گردید"},{"SurahNumber":44,"VerseNumber":16,"Text":"روزى که [آنها را] با قدرتى بزرگ خواهیم گرفت، که ما انتقام گیرنده‌ایم"},{"SurahNumber":44,"VerseNumber":17,"Text":"و همانا ما پیش از این کافران، قوم فرعون را آزمودیم و پیامبرى بزرگوار براى آنان آمد"},{"SurahNumber":44,"VerseNumber":18,"Text":"[موسى به آنان گفت:] «بندگان خدا را به من بسپارید من براى شما پیامبرى امین هستم"},{"SurahNumber":44,"VerseNumber":19,"Text":"و بر خداوند برترى نجویید! من برهانى آشکار براى شما آورده‌ام"},{"SurahNumber":44,"VerseNumber":20,"Text":"و از این که مرا سنگسار کنید، به پروردگار خود و پروردگار شما پناه مى‌برم"},{"SurahNumber":44,"VerseNumber":21,"Text":"و اگر به من ایمان نمى‌آورید، پس از من کناره بگیرید، و مرا به حال خود واگذارید.»"},{"SurahNumber":44,"VerseNumber":22,"Text":"پس [چون فرعونیان سخنش را نپذیرفتند،] پروردگارش را خواند «که آنان قومى گنه‌پیشه‌اند.»"},{"SurahNumber":44,"VerseNumber":23,"Text":"پس [خداوند به او فرمود:] «بندگان مرا شبانه کوچ بده! زیرا که شما تحت تعقیب هستید"},{"SurahNumber":44,"VerseNumber":24,"Text":"و از دریا آرام بگذر که آنان لشکری غرق شده خواهند بود.»"},{"SurahNumber":44,"VerseNumber":25,"Text":"چه بسیار باغ‌ها و چشمه‌ساران که آنان بر جاى گذاشتند،"},{"SurahNumber":44,"VerseNumber":26,"Text":"و کشت‌ها و جایگاه‌هاى عالى،"},{"SurahNumber":44,"VerseNumber":27,"Text":"و ناز و نعمتى که در آن خوش بودند"},{"SurahNumber":44,"VerseNumber":28,"Text":"ما این­گونه [همه را از آنان گرفتیم] و آنها را به قوم دیگر به میراث دادیم"},{"SurahNumber":44,"VerseNumber":29,"Text":"پس نه آسمان بر آنان گریست، و نه زمین. و مهلت نیافتند"},{"SurahNumber":44,"VerseNumber":30,"Text":"و به راستی ما بنى‌اسرائیل را از آن عذاب خوارکننده نجات دادیم"},{"SurahNumber":44,"VerseNumber":31,"Text":"از [عذاب] فرعون، که برتری‌جو و از اسراف‌کاران بود"},{"SurahNumber":44,"VerseNumber":32,"Text":"و همانا ما آنان را با علم [خود] بر جهانیانِ [هم‌عصرشان] برگزیدیم"},{"SurahNumber":44,"VerseNumber":33,"Text":"و نشانه‌هایى [از قدرت خود] را به آنان دادیم که در آن آزمایشی آشکار بود. [اما چه سود؟ که آنان کافر شدند]"},{"SurahNumber":44,"VerseNumber":34,"Text":"البتّه این مشرکان [روزگار تو] پیوسته مى‌گویند"},{"SurahNumber":44,"VerseNumber":35,"Text":"«جز این مرگ نخستین ما، [چیز دیگرى در کار] نیست. و ما بار دیگر زنده نخواهیم شد"},{"SurahNumber":44,"VerseNumber":36,"Text":"پس اگر شما [پیامبران درباره‌ی معاد] راستگو هستید، پدران ما را بازآورید.»"},{"SurahNumber":44,"VerseNumber":37,"Text":"آیا مشرکان مکه بهترند یا قوم تُبَّع و دیگرانى که پیش از آنان بودند؟ ما آنان را به خاطر آن که قومى تبهکار بودند، نابود کردیم"},{"SurahNumber":44,"VerseNumber":38,"Text":"و ما آسمان‌ها و زمین، و آنچه را میان آنهاست، به بازى نیافریدیم"},{"SurahNumber":44,"VerseNumber":39,"Text":"ما آنها را فقط بر اساس حقّ آفریدیم؛ ولى بیشتر مشرکان نمى‌دانند"},{"SurahNumber":44,"VerseNumber":40,"Text":"همانا روز جدایى [حقّ از باطل]، وعده‌گاه همه‌ی آنهاست"},{"SurahNumber":44,"VerseNumber":41,"Text":"روزى که هیچ دوستى از دوست خود حمایتى نمى‌کند، و آنان یارى نمى‌شوند"},{"SurahNumber":44,"VerseNumber":42,"Text":"جز کسى که خداوند او را مورد رحمت قرار دهد. اوست که پیروز و مهربان است"},{"SurahNumber":44,"VerseNumber":43,"Text":"بی‌گمان درخت زقّوم،"},{"SurahNumber":44,"VerseNumber":44,"Text":"خوراک گناهکاران است"},{"SurahNumber":44,"VerseNumber":45,"Text":"همچون مس گداخته، در شکم آنها مى‌جوشد"},{"SurahNumber":44,"VerseNumber":46,"Text":"مانند جوشش آب داغ"},{"SurahNumber":44,"VerseNumber":47,"Text":"[به مأموران دوزخ گفته مى‌شود:] «این گنه‌کار را بگیرید، و او را به وسط آتش سوزان دوزخ بکشانید"},{"SurahNumber":44,"VerseNumber":48,"Text":"سپس از عذابِ آب سوزان، بر سرش بریزید"},{"SurahNumber":44,"VerseNumber":49,"Text":"[به او با تمسخر گفته مى‌شود:] «بچش! که تو همان عزیزِ بزرگوارى"},{"SurahNumber":44,"VerseNumber":50,"Text":"این همان است که همواره در آن تردید داشتید.»"},{"SurahNumber":44,"VerseNumber":51,"Text":"به راستى پرهیزکاران در جایگاهى امن هستند"},{"SurahNumber":44,"VerseNumber":52,"Text":"در میان باغ‌ها و [کنار] چشمه‌ساران"},{"SurahNumber":44,"VerseNumber":53,"Text":"لباس‌هاى ابریشمی نازک و ضخیم مى‌پوشند، در حالى که در برابر هم [بر تخت‌ها] نشسته‌اند"},{"SurahNumber":44,"VerseNumber":54,"Text":"این­گونه [ما پاداش مى‌دهیم.] و حوریان را به همسری آنان درمى‌آوریم"},{"SurahNumber":44,"VerseNumber":55,"Text":"در آن [باغ‌ها]، هر میوه‌ای را [که بخواهند،] با آسودگى مى‌طلبند"},{"SurahNumber":44,"VerseNumber":56,"Text":"در بهشت، جز مرگ نخستین [که پشت سر گذاشته‌اند،] مرگى نخواهند چشید. و خداوند آنان را از عذاب سوزان نگاه داشته است"},{"SurahNumber":44,"VerseNumber":57,"Text":"[اینها همه،] بخششى است از [سوی] پروردگارت. این است همان کامیابى بزرگ"},{"SurahNumber":44,"VerseNumber":58,"Text":"مسلماً ما قرآن را به زبان تو آسان ساختیم، تا شاید [آنان] پند گیرند"},{"SurahNumber":44,"VerseNumber":59,"Text":"[ولى اگر پند نگرفتند،] پس منتظر [سرانجام کار] باش! که آنان نیز منتظرند"},{"SurahNumber":45,"VerseNumber":1,"Text":"حا، میم"},{"SurahNumber":45,"VerseNumber":2,"Text":"نازل شدن کتاب، از سوى خداوند شکست‌ناپذیر و حکیم است"},{"SurahNumber":45,"VerseNumber":3,"Text":"در آسمان‌ها و زمین، براى مؤمنان نشانه‌هایى است"},{"SurahNumber":45,"VerseNumber":4,"Text":"و در آفرینش شما و جنبندگانی که [در هستى] پراکنده ساخته، براى اهل یقین، نشانه‌هایى [از قدرت الهى] است"},{"SurahNumber":45,"VerseNumber":5,"Text":"و شب و روز که در پى یکدیگر می‌آیند و آنچه از روزى که خداوند از آسمان فروفرستاده و زمین را با آن پس از پژمردگى‌اش، سبز و زنده نموده است و گردش بادها، براى کسانى که می‌اندیشند، نشانه‌هایى است"},{"SurahNumber":45,"VerseNumber":6,"Text":"این‌ها آیات الهى است که ما آنها را به حقّ بر تو تلاوت مى‌کنیم، [اگر اینها را نپذیرند،] پس به کدام سخن بعد از [سخن] خدا و آیات او، ایمان مى‌آورند؟"},{"SurahNumber":45,"VerseNumber":7,"Text":"واى بر هر دروغ‌پرداز گناه‌پیشه"},{"SurahNumber":45,"VerseNumber":8,"Text":"که آیات خدا را که پیوسته بر او تلاوت مى‌شود، مى‌شنود؛ ولى همچون کسى که آنها را نشنیده، متکبّرانه [بر انحراف خود] اصرار مى‌ورزد. پس او را به عذابى دردناک بشارت بده"},{"SurahNumber":45,"VerseNumber":9,"Text":"و هرگاه از آیات ما چیزى بفهمد، آن را به مسخره مى‌گیرد. آنانند که برایشان عذابى خفّت‌بار است"},{"SurahNumber":45,"VerseNumber":10,"Text":"دوزخ پیش روى آنهاست و دستاوردشان و سرورانى که به جاى خداوند برگزیده‌اند، ذرّه‌اى آنان را بى‌نیاز نمى‌کند و عذابى بزرگ [در پیش] دارند"},{"SurahNumber":45,"VerseNumber":11,"Text":"این [قرآن] مایه‌ى هدایت است و کسانى که به آیات پروردگارشان کفر ورزیدند، عذابى شدید و دردناک از هول و اضطراب خواهند داشت"},{"SurahNumber":45,"VerseNumber":12,"Text":"خداوند کسى است که دریا را براى شما رام کرد، تا به فرمان او کشتى‌ها در آن روان شوند و تا از فضل او [روزی] بجویید و شاید سپاسگزارى کنید"},{"SurahNumber":45,"VerseNumber":13,"Text":"و آنچه در آسمان‌ها و آنچه در زمین است، همه از اوست که براى شما رام نمود. قطعاً در این، براى کسانى که فکر می‌کنند، نشانه‌هایى است"},{"SurahNumber":45,"VerseNumber":14,"Text":"[اى پیامبر!] به کسانى که ایمان آورده‌اند، بگو: از کسانى که به روزهاى خدا امید ندارند، درگذرند [و آنان را به خدا واگذارند،] تا [خداوند در قیامت] هر قومى را به آنچه همواره مرتکب مى‌شوند، کیفر دهد"},{"SurahNumber":45,"VerseNumber":15,"Text":"هر کس کار شایسته‌اى کند، پس به سود خود اوست و هر کس کار بدى مرتکب شود، پس به زیان خود اوست. سپس به سوى پروردگارتان بازگردانده مى‌شوید"},{"SurahNumber":45,"VerseNumber":16,"Text":"و ما به بنى‌اسرائیل کتاب و حکومت و نبوّت دادیم و از [خوردنى‌هاى] پاکیزه و دلپسند روزیشان کردیم و آنان را بر جهانیان [آن روزگار] برترى دادیم"},{"SurahNumber":45,"VerseNumber":17,"Text":"و دلایل روشنى در امر [دین] به آنان دادیم، پس اختلاف نکردند، مگر پس از آن که حقیقت برایشان حاصل شد. [و این اختلاف] از روى حسادت و برترى‌جویى بود که میان آنان وجود داشت. بى‌تردید پروردگارت در قیامت درباره‌ی آنچه پیوسته اختلاف مى‌کردند، میانشان داورى خواهد کرد"},{"SurahNumber":45,"VerseNumber":18,"Text":"سپس تو را در امر [دین‌]، بر شریعت و آیینى ویژه و کامل قرار دادیم، پس آن را پیروى کن و از هوس‌ها و خواسته‌هاى نادانان پیروى مکن"},{"SurahNumber":45,"VerseNumber":19,"Text":"آنان در برابر [عذاب] خداوند، هرگز از تو دفاع نمی‌کنند و البتّه ستمگران یاور یکدیگرند و خداوند یار پرهیزکاران است"},{"SurahNumber":45,"VerseNumber":20,"Text":"این [کتاب و آیین] براى مردم، وسیله‌ى بصیرت و هدایت و براى اهل یقین، مایه‌ى رحمت است"},{"SurahNumber":45,"VerseNumber":21,"Text":"آیا کسانى که مرتکب کارهاى بد شدند، گمان کردند که ما آنان را همچون کسانى که ایمان آورده و کارهاى شایسته کرده‌اند، قرار خواهیم داد؟ و حیات و مرگشان یکسان است؟ چه بد داورى مى‌کنند"},{"SurahNumber":45,"VerseNumber":22,"Text":"و خداوند آسمان‌ها و زمین را به حقّ آفرید، تا هر کس به موجب آنچه کسب کرده است، پاداش داده شود و به آنان ستم نمی‌شود"},{"SurahNumber":45,"VerseNumber":23,"Text":"پس آیا دیدى [حال] کسى را که هواى [نفس] خویش را معبود خود قرار داده و خداوند او را با وجود آگاهیش به بیراهه گذاشت و بر گوش و قلبش مهر زد و بر چشمش پرده‌اى نهاد؟ پس بعد از خدا کیست که او را هدایت کند؟ پس آیا پند نمى‌گیرید؟"},{"SurahNumber":45,"VerseNumber":24,"Text":"وگفتند: «جز همین زندگى دنیایى، زندگى دیگرى نیست. [گروهی] مى‌میریم و [گروهی] زنده مى‌شویم و ما را چیزى جز طبیعت و روزگار نابود نمى‌کند.» در حالى که هیچ­گونه علمى بر این ادّعا ندارند. آنان تنها گروهى خیال­بافند"},{"SurahNumber":45,"VerseNumber":25,"Text":"و هرگاه آیات روشن ما [درباره‌ی معاد] بر آنان تلاوت گردد، دلیل و حجّتى ندارند، مگر آن که می‌گویند: «اگر راست مى‌گویید، پدران ما را [زنده کنید و] بیاورید!»"},{"SurahNumber":45,"VerseNumber":26,"Text":"بگو: «خداست که شما را زنده مى‌کند، سپس مى‌میراند و آن‌گاه براى روز قیامت که شکى در آن نیست، همه را گرد مى‌آورد؛ ولى بیشتر مردم نمى‌دانند.»"},{"SurahNumber":45,"VerseNumber":27,"Text":"فرمانروایى آسمان‌ها و زمین مخصوص خداست و روزى که رستاخیز برپا شود، آن روز یاوه‌سرایان زیانکارند"},{"SurahNumber":45,"VerseNumber":28,"Text":"و [در روز رستاخیز] هر امّتى را [از شدّت خضوع و وحشت] به زانو درآمده مى‌بینى، در حالى که هر امّتى به سوى [کارنامه و] کتابش فراخوانده شده است. [و به آنان می‌گوییم:] «امروز آنچه را عمل مى‌کردید، به شما پاداش مى‌دهند"},{"SurahNumber":45,"VerseNumber":29,"Text":"این است کتاب ما که به حقّ بر ضدّ شما سخن مى‌گوید. [و کردار شما را بازگو مى‌کند.] ما آنچه را انجام مى‌دادید، نسخه‌بردارى و ثبت مى‌کردیم.»"},{"SurahNumber":45,"VerseNumber":30,"Text":"پس کسانى که ایمان آوردند و کارهاى شایسته کرده‌اند، پروردگارشان آنان را در رحمت خویش وارد مى‌کند. این است آن رستگارى آشکار"},{"SurahNumber":45,"VerseNumber":31,"Text":"و امّا کسانى که کافر شدند، [به آنان می‌گوییم:] مگر آیات من بر شما خوانده نشد؟ پس استکبار ورزیدید و گروهى گنهکار بودید"},{"SurahNumber":45,"VerseNumber":32,"Text":"و هرگاه گفته شد: «وعده‌ی خداوند حقّ است و در قیامت شکى نیست.» گفتید: «ما نمى‌دانیم قیامت چیست؟! ما تنها گمانى [ضعیف] در این­باره داریم، و ما به هیچ وجه به یقین نرسیده‌ایم.»"},{"SurahNumber":45,"VerseNumber":33,"Text":"و [آن روز] بدى‌هاى اعمالشان برایشان روشن می‌شود و آنچه را به مسخره مى‌گرفتند، آنان را فرامی‌گیرد"},{"SurahNumber":45,"VerseNumber":34,"Text":"و به آنان گفته شود: «امروز ما شما را به فراموشى مى‌سپاریم، همان­گونه که شما دیدار امروزتان را به فراموشى سپردید و جایگاه شما آتش است و براى شما هیچ یاورى نیست"},{"SurahNumber":45,"VerseNumber":35,"Text":"این به خاطر آن است که شما آیات خدا را به مسخره گرفتید و زندگى دنیا فریبتان داد.» پس امروز نه از آن [دوزخ] بیرون آورده مى‌شوند و نه عذرخواهى آنان را مى‌پذیرند"},{"SurahNumber":45,"VerseNumber":36,"Text":"پس سپاس و ستایش مخصوص خداوند است، پروردگار آسمان‌ها و پروردگار زمین، پروردگار جهانیان"},{"SurahNumber":45,"VerseNumber":37,"Text":"و بزرگى در آسمان‌ها و زمین مخصوص اوست و اوست خداى شکست‌ناپذیر و حکیم"}]}