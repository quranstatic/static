{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":12,"VerseNumber":53,"Text":"Ја не правдам себе, душа је заиста склона злу, осим оне којој се мој Господар смилује. Мој Господар, заиста, опрашта грехе и милостив је.“"},{"SurahNumber":12,"VerseNumber":54,"Text":"И владар рече: „Доведите ми га, узећу га у своју свиту“, и пошто поразговара са њим, рече: „Ти ћеш од данас код нас да будеш утицајан и од поверења.“"},{"SurahNumber":12,"VerseNumber":55,"Text":"„Постави ме“, рече, „да водим бригу о залихама у земљи, ја заиста знам да чувам и имам знање.“"},{"SurahNumber":12,"VerseNumber":56,"Text":"И тако смо Ми Јосифу дали власт у земљи; боравио је где је хтео; своју милост Ми дајемо ономе коме хоћемо и не дозвољавамо да пропадне награда онима који чине добра дела"},{"SurahNumber":12,"VerseNumber":57,"Text":"А награда на оном свету је боља за оне који верују и који се боје Аллаха и греха клоне"},{"SurahNumber":12,"VerseNumber":58,"Text":"И дођоше браћа Јосифова и уђоше код њега, па их он познаде, а они њега не познадоше"},{"SurahNumber":12,"VerseNumber":59,"Text":"И кад их подмири намирницама и товаре им припреми, рече: „Доведите ми свога брата по оцу, зар не видите да пуну меру дајем и да најбоље угошћујем"},{"SurahNumber":12,"VerseNumber":60,"Text":"Ако ми га не доведете, нећете више од мене да добијете меру са намирницама и не приближавајте ми се!“"},{"SurahNumber":12,"VerseNumber":61,"Text":"„Побринућемо се да га некако измамимо од његовог оца, заиста ћемо тако да поступимо“, рекоше они"},{"SurahNumber":12,"VerseNumber":62,"Text":"А Јосиф рече момцима својим: „Ставите њихове ствари за које су купили намирнице у њихове товаре, они ће, кад се својима врате, да их препознају и опет ће да се врате"},{"SurahNumber":12,"VerseNumber":63,"Text":"И пошто се вратише своме оцу, рекоше: „О оче наш, бићемо ускраћени за меру са намирницама. Зато пошаљи са нама брата нашег да бисмо добили меру са намирницама, а ми ћемо, заиста, да га чувамо.“"},{"SurahNumber":12,"VerseNumber":64,"Text":"„Зар да вам га поверим као што сам пре поверио његовог брата?“ Рече он. „Али, Аллах је Чувар најбољи и Он је Најмилостивији!“"},{"SurahNumber":12,"VerseNumber":65,"Text":"А када отворише своје товаре, нађоше да су им враћене њихове ствари, и рекоше: „О оче наш, шта можемо више да пожелимо? Ево, враћене су нам наше ствари, и нашу породицу ћемо храном да намиримо, и нашег брата ћемо да чувамо, а добићемо и додатни товар који камила може да понесе; то је за њега незнатан износ.“"},{"SurahNumber":12,"VerseNumber":66,"Text":"„Ја нећу са вама да га пошаљем“, рече, „док се чврсто Аллахом не закунете да ћете заиста да ми га вратите, осим ако онемогућени будете.“ И пошто му се они заклеше, он рече: „Аллах је јамац за оно што смо казали!“"},{"SurahNumber":12,"VerseNumber":67,"Text":"И рече: „О моји синови, не улазите на једну капију, већ на разне капије, а ја не могу да вас спасим од онога што вам Аллах одреди; власт припада једино Њему, ја се у Њега уздам, и нека се само у Њега уздају они који се уздају!“"},{"SurahNumber":12,"VerseNumber":68,"Text":"И кад уђоше онако како им је наредио њихов отац, то им нимало није помогло да буду поштеђени онога што им је Аллах био одредио, једино се остварила жеља Јаковљева, коју је извршио, а он је, уистину, имао знање, зато што смо га Ми научили, али већина људи не зна"},{"SurahNumber":12,"VerseNumber":69,"Text":"И кад дођоше код Јосифа, он приви на груди свога брата и рече: „Ја сам, заиста, твој брат и не жалости се због оног што су они чинили.“"},{"SurahNumber":12,"VerseNumber":70,"Text":"И пошто их намири потребном храном, стави пехар у товар свога брата, а после један гласник поче да узвикује: „О каравано, ви сте, заиста, крадљивци!“"},{"SurahNumber":12,"VerseNumber":71,"Text":"Они им приђоше и упиташе: „Шта сте то изгубили?“"},{"SurahNumber":12,"VerseNumber":72,"Text":"„Изгубили смо владареву посуду“, одговорише. „Ко је донесе, добиће товар хране који камила може да понесе. Ја за то гарантујем.“"},{"SurahNumber":12,"VerseNumber":73,"Text":"„Аллаха нам“, рекоше они, „ви знате да ми нисмо дошли да чинимо неред у земљи, и ми нисмо крадљивци.“"},{"SurahNumber":12,"VerseNumber":74,"Text":"„А каква је казна за таквог ако будете лагали?“ Упиташе"},{"SurahNumber":12,"VerseNumber":75,"Text":"„Казна за оног у чијем се товару то нађе – јесте сам он“, одговорише браћа. „Ето тако ми кажњавамо насилнике.“"},{"SurahNumber":12,"VerseNumber":76,"Text":"И он поче са њиховим врећама, пре вреће свога брата, а онда извади пехар из вреће свога брата. Тако смо, ето, у Јосифову корист варку направили. Он, по владаревом закону, није могао да узме као роба свога брата, осим ако то Аллах жели. Ми уздижемо на веће положаје онога кога хоћемо. Све знанији од знанијег има, а Свезнајући је изнад сваког"},{"SurahNumber":12,"VerseNumber":77,"Text":"„Ако је он украо“, рекоше они, „па и пре је брат његов крао!“ И Јосиф то у себи затаји и то им не откри. „Ви сте у горем положају“, помисли у себи, „Аллах најбоље зна оно што ви спомињете.“"},{"SurahNumber":12,"VerseNumber":78,"Text":"„О великану“, рекоше они, „он има врло старог оца, па узми једног од нас уместо њега! Ми уистину видимо да си доброчинитељ.“"},{"SurahNumber":12,"VerseNumber":79,"Text":"„Сачувај Аллаху“, рече, „да узмемо неког другог до оног код кога смо нашли оно што је наше! Тада бисмо заиста били неправедници!“"},{"SurahNumber":12,"VerseNumber":80,"Text":"И пошто у њему изгубише сваку наду да ће брата да спасе, одвојише се са стране да се посаветују. „Зар не знате“, рече најстарији међу њима, „да сте се заклели Аллахом своме оцу, а и да сте пре тога у вези са Јосифом учинили пропуст?! Нећу да напустим ову земљу док ми то мој отац не дозволи или док Аллах у моју корист не пресуди, а Он је Судија најбољи.“"},{"SurahNumber":12,"VerseNumber":81,"Text":"„Вратите се свом оцу па реците: 'О оче наш, твој син је украо; ми тврдимо само оно што смо видели, а ми нисмо могли да знамо непознато.'“"},{"SurahNumber":12,"VerseNumber":82,"Text":"Питај насеље у којем смо боравили и каравану са којом смо дошли. Ми, заиста, говоримо истину"},{"SurahNumber":12,"VerseNumber":83,"Text":"„Није тако“, рече Јаков, „у вашим душама је поникла зла мисао, а лепо је стрпити се. Надам се да ће Аллах све да ми их врати; уистину је Он Свезнајући и Мудри.“"},{"SurahNumber":12,"VerseNumber":84,"Text":"И окрену се од њих и рече: „О Јосифе, туго моја!“ И очи му побелеше од јада, био је врло потиштен"},{"SurahNumber":12,"VerseNumber":85,"Text":"„Аллаха нам“, рекоше они, „ти толико спомињеш Јосифа да ћеш тешко да оболиш или умреш!“"},{"SurahNumber":12,"VerseNumber":86,"Text":"„Ја своју тугу и свој јад износим само Аллаху, а Аллах ми је дао да знам оно што ви не знате“, рече он"},{"SurahNumber":12,"VerseNumber":87,"Text":"„О синови моји, идите и распитајте се за Јосифа и његовог брата, и не губите наду у Аллахову милост; заиста, наду у Аллахову милост губе само људи који су неверници.“"},{"SurahNumber":12,"VerseNumber":88,"Text":"И кад они уђоше код њега, рекоше: „О великану, и нас и нашу породицу притисла је невоља; донели смо мало вредне ствари, али ти нам дај пуну меру и удели нам милостињу, јер Аллах, заиста, награђује оне који удељују милостињу.“"},{"SurahNumber":12,"VerseNumber":89,"Text":"„А знате ли“, упита он, „шта сте урадили са Јосифом и његовим братом када сте били лакомислени?“"},{"SurahNumber":12,"VerseNumber":90,"Text":"„А да ти ниси, уистину, Јосиф?“ Повикаше они. „Да, ја сам Јосиф, а ово је мој брат, Аллах нам је даровао милост; а ко год буде био богобојазан и стрпљив - па, Аллах, уистину, неће да допусти да пропадне награда онима који чине добра дела.“"},{"SurahNumber":12,"VerseNumber":91,"Text":"„Аллаха нам“, рекоше они, „Аллах ти је над нама дао предност, ми смо, заиста, грешили!“"},{"SurahNumber":12,"VerseNumber":92,"Text":"Данас вам неће бити укора\", рече, \"Аллах ће вам опростити, Он је најмилостивији"},{"SurahNumber":12,"VerseNumber":93,"Text":"„Понесите ову моју кошуљу и баците је на лице мога оца; он ће прогледати; и сву своју породицу ми доведите!“"},{"SurahNumber":12,"VerseNumber":94,"Text":"И кад каравана напусти Мисир, њихов отац рече: „Ја заиста осећам Јосифов мирис, иако ви то поричете.“"},{"SurahNumber":12,"VerseNumber":95,"Text":"„Аллаха нам“, рекоше они, „ти си заиста још увек у претходној обмањености.“"},{"SurahNumber":12,"VerseNumber":96,"Text":"А кад гласник дође са радосном вешћу, он стави кошуљу на његово лице и он прогледа. „Зар вам не рекох“, рече, „да ја знам од Аллаха оно што ви не знате.“"},{"SurahNumber":12,"VerseNumber":97,"Text":"„О оче наш“, рекоше они, „замоли за опрост наших греха, ми смо, заиста, грешили.“"},{"SurahNumber":12,"VerseNumber":98,"Text":"„Замолићу Господара свога да вам опрости“, одговори он, „јер Он прашта грехе и милостив је.“"},{"SurahNumber":12,"VerseNumber":99,"Text":"И кад дођоше код Јосифа, он приви своје родитеље на груди и рече: „Настаните се у Мисиру, од свега, ако Аллах да, сигурни!“"},{"SurahNumber":12,"VerseNumber":100,"Text":"И он своје родитеље постави на престо и сви му се поклонише, па он рече: „О мој оче, ово је остварење мог некадашњег сна. Мој Господар га је учинио истинитим. Он је био добар према мени кад ме је избавио из тамнице и вас довео из пустиње, након што је ђаво између мене и моје браће посејао раздор. Господар мој је, заиста, благ према ономе коме Он хоће, и Он је, заиста, Свезнајући и Мудри"},{"SurahNumber":12,"VerseNumber":101,"Text":"Господару мој, Ти си ми дао део власти и научио си ме тумачењу снова! О Ти Који си створио небеса и Земљу без претходног примера, Ти си мој Заштитник и на овом свету и на другом; дај да умрем као муслиман и придружи ме честитима!“"},{"SurahNumber":12,"VerseNumber":102,"Text":"Ето, то су неке вести непознате које објављујемо теби, а ти ниси био са њима када су се они одлучили, и када су сплетке смислили"},{"SurahNumber":12,"VerseNumber":103,"Text":"А већина људи, ма колико ти настојао, нису верници"},{"SurahNumber":12,"VerseNumber":104,"Text":"Ти од њих не тражиш награду за то, то је само опомена свим световима"},{"SurahNumber":12,"VerseNumber":105,"Text":"А колико има доказа на небесима и на Земљи поред којих пролазе, и том приликом се од њих окрећу"},{"SurahNumber":12,"VerseNumber":106,"Text":"Већина њих не верује у Бога, осим тако што Му друге у обожавању придружује"},{"SurahNumber":12,"VerseNumber":107,"Text":"Зар могу да буду сигурни да невоља, као Аллахова казна, неће да их стигне или да суђени Час неће да их изненади, а да они то неће ни да примете"},{"SurahNumber":12,"VerseNumber":108,"Text":"Реци: „Ово је мој пут, ја позивам к Аллаху, имајући јасне доказе, ја, и сваки онај који ме следи, и нека је Узвишен Аллах, ја нисам од оних који друге поред Њега обожавају.“"},{"SurahNumber":12,"VerseNumber":109,"Text":"А Ми смо и пре тебе само људе као посланике слали, који су били из насељених места и којима смо објаве достављали. Зашто ови не путују по свету, па да виде како су скончали они пре њих – а онај свет је заиста бољи за богобојазне - зар не разумете"},{"SurahNumber":12,"VerseNumber":110,"Text":"И кад би посланици готово наду губили и помишљали да ће за лажове да их прогласе, Наша помоћ би им дошла. Спасили бисмо оне које смо Ми хтели, а Наша казна не би мимоишла невернички народ"},{"SurahNumber":12,"VerseNumber":111,"Text":"У казивању о њима је поука за оне који су разумом обдарени. Кур'ан није измишљен говор, он признаје књиге пре њега објављене, и објашњава све, и упута је и милост народу који верује"},{"SurahNumber":13,"VerseNumber":1,"Text":"Елиф-лам-мим-ра. Ово су речи Књиге! А оно што ти се објављује од твога Господара је истина, али већина људи не верује"},{"SurahNumber":13,"VerseNumber":2,"Text":"Аллах је небеса, видите их, подигао без стубова, и онда се узвисио над Престољем, и потчинио Сунце и Месец; свако се креће до одређеног рока. Он свиме управља и потанко излаже доказе како бисте у сусрет са својим Господаром били чврсто уверени"},{"SurahNumber":13,"VerseNumber":3,"Text":"И Он је Тај Који је распростро Земљу и на њој створио стабилне планине и реке и од сваког плода дао по пар, мушко и женско; Он дан застире ноћу. У томе, заиста, има доказа за људе који размишљају"},{"SurahNumber":13,"VerseNumber":4,"Text":"На Земљи има предела који се граниче једни са другима, и башта са грожђем, и њива, и палми; са више изданака и само са једним, и једном те истом водом се напајају; ипак плод неких чинимо укуснијим од других. У томе, заиста, има доказа за људе који разумеју"},{"SurahNumber":13,"VerseNumber":5,"Text":"А ако се чудиш, па - чудо су њихове речи: „Зар ћемо кад будемо прах, заиста поново да будемо створени?“ То су они који не верују у свога Господара. То су они на чијим вратовима ће да буду окови. То су становници Ватре; у њој ће да остану вечно"},{"SurahNumber":13,"VerseNumber":6,"Text":"Они те пожурују са Аллаховом казном, пре него са Аллаховим милосрђем, а било је казни и пре њих. Твој Господар људима прашта и упркос њиховом насиљу, али твој Господар, заиста, и жестоко кажњава"},{"SurahNumber":13,"VerseNumber":7,"Text":"А они који не верују говоре: „Зашто му његов Господар не пошаље какво чудо?“ Ти си, међутим, само онај који упозорава, а сваки народ је имао онога који га је на Прави пут усмеравао"},{"SurahNumber":13,"VerseNumber":8,"Text":"Аллах зна шта носи свако женско и шта материце краће носе, а шта дуже; код Њега све има меру"},{"SurahNumber":13,"VerseNumber":9,"Text":"Он је Зналац и оног што је недокучиво чулима и оног што је појавно, Он је Величанствени и Узвишени"},{"SurahNumber":13,"VerseNumber":10,"Text":"За Њега је једнак онај од вас који тихо говори и онај који то гласно чини, онај који се ноћу скрива и онај који по дану хода"},{"SurahNumber":13,"VerseNumber":11,"Text":"И уз сваког од вас су анђели, који се смењују испред њега и иза њега - по Аллаховом наређењу надзиру над њим. Сигурно је да Аллах неће да измени стање у којем се налази одређени народ све док се тај народ не промени. А кад Аллах одреди неком народу нешто што је лоше, нико то не може да спречи; без Њега им нема заштитника"},{"SurahNumber":13,"VerseNumber":12,"Text":"Он је Тај Који вам показује муњу, да се уплашите и понадате, и Он даје да изнова настају тешки облаци"},{"SurahNumber":13,"VerseNumber":13,"Text":"И грмљавина Њега велича и хвали, а и анђели, из страхопоштовања према Њему; Он шаље громове и њима погађа кога хоће, а они, и поред тога, расправљају о Аллаху, а Он жестоко кажњава"},{"SurahNumber":13,"VerseNumber":14,"Text":"Само Њему може истински да се моли. А они којима се поред Њега моле - неће да им се одазову, као што ни вода неће да стигне у уста ономе који према њој само своје дланове пружи; молба неверника засигурно је бескорисна"},{"SurahNumber":13,"VerseNumber":15,"Text":"Аллаху се клања све што је на небесима и на Земљи, добровољно или зато што морају, а и њихове сенке - ујутро и на крају дана"},{"SurahNumber":13,"VerseNumber":16,"Text":"Реци: „Ко је Господар небеса и Земље?“ - И одговори: „Аллах!“ Реци: „Па зашто сте онда уместо Њега као заштитнике прихватили оне који сами себи не могу неку корист да прибаве нити од себе какву штету да отклоне?“ Реци: „Зар су једнаки слепац и онај који види, или, зар су исто тмине и светло? Зар су Аллаху придружили божанства која стварају као што Он ствара, па им се стварање чини сличним?!“ Реци: „Аллах је Створитељ свега и Он је, Једини, Потчинитељ свега.“"},{"SurahNumber":13,"VerseNumber":17,"Text":"Он воду са неба спусти, па сваком удолином потече онолико колико може да прихвати и бујица носи пену која нараста. И оно што људи топе на ватри у жељи да добију накит или оруђе има, такође, отпад сличан пени. Тако Аллах наводи пример за истину и неистину: пена се распршује, док оно што користи људима остаје на Земљи. Тако, ето, Аллах наводи примере"},{"SurahNumber":13,"VerseNumber":18,"Text":"Онима који се одазову своме Господару - припада најлепша награда; а они који Му се не одазову - кад би све што је на Земљи било њихово, и још толико, радо би се тиме откупили. Њих чека ужас полагања рачуна, пребивалиште њихово биће Пакао, а грозно ли је он боравиште"},{"SurahNumber":13,"VerseNumber":19,"Text":"Зар је онај који зна да је истина оно што ти се објављује од твога Господара као онај који је слеп?! А поуку примају само они који имају разум"},{"SurahNumber":13,"VerseNumber":20,"Text":"Они који обавезу према Богу испуњавају и не крше обећање"},{"SurahNumber":13,"VerseNumber":21,"Text":"И они који одржавају оно што је Аллах наредио да се одржава и свога Господара се боје и плаше се ужасног обрачуна"},{"SurahNumber":13,"VerseNumber":22,"Text":"И они који трпе у жељи за лицем свога Господара, и они који обављају молитву, и који од онога што им дајемо удељују и тајно и јавно, и који узвраћају добрим на зло - њима ће да припадне леп исход овога света, њих чека најлепше пребивалиште"},{"SurahNumber":13,"VerseNumber":23,"Text":"Еденски вртови у којима ће да уђу и они и њихови родитељи и њихове жене и њихов пород - они који су били честити - анђели ће да им улазе на свака врата"},{"SurahNumber":13,"VerseNumber":24,"Text":"Мир Божји нека је над вама, зато што сте трпели, а дивно ли је ваше коначно боравиште"},{"SurahNumber":13,"VerseNumber":25,"Text":"А они који крше обећање према Аллаху, након што су се на то чврсто обавезали, и кидају оно што је Аллах наредио да се одржава, и чине неред на Земљи - њих чека проклетство и ужасно боравиште"},{"SurahNumber":13,"VerseNumber":26,"Text":"Коме жели, Аллах даје опскрбу у изобиљу, и ускраћује. Они се радују животу на овом свету, а живот на овом свету према оном свету само је пролазно уживање"},{"SurahNumber":13,"VerseNumber":27,"Text":"Они који не верују говоре: „Зашто му од његовог Господара није спуштен какав знак?“ Реци: „Аллах одводи на странпутицу онога кога Он жели, а ка Себи упућује онога ко Му се покајнички обраћа.“"},{"SurahNumber":13,"VerseNumber":28,"Text":"Оне који верују и чија се срца, кад се Аллах спомене, смирују - а срца се, заиста, смирују кад се Аллах спомене"},{"SurahNumber":13,"VerseNumber":29,"Text":"Онима који верују и чине добра дела - благо њима, њих чека дивно пребивалиште"},{"SurahNumber":13,"VerseNumber":30,"Text":"И тако смо те послали народу пре којег су били и нестали други народи, да им казујеш оно што ти објављујемо, а они у Свемилосног не верују. Реци: „Он је мој Господар, нема бога осим Њега, на Њега се ослањам и Њему се кајем.“"},{"SurahNumber":13,"VerseNumber":31,"Text":"Кад би се каквом књигом покренула брда или искомадала земља или дозвали мртви, био би то Кур'ан! Аллаху све припада! А зар не знају верници да кад би Аллах само хтео, све људе упутио? А невернике ће несрећа непрестано да погађа или ће у близини њиховог места да се дешава, због онога што раде - све док се Аллахово обећање не оствари. Аллах, заиста, не крши обећање"},{"SurahNumber":13,"VerseNumber":32,"Text":"И пре тебе су посланици били исмејавани, па сам Ја онима који нису веровали остављао времена, и после сам их кажњавао, а каква је само била Моја казна"},{"SurahNumber":13,"VerseNumber":33,"Text":"Па зар је Онај Који над сваким надзире, шта год да уради, као онај ко то није у стању да уради?! И узели су друга божанства поред Аллаха. Реци: 'Именујте их!' Зар да Га ви обавештавате о нечему што се на Земљи налази - што он зна да постоји, или их ви тако називате по своме нахођењу?! Онима који не верују чини се лепим сплеткарење њихово, и они су са правог пута залутали. А онај кога Аллах на странпутицу окрене неће наћи никога да га на Прави пут упути"},{"SurahNumber":13,"VerseNumber":34,"Text":"Они ће да пате у животу на овом свету, али ће патња на оном свету сигурно да буде тежа; нико неће да их одбрани од Аллаха"},{"SurahNumber":13,"VerseNumber":35,"Text":"Пример Раја обећан онима који се буду бојали Аллаха је: вртови са рекама, кроз њега теку реке, његови плодови и хладовина су трајни; то ће, на крају, да припадне онима који се боје Аллаха и клоне греха, а одредиште неверника је Пакао"},{"SurahNumber":13,"VerseNumber":36,"Text":"Они којима смо дали Књигу радују се свему што ти објављујемо, али неке групе међу њима поричу нешто од тога. Реци: „Мени је наређено да само Аллаха обожавам и да Њему никога у обожавању не придружујем; Њему ја позивам и Њему се враћам.“"},{"SurahNumber":13,"VerseNumber":37,"Text":"И Ми га тако објављујемо усавршеног на арапском језику. А ако би се ти повео за њиховим прохтевима, након што ти је дошло знање, ти не би имао никога ко би те заштитио нити одбранио од Аллаха"},{"SurahNumber":13,"VerseNumber":38,"Text":"И пре тебе смо слали посланике, и давали смо им да имају супруге и потомке. И ниједан посланик није могао да иступи са неким чудом, осим са Аллаховом дозволом. Свако доба имало је Књигу"},{"SurahNumber":13,"VerseNumber":39,"Text":"Аллах уклања шта хоће, а оставља шта хоће; код Њега је главна Књига"},{"SurahNumber":13,"VerseNumber":40,"Text":"Било да ти покажемо део онога чиме им претимо, било да ти одузмемо живот, твоје је да обзнањујеш, а Наше да сводимо рачуне"},{"SurahNumber":13,"VerseNumber":41,"Text":"Зар они не виде да Ми сужавамо Земљу умањујући њене крајеве?! А Аллах суди и нико не може побити Његову пресуду, и Он брзо своди рачун"},{"SurahNumber":13,"VerseNumber":42,"Text":"Сплетке су плели и они пре њих, само, Аллах је Господар свих сплетки, и Он зна шта свако заслужује. А неверници ће сигурно да сазнају коме ће леп исход да припадне на крају"},{"SurahNumber":13,"VerseNumber":43,"Text":"Они који не верују говоре: „Ти ниси посланик.“ Реци: „Мени и вама Аллах ће да буде довољан као сведок, и они који знање из Књиге имају.“"},{"SurahNumber":14,"VerseNumber":1,"Text":"Елиф-лам-ра. Ово је књига коју ти објављујемо да људе дозволом њиховог Господара изведеш из тмина на светло, на пут Силнога и Хваљенога"},{"SurahNumber":14,"VerseNumber":2,"Text":"Аллаха, чије је оно што је на небесима и оно што је на Земљи. А тешко неверницима од жестоке патње"},{"SurahNumber":14,"VerseNumber":3,"Text":"онима који живот на овом свету више воле од оног света и који одвраћају од Аллаховог пута и настоје да га прикажу кривим! Они су далеко залутали"},{"SurahNumber":14,"VerseNumber":4,"Text":"Ми нисмо послали ниједног посланика а да није говорио језиком свога народа, како би им објаснио посланицу. Па Аллах у заблуду остави онога кога жели а на Прави пут упути онога кога жели; Он је Силни и Мудри"},{"SurahNumber":14,"VerseNumber":5,"Text":"И Мојсија смо послали са Нашим доказима: „Изведи свој народ из тмина на светло и подсети га на Аллахове благодати.“ То су, уистину, докази за сваког ко је стрпљив и захвалан"},{"SurahNumber":14,"VerseNumber":6,"Text":"И кад је Мојсије свом народу казао: „Сетите се Аллахове благодати када вас је избавио од фараонових људи који су вас мучили најгорим мукама, који су вам клали мушку децу, а женску остављали у животу - то је било велико искушење од вашега Господара.“"},{"SurahNumber":14,"VerseNumber":7,"Text":"И кад је ваш Господар објавио: „Ако будете захвални, Ја ћу сигурно још више да вам дам; будете ли незахвални, заиста ће жестока да буде Моја казна.“"},{"SurahNumber":14,"VerseNumber":8,"Text":"И Мојсије је још казао: „Ако будете незахвални и ви и сви други на Земљи, па, Аллах је, заиста, независан и хваљен.“"},{"SurahNumber":14,"VerseNumber":9,"Text":"Зар до вас није дошла вест о онима пре вас, о Нојевом народу, и о Аду, и о Семуду, и о онима после њих? Само их Аллах зна! Њихови Посланици су им доносили јасне доказе, али они су стављали на уста своје руке и говорили: „Ми не верујемо у оно што се по вама шаље и ми итекако сумњамо у оно у шта нас позивате.“"},{"SurahNumber":14,"VerseNumber":10,"Text":"Њихови посланици су говорили: „Зар може да се сумња у Аллаха, Који је небеса и Земљу из ничега створио? Он вас позива да би вам опростио грехе и да би вас оставио до одређеног рока.“ Они су одговорили: „Ви сте људи као и ми; хоћете да нас одвратите од оних које су наши преци обожавали - па, донесите нам доказ јасни.“"},{"SurahNumber":14,"VerseNumber":11,"Text":"„Ми јесмо људи као и ви“, говорили су им њихови посланици, „али, Аллах дарује само оне Своје робове које Он хоће; ми не можемо да вам донесемо доказ осим са Аллаховом дозволом – а верници нека се само у Аллаха уздају.“"},{"SurahNumber":14,"VerseNumber":12,"Text":"„Зашто да се не ослонимо на Аллаха кад нас је Он путевима којим идемо упутио? Ми ћемо, заиста, стрпљиво да подносимо оно чиме нас узнемиравате - а они који се ослањају, нека се само на Аллаха ослањају!“"},{"SurahNumber":14,"VerseNumber":13,"Text":"Они који нису веровали говорили су својим посланицима: „Или ћете у нашу веру да се вратите или ћемо, заиста, из наше земље да вас протерамо!“ А посланицима је њихов Господар објављивао: „Ми ћемо насилнике сигурно да уништимо"},{"SurahNumber":14,"VerseNumber":14,"Text":"И после њих вас на Земљи да настанимо. Биће то за оне који ће полагања рачуна преда Мном да се боје и који ће од Моје претње да страхују.“"},{"SurahNumber":14,"VerseNumber":15,"Text":"И посланици су тражили помоћ, па је сваки охоли пркосник настрадао"},{"SurahNumber":14,"VerseNumber":16,"Text":"Пред њим ће да буде Пакао - и он ће да буде напајан течношћу од сукрвице"},{"SurahNumber":14,"VerseNumber":17,"Text":"Мучиће се да је прогута, али никако неће моћи да је прождере и смрт ће са свих страна да му прилази, али он неће да умре; њега тек после тога чека тешка патња"},{"SurahNumber":14,"VerseNumber":18,"Text":"Дела оних који не верују у свога Господара налик су на пепео који разнесе вихор у олујном дану; неће моћи да очекују никакву награду за дела која су учинили, то је далека странпутица"},{"SurahNumber":14,"VerseNumber":19,"Text":"Зар не видиш да је Аллах небеса и Земљу створио са Истином? Ако жели вас ће уклонити и нова створења довести"},{"SurahNumber":14,"VerseNumber":20,"Text":"То Аллаху није тешко"},{"SurahNumber":14,"VerseNumber":21,"Text":"И изаћи ће сви пред Аллахом, па ће они који су били слабићи рећи својим главешинама, онима који су били охоли: „Ми смо били ваше присталице, па да ли сте у стању да нас бар мало заштитите од Аллахове казне?“ „Да је нас Аллах упутио“, одговориће они, „и ми бисмо вас упутили. Жалили се ми или трпели, свеједно нам је, нема нам више спаса.“"},{"SurahNumber":14,"VerseNumber":22,"Text":"И када буде све решено, ђаво ће да каже: „Аллах вам је истинско обећање дао, а ја сам вам обећавао и своја обећања изневерио; али, ја нисам никаквог доказа над вама имао, само сам вас позивао и ви сте ми се одазивали; зато не корите мене, већ сами себе; нити ја могу вама да помогнем, нити ви можете да помогнете мени. Ја немам ништа са тим што сте ме пре обожавали поред Њега. Многобошце сигурно чека болна патња.“"},{"SurahNumber":14,"VerseNumber":23,"Text":"А они који су веровали и чинили добра дела биће уведени, са дозволом њиховог Господара, у рајске баште кроз које теку реке и у њима ће да бораве вечно, њихов поздрав ће у њима да буде: 'Мир Божји"},{"SurahNumber":14,"VerseNumber":24,"Text":"Зар не видиш како Аллах наводи пример - лепа је реч као лепо дрво: корен му је чврсто у земљи а гране према небу"},{"SurahNumber":14,"VerseNumber":25,"Text":"Оно свој плод даје у сваком моменту са дозволом свога Господара - а Аллах људима наводи примере да би узели поуку"},{"SurahNumber":14,"VerseNumber":26,"Text":"а ружна реч је као ружно дрво које је ишчупано са површине земље. Њему нема опстанка"},{"SurahNumber":14,"VerseNumber":27,"Text":"Аллах учвршћује вернике постојаном речју у животу на овом свету, а и на оном свету, а многобошце одводи у заблуду; Аллах ради шта хоће"},{"SurahNumber":14,"VerseNumber":28,"Text":"Зар не видиш оне који су уместо захвалности Аллаху на благодатима – узвратили незахвалношћу и народ свој довели у Кућу пропасти"},{"SurahNumber":14,"VerseNumber":29,"Text":"у Пакао, у коме ће да горе - а ужасно је он пребивалиште"},{"SurahNumber":14,"VerseNumber":30,"Text":"И који су поред Аллаха друга божанства узели да би заводили са Његовог пута? Реци: „Уживајте, завршићете, сигурно, у Ватри!“"},{"SurahNumber":14,"VerseNumber":31,"Text":"Реци Мојим робовима који верују да обављају молитву и да удељују и тајно и јавно из онога што им Ми дарујемо, пре него што наступи Дан у коме неће да буде ни трговања ни пријатељства"},{"SurahNumber":14,"VerseNumber":32,"Text":"Аллах је Тај Који је створио небеса и Земљу; Он спушта са неба воду и чини да помоћу ње рађају плодови којима се храните; и потчинио вам је лађе да морем плове по Његовој одредби, и потчинио вам је реке"},{"SurahNumber":14,"VerseNumber":33,"Text":"и потчинио вам је Сунце и Месец, који се стално крећу, и потчинио вам је ноћ и дан"},{"SurahNumber":14,"VerseNumber":34,"Text":"И даје вам од свега онога што од Њега тражите, и ако бисте Аллахове благодати бројали, не бисте их набројали. Човек је, уистину, итекако неправедан и незахвалан"},{"SurahNumber":14,"VerseNumber":35,"Text":"А када Аврам рече: „Господару мој, учини овај град Мекку сигурним и сачувај и мене и моје синове од тога да обожавамо кипове"},{"SurahNumber":14,"VerseNumber":36,"Text":"Они су, мој Господару, многе људе на странпутицу навели. Онај ко буде мене следио - моје је вере, а онај ко буде против мене устајао, па - Ти си, уистину, Онај Који опрашта грехе и милостив си"},{"SurahNumber":14,"VerseNumber":37,"Text":"Господару наш, ја сам неке своје потомке населио у котлини у којој се ништа не сеје, код Твоје часне Ка'бе, да би, Господару наш, обављали молитву; зато учини да срца неких људи за њима чезну и опскрби их разним плодовима да би били захвални"},{"SurahNumber":14,"VerseNumber":38,"Text":"Господару наш, Ти сигурно знаш шта ми кријемо, а шта на јаву износимо. А Аллаху ништа није скривено; ни на Земљи, ни на небу"},{"SurahNumber":14,"VerseNumber":39,"Text":"Хвала Аллаху, Који ми је у старости подарио Јишмаила и Исака; мој Господар молбе, уистину, услишава"},{"SurahNumber":14,"VerseNumber":40,"Text":"Господару мој, дај да ја и моји потомци у обављању молитве будемо устрајни; Господару наш, Ти услиши моју молбу"},{"SurahNumber":14,"VerseNumber":41,"Text":"Господару наш, опрости мени, и мојим родитељима и свим верницима – на Дан кад се буде полагао рачун!“"},{"SurahNumber":14,"VerseNumber":42,"Text":"А ти никако не мисли да Аллах не мари за оним што раде неверници! Он им само одгађа до Дана када ће очи да им остану отворене"},{"SurahNumber":14,"VerseNumber":43,"Text":"Журиће, уздигнутих глава, укоченог погледа; а срца ће да им буду празна"},{"SurahNumber":14,"VerseNumber":44,"Text":"Ти опомињи људе Даном када ће казна да им дође, кад ће они који су неправедни били – да говоре: „Господару наш, остави нас још само кратко време, одазваћемо се Твоме позиву и следићемо посланике!“ А зар се пре нисте заклињали да са овог света нећете да одете"},{"SurahNumber":14,"VerseNumber":45,"Text":"И настанили сте се били у местима где су живели они који су се према себи огрешили, а било вам је познато како смо поступили са њима, и наводили смо вам примере"},{"SurahNumber":14,"VerseNumber":46,"Text":"И они лукавства своја плету, а Аллах зна за њихова лукавства, само што њихова лукавства не могу брда да покрену"},{"SurahNumber":14,"VerseNumber":47,"Text":"Немој ни да помислиш да Аллах неће да одржи Своје обећање Својим посланицима - Аллах је, уистину, силан и строг"},{"SurahNumber":14,"VerseNumber":48,"Text":"На Дан кад Земља буде замењена другом земљом, а и небеса, и кад сви изађу пред Аллахом, Јединим, Свемоћним"},{"SurahNumber":14,"VerseNumber":49,"Text":"Тог дана ћеш да видиш грешнике у оковима заједно повезане"},{"SurahNumber":14,"VerseNumber":50,"Text":"Одећа ће од катрана да им буде, а ватра ће обавијати њихова лица"},{"SurahNumber":14,"VerseNumber":51,"Text":"То је зато да Аллах свакоме да шта је заслужио - Аллах заиста брзо своди рачун"},{"SurahNumber":14,"VerseNumber":52,"Text":"Овај Кур'ан је обзнана људима, и да њиме буду опоменути, и да знају да је само Он Један Бог, и да приме поуку они који имају разум"}]}