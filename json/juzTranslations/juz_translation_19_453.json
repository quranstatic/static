{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"اور جو لوگ ہم سے ملنے کی امید نہیں رکھتے۔ کہتے ہیں کہ ہم پر فرشتے کیوں نہ نازل کئے گئے۔ یا ہم اپنی آنکھ سے اپنے پروردگار کو دیکھ لیں۔ یہ اپنے خیال میں بڑائی رکھتے ہیں اور (اسی بنا پر) بڑے سرکش ہو رہے ہی"},{"SurahNumber":25,"VerseNumber":22,"Text":"جس دن یہ فرشتوں کو دیکھیں گے اس دن گنہگاروں کے لئے خوشی کی بات نہیں ہوگی اور کہیں گے (خدا کرے تم) روک لئے (اور بند کردیئے) جاؤ"},{"SurahNumber":25,"VerseNumber":23,"Text":"اور جو انہوں نے عمل کئے ہوں گے ہم ان کی طرف متوجہ ہوں گے تو ان کو اُڑتی خاک کردیں گے"},{"SurahNumber":25,"VerseNumber":24,"Text":"اس دن اہل جنت کا ٹھکانا بھی بہتر ہوگا اور مقام استراحت بھی ہوگا"},{"SurahNumber":25,"VerseNumber":25,"Text":"اور جس دن آسمان ابر کے ساتھ پھٹ جائے گا اور فرشتے نازل کئے جائیں گے"},{"SurahNumber":25,"VerseNumber":26,"Text":"اس دن سچی بادشاہی خدا ہی کی ہوگی۔ اور وہ دن کافروں پر (سخت) مشکل ہوگا"},{"SurahNumber":25,"VerseNumber":27,"Text":"اور جس دن (ناعاقبت اندیش) ظالم اپنے ہاتھ کاٹ کاٹ کر کھائے گا (اور کہے گا) کہ اے کاش میں نے پیغمبر کے ساتھ رشتہ اختیار کیا ہوتا"},{"SurahNumber":25,"VerseNumber":28,"Text":"ہائے شامت کاش میں نے فلاں شخص کو دوست نہ بنایا ہوتا"},{"SurahNumber":25,"VerseNumber":29,"Text":"اس نے مجھ کو (کتاب) نصیحت کے میرے پاس آنے کے بعد بہکا دیا۔ اور شیطان انسان کو وقت پر دغا دینے والا ہے"},{"SurahNumber":25,"VerseNumber":30,"Text":"اور پیغمبر کہیں گے کہ اے پروردگار میری قوم نے اس قرآن کو چھوڑ رکھا تھا"},{"SurahNumber":25,"VerseNumber":31,"Text":"اور اسی طرح ہم نے گنہگاروں میں سے ہر پیغمبر کا دشمن بنا دیا۔ اور تمہارا پروردگار ہدایت دینے اور مدد کرنے کو کافی ہے"},{"SurahNumber":25,"VerseNumber":32,"Text":"اور کافر کہتے ہیں کہ اس پر قرآن ایک ہی دفعہ کیوں نہیں اُتارا گیا۔ اس طرح (آہستہ آہستہ) اس لئے اُتارا گیا کہ اس سے تمہارے دل کو قائم رکھیں۔ اور اسی واسطے ہم اس کو ٹھہر ٹھہر کر پڑھتے رہے ہیں"},{"SurahNumber":25,"VerseNumber":33,"Text":"اور یہ لوگ تمہارے پاس جو (اعتراض کی) بات لاتے ہیں ہم تمہارے پاس اس کا معقول اور خوب مشرح جواب بھیج دیتے ہیں"},{"SurahNumber":25,"VerseNumber":34,"Text":"جو لوگ اپنے مونہوں کے بل دوزخ کی طرف جمع کئے جائیں گے ان کا ٹھکانا بھی برا ہے اور وہ رستے سے بھی بہکے ہوئے ہیں"},{"SurahNumber":25,"VerseNumber":35,"Text":"اور ہم نے موسیٰ کو کتاب دی اور ان کے بھائی ہارون کو مددگار بنا کر ان کے ساتھ کیا"},{"SurahNumber":25,"VerseNumber":36,"Text":"اور کہا کہ دونوں ان لوگوں کے پاس جاؤ جن لوگوں نے ہماری آیتوں کی تکذیب کی۔ (جب تکذیب پر اڑے رہے) تو ہم نے ان کو ہلاک کر ڈالا"},{"SurahNumber":25,"VerseNumber":37,"Text":"اور نوح کی قوم نے بھی جب پیغمبروں کو جھٹلایا تو ہم نے انہیں غرق کر ڈالا اور لوگوں کے لئے نشانی بنا دیا۔ اور ظالموں کے لئے ہم نے دکھ دینے والا عذاب تیار کر رکھا ہے"},{"SurahNumber":25,"VerseNumber":38,"Text":"اور عاد اور ثمود اور کنوئیں والوں اور ان کے درمیان اور بہت سی جماعتوں کو بھی (ہلاک کر ڈالا)"},{"SurahNumber":25,"VerseNumber":39,"Text":"اور سب کے (سمجھانے کے لئے) ہم نے مثالیں بیان کیں اور (نہ ماننے پر) سب کا تہس نہس کردیا"},{"SurahNumber":25,"VerseNumber":40,"Text":"اور یہ کافر اس بستی پر بھی گزر چکے ہیں جس پر بری طرح کا مینہ برسایا گیا تھا۔ کیا وہ اس کو دیکھتے نہ ہوں گے۔ بلکہ ان کو (مرنے کے بعد) جی اُٹھنے کی امید ہی نہیں تھی۔"},{"SurahNumber":25,"VerseNumber":41,"Text":"اور یہ لوگ جب تم کو دیکھتے ہیں تو تمہاری ہنسی اُڑاتے ہیں۔ کہ کیا یہی شخص ہے جس کو خدا نے پیغمبر بنا کر بھیجا ہے"},{"SurahNumber":25,"VerseNumber":42,"Text":"اگر ہم نے اپنے معبودوں کے بارے میں ثابت قدم نہ رہتے تو یہ ضرور ہم کو بہکا دیتا۔ (اور ان سے پھیر دیتا) اور یہ عنقریب معلوم کرلیں گے جب عذاب دیکھیں گے کہ سیدھے رستے سے کون بھٹکا ہوا ہے"},{"SurahNumber":25,"VerseNumber":43,"Text":"کیا تم نے اس شخص کو دیکھا جس نے خواہش نفس کو معبود بنا رکھا ہے تو کیا تم اس پر نگہبان ہوسکتے ہو"},{"SurahNumber":25,"VerseNumber":44,"Text":"یا تم یہ خیال کرتے ہو کہ ان میں اکثر سنتے یا سمجھتے ہیں (نہیں) یہ تو چوپایوں کی طرح ہیں بلکہ ان سے بھی زیادہ گمراہ ہیں"},{"SurahNumber":25,"VerseNumber":45,"Text":"بلکہ تم نے اپنے پروردگار (کی قدرت) کو نہیں دیکھا کہ وہ سائے کو کس طرح دراز کر (کے پھیلا) دیتا ہے۔ اور اگر وہ چاہتا تو اس کو (بےحرکت) ٹھیرا رکھتا پھر سورج کو اس کا رہنما بنا دیتا ہے"},{"SurahNumber":25,"VerseNumber":46,"Text":"پھر اس کو ہم آہستہ آہستہ اپنی طرف سمیٹ لیتے ہیں"},{"SurahNumber":25,"VerseNumber":47,"Text":"اور وہی تو ہے جس نے رات کو تمہارے لئے پردہ اور نیند کو آرام بنایا اور دن کو اُٹھ کھڑے ہونے کا وقت ٹھہرایا"},{"SurahNumber":25,"VerseNumber":48,"Text":"اور وہی تو ہے جو اپنی رحمت کے مینھہ کے آگے ہواؤں کو خوش خبری بنا کر بھیجتا ہے۔ اور ہم آسمان سے پاک (اور نتھرا ہوا) پانی برساتے ہیں"},{"SurahNumber":25,"VerseNumber":49,"Text":"تاکہ اس سے شہر مردہ (یعنی زمین افتادہ) کو زندہ کردیں اور پھر اسے بہت سے چوپایوں اور آدمیوں کو جو ہم نے پیدا کئے ہیں پلاتے ہیں"},{"SurahNumber":25,"VerseNumber":50,"Text":"اور ہم نے اس (قرآن کی آیتوں) کو طرح طرح سے لوگوں میں بیان کیا تاکہ نصیحت پکڑیں مگر بہت سے لوگوں نے انکار کے سوا قبول نہ کیا"},{"SurahNumber":25,"VerseNumber":51,"Text":"اور اگر ہم چاہتے تو ہر بستی میں ڈرانے والا بھیج دیتے"},{"SurahNumber":25,"VerseNumber":52,"Text":"تو تم کافروں کا کہا نہ مانو اور ان سے اس قرآن کے حکم کے مطابق بڑے شدومد سے لڑو"},{"SurahNumber":25,"VerseNumber":53,"Text":"اور وہی تو ہے جس نے دو دریاؤں کو ملا دیا ایک کا پانی شیریں ہے پیاس بجھانے والا اور دوسرے کا کھاری چھاتی جلانے والا۔ اور دونوں کے درمیان ایک آڑ اور مضبوط اوٹ بنادی"},{"SurahNumber":25,"VerseNumber":54,"Text":"اور وہی تو ہے جس نے پانی سے آدمی پیدا کیا۔ پھر اس کو صاحب نسب اور صاحب قرابت دامادی بنایا۔ اور تمہارا پروردگار (ہر طرح کی) قدرت رکھتا ہے"},{"SurahNumber":25,"VerseNumber":55,"Text":"اور یہ لوگ خدا کو چھوڑ کر ایسی چیز کی پرستش کر تے ہیں جو نہ ان کو فائدہ پہنچا سکے اور نہ ضرر۔ اور کافر اپنے پروردگار کی مخالفت میں بڑا زور مارتا ہے"},{"SurahNumber":25,"VerseNumber":56,"Text":"اور ہم نے (اے محمدﷺ) تم کو صرف خوشی اور عذاب کی خبر سنانے کو بھیجا ہے"},{"SurahNumber":25,"VerseNumber":57,"Text":"کہہ دو کہ میں تم سے اس (کام) کی اجرت نہیں مانگتا، ہاں جو شخص چاہے اپنے پروردگار کی طرف جانے کا رستہ اختیار کرے"},{"SurahNumber":25,"VerseNumber":58,"Text":"اور اس (خدائے) زندہ پر بھروسہ رکھو جو (کبھی) نہیں مرے گا اور اس کی تعریف کے ساتھ تسبیح کرتے رہو۔ اور وہ اپنے بندوں کے گناہوں سے خبر رکھنے کو کافی ہے"},{"SurahNumber":25,"VerseNumber":59,"Text":"جس نے آسمانوں اور زمین کو اور جو کچھ ان دونوں کے درمیان ہے چھ دن میں پیدا کیا پھر عرش پر جا ٹھہرا وہ (جس کا نام) رحمٰن (یعنی بڑا مہربان ہے) تو اس کا حال کسی باخبر سے دریافت کرلو"},{"SurahNumber":25,"VerseNumber":60,"Text":"اور جب ان (کفار) سے کہا جاتا ہے کہ رحمٰن کو سجدہ کرو تو کہتے ہیں رحمٰن کیا؟ کیا جس کے لئے تم ہم سے کہتے ہو ہم اس کے آگے سجدہ کریں اور اس سے بدکتے ہیں"},{"SurahNumber":25,"VerseNumber":61,"Text":"اور (خدا) بڑی برکت والا ہے جس نے آسمانوں میں برج بنائے اور ان میں (آفتاب کا نہایت روشن) چراغ اور چمکتا ہوا چاند بھی بنایا"},{"SurahNumber":25,"VerseNumber":62,"Text":"اور وہی تو ہے جس نے رات اور دن کو ایک دوسرے کے پیچھے آنے جانے والا بنایا۔ (یہ باتیں) اس شخص کے لئے جو غور کرنا چاہے یا شکرگزاری کا ارادہ کرے (سوچنے اور سمجھنے کی ہیں)"},{"SurahNumber":25,"VerseNumber":63,"Text":"اور خدا کے بندے تو وہ ہیں جو زمین پر آہستگی سے چلتے ہیں اور جب جاہل لوگ ان سے (جاہلانہ) گفتگو کرتے ہیں تو سلام کہتے ہیں"},{"SurahNumber":25,"VerseNumber":64,"Text":"اور جو وہ اپنے پروردگار کے آگے سجدے کرکے اور (عجز وادب سے) کھڑے رہ کر راتیں بسر کرتے ہیں"},{"SurahNumber":25,"VerseNumber":65,"Text":"اور جو دعا مانگتے رہتے ہیں کہ اے پروردگار دوزخ کے عذاب کو ہم سے دور رکھیو کہ اس کا عذاب بڑی تکلیف کی چیز ہے"},{"SurahNumber":25,"VerseNumber":66,"Text":"اور دوزخ ٹھیرنے اور رہنے کی بہت بری جگہ ہے"},{"SurahNumber":25,"VerseNumber":67,"Text":"اور وہ جب خرچ کرتے ہیں تو نہ بےجا اُڑاتے ہیں اور نہ تنگی کو کام میں لاتے ہیں بلکہ اعتدال کے ساتھ۔ نہ ضرورت سے زیادہ نہ کم"},{"SurahNumber":25,"VerseNumber":68,"Text":"اور وہ جو خدا کے ساتھ کسی اور معبود کو نہیں پکارتے اور جن جاندار کو مار ڈالنا خدا نے حرام کیا ہے اس کو قتل نہیں کرتے مگر جائز طریق پر (یعنی شریعت کے مطابق) اور بدکاری نہیں کرتے۔ اور جو یہ کام کرے گا سخت گناہ میں مبتلا ہوگا"},{"SurahNumber":25,"VerseNumber":69,"Text":"قیامت کے دن اس کو دونا عذاب ہوگا اور ذلت وخواری سے ہمیشہ اس میں رہے گا"},{"SurahNumber":25,"VerseNumber":70,"Text":"مگر جس نے توبہ کی اور ایمان لایا اور اچھے کام کئے تو ایسے لوگوں کے گناہوں کو خدا نیکیوں سے بدل دے گا۔ اور خدا تو بخشنے والا مہربان ہے"},{"SurahNumber":25,"VerseNumber":71,"Text":"اور جو توبہ کرتا اور عمل نیک کرتا ہے تو بےشک وہ خدا کی طرف رجوع کرتا ہے"},{"SurahNumber":25,"VerseNumber":72,"Text":"اور وہ جو جھوٹی گواہی نہیں دیتے اور جب ان کو بیہودہ چیزوں کے پاس سے گزرنے کا اتفاق ہو تو بزرگانہ انداز سے گزرتے ہیں"},{"SurahNumber":25,"VerseNumber":73,"Text":"اور وہ کہ جب ان کو پروردگار کی باتیں سمجھائی جاتی ہیں تو اُن پر اندھے اور بہرے ہو کر نہیں گرتے (بلکہ غور سے سنتے ہیں)"},{"SurahNumber":25,"VerseNumber":74,"Text":"اور وہ جو (خدا سے) دعا مانگتے ہیں کہ اے پروردگار ہم کو ہماری بیویوں کی طرف سے (دل کا چین) اور اولاد کی طرف سے آنکھ کی ٹھنڈک عطا فرما اور ہمیں پرہیزگاروں کا امام بنا"},{"SurahNumber":25,"VerseNumber":75,"Text":"ان (صفات کے) لوگوں کو ان کے صبر کے بدلے اونچے اونچے محل دیئے جائیں گے۔ اور وہاں فرشتے ان سے دعا وسلام کے ساتھ ملاقات کریں گے"},{"SurahNumber":25,"VerseNumber":76,"Text":"اس میں وہ ہمیشہ رہیں گے۔ اور وہ ٹھیرنے اور رہنے کی بہت ہی عمدہ جگہ ہے"},{"SurahNumber":25,"VerseNumber":77,"Text":"کہہ دو کہ اگر تم (خدا کو) نہیں پکارتے تو میرا پروردگار بھی تمہاری کچھ پروا نہیں کرتا۔ تم نے تکذیب کی ہے سو اس کی سزا (تمہارے لئے) لازم ہوگی"},{"SurahNumber":26,"VerseNumber":1,"Text":"طٰسٓمٓ"},{"SurahNumber":26,"VerseNumber":2,"Text":"یہ کتاب روشن کی آیتیں ہیں"},{"SurahNumber":26,"VerseNumber":3,"Text":"(اے پیغمبرﷺ) شاید تم اس (رنج) سے کہ یہ لوگ ایمان نہیں لاتے اپنے تئیں ہلاک کردو گے"},{"SurahNumber":26,"VerseNumber":4,"Text":"اگر ہم چاہیں تو ان پر آسمان سے نشانی اُتار دیں۔ پھر ان کی گردنیں اس کے آگے جھک جائیں"},{"SurahNumber":26,"VerseNumber":5,"Text":"اور ان کے پاس (خدائے) رحمٰن کی طرف سے کوئی نصیحت نہیں آتی مگر یہ اس سے منہ پھیر لیتے ہیں"},{"SurahNumber":26,"VerseNumber":6,"Text":"سو یہ تو جھٹلا چکے اب ان کو اس چیز کی حقیقت معلوم ہوگی جس کی ہنسی اُڑاتے تھے"},{"SurahNumber":26,"VerseNumber":7,"Text":"کیا انہوں نے زمین کی طرف نہیں دیکھا کہ ہم نے اس میں ہر قسم کی کتنی نفیس چیزیں اُگائی ہیں"},{"SurahNumber":26,"VerseNumber":8,"Text":"کچھ شک نہیں کہ اس میں (قدرت خدا کی) نشانی ہے مگر یہ اکثر ایمان لانے والے نہیں ہیں"},{"SurahNumber":26,"VerseNumber":9,"Text":"اور تمہارا پروردگار غالب (اور) مہربان ہے"},{"SurahNumber":26,"VerseNumber":10,"Text":"اور جب تمہارے پروردگار نے موسیٰ کو پکارا کہ ظالم لوگوں کے پاس جاؤ"},{"SurahNumber":26,"VerseNumber":11,"Text":"(یعنی) قوم فرعون کے پاس، کیا یہ ڈرتے نہیں"},{"SurahNumber":26,"VerseNumber":12,"Text":"انہوں نے کہا کہ میرے پروردگار میں ڈرتا ہوں کہ یہ مجھے جھوٹا سمجھیں"},{"SurahNumber":26,"VerseNumber":13,"Text":"اور میرا دل تنگ ہوتا ہے اور میری زبان رکتی ہے تو ہارون کو حکم بھیج کہ میرے ساتھ چلیں"},{"SurahNumber":26,"VerseNumber":14,"Text":"اور ان لوگوں کا مجھ پر ایک گناہ (یعنی قبطی کے خون کا دعویٰ) بھی ہے سو مجھے یہ بھی خوف ہے کہ مجھ کو مار ہی ڈالیں"},{"SurahNumber":26,"VerseNumber":15,"Text":"فرمایا ہرگز نہیں۔ تم دونوں ہماری نشانیاں لے کر جاؤ ہم تمہارے ساتھ سننے والے ہیں"},{"SurahNumber":26,"VerseNumber":16,"Text":"تو دونوں فرعون کے پاس جاؤ اور کہو کہ ہم تمام جہان کے مالک کے بھیجے ہوئے ہیں"},{"SurahNumber":26,"VerseNumber":17,"Text":"(اور اس لئے آئے ہیں) کہ آپ بنی اسرائیل کو ہمارے ساتھ جانے کی اجازت دیں"},{"SurahNumber":26,"VerseNumber":18,"Text":"(فرعون نے موسیٰ سے کہا) کیا ہم نے تم کو کہ ابھی بچّے تھے پرورش نہیں کیا اور تم نے برسوں ہمارے ہاں عمر بسر (نہیں) کی"},{"SurahNumber":26,"VerseNumber":19,"Text":"اور تم نے وہ کام کیا تھا جو کیا اور تم ناشکرے معلوم ہوتے ہو"},{"SurahNumber":26,"VerseNumber":20,"Text":"(موسیٰ نے) کہاں (ہاں) وہ حرکت مجھ سے ناگہاں سرزد ہوئی تھی اور میں خطا کاروں میں تھا"},{"SurahNumber":26,"VerseNumber":21,"Text":"تو جب مجھے تم سے ڈر لگا تو تم میں سے بھاگ گیا۔ پھر خدا نے مجھ کو نبوت وعلم بخشا اور مجھے پیغمبروں میں سے کیا"},{"SurahNumber":26,"VerseNumber":22,"Text":"اور (کیا) یہی احسان ہے جو آپ مجھ پر رکھتے ہیں کہ آپ نے بنی اسرائیل کو غلام بنا رکھا ہے"},{"SurahNumber":26,"VerseNumber":23,"Text":"فرعون نے کہا کہ تمام جہان مالک کیا"},{"SurahNumber":26,"VerseNumber":24,"Text":"کہا کہ آسمانوں اور زمین اور جو کچھ ان دونوں میں ہے سب کا مالک۔ بشرطیکہ تم لوگوں کو یقین ہو"},{"SurahNumber":26,"VerseNumber":25,"Text":"فرعون نے اپنے اہالی موالی سے کہا کہ کیا تم سنتے نہیں"},{"SurahNumber":26,"VerseNumber":26,"Text":"(موسیٰ نے) کہا کہ تمہارا اور تمہارے پہلے باپ دادا کا مالک"},{"SurahNumber":26,"VerseNumber":27,"Text":"(فرعون نے) کہا کہ (یہ) پیغمبر جو تمہاری طرف بھیجا گیا ہے باؤلا ہے"},{"SurahNumber":26,"VerseNumber":28,"Text":"موسیٰ نے کہا کہ مشرق اور مغرب اور جو کچھ ان دونوں میں ہے سب کا مالک، بشرطیکہ تم کو سمجھ ہو"},{"SurahNumber":26,"VerseNumber":29,"Text":"(فرعون نے) کہا کہ اگر تم نے میرے سوا کسی اور کو معبود بنایا تو میں تمہیں قید کردوں گا"},{"SurahNumber":26,"VerseNumber":30,"Text":"(موسیٰ نے) کہا خواہ میں آپ کے پاس روشن چیز لاؤں (یعنی معجزہ)"},{"SurahNumber":26,"VerseNumber":31,"Text":"فرعون نے کہا اگر سچے ہو تو اسے لاؤ (دکھاؤ)"},{"SurahNumber":26,"VerseNumber":32,"Text":"پس انہوں نے اپنی لاٹھی ڈالی تو وہ اسی وقت صریح اژدہا بن گئی"},{"SurahNumber":26,"VerseNumber":33,"Text":"اور اپنا ہاتھ نکالا تو اسی دم دیکھنے والوں کے لئے سفید (براق نظر آنے لگا)"},{"SurahNumber":26,"VerseNumber":34,"Text":"فرعون نے اپنے گرد کے سرداروں سے کہا کہ یہ تو کامل فن جادوگر ہے"},{"SurahNumber":26,"VerseNumber":35,"Text":"چاہتا ہے کہ تم کو اپنے جادو (کے زور) سے تمہارے ملک سے نکال دے تو تمہاری کیا رائے ہے؟"},{"SurahNumber":26,"VerseNumber":36,"Text":"انہوں نے کہا کہ اسے اور اس کے بھائی (کے بارے) میں کچھ توقف کیجیئے اور شہروں میں ہرکارے بھیج دیجیئے"},{"SurahNumber":26,"VerseNumber":37,"Text":"کہ سب ماہر جادوگروں کو (جمع کرکے) آپ کے پاس لے آئیں"},{"SurahNumber":26,"VerseNumber":38,"Text":"تو جادوگر ایک مقررہ دن کی میعاد پر جمع ہوگئے"},{"SurahNumber":26,"VerseNumber":39,"Text":"اور لوگوں سے کہہ دیا گیا کہ تم (سب) کو اکھٹے ہو کر جانا چاہیئے"},{"SurahNumber":26,"VerseNumber":40,"Text":"تاکہ اگر جادوگر غالب رہیں تو ہم ان کے پیرو ہوجائیں"},{"SurahNumber":26,"VerseNumber":41,"Text":"جب جادوگر آگئے تو فرعون سے کہنے لگے اگر ہم غالب رہے تو ہمیں صلہ بھی عطا ہوگا؟"},{"SurahNumber":26,"VerseNumber":42,"Text":"فرعون نے کہا ہاں اور تم مقربوں میں بھی داخل کرلئے جاؤ گے"},{"SurahNumber":26,"VerseNumber":43,"Text":"موسیٰ نے ان سے کہا کہ جو چیز ڈالنی چاہتے ہو، ڈالو"},{"SurahNumber":26,"VerseNumber":44,"Text":"تو انہوں نے اپنی رسیاں اور لاٹھیاں ڈالیں اور کہنے لگے کہ فرعون کے اقبال کی قسم ہم ضرور غالب رہیں گے"},{"SurahNumber":26,"VerseNumber":45,"Text":"پھر موسیٰ نے اپنی لاٹھی ڈالی تو وہ ان چیزوں کو جو جادوگروں نے بنائی تھیں یکایک نگلنے لگی"},{"SurahNumber":26,"VerseNumber":46,"Text":"تب جادوگر سجدے میں گر پڑے"},{"SurahNumber":26,"VerseNumber":47,"Text":"(اور) کہنے لگے کہ ہم تمام جہان کے مالک پر ایمان لے آئے"},{"SurahNumber":26,"VerseNumber":48,"Text":"جو موسیٰ اور ہارون کا مالک ہے"},{"SurahNumber":26,"VerseNumber":49,"Text":"فرعون نے کہا کیا اس سے پہلے کہ میں تم کو اجازت دوں تم اس پر ایمان لے آئے، بےشک یہ تمہارا بڑا ہے جس نے تم کو جادو سکھایا ہے۔ سو عنقریب تم (اس کا انجام) معلوم کرلو گے کہ میں تمہارے ہاتھ اور پاؤں اطراف مخالف سے کٹوا دوں گا اور تم سب کو سولی پر چڑھوا دوں گا"},{"SurahNumber":26,"VerseNumber":50,"Text":"انہوں نے کہا کہ کچھ نقصان (کی بات) نہیں ہم اپنے پروردگار کی طرف لوٹ جانے والے ہیں"},{"SurahNumber":26,"VerseNumber":51,"Text":"ہمیں امید ہے کہ ہمارا پروردگار ہمارے گناہ بخش دے گا۔ اس لئے کہ ہم اول ایمان لانے والوں میں ہیں"},{"SurahNumber":26,"VerseNumber":52,"Text":"اور ہم نے موسیٰ کی طرف وحی بھیجی کہ ہمارے بندوں کو رات کو لے نکلو کہ (فرعونیوں کی طرف سے) تمہارا تعاقب کیا جائے گا"},{"SurahNumber":26,"VerseNumber":53,"Text":"تو فرعون نے شہروں میں نقیب راونہ کئے"},{"SurahNumber":26,"VerseNumber":54,"Text":"(اور کہا) کہ یہ لوگ تھوڑی سی جماعت ہے"},{"SurahNumber":26,"VerseNumber":55,"Text":"اور یہ ہمیں غصہ دلا رہے ہیں"},{"SurahNumber":26,"VerseNumber":56,"Text":"اور ہم سب باسازو سامان ہیں"},{"SurahNumber":26,"VerseNumber":57,"Text":"تو ہم نے ان کو باغوں اور چشموں سے نکال دیا"},{"SurahNumber":26,"VerseNumber":58,"Text":"اور خزانوں اور نفیس مکانات سے"},{"SurahNumber":26,"VerseNumber":59,"Text":"(ان کے ساتھ ہم نے) اس طرح (کیا) اور ان چیزوں کا وارث بنی اسرائیل کو کر دیا"},{"SurahNumber":26,"VerseNumber":60,"Text":"تو انہوں نے سورج نکلتے (یعنی صبح کو) ان کا تعاقب کیا"},{"SurahNumber":26,"VerseNumber":61,"Text":"جب دونوں جماعتیں آمنے سامنے ہوئیں تو موسیٰ کے ساتھی کہنے لگے کہ ہم تو پکڑ لئے گئے"},{"SurahNumber":26,"VerseNumber":62,"Text":"موسیٰ نے کہا ہرگز نہیں میرا پروردگار میرے ساتھ ہے وہ مجھے رستہ بتائے گا"},{"SurahNumber":26,"VerseNumber":63,"Text":"اس وقت ہم نے موسیٰ کی طرف وحی بھیجی کہ اپنی لاٹھی دریا پر مارو۔ تو دریا پھٹ گیا۔ اور ہر ایک ٹکڑا (یوں) ہوگیا (کہ) گویا بڑا پہاڑ (ہے)"},{"SurahNumber":26,"VerseNumber":64,"Text":"اور دوسروں کو وہاں ہم نے قریب کردیا"},{"SurahNumber":26,"VerseNumber":65,"Text":"اور موسیٰ اور ان کے ساتھ والوں کو تو بچا لیا"},{"SurahNumber":26,"VerseNumber":66,"Text":"پھر دوسروں کو ڈبو دیا"},{"SurahNumber":26,"VerseNumber":67,"Text":"بےشک اس (قصے) میں نشانی ہے۔ لیکن یہ اکثر ایمان لانے والے نہیں"},{"SurahNumber":26,"VerseNumber":68,"Text":"اور تمہارا پروردگار تو غالب (اور) مہربان ہے"},{"SurahNumber":26,"VerseNumber":69,"Text":"اور ان کو ابراہیم کا حال پڑھ کر سنا دو"},{"SurahNumber":26,"VerseNumber":70,"Text":"جب انہوں نے اپنے باپ اور اپنی قوم کے لوگوں سے کہا کہ تم کس چیز کو پوجتے ہو"},{"SurahNumber":26,"VerseNumber":71,"Text":"وہ کہنے لگے کہ ہم بتوں کو پوجتے ہیں اور ان کی پوجا پر قائم ہیں"},{"SurahNumber":26,"VerseNumber":72,"Text":"ابراہیم نے کہا کہ جب تم ان کو پکارتے ہو تو کیا وہ تمہاری آواز کو سنتے ہیں؟"},{"SurahNumber":26,"VerseNumber":73,"Text":"یا تمہیں کچھ فائدے دے سکتے یا نقصان پہنچا سکتے ہیں؟"},{"SurahNumber":26,"VerseNumber":74,"Text":"انہوں نے کہا (نہیں) بلکہ ہم نے اپنے باپ دادا کو اسی طرح کرتے دیکھا ہے"},{"SurahNumber":26,"VerseNumber":75,"Text":"ابراہیم نے کہا کیا تم نے دیکھا کہ جن کو تم پوجتے رہے ہو"},{"SurahNumber":26,"VerseNumber":76,"Text":"تم بھی اور تمہارے اگلے باپ دادا بھی"},{"SurahNumber":26,"VerseNumber":77,"Text":"وہ میرے دشمن ہیں۔ مگر خدائے رب العالمین (میرا دوست ہے)"},{"SurahNumber":26,"VerseNumber":78,"Text":"جس نے مجھے پیدا کیا ہے اور وہی مجھے رستہ دکھاتا ہے"},{"SurahNumber":26,"VerseNumber":79,"Text":"اور وہ جو مجھے کھلاتا اور پلاتا ہے"},{"SurahNumber":26,"VerseNumber":80,"Text":"اور جب میں بیمار پڑتا ہوں تو مجھے شفا بخشتا ہے"},{"SurahNumber":26,"VerseNumber":81,"Text":"اور جو مجھے مارے گا اور پھر زندہ کرے گا"},{"SurahNumber":26,"VerseNumber":82,"Text":"اور وہ جس سے میں امید رکھتا ہوں کہ قیامت کے دن میرے گناہ بخشے گا"},{"SurahNumber":26,"VerseNumber":83,"Text":"اے پروردگار مجھے علم ودانش عطا فرما اور نیکوکاروں میں شامل کر"},{"SurahNumber":26,"VerseNumber":84,"Text":"اور پچھلے لوگوں میں میرا ذکر نیک (جاری) کر"},{"SurahNumber":26,"VerseNumber":85,"Text":"اور مجھے نعمت کی بہشت کے وارثوں میں کر"},{"SurahNumber":26,"VerseNumber":86,"Text":"اور میرے باپ کو بخش دے کہ وہ گمراہوں میں سے ہے"},{"SurahNumber":26,"VerseNumber":87,"Text":"اور جس دن لوگ اٹھا کھڑے کئے جائیں گے مجھے رسوا نہ کیجیو"},{"SurahNumber":26,"VerseNumber":88,"Text":"جس دن نہ مال ہی کچھ فائدہ دے سکا گا اور نہ بیٹے"},{"SurahNumber":26,"VerseNumber":89,"Text":"ہاں جو شخص خدا کے پاس پاک دل لے کر آیا (وہ بچ جائے گا)"},{"SurahNumber":26,"VerseNumber":90,"Text":"اور بہشت پرہیزگاروں کے قریب کردی جائے گی"},{"SurahNumber":26,"VerseNumber":91,"Text":"اور دوزخ گمراہوں کے سامنے لائی جائے گی"},{"SurahNumber":26,"VerseNumber":92,"Text":"اور ان سے کہا جائے گا کہ جن کو تم پوجتے تھے وہ کہاں ہیں؟"},{"SurahNumber":26,"VerseNumber":93,"Text":"یعنی جن کو خدا کے سوا (پوجتے تھے) کیا وہ تمہاری مدد کرسکتے ہیں یا خود بدلہ لے سکتے ہیں"},{"SurahNumber":26,"VerseNumber":94,"Text":"تو وہ اور گمراہ (یعنی بت اور بت پرست) اوندھے منہ دوزخ میں ڈال دیئے جائیں گے"},{"SurahNumber":26,"VerseNumber":95,"Text":"اور شیطان کے لشکر سب کے سب (داخل جہنم ہوں گے)"},{"SurahNumber":26,"VerseNumber":96,"Text":"وہ آپس میں جھگڑیں گے اور کہیں گے"},{"SurahNumber":26,"VerseNumber":97,"Text":"کہ خدا کی قسم ہم تو صریح گمراہی میں تھے"},{"SurahNumber":26,"VerseNumber":98,"Text":"جب کہ تمہیں (خدائے) رب العالمین کے برابر ٹھہراتے تھے"},{"SurahNumber":26,"VerseNumber":99,"Text":"اور ہم کو ان گنہگاروں ہی نے گمراہ کیا تھا"},{"SurahNumber":26,"VerseNumber":100,"Text":"تو (آج) نہ کوئی ہمارا سفارش کرنے والا ہے"},{"SurahNumber":26,"VerseNumber":101,"Text":"اور نہ گرم جوش دوست"},{"SurahNumber":26,"VerseNumber":102,"Text":"کاش ہمیں (دنیا میں) پھر جانا ہو تم ہم مومنوں میں ہوجائیں"},{"SurahNumber":26,"VerseNumber":103,"Text":"بےشک اس میں نشانی ہے اور ان میں اکثر ایمان لانے والے نہیں"},{"SurahNumber":26,"VerseNumber":104,"Text":"اور تمہارا پروردگار تو غالب اور مہربان ہے"},{"SurahNumber":26,"VerseNumber":105,"Text":"قوم نوح نے بھی پیغمبروں کو جھٹلایا"},{"SurahNumber":26,"VerseNumber":106,"Text":"جب ان سے ان کے بھائی نوح نے کہا کہ تم ڈرتے کیوں نہیں"},{"SurahNumber":26,"VerseNumber":107,"Text":"میں تو تمہارا امانت دار ہوں"},{"SurahNumber":26,"VerseNumber":108,"Text":"تو خدا سے ڈرو اور میرا کہا مانو"},{"SurahNumber":26,"VerseNumber":109,"Text":"اور اس کام کا تم سے کچھ صلہ نہیں مانگتا۔ میرا صلہ تو خدائے رب العالمین ہی پر ہے"},{"SurahNumber":26,"VerseNumber":110,"Text":"تو خدا سے ڈرو اور میرے کہنے پر چلو"},{"SurahNumber":26,"VerseNumber":111,"Text":"وہ بولے کہ کیا ہم تم کو مان لیں اور تمہارے پیرو تو رذیل لوگ ہوتے ہیں"},{"SurahNumber":26,"VerseNumber":112,"Text":"نوح نے کہا کہ مجھے کیا معلوم کہ وہ کیا کرتے ہیں"},{"SurahNumber":26,"VerseNumber":113,"Text":"ان کا حساب (اعمال) میرے پروردگار کے ذمے ہے کاش تم سمجھو"},{"SurahNumber":26,"VerseNumber":114,"Text":"اور میں مومنوں کو نکال دینے والا نہیں ہوں"},{"SurahNumber":26,"VerseNumber":115,"Text":"میں تو صرف کھول کھول کر نصیحت کرنے والا ہوں"},{"SurahNumber":26,"VerseNumber":116,"Text":"انہوں نے کہا کہ نوح اگر تم باز نہ آؤ گے تو سنگسار کردیئے جاؤ گے"},{"SurahNumber":26,"VerseNumber":117,"Text":"نوح نے کہا کہ پروردگار میری قوم نے تو مجھے جھٹلا دیا"},{"SurahNumber":26,"VerseNumber":118,"Text":"سو تو میرے اور ان کے درمیان ایک کھلا فیصلہ کردے اور مجھے اور جو میرے ساتھ ہیں ان کو بچا لے"},{"SurahNumber":26,"VerseNumber":119,"Text":"پس ہم نے ان کو اور جو ان کے ساتھ کشتی میں سوار تھے، ان کو بچا لیا"},{"SurahNumber":26,"VerseNumber":120,"Text":"پھر اس کے بعد باقی لوگوں کو ڈبو دیا"},{"SurahNumber":26,"VerseNumber":121,"Text":"بےشک اس میں نشانی ہے اور ان میں اکثر ایمان لانے والے نہیں تھے"},{"SurahNumber":26,"VerseNumber":122,"Text":"اور تمہارا پروردگار تو غالب (اور) مہربان ہے"},{"SurahNumber":26,"VerseNumber":123,"Text":"عاد نے بھی پیغمبروں کو جھٹلایا"},{"SurahNumber":26,"VerseNumber":124,"Text":"جب ان سے ان کے بھائی ہود نے کہا کیا تم ڈرتے نہیں"},{"SurahNumber":26,"VerseNumber":125,"Text":"میں تو تمہارا امانت دار پیغمبر ہوں"},{"SurahNumber":26,"VerseNumber":126,"Text":"تو خدا سے ڈرو اور میرا کہا مانو"},{"SurahNumber":26,"VerseNumber":127,"Text":"اور میں اس کا تم سے کچھ بدلہ نہیں مانگتا۔ میرا بدلہ (خدائے) رب العالمین کے ذمے ہے"},{"SurahNumber":26,"VerseNumber":128,"Text":"بھلا تم ہر اونچی جگہ پر نشان تعمیر کرتے ہو"},{"SurahNumber":26,"VerseNumber":129,"Text":"اور محل بناتے ہو شاید تم ہمیشہ رہو گے"},{"SurahNumber":26,"VerseNumber":130,"Text":"اور جب (کسی کو) پکڑتے ہو تو ظالمانہ پکڑتے ہو"},{"SurahNumber":26,"VerseNumber":131,"Text":"تو خدا سے ڈرو اور میری اطاعت کرو"},{"SurahNumber":26,"VerseNumber":132,"Text":"اور اس سے جس نے تم کو ان چیزوں سے مدد دی جن کو تم جانتے ہو۔ ڈرو"},{"SurahNumber":26,"VerseNumber":133,"Text":"اس نے تمہیں چارپایوں اور بیٹوں سے مدد دی"},{"SurahNumber":26,"VerseNumber":134,"Text":"اور باغوں اور چشموں سے"},{"SurahNumber":26,"VerseNumber":135,"Text":"مجھ کو تمہارے بارے میں بڑے (سخت) دن کے عذاب کا خوف ہے"},{"SurahNumber":26,"VerseNumber":136,"Text":"وہ کہنے لگے کہ ہمیں خواہ نصیحت کرو یا نہ کرو ہمارے لئے یکساں ہے"},{"SurahNumber":26,"VerseNumber":137,"Text":"یہ تو اگلوں ہی کے طریق ہیں"},{"SurahNumber":26,"VerseNumber":138,"Text":"اور ہم پر کوئی عذاب نہیں آئے گا"},{"SurahNumber":26,"VerseNumber":139,"Text":"تو انہوں نے ہود کو جھٹلایا تو ہم نے ان کو ہلاک کر ڈالا۔ بےشک اس میں نشانی ہے۔ اور ان میں اکثر ایمان لانے والے نہیں تھے"},{"SurahNumber":26,"VerseNumber":140,"Text":"اور تمہارا پروردگار تو غالب اور مہربان ہے"},{"SurahNumber":26,"VerseNumber":141,"Text":"(اور) قوم ثمود نے بھی پیغمبروں کو جھٹلا دیا"},{"SurahNumber":26,"VerseNumber":142,"Text":"جب ان سے ان کے بھائی صالح نے کہا کہ تم ڈرتے کیوں نہیں؟"},{"SurahNumber":26,"VerseNumber":143,"Text":"میں تو تمہارا امانت دار ہوں"},{"SurahNumber":26,"VerseNumber":144,"Text":"تو خدا سے ڈرو اور میرا کہا مانو"},{"SurahNumber":26,"VerseNumber":145,"Text":"اور میں اس کا تم سے بدلہ نہیں مانگتا۔ میرا بدلہ (خدا) رب العالمین کے ذمے ہے"},{"SurahNumber":26,"VerseNumber":146,"Text":"کیا وہ چیزیں (تمہیں یہاں میسر) ہیں ان میں تم بےخوف چھوڑ دیئے جاؤ گے"},{"SurahNumber":26,"VerseNumber":147,"Text":"(یعنی) باغ اور چشمے"},{"SurahNumber":26,"VerseNumber":148,"Text":"اور کھیتیاں اور کھجوریں جن کے خوشے لطیف ونازک ہوتے ہیں"},{"SurahNumber":26,"VerseNumber":149,"Text":"اور تکلف سے پہاڑوں میں تراش خراش کر گھر بناتے ہو"},{"SurahNumber":26,"VerseNumber":150,"Text":"تو خدا سے ڈرو اور میرے کہنے پر چلو"},{"SurahNumber":26,"VerseNumber":151,"Text":"اور حد سے تجاوز کرنے والوں کی بات نہ مانو"},{"SurahNumber":26,"VerseNumber":152,"Text":"جو ملک میں فساد کرتے ہیں اور اصلاح نہیں کرتے"},{"SurahNumber":26,"VerseNumber":153,"Text":"وہ کہنے لگے کہ تم تو جادو زدہ ہو"},{"SurahNumber":26,"VerseNumber":154,"Text":"تم اور کچھ نہیں ہماری طرح آدمی ہو۔ اگر سچے ہو تو کوئی نشانی پیش کرو"},{"SurahNumber":26,"VerseNumber":155,"Text":"صالح نے کہا (دیکھو) یہ اونٹنی ہے (ایک دن) اس کی پانی پینے کی باری ہے اور ایک معین روز تمہاری باری"},{"SurahNumber":26,"VerseNumber":156,"Text":"اور اس کو کوئی تکلیف نہ دینا (نہیں تو) تم کو سخت عذاب آ پکڑے گا"},{"SurahNumber":26,"VerseNumber":157,"Text":"تو انہوں نے اس کی کونچیں کاٹ ڈالیں پھر نادم ہوئے"},{"SurahNumber":26,"VerseNumber":158,"Text":"سو ان کو عذاب نے آن پکڑا۔ بےشک اس میں نشانی ہے۔ اور ان میں اکثر ایمان لانے والے نہیں تھے"},{"SurahNumber":26,"VerseNumber":159,"Text":"اور تمہارا پروردگار تو غالب (اور) مہربان ہے"},{"SurahNumber":26,"VerseNumber":160,"Text":"(اور قوم) لوط نے بھی پیغمبروں کو جھٹلایا"},{"SurahNumber":26,"VerseNumber":161,"Text":"جب ان سے ان کے بھائی لوط نے کہا کہ تم کیوں نہیں ڈرتے؟"},{"SurahNumber":26,"VerseNumber":162,"Text":"میں تو تمہارا امانت دار پیغمبر ہوں"},{"SurahNumber":26,"VerseNumber":163,"Text":"تو خدا سے ڈرو اور میرا کہا مانو"},{"SurahNumber":26,"VerseNumber":164,"Text":"اور میں تم سے اس (کام) کا بدلہ نہیں مانگتا۔ میرا بدلہ (خدائے) رب العالمین کے ذمے ہے"},{"SurahNumber":26,"VerseNumber":165,"Text":"کیا تم اہل عالم میں سے لڑکوں پر مائل ہوتے ہو"},{"SurahNumber":26,"VerseNumber":166,"Text":"اور تمہارے پروردگار نے جو تمہارے لئے تمہاری بیویاں پیدا کی ہیں ان کو چھوڑ دیتے ہو۔ حقیقت یہ ہے کہ تم حد سے نکل جانے والے ہو"},{"SurahNumber":26,"VerseNumber":167,"Text":"وہ کہنے لگے کہ لوط اگر تم باز نہ آؤ گے تو شہر بدر کردیئے جاؤ گے"},{"SurahNumber":26,"VerseNumber":168,"Text":"لوط نے کہا کہ میں تمہارے کام کا سخت دشمن ہوں"},{"SurahNumber":26,"VerseNumber":169,"Text":"اے میرے پروردگار مجھ کو اور میرے گھر والوں کو ان کے کاموں (کے وبال) سے نجات دے"},{"SurahNumber":26,"VerseNumber":170,"Text":"سو ہم نے ان کو اور ان کے گھر والوں کو سب کو نجات دی"},{"SurahNumber":26,"VerseNumber":171,"Text":"مگر ایک بڑھیا کہ پیچھے رہ گئی"},{"SurahNumber":26,"VerseNumber":172,"Text":"پھر ہم نے اوروں کو ہلاک کردیا"},{"SurahNumber":26,"VerseNumber":173,"Text":"اور ان پر مینھہ برسایا۔ سو جو مینھہ ان (لوگوں) پر (برسا) جو ڈرائے گئے برا تھا"},{"SurahNumber":26,"VerseNumber":174,"Text":"بےشک اس میں نشانی ہے۔ اور ان میں اکثر ایمان لانے والے نہیں تھے"},{"SurahNumber":26,"VerseNumber":175,"Text":"اور تمہارا پروردگار تو غالب (اور) مہربان ہے۔"},{"SurahNumber":26,"VerseNumber":176,"Text":"اور بن کے رہنے والوں نے بھی پیغمبروں کو جھٹلایا"},{"SurahNumber":26,"VerseNumber":177,"Text":"جب ان سے شعیب نے کہا کہ تم ڈرتے کیوں نہیں؟"},{"SurahNumber":26,"VerseNumber":178,"Text":"میں تو تمہارا امانت دار پیغمبر ہوں"},{"SurahNumber":26,"VerseNumber":179,"Text":"تو خدا سے ڈرو اور میرا کہا مانو"},{"SurahNumber":26,"VerseNumber":180,"Text":"اور میں اس کام کا تم سے کچھ بدلہ نہیں مانگتا میرا بدلہ تو خدائے رب العالمین کے ذمے ہے"},{"SurahNumber":26,"VerseNumber":181,"Text":"(دیکھو) پیمانہ پورا بھرا کرو اور نقصان نہ کیا کرو"},{"SurahNumber":26,"VerseNumber":182,"Text":"اور ترازو سیدھی رکھ کر تولا کرو"},{"SurahNumber":26,"VerseNumber":183,"Text":"اور لوگوں کو ان کی چیزیں کم نہ دیا کرو اور ملک میں فساد نہ کرتے پھرو"},{"SurahNumber":26,"VerseNumber":184,"Text":"اور اس سے ڈرو جس نے تم کو اور پہلی خلقت کو پیدا کیا"},{"SurahNumber":26,"VerseNumber":185,"Text":"وہ کہنے لگے کہ تم جادو زدہ ہو"},{"SurahNumber":26,"VerseNumber":186,"Text":"اور تم اور کچھ نہیں ہم ہی جیسے آدمی ہو۔ اور ہمارا خیال ہے کہ تم جھوٹے ہو"},{"SurahNumber":26,"VerseNumber":187,"Text":"اور اگر سچے ہو تو ہم پر آسمان سے ایک ٹکڑا لا کر گراؤ"},{"SurahNumber":26,"VerseNumber":188,"Text":"شعیب نے کہا کہ جو کام تم کرتے ہو میرا پروردگار اس سے خوب واقف ہے"},{"SurahNumber":26,"VerseNumber":189,"Text":"تو ان لوگوں نے ان کو جھٹلایا، پس سائبان کے عذاب نے ان کو آ پکڑا۔ بےشک وہ بڑے (سخت) دن کا عذاب تھا"},{"SurahNumber":26,"VerseNumber":190,"Text":"اس میں یقیناً نشانی ہے۔ اور ان میں اکثر ایمان لانے والے نہیں تھے"},{"SurahNumber":26,"VerseNumber":191,"Text":"اور تمہارا پروردگار تو غالب (اور) مہربان ہے"},{"SurahNumber":26,"VerseNumber":192,"Text":"اور یہ قرآن (خدائے) پروردگار عالم کا اُتارا ہوا ہے"},{"SurahNumber":26,"VerseNumber":193,"Text":"اس کو امانت دار فرشتہ لے کر اُترا ہے"},{"SurahNumber":26,"VerseNumber":194,"Text":"(یعنی اس نے) تمہارے دل پر (القا) کیا ہے تاکہ (لوگوں کو) نصیحت کرتے رہو"},{"SurahNumber":26,"VerseNumber":195,"Text":"اور (القا بھی) فصیح عربی زبان میں (کیا ہے)"},{"SurahNumber":26,"VerseNumber":196,"Text":"اور اس کی خبر پہلے پیغمبروں کی کتابوں میں (لکھی ہوئی) ہے"},{"SurahNumber":26,"VerseNumber":197,"Text":"کیا ان کے لئے یہ سند نہیں ہے کہ علمائے بنی اسرائیل اس (بات) کو جانتے ہیں"},{"SurahNumber":26,"VerseNumber":198,"Text":"اور اگر ہم اس کو کسی غیر اہل زبان پر اُتارتے"},{"SurahNumber":26,"VerseNumber":199,"Text":"اور وہ اسے ان (لوگوں کو) پڑھ کر سناتا تو یہ اسے (کبھی) نہ مانتے"},{"SurahNumber":26,"VerseNumber":200,"Text":"اسی طرح ہم نے انکار کو گنہگاروں کے دلوں میں داخل کردیا"},{"SurahNumber":26,"VerseNumber":201,"Text":"وہ جب تک درد دینے والا عذاب نہ دیکھ لیں گے، اس کو نہیں مانیں گے"},{"SurahNumber":26,"VerseNumber":202,"Text":"وہ ان پر ناگہاں آ واقع ہوگا اور انہیں خبر بھی نہ ہوگی"},{"SurahNumber":26,"VerseNumber":203,"Text":"اس وقت کہیں گے کیا ہمیں ملہت ملے گی؟"},{"SurahNumber":26,"VerseNumber":204,"Text":"تو کیا یہ ہمارے عذاب کو جلدی طلب کر رہے ہیں"},{"SurahNumber":26,"VerseNumber":205,"Text":"بھلا دیکھو تو اگر ہم ان کو برسوں فائدے دیتے رہے"},{"SurahNumber":26,"VerseNumber":206,"Text":"پھر ان پر وہ (عذاب) آ واقع ہو جس کا تم سے وعدہ کیا جاتا ہے"},{"SurahNumber":26,"VerseNumber":207,"Text":"تو جو فائدے یہ اٹھاتے رہے ان کے کس کام آئیں گے"},{"SurahNumber":26,"VerseNumber":208,"Text":"اور ہم نے کوئی بستی ہلاک نہیں کی مگر اس کے لئے نصیحت کرنے والے (پہلے بھیج دیتے) تھے"},{"SurahNumber":26,"VerseNumber":209,"Text":"نصیحت کردیں اور ہم ظالم نہیں ہیں"},{"SurahNumber":26,"VerseNumber":210,"Text":"اور اس (قرآن) کو شیطان لے کر نازل نہیں ہوئے"},{"SurahNumber":26,"VerseNumber":211,"Text":"یہ کام نہ تو ان کو سزاوار ہے اور نہ وہ اس کی طاقت رکھتے ہیں"},{"SurahNumber":26,"VerseNumber":212,"Text":"وہ (آسمانی باتوں) کے سننے (کے مقامات) سے الگ کر دیئے گئے ہیں"},{"SurahNumber":26,"VerseNumber":213,"Text":"تو خدا کے سوا کسی اور معبود کو مت پکارنا، ورنہ تم کو عذاب دیا جائے گا"},{"SurahNumber":26,"VerseNumber":214,"Text":"اور اپنے قریب کے رشتہ داروں کو ڈر سنا دو"},{"SurahNumber":26,"VerseNumber":215,"Text":"اور جو مومن تمہارے پیرو ہوگئے ہیں ان سے متواضع پیش آؤ"},{"SurahNumber":26,"VerseNumber":216,"Text":"پھر اگر لوگ تمہاری نافرمانی کریں تو کہہ دو کہ میں تمہارے اعمال سے بےتعلق ہوں"},{"SurahNumber":26,"VerseNumber":217,"Text":"اور (خدائے) غالب اور مہربان پر بھروسا رکھو"},{"SurahNumber":26,"VerseNumber":218,"Text":"جو تم کو جب تم (تہجد) کے وقت اُٹھتے ہو دیکھتا ہے"},{"SurahNumber":26,"VerseNumber":219,"Text":"اور نمازیوں میں تمہارے پھرنے کو بھی"},{"SurahNumber":26,"VerseNumber":220,"Text":"بےشک وہ سننے اور جاننے والا ہے"},{"SurahNumber":26,"VerseNumber":221,"Text":"(اچھا) میں تمیں بتاؤں کہ شیطان کس پر اُترتے ہیں"},{"SurahNumber":26,"VerseNumber":222,"Text":"ہر جھوٹے گنہگار پر اُترتے ہیں"},{"SurahNumber":26,"VerseNumber":223,"Text":"جو سنی ہوئی بات (اس کے کام میں) لا ڈالتے ہیں اور وہ اکثر جھوٹے ہیں"},{"SurahNumber":26,"VerseNumber":224,"Text":"اور شاعروں کی پیروی گمراہ لوگ کیا کرتے ہیں"},{"SurahNumber":26,"VerseNumber":225,"Text":"کیا تم نے نہیں دیکھا کہ وہ ہر وادی میں سر مارتے پھرتے ہیں"},{"SurahNumber":26,"VerseNumber":226,"Text":"اور کہتے وہ ہیں جو کرتے نہیں"},{"SurahNumber":26,"VerseNumber":227,"Text":"مگر جو لوگ ایمان لائے اور نیک کام کئے اور خدا کو بہت یاد کرتے رہے اور اپنے اوپر ظلم ہونے کے بعد انتقام لیا اور ظالم عنقریب جان لیں گے کہ کون سی جگہ لوٹ کر جاتے ہیں"},{"SurahNumber":27,"VerseNumber":1,"Text":"ٰطٰسٓ۔ یہ قرآن اور روشن کتاب کی آیتیں ہیں"},{"SurahNumber":27,"VerseNumber":2,"Text":"مومنوں کے لئے ہدایت اور بشارت"},{"SurahNumber":27,"VerseNumber":3,"Text":"وہ جو نماز پڑھتے اور زکوٰة دیتے اور آخرت کا یقین رکھتے ہیں"},{"SurahNumber":27,"VerseNumber":4,"Text":"جو لوگ آخرت پر ایمان نہیں رکھتے ہیں ہم نے ان کے اعمال ان کے لئے آرستہ کردیئے ہیں تو وہ سرگرداں ہو رہے ہیں"},{"SurahNumber":27,"VerseNumber":5,"Text":"یہی لوگ ہیں جن کے لئے بڑا عذاب ہے اور وہ آخرت میں بھی وہ بہت نقصان اٹھانے والے ہیں"},{"SurahNumber":27,"VerseNumber":6,"Text":"اور تم کو قرآن (خدائے) حکیم وعلیم کی طرف سے عطا کیا جاتا ہے"},{"SurahNumber":27,"VerseNumber":7,"Text":"جب موسیٰ نے اپنے گھر والوں سے کہا کہ میں نے آگ دیکھی ہے، میں وہاں سے (رستے) کا پتہ لاتا ہوں یا سلگتا ہوا انگارہ تمہارے پاس لاتا ہوں تاکہ تم تاپو"},{"SurahNumber":27,"VerseNumber":8,"Text":"جب موسیٰ اس کے پاس آئے تو ندا آئی کہ وہ جو آگ میں (تجلّی دکھاتا) ہے بابرکت ہے۔ اور جو آگ کے اردگرد ہیں اور خدا جو تمام عالم کا پروردگار ہے پاک ہے"},{"SurahNumber":27,"VerseNumber":9,"Text":"اے موسیٰ میں ہی خدائے غالب ودانا ہوں"},{"SurahNumber":27,"VerseNumber":10,"Text":"اور اپنی لاٹھی ڈال دو۔ جب اُسے دیکھا تو (اس طرح) ہل رہی تھی گویا سانپ ہے تو پیٹھ پھیر کر بھاگے اور پیچھے مڑ کر نہ دیکھا (حکم ہوا کہ) موسیٰ ڈرو مت۔ ہمارے پاس پیغمبر ڈرا نہیں کرتے"},{"SurahNumber":27,"VerseNumber":11,"Text":"ہاں جس نے ظلم کیا پھر برائی کے بعد اسے نیکی سے بدل دیا تو میں بخشنے والا مہربان ہوں"},{"SurahNumber":27,"VerseNumber":12,"Text":"اور اپنا ہاتھ اپنے گریبان میں ڈالو سفید نکلے گا۔ (ان دو معجزوں کے ساتھ جو) نو معجزوں میں (داخل ہیں) فرعون اور اس کی قوم کے پاس جاؤ کہ وہ بےحکم لوگ ہیں"},{"SurahNumber":27,"VerseNumber":13,"Text":"جب ان کے پاس ہماری روشن نشانیاں پہنچیں، کہنے لگے یہ صریح جادو ہے"},{"SurahNumber":27,"VerseNumber":14,"Text":"اور بےانصافی اور غرور سے ان سے انکار کیا لیکن ان کے دل ان کو مان چکے تھے۔ سو دیکھ لو فساد کرنے والوں کا انجام کیسا ہوا"},{"SurahNumber":27,"VerseNumber":15,"Text":"اور ہم نے داؤد اور سلیمان کو علم بخشا اور انہوں نے کہا کہ خدا کا شکر ہے جس نے ہمیں بہت سے مومن بندوں پر فضلیت دی"},{"SurahNumber":27,"VerseNumber":16,"Text":"اور سلیمان اور داؤد کے قائم مقام ہوئے۔ اور کہنے لگے کہ لوگو! ہمیں (خدا کی طرف سے) جانوروں کی بولی سکھائی گئی ہے اور ہر چیز عنایت فرمائی گئی ہے۔ بےشک یہ (اُس کا) صریح فضل ہے"},{"SurahNumber":27,"VerseNumber":17,"Text":"اور سلیمان کے لئے جنوں اور انسانوں اور پرندوں کے لشکر جمع کئے گئے اور قسم وار کئے جاتے تھے"},{"SurahNumber":27,"VerseNumber":18,"Text":"یہاں تک کہ جب چیونٹیوں کے میدان میں پہنچے تو ایک چیونٹی نے کہا کہ چیونٹیوں اپنے اپنے بلوں میں داخل ہو جاؤ ایسا نہ ہو کہ سلیمان اور اس کے لشکر تم کو کچل ڈالیں اور ان کو خبر بھی نہ ہو"},{"SurahNumber":27,"VerseNumber":19,"Text":"تو وہ اس کی بات سن کر ہنس پڑے اور کہنے لگے کہ اے پروردگار! مجھے توفیق عطا فرما کہ جو احسان تونے مجھ پر اور میرے ماں باپ پر کئے ہیں ان کا شکر کروں اور ایسے نیک کام کروں کہ تو ان سے خوش ہوجائے اور مجھے اپنی رحمت سے اپنے نیک بندوں میں داخل فرما"},{"SurahNumber":27,"VerseNumber":20,"Text":"انہوں نے جانوروں کا جائزہ لیا تو کہنے لگے کیا سبب ہے کہ ہُدہُد نظر نہیں آتا۔ کیا کہیں غائب ہوگیا ہے؟"},{"SurahNumber":27,"VerseNumber":21,"Text":"میں اسے سخت سزا دوں گا یا ذبح کر ڈالوں گا یا میرے سامنے (اپنی بےقصوری کی) دلیل صریح پیش کرے"},{"SurahNumber":27,"VerseNumber":22,"Text":"ابھی تھوڑی ہی دیر ہوئی تھی کہ ہُدہُد آ موجود ہوا اور کہنے لگا کہ مجھے ایک ایسی چیز معلوم ہوئی ہے جس کی آپ کو خبر نہیں اور میں آپ کے پاس (شہر) سبا سے ایک سچی خبر لے کر آیا ہوں"},{"SurahNumber":27,"VerseNumber":23,"Text":"میں نے ایک عورت دیکھی کہ ان لوگوں پر بادشاہت کرتی ہے اور ہر چیز اسے میسر ہے اور اس کا ایک بڑا تخت ہے"},{"SurahNumber":27,"VerseNumber":24,"Text":"میں نے دیکھا کہ وہ اور اس کی قوم خدا کو چھوڑ کر آفتاب کو سجدہ کرتے ہیں اور شیطان نے ان کے اعمال انہیں آراستہ کر دکھائے ہیں اور ان کو رستے سے روک رکھا ہے پس وہ رستے پر نہیں آئے"},{"SurahNumber":27,"VerseNumber":25,"Text":"(اور نہیں سمجھتے) کہ خدا کو آسمانوں اور زمین میں چھپی چیزوں کو ظاہر کردیتا اور تمہارے پوشیدہ اور ظاہر اعمال کو جانتا ہے کیوں سجدہ نہ کریں"},{"SurahNumber":27,"VerseNumber":26,"Text":"خدا کے سوا کوئی عبادت کے لائق نہیں وہی عرش عظیم کا مالک ہے"},{"SurahNumber":27,"VerseNumber":27,"Text":"سلیمان نے کہا (اچھا) ہم دیکھیں گے، تونے سچ کہا ہے یا تو جھوٹا ہے"},{"SurahNumber":27,"VerseNumber":28,"Text":"یہ میرا خط لے جا اور اسے ان کی طرف ڈال دے پھر ان کے پاس سے پھر آ اور دیکھ کہ وہ کیا جواب دیتے ہیں"},{"SurahNumber":27,"VerseNumber":29,"Text":"ملکہ نے کہا کہ دربار والو! میری طرف ایک نامہ گرامی ڈالا گیا ہے"},{"SurahNumber":27,"VerseNumber":30,"Text":"وہ سلیمان کی طرف سے ہے اور مضمون یہ ہے کہ شروع خدا کا نام لے کر جو بڑا مہربان نہایت رحم والا ہے"},{"SurahNumber":27,"VerseNumber":31,"Text":"(بعد اس کے یہ) کہ مجھے سرکشی نہ کرو اور مطیع ومنقاد ہو کر میرے پاس چلے آؤ"},{"SurahNumber":27,"VerseNumber":32,"Text":"(خط سنا کر) وہ کہنے لگی کہ اے اہل دربار میرے اس معاملے میں مجھے مشورہ دو، جب تک تم حاضر نہ ہو (اور صلاح نہ دو) میں کسی کام کو فیصل کرنے والی نہیں"},{"SurahNumber":27,"VerseNumber":33,"Text":"وہ بولے کہ ہم بڑے زورآور اور سخت جنگجو ہیں اور حکم آپ کے اختیار ہے تو جو حکم دیجیئے گا (اس کے مآل پر) نظر کرلیجیئے گا"},{"SurahNumber":27,"VerseNumber":34,"Text":"اس نے کہا کہ بادشاہ جب کسی شہر میں داخل ہوتے ہیں تو اس کو تباہ کر دیتے ہیں اور وہاں کے عزت والوں کو ذلیل کر دیا کرتے ہیں اور اسی طرح یہ بھی کریں گے"},{"SurahNumber":27,"VerseNumber":35,"Text":"اور میں ان کی طرف کچھ تحفہ بھیجتی ہوں اور دیکھتی ہوں کہ قاصد کیا جواب لاتے ہیں"},{"SurahNumber":27,"VerseNumber":36,"Text":"جب (قاصد) سلیمان کے پاس پہنچا تو سلیمان نے کہا کیا تم مجھے مال سے مدد دینا چاہتے ہو، جو کچھ خدا نے مجھے عطا فرمایا ہے وہ اس سے بہتر ہے جو تمہیں دیا ہے حقیقت یہ ہے کہ تم ہی اپنے تحفے سے خوش ہوتے ہوگے"},{"SurahNumber":27,"VerseNumber":37,"Text":"ان کے پاس واپس جاؤ ہم ان پر ایسے لشکر سے حملہ کریں گے جس کے مقابلے کی ان میں طاقت نہ ہوگی اور ان کو وہاں سے بےعزت کرکے نکال دیں گے اور وہ ذلیل ہوں گے"},{"SurahNumber":27,"VerseNumber":38,"Text":"سلیمان نے کہا کہ اے دربار والو! کوئی تم میں ایسا ہے کہ قبل اس کے کہ وہ لوگ فرمانبردار ہو کر ہمارے پاس آئیں ملکہ کا تخت میرے پاس لے آئے"},{"SurahNumber":27,"VerseNumber":39,"Text":"جنات میں سے ایک قوی ہیکل جن نے کہا کہ قبل اس کے کہ آپ اپنی جگہ سے اٹھیں میں اس کو آپ کے پاس لاحاضر کرتا ہوں اور میں اس (کے اٹھانے کی) طاقت رکھتا ہوں (اور) امانت دار ہوں"},{"SurahNumber":27,"VerseNumber":40,"Text":"ایک شخص جس کو کتاب الہیٰ کا علم تھا کہنے لگا کہ میں آپ کی آنکھ کے جھپکنے سے پہلے پہلے اسے آپ کے پاس حاضر کئے دیتا ہوں۔ جب سلیمان نے تخت کو اپنے پاس رکھا ہوا دیکھا تو کہا کہ یہ میرے پروردگار کا فضل ہے تاکہ مجھے آزمائے کہ میں شکر کرتا ہوں یا کفران نعمت کرتا ہوں اور جو شکر کرتا ہے تو اپنے ہی فائدے کے لئے شکر کرتا ہے اور جو ناشکری کرتا ہے تو میرا پروردگار بےپروا (اور) کرم کرنے والا ہے"},{"SurahNumber":27,"VerseNumber":41,"Text":"سلیمان نے کہا کہ ملکہ کے (امتحان عقل کے) لئے اس کے تخت کی صورت بدل دو۔ دیکھیں کہ وہ سوجھ رکھتی ہے یا ان لوگوں میں ہے جو سوجھ نہیں رکھتے"},{"SurahNumber":27,"VerseNumber":42,"Text":"جب وہ آ پہنچی تو پوچھا گیا کہ کیا آپ کا تخت بھی اسی طرح کا ہے؟ اس نے کہا کہ یہ تو گویا ہو بہو وہی ہے اور ہم کو اس سے پہلے ہی (سلیمان کی عظمت شان) کا علم ہوگیا تھا اور ہم فرمانبردار ہیں"},{"SurahNumber":27,"VerseNumber":43,"Text":"اور وہ جو خدا کے سوا (اور کی) پرستش کرتی تھی، سلیمان نے اس کو اس سے منع کیا (اس سے پہلے تو) وہ کافروں میں سے تھی"},{"SurahNumber":27,"VerseNumber":44,"Text":"(پھر) اس سے کہا گیا کہ محل میں چلیے، جب اس نے اس (کے فرش) کو دیکھا تو اسے پانی کا حوض سمجھا اور (کپڑا اٹھا کر) اپنی پنڈلیاں کھول دیں۔ سلیمان نے کہا یہ ایسا محل ہے جس میں (نیچے بھی) شیشے جڑے ہوئے ہیں۔ وہ بول اٹھی کہ پروردگار میں اپنے آپ پر ظلم کرتی رہی تھی اور (اب) میں سلیمان کے ہاتھ پر خدائے رب العالمین پر ایمان لاتی ہوں"},{"SurahNumber":27,"VerseNumber":45,"Text":"اور ہم نے ثمود کی طرف اس کے بھائی صالح کو بھیجا کہ خدا کی عبادت کرو تو وہ دو فریق ہو کر آپس میں جھگڑنے لگے"},{"SurahNumber":27,"VerseNumber":46,"Text":"صالح نے کہا کہ بھائیو تم بھلائی سے پہلے برائی کے لئے کیوں جلدی کرتے ہو (اور) خدا سے بخشش کیوں نہیں مانگتے تاکہ تم پر رحم کیا جائے"},{"SurahNumber":27,"VerseNumber":47,"Text":"وہ کہنے لگے کہ تم اور تمہارے ساتھی ہمارے لئے شگون بد ہے۔ صالح نے کہا کہ تمہاری بدشگونی خدا کی طرف سے ہے بلکہ تم ایسے لوگ ہو جن کی آزمائش کی جاتی ہے"},{"SurahNumber":27,"VerseNumber":48,"Text":"اور شہر میں نو شخص تھے جو ملک میں فساد کیا کرتے تھے اور اصلاح سے کام نہیں لیتے تھے"},{"SurahNumber":27,"VerseNumber":49,"Text":"کہنے لگے کہ خدا کی قسم کھاؤ کہ ہم رات کو اس پر اور اس کے گھر والوں پر شب خون ماریں گے پھر اس کے وارث سے کہہ دیں گے کہ ہم تو صالح کے گھر والوں کے موقع ہلاکت پر گئے ہی نہیں اور ہم سچ کہتے ہیں"},{"SurahNumber":27,"VerseNumber":50,"Text":"اور وہ ایک چال چلے اور ان کو کچھ خبر نہ ہوئی"},{"SurahNumber":27,"VerseNumber":51,"Text":"تو دیکھ لو ان کی چال کا کیسا انجام ہوا۔ ہم نے ان کو اور ان کی قوم سب کو ہلاک کر ڈالا"},{"SurahNumber":27,"VerseNumber":52,"Text":"اب یہ ان کے گھر ان کے ظلم کے سبب خالی پڑے ہیں۔ جو لوگ دانش رکھتے ہیں، ان کے لئے اس میں نشانی ہے"},{"SurahNumber":27,"VerseNumber":53,"Text":"اور جو لوگ ایمان لائے اور ڈرتے تھے ان کو ہم نے نجات دی"},{"SurahNumber":27,"VerseNumber":54,"Text":"اور لوط کو (یاد کرو) جب انہوں نے اپنی قوم سے کہا کہ تم بےحیائی (کے کام) کیوں کرتے ہو اور تم دیکھتے ہو"},{"SurahNumber":27,"VerseNumber":55,"Text":"کیا تم عورتوں کو چھوڑ کر (لذت حاصل کرنے) کے لئے مردوں کی طرف مائل ہوتے ہو۔ حقیقت یہ ہے کہ تم احمق لوگ ہو"}]}