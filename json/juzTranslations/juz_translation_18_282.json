{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Szczęśliwi są wierzący"},{"SurahNumber":23,"VerseNumber":2,"Text":"Którzy są pokorni w swoich modlitwach"},{"SurahNumber":23,"VerseNumber":3,"Text":"Którzy się odwracają od pustej gadaniny"},{"SurahNumber":23,"VerseNumber":4,"Text":"Którzy dają jałmużnę"},{"SurahNumber":23,"VerseNumber":5,"Text":"Którzy zachowują wstrzemięźliwość"},{"SurahNumber":23,"VerseNumber":6,"Text":"Z wyjątkiem swoich żon i tego, czym zawładnęła ich prawica, bo wtedy nie będą ganieni"},{"SurahNumber":23,"VerseNumber":7,"Text":"a którzy pożądają inne, poza nimi, są występni"},{"SurahNumber":23,"VerseNumber":8,"Text":"Którzy strzegą powierzonych sobie depozytów i dochowują zobowiązań"},{"SurahNumber":23,"VerseNumber":9,"Text":"Którzy odprawiają swoje modlitwy"},{"SurahNumber":23,"VerseNumber":10,"Text":"Tacy są dziedzicami"},{"SurahNumber":23,"VerseNumber":11,"Text":"Którzy odziedziczą Raj, gdzie będą przebywać na wieki"},{"SurahNumber":23,"VerseNumber":12,"Text":"Stworzyliśmy człowieka z ekstraktu gliny"},{"SurahNumber":23,"VerseNumber":13,"Text":"Następnie umieściliśmy go - jako kroplę nasienia - w naczyniu solidnym"},{"SurahNumber":23,"VerseNumber":14,"Text":"Następnie stworzyliśmy z kropli nasienia grudkę krwi zakrzepłej; potem stworzyliśmy z tej grudki krwi zakrzepłej zalążek ciała; a z tego zalążka stworzyliśmy kości; wtedy oblekaliśmy te kości ciałem; następnie uczyniliśmy go innym stworzeniem. Niech będzie błogosławiony Bóg, najlepszy ze stwórców"},{"SurahNumber":23,"VerseNumber":15,"Text":"Następnie, z pewnością, pomrzecie"},{"SurahNumber":23,"VerseNumber":16,"Text":"A w Dniu Zmartwychwstania zostaniecie wskrzeszeni"},{"SurahNumber":23,"VerseNumber":17,"Text":"Stworzyliśmy ponad wami siedem dróg i nie byliśmy niedbali w dziele stworzenia"},{"SurahNumber":23,"VerseNumber":18,"Text":"Zesłaliśmy z nieba określoną ilość wody i utrzymaliśmy ją na ziemi; a przecież My mamy władzę ją usunąć"},{"SurahNumber":23,"VerseNumber":19,"Text":"I spowodowaliśmy, iż powstały dla was dzięki niej ogrody z palm i winnej latorośli; są tam obfite owoce, które wy zjadacie"},{"SurahNumber":23,"VerseNumber":20,"Text":"I drzewo wyrastające z góry Synaj, które wytwarza oliwę i przyprawę dla jedzących"},{"SurahNumber":23,"VerseNumber":21,"Text":"Oto dla was jest przykład w trzodach: My dajemy wam pić z tego, co znajduje się w ich brzuchach; i są w nich liczne dla was korzyści, z nich się też żywicie"},{"SurahNumber":23,"VerseNumber":22,"Text":"Wy na nich, tak samo jak na okręcie, jesteście przenoszeni"},{"SurahNumber":23,"VerseNumber":23,"Text":"Wysłaliśmy Noego do jego ludu i powiedział: \"O ludu mój! Czcijcie Boga! Nie ma dla was żadnego boga oprócz Niego! Czyż wy nie będziecie bogobojni"},{"SurahNumber":23,"VerseNumber":24,"Text":"I starszyzna - ci z jego ludu, którzy nie uwierzyli - powiedziała: \"To jest tylko człowiek jak wy; on chce się wywyższyć nad wami. A gdyby zechciał Bóg, to z pewnością zesłałby aniołów. My nie słyszeliśmy, żeby coś podobnego zdarzyło się u naszych dawnych przodków"},{"SurahNumber":23,"VerseNumber":25,"Text":"To tylko człowiek opętany przez dżiny; doglądajcie go więc przez jakiś czas"},{"SurahNumber":23,"VerseNumber":26,"Text":"Noe powiedział: \"Panie mój! Dopomóż mi,.. ponieważ oni uznali mnie za kłamcę"},{"SurahNumber":23,"VerseNumber":27,"Text":"I objawiliśmy mu: Zbuduj statek na Naszych oczach i według Naszego objawienia! A kiedy przyjdzie Nasz rozkaz i kiedy kipi piec, wtedy wprowadź do niego ze wszystkiego stworzenia po parze i twoją rodzinę, oprócz tych spośród nich, przeciwko którym już poprzednio zostało wypowiedziane słowo. I nie przemawiaj do mnie w obronie tych, którzy byli niesprawiedliwi. Zaprawdę, oni zostaną zatopieni"},{"SurahNumber":23,"VerseNumber":28,"Text":"A kiedy urządzisz się, ty i ci, którzy są razem z tobą na statku, powiedz: \"Chwała niech będzie Bogu, który nas wybawił od ludu niesprawiedliwych"},{"SurahNumber":23,"VerseNumber":29,"Text":"I powiedz: \"Panie mój i Pozwól mi przybić do jakiegoś błogosławionego miejsca! Ty jesteś najlepszym z tych, którzy doprowadzają do przystani"},{"SurahNumber":23,"VerseNumber":30,"Text":"Zaprawdę, w tym są znaki! I My jesteśmy, z pewnością, doświadczającymi"},{"SurahNumber":23,"VerseNumber":31,"Text":"Po nich utworzyliśmy inne pokolenie"},{"SurahNumber":23,"VerseNumber":32,"Text":"I wysłaliśmy do nich posłańca spośród nich: \"Czcijcie Boga! Nie ma dla was żadnego innego boga oprócz Niego! Czyż nie będziecie bogobojni"},{"SurahNumber":23,"VerseNumber":33,"Text":"I powiedziała starszyzna z jego ludu, ci, którzy nie uwierzyli i którzy za kłamstwo uznali spotkanie rycia ostatecznego, i którym pozwoliliśmy się cieszyć dostatkiem w życiu tego świata: \"To przecież tylko człowiek, podobnie jak wy; który je, co wy jecie, i który pije, co wy pijecie"},{"SurahNumber":23,"VerseNumber":34,"Text":"A jeśli posłuchacie człowieka podobnego do was, to z pewnością będziecie stratni"},{"SurahNumber":23,"VerseNumber":35,"Text":"Czy on obiecuje wam, że kiedy pomrzecie i staniecie się prochem i kośćmi, zostaniecie wyprowadzeni"},{"SurahNumber":23,"VerseNumber":36,"Text":"Daleko, daleko jest to, co wam zostało obiecane"},{"SurahNumber":23,"VerseNumber":37,"Text":"Nie ma tu nic innego, jak tylko nasze życie na tym świecie; umieramy i żyjemy, i nie będziemy wskrzeszeni"},{"SurahNumber":23,"VerseNumber":38,"Text":"Ten oto jest tylko człowiekiem, który wymyślił przeciwko Bogu kłamstwo. My jemu nie wierzymy"},{"SurahNumber":23,"VerseNumber":39,"Text":"Powiedział: \"Panie mój, dopomóż mi, ponieważ oni uznali mnie za kłamcę"},{"SurahNumber":23,"VerseNumber":40,"Text":"Rzekł: \"Wkrótce oni zapewne będą żałować"},{"SurahNumber":23,"VerseNumber":41,"Text":"I słusznie pochwycił ich krzyk, i uczyniliśmy ich śmieciem. Precz z ludem niesprawiedliwych"},{"SurahNumber":23,"VerseNumber":42,"Text":"I stworzyliśmy po nich inne pokolenie"},{"SurahNumber":23,"VerseNumber":43,"Text":"Żaden naród nie wyprzedzi swego terminu ani go nie opróżni"},{"SurahNumber":23,"VerseNumber":44,"Text":"Następnie wysłaliśmy Naszych posłańców, jednego po drugim. Za każdym razem, kiedy przychodził do jakiegoś narodu jego posłaniec, oni go uważali za kłamcę. I tak posyłaliśmy jednych za drugimi, i sprawiliśmy, iż przeszli do legend. Precz z ludem niewiernych"},{"SurahNumber":23,"VerseNumber":45,"Text":"Potem posłaliśmy Mojżesza i jego brata Aarona, z Naszymi znakami i władzą oczywistą"},{"SurahNumber":23,"VerseNumber":46,"Text":"Do Faraona i jego starszyzny. Lecz oni wbili się w pychę i okazali się ludem dumnym"},{"SurahNumber":23,"VerseNumber":47,"Text":"Oni powiedzieli: \"Czyż mamy wierzyć dwom śmiertelnikom podobnym do nas, skoro ich lud to nasi niewolnicy"},{"SurahNumber":23,"VerseNumber":48,"Text":"I uznali ich obydwóch za kłamców, i znaleźli się wśród tych, którzy są zgubieni"},{"SurahNumber":23,"VerseNumber":49,"Text":"I daliśmy Mojżeszowi Księgę - być może, oni pójdą po drodze prostej"},{"SurahNumber":23,"VerseNumber":50,"Text":"I uczyniliśmy syna Marii i jego matkę znakiem. Daliśmy im schronienie na wzgórzu spokojnym i obfitym w źródła"},{"SurahNumber":23,"VerseNumber":51,"Text":"O wy, posłańcy! Jedzcie wyśmienite rzeczy i czyńcie dobro! Ja wiem doskonale, co wy czynicie"},{"SurahNumber":23,"VerseNumber":52,"Text":"Zaprawdę, ten wasz naród jest narodem jedynym. Ja jestem waszym Panem. Bójcie się Mnie"},{"SurahNumber":23,"VerseNumber":53,"Text":"Oni jednak podzielili się na różne sekty; i każda grupa cieszy się tym, co posiada"},{"SurahNumber":23,"VerseNumber":54,"Text":"Pozostaw ich więc w błędzie na pewien czas"},{"SurahNumber":23,"VerseNumber":55,"Text":"Czy, oni przypuszczają, że to, co My im dajemy w postaci majątku i synów"},{"SurahNumber":23,"VerseNumber":56,"Text":"Oznacza zachętę do czynienia dobrych dzieł? Przeciwnie! Oni nie są tego świadomi"},{"SurahNumber":23,"VerseNumber":57,"Text":"Zaprawdę, ci, którzy drżą z obawy przed swoim Panem"},{"SurahNumber":23,"VerseNumber":58,"Text":"Ci, którzy wierzą w znaki swego Pana"},{"SurahNumber":23,"VerseNumber":59,"Text":"Ci, którzy nie dodają współtowarzyszy swemu Panu"},{"SurahNumber":23,"VerseNumber":60,"Text":"Ci, którzy dają to, co dają, podczas gdy ich serca drżą, iż mają powrócić do swego Pana"},{"SurahNumber":23,"VerseNumber":61,"Text":"oto są ci, którzy się śpieszą ku dobrym uczynkom; oni są pierwsi w ich spełnianiu"},{"SurahNumber":23,"VerseNumber":62,"Text":"My nakładamy na każdą duszę tylko to, co jest w jej możliwości. My mamy Księgę, która mówi prawdę, i oni nie doznają niesprawiedliwości"},{"SurahNumber":23,"VerseNumber":63,"Text":"Jednak serca ich pod tym względem są w niepewności. Oni mają jeszcze za sobą inne czyny, oprócz tych, które stale popełniają"},{"SurahNumber":23,"VerseNumber":64,"Text":"A kiedy My ukarzemy tych spośród nich, którzy żyją w dostatku, wtedy oni będą błagać"},{"SurahNumber":23,"VerseNumber":65,"Text":"Nie lamentujcie dzisiaj, przecież nie otrzymacie od Nas pomocy"},{"SurahNumber":23,"VerseNumber":66,"Text":"Moje znaki były wam recytowane, lecz wy obracaliście się na piętach"},{"SurahNumber":23,"VerseNumber":67,"Text":"Okazując dumę względem nich, i spędzaliście noc na pustych rozmowach"},{"SurahNumber":23,"VerseNumber":68,"Text":"Czyż oni się nie zastanowili nad tym słowem, kiedy przyszło do nich to, co nie przyszło do ich pierwszych ojców"},{"SurahNumber":23,"VerseNumber":69,"Text":"Czyżby oni nie poznali swojego Posłańca, skoro się go wyrzekli"},{"SurahNumber":23,"VerseNumber":70,"Text":"Albo też czy powiedzą, iż jest on opętany przez dżiny? Przeciwnie, on przyszedł do nich z prawdą, lecz większość z nich nienawidzi prawdy"},{"SurahNumber":23,"VerseNumber":71,"Text":"A gdyby prawda poszła za ich namiętnościami, to, z pewnością, uległyby rozkładowi niebiosa i ziemia, i ci, którzy się w nich znajdują. Tak, przyszliśmy do nich z napomnieniem, lecz oni od napomnienia się odwrócili"},{"SurahNumber":23,"VerseNumber":72,"Text":"Albo czy ty żądasz od nich jakiejś daniny? Lecz obdarowanie pochodzące od twego Pana jest lepsze. On jest najlepszym z dających zaopatrzenie"},{"SurahNumber":23,"VerseNumber":73,"Text":"Ty wzywasz ich na pewno ku drodze prostej"},{"SurahNumber":23,"VerseNumber":74,"Text":"I, zaprawdę, ci, którzy nie wierzą w życie ostateczne, od tej drogi odchodzą"},{"SurahNumber":23,"VerseNumber":75,"Text":"A jeślibyśmy okazali im miłosierdzie i jeślibyśmy odsunęli od nich zło, to oni z pewnością trwaliby uporczywie w swoim buncie, błądząc na oślep"},{"SurahNumber":23,"VerseNumber":76,"Text":"I dosięgła ich Nasza kara, lecz oni się nie podporządkowali swojemu Panu; i oni się nie upokorzyli"},{"SurahNumber":23,"VerseNumber":77,"Text":"Aż kiedy My otworzymy przed nimi bramę kary strasznej, wtedy popadną tam w rozpacz"},{"SurahNumber":23,"VerseNumber":78,"Text":"On jest Tym, który stworzył dla was słuch, wzrok i serce. Jakże mało jesteście wdzięczni"},{"SurahNumber":23,"VerseNumber":79,"Text":"On jest Tym, który rozsiał was po ziemi; i do Niego będziecie zebrani"},{"SurahNumber":23,"VerseNumber":80,"Text":"On jest Tym, który daje życie i powoduje śmierć. Do Niego należy następstwo nocy i dnia. Czy wy nie rozumiecie"},{"SurahNumber":23,"VerseNumber":81,"Text":"Przeciwnie, oni mówią podobnie, jak mówili praojcowie"},{"SurahNumber":23,"VerseNumber":82,"Text":"Oni mówili: \"Czyż kiedy pomrzemy i staniemy się prochem i kośćmi, to czy na pewno zostaniemy wskrzeszeni"},{"SurahNumber":23,"VerseNumber":83,"Text":"To nam było już obiecane, i poprzednio naszym ojcom, lecz to są tylko baśnie przodków"},{"SurahNumber":23,"VerseNumber":84,"Text":"Powiedz: \"Do kogo należy ziemia i ci, którzy się na niej znajdują, jeśli wiecie"},{"SurahNumber":23,"VerseNumber":85,"Text":"Oni powiedzą: \"Do Boga!\" Powiedz: \"Czy wy się nie opamiętacie"},{"SurahNumber":23,"VerseNumber":86,"Text":"Powiedz: \"Kto jest Panem siedmiu niebios i Panem wyniosłego tronu"},{"SurahNumber":23,"VerseNumber":87,"Text":"Oni powiedzą: \"Bóg. Powiedz: \"Czyż nie staniecie się bogobojni"},{"SurahNumber":23,"VerseNumber":88,"Text":"Powiedz: \"Kto ma w swoim ręku władzę królewską nad każdą rzeczą? I kto roztacza opiekę, a opieki nie potrzebuje - jeśli wiecie"},{"SurahNumber":23,"VerseNumber":89,"Text":"Oni powiedzą: \"To jest Bóg!\" Powiedz: \"Dlaczego więc jesteście zaczarowani"},{"SurahNumber":23,"VerseNumber":90,"Text":"Tak! Przyszliśmy do nich z prawdą, lecz oni na pewno są kłamcami"},{"SurahNumber":23,"VerseNumber":91,"Text":"Bóg nie wziął Sobie żadnego syna i nie było z Nim żadnego boga. Bo wówczas każdy bóg zabrałby to, co stworzył, i jeden z nich wyniósłby się ponad innych. Chwała niech będzie Bogu! On jest ponad to, co Jemu przypisują"},{"SurahNumber":23,"VerseNumber":92,"Text":"On zna to, co jest skryte i co jest jawne. On jest wyniosły ponad to, co Jemu dodają jako współtowarzyszy"},{"SurahNumber":23,"VerseNumber":93,"Text":"Powiedz: \"Panie mój! Jeślibyś mi tylko pokazał to, co im zostało obiecane"},{"SurahNumber":23,"VerseNumber":94,"Text":"Panie mój! Nie umieszczaj mnie wśród ludu niesprawiedliwych"},{"SurahNumber":23,"VerseNumber":95,"Text":"My niewątpliwie mamy moc pokazać ci to, co im obiecujemy"},{"SurahNumber":23,"VerseNumber":96,"Text":"Odpychaj zło za pomocą tego, co jest lepsze. My znamy najlepiej to, co oni opisują"},{"SurahNumber":23,"VerseNumber":97,"Text":"I powiedz: \"Panie mój! Szukam ucieczki u Ciebie przed podszeptami szatanów"},{"SurahNumber":23,"VerseNumber":98,"Text":"I szukam ucieczki u Ciebie, Panie mój, by oni nie zjawili się u mnie"},{"SurahNumber":23,"VerseNumber":99,"Text":"A kiedy przyjdzie do któregoś z nich śmierć, on powie: \"Panie mój! Odpraw mnie z powrotem"},{"SurahNumber":23,"VerseNumber":100,"Text":"Być może, ja uczynię jakieś dobre dzieło wśród tego, co pozostawiłem.\" Ależ nie! To jest tylko słowo, które on wypowiada; a za nimi jest przegroda aż do Dnia, w którym oni zostaną wskrzeszeni"},{"SurahNumber":23,"VerseNumber":101,"Text":"A kiedy zadmą w trąbę, to tego Dnia nie będzie żadnego pokrewieństwa między nimi ani też nie będą się wzajemnie wypytywać"},{"SurahNumber":23,"VerseNumber":102,"Text":"Wtedy ci, których szale okażą się ciężkie, będą szczęśliwi"},{"SurahNumber":23,"VerseNumber":103,"Text":"A ci, których szale okażą się lekkie, będą tymi, którzy stracili samych siebie. Oni będą przebywać w Gehennie na wieki"},{"SurahNumber":23,"VerseNumber":104,"Text":"Ogień będzie palił ich twarze i będą wykrzywiać wargi, ukazując zęby"},{"SurahNumber":23,"VerseNumber":105,"Text":"Czy nie były wam recytowane Moje znaki? Lecz wy uważaliście je za kłamstwo"},{"SurahNumber":23,"VerseNumber":106,"Text":"Oni powiedzą: \"Panie nasz! Opanowało nas nieszczęście. Jesteśmy ludźmi błądzącymi"},{"SurahNumber":23,"VerseNumber":107,"Text":"Panie nasz! Wyprowadź nas z niej! A jeśli będziemy ponownie czynić zło, to wtedy będziemy rzeczywiście niesprawiedliwi"},{"SurahNumber":23,"VerseNumber":108,"Text":"On powie: \"Pozostańcie tam ze wstydem i nie mówcie do Mnie"},{"SurahNumber":23,"VerseNumber":109,"Text":"Przecież mówiła. część Moich sług: \"Panie nasz! My wierzymy! Przebacz nam i miej nad nami miłosierdzie! Ty jesteś najlepszym z miłosiernych"},{"SurahNumber":23,"VerseNumber":110,"Text":"I wy szydziliście z nich, tak iż zapomnieliście o wspominaniu Mnie, kiedy się z nich wyśmiewaliście"},{"SurahNumber":23,"VerseNumber":111,"Text":"Oto Ja dzisiaj wynagrodziłem ich za to, iż byli cierpliwi; oni triumfują"},{"SurahNumber":23,"VerseNumber":112,"Text":"On powie: \"Ile lat przebywaliście na ziemi"},{"SurahNumber":23,"VerseNumber":113,"Text":"Powiedzą: \"Przebywaliśmy jeden dzień albo część dnia. Lecz zapytaj tych, którzy liczą"},{"SurahNumber":23,"VerseNumber":114,"Text":"On powie: \"Przebywaliście niewiele czasu. Gdybyście tylko wiedzieli"},{"SurahNumber":23,"VerseNumber":115,"Text":"Czy sądzicie, iż My stworzyliśmy was nadaremnie i że nie zostaniecie do Nas sprowadzeni"},{"SurahNumber":23,"VerseNumber":116,"Text":"Niech Bóg będzie wysławiony, Król, Prawda! Nie ma boga, jak tylko On, Pan tronu szlachetnego"},{"SurahNumber":23,"VerseNumber":117,"Text":"A kto wzywa, obok Boga, jakiegoś innego boga, nie mając na jego istnienie żadnego dowodu, ten musi zdać rachunek u swego Pana! Zaprawdę, niewierni nie będą szczęśliwi"},{"SurahNumber":23,"VerseNumber":118,"Text":"I powiedz: \"Panie mój! Przebacz i zmiłuj się! Ty jesteś najlepszy z miłosiernych"},{"SurahNumber":24,"VerseNumber":1,"Text":"To jest sura, którą zesłaliśmy i którą uczyniliśmy obowiązkiem; i objawiliśmy w niej znaki jasne. Być może, wy sobie przypomnicie"},{"SurahNumber":24,"VerseNumber":2,"Text":"Cudzołożnicy i cudzołożnikowi wymierzcie po sto batów, każdemu z nich obojga! W imię religii Boga, jeśli wierzycie w Boga i w Dzień Ostatni, niech nie powstrzyma was żadna względem nich pobłażliwość. I niech pewna grupa wiernych będzie obecna przy ich karze"},{"SurahNumber":24,"VerseNumber":3,"Text":"Cudzołożnik pojmie za żonę tylko cudzołożnicę lub bałwochwalczynię; a cudzołożnicę może pojąć za żonę tylko cudzołożnik lub bałwochwalca. To wszystko jest zabronione tym, którzy wierzą"},{"SurahNumber":24,"VerseNumber":4,"Text":"A tym, którzy oskarżają kobiety godne, a nie mogą przyprowadzić czterech świadków, wymierzcie osiemdziesiąt batów i nie przyjmujcie od nich nigdy świadectwa. To są ludzie szerzący zgorszenie"},{"SurahNumber":24,"VerseNumber":5,"Text":"Z wyjątkiem tych, którzy się następnie nawrócą i poprawią. Zaprawdę, Bóg jest Przebaczający, Litościwy"},{"SurahNumber":24,"VerseNumber":6,"Text":"A ci, którzy oskarżają swoje żony, a nie mają świadków oprócz siebie samych, złożą przed Bogiem czterokrotne świadectwo, iż są prawdomówni"},{"SurahNumber":24,"VerseNumber":7,"Text":"A piąte świadectwo po to, aby przekleństwo Boga zaciążyło nad każdym z nich, jeśliby był kłamcą"},{"SurahNumber":24,"VerseNumber":8,"Text":"A kara będzie odsunięta od kobiety, jeśli ona zaświadczy przed Bogiem czterokrotnie złożonym świadectwem, iż jej oskarżyciel na pewno jest kłamcą"},{"SurahNumber":24,"VerseNumber":9,"Text":"A piąte świadectwo po to, aby gniew Boga zaciążył na niej, jeśliby on znalazł się wśród prawdomównych"},{"SurahNumber":24,"VerseNumber":10,"Text":"A gdyby nie łaska Boga dla was, i Jego miłosierdzie, i to, iż Bóg jest przyjmujący skruchę i mądry"},{"SurahNumber":24,"VerseNumber":11,"Text":"Zaprawdę, ci, którzy szerzyli oszczerstwo, stanowią wśród was tylko małą grupę. Nie uważajcie jednak tego za zło dla siebie; przeciwnie, to nawet jest dla was dobrem. Każdy z nich będzie odpowiadał za grzech, jaki popełnił. A kto z nich obciążył się najbardziej, ten dozna kary strasznej"},{"SurahNumber":24,"VerseNumber":12,"Text":"Dlaczegóż, kiedyście to usłyszeli, wierzący - mężczyźni i kobiety, nie pomyśleliście o tym, co jest dobre dla waszych dusz, i nie powiedzieli: \"To jest kłamstwo oczywiste"},{"SurahNumber":24,"VerseNumber":13,"Text":"Dlaczegoż oni nie przyprowadzili czterech świadków na to? A skoro nie przyprowadzili świadków, to są w obliczu Boga kłamcami"},{"SurahNumber":24,"VerseNumber":14,"Text":"A gdyby nie łaska Boga nad wami i nie Jego miłosierdzie, w życiu na tym świecie i w życiu ostatecznym, to dotknęłaby was kara straszna za to, co wypowiedzieliście"},{"SurahNumber":24,"VerseNumber":15,"Text":"Oto bierzecie na swoje języki i mówicie waszymi ustami coś, o czym nie posiadacie wiedzy; i sądzicie, że to drobnostka, a to u Boga jest wielkie"},{"SurahNumber":24,"VerseNumber":16,"Text":"Dlaczegoż, kiedyście to usłyszeli, nie powiedzieliście: \"Nie należy wcale do nas, abyśmy o tym mówili. Niech Tobie będzie chwała! To jest zniesławienie straszne"},{"SurahNumber":24,"VerseNumber":17,"Text":"Napomina was Bóg, abyście nigdy nie powrócili do czegoś podobnego - jeśli jesteście wierzącymi"},{"SurahNumber":24,"VerseNumber":18,"Text":"Bóg wyjaśnia wam znaki, a Bóg jest Wszechwiedzący, Mądry"},{"SurahNumber":24,"VerseNumber":19,"Text":"Zaprawdę, tych, którzy pragną, aby bezeceństwo rozpowszechniło się wśród wierzących - czeka kara bolesna w życiu na tym świecie i w życiu ostatecznym. Bóg wie, a wy nie wiecie"},{"SurahNumber":24,"VerseNumber":20,"Text":"A gdyby nie łaska Boga nad wami i nie Jego miłosierdzie, i to, iż Bóg jest Dobrotliwy i Litościwy"},{"SurahNumber":24,"VerseNumber":21,"Text":"O wy, którzy wierzycie! Nie kroczcie śladami szatana! A kto kroczy śladami szatana... - on przecież nakazuje rzeczy szpetne i godne potępienia. A gdyby nie łaska Boga nad wami i nie Jego miłosierdzie, to nikt spośród was nie oczyściłby się nigdy! Lecz Bóg oczyszcza, kogo chce. Bóg jest Słyszący, Wszechwiedzący"},{"SurahNumber":24,"VerseNumber":22,"Text":"Niech ci spośród was, którzy się cieszą łaską i dobrobytem, nie przestają dawać krewnym i biednym, i tym, którzy wędrują na drodze Boga! Niech będą pobłażliwi i wybaczający! Czyż nie pragniecie, by wam Bóg przebaczył? A Bóg jest Przebaczający, Litościwy"},{"SurahNumber":24,"VerseNumber":23,"Text":"Ci, którzy rzucają oskarżenie na kobiety cnotliwe, beztroskie, ale wierzące, będą przeklęci na tym świecie i w życiu ostatecznym. Dla nich kara będzie straszna"},{"SurahNumber":24,"VerseNumber":24,"Text":"W Dniu, kiedy będą świadczyć przeciw nim ich języki, ich ręce i nogi o tym, co oni czynili"},{"SurahNumber":24,"VerseNumber":25,"Text":"W tym Dniu Bóg wypłaci w pełni, co im się słusznie należy; i dowiedzą się, że Bóg jest prawdą oczywistą"},{"SurahNumber":24,"VerseNumber":26,"Text":"Złe kobiety - dla złych mężczyzn; źli mężczyźni - dla złych kobiet! Dobre kobiety - dla dobrych mężczyzn; dobrzy mężczyźni - dla dobrych kobiet! Ci ostatni nie są winni tego, co o nich mówią. Oni otrzymają przebaczenie i zaopatrzenie szlachetne"},{"SurahNumber":24,"VerseNumber":27,"Text":"O wy, którzy wierzycie! Nie wchodźcie do domów, które nie są waszymi domami, zanim nie poprosicie o pozwolenie i zanim nie pozdrowicie ich mieszkańców: \"Pokój wam!\" To jest dla was lepsze. Być może, wy sobie przypomnicie"},{"SurahNumber":24,"VerseNumber":28,"Text":"A jeśli nie zastaniecie tam nikogo, to nie wchodźcie, zanim nie otrzymacie pozwolenia. A jeśli wam powiedzą: \"Wróćcie się!\" - to się wróćcie. To będzie dla was przyzwoitsze. Bóg wie dobrze, co czynicie"},{"SurahNumber":24,"VerseNumber":29,"Text":"Nie popełnicie grzechu, jeśli wejdziecie do domów nie zamieszkanych, w których jest wasze mienie. Bóg wie, co wy ujawniacie i co ukrywacie"},{"SurahNumber":24,"VerseNumber":30,"Text":"Powiedz wierzącym: niech spuszczają skromnie spojrzenia i niech zachowują czystość. To dla nich będzie przyzwoitsze. Zaprawdę, Bóg jest w pełni świadomy tego, co oni czynią"},{"SurahNumber":24,"VerseNumber":31,"Text":"Powiedz wierzącym kobietom, żeby spuszczały skromnie swoje spojrzenia i strzegły swojej czystości; i żeby pokazywały jedynie te ozdoby, które są widoczne na zewnątrz; i żeby narzucały zasłony na piersi, i pokazywały swoje ozdoby jedynie swoim mężom lub ojcom, albo ojcom swoich mężów, albo swoim synom lub synom swoich mężów, albo swoim braciom, albo synom braci, lub synom swoich sióstr; lub ich żonom, lub tym, którymi zawładnęły ich prawice; albo swoim służącym spośród mężczyzn, którzy nie są owładnięci pożądaniem cielesnym; albo też chłopcom, którzy nie poznali nagości kobiet. I niech one nie stąpają tak, aby było wiadomo, jakie ukrywają ozdoby. Nawracajcie się wszyscy do Boga, o wy, wierzący! Być może, będziecie szczęśliwi"},{"SurahNumber":24,"VerseNumber":32,"Text":"Żeńcie samotnych spośród was, jak też ludzi prawych spośród waszych niewolników i niewolnic. Jeśli są biedni, to wzbogaci ich Bóg Swoją łaską. Bóg jest Wszechobejmujący, Wszechwiedzący"},{"SurahNumber":24,"VerseNumber":33,"Text":"I niech starają się żyć we wstrzemięźliwości ci, którzy nie mają możliwości małżeństwa, aż wzbogaci ich Bóg Swoją łaską. A tych spośród waszych niewolników, którzy starają się o zapis wyzwoleńczy - wyzwólcie, jeśli wiecie, że w nich jest jakieś dobro; i dajcie im z majątku Boga to, czym On was obdarzył. I nie przymuszajcie waszych niewolnic do prostytucji - jeśli one chcą żyć w czystości - w poszukiwaniu przypadkowych korzyści w życiu na tym świecie. A jeśli kto je zmusi... - to przecież Bóg, ze względu na ich zmuszenie, będzie Przebaczający, Litościwy"},{"SurahNumber":24,"VerseNumber":34,"Text":"My zesłaliśmy wam znaki jasne i przykłady tych, którzy byli przed wami, i napomnienie dla bogobojnych"},{"SurahNumber":24,"VerseNumber":35,"Text":"Bóg jest światłem niebios i ziemi. Jego światło jest podobne do niszy, w której jest lampa; lampa jest we szkle, a szkło jest jak gwiazda świecąca. Zapala się ona od drzewa błogosławionego - drzewa oliwnego, ani ze Wschodu, ani z Zachodu, którego oliwa prawie by świeciła,. nawet gdyby nie dotknął jej ogień. światło na świetle! Bóg prowadzi drogą prostą ku światłu, kogo chce. Bóg przytacza przykłady dla ludzi. Bóg o każdej rzeczy jest wszechwiedzący"},{"SurahNumber":24,"VerseNumber":36,"Text":"W domach, które Bóg pozwolił wznieść i w których wspomina się Jego imię - głoszą Jemu chwałę o świcie i o zmierzchu"},{"SurahNumber":24,"VerseNumber":37,"Text":"tych ludzi nie odciąga ani handel, ani kupno od wspominania Boga, odprawiania modlitwy i dawania jałmużny. Oni obawiają się Dnia, kiedy wzburzą się serca i spojrzenia"},{"SurahNumber":24,"VerseNumber":38,"Text":"Troszcząc się o to, by wynagrodził ich Bóg za to, co oni najlepszego uczynili; i by pomnożył im Swoją łaskę. Bóg daje zaopatrzenie, komu chce; bez rachunku"},{"SurahNumber":24,"VerseNumber":39,"Text":"A działania tych, którzy nie uwierzyli, są podobne do mirażu na pustyni: człowiek spragniony bierze go za wodę, a kiedy przyjdzie do niego; niczego tu nie znajduje; on znajduje tam Boga, który mu w pełni zapłaci jego rachunek. Bóg jest szybki przy rachunku"},{"SurahNumber":24,"VerseNumber":40,"Text":"Albo są jak ciemności na morzu głębokim: pokrywa je fala, nad którą wznosi się druga fala, a nad nią są chmury. To są ciemności jedne nad drugimi. Kiedy ktoś wyciągnie rękę, ledwie może ją zobaczyć. Jeśli Bóg nie da komuś światła, to on tu nie ma światła"},{"SurahNumber":24,"VerseNumber":41,"Text":"Czy ty nie widziałeś, iż Boga wysławiają ci, co są w niebiosach i na ziemi, i ptaki z rozpostartymi skrzydłami? Każdy wie, jak się modlić i jak wysławiać Boga. Bóg wie dobrze, co oni czynią"},{"SurahNumber":24,"VerseNumber":42,"Text":"Do Boga należy królestwo niebios i ziemi i do Boga zmierza wędrowanie"},{"SurahNumber":24,"VerseNumber":43,"Text":"Czy ty nie widziałeś, iż Bóg pędzi chmury, potem je łączy razem, potem układa je warstwami? Widzisz przecież, jak obfity deszcz wylewa się spomiędzy nich. On zsyła z nieba góry pełne gradu i dosięga nim, kogo chce, i oszczędza, kogo chce. Blask Jego błyskawicy omal nie porywa spojrzenia"},{"SurahNumber":24,"VerseNumber":44,"Text":"Bóg powoduje kolejną zmianę nocy i dnia. Zaprawdę, w tym jest przykład dla tych, którzy władają spojrzeniem"},{"SurahNumber":24,"VerseNumber":45,"Text":"Bóg stworzył wszelkie zwierzę z wody. Wśród nich są takie, które pełzają na swoim brzuchu; wśród nich są takie, które chodzą na dwóch nogach; i wśród nich są takie, które chodzą na czterech; Bóg stwarza to, co chce. Przecież Bóg jest nad każdą rzeczą Wszechwładny"},{"SurahNumber":24,"VerseNumber":46,"Text":"Zesłaliśmy już znaki jasne i Bóg prowadzi ku drodze prostej, kogo chce"},{"SurahNumber":24,"VerseNumber":47,"Text":"Oni mówią: \"Wierzymy w Boga i w Posłańca i jesteśmy posłuszni!\" Potem część z nich się odwraca; ci nie są wierzącymi"},{"SurahNumber":24,"VerseNumber":48,"Text":"A kiedy oni są wezwani do Boga i Jego Posłańca, aby rozsądził między nimi, wówczas część z nich się odwraca"},{"SurahNumber":24,"VerseNumber":49,"Text":"Lecz jeśliby oni posiadali prawdę, to przyszliby do Niego z pokorą"},{"SurahNumber":24,"VerseNumber":50,"Text":"Czy, w sercach ich jest choroba? Czy oni popadli w zwątpienie? Czy oni się obawiają, że Bóg i Jego Posłaniec wyrządzą im krzywdę? Ależ nie! Tacy jak oni sami są niesprawiedliwi"},{"SurahNumber":24,"VerseNumber":51,"Text":"Przecież mowa wierzących - kiedy oni są wzywani do Boga i Jego Posłańca, aby rozsądził między nimi - jest taka: \"Usłyszeliśmy i jesteśmy posłuszni!\" Tacy jak oni są szczęśliwi"},{"SurahNumber":24,"VerseNumber":52,"Text":"A którzy są posłuszni Bogu i Jego Posłańcowi i obawiają się Boga, i są bogobojni - tacy osiągają szczęśliwość"},{"SurahNumber":24,"VerseNumber":53,"Text":"Oni przysięgają na Boga najbardziej uroczystą przysięgą, iż jeśli ty im rozkażesz, to oni wyruszą do walki. Powiedz: \"Nie przysięgajcie! Posłuszeństwo jest wystarczające! Bóg jest w pełni świadomy tego, co czynicie"},{"SurahNumber":24,"VerseNumber":54,"Text":"Powiedz: \"Słuchajcie Boga! Słuchajcie Jego Posłańca! A jeśli się odwrócicie, to na nim ciąży tylko to, co na niego zostało nałożone, a na was ciąży to, co na was zostało nałożone. A jeśli będziecie mu posłuszni, to pójdziecie po drodze prostej. A do Posłańca należy tylko obwieszczenie jasne"},{"SurahNumber":24,"VerseNumber":55,"Text":"A Bóg obiecał tym spośród was, którzy uwierzyli i którzy czynili dobre dzieła, iż uczyni ich namiestnikami na ziemi, jak uczynił namiestnikami tych, którzy byli przed nimi. I On umocni ich religię, którą dla nich wybrał, i zamieni ich obawę w bezpieczeństwo. Oni będą Mnie czcić, nie dodając Mi niczego za współtowarzyszy. A ci, którzy nadal pozostaną niewiernymi, to ludzie bezbożni"},{"SurahNumber":24,"VerseNumber":56,"Text":"Odprawiajcie modlitwę, dawajcie jałmużnę i słuchajcie Posłańca! Być może, doznacie miłosierdzia"},{"SurahNumber":24,"VerseNumber":57,"Text":"Nie sądźcie, iż ci, którzy nie wierzą, są w stanie zniweczyć moc Boga na ziemi. Ich schronieniem będzie ogień. A jakże to nieszczęsna przystań"},{"SurahNumber":24,"VerseNumber":58,"Text":"O wy, którzy wierzycie! Ci, którymi zawładnęły wasze prawice, i ci, którzy nie osiągnęli jeszcze dojrzałości niech was proszą trzy razy o pozwolenie wejścia: przed modlitwą jutrzenki, kiedy zdejmujecie swoje szaty koło południa i przed modlitwą wieczorną; to są trzy momenty waszej nagości. Poza tymi chwilami, nie ma ani dla was, ani dla nich przeszkody, żebyście się wzajemnie odwiedzali. W ten sposób Bóg wyjaśnia wam znaki! Bóg jest Wszechwiedzący, Mądry"},{"SurahNumber":24,"VerseNumber":59,"Text":"A kiedy wasze dzieci osiągną dojrzałość, to niech proszą o pozwolenie, tak jak prosili o pozwolenie ci, którzy są od nich starsi. W ten sposób Bóg wyjaśnia wam Swoje znaki! Bóg jest Wszechwiedzący, Mądry"},{"SurahNumber":24,"VerseNumber":60,"Text":"A kobiety starsze, które się już nie spodziewają małżeństwa, nie będą miały grzechu, jeśli zdejmą swoje szaty, jednakże w taki sposób, aby nie ukazywać swoich ozdób. Lecz lepiej dla nich, żeby się od tego powściągały. Bóg jest Słyszący, Wszechwiedzący"},{"SurahNumber":24,"VerseNumber":61,"Text":"Nie ma nagany dla niewidomego, nie ma dla kulawego, nie ma dla chorego, i nie ma dla was samych, kiedy posilacie się w waszych domach albo w domach waszych ojców, albo w domach waszych matek, albo w domach waszych braci, albo w domach waszych sióstr, albo w domach waszych stryjów, albo w domach waszych ciotek ze strony ojca, albo w domach waszych wujów, albo w domach waszych ciotek ze strony matki, albo w tych, których posiadacie klucze, albo u waszego przyjaciela; nie jest dla was grzechem, czy jecie razem czy osobno. A kiedy wchodzicie do domów, to pozdrawiajcie się wzajemnie pozdrowieniem od Boga, błogosławionym, dobrym. W ten sposób wyjaśnia wam Bóg Swoje znaki. Być może, będziecie rozumni"},{"SurahNumber":24,"VerseNumber":62,"Text":"Wierzącymi są tylko ci, którzy wierzą w Boga i w Jego Posłańca. A kiedy oni są razem z nim w sprawie, która ich łączy, to oni nie odchodzą, dopóki nie poproszą go o pozwolenie. Zaprawdę, ci, którzy proszą cię o pozwolenie, to są ci, którzy wierzą w Boga i Jego Posłańca. A kiedy oni proszą cię o pozwolenie wejścia w jakiejś ich sprawie, to daj pozwolenie, komu chcesz spośród nich, i proś Boga o przebaczenie dla nich. Zaprawdę, Bóg jest Przebaczający, Litościwy"},{"SurahNumber":24,"VerseNumber":63,"Text":"Nie nazywajcie Posłańca między sobą tak, jak nazywacie się między sobą nawzajem. Bóg zna tych spośród was, którzy się wycofują ukradkiem, szukając schronienia. Niech się mają na baczności ci, którzy sprzeciwiają się Jego rozkazowi; żeby nie dosięgła ich jakaś niedola albo żeby ich nie dosięgła kara bolesna"},{"SurahNumber":24,"VerseNumber":64,"Text":"Czyż nie?! Zaprawdę, do Boga należy to, co jest w niebiosach i na ziemi! On zna dobrze stan, w jakim się znajdujecie, i On zna Dzień, w którym ludzie do Niego zostaną sprowadzeni. Wtedy On obwieści im to, co oni czynili. Bóg jest o każdej rzeczy Wszechwiedzący"},{"SurahNumber":25,"VerseNumber":1,"Text":"W Imię Boga Miłosiernego; Litościwego! Błogosławiony niech będzie Ten, który zesłał rozróżnienie Swemu słudze, aby był ostrzegającym dla światów"},{"SurahNumber":25,"VerseNumber":2,"Text":"Ten, do którego należy królestwo niebios i ziemi; który nie wziął sobie syna; który nie ma współtowarzysza w królestwie; który stworzył każdą rzecz i dał jej dokładną miarę"},{"SurahNumber":25,"VerseNumber":3,"Text":"Jednak oni poza Nim wzięli sobie bogów, którzy nie potrafią niczego stworzyć, lecz sami zostali stworzeni. Oni nie mogą działać ani na swoją szkodę, ani na swoją korzyść; i nie władają ani śmiercią, ani życiem, ani zmartwychwstaniem"},{"SurahNumber":25,"VerseNumber":4,"Text":"Powiedzieli ci, którzy nie uwierzyli: \"To jest tylko kłamstwo, które on wymyślił, i pomogli mu w tym inni ludzie"},{"SurahNumber":25,"VerseNumber":5,"Text":"I powiedzieli: \"To są tylko baśnie dawnych przodków. On kazał je zapisać dla siebie i są mu recytowane rano i wieczór"},{"SurahNumber":25,"VerseNumber":6,"Text":"Powiedz: \"Zesłał to Ten, który zna tajemnice w niebiosach i na ziemi. On jest Przebaczający, Litościwy"},{"SurahNumber":25,"VerseNumber":7,"Text":"I oni powiedzieli: \"Cóż to z tym Posłańcem? On je pożywienie i chodzi po jarmarkach. Dlaczego nie został zesłany do niego anioł, aby być razem z nim ostrzegającym"},{"SurahNumber":25,"VerseNumber":8,"Text":"Albo gdyby mu został rzucony jakiś skarb czy też posiadał jakiś ogród, z którego by się żywił!\" I powiedzieli niesprawiedliwi: \"Wy postępujecie jedynie za człowiekiem zaczarowanym"},{"SurahNumber":25,"VerseNumber":9,"Text":"Popatrz, jak oni podają ci przykłady; tak że zabłądzili i nie mogą znaleźć drogi"},{"SurahNumber":25,"VerseNumber":10,"Text":"Niech będzie błogosławiony Ten, który jeśli zechce, da ci coś lepszego niż to: Ogrody, gdzie w dole płyną strumyki i gdzie umieści dla ciebie pałace"},{"SurahNumber":25,"VerseNumber":11,"Text":"Ależ przeciwnie! Oni za kłamstwo uznali Godzinę! Lecz My przygotowaliśmy dla tych, którzy za kłamstwo uznali Godzinę - ogień palący"},{"SurahNumber":25,"VerseNumber":12,"Text":"Kiedy ów ogień dojrzy ich z daleka, dojdzie do nich jego wściekłe wycie"},{"SurahNumber":25,"VerseNumber":13,"Text":"A kiedy zostaną weń wrzuceni, w ciasne miejsce, skrępowani razem, będą wzywać zniszczenia"},{"SurahNumber":25,"VerseNumber":14,"Text":"Nie wzywajcie dzisiaj zniszczenia jednego, lecz wzywajcie zniszczeń wielu"},{"SurahNumber":25,"VerseNumber":15,"Text":"Powiedz: \"Czy to jest lepsze, czy Ogród wieczności obiecany bogobojnym, który będzie dla nich zapłatą i przystanią"},{"SurahNumber":25,"VerseNumber":16,"Text":"Oni będą tam mieli to, co zechcą; będą tam przebywać na wieki. To jest obowiązująca twego Pana obietnica, o którą proszą"},{"SurahNumber":25,"VerseNumber":17,"Text":"I w Dniu, kiedy On ich zbierze, ich i tych, których czcili poza Bogiem, On im powie: \"Czy to wy sprowadziliście z drogi te oto moje sługi, czy też oni sami zeszli z drogi"},{"SurahNumber":25,"VerseNumber":18,"Text":"Oni powiedzą: \"Chwała Tobie! Nie było dla nas rzeczą wskazaną brać sobie opiekunów poza Tobą, lecz Ty pozwoliłeś im cieszyć się życiem, im i ich ojcom, tak iż zapomnieli o napomnieniu i stali się ludźmi zgubionymi"},{"SurahNumber":25,"VerseNumber":19,"Text":"Oni obwiniali was o kłamstwo w tym, co mówicie, a wy nie możecie ani odwrócić kary, ani też udzielić pomocy. A kto z was jest niesprawiedliwy, to My damy mu zakosztować kary wielkiej"},{"SurahNumber":25,"VerseNumber":20,"Text":"My nie wysyłaliśmy przed tobą posłańców, którzy by nie jedli pożywienia i nie chodzili po bazarach. I uczyniliśmy niektórych z was doświadczeniem dla innych. Czyż nie będziecie cierpliwi? A twój Pan widzi jasno"}]}