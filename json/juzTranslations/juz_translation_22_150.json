{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":33,"VerseNumber":31,"Text":"و هر كس از شما كه به فرمانبردارى خدا و پيامبرش مداومت ورزد و كارى شايسته كند، دو بار به او پاداش دهيم. و براى او رزقى كرامند آماده كرده‌ايم"},{"SurahNumber":33,"VerseNumber":32,"Text":"اى زنان پيامبر، شما همانند ديگر زنان نيستيد، اگر از خدا بترسيد. پس به نرمى سخن مگوييد تا آن مردى كه در قلب او مرضى هست به طمع افتد. و سخن پسنديده بگوييد"},{"SurahNumber":33,"VerseNumber":33,"Text":"و در خانه‌هاى خود بمانيد. و چنان كه در زمان پيشين جاهليت مى‌كردند، زينتهاى خود را آشكار مكنيد. و نماز بگزاريد و زكات بدهيد و از خدا و پيامبرش اطاعت كنيد. اى اهل بيت، خدا مى‌خواهد پليدى را از شما دور كند و شما را پاك دارد"},{"SurahNumber":33,"VerseNumber":34,"Text":"آنچه را در خانه‌هايتان از آيات خدا و حكمت تلاوت مى‌شود، ياد كنيد، كه خدا باريك‌بين و آگاه است"},{"SurahNumber":33,"VerseNumber":35,"Text":"خدا براى مردان مسلمان و زنان مسلمان و مردان مؤمن و زنان مؤمن و مردان اهل طاعت و زنان اهل طاعت و مردان راستگوى و زنان راستگوى و مردان شكيبا و زنان شكيبا و مردان خداى ترس و زنان خداى‌ترس و مردان صدقه‌دهنده و زنان صدقه‌دهنده و مردان روزه‌دار و زنان روزه‌دار و مردانى كه شرمگاه خود حفظ مى‌كنند و زنانى كه شرمگاه خود حفظ مى‌كنند و مردانى كه خدا را فراوان ياد مى‌كنند و زنانى كه خدا را فراوان ياد مى‌كنند، آمرزش و مزدى بزرگ آماده كرده است"},{"SurahNumber":33,"VerseNumber":36,"Text":"هيچ مرد مؤمن و زن مؤمنى را نرسد كه چون خدا و پيامبرش در كارى حكمى كردند آنها را در آن كارشان اختيارى باشد. هر كه از خدا و پيامبرش نافرمانى كند سخت در گمراهى افتاده است"},{"SurahNumber":33,"VerseNumber":37,"Text":"و تو، به آن مرد كه خدا نعمتش داده بود و تو نيز نعمتش داده بودى، گفتى: زنت را براى خود نگه‌دار و از خداى بترس. در حالى كه در دل خود آنچه را خدا آشكار ساخت مخفى داشته بودى و از مردم مى‌ترسيدى، حال آنكه خدا از هر كس ديگر سزاوارتر بود كه از او بترسى. پس چون زيد از او حاجت خويش بگزارد، به همسرى تواش درآورديم تا مؤمنان را در زناشويى با زنان فرزند خواندگان خود، اگر حاجت خويش از او بگزارده باشند، منعى نباشد. و حكم خداوند شدنى است"},{"SurahNumber":33,"VerseNumber":38,"Text":"بر پيامبر در انجام دادن آنچه خدا بر او مقرر كرده است حرجى نيست، همچنان كه خدا براى پيامبران پيشين نيز چنين سنتى نهاده بود و فرمان خدا فرمانى است بى‌هيچ زياده و نقصان"},{"SurahNumber":33,"VerseNumber":39,"Text":"كسانى كه پيامهاى خدا را مى‌رسانند و از او مى‌ترسند و از هيچ كس جز او نمى‌ترسند، خدا براى حساب‌كردن اعمالشان كافى است"},{"SurahNumber":33,"VerseNumber":40,"Text":"محمّد پدر هيچ يك از مردان شما نيست. او رسول خدا و خاتم پيامبران است. و خدا به هر چيزى داناست"},{"SurahNumber":33,"VerseNumber":41,"Text":"اى كسانى كه ايمان آورده‌ايد، خدا را فراوان ياد كنيد"},{"SurahNumber":33,"VerseNumber":42,"Text":"و هر بامداد و شبانگاه تسبيحش گوييد"},{"SurahNumber":33,"VerseNumber":43,"Text":"اوست كه خود و فرشتگانش بر شما درود مى‌فرستند تا شما را از تاريكى به روشنى برد، زيرا خداوند با مؤمنان مهربان است"},{"SurahNumber":33,"VerseNumber":44,"Text":"روزى كه با او ديدار كنند درودشان اين است: «سلام». و خدا برايشان پاداشى كرامند آماده كرده است"},{"SurahNumber":33,"VerseNumber":45,"Text":"اى پيامبر، ما تو را فرستاديم تا شاهد و مژده‌دهنده و بيم‌دهنده باشى"},{"SurahNumber":33,"VerseNumber":46,"Text":"و مردم را به فرمان خدا به سوى او بخوانى، و چراغى تابناك باشى"},{"SurahNumber":33,"VerseNumber":47,"Text":"و مؤمنان را بشارت ده كه از سوى خدا برايشان فضيلتى بزرگ آمده است"},{"SurahNumber":33,"VerseNumber":48,"Text":"از كافران و منافقان اطاعت مكن و آزارشان را واگذار و بر خدا توكل كن، كه خدا كارسازى را بسنده است"},{"SurahNumber":33,"VerseNumber":49,"Text":"اى كسانى كه ايمان آورده‌ايد، چون زنان مؤمن را نكاح كرديد و پيش از آنكه با آنها نزديكى كنيد طلاقشان گفتيد، شما را بر آنها عده‌اى نيست كه به سرآرند. پس آنان را برخوردار كنيد و به نيكوترين وجه رهايشان كنيد"},{"SurahNumber":33,"VerseNumber":50,"Text":"اى پيامبر، ما زنانى را كه مهرشان را داده‌اى و آنان را كه به عنوان غنايم جنگى كه خدا به تو ارزانى داشته است مالك شده‌اى و دختر عموها و دختر عمه‌ها و دختر داييها و دختر خاله‌هاى تو را كه با تو مهاجرت كرده‌اند بر تو حلال كرديم؛ و نيز زن مؤمنى را كه خود را به پيامبر بخشيده باشد، هرگاه پيامبر بخواهد او را به زنى گيرد. اين حكم ويژه توست نه ديگر مؤمنان. ما مى‌دانيم در باره زنانشان و كنيزانشان چه حكمى كرده‌ايم، تا براى تو مشكلى پيش نيايد. و خدا آمرزنده و مهربان است"},{"SurahNumber":33,"VerseNumber":51,"Text":"از زنان خود هر كه را خواهى به نوبت مؤخردار و هر كه را خواهى با خود نگه دار. و اگر از آنها كه دور داشته‌اى يكى را بطلبى بر تو گناهى نيست. در اين گزينش و اختيار بايد كه شادمان باشند و غمگين نشوند و از آنچه همگيشان را ارزانى مى‌دارى بايد كه خشنود گردند و خدا مى‌داند كه در دلهاى شما چيست. و خداست كه دانا و بردبار است"},{"SurahNumber":33,"VerseNumber":52,"Text":"بعد از اين زنان، هيچ زنى بر تو حلال نيست و نيز زنى به جاى ايشان اختيار كردن، هر چند تو را از زيبايى او خوش آيد؛ مگر آنچه به غنيمت به دست تو افتد. و خدا مراقب هر چيزى است"},{"SurahNumber":33,"VerseNumber":53,"Text":"اى كسانى كه ايمان آورده‌ايد، به خانه‌هاى پيامبر داخل مشويد مگر شما را به خوردن طعامى فراخوانند، بى‌آنكه منتظر بنشينيد تا طعام حاضر شود. اگر شما را فراخواندند داخل شويد و چون طعام خورديد پراكنده گرديد. نه آنكه براى سرگرمى سخن آغاز كنيد. هر آينه اين كارها پيامبر را آزار مى‌دهد و او از شما شرم مى‌دارد. ولى خدا از گفتن حق شرم نمى‌دارد. و اگر از زنان پيامبر چيزى خواستيد، از پشت پرده بخواهيد. اين كار، هم براى دلهاى شما و هم براى دلهاى آنها پاك دارنده‌تر است. شما را نرسد كه پيامبر خدا را بيازاريد، و نه آنكه زنهايش را بعد از وى هرگز به زنى گيريد. اين كارها در نزد خدا گناهى بزرگ است"},{"SurahNumber":33,"VerseNumber":54,"Text":"اگر چيزى را آشكار كنيد يا مخفى داريد، در هر حال خدا به هر چيزى آگاه است"},{"SurahNumber":33,"VerseNumber":55,"Text":"زنان را گناهى نيست اگر در نزد پدر و پسر و برادر و برادرزاده و خواهرزاده و زنان همدين و يا كنيزان خود بى‌حجاب باشند. و بايد از خدا بترسيد كه خدا بر هر چيزى ناظر است"},{"SurahNumber":33,"VerseNumber":56,"Text":"خدا و فرشتگانش بر پيامبر صلوات مى‌فرستند. اى كسانى كه ايمان آورده‌ايد، بر او صلوات فرستيد و سلام كنيد؛ سلامى نيكو"},{"SurahNumber":33,"VerseNumber":57,"Text":"هر آينه كسانى را كه خدا و پيامبرش را آزار مى‌دهند، خدا در دنيا و آخرت لعنت كرده و برايشان عذابى خواركننده مهيا كرده است"},{"SurahNumber":33,"VerseNumber":58,"Text":"و كسانى كه مردان مؤمن و زنان مؤمن را بى‌هيچ گناهى كه كرده باشند مى‌آزارند، تهمت و گناه آشكارى را بر دوش مى‌كشند"},{"SurahNumber":33,"VerseNumber":59,"Text":"اى پيامبر، به زنان و دختران خود و زنان مؤمنان بگو كه چادر خود را بر خود فرو پوشند. اين مناسب‌تر است، تا شناخته شوند و مورد آزار واقع نگردند. و خدا آمرزنده و مهربان است"},{"SurahNumber":33,"VerseNumber":60,"Text":"اگر منافقان و كسانى كه در دلهايشان مرضى است و آنها كه در مدينه شايعه مى‌پراكنند از كار خود باز نايستند، تو را بر آنها مسلط مى‌گردانيم تا از آن پس جز اندكى با تو در شهر همسايه نباشند"},{"SurahNumber":33,"VerseNumber":61,"Text":"اينان لعنت‌شدگانند. هر جا يافته شوند بايد دستگير گردند و به سختى كشته شوند"},{"SurahNumber":33,"VerseNumber":62,"Text":"اين سنت خداوندى است كه در ميان پيشينيان نيز بود و در سنت خدا تغييرى نخواهى يافت"},{"SurahNumber":33,"VerseNumber":63,"Text":"مردم تو را از قيامت مى‌پرسند، بگو: علم آن نزد خداست. و تو چه مى‌دانى، شايد قيامت نزديك باشد"},{"SurahNumber":33,"VerseNumber":64,"Text":"خدا كافران را لعنت كرده و برايشان آتشى سوزان مهيا كرده است،"},{"SurahNumber":33,"VerseNumber":65,"Text":"كه در آن جاودانه‌اند و هيچ دوست و ياورى نخواهند يافت"},{"SurahNumber":33,"VerseNumber":66,"Text":"روزى كه صورتهايشان را در آتش بگردانند، مى‌گويند: اى كاش خدا را اطاعت كرده بوديم و رسول را اطاعت كرده بوديم"},{"SurahNumber":33,"VerseNumber":67,"Text":"و گفتند: اى پروردگار ما، از سروران و بزرگان خود اطاعت كرديم و آنان ما را گمراه كردند"},{"SurahNumber":33,"VerseNumber":68,"Text":"اى پروردگار ما، عذابشان را دو چندان كن و به لعنت بزرگى گرفتارشان ساز"},{"SurahNumber":33,"VerseNumber":69,"Text":"اى كسانى كه ايمان آورده‌ايد، مباشيد مانند آن كسان كه موسى را آزرده كردند. و خدايش از آنچه گفته بودند مبرايش ساخت و نزد خدا آبرومند بود"},{"SurahNumber":33,"VerseNumber":70,"Text":"اى كسانى كه ايمان آورده‌ايد، از خدا بترسيد و سخن درست بگوييد"},{"SurahNumber":33,"VerseNumber":71,"Text":"خدا كارهاى شما را به صلاح آورد و گناهانتان را بيامرزد. و هر كه از خدا و پيامبرش اطاعت كند به كاميابى بزرگى دست يافته است"},{"SurahNumber":33,"VerseNumber":72,"Text":"ما اين امانت را بر آسمانها و زمين و كوه‌ها عرضه داشتيم، از تحمل آن سرباز زدند و از آن ترسيدند. انسان آن امانت بر دوش گرفت، كه او ستمكار و نادان بود"},{"SurahNumber":33,"VerseNumber":73,"Text":"تا خدا مردان منافق و زنان منافق و مردان مشرك و زنان مشرك را عذاب كند و توبه مردان مؤمن و زنان مؤمن را بپذيرد، كه خدا آمرزنده و مهربان است"},{"SurahNumber":34,"VerseNumber":1,"Text":"ستايش از آن خدايى است كه هر چه در آسمانها و هر چه در زمين است از آن اوست. و در آن جهان نيز ستايش از آن اوست و او حكيم و آگاه است"},{"SurahNumber":34,"VerseNumber":2,"Text":"هر چه را كه در زمين فرو شود و هر چه را كه از زمين بيرون آيد و هر چه را كه از آسمان فرود آيد و هر چه را كه بر آسمان بالا رود، مى‌داند. و او مهربان و آمرزنده است"},{"SurahNumber":34,"VerseNumber":3,"Text":"كافران گفتند: ما را قيامت نخواهد آمد. بگو: آرى، به پروردگارم آن داناى غيب سوگند كه شما را خواهد آمد. به قدر ذره‌اى يا كوچكتر از آن و يا بزرگ‌تر از آن در آسمانها و زمين از خدا پنهان نيست، و همه در كتاب مبين آمده است"},{"SurahNumber":34,"VerseNumber":4,"Text":"تا كسانى را كه ايمان آورده‌اند و كارهاى شايسته كرده‌اند پاداش دهد. براى آنهاست آمرزش و رزقى كرامند"},{"SurahNumber":34,"VerseNumber":5,"Text":"و آنان كه با آيات ما درفتادند تا ما را به عجز آرند، برايشان عذابى است سخت دردآور"},{"SurahNumber":34,"VerseNumber":6,"Text":"آنان كه از دانش برخوردارى يافته‌اند مى‌دانند كه آنچه از جانب پروردگارت بر تو نازل شده است حق است و به راه خداى پيروزمند ستودنى راه مى‌نمايد"},{"SurahNumber":34,"VerseNumber":7,"Text":"كافران گفتند: آيا مى‌خواهيد به مردى دلالتتان كنيم كه شما را مى‌گويد: آنگاه كه پاره پاره شويد و ريز ريز، از نو آفريده خواهيد شد؟"},{"SurahNumber":34,"VerseNumber":8,"Text":"آيا بر خدا دروغ مى‌بندد، يا ديوانه است؟ نه، آنان كه به آخرت ايمان ندارند، در عذابند و سخت از راه دورند"},{"SurahNumber":34,"VerseNumber":9,"Text":"آيا به پيش روى يا پشت سر خود از آسمانها و زمين نمى‌نگرند؟ اگر بخواهيم، آنها را در زمين فرو مى‌بريم يا قطعه‌اى از آسمان را بر سرشان مى‌افكنيم. و در اين براى هر بنده‌اى كه به خدا باز مى‌گردد عبرتى است"},{"SurahNumber":34,"VerseNumber":10,"Text":"داود را از سوى خود فضيلتى داديم كه: اى كوه‌ها و اى پرندگان، با او هماواز شويد. و آهن را برايش نرم كرديم،"},{"SurahNumber":34,"VerseNumber":11,"Text":"كه زرههاى بلند بساز و در بافتن زره اندازه‌ها را نگه دار. و كارهاى شايسته كنيد، كه من به كارهايتان بصيرم"},{"SurahNumber":34,"VerseNumber":12,"Text":"و باد را مسخّر سليمان كرديم. بامدادان يك ماهه راه مى‌رفت و شبانگاه يك ماهه راه. و چشمه مس را برايش جارى ساختيم و گروهى از ديوها به فرمان پروردگارش برايش كار مى‌كردند و هر كه از آنان سر از فرمان ما مى‌پيچيد به او عذاب آتش سوزان را مى‌چشانيديم"},{"SurahNumber":34,"VerseNumber":13,"Text":"براى وى هر چه مى‌خواست از بناهاى بلند و تنديسها و كاسه‌هايى چون حوض و ديگهاى محكم بر جاى، مى‌ساختند. اى خاندان داود، براى سپاسگزارى كارى كنيد و اندكى از بندگان من سپاسگزارند"},{"SurahNumber":34,"VerseNumber":14,"Text":"چون حكم مرگ را بر او رانديم حشره‌اى از حشرات زمين مردم را بر مرگش آگاه كرد: عصايش را جويد. چون فرو افتاد، ديوها دريافتند كه اگر علم غيب مى‌دانستند، در آن عذاب خواركننده نمى‌ماندند"},{"SurahNumber":34,"VerseNumber":15,"Text":"مردم سبا را در مساكنشان عبرتى بود: دو بوستان داشتند، يكى از جانب راست و يكى از جانب چپ. از آنچه پروردگارتان به شما روزى داده است بخوريد و شكر او به جاى آوريد. شهرى خوش و پاكيزه و پروردگارى آمرزنده"},{"SurahNumber":34,"VerseNumber":16,"Text":"اعراض كردند. ما نيز سيل ويرانگر را بر آنها فرستاديم و دو بوستانشان را به دو بوستان بدل كرديم با ميوه‌اى تلخ و شوره‌گز و اندكى سدر"},{"SurahNumber":34,"VerseNumber":17,"Text":"آنها را كه ناسپاس بودند اينچنين جزا داديم. آيا ما جز ناسپاسان را مجازات مى‌كنيم؟"},{"SurahNumber":34,"VerseNumber":18,"Text":"ميان آنان و قريه‌هايى كه بركت داده بوديم، قريه‌هايى آبادان و بر سر راه پديد آورديم. و منزلهاى برابر معين كرديم. در آن راه‌ها ايمن از گزند، شبها و روزها سفر كنيد"},{"SurahNumber":34,"VerseNumber":19,"Text":"بر خويشتن ستم كردند و گفتند: اى پروردگار ما، منزلگاه‌هاى ما را از هم دور گردان. ما نيز افسانه روزگارشان گردانيديم و سخت پراكنده‌شان ساختيم و در اين عبرتهاست براى شكيبايان سپاسگزار"},{"SurahNumber":34,"VerseNumber":20,"Text":"شيطان گمان خود را در باره آنها درست يافت. و جز گروهى از مؤمنان، ديگران از او پيروى كردند"},{"SurahNumber":34,"VerseNumber":21,"Text":"و شيطان را بر آنان تسلطى نبود، مگر آنكه مى‌خواستيم معلوم داريم كه چه كسانى به قيامت ايمان دارند و چه كسانى از آن در شك هستند. و پروردگار تو نگهبان هر چيزى است"},{"SurahNumber":34,"VerseNumber":22,"Text":"بگو: بخوانيد كسانى را كه جز خداى يكتا خدا مى‌پنداريد. مالك ذره‌اى در آسمانها و زمين نيستند و در آفرينش آن دو شركتى نداشته‌اند و خدا را از ميان آنها ياريگرى نبوده است"},{"SurahNumber":34,"VerseNumber":23,"Text":"شفاعت نزد خدا سود نكند، مگر در باره كسى كه او خود اجازت دهد. و چون بيم از دلهايشان برود، گويند: پروردگارتان چه گفت؟ گويند: سخن حق گفت. و او بلندمرتبه و بزرگ است"},{"SurahNumber":34,"VerseNumber":24,"Text":"بگو: از آسمانها و زمين چه كسى به شما روزى مى‌دهد؟ بگو: خداى يكتا. اينك ما و شما يا در طريق هدايت هستيم يا در گمراهى آشكار"},{"SurahNumber":34,"VerseNumber":25,"Text":"بگو: اگر ما مرتكب جرمى شويم، شما را بازخواست نمى‌كنند و اگر شما مرتكب كارى زشت گرديد ما را بازخواست نخواهند كرد"},{"SurahNumber":34,"VerseNumber":26,"Text":"بگو: پروردگار ما، ما و شما را گرد مى‌آورد، سپس ميان ما به حق داورى مى‌كند. زيرا اوست حكم كننده و دانا"},{"SurahNumber":34,"VerseNumber":27,"Text":"بگو: آنهايى را كه شريك خدا پنداشتيد به من نشان بدهيد. هرگز، كه اوست خداى پيروزمند و حكيم"},{"SurahNumber":34,"VerseNumber":28,"Text":"تو را به پيامبرى نفرستاديم، مگر بر همه مردم؛ مژده‌دهنده و بيم‌دهنده. ولى بيشتر مردم نمى‌دانند"},{"SurahNumber":34,"VerseNumber":29,"Text":"و مى‌گويند: اگر راست مى‌گوييد، اين وعده چه وقت فرا رسد؟"},{"SurahNumber":34,"VerseNumber":30,"Text":"بگو: آن روز كه ميعاد شماست، نه ساعتى تأخير كنيد و نه ساعتى پيش افتيد"},{"SurahNumber":34,"VerseNumber":31,"Text":"و كافران گفتند: ما نه به اين قرآن ايمان مى‌آوريم و نه به كتابهاى پيش از آن. اگر ببينى، آن روز كه ستمكاران را به پيشگاه پروردگارشان نگه دارند، هر كس گناه خود به گردن ديگرى اندازد. زبون‌شدگان به قدرتمندان گويند: اگر شما نبوديد، ما ايمان آورده بوديم"},{"SurahNumber":34,"VerseNumber":32,"Text":"قدرتمندان به زبون‌شدگان گويند: آيا از آن پس كه شما را به راه هدايت فراخواندند، ما شما را بازداشتيم؟ نه، شما خود گناهكار بوديد"},{"SurahNumber":34,"VerseNumber":33,"Text":"زبون‌شدگان به قدرتمندان گويند: نه، شما شب و روز حيلت مى‌كرديد، آنگاه كه ما را فرمان مى‌داديد كه به خداى يكتا كافر شويم و براى او همتايانى قرار دهيم. و چون عذاب را ببينند در دل پشيمانى كنند. و ما غلها را بر گردن كافران بگذاريم. آيا نه چنين است كه در برابر اعمالشان مجازات مى‌شوند؟"},{"SurahNumber":34,"VerseNumber":34,"Text":"ما هيچ بيم‌دهنده‌اى به قريه‌اى نفرستاديم، جز آنكه توانگران عيّاشش گفتند: ما به آنچه شما را بدان فرستاده‌اند ايمان نمى‌آوريم"},{"SurahNumber":34,"VerseNumber":35,"Text":"و گفتند: اموال و اولاد ما از همه بيشتر است و كس ما را عذاب نكند"},{"SurahNumber":34,"VerseNumber":36,"Text":"بگو: پروردگار من است كه روزى هر كس را كه بخواهد فراوان مى‌كند و بر هر كه بخواهد تنگ مى‌گيرد. ولى بيشتر مردم نمى‌دانند"},{"SurahNumber":34,"VerseNumber":37,"Text":"اموال و اولادتان چيزى نيست كه شما را به ما نزديك سازد. مگر آنان كه ايمان آورده‌اند و كارهاى شايسته كرده‌اند، كه پاداش اينان به سبب اعمالشان دو برابر است و ايمن در غرفه‌هاى بهشت هستند"},{"SurahNumber":34,"VerseNumber":38,"Text":"آنان كه به آيات ما مى‌تازند و مى‌پندارند كه از ما مى‌گريزند، طعمه عذابند"},{"SurahNumber":34,"VerseNumber":39,"Text":"بگو: پروردگار من است كه روزى هر كه از بندگانش را كه بخواهد فراوان مى‌كند يا او را به تنگى مى‌افكند. و اگر چيزى انفاق كنيد، عوضش را خواهد داد و او بهترين روزى‌دهندگان است"},{"SurahNumber":34,"VerseNumber":40,"Text":"روزى كه همه را گردآورد، آنگاه ملائكه را گويد: آيا اينان بودند كه شما را مى‌پرستيدند؟"},{"SurahNumber":34,"VerseNumber":41,"Text":"مى‌گويند: تو منزهى. تويى ولىّ ما، نه آنها. اينان جنها را مى‌پرستيدند و بيشترين به آنها ايمان داشتند"},{"SurahNumber":34,"VerseNumber":42,"Text":"آن روز به يكديگر هيچ سود و زيانى نتوانيد رساند. و به ستمكاران گوييم: بچشيد عذاب آتشى را كه دروغش مى‌انگاشتيد"},{"SurahNumber":34,"VerseNumber":43,"Text":"چون آيات روشن ما بر آنان خوانده شد، گفتند: جز اين نيست كه اين مردى است كه مى‌خواهد شما را از آنچه پدرانتان مى‌پرستيدند بازدارد. و گفتند: اين جز دروغى به هم بافته، چيز ديگرى نيست. و كسانى كه به خدا كافر شده بودند، چون سخن حق بر آنها نازل شد گفتند: اين چيزى جز جادويى آشكار نيست"},{"SurahNumber":34,"VerseNumber":44,"Text":"پيش از اين، كتابى كه آن را بخوانند به آنها نداده‌ايم و پيش از تو بيم‌دهنده‌اى بر آنان نفرستاده‌ايم"},{"SurahNumber":34,"VerseNumber":45,"Text":"و كسانى كه پيش از آنها بودند پيامبران را تكذيب كردند و اينان خود به ده يك آنچه به آنها داده بوديم نرسيده‌اند، و با اين حال پيامبران مرا تكذيب كردند. پس عقوبت من چه سخت بود"},{"SurahNumber":34,"VerseNumber":46,"Text":"بگو: شما را به يك چيز اندرز مى‌دهم: دودو و يك‌يك براى خدا قيام كنيد. سپس بينديشيد، تا بدانيد كه در يار شما ديوانگيى نيست. اوست كه شما را از آمدن عذابى شديد مى‌ترساند"},{"SurahNumber":34,"VerseNumber":47,"Text":"بگو: هر مزدى كه از شما طلبيده‌ام، از آن خودتان باد. مزد من تنها بر عهده خداست. اوست كه بر هر كارى ناظر است"},{"SurahNumber":34,"VerseNumber":48,"Text":"بگو: پروردگار من الهامبخش سخن حق است. داناى غيبهاست"},{"SurahNumber":34,"VerseNumber":49,"Text":"بگو: حق فراز آمد و باطل باز نيايد و ياراى بازگشتنش نيست"},{"SurahNumber":34,"VerseNumber":50,"Text":"بگو: اگر من گمراه شوم زيانش بر من است، و اگر به راه هدايت روم بدان سبب است كه پروردگار من به من وحى مى‌كند. او شنوا و نزديك است"},{"SurahNumber":34,"VerseNumber":51,"Text":"اگر ببينى، آنگاه كه سخت بترسند و رهاييشان نباشد و از مكانى نزديك گرفتارشان سازند،"},{"SurahNumber":34,"VerseNumber":52,"Text":"گويند: اينك به رسول ايمان آورديم. اما از آن جاى دور چسان به آن دست يابند؟"},{"SurahNumber":34,"VerseNumber":53,"Text":"پيش از اين به او كافر شده بودند و به گمان خويش به او تهمت مى‌زدند"},{"SurahNumber":34,"VerseNumber":54,"Text":"ميان آنها و آن آرزو كه دارند جدايى افتاد. همچنان كه با ديگران كه چنين مى‌انديشيدند و سخت در ترديد بودند، نيز چنين شد"},{"SurahNumber":35,"VerseNumber":1,"Text":"ستايش از آن خداوند است، آفريننده آسمانها و زمين، آن كه فرشتگان را رسولان گردانيد. فرشتگانى كه بالهايى دارند، دودو و سه‌سه و چهارچهار. در آفرينش هر چه بخواهد مى‌افزايد، زيرا خدا بر هر كارى تواناست"},{"SurahNumber":35,"VerseNumber":2,"Text":"رحمتى كه خدا بر مردم بگشايد كس نتواند كه بازش دارد. و چون چيزى را دريغ دارد كس نتواند جز او كه روانش دارد. و اوست پيروزمند و حكيم"},{"SurahNumber":35,"VerseNumber":3,"Text":"اى مردم، نعمتى را كه خدا بر شما ارزانى داشته است ياد كنيد. آيا جز خدا آفريننده ديگرى هست كه شما را از آسمان و زمين روزى دهد؟ خدايى جز او نيست، پس چگونه از حق منحرفتان مى‌كنند؟"},{"SurahNumber":35,"VerseNumber":4,"Text":"اگر تو را تكذيب كرده‌اند، پيامبرانى را هم كه پيش از تو بوده‌اند تكذيب كرده‌اند و همه كارها به خدا بازگردانده شود"},{"SurahNumber":35,"VerseNumber":5,"Text":"اى مردم، وعده خدا حق است. زندگى دنيا شما را نفريبد، و آن شيطان فريبنده به خدا مغرورتان نگرداند"},{"SurahNumber":35,"VerseNumber":6,"Text":"شيطان دشمن شماست. او را دشمن گيريد. او فرمانبران خويش را فرا مى‌خواند تا همه از دوزخيان باشند"},{"SurahNumber":35,"VerseNumber":7,"Text":"و كافران را عذابى است سخت؛ و براى كسانى كه ايمان آورده‌اند و كارهاى شايسته كرده‌اند آمرزش و اجر بزرگى است"},{"SurahNumber":35,"VerseNumber":8,"Text":"آيا آن كه كردار بدش در نظرش آراسته شده، چنانكه نيكويش پنداشت، همانند كسى است كه چنين نيست؟ پس خدا هر كه را خواهد گمراه مى‌كند و هر كه را خواهد هدايت مى‌كند. نبايد كه جان تو به خاطر آنها دچار اندوه شود. زيرا خدا به كارهايى كه مى‌كنند آگاه است"},{"SurahNumber":35,"VerseNumber":9,"Text":"خداست كه بادها را فرستاد تا ابرها را برانگيزند. و ما آنها را به سرزمينهاى مرده مى‌رانيم و زمين مرده را به آن زنده مى‌كنيم. زنده‌گشتن در روز قيامت نيز چنين است"},{"SurahNumber":35,"VerseNumber":10,"Text":"هر كه خواهان عزت است بداند كه عزت، همگى از آن خداست. سخن خوش و پاك به سوى او بالا مى‌رود و كردار نيك است كه آن را بالا مى‌برد. و براى آنان كه از روى مكر به تبهكارى مى‌پردازند عذابى است سخت و مكرشان نيز از ميان برود"},{"SurahNumber":35,"VerseNumber":11,"Text":"خدا شما را از خاك و سپس از نطفه بيافريد. آنگاه جفتهاى يكديگرتان قرار داد. هيچ زنى آبستن نمى‌شود و نمى‌زايد مگر به علم او. و عمر هيچ سالخورده‌اى به درازا نكشد و از عمر كسى كاسته نگردد، جز آنكه همه در كتابى نوشته شده است. و اين كارها بر خدا آسان است"},{"SurahNumber":35,"VerseNumber":12,"Text":"اين دو دريا يكسان نيستند: يكى آبش شيرين و گواراست و يكى شور و تلخ. از هر دو گوشت تازه مى‌خوريد، و از آنها چيزهايى براى آرايش تن خويش بيرون مى‌كشيد. و مى‌بينى كشتيها را كه آب را مى‌شكافند تا شما از فضل خدا روزى طلبيد و باشد كه سپاسگزار باشيد"},{"SurahNumber":35,"VerseNumber":13,"Text":"از شب مى‌كاهد و به روز مى‌افزايد و از روز مى‌كاهد و به شب مى‌افزايد و آفتاب و ماه را رام كرد. هر يك تا زمانى معين در حركتند. اين است خدا پروردگار شما. فرمانروايى از آن اوست. چيزهايى را كه سواى او به خدايى مى‌خوانيد مالك پوست ميان هسته خرمايى هم نيستند"},{"SurahNumber":35,"VerseNumber":14,"Text":"و اگر آنها را بخوانيد، صدايتان را نمى‌شنوند و اگر بشنوند، پاسختان نگويند. و در روز قيامت شرك‌آوردنتان را انكار كنند. و كس همانند خداى آگاه خبردارت نسازد"},{"SurahNumber":35,"VerseNumber":15,"Text":"اى مردم، همه شما به خدا نيازمنديد. اوست بى‌نياز و ستودنى"},{"SurahNumber":35,"VerseNumber":16,"Text":"اگر بخواهد، شما را از ميان مى‌برد و مردمى تازه مى‌آورد"},{"SurahNumber":35,"VerseNumber":17,"Text":"و اين كار بر خدا دشوار نيست"},{"SurahNumber":35,"VerseNumber":18,"Text":"هيچ كس بار گناه ديگرى را بر دوش نكشد. و اگر گرانبارى كسى را به حمل‌كردن بار خود فرا خواند، هر چند خويشاوند او باشد، از حمل آن سرباز زند. تو فقط كسانى را مى‌ترسانى كه از پروردگارشان، ناديده، بيمناكند و نماز مى‌گزارند. و هر كه پاك شود براى خود پاك شده. و سرانجام همه به سوى خداست"},{"SurahNumber":35,"VerseNumber":19,"Text":"نابينا و بينا برابر نيستند،"},{"SurahNumber":35,"VerseNumber":20,"Text":"و نه تاريكى و روشنى،"},{"SurahNumber":35,"VerseNumber":21,"Text":"و نه سايه و حرارت آفتاب"},{"SurahNumber":35,"VerseNumber":22,"Text":"و زندگان و مردگان برابر نيستند. خدا هر كه را خواهد مى‌شنواند. و تو نمى‌توانى سخن خود را به مردگانى كه در گور خفته‌اند بشنوانى"},{"SurahNumber":35,"VerseNumber":23,"Text":"تو جز بيم‌دهنده‌اى نيستى"},{"SurahNumber":35,"VerseNumber":24,"Text":"ما تو را به حق به رسالت فرستاديم تا مژده دهى و بيم دهى و هيچ ملتى نيست مگر آنكه به ميانشان بيم‌دهنده‌اى بوده است"},{"SurahNumber":35,"VerseNumber":25,"Text":"اگر تو را تكذيب مى‌كنند، كسانى هم كه پيش از اينان بوده‌اند پيامبرانشان را كه با معجزات و با نوشته‌ها و كتابى روشنايى‌بخش به ميانشان آمده بودند، تكذيب كرده‌اند"},{"SurahNumber":35,"VerseNumber":26,"Text":"سپس آنهايى را كه كفر مى‌ورزيدند فروگرفتم. عقوبت من چگونه بود؟"},{"SurahNumber":35,"VerseNumber":27,"Text":"آيا نديده‌اى كه خدا از آسمان باران فرستاد و بدان ميوه‌هاى گوناگون رويانيديم؟ و از كوه‌ها راه‌ها پديد آورديم: سفيد و سرخ و رنگارنگ و به غايت سياه"},{"SurahNumber":35,"VerseNumber":28,"Text":"همچنين از مردم و جنبندگان و چهارپايان گوناگون. هر آينه از ميان بندگان خدا تنها دانشمندان از او مى‌ترسند. و خدا پيروزمند و آمرزنده است"},{"SurahNumber":35,"VerseNumber":29,"Text":"آنان كه كتاب خدا را مى‌خوانند و نماز مى‌گزارند و از آنچه به آنها داده‌ايم پنهانى و آشكارا انفاق مى‌كنند، اميدوار به تجارتى هستند كه هرگز زيان نمى‌كند"},{"SurahNumber":35,"VerseNumber":30,"Text":"زيرا خدا پاداششان را به تمامى مى‌دهد و از فضل خود چيزى بر آن مى‌افزايد. زيرا آمرزنده و پذيراى سپاس است"},{"SurahNumber":35,"VerseNumber":31,"Text":"هر چه از اين كتاب به تو وحى كرده‌ايم حق است، كه كتابهاى پيش از خود را تصديق مى‌كند و خدا بر بندگانش آگاه و بيناست"},{"SurahNumber":35,"VerseNumber":32,"Text":"سپس كتاب را به كسانى از بندگانمان كه برگزيده بوديم به ميراث داديم. بعضى بر خود ستم كردند و بعضى راه ميانه را برگزيدند و بعضى به فرمان خدا در كارهاى نيك پيشى گرفتند. و اين است بخشايش بزرگ"},{"SurahNumber":35,"VerseNumber":33,"Text":"به بهشتهايى كه جايگاه جاودانه آنهاست داخل مى‌شوند. در آنجا به دستبندهاى زر و مرواريدشان مى‌آرايند و در آنجا جامه‌هاشان از حرير است"},{"SurahNumber":35,"VerseNumber":34,"Text":"و مى‌گويند: سپاس خدايى را كه اندوه از ما دور كرد، زيرا پروردگار ما آمرزنده و شكرپذير است"},{"SurahNumber":35,"VerseNumber":35,"Text":"آن خدايى كه ما را از فضل خويش بدين سراى جاويدان درآورد، كه در آنجا نه رنجى به ما مى‌رسد و نه خستگى"},{"SurahNumber":35,"VerseNumber":36,"Text":"و كافران را آتش جهنم است، نه بميرانندشان و نه از عذابشان كاسته گردد. ناسپاسان را چنين كيفر مى‌دهيم"},{"SurahNumber":35,"VerseNumber":37,"Text":"و از درون آتش فرياد زنند: اى پروردگار ما، ما را بيرون آر تا كارهايى شايسته كنيم، غير از آنچه مى‌كرديم. آيا آن قدر شما را عمر نداده بوديم كه پندگيرندگان پند گيرند؟ و شما را بيم‌دهنده آمد. پس بچشيد، كه گناهكاران را ياورى نيست"},{"SurahNumber":35,"VerseNumber":38,"Text":"خدا، داناى نهان آسمانها و زمين است و او به آنچه در دلهاست آگاه است"},{"SurahNumber":35,"VerseNumber":39,"Text":"اوست كه شما را در روى زمين جانشين پيشينيان كرد. پس هر كس كه ناسپاسى كند، ناسپاسى‌اش بر زيان اوست، و كفر كافران جز بر دشمنى پروردگارشان با آنها، نيفزايد. نيز كفر كافران جز به خسرانشان نيفزايد"},{"SurahNumber":35,"VerseNumber":40,"Text":"بگو: آن شريكانى را كه به جاى خداى يكتا مى‌خوانديد، ديديد؟ به من بنماييد كه از اين زمين چه چيز را آفريده‌اند؟ يا در آفرينش آسمان چه مشاركتى داشته‌اند؟ آيا بر آنها كتابى فرستاده‌ايم كه آن را حجت خود سازند؟ نه، ستمكاران به يكديگر جز فريب وعده‌اى نمى‌دهند"},{"SurahNumber":35,"VerseNumber":41,"Text":"خدا آسمانها و زمين را نگه مى‌دارد تا زوال نيابند؛ و اگر به زوال گرايند، هيچ يك از شما -جز او- نمى‌تواند آنها را نگه دارد. هر آينه خدا بردبار و آمرزنده است"},{"SurahNumber":35,"VerseNumber":42,"Text":"به خدا قسمهاى سخت خوردند كه اگر بيم‌دهنده‌اى بيايد بهتر از هر امت ديگر هدايت يابند. ولى چون بيم‌دهنده‌اى آمد، جز نفرتشان نيفزود؛"},{"SurahNumber":35,"VerseNumber":43,"Text":"به سركشى در زمين و نيرنگهاى بد. و اين نيرنگهاى بد جز نيرنگبازان را در بر نگيرد. آيا جز سنتى كه بر گذشتگان رفته است منتظر چيز ديگرى هستند؟ در سنت خدا هيچ تبديلى نمى‌يابى و در سنت خدا هيچ تغييرى نمى‌يابى"},{"SurahNumber":35,"VerseNumber":44,"Text":"آيا در زمين نمى‌گردند تا ببينند كه عاقبت مردمى كه پيش از آنها بوده‌اند و نيرويى بيشتر داشته‌اند به كجا كشيد؟ هيچ چيز در آسمانها و زمين نيست كه خدا را ناتوان سازد. زيرا او دانا و تواناست"},{"SurahNumber":35,"VerseNumber":45,"Text":"و اگر خدا بخواهد مردم را به سبب كارهايى كه كرده‌اند بازخواست كند، بر روى زمين هيچ جنبنده‌اى باقى نگذارد. ولى آنها را تا زمانى معين مهلت مى‌دهد و چون مدتشان به سر آمد، به اعمال بندگان خويش آگاه است"},{"SurahNumber":36,"VerseNumber":1,"Text":"يا، سين"},{"SurahNumber":36,"VerseNumber":2,"Text":"سوگند به قرآن حكمت‌آميز،"},{"SurahNumber":36,"VerseNumber":3,"Text":"كه تو از پيامبران هستى،"},{"SurahNumber":36,"VerseNumber":4,"Text":"بر راهى راست"},{"SurahNumber":36,"VerseNumber":5,"Text":"قرآن از جانب آن پيروزمند مهربان، نازل شده‌"},{"SurahNumber":36,"VerseNumber":6,"Text":"تا مردمى را بيم دهى كه پدرانشان بيم داده نشدند و در بى خبرى بودند"},{"SurahNumber":36,"VerseNumber":7,"Text":"وعده خدا در باره بيشترشان تحقق يافته و ايمان نمى‌آورند"},{"SurahNumber":36,"VerseNumber":8,"Text":"و ما بر گردنهايشان تا زنخها غُلها نهاديم، چنان كه سرهايشان به بالاست و پايين‌آوردن نتوانند"},{"SurahNumber":36,"VerseNumber":9,"Text":"در برابرشان ديوارى كشيديم و در پشت سرشان ديوارى. و بر چشمانشان نيز پرده‌اى افكنديم تا نتوانند ديد"},{"SurahNumber":36,"VerseNumber":10,"Text":"تفاوتشان نكند، چه آنها را بترسانى و چه نترسانى، ايمان نمى‌آورند"},{"SurahNumber":36,"VerseNumber":11,"Text":"تنها، تو كسى را بيم مى‌دهى كه از قرآن پيروى كند و از خداى رحمان در نهان بترسد. چنين كس را به آمرزش و مزد كرامند مژده بده"},{"SurahNumber":36,"VerseNumber":12,"Text":"ما مُردگان را زنده مى‌كنيم. و هر كارى را كه پيش از اين كرده‌اند و هر اثرى را كه پديد آورده‌اند، مى‌نويسيم و هر چيزى را در كتاب مبين شمار كرده‌ايم"},{"SurahNumber":36,"VerseNumber":13,"Text":"داستان مردم آن قريه را برايشان بياور، آنگاه كه رسولان بدان جا آمدند"},{"SurahNumber":36,"VerseNumber":14,"Text":"نخست دو تن را به نزدشان فرستاديم و تكذيبشان كردند؛ پس با سومى نيروشان داديم و گفتند: ما به سوى شما فرستاده شده‌ايم"},{"SurahNumber":36,"VerseNumber":15,"Text":"گفتند: شما انسانهايى همانند ما هستيد و خداى رحمان هيچ چيز نفرستاده است و شما جز دروغ نمى‌گوييد"},{"SurahNumber":36,"VerseNumber":16,"Text":"گفتند: پروردگار ما مى‌داند كه ما به سوى شما فرستاده شده‌ايم"},{"SurahNumber":36,"VerseNumber":17,"Text":"و بر عهده ما جز پيام‌رسانيدن آشكارا هيچ نيست"},{"SurahNumber":36,"VerseNumber":18,"Text":"گفتند: ما شما را به فال بد گرفته‌ايم. اگر بس نكنيد سنگسارتان خواهيم كرد و شما را از ما شكنجه‌اى سخت خواهد رسيد"},{"SurahNumber":36,"VerseNumber":19,"Text":"گفتند: شومى شما، با خود شماست. آيا اگر اندرزتان دهند چنين مى‌گوييد؟ نه، مردمى گزافكار هستيد"},{"SurahNumber":36,"VerseNumber":20,"Text":"مردى از دوردست شهر دوان‌دوان آمد و گفت: اى قوم من، از اين رسولان پيروى كنيد"},{"SurahNumber":36,"VerseNumber":21,"Text":"از كسانى كه از شما هيچ مزدى نمى‌طلبند، و خود مردمى هدايت‌يافته‌اند، پيروى كنيد"},{"SurahNumber":36,"VerseNumber":22,"Text":"چرا خدايى را كه مرا آفريده و به نزد او بازگردانده مى‌شويد، نپرستم؟"},{"SurahNumber":36,"VerseNumber":23,"Text":"آيا سواى او خدايانى را اختيار كنم، كه اگر خداى رحمان بخواهد به من زيانى برساند، شفاعتشان مرا هيچ سود نكند و مرا رهايى نبخشند؟"},{"SurahNumber":36,"VerseNumber":24,"Text":"و در اين هنگام من در گمراهى آشكار باشم"},{"SurahNumber":36,"VerseNumber":25,"Text":"من به پروردگارتان ايمان آوردم. سخن مرا بشنويد"},{"SurahNumber":36,"VerseNumber":26,"Text":"گفته شد: به بهشت درآى. گفت: اى كاش قوم من مى‌دانستند"},{"SurahNumber":36,"VerseNumber":27,"Text":"كه پروردگار من مرا بيامرزيد و در زمره گرامى‌شدگان درآورد"}]}