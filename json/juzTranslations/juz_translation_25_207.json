{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":41,"VerseNumber":47,"Text":"[Appartiene] a Lui la scienza dell'Ora e non c'è frutto che esca dal suo involucro o femmina gestante o partoriente di cui non abbia conoscenza. Nel Giorno in cui li convocherà [dirà]: “Dove sono coloro che Mi associavate?”; risponderanno: “Ti informiamo che tra noi non c'è nessuno che lo testimoni”"},{"SurahNumber":41,"VerseNumber":48,"Text":"E coloro che invocavano si saranno allontanati da loro ed essi si renderanno conto di non aver nessuna via di scampo"},{"SurahNumber":41,"VerseNumber":49,"Text":"L'uomo non si stanca mai di invocare il bene. Quando poi lo coglie la sventura, si dispera, affranto"},{"SurahNumber":41,"VerseNumber":50,"Text":"Se gli facciamo gustare una misericordia da parte nostra dopo che lo ha toccato l'avversità, certamente dice: “Questo mi era dovuto; non credo che sorgerà l'Ora e se mai fossi ricondotto al mio Signore, avrò presso di Lui la migliore delle ricompense”. Allora informeremo i miscredenti di quello che avranno commesso e faremo gustare loro un penoso tormento"},{"SurahNumber":41,"VerseNumber":51,"Text":"Quando colmiamo di favore l'uomo, egli si sottrae e si allontana. Quando invece lo colpisce una sventura, allora invoca a lungo"},{"SurahNumber":41,"VerseNumber":52,"Text":"Di': “Non vedete? Se [questo Corano] viene da Allah e voi lo rinnegate, chi sarà più traviato di chi si allontana nello scisma"},{"SurahNumber":41,"VerseNumber":53,"Text":"Mostreremo loro i Nostri segni nell'universo e nelle loro stesse persone, finché non sia loro chiaro che questa è la Verità”. Non ti basta che il tuo Signore sia testimone di ogni cosa"},{"SurahNumber":41,"VerseNumber":54,"Text":"Non è forse vero che dubitano dell'incontro con il loro Signore, mentre in verità Egli abbraccia ogni cosa [nella Sua Scienza]"},{"SurahNumber":42,"VerseNumber":1,"Text":"Hâ', Mîm"},{"SurahNumber":42,"VerseNumber":2,"Text":"Aîn, Sîn, Qâf"},{"SurahNumber":42,"VerseNumber":3,"Text":"Ciò in quanto Allah, l'Eccelso, il Saggio rivela a te e a coloro che ti precedettero"},{"SurahNumber":42,"VerseNumber":4,"Text":"[Appartiene] a Lui tutto quello che è nei cieli e tutto quello che è sulla terra. Egli è l'Altissimo, il Sublime"},{"SurahNumber":42,"VerseNumber":5,"Text":"Quasi sprofondano i cieli, gli uni sugli altri, quando gli angeli glorificano il loro Signore, Lo lodano e implorano perdono per coloro che sono sulla terra. In verità Allah è il Perdonatore, il Misericordioso"},{"SurahNumber":42,"VerseNumber":6,"Text":"Allah osserva coloro che si sono presi patroni all'infuori di Lui. Tu non sei responsabile di loro"},{"SurahNumber":42,"VerseNumber":7,"Text":"In tal modo Ti abbiamo rivelato un Corano arabo, affinché tu ammonisca la Madre delle città e coloro che [le abitano] attorno, e a finché tu avverta del Giorno della Riunione, sul quale non c'è dubbio alcuno: una parte [di loro] sarà nel Giardino, un'altra parte nella Fiamma"},{"SurahNumber":42,"VerseNumber":8,"Text":"Se Allah avesse voluto, avrebbe fatto [degli uomini] un'unica comunità. Ma Egli lascia entrare chi vuole nella Sua misericordia. Gli ingiusti non avranno né patrono né alleato"},{"SurahNumber":42,"VerseNumber":9,"Text":"Prenderanno forse patroni all'infuori di Lui? Allah, Egli è il solo patrono. Colui Che ridà la vita ai morti, Egli è l'Onnipotente"},{"SurahNumber":42,"VerseNumber":10,"Text":"Su tutte le vostre controversie, il giudizio [appartiene] ad Allah. Questi è Allah, il mio Signore: a lui mi affido e a Lui mi volgo pentito"},{"SurahNumber":42,"VerseNumber":11,"Text":"È il Creatore dei cieli e della terra. Da voi stessi ha tratto le vostre spose, e [vi ha dato] il bestiame a coppie. Così vi moltiplica. Niente è simile a Lui. Egli è l'Audiente, Colui Che tutto osserva"},{"SurahNumber":42,"VerseNumber":12,"Text":"[Appartengono] a Lui le chiavi dei cieli e della terra. Elargisce generosamente a chi vuole e a chi vuole lesina. In verità Egli è onnisciente"},{"SurahNumber":42,"VerseNumber":13,"Text":"[Egli] ha stabilito per voi, nella religione, la stessa via che aveva raccomandato a Noè, quella che riveliamo a Te, [o Muhammad,] e che imponemmo ad Abramo, a Mosè e a Gesù: “Assolvete al culto e non fatene motivo di divisione”. Ciò a cui li inviti è invero gravoso per gli associatori: Allah sceglie e avvicina a Sé chi vuole e a Sé guida chi Gli si rivolge [pentito]"},{"SurahNumber":42,"VerseNumber":14,"Text":"Non si divisero, opponendosi gli uni agli altri, se non dopo che giunse loro la conoscenza [della Verità]. Se non fosse per una precedente Parola del tuo Signore, già sarebbe stato deciso tra loro. In verità coloro che ricevettero la Scrittura dopo di loro, sono immersi nel dubbio in proposito"},{"SurahNumber":42,"VerseNumber":15,"Text":"Invitali dunque [alla fede], procedi con rettitudine come ti è stato ordinato e non seguire le loro passioni. Di': “Credo in tutta la Scrittura che Allah ha rivelato. Mi è stato ordinato di giudicare con equità tra voi. Allah è il nostro Signore e il vostro Signore. A noi le nostre azioni, a voi le vostre. Nessuna polemica tra noi e voi. Ci riunirà Allah e verso Lui è la meta [ultima]”"},{"SurahNumber":42,"VerseNumber":16,"Text":"Coloro che polemizzano a proposito di Allah, dopo che già è stato risposto al suo appello, hanno argomenti che non hanno alcun valore presso Allah. Su di loro [si abbatterà] la [Sua] collera e avranno un severo castigo"},{"SurahNumber":42,"VerseNumber":17,"Text":"Allah è Colui Che ha rivelato secondo verità il Libro e la Bilancia. Chi ti potrà rendere edotto? Forse l'Ora è vicina"},{"SurahNumber":42,"VerseNumber":18,"Text":"Vogliono affrettarne la venuta coloro che non credono in essa, mentre i credenti sono intimoriti, sapendo che è verità. Coloro che polemizzano sull'Ora sono in evidente errore"},{"SurahNumber":42,"VerseNumber":19,"Text":"Allah è dolce con i Suoi servi e concede a chi vuole. Egli è il Forte, l'Eccelso"},{"SurahNumber":42,"VerseNumber":20,"Text":"A chi avrà voluto arare [il campo del]l'altra vita, accresceremo la sua aratura mentre a chi avrà voluto arare [il campo di] questa vita, concederemo una parte [dei frutti], ma non avrà parte alcuna dell'altra vita"},{"SurahNumber":42,"VerseNumber":21,"Text":"Hanno forse associati che, a proposito della religione, abbiano stabilito per loro una via che Allah non ha consentito? Se non fosse stata presa la Decisione finale, già sarebbe stato giudicato tra loro! Gli ingiusti avranno doloroso castigo"},{"SurahNumber":42,"VerseNumber":22,"Text":"Vedrai gli ingiusti impauriti di ciò che avranno meritato e che ricadrà su di loro. Coloro che credono e compiono il bene, saranno nei prati del Giardino e avranno tutto ciò che vorranno presso il loro Signore. Questa è grazia grande"},{"SurahNumber":42,"VerseNumber":23,"Text":"Questa è la [buona] novella che Allah dà ai Suoi servi che credono e compiono il bene. Di': “Non vi chiedo alcuna ricompensa, oltre all'amore per i parenti”. A chi compie una buona azione, Noi daremo qualcosa di migliore. In verità Allah è perdonatore, riconoscente"},{"SurahNumber":42,"VerseNumber":24,"Text":"Diranno invece: “Ha inventato menzogne contro Allah”. Se Allah volesse, sigillerebbe il tuo cuore. Con le Sue parole Allah cancella il falso e realizza la verità. Egli conosce quello che nascondono i petti"},{"SurahNumber":42,"VerseNumber":25,"Text":"Egli è Colui Che accoglie il pentimento dei Suoi servi, perdona i loro peccati e conosce quello che fate"},{"SurahNumber":42,"VerseNumber":26,"Text":"Esaudisce coloro che credono e compiono il bene e li accresce della Sua grazia. I miscredenti avranno severo castigo"},{"SurahNumber":42,"VerseNumber":27,"Text":"Se Allah avesse dato abbondanza di ricchezze ai Suoi servi, si sarebbero ribellati sulla terra. Elargisce invece ciò che vuole, con misura. Egli è ben informato sui Suoi servi e li osserva"},{"SurahNumber":42,"VerseNumber":28,"Text":"Egli è Colui Che fa scendere la pioggia, quando già se ne dispera; così diffonde la Sua misericordia. È il Patrono, il Degno di lode"},{"SurahNumber":42,"VerseNumber":29,"Text":"Fra i Suoi segni vi è la creazione dei cieli e della terra e degli esseri viventi che vi ha sparso; Egli è in grado di riunire tutti quando Lo vorrà"},{"SurahNumber":42,"VerseNumber":30,"Text":"Qualunque sventura vi colpisca, sarà conseguenza di quello che avranno fatto le vostre mani, ma [Allah] molto perdona"},{"SurahNumber":42,"VerseNumber":31,"Text":"Non potrete opporvi [alla Sua potenza] sulla terra e, all'infuori di Allah, non avrete né patrono, né alleato"},{"SurahNumber":42,"VerseNumber":32,"Text":"Fra i Suoi segni vi sono le navi, [salde] come montagne sul mare"},{"SurahNumber":42,"VerseNumber":33,"Text":"Se vuole, calma i venti ed ecco che stanno immobili sulla superficie [marina]. In verità in ciò vi sono segni per tutti i pazienti e i riconoscenti"},{"SurahNumber":42,"VerseNumber":34,"Text":"Oppure le annienta per quel che si meritarono; ma Egli molto perdona"},{"SurahNumber":42,"VerseNumber":35,"Text":"Coloro che polemizzano sui Nostri segni, sappiano di non avere nessuna via d'uscita"},{"SurahNumber":42,"VerseNumber":36,"Text":"Tutto ciò che vi è stato concesso non è che godimento effimero di questa vita, mentre quel che è presso Allah è migliore e duraturo; [lo avranno] coloro che credono e confidano nel loro Signore"},{"SurahNumber":42,"VerseNumber":37,"Text":"coloro che evitano i peccati più gravi e le turpitudini e che perdonano quando si adirano"},{"SurahNumber":42,"VerseNumber":38,"Text":"coloro che rispondono al loro Signore, assolvono all'orazione, si consultano vicendevolmente su quel che li concerne e sono generosi di ciò che Noi abbiamo concesso loro"},{"SurahNumber":42,"VerseNumber":39,"Text":"coloro che si difendono quando sono vittime dell'ingiustizia"},{"SurahNumber":42,"VerseNumber":40,"Text":"La sanzione di un torto è un male corrispondente, ma chi perdona e si riconcilia, avrà in Allah il suo compenso. In verità Egli non ama gli ingiusti"},{"SurahNumber":42,"VerseNumber":41,"Text":"Chi si difende per aver subito un torto non incorre in nessuna sanzione"},{"SurahNumber":42,"VerseNumber":42,"Text":"Non c'è sanzione se non contro coloro che sono ingiusti con gli uomini e, senza ragione, spargono la corruzione sulla terra: essi avranno doloroso castigo"},{"SurahNumber":42,"VerseNumber":43,"Text":"Quanto invece a chi è paziente e indulgente, questa è davvero la miglior disposizione"},{"SurahNumber":42,"VerseNumber":44,"Text":"Colui che Allah svia, non avrà oltre a Lui patrono alcuno. Vedrai gli ingiusti che, alla vista del castigo, grideranno: “C'è un modo per ritornare?”"},{"SurahNumber":42,"VerseNumber":45,"Text":"Li vedrai, ad esso esposti, umiliati e impotenti, lanciarsi sguardi furtivi, mentre i credenti diranno: “In verità, coloro che avranno causato la loro rovina e quella delle loro famiglie, nel Giorno della Resurrezione saranno i perdenti”. In verità gli ingiusti avranno duraturo castigo"},{"SurahNumber":42,"VerseNumber":46,"Text":"Non avranno patroni che li aiuteranno contro Allah. Colui che Allah svia non ha nessuna via [di salvezza]"},{"SurahNumber":42,"VerseNumber":47,"Text":"Rispondete al vostro Signore, prima che venga un Giorno il cui termine Allah non differirà. In quel Giorno non avrete rifugio e non potrete negare alcunché"},{"SurahNumber":42,"VerseNumber":48,"Text":"Se volgono le spalle, [sappi] che non ti inviammo loro affinché li custodissi: tu devi solo trasmettere [il messaggio]. Quando facciamo gustare all'uomo una misericordia che proviene da Noi, egli se ne rallegra; se lo coglie invece una sventura, per ciò che le sue mani hanno commesso, subito l'uomo diventa ingrato"},{"SurahNumber":42,"VerseNumber":49,"Text":"Appartiene ad Allah la sovranità dei cieli e della terra. Egli crea quello che vuole. Concede femmine a chi vuole e, a chi vuole, maschi"},{"SurahNumber":42,"VerseNumber":50,"Text":"oppure concede maschi e femmine insieme e rende sterile chi vuole. In verità Egli è il Sapiente, il Potente"},{"SurahNumber":42,"VerseNumber":51,"Text":"Non è dato all'uomo che Allah gli parli, se non per ispirazione o da dietro un velo, o inviando un messaggero che gli riveli, con il Suo permesso, quel che Egli vuole. Egli è altissimo, saggio"},{"SurahNumber":42,"VerseNumber":52,"Text":"Ed è così che ti abbiamo rivelato uno spirito [che procede] dal Nostro ordine. Tu non conoscevi né la Scrittura, né la fede. Ne abbiamo fatto una luce per mezzo della quale guidiamo chi vogliamo, tra i Nostri servi. In verità tu guiderai sulla retta via"},{"SurahNumber":42,"VerseNumber":53,"Text":"la via di Allah, Colui Cui appartiene tutto quel che è nei cieli e sulla terra. Sì, ritornano ad Allah tutte le cose"},{"SurahNumber":43,"VerseNumber":1,"Text":"Hâ', Mîm"},{"SurahNumber":43,"VerseNumber":2,"Text":"Per il Libro esplicito"},{"SurahNumber":43,"VerseNumber":3,"Text":"Ne abbiamo fatto un Corano arabo affinché comprendiate"},{"SurahNumber":43,"VerseNumber":4,"Text":"Esso è presso di Noi, nella Madre del Libro, sublime e colmo di saggezza"},{"SurahNumber":43,"VerseNumber":5,"Text":"Dovremmo dunque escludervi dal Monito perché siete gente perversa"},{"SurahNumber":43,"VerseNumber":6,"Text":"Quanti profeti abbiamo inviato agli antichi"},{"SurahNumber":43,"VerseNumber":7,"Text":"E nessun profeta venne loro senza che lo schernissero"},{"SurahNumber":43,"VerseNumber":8,"Text":"Ne facemmo perire di ben più temibili! Già è nota la sorte degli antichi"},{"SurahNumber":43,"VerseNumber":9,"Text":"E se chiedi loro: “Chi ha creato i cieli e la terra?”, di certo risponderanno: “Li ha creati l'Eccelso, il Sapiente”"},{"SurahNumber":43,"VerseNumber":10,"Text":"Colui Che della terra ha fatto una culla e vi ha tracciato i sentieri affinché possiate guidarvi"},{"SurahNumber":43,"VerseNumber":11,"Text":"e dal cielo ha fatto scendere con misura un'acqua, tramite la quale ridiamo la vita ad una terra morta: allo stesso modo vi resusciterà"},{"SurahNumber":43,"VerseNumber":12,"Text":"Ha creato tutte le specie e vi ha dato vascelli e animali sui quali montate"},{"SurahNumber":43,"VerseNumber":13,"Text":"sicché possiate sedere sui loro dorsi e ricordiate i favori del vostro Signore dicendo: “Gloria a Colui Che ha messo tutto ciò a nostro servizio, mentre non eravamo neppure in grado di domarli"},{"SurahNumber":43,"VerseNumber":14,"Text":"In verità noi ritorneremo verso il nostro Signore”"},{"SurahNumber":43,"VerseNumber":15,"Text":"Gli hanno ascritto i Suoi servi come fossero una parte [di Lui]. L'uomo è davvero ingrato"},{"SurahNumber":43,"VerseNumber":16,"Text":"Si sarebbe forse preso delle figlie tra ciò che ha creato e avrebbe concesso a voi i maschi"},{"SurahNumber":43,"VerseNumber":17,"Text":"Quando si annuncia a uno di loro ciò che attribuisce al Compassionevole, si adombra il suo viso e si rattrista"},{"SurahNumber":43,"VerseNumber":18,"Text":"“Quest'essere allevato tra i fronzoli, illogico nella discussione?”"},{"SurahNumber":43,"VerseNumber":19,"Text":"Considerano femmine gli angeli, i servi del Compassionevole. Sono forse stati testimoni della loro creazione? La loro affermazione sarà scritta e saranno interrogati in proposito"},{"SurahNumber":43,"VerseNumber":20,"Text":"Dicono: “Se il Compassionevole avesse voluto, non le avremmo adorate”. Non hanno alcuna scienza in proposito, non esprimono che mere supposizioni"},{"SurahNumber":43,"VerseNumber":21,"Text":"O forse, prima di questo, demmo loro una Scrittura alla quale si attengono"},{"SurahNumber":43,"VerseNumber":22,"Text":"No, dicono piuttosto: “Abbiamo trovato i nostri avi far parte di una comunità, noi seguiamo le loro orme”"},{"SurahNumber":43,"VerseNumber":23,"Text":"Mai inviammo prima di te alcun ammonitore ad una città, senza che quelli che vivevano nell'agiatezza dicessero: “Abbiamo trovato i nostri avi far parte di una comunità e ricalchiamo le loro orme”"},{"SurahNumber":43,"VerseNumber":24,"Text":"Diceva [l'ammonitore]: “Anche se vi portassi una Guida migliore di quella che seguivano i vostri avi?”. Rispondevano: “Invero non crediamo in quello con cui siete stati inviati”"},{"SurahNumber":43,"VerseNumber":25,"Text":"Ci vendicammo di loro. Considera perciò quel che subirono quanti tacciavano di menzogna"},{"SurahNumber":43,"VerseNumber":26,"Text":"E [ricorda] quando Abramo disse a suo padre e al suo popolo: “Io rinnego tutto quello che voi adorate"},{"SurahNumber":43,"VerseNumber":27,"Text":"eccetto Colui Che mi ha creato, poiché è Lui che mi guiderà”"},{"SurahNumber":43,"VerseNumber":28,"Text":"E di ciò fece una parola che doveva perpetuarsi nella sua discendenza: forse ritorneranno [ad Allah]"},{"SurahNumber":43,"VerseNumber":29,"Text":"E anzi, concessi a quelle genti e ai loro avi temporaneo godimento, finché fosse giunta loro la Verità e un Messaggero esplicito"},{"SurahNumber":43,"VerseNumber":30,"Text":"Ma quando la Verità giunse loro, dissero: “È magia, noi non crediamo in essa!”"},{"SurahNumber":43,"VerseNumber":31,"Text":"E dicono: “Perché questo Corano non è stato rivelato ad un maggiorente di una di queste due città?”"},{"SurahNumber":43,"VerseNumber":32,"Text":"Sono forse loro i dispensatori della misericordia del tuo Signore? Siamo Noi che distribuiamo tra loro la sussistenza in questa vita, che innalziamo alcuni di loro sugli altri, in modo che gli uni prendano gli altri a loro servizio. La misericordia del tuo Signore è però [di gran lunga] migliore di quello che accumulano"},{"SurahNumber":43,"VerseNumber":33,"Text":"Se non fosse per il fatto che [in tal modo] gli uomini sarebbero diventati una sola comunità [di miscredenti], avremmo fatto d'argento i tetti delle case di coloro che non credono al Compassionevole, e scale per accedervi"},{"SurahNumber":43,"VerseNumber":34,"Text":"[Ugualmente avremmo fatto] per le loro case, porte e divani [d'argento] sui quali distendersi"},{"SurahNumber":43,"VerseNumber":35,"Text":"e ornamenti d'oro. Tutto ciò non sarebbe che godimento effimero di questa vita, mentre l'Altra vita, presso il tuo Signore, è per i timorati"},{"SurahNumber":43,"VerseNumber":36,"Text":"Assegneremo la compagnia inseparabile di un diavolo a chi si distoglie dal Monito del Compassionevole"},{"SurahNumber":43,"VerseNumber":37,"Text":"In verità [i diavoli] frappongono ostacoli sulla via di Allah e [gli uomini] credono di essere sulla buona strada"},{"SurahNumber":43,"VerseNumber":38,"Text":"Quando poi [un tal uomo] verrà a Noi, dirà: “Ahimè, quanto vorrei che tra te e me ci fosse la distanza che separa i due Orienti!” Che detestabile compagno"},{"SurahNumber":43,"VerseNumber":39,"Text":"Ma non vi servirà a nulla in quel Giorno, poiché siete stati ingiusti e pertanto sarete insieme nel castigo"},{"SurahNumber":43,"VerseNumber":40,"Text":"Puoi forse far sentire il sordo o dirigere il cieco e colui che persiste nell'errore palese"},{"SurahNumber":43,"VerseNumber":41,"Text":"Ci vendicheremo di loro, sia che ti facciamo morire"},{"SurahNumber":43,"VerseNumber":42,"Text":"sia che ti facciamo vedere quel che gli promettemmo, poiché Noi prevarremo su di loro"},{"SurahNumber":43,"VerseNumber":43,"Text":"Stringi con forza quello che ti è stato rivelato. Tu sei sulla retta via"},{"SurahNumber":43,"VerseNumber":44,"Text":"In verità questo è un Monito per te e per il tuo popolo; presto sarete interrogati [in proposito]"},{"SurahNumber":43,"VerseNumber":45,"Text":"Chiedi ai Nostri messaggeri che inviammo prima di te, se mai indicammo dèi da adorare all'infuori del Compassionevole"},{"SurahNumber":43,"VerseNumber":46,"Text":"Già inviammo Mosè con i Nostri segni al Faraone e ai suoi notabili. Disse: “Io sono il messaggero del Signore dei mondi”"},{"SurahNumber":43,"VerseNumber":47,"Text":"Quando mostrò loro i Nostri segni, essi li schernirono"},{"SurahNumber":43,"VerseNumber":48,"Text":"mentre ogni segno che facemmo vedere loro era più grande dell'altro! Li colpimmo con il castigo affinché tornassero a Noi"},{"SurahNumber":43,"VerseNumber":49,"Text":"Dissero: “O mago, implora per noi il tuo Signore, in nome del patto che ha stretto con te. Allora certamente ci lasceremo guidare”"},{"SurahNumber":43,"VerseNumber":50,"Text":"Quando poi allontanammo il castigo da loro, vennero meno [al giuramento]"},{"SurahNumber":43,"VerseNumber":51,"Text":"Faraone arringò il suo popolo e disse: “O popol mio, forse non mi appartiene il regno dell'Egitto, con questi canali che scorrono ai miei piedi? Non vedete dunque"},{"SurahNumber":43,"VerseNumber":52,"Text":"Non son forse migliore di questo miserabile che sa appena esprimersi"},{"SurahNumber":43,"VerseNumber":53,"Text":"Perché non gli sono stati lanciati braccialetti d'oro [dal cielo], perché non lo accompagnano schiere di angeli?”"},{"SurahNumber":43,"VerseNumber":54,"Text":"Cercò così di confondere il suo popolo ed essi gli obbedirono: era gente malvagia"},{"SurahNumber":43,"VerseNumber":55,"Text":"Quando poi Ci irritarono, Ci vendicammo di loro e li affogammo tutti"},{"SurahNumber":43,"VerseNumber":56,"Text":"Facemmo di loro un ricordo e un esempio per i posteri"},{"SurahNumber":43,"VerseNumber":57,"Text":"Quando viene proposto l'esempio del figlio di Maria, il tuo popolo lo rifiuta"},{"SurahNumber":43,"VerseNumber":58,"Text":"dicendo: “I nostri dèi non sono forse migliori di lui?”. Ti fanno questo esempio solo per amor di polemica, ché sono un popolo litigioso"},{"SurahNumber":43,"VerseNumber":59,"Text":"Egli non era altro che un Servo, che Noi abbiamo colmato di favore e di cui abbiamo fatto un esempio per i Figli di Israele"},{"SurahNumber":43,"VerseNumber":60,"Text":"Se volessimo, trarremmo angeli da voi ed essi vi sostituirebbero sulla terra"},{"SurahNumber":43,"VerseNumber":61,"Text":"Egli è un annuncio dell'Ora. Non dubitatene e seguitemi, questa è la retta via"},{"SurahNumber":43,"VerseNumber":62,"Text":"Non ve ne distolga Satana, egli è vostro dichiarato nemico"},{"SurahNumber":43,"VerseNumber":63,"Text":"Quando Gesù portò le prove evidenti disse: “Sono venuto a voi con la saggezza e per rendervi esplicita una parte delle cose su cui divergete. Temete Allah e obbeditemi"},{"SurahNumber":43,"VerseNumber":64,"Text":"In verità Allah è il mio e vostro Signore. AdorateLo allora. Ecco la retta via”"},{"SurahNumber":43,"VerseNumber":65,"Text":"Ma le loro fazioni furono tra loro discordi. Guai agli ingiusti per via del castigo di un Giorno doloroso"},{"SurahNumber":43,"VerseNumber":66,"Text":"Aspettano altro che l'Ora? Verrà all'improvviso, senza che se ne avvedano"},{"SurahNumber":43,"VerseNumber":67,"Text":"In quel Giorno gli amici saranno nemici gli uni degli altri, eccetto i timorati"},{"SurahNumber":43,"VerseNumber":68,"Text":"[Verrà loro detto:] “O Miei servi, oggi non avrete paura e non sarete afflitti"},{"SurahNumber":43,"VerseNumber":69,"Text":"[poiché siete] coloro che credono nei Miei segni e sono sottomessi"},{"SurahNumber":43,"VerseNumber":70,"Text":"entrate nel Paradiso, voi e le vostre spose, sarete onorati"},{"SurahNumber":43,"VerseNumber":71,"Text":"circoleranno tra loro vassoi d'oro e calici, e colà ci sarà quel che desiderano le anime e la delizia degli occhi - e vi rimarrete in perpetuo"},{"SurahNumber":43,"VerseNumber":72,"Text":"Ecco il Paradiso che vi è stato fatto ereditare per quel che avete fatto"},{"SurahNumber":43,"VerseNumber":73,"Text":"E vi saranno molti frutti e ne mangerete”"},{"SurahNumber":43,"VerseNumber":74,"Text":"I malvagi rimarranno in eterno nel castigo dell'Inferno"},{"SurahNumber":43,"VerseNumber":75,"Text":"che non sarà mai attenuato e in cui si dispereranno"},{"SurahNumber":43,"VerseNumber":76,"Text":"Non saremo Noi ad essere ingiusti nei loro confronti: sono loro gli ingiusti"},{"SurahNumber":43,"VerseNumber":77,"Text":"Urleranno: “O Mâlik, che ci finisca il tuo Signore!”"},{"SurahNumber":43,"VerseNumber":78,"Text":"Già vi portammo la verità, ma la maggior parte di voi detestava la verità"},{"SurahNumber":43,"VerseNumber":79,"Text":"Hanno voluto tendere le loro trame? Anche Noi abbiamo tramato"},{"SurahNumber":43,"VerseNumber":80,"Text":"O forse credono che non ascoltiamo i loro segreti e le loro confidenze? Invece sì, i Nostri angeli registrano dinnanzi a loro"},{"SurahNumber":43,"VerseNumber":81,"Text":"Di': “Se il Compassionevole avesse un figlio, sarei il primo ad adorarlo”"},{"SurahNumber":43,"VerseNumber":82,"Text":"Gloria al Signore dei cieli e della terra, al Signore del Trono, ben al di sopra di quel che Gli attribuiscono"},{"SurahNumber":43,"VerseNumber":83,"Text":"Lasciali divagare e giocare, finché non incontreranno il Giorno che è stato loro promesso"},{"SurahNumber":43,"VerseNumber":84,"Text":"Egli è Colui Che è Dio nel cielo e Dio sulla terra. Egli è il Saggio, il Sapiente"},{"SurahNumber":43,"VerseNumber":85,"Text":"Sia benedetto Colui cui appartiene la sovranità dei cieli, della terra e di quel che vi è frammezzo. Presso di Lui è la scienza dell'Ora. A Lui sarete ricondotti"},{"SurahNumber":43,"VerseNumber":86,"Text":"Coloro che essi invocano all'infuori di Lui, non hanno alcun potere di intercessione, eccetto coloro che avranno testimoniato la verità con piena conoscenza"},{"SurahNumber":43,"VerseNumber":87,"Text":"Se chiedi loro chi li abbia creati, risponderanno certamente: “Allah”. Come possono allora allontanarsi da Lui"},{"SurahNumber":43,"VerseNumber":88,"Text":"E [a] quel grido [del Profeta]: “O Signore! Questo è un popolo che non crede!”"},{"SurahNumber":43,"VerseNumber":89,"Text":"[risponderà Allah]: “Allontanati da loro [o Muhammad] e di': \"Pace\". Presto sapranno”"},{"SurahNumber":44,"VerseNumber":1,"Text":"Hâ', Mîm"},{"SurahNumber":44,"VerseNumber":2,"Text":"Per il Libro esplicito"},{"SurahNumber":44,"VerseNumber":3,"Text":"Lo abbiamo fatto scendere in una notte benedetta, - in verità siamo Noi ad ammonire "},{"SurahNumber":44,"VerseNumber":4,"Text":"durante la quale è stabilito ogni saggio decreto"},{"SurahNumber":44,"VerseNumber":5,"Text":"decreto che emana da Noi. Siamo Noi ad inviare [i messaggeri]"},{"SurahNumber":44,"VerseNumber":6,"Text":"[segno della] misericordia del tuo Signore: Egli è audiente, sapiente"},{"SurahNumber":44,"VerseNumber":7,"Text":"il Signore dei cieli, della terra e di quel che vi è frammezzo.Se solo ne foste convinti"},{"SurahNumber":44,"VerseNumber":8,"Text":"Non c'è dio all'infuori di Lui, Colui Che dà la vita e dà la morte, il vostro Signore e il Signore dei vostri più lontani antenati"},{"SurahNumber":44,"VerseNumber":9,"Text":"Ma quella gente invece dubita e scherza"},{"SurahNumber":44,"VerseNumber":10,"Text":"Ebbene, aspetta il Giorno in cui il cielo recherà un fumo ben visibile"},{"SurahNumber":44,"VerseNumber":11,"Text":"che avvolgerà gli uomini. Ecco un castigo doloroso"},{"SurahNumber":44,"VerseNumber":12,"Text":"[Diranno]: “Signore, allontana da noi il castigo, perché [ora] crediamo”"},{"SurahNumber":44,"VerseNumber":13,"Text":"Da dove viene questa loro coscienza? Già giunse loro un messaggero esplicito"},{"SurahNumber":44,"VerseNumber":14,"Text":"e gli voltarono le spalle dicendo: “È un neofita invasato”"},{"SurahNumber":44,"VerseNumber":15,"Text":"Se, per un istante, allontanassimo il castigo da voi, certamente sareste recidivi"},{"SurahNumber":44,"VerseNumber":16,"Text":"Il Giorno in cui li afferreremo con implacabile stretta, Ci vendicheremo"},{"SurahNumber":44,"VerseNumber":17,"Text":"Prima di loro mettemmo alla prova il popolo di Faraone, quando giunse loro un nobilissimo messaggero"},{"SurahNumber":44,"VerseNumber":18,"Text":"[che disse]: “Datemi i servi di Allah! Io sono per voi un messaggero affidabile"},{"SurahNumber":44,"VerseNumber":19,"Text":"Non siate insolenti nei confronti di Allah! In verità vengo a voi con evidente autorità"},{"SurahNumber":44,"VerseNumber":20,"Text":"Mi rifugio in Colui Che è mio Signore e vostro Signore, affinché voi non mi lapidiate"},{"SurahNumber":44,"VerseNumber":21,"Text":"Se non volete credere in me, almeno non siatemi ostili”"},{"SurahNumber":44,"VerseNumber":22,"Text":"Invocò poi il suo Signore: “In verità sono un popolo di malvagi”"},{"SurahNumber":44,"VerseNumber":23,"Text":"[Disse il Signore]: “Fai viaggiare di notte i Miei servi: sarete inseguiti"},{"SurahNumber":44,"VerseNumber":24,"Text":"Lascerai il mare aperto: sarà un'armata di annegati”"},{"SurahNumber":44,"VerseNumber":25,"Text":"Quanti giardini e sorgenti abbandonarono"},{"SurahNumber":44,"VerseNumber":26,"Text":"e campi, e comode residenze"},{"SurahNumber":44,"VerseNumber":27,"Text":"e il benessere di cui si deliziavano"},{"SurahNumber":44,"VerseNumber":28,"Text":"Così fu: demmo tutto ciò in eredità ad altro popolo"},{"SurahNumber":44,"VerseNumber":29,"Text":"Non li piansero né il cielo né la terra e non fu concessa loro dilazione alcuna"},{"SurahNumber":44,"VerseNumber":30,"Text":"Salvammo i Figli di Israele dall'umiliante tormento"},{"SurahNumber":44,"VerseNumber":31,"Text":"da Faraone che era tiranno e prevaricatore"},{"SurahNumber":44,"VerseNumber":32,"Text":"Con conoscenza di causa ne facemmo degli eletti tra le creature"},{"SurahNumber":44,"VerseNumber":33,"Text":"Demmo loro segni che contenevano una prova palese"},{"SurahNumber":44,"VerseNumber":34,"Text":"Ora questi dicono"},{"SurahNumber":44,"VerseNumber":35,"Text":"“Non avremo altro che la prima morte e non saremo risuscitati"},{"SurahNumber":44,"VerseNumber":36,"Text":"Fate risorgere i nostri avi, se siete veritieri”"},{"SurahNumber":44,"VerseNumber":37,"Text":"Son essi migliori, o il popolo di Tubba o coloro che li precedettero? Li annientammo perché in verità erano malvagi"},{"SurahNumber":44,"VerseNumber":38,"Text":"Non creammo i cieli e la terra e quel che vi sta frammezzo per gioco"},{"SurahNumber":44,"VerseNumber":39,"Text":"non li creammo che secondo verità. Ma la maggior parte di loro non lo sa"},{"SurahNumber":44,"VerseNumber":40,"Text":"Invero il Giorno del Verdetto è fissato per tutti quanti"},{"SurahNumber":44,"VerseNumber":41,"Text":"il Giorno in cui nessun alleato darà rifugio al suo alleato in alcunché e non saranno soccorsi"},{"SurahNumber":44,"VerseNumber":42,"Text":"eccetto chi avrà la misericordia di Allah. In verità Egli è l'Eccelso, il Misericordioso"},{"SurahNumber":44,"VerseNumber":43,"Text":"In verità l'albero di Zaqqûm"},{"SurahNumber":44,"VerseNumber":44,"Text":"è il cibo del peccatore"},{"SurahNumber":44,"VerseNumber":45,"Text":"Ribollirà nel [suo] ventre come metallo liquefatto"},{"SurahNumber":44,"VerseNumber":46,"Text":"come bolle l'acqua bollente"},{"SurahNumber":44,"VerseNumber":47,"Text":"“Afferratelo e trascinatelo nel fondo della Fornace"},{"SurahNumber":44,"VerseNumber":48,"Text":"e gli si versi sul capo il castigo dell'acqua bollente"},{"SurahNumber":44,"VerseNumber":49,"Text":"Gusta [questo]: sei forse tu l'eccelso, il nobile?”"},{"SurahNumber":44,"VerseNumber":50,"Text":"Ecco quello di cui dubitavate"},{"SurahNumber":44,"VerseNumber":51,"Text":"I timorati avranno asilo sicuro"},{"SurahNumber":44,"VerseNumber":52,"Text":"tra giardini e sorgenti"},{"SurahNumber":44,"VerseNumber":53,"Text":"Saranno vestiti di seta e broccato e staranno gli uni di fronte agli altri"},{"SurahNumber":44,"VerseNumber":54,"Text":"Sarà così e daremo loro in spose fanciulle dai grandi occhi"},{"SurahNumber":44,"VerseNumber":55,"Text":"Colà chiederanno senza timore ogni tipo di frutto"},{"SurahNumber":44,"VerseNumber":56,"Text":"E non proveranno altra morte oltre a quella prima morte [terrena]. [Allah] li ha preservati dal tormento della Fornace"},{"SurahNumber":44,"VerseNumber":57,"Text":"per grazia del tuo Signore: questa è la più grande beatitudine"},{"SurahNumber":44,"VerseNumber":58,"Text":"Abbiamo reso facile questo [Corano], nel tuo idioma, affinché riflettano"},{"SurahNumber":44,"VerseNumber":59,"Text":"Aspetta dunque, ché anche loro aspettano"},{"SurahNumber":45,"VerseNumber":1,"Text":"Hâ', Mîm"},{"SurahNumber":45,"VerseNumber":2,"Text":"La rivelazione del Libro proviene da Allah, l'Eccelso, il Saggio"},{"SurahNumber":45,"VerseNumber":3,"Text":"In verità nei cieli e sulla terra ci sono segni per coloro che credono"},{"SurahNumber":45,"VerseNumber":4,"Text":"nella vostra creazione e negli animali che dissemina [sulla terra], ci sono segni per coloro che credono con fermezza"},{"SurahNumber":45,"VerseNumber":5,"Text":"Nell'alternarsi della notte e del giorno, nell'acqua che Allah fa scendere dal cielo e per mezzo della quale vivifica la terra dopo che era morta, nel dispiegarsi dei venti, ci sono segni per coloro che ragionano"},{"SurahNumber":45,"VerseNumber":6,"Text":"Ecco i versetti di Allah, che noi ti recitiamo in tutta verità. In quale discorso e in quali segni potranno credere, oltre a [quelli] di Allah"},{"SurahNumber":45,"VerseNumber":7,"Text":"Guai ad ogni bugiardo peccatore"},{"SurahNumber":45,"VerseNumber":8,"Text":"che ode recitare davanti a sé i versetti di Allah, ma insiste nella sua superbia, come se non li avesse affatto uditi! Annunciagli dunque un doloroso castigo"},{"SurahNumber":45,"VerseNumber":9,"Text":"Se impara qualcuno dei Nostri versetti, li volge in scherno. Ecco coloro che avranno l'umiliante tormento"},{"SurahNumber":45,"VerseNumber":10,"Text":"li attende l'Inferno. Non servirà a niente quel che avranno fatto, né gli alleati che si sono presi all'infuori di Allah. Avranno un castigo terribile"},{"SurahNumber":45,"VerseNumber":11,"Text":"Questa è la guida. Coloro che non credono nei segni del loro Signore avranno doloroso supplizio"},{"SurahNumber":45,"VerseNumber":12,"Text":"Allah è Colui Che ha messo il mare al vostro servizio, affinché vi scivoli la nave per ordine Suo e voi vi procuriate la Sua grazia, affinché siate riconoscenti"},{"SurahNumber":45,"VerseNumber":13,"Text":"E vi ha sottomesso tutto quello che è nei cieli e sulla terra: tutto [proviene] da Lui. In verità in ciò vi sono segni per coloro che riflettono"},{"SurahNumber":45,"VerseNumber":14,"Text":"Di' ai credenti di perdonare coloro che non sperano nei Giorni di Allah: [Egli] compenserà ogni popolo per quello che si è meritato"},{"SurahNumber":45,"VerseNumber":15,"Text":"Chi fa il bene, lo fa per se stesso, e chi fa il male lo fa contro di sé. Infine sarete tutti ricondotti al vostro Signore"},{"SurahNumber":45,"VerseNumber":16,"Text":"Già abbiamo dato ai Figli di Israele la Scrittura, la saggezza e la profezia. Concedemmo loro cibi eccellenti e li preferimmo agli altri popoli"},{"SurahNumber":45,"VerseNumber":17,"Text":"Demmo loro prove evidenti del [Nostro] Ordine; non si divisero, astiosi gli uni con gli altri se non dopo che giunse loro la scienza. In verità nel Giorno della Resurrezione il tuo Signore giudicherà tra di loro, a proposito delle loro divergenze"},{"SurahNumber":45,"VerseNumber":18,"Text":"In seguito ti abbiamo posto sulla via dell'Ordine"},{"SurahNumber":45,"VerseNumber":19,"Text":"Non potranno giovarti in nulla contro Allah. In verità gli ingiusti sono alleati gli uni degli altri, mentre Allah è alleato dei timorati"},{"SurahNumber":45,"VerseNumber":20,"Text":"Questo [Corano] per gli uomini, è un appello al veder chiaro, una guida e una misericordia per coloro che credono fermamente"},{"SurahNumber":45,"VerseNumber":21,"Text":"Coloro che commettono il male credono che Noi li tratteremo alla stessa stregua di coloro che credono e compiono il bene, come se fossero uguali nella loro vita e nella loro morte? Come giudicano male"},{"SurahNumber":45,"VerseNumber":22,"Text":"Allah creò in tutta verità i cieli e la terra, affinché ogni uomo sia compensato per quel che avrà fatto. Nessuno subirà un torto"},{"SurahNumber":45,"VerseNumber":23,"Text":"Non ha visto quello che assume a divinità le sue passioni? Allah scientemente lo allontana, suggella il suo udito e il suo cuore e stende un velo sui suoi occhi. Chi lo potrà dirigere dopo che Allah [lo ha sviato]? Non rifletterete dunque"},{"SurahNumber":45,"VerseNumber":24,"Text":"Dicono: “Non c'è che questa vita terrena: viviamo e moriamo; quello che ci uccide è il tempo che passa”. Invece non possiedono nessuna scienza, non fanno altro che illazioni"},{"SurahNumber":45,"VerseNumber":25,"Text":"Quando vengono recitati a loro i Nostri versetti espliciti, non hanno altro argomento eccetto: “Fate risorgere i nostri avi, se siete sinceri”"},{"SurahNumber":45,"VerseNumber":26,"Text":"Di': “Allah vi dà la vita e poi vi dà la morte, quindi vi riunirà nel Giorno della Resurrezione. Non c'è dubbio in proposito, ma la maggior parte degli uomini non lo sa”"},{"SurahNumber":45,"VerseNumber":27,"Text":"[Appartiene] ad Allah la sovranità dei cieli e della terra; e nel Giorno in cui scoccherà l'Ora, saranno perduti i seguaci della falsità"},{"SurahNumber":45,"VerseNumber":28,"Text":"E vedrai ogni comunità genuflessa. Ogni comunità sarà convocata davanti al suo libro: “Oggi sarete compensati per quello che avete fatto”"},{"SurahNumber":45,"VerseNumber":29,"Text":"Ecco il Nostro Libro che rivela la verità su di voi: sì, abbiamo tenuto nota di [tutto] ciò che facevate"},{"SurahNumber":45,"VerseNumber":30,"Text":"Quanto a coloro che avranno creduto e compiuto il bene, il Signore li accoglierà nella Sua misericordia. Questo è il successo evidente"},{"SurahNumber":45,"VerseNumber":31,"Text":"A coloro che invece non avranno creduto [sarà detto]: “Non vi sono stati recitati i Miei versetti? Ma eravate superbi ed eravate un popolo di malvagi”"},{"SurahNumber":45,"VerseNumber":32,"Text":"Quando si diceva: “In verità la promessa di Allah è veritiera e non c'è dubbio alcuno sull'Ora”, voi rispondevate: “Non sappiamo cos'è l'Ora, facciamo solo supposizioni, senza peraltro esserne convinti”"},{"SurahNumber":45,"VerseNumber":33,"Text":"Appariranno loro [le conseguenze] di quel che avranno fatto e ciò di cui si burlavano li avvolgerà"},{"SurahNumber":45,"VerseNumber":34,"Text":"E sarà detto loro: “Oggi Noi vi dimentichiamo, come voi dimenticavate l'incontro di questo vostro Giorno. Il vostro soggiorno sarà il Fuoco e non avrete chi vi soccorra"},{"SurahNumber":45,"VerseNumber":35,"Text":"Ciò perché schernivate i segni di Allah e vi seduceva la vita terrena”. In quel Giorno, non saranno fatti uscire e non saranno accettate le loro scuse"},{"SurahNumber":45,"VerseNumber":36,"Text":"La lode appartiene ad Allah, Signore dei cieli e della terra, Signore dei mondi"},{"SurahNumber":45,"VerseNumber":37,"Text":"[Appartiene] a Lui la magnificenza dei cieli e della terra. Egli è l'Eccelso, il Saggio"}]}