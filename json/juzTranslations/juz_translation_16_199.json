{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":18,"VerseNumber":75,"Text":"Pitharo Iyan: Ba Ko Ruka da Tharowa a Mata-an! A Suka na di Ka dun Makagaga Phantang sa kapagonot Ka Rakun"},{"SurahNumber":18,"VerseNumber":76,"Text":"Pitharo (o Musa): Amai ka i Isha Akun Ruka so apiya antona-a ko oriyan naya, na di Yakongka dun Phagonota-an: Sabunar a piyakataman Ka so rason a pho-on Rakun"},{"SurahNumber":18,"VerseNumber":77,"Text":"Na lomiyalakao a dowa Oto: Taman sa kagiya a makatalingoma Siran ko manga tao ko isa a Ingud, na miyanguni siran sa Pangunungkun ko manga tao ron, na tiyaplis iran o ba iran Mapagana a dowa Oto. Na miyakatoon Siran ro-o sa sasilang a Kota a marani ko kakhaothang iyan, na biyangon Niyan. Pitharo (o Musa): O pishinganin Ka, na miyakakowa Ka-on ndun sa sokai"},{"SurahNumber":18,"VerseNumber":78,"Text":"Pitharo (o Khidhr): Giyai dun i kapakapumbulag Akun a go Suka: Panotholun Ko Ruka so osayan ko pakatana o Dangka Magaga Phantang"},{"SurahNumber":18,"VerseNumber":79,"Text":"Na so puman so Awang, na aya butad iyan na ruk o manga Miskin: A ipuphaningkaoyagun niran ko Kalodan: Na kiyabaya-an Ko a kiya-aibi Ko ron, ka adun ko khabolosan niran a Datu a pukhowa-an niyan a tugul so langowan a Awang (a mapiya)"},{"SurahNumber":18,"VerseNumber":80,"Text":"Na so puman so Bagowamama, na aya butad o mbala a Lokus iyan na Miyamaratiyaya, na inikawan Nami i ba Niyan siran kapaliyogati sa kandarowaka a go Kaongkir"},{"SurahNumber":18,"VerseNumber":81,"Text":"Na kiyabaya-an Nami a sambiyan kiran o Kadnan Niran sa tomo a di sukaniyan sa Kasosoti go lubi ron sa karani i Kapangalimo"},{"SurahNumber":18,"VerseNumber":82,"Text":"Na so puman so sa silang a Kota, na aya butad iyan na ruk o dowa Bagowamama, a manga ilo, si-i ko Bandar a Ingud; na adun a matatago ko didalum iyan, a Gadong a ruk iran; na aya butad o Ama iran na Bilangatao: Na kabaya o Kadnan Ka a iraot siran ko katarotop o Bagur iran, na migumao iran so Gadong iran-a Limo a phoon ko Kadnan Ka. Na kuna a ba Akun naya Pinggolaola sa ba phoon sa kaba-a ba-as Akun. Giyoto man i osayan o pakatana o Dangka Magaga Phantang"},{"SurahNumber":18,"VerseNumber":83,"Text":"Na Ipagisha iran Ruka (Ya Muhammad) so Zulqarnain. Tharowangka: Batiya-an Ko rukano Sukaniyan sa Pananadum"},{"SurahNumber":18,"VerseNumber":84,"Text":"Mata-an! A Sukami na Piyakakhapa-ar Ami Sukaniyan ko Lopa, go bigan Nami Sukaniyan ko langowan taman sa okit"},{"SurahNumber":18,"VerseNumber":85,"Text":"Na miyakakudug sa okit"},{"SurahNumber":18,"VerseNumber":86,"Text":"Taman sa kagiya a iraot ko pushudupan o Alongan, na miyaguda Iyan a pushudup ko Bowalan a mayao: Na miyakato-on ro-o sa pagtao: Pitharo Ami: Hai Zulqarnain! (Mbayabaya Ka,) o Ndanugangka (siran), o di nì Magumba-al Ka kiran sa mapiya"},{"SurahNumber":18,"VerseNumber":87,"Text":"Pitharo Iyan: Sa tao a ndarowaka, na shiksa-an Nami dun sukaniyan; oriyan niyan na Phakandodun ko Kadnan Niyan; na siksa-an Niyan sa siksa a pakasisingai"},{"SurahNumber":18,"VerseNumber":88,"Text":"Na sa puman sa tao a Maratiyaya, go nggalubuk sa mapiya; Na adun a bagiyan niyan a balas a mapiya, go Tharo-on Nami dun Sukaniyan ko Sogowan Nami sa malbod"},{"SurahNumber":18,"VerseNumber":89,"Text":"Oriyan niyan na miyakakudug sa lalan"},{"SurahNumber":18,"VerseNumber":90,"Text":"Taman sa kagiya a iraot ko pushubangan o Alongan, na miyaguda Iyan a Pushubang ko pagtao a da-a inisunggai Ami kiran ko tampar rukaniyan a runding"},{"SurahNumber":18,"VerseNumber":91,"Text":"Maoto dun man: Na Sabunar a katawan Nami so shisi-i Rukaniyan a Tothol"},{"SurahNumber":18,"VerseNumber":92,"Text":"Oriyan niyan na miyakakudug sa lalan"},{"SurahNumber":18,"VerseNumber":93,"Text":"Taman sa kagiya a iraot ko pagulutan a dowa a Palao, na miyakato-on, ko obai a dowa oto sa pagtao a marugun a kapuphakasabot iran sa Katharo"},{"SurahNumber":18,"VerseNumber":94,"Text":"Pitharo iran: Hai Zulqarnain! Mata-an! A so Yajuj a go so Majuj na Puphaminasa siran ko Lopa: Na o sunggai Ami Suka sa tundan sa asara Tagowingka so pagulutan nami a go siran sa run"},{"SurahNumber":18,"VerseNumber":95,"Text":"Pitharo Iyan: A so Piyakikhapa-ar Rakun Sukaniyan o Kadnan Ko na aya tomo: Na ba Ako niyo dun tabangi a Bagur: Ka Tagowan Ko so Pagulutan niyo a go siran sa Kota"},{"SurahNumber":18,"VerseNumber":96,"Text":"Witi Yako niyo sa Piyamilolang a potao; taman sa kagiya a matilub Iyan so Pagulutan o dowa Pimping, na Pitharo Iyan: Biyagi niyo, taman sa kagiya a mabaloi Niyan noto a (lagid o) Apoi, na Pitharo Iyan: Witi Yako niyo sa Maodod Akun non, a Galang"},{"SurahNumber":18,"VerseNumber":97,"Text":"Na da iran magaga i ba iran kaliyawawi Sukaniyan, go da iran magaga lomubo"},{"SurahNumber":18,"VerseNumber":98,"Text":"Pitharo Iyan: Giya-i na Limo a pho-on ko Kadnan Ko: Na amai ka makaoma so diyandi o Kadnan Ko, na mbalowin Niyan Na-i a roput; na tatap a so diyandi o Kadnan Ko na bunar"},{"SurahNumber":18,"VerseNumber":99,"Text":"Na botawanan Nami so sabaad kiran sa Alongan noto na misharundada iyan so saba-ad: na Iyopun so Sanggakala, na limodun Nami siran langon"},{"SurahNumber":18,"VerseNumber":100,"Text":"Na sandigun Nami so Jahannam sa Alongan noto ko manga Kapir sa Samporna a Kasandig"},{"SurahNumber":18,"VerseNumber":101,"Text":"Siran na miyatago so manga Mata iran ko runding ko Pananadum Rakun, go aya butad iran na di iran khabarao mamamakinug (so Katharo o Allah)"},{"SurahNumber":18,"VerseNumber":102,"Text":"Ba aya tiyangkapan non o siran a Miyamangongkir na khakowa iran so manga Oripun Ko a salakao Rakun a manga Panarigan? Mata-an! A Sukami na inithiyakap Ami so Naraka Jahannam ko manga Kapir (a pithiyagar) a darpa"},{"SurahNumber":18,"VerseNumber":103,"Text":"Tharowangka (Ya Muhammad): Ba Ami rukano Phanothola so titho a Miyangalologi ko manga galubuk"},{"SurahNumber":18,"VerseNumber":104,"Text":"Siran so miya-ilang so galubuk iran ko Kaoyagoyag ko doniya, a siran na tatarima-an niran sa Mata-an! A siran na gi-i siran phiyapiya sa galubuk"},{"SurahNumber":18,"VerseNumber":105,"Text":"Siran man so Miyamangongkir ko manga Ayat o Kadnan niran, go so Kimbaratumowa-an Rukaniyan: Na miyailang so manga galubuk iran, na da-a pakatindugun Nami a bagiyan niran ko Alongan a Qiyamah, a timbang (iran)"},{"SurahNumber":18,"VerseNumber":106,"Text":"Giyoto man i balas kiran, a so Naraka Jahannam; sabap ko Kiya-ongkir iran, go kinowa iran so manga Ayat Akun a go so manga Sogo Akun a kasandagan"},{"SurahNumber":18,"VerseNumber":107,"Text":"Mata-an! A so Miyamaratiyaya go Pinggalubuk iran so manga pipiya, na miyabaloi a bagiyan niran so manga Sorga Pirdaos (a Pithiyagar) a darpa"},{"SurahNumber":18,"VerseNumber":108,"Text":"Makakakal siran non: Di siran non khabaya mawa"},{"SurahNumber":18,"VerseNumber":109,"Text":"Tharowangka: Apiya mbaloi so Kalodan a dawat (a isorat) ko manga Katharo o Kadnan Ko, na thaman ndun so Kalodan na di pun thaman so manga Katharo o Kadnan Ko, apiya mugai Kami sa lagid iyan a iyoman non"},{"SurahNumber":18,"VerseNumber":110,"Text":"Tharowangka (Ya Muhammad): A Sakun na matag Manosiya a lagid iyo, a Iphagilaham Rakun, a aya bo a Tohan niyo na Tohan a isa isa; na sa dun sa tao a aya butad iyan na a-arapun niyan so Kimbaratumowa-an ko Kadnan Niyan, na nggalubuk sa galubuk a mapiya, go di niyan Phakisakotowi so Sowasowat ko Kadnan Niyan sa isa bo"},{"SurahNumber":19,"VerseNumber":1,"Text":"Kaf. Ha. Ya. Ain. Sad. So Allah i Mata-o ko paka-a antapan Niyan ro-o"},{"SurahNumber":19,"VerseNumber":2,"Text":"(Giyaya so) Pananadum ko Limo o Kadnan Ka ko Oripun Niyan a Zakariya"},{"SurahNumber":19,"VerseNumber":3,"Text":"Gowani na Miyanguni ko Kadnan Niyan sa Kapanguni a masolun"},{"SurahNumber":19,"VerseNumber":4,"Text":"Pitharo Iyan: Kadnan Ko! Mata-an! A Sakun na lomimuk Rakun so tolan, go kominindat so Olo sa bok a Mapoti: Go da-a Ko mabaloi ko Panguni Yakun Ruka Kadnan Ko a miya-ola"},{"SurahNumber":19,"VerseNumber":5,"Text":"Na Mata-an! A Sakun na ini Kawan Ko so manga Tonganai Yakun ko oriyan Ko: Ka aya butad o Karoma Ko na baluk: Na bugi Yakongka pho-on ko Hadapan Ka sa"},{"SurahNumber":19,"VerseNumber":6,"Text":"Wata,6. A makapangowaris Rakun, go Makapangowaris ko manga Tonganai o Yaqoub; go Baloyangka Sukaniyan, Kadnan Ko! A Makasosowat (Ruka)"},{"SurahNumber":19,"VerseNumber":7,"Text":"(Pitharo Rukaniyan:) Hai Zakariya! Mata-an! A Sukami na Phanotholun Nami Ruka a (Pumbawata Ka sa) Bagowamama: A aya ngaran Niyan na Yahya: Da-a biyaloi Ami Rukaniyan gowani a sangai (Niyan)"},{"SurahNumber":19,"VerseNumber":8,"Text":"Pitharo Iyan: Kadnan Ko! Andamanaya i1 khakha-adun Rakun o Bagowamama, a aya butad o Karoma ko na Baluk, go Sabunar a iniraot Ako po-on ko Kalokus sa Kiyamara-an"},{"SurahNumber":19,"VerseNumber":9,"Text":"Pitharo (o Sogo): Maoto dun man, Pitharo o Kadnan Ka: A Sukaniyan na malbod Rakun: Go Sabunar a Inadun Akun Suka gowani, a da Ka pun sa maito bo"},{"SurahNumber":19,"VerseNumber":10,"Text":"Pitharo Iyan: Kadnan Ko! Sunggai Akongka sa Tanda. Pitharo (o Sogo): A aya Tanda a Ka, na Dingka (Magaga i Bangka) Mimbitiyarai so manga Manosiya sa tulo gawli-i, a da-a Sakit (Ka)"},{"SurahNumber":19,"VerseNumber":11,"Text":"Na liniyowan Niyan so pagtao Niyan a pho-on ko Mihrab: Na ini purowayat Iyan kiran: A Tasbik kano (ko Allah) ko kapita-pita go so kagabi gabi"},{"SurahNumber":19,"VerseNumber":12,"Text":"(Pitharo o Allah:) Hai Yahya! Kupitingka so Kitab Shabunsabunar: Go inibugai Ami Rukaniyan soOngangun ko kaito Iyan"},{"SurahNumber":19,"VerseNumber":13,"Text":"Go (bigan Nami sa) Kapudi pho-on ko Hadapan Nami, go Kasosoti: Go miyabaloi a Puphangongonotan"},{"SurahNumber":19,"VerseNumber":14,"Text":"Go Makapudi-in ko mbala a lokus Iyan, go da mabaloi a Mamumundug a darowaka"},{"SurahNumber":19,"VerseNumber":15,"Text":"Na Kalilintad a si-i Rukaniyan ko Gawi-i a Kinimbawata-a non, go so Gawi-i a Kapatai Niyan, go so Gawi-i a Kapakatıinduga-on (pho-on ko Kobor iyan) a Oyagoyag"},{"SurahNumber":19,"VerseNumber":16,"Text":"Na Aloyangka ko Kitab so Maryam, gowani a makawatan ko pagtao Niyan (ka Somiyong) ko darpa a tampar sa Subangan"},{"SurahNumber":19,"VerseNumber":17,"Text":"Na Mimba-al ko tampar kiran sa runding; na Siyogo Ami si-i Rukaniyan so Sogo Ami, na miyaniyaropa-on sa Manosiya a tarotop"},{"SurahNumber":19,"VerseNumber":18,"Text":"Pitharo (o Maryam): Mataan! A Sakun na Mulindong Ako ko (Allah a) Masalinggagao: Po-on Ruka, o aya butad Ka na Manananggila"},{"SurahNumber":19,"VerseNumber":19,"Text":"Pitharo Iyan: A Matag Ako Sogo o Kadnan Ka, sa kambugi Akun Ruka sa Wata a Soti"},{"SurahNumber":19,"VerseNumber":20,"Text":"Pitharo (o Maryam): A andamanaya i Kakha-adun Rakun o Wata, a da-a Miyakapamakai Rakun a Mama, go da-a Ko mabaloi a barashina"},{"SurahNumber":19,"VerseNumber":21,"Text":"Pitharo (o Sogo): Maoto dun: Pitharo o Kadnan Ka: A Sukaniyan na malbod Rakun: Go kagiya a mbalowin Nami Sukaniyan a Tanda ko manga Manosiya go Limo a pho-on Rukami: Na miyabaloi a Sogowan a miyapasad"},{"SurahNumber":19,"VerseNumber":22,"Text":"Na Inikaogat Iyan Sukaniyan, na inisibai Niyan ko darpa a mawatan"},{"SurahNumber":19,"VerseNumber":23,"Text":"Na miyapakasong Sukaniyan o Balilit ko Kayo a Qormah: Na Miyatharo Iyan: Hai o ba Ako bo Miyatai ko ona-an nai! Go miyabaloi Ako a kiyalipatan a di dun Pukha-aloi"},{"SurahNumber":19,"VerseNumber":24,"Text":"Na Tiyawag Sukaniyan (o Sogo) ko kababa-an Niyan: Di Ka mboboko! Sabunar a tiyagowan o Kadnan Ka so kababa-an Ka sa lawasaig (a maito)"},{"SurahNumber":19,"VerseNumber":25,"Text":"Na Koyongangka si-i Ruka so Kayo a Qormah: Ka Angka niyan kapangologi sa Onga a Qormah a kiyalotowan"},{"SurahNumber":19,"VerseNumber":26,"Text":"Na Kangka go inom Ka go Pakapipiya-angka a Ginawangka. Na o adun a Khailaingka ko manga Manosiya a sakatao, na Tharowangka: A Mata-an! A Sakun na minishamaya Akun ko (Allah a) Masalinggagao so KĶKathigur, na di Ako dun Makipumbitiyarai sa Alongan nai sa Manosiya"},{"SurahNumber":19,"VerseNumber":27,"Text":"Na inowit Iyan ko pagtao Niyan, a a-awidan Niyan. Pitharo iran: Hai Maryam! Sabunsabunar a Miyakanggolaola Ka sa Shai a lubi a mala a piyakagowagowad"},{"SurahNumber":19,"VerseNumber":28,"Text":"Hai Babai o Haroun! Da ko butad i Ama a Ka o ba tao a marata, go da ko butad i Ina a Ka ba Pashisina"},{"SurahNumber":19,"VerseNumber":29,"Text":"Na initoro Iyan (so Wata). Pitharo iran: Andamanaya i Kipumbitiyarain nami ko tao a matatago ko saloyota a maito a Wata"},{"SurahNumber":19,"VerseNumber":30,"Text":"Pitharo (o Wata): A Mata-an! a Sakun na Oripun o Allah: Inibugai Niyan Rakun so Kitab go biyaloi Ako Niyan a Nabi"},{"SurahNumber":19,"VerseNumber":31,"Text":"Go biyaloi Ako Niyan a Puphangompiya, apiya anda KĶKo Matago, go ini Sogo Iyan Rakun so Sambayang go so Zakat ko masa a Kaoyagoyag Akun"},{"SurahNumber":19,"VerseNumber":32,"Text":"Go (biyaloi Ako Niyan a) Makapudi-in ko Ina Akun, go da a Ko Niyan baloya a Mamumundug a darowaka"},{"SurahNumber":19,"VerseNumber":33,"Text":"Go so Kalilintad na si-i Rakun ko Gawi-i a Kinimbawata-an Rakun, go so Gawi-i a Kapatai Akun, go so Gawi-i a Kapakatinduga Rakun a Oyagoyag"},{"SurahNumber":19,"VerseNumber":34,"Text":"Giyoto man so Īsa a Wata o Maryam: Katharo a Bunar, a so kapaparampangan siran non"},{"SurahNumber":19,"VerseNumber":35,"Text":"Da Mapatot ko Allah i ba Kowa sa Wata. Soti Sukaniyan! Igira adun a Pakapunggolalanun Niyan a Sogowan, na aya bo a Putharo-on Niyan non: Na Kon, na Kha-adun"},{"SurahNumber":19,"VerseNumber":36,"Text":"Na Mata-an! A so Allah i Kadnan Ko go Kadnan niyo: Na Showasowata niyo Sukaniyan: Giyaya i1 okit a maka-o ontol"},{"SurahNumber":19,"VerseNumber":37,"Text":"Na da pagayonayon so Pishagorompong kondolondolonan niran, na sangat a siksa a ruk o siran a Miyamangongkir, ko kapakandadarpai ko Gawi-i a mala"},{"SurahNumber":19,"VerseNumber":38,"Text":"Sayana siran a phakanug, go sayana siran a phakailai, ko Gawi-i a kapakatalingoma iran Rukami! Ogaid na so manga Darowaka sa Alongan nai na matatago ko kadadag a mapayag"},{"SurahNumber":19,"VerseNumber":39,"Text":"Na Paki-iktiyaringka kiran so Alongan a kasundit, a masa a kakokoma ko Miyanggolaola: na siran na matatago ko kalipat a siran na da siran Pamaratiyaya"},{"SurahNumber":19,"VerseNumber":40,"Text":"Mata-an! A Sukami na Sukami i phangowaris ko Lopa, go so tao a matatago-on: Go si-i siran Rukami Phamakandoda"},{"SurahNumber":19,"VerseNumber":41,"Text":"Na Aloyangka ko Kitab so Ibrahim: Mata-an! A Sukaniyan na aya butad Iyan na tanto a Mumamata-an, a Nabi"},{"SurahNumber":19,"VerseNumber":42,"Text":"Gowani na Pitharo Iyan ki Ama Iyan: Hai Ama! Inongka Pushimba-a so di Phakanug go di Phakailai, go da-a khilinding Iyan Ruka a maito bo"},{"SurahNumber":19,"VerseNumber":43,"Text":"Hai Ama! Mata-an! A Sakun na Sabunar a miyakaoma Rakun so Kata-o: A so da Ruka makatalingoma: Na onoti Yakongka: Ka Nggonanaon Ko Suka sa lalan a matitho"},{"SurahNumber":19,"VerseNumber":44,"Text":"Hai Ama! Dingka Pushowasowata so Shaitan: Mata-an! A so Shaitan na miyabaloi ko (Allah a) Masalinggagao a darowaka"},{"SurahNumber":19,"VerseNumber":45,"Text":"Hai Ama! Mata-an! A Sakun na ipukhawan Nakun o ba Ka masogat a siksa a pho-on ko (Allah a) Masalinggagao, na mabaloi Ka a bolayoka o Shaitan"},{"SurahNumber":19,"VerseNumber":46,"Text":"Pitharo (1 Ama Iyan): Bangka khagowadun so manga Katohanan ko, Hai Ibrahim? Mata-an a Odingka Gunuki, na Sabunar a Radiyamun Ko Suka dun: Na tawaranga Kongka sa mathai"},{"SurahNumber":19,"VerseNumber":47,"Text":"Pitharo (o Ibrahim): Kalilintad a si-i Ruka: Ipanguni Yakun Suka dun sa Ma-ap ko Kadnan Ko: Mata-an! a Sukaniyan na tatap a mala Rakun i Gagao"},{"SurahNumber":19,"VerseNumber":48,"Text":"Na Pumbulag Ako rukano a go so Puphanongganowin niyo a salakao ko Allah: Go Phanguni Ako ko Kadnan Ko: Matatangkud a di Yako Khabaloi ko Panguni Akun ko Kadnan Ko, a khaola"},{"SurahNumber":19,"VerseNumber":49,"Text":"Na kagiya a mbulag kiran a go so Pushimba-an niran a salakao ko Allah, na inibugai Ami Ron so Ishaq go so Yaqoub; na oman i isa Kiran na biyaloi Ami a Nabi"},{"SurahNumber":19,"VerseNumber":50,"Text":"Go bigan Nami Siran ko Limo Ami, go singgayan Namı Siran sa mapiya a Bantogan a Maporo"},{"SurahNumber":19,"VerseNumber":51,"Text":"Na Aloyangka ko Kitab so Musa: Mata-an! A Sukaniyan na miyabaloi a tolabos, go miyabaloi a Sogo a Nabi"},{"SurahNumber":19,"VerseNumber":52,"Text":"Na tiyawag Ami Sukaniyan ko kilid o Palao sa tampar sa kawanan, go piyakarani Ami Sukaniyan, a Kinimbitiyarain Nami Ron"},{"SurahNumber":19,"VerseNumber":53,"Text":"Go inibugai Ami Ron a pud ko Limo Ami, so Pagari Niyan aHaroun, a Nabi"},{"SurahNumber":19,"VerseNumber":54,"Text":"Na Aloyangka ko Kitab soIsmail: Mata-an! A Sukaniyan na miyabaloi a tomotoman sa pasad, go miyabaloi a Sogo, a Nabi"},{"SurahNumber":19,"VerseNumber":55,"Text":"Na miyabaloi a Ipushogo Iyan ko manga tonganai Niyan so Sambayang go so Zakat, go miyabaloi si-i ko Kadnan Niyan a Makasosowat"},{"SurahNumber":19,"VerseNumber":56,"Text":"Na Aloyangka ko Kitab so Edris: Mata-an! A Sukaniyan na miyabaloi a Mumamata-an, a Nabi"},{"SurahNumber":19,"VerseNumber":57,"Text":"Go ini Poro Ami Sukaniyan ko darpa a Maporo"},{"SurahNumber":19,"VerseNumber":58,"Text":"siran man so ini Kalimo Siran o Allah a manga Nabi; a pud ko Moriyatao o Adam, go pud ko riyoran Nami (ko Kapal) a pud o Nuh, go pud ko kiyababadan ko Ibrahim go so Israil,- go pud ko tao a Tiyoro Ami go Pinili Ami. Igira a Puphangadi-an Kiran so manga Ayat o (Allah a) Masalinggagao, na Pushondong Siran a Khisosodod go Puphamanugad"},{"SurahNumber":19,"VerseNumber":59,"Text":"Na adun a miyakasalono ko oriyan Niran a miyakasambi a inilang iran so Sambayang, go piyangonotan niran so manga kabaya a ribat, na maolog siran ndun ko landung (ko Naraka)"},{"SurahNumber":19,"VerseNumber":60,"Text":"Inonta so tao a Mithaobat go Miyaratiyaya, go Minggalubuk sa"},{"SurahNumber":19,"VerseNumber":61,"Text":"mapiya: Na siran man iı Phamakasolud ko Sorga, go di siran khasalimbotan sa maito bo,61. Manga Sorga a tatap, so inidiyandi o (Allah a) Masalinggagao ko manga Oripun Niyan a da mapayag: Mata-an! A Sukaniyan na tatap a so diyandı Iyan na khitoman"},{"SurahNumber":19,"VerseNumber":62,"Text":"Da-a khanug iran ro-o a siyasiya, ogaid na Kalilintad: Go adun a bagiyan niran a pagupur kiran ro-o, sa kapita go magabi"},{"SurahNumber":19,"VerseNumber":63,"Text":"Giyoto man so Sorga a so pakiphangowaliyan Nami ko manga Oripun Nami a tao a miyabaloi a Manananggila"},{"SurahNumber":19,"VerseNumber":64,"Text":"Na (Pitharo o Jibril:) di Kami Phakatoron inonta o sabap ko Sogowan o Kadnan Ka: Kapa-ar Iyan so kasasangoran Nami go so katatalikhodan Nami, go so pagulutan noto: Na da ko butad o Kadnan Ka i ba Khalipat"},{"SurahNumber":19,"VerseNumber":65,"Text":"Kadnan o manga Langit a go so Lopa, go so pagulutan a dowa oto: Na Simba-angka Sukaniyan, go Phantang Ka makapantag ko Simba Rukaniyan: Ba adun a katawan Ka a sangai Niyan"},{"SurahNumber":19,"VerseNumber":66,"Text":"Na gi-i Tharo-on o Manosiya: Ino amai ka matai yako, Mata-an a phakagumaon nako dun a Oyagoyag"},{"SurahNumber":19,"VerseNumber":67,"Text":"(Pitharo o Allah:) Ba di khatadumi o Manosiya a Mata-an! ASukami na Inadun Nami sukaniyan gowani a da pun Ma-adun sa maito bo"},{"SurahNumber":19,"VerseNumber":68,"Text":"Na Ibut ko Kadnan Ka, Mata-an a limodun Nami siran ndun, rakhus o manga Shaitan; oriyan niyan na Mata-an a witun Nami siran ndun ko muliliyota ko Jahannam a pukhidola iran a lub iran"},{"SurahNumber":19,"VerseNumber":69,"Text":"Oriyan niyan na Mata-an a mamitbıt Kami dun ko oman i isa ka tindug sa sadun sa tanto kiran a somiyangka ko (Allah a) Masalinggagao"},{"SurahNumber":19,"VerseNumber":70,"Text":"Oriyan niyan na Sukami dun i Mata-o ko siran a siran i kiyapatotan ko kapakasolud ko Naraka"},{"SurahNumber":19,"VerseNumber":71,"Text":"Na da-a isa rukano bo a Baon ndi makasagad: Miyabaloi si-i ko Kadnan Ka, a miyapasad a Kokoman"},{"SurahNumber":19,"VerseNumber":72,"Text":"Oriyan niyan na sabutun Nami so Miyamananggila, na 1 bagak Ami ro-o so manga darowaka, a pukhidola iran a lub iran"},{"SurahNumber":19,"VerseNumber":73,"Text":"Na igira a Puphangadi-an kiran so manga Ayat Ami, a manga Rarayag, na gi-i Tharo-on o siran a Miyamangongkir, ko siran a Miyamaratiyaya: Antawa-a ko dowa ka sagorompong i tomo i darpa, go mapiya ı kalimodan"},{"SurahNumber":19,"VerseNumber":74,"Text":"Na madakul a bininasa Mi ko miya-ona an niran a pagtao, a siran i lubi a mapiya 1 kasangkapan go so kaphagilaya-on"},{"SurahNumber":19,"VerseNumber":75,"Text":"Tharowangka: Sa dun sa matago ko kadadag, na mbugan sa taalik sukaniyan o (Allah a) Masalinggagao sa madakul, taman sa amai ka kasandungan niran so ididiyandi kiran-a siksa, o di na so Bangkit,- na katokawan niran ndun so tao a sukaniyan 1 lubi a marata 1 darpa, go tanto a malobai i manga tabanga"},{"SurahNumber":19,"VerseNumber":76,"Text":"Na Puphagomanan o Allah so siran a komidug sa ontol: Sa Torowan: Na so manga tatap a manga pipiya, na tomo si-i ko Kadnan Ka, i balas, go tomo a khandodan"},{"SurahNumber":19,"VerseNumber":77,"Text":"Ino kiyatokawan Ka so Inongkir iyan so manga Ayat Ami, go Pitharo iyan: A Mata-an a khabugan nako dun sa tamok go Wata"},{"SurahNumber":19,"VerseNumber":78,"Text":"Ba niyan miya-ilai so da mapayag, antawa-a ba miyakakowa si-i ko (Allah a) Masalinggagao sa pasad"},{"SurahNumber":19,"VerseNumber":79,"Text":"Kuna oto! Ipushorat Ami dun so gi-i niyan Tharo-on: Go pagomanan Nami ron so siksa sa kaoman (a madakul)"},{"SurahNumber":19,"VerseNumber":80,"Text":"Go pangowaliyan Nami rukaniyan so gi-i niyan Tharo-on, go makatalingoma Rukami a tawantawan"},{"SurahNumber":19,"VerseNumber":81,"Text":"Na kominowa siran sa salakao ko Allah a manga Katohanan, ka-an siran kon mabaloi a mamakaogop kiran"},{"SurahNumber":19,"VerseNumber":82,"Text":"Kuna oto, ka Pagongkirun niran ndun so KĶKiyasimba-a kiran, go khabaloi siran a manga ridowai ran"},{"SurahNumber":19,"VerseNumber":83,"Text":"Bangka da katokawi a Mataan! A Sukami na biyotawanan nami so manga Shaitan ko Miyamangongkir, a puphangondoi kiran sa tanto a kapangondoi"},{"SurahNumber":19,"VerseNumber":84,"Text":"Na Dingka kiran punggaga ani (so siksa), ka Mata-an! Phamagitongun Nami Kiran ndun sa samporna a kapamagitong"},{"SurahNumber":19,"VerseNumber":85,"Text":"Si-i ko Alongan a limodun Nami so Miayamananggila si-i ko Masalinggagao, a khikokoda (a K hisusula-an)"},{"SurahNumber":19,"VerseNumber":86,"Text":"Na idundug Ami so manga baradosa ko Naraka Jahannam, a ma-a wao siran"},{"SurahNumber":19,"VerseNumber":87,"Text":"Da-a makapapa-ar kiran ko Sapa-at, inonta so tao a miyakakowa si-i ko (Allah a) Masalinggagao sa diyandi"},{"SurahNumber":19,"VerseNumber":88,"Text":"Na Pitharo iran: A kominowa so (Allah a) Masalinggagao sa Wata"},{"SurahNumber":19,"VerseNumber":89,"Text":"(Pitharo o Allah): Sabunsabunar a Mitharo kano sa Shai a minitaralo a pakasisingai"},{"SurahNumber":19,"VerseNumber":90,"Text":"Maito bo na so manga Langit na manga bubunsad, sa po-on ro-o, go manga bubungkag so Lopa, go mamangitombak so manga Palao a shagonaot"},{"SurahNumber":19,"VerseNumber":91,"Text":"Sa kinidaowa-an niran sa adun a Wata o (Allah a) Masalinggagao"},{"SurahNumber":19,"VerseNumber":92,"Text":"Na di patot ko Masalinggagao 1 ba kowa sa Wata"},{"SurahNumber":19,"VerseNumber":93,"Text":"Da (isa bo) ko langowan a tao a matatago ko manga Langit go so Lopa a ba di makatalingoma ko (Allah a) Masalinggagao, a Makapangangalimbaba-an"},{"SurahNumber":19,"VerseNumber":94,"Text":"Sabunsabunar a mai-itong Iyan siran, go mabibilang Iyan siran sa samporna a bilangan"},{"SurahNumber":19,"VerseNumber":95,"Text":"Na oman i isa kiran na Makatalingoma Rukaniyan ko Alongan a Qiyamah a tawantawan"},{"SurahNumber":19,"VerseNumber":96,"Text":"Mata-an! A so Miyamaratiyaya go Pinggalubuk iran so manga pipiya, na sunggayan siran ndun o (Allah a) Masalinggagao sa kakasi"},{"SurahNumber":19,"VerseNumber":97,"Text":"Na aya dun a kiyaluboda Mi ko Qur-an ko Basangka (Ya Muhammad), na-an Ka oto Mapuphamanothol ko Miyamananggila, go an Ka oto Mipamaka-iktiyar ko pagtao a manga pawal"},{"SurahNumber":19,"VerseNumber":98,"Text":"Na madakul a bininasa Mi ko miya-on an niran a pagtao! Ba adun a pukhagudam Ka kiran a isa bo, o di na pukhanug Ka kiran a karangus"},{"SurahNumber":20,"VerseNumber":1,"Text":"Ta Ha. So Allah i Mata-o ko paka-a antapan Niyan non"},{"SurahNumber":20,"VerseNumber":2,"Text":"Kuna a ba aya Kinitoronun Nami Ruka (Ya Muhammad) ko Qur-an na Angka makandamar"},{"SurahNumber":20,"VerseNumber":3,"Text":"Ogaid na undao ko tao a maalukun (ko Allah)"},{"SurahNumber":20,"VerseNumber":4,"Text":"Initoron a miyakapo-on ko Miyadun ko Lopa a go so manga Langit a manga poporo"},{"SurahNumber":20,"VerseNumber":5,"Text":"So Masalinggagao a si-i ko Aras mithakna"},{"SurahNumber":20,"VerseNumber":6,"Text":"Ruk Iyan so matatago ko manga Langit a go so matatago ko Lopa, go so pagulutan a dowa oto, go so didalum o Lopa"},{"SurahNumber":20,"VerseNumber":7,"Text":"Na o pakatanogun Ka so Katharo, na Mata-an! a Sukaniyan na katawan Niyan so masolun a go so lubi a mapagu-uma"},{"SurahNumber":20,"VerseNumber":8,"Text":"So Allah! Da-a Tohan a salakao Rukaniyan! Ruk Iyan so manga Ngaran a manga pipiya"},{"SurahNumber":20,"VerseNumber":9,"Text":"Ino a miyakatalingoma Ruka so Totholan ko Musa"},{"SurahNumber":20,"VerseNumber":10,"Text":"Gowani a makailai sa Apoi: Na Pīitharo Iyan ki Karoma Niyan: A apa kano; ka Mata-an! A Sakun na miyakailai Ako sa Apoi; kalokalo kawitan Ko sukano ron sa barabad, o di na makato-on Nako si-i ko Apoi sa nana-o"},{"SurahNumber":20,"VerseNumber":11,"Text":"Na kagiya a makatalingomaon, na Kiyatalowan: Hai Musa"},{"SurahNumber":20,"VerseNumber":12,"Text":"Mata-an! A Sakun na Sakun so Kadnan Ka! Na Ndaingka so dowa a Talompa-a Ķa: Mata-an! A Suka na matatago ko Balintad a Soti a giya Tuwa"},{"SurahNumber":20,"VerseNumber":13,"Text":"Na Sakun na Pinili Akun Suka: Na Pakinugangka so Ipagilaham (Ruka)"},{"SurahNumber":20,"VerseNumber":14,"Text":"Mata-an! A Sakun na Sakun so Allah: Da-a Tohan a salakaoRakun: Na simba-a Kongka, go / Pamayandugun Ka so Sambayang sa Pananadum Rakun"},{"SurahNumber":20,"VerseNumber":15,"Text":"Mata-an! A so Bangkit na phakatalingoma-marani a paguuma-an Ko Sukaniyan-ka-an mibalas ko oman i isa ginawa so galubuk iyan"},{"SurahNumber":20,"VerseNumber":16,"Text":"Na o ba Ka on ka-alangi o tao a di ron Mapaparatiyaya go inonotan niyan so nunga iyan, ka Mabinasa Ka"},{"SurahNumber":20,"VerseNumber":17,"Text":"Na antona-a angkanan a shisi-i sa Kawanan Ka, hai Musa"},{"SurahNumber":20,"VerseNumber":18,"Text":"Pitharo Iyan: Giyaya na Badas Akun: A ipuphanukun Nakun Sukaniyan, go ipuphangawit Akun oto (sa Pukhun) o Kambing Akun, go adun a manga Osba Ko ron a pud"},{"SurahNumber":20,"VerseNumber":19,"Text":"Pitharo (o Allah): ithogun Ka, hai Musa"},{"SurahNumber":20,"VerseNumber":20,"Text":"Na ini ithog Iyan, na sa maoto na Sukaniyan na Nipai, a gi-i ndoladola sa maga-an"},{"SurahNumber":20,"VerseNumber":21,"Text":"Pitharo (o Allah): Kowa-angka Sukaniyan, go di Ka khaluk: Ka phakandodun Nami bo Sukaniyan ko butad Iyan a paganai"},{"SurahNumber":20,"VerseNumber":22,"Text":"Go soludun Ka a Limangka ko kilid Ka: Ka-an makambowat a Masindao, a kuna a ba Panggal,Tanda pun a salakao"},{"SurahNumber":20,"VerseNumber":23,"Text":"Ka phakailain Nami Suka ko manga tanda Amı a manga Ala"},{"SurahNumber":20,"VerseNumber":24,"Text":"Songka ko Pir-aon, ka Mataan! A Sukaniyan na miyangakowala"},{"SurahNumber":20,"VerseNumber":25,"Text":"Pitharo (o Musa): Kadnan Ko! Pakalowagangka Rakun so Rarub Akun"},{"SurahNumber":20,"VerseNumber":26,"Text":"Go Lubodangka Rakun so Showa-an Nakun"},{"SurahNumber":20,"VerseNumber":27,"Text":"Go Pakalowayangka so kabigur o dila Akun"},{"SurahNumber":20,"VerseNumber":28,"Text":"Ka-aniran Kasaboti so Katharo Akun"},{"SurahNumber":20,"VerseNumber":29,"Text":"Go Sunggai Akongka sa Washir a pud ko tonganai Akun"},{"SurahNumber":20,"VerseNumber":30,"Text":"So Haroun, a Pagari Ko"},{"SurahNumber":20,"VerseNumber":31,"Text":"Bakhushun Ka Sukaniyan ko Bagur Akun"},{"SurahNumber":20,"VerseNumber":32,"Text":"Go Pakatompokangka Sukaniyan ko Galubuk Akun"},{"SurahNumber":20,"VerseNumber":33,"Text":"Ka Angka Mi Ruka Puphakatasbik sa madakul"},{"SurahNumber":20,"VerseNumber":34,"Text":"Go ana Mi Suka Katatadumi sa madakul"},{"SurahNumber":20,"VerseNumber":35,"Text":"Mata-an! A Suka i tatap a phagilai Rukami"},{"SurahNumber":20,"VerseNumber":36,"Text":"Pitharo (o Allah): A Sabunar a ini bugai Ruka so Panguningka, hai Musa"},{"SurahNumber":20,"VerseNumber":37,"Text":"Na Sabunsabunar a ini Pangalimo Ami Suka ko kiyaokitan a salakao"},{"SurahNumber":20,"VerseNumber":38,"Text":"Gowani a i [laham Ami ki Ina a Ka so Iphagilaham]"},{"SurahNumber":20,"VerseNumber":39,"Text":"(Sa Pitharo-on:) Tagowangka Sukaniyan (a Musa) ko Kaban, na anodangka ko Lawasaig a Nail: Na Pimpirun Sukaniyan o Lawasaig a Nail ko thuba-an, ka-an makowa o Ridowai Akun go Ridowai Niyan: Na Tiyagowangko Suka sa kakası a pho-on Rakun: Go Angka mapagoyagoyag si-i ko Palihara Akun"},{"SurahNumber":20,"VerseNumber":40,"Text":"Gowani a puphulalakao si Babaingka na gi-i Niyan Tharo-on: O torowi ko sukano sa tao a makambaromitan non? Na Piyakandod ami Suka ki Ina a Ka, ka-an makapiya Ginawa Niyan go an ndi makamboboko. Na Miyamono Ka sa tao, na siyabut Ami Suka pho-on ko rata a ginawa, go Piyanupungan Nami Suka a manga tupung. Na miyakatarug Ķa sa miyakapira ragon ko manga tao sa Madiyan; oriyan niyan na miyakaoma Ka sa Takdir Akun, hai Musa"},{"SurahNumber":20,"VerseNumber":41,"Text":"Go Pinili Akun Suka (a siyana-an) o ginawa Ko"},{"SurahNumber":20,"VerseNumber":42,"Text":"Lalakao Ka, Suka go si Pagaringka, rakhus o manga Tanda Akun, go di Niyo paparina so Tadum Rakun"},{"SurahNumber":20,"VerseNumber":43,"Text":"Songkano a Dowa, ko Piraon, Mata-an! A sukaniyan na miyangakowala"},{"SurahNumber":20,"VerseNumber":44,"Text":"Na Mbitiyarain Niyo sukaniyan, sa lalag a malinanuk, ka kalokalo o sukaniyan na makapaginungka, o di na maluk"},{"SurahNumber":20,"VerseNumber":45,"Text":"Pitharo Iran a Dowa: Kadnan Nami! Mata-an! A Sukami na ipukhaluk Ami i1 ba Kami niyan sakotika-a, o di na magoman a kapuphangakowala niyan"},{"SurahNumber":20,"VerseNumber":46,"Text":"Pitharo (o Allah): Di Kano khaluk: Mata-an! A Sakun na babidIyo: Pukhanug Akun go Pukhailai Yakun (so khasowa Iyo)"},{"SurahNumber":20,"VerseNumber":47,"Text":"Na Songkano Ron, na Tharowa Niyo: A Mata-an! A Sukami a Dowa na Sogo o Kadnan ka: Na bokaingka rukami so manga Moriyatao o Israil, go dingka siran Pushiksa-a: Sabunar a adun a mini oma Miruka a Tanda, a pho-on koKadnan ka! Na so Kalilintad na si-iko tao a komidug ko Torowan"},{"SurahNumber":20,"VerseNumber":48,"Text":"Mata-an! A Sukami na Sabunar a ini Ilaham Rukami a Mata-an! A so siksa na si-i ko tao a tomiyaplis go tomiyalikhod"},{"SurahNumber":20,"VerseNumber":49,"Text":"Pitharo (o Pīira-aon): Anta- wa-a i Kadnan Niyo hai Musa"},{"SurahNumber":20,"VerseNumber":50,"Text":"Pitharo (o Musa): Aya Kadnan Nami na so inibugai Niyan ko oman 1i isa Shai so ini Adun non, oriyan niyan na Pinngonana-o Niyan"},{"SurahNumber":20,"VerseNumber":51,"Text":"Pitharo (o Pir-aon): Antona-a miyasowa o manga pagtao a miyanga-o ona"},{"SurahNumber":20,"VerseNumber":52,"Text":"Pitharo (o Musa): So Katawi ron na si-i ko Kadnan Ko, ka matatago ko Kitab: Di Kharibat so Kadnan Ko, go di Khalipat"},{"SurahNumber":20,"VerseNumber":53,"Text":"So inisunggai Niyan rukano so Lopa a miyakayat, go tiyagowan kano Niyan non sa manga lalan; go Piyakatoron Niyan a pho-on ko Kawang so ig; na adun a Puphakambowatun Nami sa sabap on a pishoson a Mangunguto a mbidabida"},{"SurahNumber":20,"VerseNumber":54,"Text":"Kangkano (ron) go Pagupura niyo (ron) so manga Ayam iyo: Mata-an! A adun a matatago ro-o man a titho a manga Tanda ko adun a manga gudaguda iyan"},{"SurahNumber":20,"VerseNumber":55,"Text":"Inadun Nami sukano a phoon ko Lopa, go ron Nami sukano phakakasoya, go ron Nami sukano phakagumawa so khaokitan a salakao"},{"SurahNumber":20,"VerseNumber":56,"Text":"Na Sabunsabunar a piyakiilai Yami (ko Pir-aon) so manga Tanda Ami sa kalangolangowan niyan, na tomiyaplis go somiyangka"},{"SurahNumber":20,"VerseNumber":57,"Text":"Pitharo (o Pir-aon): Ba aya kiyasong Ka rukami na Angka Mingka mapaka-awa ko Lopa ami sabap ko Balik Matangka, hai Musa"},{"SurahNumber":20,"VerseNumber":58,"Text":"Na Mata-an a khawitan nami Suka dun sa balik Mata a lagid iyan! Na tundo Ka ko lut ami go so lut Ka sa kaputhalabok, di kami ron ndoratsukami go Suka-(si-i ko) darpa a kasosokodan (Rukutano)"},{"SurahNumber":20,"VerseNumber":59,"Text":"Pitharo (o Musa): Aya kathalabok iyo na so Alongan a Kalilang, go malimod so manga Manosiya ko kiporo o Alongan"},{"SurahNumber":20,"VerseNumber":60,"Text":"Na tomiyalikhod so Pir-aon: Na tinimo iyan so antangan niyan, oriyan niyan na miyakatalingoma"},{"SurahNumber":20,"VerseNumber":61,"Text":"Pitharo kiran o Musa: Dowan dowan kano! Di niyo pagangkoba so Allah sa kabokhag, ka ı binasa Niyan rukano so siksa: Na Sabunar a kiyawiswisan so tao a inangkob iyan (so Allah)"},{"SurahNumber":20,"VerseNumber":62,"Text":"Na Piyamagodasa-an niran i showa-an niran, ko ndolondolonan niran, go piyagunus iran so bitiyara (ran)"},{"SurahNumber":20,"VerseNumber":63,"Text":"Pitharo iran: A Mata-an! A giya Dowaya na titho a manga Balik Mata: A kabaya Iran a mapakaawa kano Iran ko Lopa iyo sa misabap ko Balik Mata Iran, go mailang Iran so okit iyo a makalulubi"},{"SurahNumber":20,"VerseNumber":64,"Text":"Na timowa niyo so antangan niyo, oriyan niyan na talingoma kano a khishisinundai: Na Sabunar a Miyakada-ag sa Alongan nai so tao a miyakaombao"},{"SurahNumber":20,"VerseNumber":65,"Text":"Pitharo iran: Hai Musa! Na ithog Ka o di na mabaloi kami a paganai a tao a minithog"},{"SurahNumber":20,"VerseNumber":66,"Text":"Pitharo Iyan: Kuna, ka ithog kano! Na sa maoto na so manga tali ran go so manga badas iran-na aya kaguguda-a Niyan non pho-on ko Balik Mata iran-na Mata-an noto! A puphamanola"},{"SurahNumber":20,"VerseNumber":67,"Text":"Na kiyagudi-an sa si-i bo ko Ginawa Niyan sa kaluk so Musa"},{"SurahNumber":20,"VerseNumber":68,"Text":"Pitharo Ami: Di Ka pukhaluk! Mata-an! A Suka na Suka i Maporo"},{"SurahNumber":20,"VerseNumber":69,"Text":"Na ithogun Ka so shisi-i ko Kawanan Ka: Ka-a Niyan malolok so biyaloi ran; Mata-an! A so biyaloi ran na limpangan o Balik Mata: Na di Phakada-ag so Balik Mata, apiya anda lomiyabo"},{"SurahNumber":20,"VerseNumber":70,"Text":"Na miyamangi omung so manga Balik Mata sa Khipakasosodod: Pitharo iran: Piyaratiyaya Mi so Kadnan o Haroun a go so Musa"},{"SurahNumber":20,"VerseNumber":71,"Text":"Pitharo (o Pir-aon): Ino niyo Pharatiyaya-a Sukaniyan a da akun sukano pun kaidini? Mata-an! A Sukaniyan i titho a Goro niyo, a so Miyangundao rukano ko Balik Mata! Na Mata-an a pamotolan ko dun so manga lima niyo go so manga Ai niyo sa di magonod, go Mataan a sola-an ko sukano dun ko manga kayo a Qormah: Go Mataan a katokawan niyo dun, o antawa-a rukami i lubi a sangat i siksa go lubi a kakal"},{"SurahNumber":20,"VerseNumber":72,"Text":"Pitharo iran: Di Ami suka dun ipulawan ko miyakaoma rukami a manga Rarayag a Karina, a go so Miyadun Rukami! Na nggolalanun ka i ipunggolalan ka: Si-ingka bo mipungolalan sangkai a Kaoyagoyag ko doniya"},{"SurahNumber":20,"VerseNumber":73,"Text":"Mata-an! A Sukami, na Piyaratiyaya Mi so Kadnan Nami: Ka o ba Niyan Rukami Napiya so manga kasala-an Nami, go so initugul ka Rukami sukaniyan a Balik Mata: Na so Allah i lubi a Mapiya go lubi a Tatap"},{"SurahNumber":20,"VerseNumber":74,"Text":"Mata-an naya! A sa dun sa tao a makatalingoma ko Kadnan Niyan a baradosa,- na Mata-an! A bagiyan niyan so Naraka Jahannam: Di ro-o Pha-tai go di Khaoyag (sa Kaoyag a mapiya)"},{"SurahNumber":20,"VerseNumber":75,"Text":"Na sa dun sa makatalingoma Rukaniyan a Mapaparatiyaya a Sabunar a Pinggalubk Iyan so manga pipiya,- na siran man i khibagiyan"},{"SurahNumber":20,"VerseNumber":76,"Text":"ko manga Daradat a manga Poporo,76. Manga Sorga a Tatap, a Puphamangondas ko kababa-an niyan so manga Lawasaig: Makakakal siran ro-o: Na giyoto man i balas ko tao a Mishoti"},{"SurahNumber":20,"VerseNumber":77,"Text":"Na Sabunsabunar a ini Ilaham Ami ko Musa: A Pangulumun Ka so manga Oripun Ko, na mbaalun Ka siran sa lalan ko Kalodan a mamara, di Ka khawan i ba Kano raota go di Ka khaluk"},{"SurahNumber":20,"VerseNumber":78,"Text":"Na tiyondog Siran o Pir-aon rakhus o manga tantara iyan, na Minitanggob kiran so Kalodan so nganin a minitanggob kiran"},{"SurahNumber":20,"VerseNumber":79,"Text":"Na miyadadag o Pir-aon so pagtao niyan, go da niyan Matoro"},{"SurahNumber":20,"VerseNumber":80,"Text":"Hai manga Moriyatao o Israil! Sabunar a siyabut Ami sukano ko ridowai niyo, go ini phasada Ami sukano ko kilid o Palao sa kawanan, go Initoron Nami rukano so Manna go so (Papanok a) Salwwa"},{"SurahNumber":20,"VerseNumber":81,"Text":"(Pitharo Ami:) Kangkano ko manga pipiya ko nganin a ini Pagupur Ami rukano, go di kano ron Phumalawani, ka matangkud rukano so Rarangit Akun: Na sa dun sa matangkud on so Rarangit Akun na Sabunar a mabinasa"},{"SurahNumber":20,"VerseNumber":82,"Text":"Na Mata-an! A Sakun na titho a Manapi ko tao a Mithaobat, go Miyamaratiyaya, go Minggalubuk sa Mapiya,- oriyan niyan na komidug ko ontol"},{"SurahNumber":20,"VerseNumber":83,"Text":"Na antona-a i minipagalokalok Ka (sa Kiya-ona Ingka) ko Pagtaongka, hai Musa"},{"SurahNumber":20,"VerseNumber":84,"Text":"Pitharo Iyan: Siran na kataya siran si-i ko Talikhodan Ko (a matotondog Ako iran): Na miyagalokalok Ako Ruka Kadnan Ko, ka-o Bangka Kasowatun"},{"SurahNumber":20,"VerseNumber":85,"Text":"Pitharo (o Allah): Na Mataan! A Sukami na tiniyoba Ami so Pagtaongka ko oriyan Ka (ko Kiyabulagangka kiran): Ka diyadag siran o Samiri"},{"SurahNumber":20,"VerseNumber":86,"Text":"Na mimbalingan so Musa ko pagtao Niyan a Pukhararangitan a Makamboboko. Piīitharo Iyan: Hai pagtao Akun! Ba kano da diyandi-i o Kadnan niyo sa diyandi a mapiya? Ba rukano miyathai so masa? Antawa-a ba niyo kabaya a matangkud rukano so Rarangit a pho-on ko Kadnan niyo, sa kiyandorat iyo ko diyandi Akun"},{"SurahNumber":20,"VerseNumber":87,"Text":"Pitharo iran: Kuna a ba kami mindorat ko diyandi i Ka, sa ba sabap ko kapa-ar ami: Na ogaid na piyakaawid kami sa manga pupunud pho-on ko imbolawan o pagtao, na inipangithog ami oto (ko Apoi), ka lagid oto a kiya-ithog o Samiri"},{"SurahNumber":20,"VerseNumber":88,"Text":"A inigumao niyan kiran a maito a Sapi: A lawas iyan, a Phagunga Na Pitharo iran: A kati-i so Tohan niyo, go Tohan o Musa, na miyalipat"},{"SurahNumber":20,"VerseNumber":89,"Text":"Ba iran ndi khailai a da-a khisumbag iyan kiran a Katharo, go da-a Mipapa-ar iyan kiran a Morala o di na Ompiya"},{"SurahNumber":20,"VerseNumber":90,"Text":"Na Sabunsabunar a Pitharo kiran o Haroun gowani: A Hai pagtao Akun! Giyabo a kinitupungun rukano ron: Ka Mata-an! A aya Kadnan niyo na so (Allah a) Masalinggagao: Na Onoti Ako niyo go onoti niyo so Sogowan Ko"},{"SurahNumber":20,"VerseNumber":91,"Text":"Pitharo iran: Diyami dun itharug a karurutuki ami ron Somimba, taman sa di makabaling rukami so Musa"},{"SurahNumber":20,"VerseNumber":92,"Text":"Pitharo (o Musa): Hai Haroun! Antona-a i miyakarun Ruka, gowani a Mailaingka siran a miyadadag siran"},{"SurahNumber":20,"VerseNumber":93,"Text":"Sa Dangka Rakun kaonoti? Inongka Shoranga so Sogowan Ko"},{"SurahNumber":20,"VerseNumber":94,"Text":"Pitharo Haron: Hai Wata i Ina! Dingka nggandura so Sompa Akun go giya Olo Akun! Mata-an! A Sakun na inikaluk Akun o Bangka Matharo: A inoparik Ka so manga Moriyatao o Israil, go Dangka Kanayawi so lalag Akun"},{"SurahNumber":20,"VerseNumber":95,"Text":"Pitharo (o Musa): Antona-a i Siyowa Aka, Hai Samiri"},{"SurahNumber":20,"VerseNumber":96,"Text":"Pitharo iyan: A miya-ilai akun so da iran mailai sukaniyan: Na komimus ako sa sakumus ko lakao o Sogo, na ini ithog akun non: Na giyoto i ini barayat rakun o ginawa ko"},{"SurahNumber":20,"VerseNumber":97,"Text":"Pitharo (o Musa): Na awa ka! Na Mata-an a ruk ka ko Kaoyagoyag so gi-ingka Katharowa: Sa da-a kashukhowai; go Mata-an! A adun a ruk ka a diyandi a di ka-on ndun makandorat: Na ilayangka so Tohan ka, a so tiyatap ka a Kapushimba-angka-on: Mata-an a Thotongun Nami dun sukaniyan oriyan niyan na Mata-an a ikayambur ami dun sukaniyan ko Kalodan sa titho a ka kayambur"},{"SurahNumber":20,"VerseNumber":98,"Text":"Aya bo a Tohan niyo na so Allah: So da-a Tohan a salakao Rukaniyan: Rangkom Iyan a katao so langowan taman"},{"SurahNumber":20,"VerseNumber":99,"Text":"Lagid aya a Kapuphanothola Mi Ruka ko saba-ad ko manga Totholan ko andang a miya-ona: Na Sabunar a bigan Nami Suka pho-on ko Hadapan Nami sa Pananadum"},{"SurahNumber":20,"VerseNumber":100,"Text":"Sa dun sa tomalikhodon, na Mata-an! A sukaniyan na Phakaawid ko Alongan a Qiyamah sa mapunud"},{"SurahNumber":20,"VerseNumber":101,"Text":"Makakakal siran non: Na Miyakaratarata a bagiyan niran ko Alongan a Qiyamah a awid"},{"SurahNumber":20,"VerseNumber":102,"Text":"Si-i ko Alongan a Iyopun so Sanggakala: Na limodun Nami so manga Baradosa, sa Alongan noto, a khikabobota"},{"SurahNumber":20,"VerseNumber":103,"Text":"Na mipuphamagutonga iran kondolondolonan niran: A da-a minitarug iyo a rowar ko sapolo (gawi-i)"},{"SurahNumber":20,"VerseNumber":104,"Text":"Sukamıi i Mata-o ko gi-i ran Tharo-on: ko masa a gi-i Tharo-on o Maka-o ontol kiran i Pamikiran: A da-a kiyapakatarug iyo a rowar ko Salongan"},{"SurahNumber":20,"VerseNumber":105,"Text":"Na ipagisha iran Ruka so manga Palao: Na Tharowangka: a ikhayontong sukaniyan o Kadnan Ko sa Samporna a ka kayontong"},{"SurahNumber":20,"VerseNumber":106,"Text":"Na ibagak Iyan (so Lopa) a Pantar a mamumunas"},{"SurahNumber":20,"VerseNumber":107,"Text":"A da-a Khailaingka-on a Maluluna, go da-a Mibobobong"},{"SurahNumber":20,"VerseNumber":108,"Text":"Sa Alongan noto na kaonotan niran so Puphananawag: Sa daa kakhorikori on: Na mapunut so manga Sowara ko (Allah a) Masalinggagao: Na da-a khanug Ka a rowar sa dalupuk"},{"SurahNumber":20,"VerseNumber":109,"Text":"Sa Alongan noto na di Phakanggai a gona so kapangongogopan inonta so tao a inidinan Sukaniyan o (Allah a) Masalinggagao, go Miyasowaton sa Katharo"},{"SurahNumber":20,"VerseNumber":110,"Text":"Katawan Niyan so kasasangoran niran go so katatalikhodan niran: Go di iran khasushub Sukaniyan a Kata-o"},{"SurahNumber":20,"VerseNumber":111,"Text":"Na Makapangalimbaba-an so manga Paras ko (Allah a) Oyagoyag, a Thatandingan: Na Sabunar a kiyawiswisan so tao a miyakaawid sa Kandarowaka"},{"SurahNumber":20,"VerseNumber":112,"Text":"Na sa dun sa tao a nggalubuk ko manga pipiya, a Sukaniyan na Mapaparatiyaya, na di mawan sa ba kasalimboti go ba kakorangi (so Amal Iyan a Mapiya)"},{"SurahNumber":20,"VerseNumber":113,"Text":"Na lagid aya a Kinitoronun Nami Rukaniyan a Qur-an a basa Arab-go phisalinsalin Nami magosai ko solud Iyan so pangangaluk, ka-an siran Makapananggila, o di na makabago kiran sa Undao"},{"SurahNumber":20,"VerseNumber":114,"Text":"Na Maporo so Allah, a Phapa-ar, a Bunar! Na Dingka Punggaga-ani (Ya Muhammad) so Qur-an ko da pun kapopos o kipushampain Ruka-on, na tharowangka: Kadnan Ko! Omani Yakongka sa Kata-o"},{"SurahNumber":20,"VerseNumber":115,"Text":"Na Sabunsabunar a diniyandi-an Nami so Adam, gowani, na Miyalipat: Go da-a miyato-on Nami ron a katutukhus"},{"SurahNumber":20,"VerseNumber":116,"Text":"Na gowani na Pitharo Ami ko manga Malaikat: Pangalimbabaan kano ko Adam, na Miyangalimbaba-an siran, inonta so iblis: Ka somiyangka"},{"SurahNumber":20,"VerseNumber":117,"Text":"Na Pitharo Ami: Hai Adam! Mata-an! A giyaya na Ridowaingka go si Karomangka: Na o ba kano niyan Mapaka-awa ko Sorga, ka marasai Ka"},{"SurahNumber":20,"VerseNumber":118,"Text":"Mata-an! A ruk Ka a Dingka ro-o ka Khaor go di Ka Khatalandiyang"},{"SurahNumber":20,"VerseNumber":119,"Text":"Go Mata-an! A Suka na di Ka ro-o Mawao, go di Ka ranti-an a Alongan"},{"SurahNumber":20,"VerseNumber":120,"Text":"Na piyangonsi Sukaniyan o Shaitan: Pitharo iyan: Hai Adam! Ba ko Ruka Thoro-on so Kayo a katatap, go Kapa-ar a di khada"},{"SurahNumber":20,"VerseNumber":121,"Text":"Na Komiyan Siran non, na miyapayag Kiran so Aorat Iran: Go aya miyata-ad iran, na giya kapuphanangkir Iran, ko Raon sa Sorga: A minisapung Iran ko Aorat Iran; na siyorang o Adam so Kadnan Niyan, na Miyaribat"},{"SurahNumber":20,"VerseNumber":122,"Text":"Oriyan niyan na pinili Skaniyan o Kadnan Niyan: Na Piyakataobat Iyan, go Tiyoro Iyan"},{"SurahNumber":20,"VerseNumber":123,"Text":"Pitharo Iyan: A tupad kano, pho-on Rukaniyan (a Sorga) langon, so saba-ad Rukano na ridowai o saba-ad: Amai ka adun a Makatalingoma Rukano a pho-on Rakun a Torowan, na sa dun sa Monot ko Torowan Ko, na di madadag, go di marasali"},{"SurahNumber":20,"VerseNumber":124,"Text":"Na sa dun sa tomalikhod ko Tadum Rakun, na Mata-an! A adun a ruk iyan a Kaoyagoyag a masimpit, go witun Nami sukaniyan ko Kalilimod ko Alongan a Qiyamah a bota"},{"SurahNumber":20,"VerseNumber":125,"Text":"Tharo-on niyan: Kadnan Ko! antona-a i sabap a Kiyawıitangka rakun ko kalilimod a bota ko, a Sabunar a miyabaloi ako a Puphakailai (si-i sa doniya)"},{"SurahNumber":20,"VerseNumber":126,"Text":"Tharo-on (o Allah): A lagid a nan, a miyakatalingoma Ruka so manga Ayat Ami, na piyakalipatan ka oto: Na lagid a nan, a sa Alongan nai, na Pulipatangka"},{"SurahNumber":20,"VerseNumber":127,"Text":"Go lagid aya a kambalasi Ami ko tao a Mimalawani go da niyan Paratiyaya-a so manga Ayat o Kadnan Niyan: Na Mata-an a so siksa ko Akhirat i lubi a sangat go kakal"},{"SurahNumber":20,"VerseNumber":128,"Text":"Ino kiran nda Makanggonanao so madakul a bininasa Mi ko miya-ona an niran a pud ko manga pagtao (a miyanga-o ona), a Puphakalalakao siran ko Piyamagingudan niran? Mata-an! A adun a matatago ro-o man a titho a manga Tanda ko adun a manga gudaguda iyan"},{"SurahNumber":20,"VerseNumber":129,"Text":"Na o da so Katharo a miyaona a pho-on ko Kadnan Ka, na Mata-an a khabaloi (so siksa) a Tatap, go so ta-a lik a miyapunto"},{"SurahNumber":20,"VerseNumber":130,"Text":"Na Tigurangka so gi-i ran Katharo: Go Puthasbikun Ka so Podi o Kadnan Ka, ko da pun so Kasubang o Alongan, go so da pun so Kasudup Iyan; go so saba-ad ko manga Oras ko Gagawi-i, na Puthasbik Ka, go so manga kilid o ka-daondao: Ka-angka Masowat"},{"SurahNumber":20,"VerseNumber":131,"Text":"Na Dingka Phakasagata so (Kailai o) dowa Matangka ko Piyakisawitan Nami kiran noto a pishoson a Parayasan ko Kaoyagoyag ko Doniya, ka iputhupung Amı kiran noto: Na so Riskhi o Kadnan Ka (ko Sorga) i mapiya go Tatap"},{"SurahNumber":20,"VerseNumber":132,"Text":"Na Sogo-on Ka ko Ta-alok Ruka so Sambayang, go Phantang Ka si-i Rukaniyan. Di Kami Ruka phanguni sa Pagupur: Sukami i Puphagupur Ruka. Na so khabolosan (a Mapiya) na bagiyan o Manananggila"},{"SurahNumber":20,"VerseNumber":133,"Text":"Na Piīitharo iran: A ino a daa Khitalingoma Niyan rukutano a Tanda a pho-on ko Kadnan Niyan? Bada-a miyakatalingoma kiran a Karina a so matatago ko manga Kitab a Paganaıi"},{"SurahNumber":20,"VerseNumber":134,"Text":"Na opama ka Mata-an! A inibinasa Mi kiran so siksa ko onaan naya, na Putharo-on niran ndun: Kadnan Nami! Ino kamingka da Sogowi sa Sogo, ka-a nami kaonoti so manga Ayat Ka ko da-a mi pun kapakaito a go kahina"},{"SurahNumber":20,"VerseNumber":135,"Text":"Tharowangka: A oman i isa na Nomanayao: Na nayao kano, ka katokawan niyo bo o antawa-a i khimangaruk ko lalan a Ontol, go sa miyakatoman"}]}