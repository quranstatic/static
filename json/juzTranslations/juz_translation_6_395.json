{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":4,"VerseNumber":148,"Text":"ALLAH kötü dil kullanılmasını sevmez. Zulme uğrayanlar başka. ALLAH İşitendir, Bilendir"},{"SurahNumber":4,"VerseNumber":149,"Text":"Bir iyiliği açığa vurur veya gizlerseniz, yahut bir kötülüğü affederseniz, ALLAH Affedendir, Güçlüdür"},{"SurahNumber":4,"VerseNumber":150,"Text":"ALLAH'a ve elçisine karşı çıkanlar, ALLAH ile elçilerinin arasını ayırmak isteyenler, \"Bir kısmına inanıp bir kısmını inkar ederiz,\" diyenler ve bu ikisi arasında bir yol edinmek isteyenler"},{"SurahNumber":4,"VerseNumber":151,"Text":"İşte bunlar gerçek inkarcılardır. İnkarcılar için acıklı bir azap hazırlıyoruz"},{"SurahNumber":4,"VerseNumber":152,"Text":"ALLAH'a ve elçilerine inanan ve onların hiçbiri arasında ayırım yapmayanların da ödüllerini ileride verecek. ALLAH Bağışlayandır, Rahimdir"},{"SurahNumber":4,"VerseNumber":153,"Text":"Kitap halkı, senin kendilerine gökten bir kitap indirmeni istiyor. Musa'dan bunun daha büyüğünü istemiş ve, \"Bize ALLAH'ı fiziksel olarak göster,\" demişlerdi. Böyle sınırı aşmalarından ötürü onları yıldırım çarptı. Kendilerine apaçık deliller gelmesine rağmen buzağıya taptılar. Onları yine affettik. Musa'ya da apaçık bir yetki verdik"},{"SurahNumber":4,"VerseNumber":154,"Text":"Kendilerinden söz alırken Sina Dağını üzerlerine kaldırdık. Onlara, \"Kapıdan alçak gönüllü olarak girin,\" dedik. Onlara, \"Cumartesi yasağını çiğnemeyin,\" dedik; onlardan sağlam bir söz aldık"},{"SurahNumber":4,"VerseNumber":155,"Text":"Sözlerini bozmalarından, ALLAH'ın ayet ve delillerini inkar etmelerinden, peygamberleri haksız yere öldürmelerinden ve \"Sabit fikirliyiz,\" demelerinden ötürü, evet inkarlarından ötürü ALLAH onların anlayışlarını mühürledi. Bunun için pek azı inanırlar"},{"SurahNumber":4,"VerseNumber":156,"Text":"İnkarlarından ve Meryem hakkında büyük bir yalan uydurmalarından ötürü"},{"SurahNumber":4,"VerseNumber":157,"Text":"Ve ALLAH'ın elçisi \"Meryem oğlu İsa Mesih'i öldürdük,\" demelerinden ötürü... Oysa onu öldürmediler ve onu asmadılar; fakat öyle yaptıklarını sandılar. Tüm mezhepler bu konuda kuşku içindedir. Onların bu konuda bir bilgisi yok; sadece zanna uyuyorlar. Kesin olarak onu öldürmediler"},{"SurahNumber":4,"VerseNumber":158,"Text":"Tersine, ALLAH onu kendisine yükseltti; ALLAH Üstündür, Bilgedir"},{"SurahNumber":4,"VerseNumber":159,"Text":"Kendilerine kitap verilenlerden her biri ölümünden önce ona inanmak zorunda idi. Diriliş Günü ise o onlara karşı tanık olacaktır"},{"SurahNumber":4,"VerseNumber":160,"Text":"Yahudilerin işledikleri zulümlerden ve bir çok kişiyi ALLAH yolundan çevirmelerinden dolayı kendilerine daha önce helal kılınmış temiz nimetleri yasakladık"},{"SurahNumber":4,"VerseNumber":161,"Text":"Menedildikleri halde tefecilik yapmalarından ve halkın parasını haksızlıkla yemelerinden ötürü... Onların inkarcılarına acıklı bir azap hazırladık"},{"SurahNumber":4,"VerseNumber":162,"Text":"Ancak aralarındaki derin ilim sahipleri ve inananlar, sana indirilene ve senden önce indirilen(ler)e inanır. Namazı gözetir, zekatı verir, ALLAH'a ve ahiret gününe inanırlar; bunlara büyük bir ödül vereceğiz"},{"SurahNumber":4,"VerseNumber":163,"Text":"Nuh'a ve ondan sonra gelen peygamberlere vahyettiğimiz gibi sana da vahyettik. İbrahim'e, İsmail'e, İshak'a, Yakub'a ve soyuna, İsa'ya, Eyyub'a, Yunus'a, Harun'a, ve Süleyman'a da vahyetmiş, Davud'a da Zebur vermiştik"},{"SurahNumber":4,"VerseNumber":164,"Text":"Sana önceden anlattığımız elçilere ve anlatmadığımız elçilere de... Ve ALLAH Musa ile de kelimelerle konuşmuştu"},{"SurahNumber":4,"VerseNumber":165,"Text":"Müjdeler ve uyarılar getiren elçiler... Ki tüm bu elçilerden sonra insanların ALLAH'a karşı bir bahaneleri kalmasın. ALLAH Üstündür, Bilgedir"},{"SurahNumber":4,"VerseNumber":166,"Text":"Fakat ALLAH, sana indirdiğine tanıklık eder. Onu kendi bilgisiyle indirdi. Melekler de buna tanıklık eder. Tanık olarak ALLAH yeter"},{"SurahNumber":4,"VerseNumber":167,"Text":"İnkar edenler ve ALLAH'ın yolundan alıkoyanlar tamamıyla sapıtmışlardır"},{"SurahNumber":4,"VerseNumber":168,"Text":"İnkar edip zulmedenleri ALLAH ne bağışlayacak, ne de onlara bir yol gösterecektir"},{"SurahNumber":4,"VerseNumber":169,"Text":"Yalnız cehennemin yolu hariç. Orada sürekli kalacaklar. Bu, ALLAH'a pek kolaydır"},{"SurahNumber":4,"VerseNumber":170,"Text":"İnsanlar! Elçi Rabbinizden gerçeği getirmiştir. Kendi yararınız için inanmalısınız. İnkar ederseniz, bilin ki göklerde ve yerde ne varsa ALLAH'ındır. ALLAH Bilendir, Bilgedir"},{"SurahNumber":4,"VerseNumber":171,"Text":"Kitaplılar! Dininizde sınırı aşmayın. ALLAH hakkında yalnız gerçeği söyleyin. Meryem oğlu İsa Mesih, sadece ALLAH'ın elçisi ve Meryem'e gönderdiği kelimesi ve O'ndan gelen bir candır. ALLAH'a ve elçilerine inanın. \"Üçtür,\" demeyin. Kendi yararınız için buna son verin. Biricik tanrı yalnız ALLAH'tır. O, çocuk sahibi olmaktan yücedir. Göklerde ve yerde ne varsa O'nundur. Vekil olarak ALLAH yeter"},{"SurahNumber":4,"VerseNumber":172,"Text":"Ne Mesih, ne de yakın melekler ALLAH'ın kulu olmayı küçüklük saymaz. Kim O'na kulluğu küçük görür de büyüklük taslarsa, bilsin ki O, onların hepsini huzuruna toplayacak"},{"SurahNumber":4,"VerseNumber":173,"Text":"İnanıp erdemli davrananların ödüllerini eksiksiz ödeyecek ve lütfundan onlara daha fazla verecektir. Küçümseyip kibirlenenleri ise acıklı bir azapla cezalandıracak. Kendilerine ALLAH'tan başka ne bir sahip ve ne de bir yardımcı bulamıyacaklardır"},{"SurahNumber":4,"VerseNumber":174,"Text":"İnsanlar! Rabbinizden size bir kanıt geldi ve üzerinize apaçık bir ışık indirdik"},{"SurahNumber":4,"VerseNumber":175,"Text":"ALLAH'a inanıp O'na sarılanları ise kendi rahmetine ve lütfuna kabul edecek, onları dosdoğru bir yola sokarak kendisine yöneltecektir"},{"SurahNumber":4,"VerseNumber":176,"Text":"Sana danışıyorlar. De ki: \"ALLAH size eşsiz ve çocuksuz olan kişinin mirası hakkında şu hükmü açıklıyor: Ölen erkeğin çocuğu olmayıp bir kız kardeşi varsa, bıraktığı mirasın yarısı kız kardeşinindir. Fakat, (ölen kişi) çocuğu olmayan kız kardeşse, erkek kız kardeşinin mirasının tamamını alır. Varisler iki kız kardeş ise, bırakılanın üçte ikisi onlarındır. Kardeşler, erkeklerden ve kadınlardan oluşuyorsa, erkeğe kadının iki katı kadar pay verilir.\" Şaşırmamanız için ALLAH size böylece açıklıyor. ALLAH her şeyi Bilendir"},{"SurahNumber":5,"VerseNumber":1,"Text":"İnananlar, anlaşmalarınızı uygulayın. Size okunacak olanların dışındaki hayvanlar size helal kılındı. Yalnız ihramda iken avlanmayı helal saymamak koşuluyla... ALLAH dilediği hükmü verir"},{"SurahNumber":5,"VerseNumber":2,"Text":"İnananlar! Ne ALLAH'ın koyduğu dinsel törenlere, ne kutsal aya, ne kurbana, ne onları işaretleyen çelenklere ve ne de Rab'lerinin lütuf ve rızasını aramak için Kutsal Ev'e doğru yola çıkanlara saygısızlık etmeyin. İhramdan çıktığınız zaman avlanabilirsiniz. Sizi Kutsal Mescid'den çeviren bir topluluğa olan kininizden dolayı provakasyona gelip saldırganlaşmayın. İyilik ve erdemlilikte yardımlaşın. Kötülük ve düşmanlıkta yardımlaşmayın. ALLAH'ı dinleyin. ALLAH'ın cezası çetindir"},{"SurahNumber":5,"VerseNumber":3,"Text":"Leş, kan, domuzun eti ve ALLAH'tan başkasına adananlar size haram kılındı. Canları çıkmadan kesmeniz hariç, boğulmuş, vurulmuş, düşmüş, boynuzlanmış ve canavar tarafından yenmiş hayvanlar, kutsallaştırılmış taşlar üzerinde boğazlanarak fal oklarıyladağıtılanlar, evet bunlar kötüdür. Bugün size dininizi olgunlaştırdım, size nimetimi tamamladım ve size din olarak islam'ı beğendim. Kim açlıktan dolayı zorda kalırsa, günaha istekle yönelmeden yerse ona günah yoktur. Çünkü ALLAH Bağışlayandır, Rahimdir"},{"SurahNumber":5,"VerseNumber":4,"Text":"Kendilerine neyin helal olduğunu sana soruyorlar. De ki, \"Size temiz yiyecekler helal edilmiştir. ALLAH'ın size öğrettiğinden öğreterek yetiştirdiğiniz köpek ve şahin gibi avcı hayvanların sizin için yakaladıklarını da yiyin ve üzerlerinde ALLAH'ın ismini anın.\" ALLAH'ı dinleyin. ALLAH hesabı çabuk görür"},{"SurahNumber":5,"VerseNumber":5,"Text":"Bugün size iyi ve temiz şeyler helal kılındı. Kitap halkının yiyeceği size helaldir. Sizin de yiyecekleriniz onlara helaldir. Mehirlerini ödemeniz, zina etmeyip namuslu davranmanız ve gizli dost tutmamanız koşuluyla, inananlardan iffetli kadınlarla ve sizden önce kendilerine kitap verilenlerden iffetli kadınlarla evlenmeniz size helaldir. Kim inanmayı kabul etmezse tüm yaptıkları boşa çıkmıştır ve o, ahirette de kaybedenlerdendir"},{"SurahNumber":5,"VerseNumber":6,"Text":"İnananlar! Namaza kalktığınız zaman: (1) Yüzünüzü yıkayın, (2) ellerinizi dirseklere kadar yıkayın, (3) başınızı sıvazlayın, (4) ve ayaklarınızı da topuklara kadar (sıvazlayın/yıkayın). Cinsel ilişkide bulunmuşsanız yıkanınız. Hasta veya yolcu iseniz, yahut tuvaletten gelmiş, yahut kadınlarla cinsel ilişkide bulunmuş ve su bulamamışsanız, temiz bir toprağa yönelip yüzünüzü ve kollarınızı onunla sıvazlayın. ALLAH size güçlük çıkarmak istemez. Ancak sizi temizlemek ve üzerinizdeki nimetini tamamlamak istiyor. Olur ki şükredersiniz"},{"SurahNumber":5,"VerseNumber":7,"Text":"ALLAH'ın üzerinizdeki nimetini ve O'nunla yaptığınız sözleşmeyi hatırlayın: \"İşittik ve itaat ettik,\" demiştiniz. ALLAH'ı dinleyin; ALLAH içinizde olanları biliyor"},{"SurahNumber":5,"VerseNumber":8,"Text":"İnananlar! ALLAH için adaleti gözeterek tanıklık edin. Bir topluluğa olan kininiz sizi adaletli davranmaktan alıkoymasın. Adaletli davranmak daha erdemlidir. ALLAH'ı dinleyin. ALLAH yaptıklarınızı haber alır"},{"SurahNumber":5,"VerseNumber":9,"Text":"ALLAH, inanıp iyi işler yapanlara bir bağışlanma ve büyük bir ödülü söz verdi"},{"SurahNumber":5,"VerseNumber":10,"Text":"İnkar edip ayetlerimizi yalanlayanlara gelince, onlar cehennem halkıdır"},{"SurahNumber":5,"VerseNumber":11,"Text":"İnananlar! ALLAH'ın size olan nimetini hatırlayın: Hani bir topluluk size el uzatmağa yeltenmişti de onların ellerini sizden çekmişti. ALLAH'ı dinleyin. İnananlar ALLAH'a güvensin"},{"SurahNumber":5,"VerseNumber":12,"Text":"ALLAH, İsrail oğullarından söz almıştı ve içlerinden on iki başkan göndermiştik. ALLAH demişti ki: \"Namazı gözetirseniz, zekatı verirseniz, elçilerime inanıp onlara saygılı olursanız ve (erdemli bir yaşam sürmek suretiyle) ALLAH'a güzel bir borç verirseniz sizinle beraberim. Günahlarınızı örter, içlerinden ırmaklar akan bahçelerde ağırlarım. Artık sizden kim bundan sonra inkar ederse doğru yolu sapıtmış olur"},{"SurahNumber":5,"VerseNumber":13,"Text":"Sözlerini bozdukları için onları lanetledik, kalplerini katılaştırdık. Sözlerin anlamını bağlamından kaydırırlar. Uyarıldıkları şeylerin bir kısmını unuttular. Onların çoğundan sürekli ihanet göreceksin. Onları affet ve aldırma. ALLAH güzel davrananları sever"},{"SurahNumber":5,"VerseNumber":14,"Text":"Biz Hristiyanız,\" diyenlerden de söz almıştık. Ancak onlar da uyarıldıkları şeylerin bir kısmını unuttu. Bu yüzden diriliş gününe kadar aralarına düşmanlık ve kin saldık. Yaptıkları her şeyi ALLAH onlara bildirecek"},{"SurahNumber":5,"VerseNumber":15,"Text":"Kitap halkı, kitabın gizlediğiniz bir çok bölümünü açığa çıkaran ve bir çoğunu da yüzünüze vurmayan elçimiz geldi size. ALLAH'tan bir ışık ve apaçık bir kitap da geldi size"},{"SurahNumber":5,"VerseNumber":16,"Text":"Onunla ALLAH, rızasını gözetenleri barış ve huzur yollarına ulaştırır, izniyle onları karanlıklardan aydınlığa çıkararak onları dosdoğru yola iletir"},{"SurahNumber":5,"VerseNumber":17,"Text":"ALLAH Meryem oğlu Mesih'tir,\" diyenler elbette kafir olmuşlardır. De ki: \"ALLAH Meryem oğlu Mesih'i, annesini ve hatta yeryüzündekilerin tümünü helak etmek isterse, kim buna engel olabilir?\" Göklerin, yerin ve arasındakilerin egemenliği ALLAH'a aittir. Dilediğini yaratır. ALLAH herşeye Gücü Yetendir"},{"SurahNumber":5,"VerseNumber":18,"Text":"Yahudiler ve Hristiyanlar, \"Biz ALLAH'ın çocukları ve sevgilileriyiz,\" dediler. \"Öyleyse günahlarınızdan ötürü neden sizi cezalandırıyor? Siz sadece O'nun yarattığı insanlardansınız,\" de. Dileyeni/dilediğini de bağışlar, dileyeni/dilediğini de cezalandırır. Göklerin, yerin ve bunlar arasındakilerin egemenliği ALLAH'a ait olup dönüş de O'nadır"},{"SurahNumber":5,"VerseNumber":19,"Text":"Kitap halkı! Elçiler arasındaki bir boşluk döneminden sonra size elçimiz gelmiş bulunuyor ve size gerçekleri anlatıyor ki \"Bize bir müjdeleyici ve uyarıcı gelmedi,\" demeyesiniz. ALLAH her şeye Gücü Yetendir"},{"SurahNumber":5,"VerseNumber":20,"Text":"Musa, halkına şöyle demişti: \"Ey halkım, ALLAH'ın üzerinizdeki nimetini hatırlayın: aranızdan peygamberler çıkardı, sizi özgür kimseler kıldı ve toplumların hiçbirine vermediğini size verdi"},{"SurahNumber":5,"VerseNumber":21,"Text":"Halkım! ALLAH'ın size ayırdığı kutsal toprağa girin. Geri dönmeyin, yoksa kaybedersiniz"},{"SurahNumber":5,"VerseNumber":22,"Text":"Dediler ki: \"Musa, orada zorba bir topluluk var. Onlar oradan çıkmadıkça biz asla oraya girmeyiz. Çıkarlarsa gireriz"},{"SurahNumber":5,"VerseNumber":23,"Text":"Korku duyanların arasında, ALLAH'ın kendisine nimet verdiği iki kişi, \"Üstlerine kapıdan yürüyün. Kapıdan girerseniz kesinlikle siz yeneceksiniz. İnanıyorsanız ALLAH'a güvenin,\" dedi"},{"SurahNumber":5,"VerseNumber":24,"Text":"Musa, onlar orada oldukça biz oraya asla girmeyiz. Sen ve Rabbin gidip savaşın; biz burda oturuyoruz,\" dediler"},{"SurahNumber":5,"VerseNumber":25,"Text":"O da bunun üzerine: \"Rabbim, ben ancak kendime ve kardeşime söz geçirebiliyorum. Bizimle yoldan çıkmış bu topluluğun arasını ayır,\" dedi"},{"SurahNumber":5,"VerseNumber":26,"Text":"Orası onlara kırk yıl boyunca yasaklanmıştır; yeryüzünde şaşkın şaşkın dolaşacaklar. Yoldan çıkmış bir topluluk için üzme kendini"},{"SurahNumber":5,"VerseNumber":27,"Text":"Onlara Adem'in iki oğlunun olayını doğru anlat. Birer kurban adamışlardı da, birisinden kabul edilmiş, diğerinden edilmemişti. \"Seni öldüreceğim!,\" dedi. \"ALLAH ancak erdemli olanlardan kabul eder,\" dedi"},{"SurahNumber":5,"VerseNumber":28,"Text":"Beni öldürmek için elini bana uzatırsan, seni öldürmek için ben elimi sana uzatmayacağım. Ben, tüm yaratıkların sahibi ALLAH'tan korkarım"},{"SurahNumber":5,"VerseNumber":29,"Text":"Günahımı günahınla birlikte yüklenerek cehenneme girmeni isterim. Zalimler böyle cezalandırılır"},{"SurahNumber":5,"VerseNumber":30,"Text":"Egosu onu, kardeşini öldürmeye kışkırttı. Onu öldürdü ve böylece kaybetti"},{"SurahNumber":5,"VerseNumber":31,"Text":"ALLAH kardeşinin cesedini nasıl gömeceğini göstermek için yeri eşeleyen bir karga gönderdi. \"Yazık bana; kardeşimin cesedini gömme konusunda bu karga kadar bile olamadım,\" diyerek pişman oldu"},{"SurahNumber":5,"VerseNumber":32,"Text":"Bunun için İsrail oğullarına şunu yazdık: Kim, cinayet işlememiş veya yeryüzünde bozgunculuk yapmamış bir kişiyi öldürürse tüm insanları öldürmüş gibidir. Kim de o canı yaşatırsa, bütün insanları yaşatmış gibi olur. Elçilerimiz onlara apaçık delillerle geldiler. Buna rağmen onların çoğu hemen sonra yeryüzünde azgınlık yapmaya başladılar"},{"SurahNumber":5,"VerseNumber":33,"Text":"ALLAH ve elçisi ile savaşan ve yeryüzünde bozgunculuk için uğraşanların cezası: Öldürülmeleri veya asılmaları, veya el ve ayaklarının çaprazlama kesilmesi, veya yerlerinden sürülmeleridir. Bu, dünyada görecekleri bir aşağılanma. Ahirette ise büyük bir ceza var"},{"SurahNumber":5,"VerseNumber":34,"Text":"Kendilerini yakalamadan önce tevbe edenler başka. Bilesiniz ki ALLAH Bağışlayandır, Rahimdir"},{"SurahNumber":5,"VerseNumber":35,"Text":"İnananlar ALLAH'ı dinleyin, O'na ulaşmak için yol arayın ve O'nun yolunda cihad edin ki başarasınız"},{"SurahNumber":5,"VerseNumber":36,"Text":"İnkarcılar, yeryüzündekilerin hepsine ve bir o kadarına da sahip olsalardı ve onları diriliş gününün azabından kurtulmak için fidye verselerdi kendilerinden kabul edilmezdi. Onlara acıklı bir azap var"},{"SurahNumber":5,"VerseNumber":37,"Text":"Ateşten çıkmak isterler; ama çıkamazlar. Onlar sürekli bir cezaya mahkum olmuşlardır"},{"SurahNumber":5,"VerseNumber":38,"Text":"Erkek hırsızın ve kadın hırsızın ellerini, yaptıklarına karşılık kesin. Bu ALLAH'ın öngördüğü bir caydırma yöntemidir. ALLAH Güçlüdür, Bilgedir"},{"SurahNumber":5,"VerseNumber":39,"Text":"Kim yaptığı bu haksızlıktan sonra tevbe ederek düzelirse, ALLAH yönelişini kabul eder. ALLAH kuşkusuz Bağışlayandır, Rahimdir"},{"SurahNumber":5,"VerseNumber":40,"Text":"Göklerin ve yerin egemenliğinin ALLAH'a ait olduğunu bilmez misin? Dilediğine azap eder, dilediğini bağışlar. ALLAH her şeye Gücü Yetendir"},{"SurahNumber":5,"VerseNumber":41,"Text":"Ağızlarıyla \"İnandık,\" dedikleri halde kalpleriyle inanmıyanların inkarcılıktaki gayretleri seni üzmesin. Yahudilerin bir grubu var ki yalana kulak veriyor, seninle hiç karşılaşmamış bir topluluğu dinliyor. Kelimelerin anlamını kaydırıp. \"Size bu verilirse alın, bu verilmezse sakının,\" diyorlar. ALLAH birini şaşırtmak isterse ALLAH'a karşı kimse ona yardım edemez. İşte onlar, ALLAH'ın kalplerini temizlemeyi dilemediği kişiler. Onlar için dünyada aşağılanma, ve ahirette de büyük bir azap var"},{"SurahNumber":5,"VerseNumber":42,"Text":"Yalana kulak veriyor, yasadışı yoldan yiyorlar. Sana gelirlerse, ister aralarında hüküm ver, istersen yüz çevir. Onlardan yüz çevirdiğin taktirde sana hiç bir zarar veremezler. Hüküm verirsen, aralarında adaletle hüküm ver. ALLAH adaletli olanları sever"},{"SurahNumber":5,"VerseNumber":43,"Text":"İçinde ALLAH'ın hükmü bulunan Tevrat yanlarında dururken nasıl olur da ondan yüz çevirip de seni hakem yapıyorlar? Onlar aslında inanmıyor"},{"SurahNumber":5,"VerseNumber":44,"Text":"İçinde hidayet ve ışık bulunan Tevrat'ı biz indirdik. müslüman peygamberler onunla Yahudiler arasında hüküm veriyorlardı. Hahamlar ve din bilginleri de ALLAH'ın kitabından emredildikleri şeylerle hüküm verirler ve onun üzerine tanık olurlardı. Halkıululamayın, beni ululayın ve ayetlerimi ucuz bir fiyata satmayın. ALLAH'ın indirdiği ile hüküm vermeyenler inkarcıdır"},{"SurahNumber":5,"VerseNumber":45,"Text":"Orada onlara: Cana can, göze göz, buruna burun, kulağa kulak, dişe diş ve yaralara ödeşmeyi emrettik. Kim bu hakkından vazgeçerse günahlarını örter. ALLAH'ın indirdiği ile hüküm vermeyenler zalimdir"},{"SurahNumber":5,"VerseNumber":46,"Text":"Onların ardından, önceki Tevrat'ı doğrulayıcı olarak Meryem oğlu İsa'yı gönderdik. Ona, içinde hidayet ve ışık bulunan, önceki Tevratı doğrulayan ve erdemliler için bir kılavuz ve öğüt olan İncil'i verdik"},{"SurahNumber":5,"VerseNumber":47,"Text":"İncil halkı ALLAH'ın onda indirdiğiyle hüküm versin. Kim ALLAH'ın indirdiği ile hüküm vermezse işte onlar yoldan çıkanlardır"},{"SurahNumber":5,"VerseNumber":48,"Text":"Kendinden önceki kitapları doğrulayan, onların yerine geçen bu kitabı, gerçekleri kapsayıcı olarak sana indirdik. ALLAH'ın sana indirdiğiyle aralarında hüküm ver. Sana gelen gerçekleri bırakıp onların hevesine uyma. Her biriniz için bir yasa ve yöntem belirledik. ALLAH dileseydi hepinizi bir tek toplum yapardı. Ancak, size verdikleriyle sizleri sınıyor. İyilikte yarışın. Hepinizin dönüşü ALLAH'adır. Ayrılığa düştüğünüz konuları size bildirecek"},{"SurahNumber":5,"VerseNumber":49,"Text":"Aralarında ALLAH'ın indirdiği ile hüküm vermelisin. Onların keyfine uyma. ALLAH'ın sana indirdiklerinin bir kısmından sakın seni şaşırtmasınlar. Yüz çevirirlerse, demek ki ALLAH bazı günahları yüzünden onları cezalandırmak istiyor. Gerçekten insanların çoğu yoldan çıkmıştır"},{"SurahNumber":5,"VerseNumber":50,"Text":"Yoksa cahillik dönemindeki yasaları mı arıyorlar? Bilgiye dayanan kesin inanç sahipleri için ALLAH'tan daha güzel yasa koyucu olabilir mi"},{"SurahNumber":5,"VerseNumber":51,"Text":"İnananlar, Yahudileri ve Hristiyanları dost edinmeyin. Onlar birbirlerinin dostudur. Sizden kim onlarla dost olursa onlardan sayılır. ALLAH zalim toplumu doğru yola iletmez"},{"SurahNumber":5,"VerseNumber":52,"Text":"Kalplerinde hastalık bulunanların, \"Başımıza bir bela gelmesinden korkuyoruz,\" diyerek onların arasında dolanıp durduklarını göreceksin. Olur ki ALLAH, zaferi veya kendi tarafından bir emri getirir de, içlerinde gizledikleri düşüncelerinden dolayı pişman olurlar"},{"SurahNumber":5,"VerseNumber":53,"Text":"O zaman inananlar, \"Sizinle beraber olduklarına bütün güçleriyle ALLAH adına yemin edenler bunlar mı,\" diyecek. Çabaları boşa çıkmış ve zarar etmişlerdir"},{"SurahNumber":5,"VerseNumber":54,"Text":"İnananlar, kim dininden dönerse şunu bilsin: ALLAH sevdiği bir toplumu getirir; onlar da O'nu sever. İnananlara karşı alçak gönüllü, kafirlere karşı güçlü ve pektirler. ALLAH yolunda cihad ederler, kınayanın kınamasından çekinmezler. Bu, ALLAH'ın lütfudur; onu dilediğine verir. ALLAH Cömerttir, Bilendir"},{"SurahNumber":5,"VerseNumber":55,"Text":"Gerçek dostlarınız, ALLAH, elçisi ve namazı gözetip alçak gönüllü olarak zekatı veren müminlerdir"},{"SurahNumber":5,"VerseNumber":56,"Text":"Kim ALLAH'ı, elçisini ve inananları dost edinirse bilsin ki ALLAH'ın partisi üstün gelecek"},{"SurahNumber":5,"VerseNumber":57,"Text":"İnananlar, sizden önceki kitap halkı ve inkarcılar arasında dininizi alay ve eğlence konusu yapanları dost edinmeyin. İnanmış iseniz ALLAH'ı dinlemelisiniz"},{"SurahNumber":5,"VerseNumber":58,"Text":"Namaza çağırdığınızda onunla alay edip eğlendiler. Düşünmeyen bir topluluktur onlar"},{"SurahNumber":5,"VerseNumber":59,"Text":"De: \"Kitaplılar! ALLAH'a, bize indirilene ve önceki indirilenlere inandık diye mi yoldan çıkmış olan çoğunluğunuzla bize karşı nefret besliyorsunuz"},{"SurahNumber":5,"VerseNumber":60,"Text":"De: \"ALLAH katında bundan daha kötü bir durumu size bildireyim mi? ALLAH kime lanet ve gazap ederek maymunlar, domuzlar, putperestler haline sokmuşsa, işte o kimseler yer bakımından daha kötü ve doğru yoldan en çok sapmış olanlardır"},{"SurahNumber":5,"VerseNumber":61,"Text":"Size geldiklerinde, \"İnandık,\" dediler. Oysa yanınıza inkarlarıyla girip inkarlarıyla çıkmışlardı. Onların gizlediklerini ALLAH daha iyi biliyor"},{"SurahNumber":5,"VerseNumber":62,"Text":"Onların çoğunu günahta, düşmanlıkta ve haram yemekte koşuşurken görürsün. Yaptıkları ne kötü"},{"SurahNumber":5,"VerseNumber":63,"Text":"Hahamları ve din adamları onları bu günah sözleri söylemekten, haram yemekten menetmeli değil miydi? İşledikleri ne fena"},{"SurahNumber":5,"VerseNumber":64,"Text":"Yahudiler \"ALLAH'ın eli bağlı,\" dedi. Aslında elleri bağlı olanlar kendileri. Halbuki O'nun iki eli de açık olup dilediği gibi harcamakta. Rabbinden sana indirilenler çoğunun azgınlığını ve inkarını arttıracak. Diriliş Gününe kadar aralarına düşmanlık ve kin saldık. Her ne zaman savaş için ateş yaksalar ALLAH onu söndürmüştür. Yeryüzünde bozgunculuk yapmak için dolaşırlar. ALLAH ise bozguncuları sevmez"},{"SurahNumber":5,"VerseNumber":65,"Text":"Kitap halkı inanıp erdemli davransa günahlarını örterek onları bol nimetli bahçelere yerleştirirdik"},{"SurahNumber":5,"VerseNumber":66,"Text":"Tevrat'ı, İncil'i ve kendilerine indirilenleri uygulasalardı onları baştan ayağa nimetlere boğardık. İçlerinde ılımlı bir toplum varsa da çoğu kötülük işlemekte"},{"SurahNumber":5,"VerseNumber":67,"Text":"Elçi, Rabbinden sana indirileni duyur. Bunu yapmazsan O'nun elçiliğini duyurmamış olursun. ALLAH seni halktan koruyacak. ALLAH inkarcıları doğru yola iletmez"},{"SurahNumber":5,"VerseNumber":68,"Text":"De, \"Kitaplılar! Tevrat'ı, İncil'i ve Rabbinizden size indirileni uygulamadıkça hiç bir dayanağınız olmaz.\" Rabbinden sana indirilenler, onların çoğunun azgınlık ve inkarını arttırır. İnkarcı toplum için kendini üzme"},{"SurahNumber":5,"VerseNumber":69,"Text":"İnananlar, Yahudiler, diğer dinlerden olanlar ve Hıristiyanlardan kim () ALLAH'a ve () ahiret gününe inanır ve () erdemli bir yaşam sürerse onlar için bir korku yoktur ve onlar üzülmeyecekler de"},{"SurahNumber":5,"VerseNumber":70,"Text":"İsrail oğullarından söz almış, onlara elçiler göndermiştik. Her ne zaman hoşlarına gitmeyen bir şeyle onlara bir elçi gittiyse bir kısmını yalanlayıp bir kısmını da öldürdüler"},{"SurahNumber":5,"VerseNumber":71,"Text":"Test edilmeyeceklerini sandılar, körleşip sağırlaştılar. Sonra ALLAH yönelişlerini kabul etti; fakat buna rağmen çoğu yine körleşip sağırlaştı. ALLAH Yaptıklarını görmekte"},{"SurahNumber":5,"VerseNumber":72,"Text":"ALLAH, Meryem oğlu Mesih'tir,\" diyenler elbette inkar etmiştir. Oysa Mesih, \"İsrail oğulları! benim de sizin de Rabbiniz olan ALLAH'a kul olun,\" demişti. Kim ALLAH'a ortak koşarsa ALLAH ona cenneti yasaklar, yeri de ateş olur. Zalimler için yardımcıda bulunmaz"},{"SurahNumber":5,"VerseNumber":73,"Text":"ALLAH, üçün üçüncüsüdür,\" diyenler inkar etmiştir. Oysa bir tek Tanrı'dan başka tanrı yok. Bu sözlerine son vermezlerse, inkarcılarına acıklı bir azap dokunacak"},{"SurahNumber":5,"VerseNumber":74,"Text":"Hâlâ ALLAH'a yönelip ondan bağışlanma dilemiyecekler mi? ALLAH Bağışlayandır, Rahimdir"},{"SurahNumber":5,"VerseNumber":75,"Text":"Meryem oğlu Mesih elçiden başka bir şey değildi. Ondan önce de nice elçiler gelip geçmişti. Annesi de doğru sözlüydü. Her ikisi de yemek yerdi. Ayetlerimizi onlara nasıl açıkladığımıza dikkat et de buna rağmen nasıl da yüz çevirmekte olduklarını gör"},{"SurahNumber":5,"VerseNumber":76,"Text":"De, \"ALLAH'tan başka, size zarar ve yarar veremiyenlere mi tapıyorsunuz? ALLAH İşitir, Bilir"},{"SurahNumber":5,"VerseNumber":77,"Text":"De, \"Kitaplılar, dininiz konusunda gerçeğin ötesine gitmeyin. Daha önce sapan, çok kimseyi de saptıran, böylece doğru yolu kaybeden bir topluluğun heveslerini izlemeyin"},{"SurahNumber":5,"VerseNumber":78,"Text":"İsrail oğullarının inkarcıları, hem Davud'un hem Meryem oğlu İsa'nın diliyle lanetlenmişti. Zira onlar isyan edip sınır tanımıyorlardı"},{"SurahNumber":5,"VerseNumber":79,"Text":"Yaptıkları kötülükler konusunda birbirlerini uyarmıyorlardı. Yaptıkları ne kötü idi"},{"SurahNumber":5,"VerseNumber":80,"Text":"Çoklarının inkarcılarla dost olduğunu görürsün. Nefislerinin kendileri için gönderdiği şey ne kötü. ALLAH onlara gazap etmiştir; azapta sürekli kalacaklar"},{"SurahNumber":5,"VerseNumber":81,"Text":"ALLAH'a, peygambere ve ona indirilene inansalardı, onları dost edinmezlerdi. Ne var ki, çoğu yoldan çıkmış bulunuyor"}]}