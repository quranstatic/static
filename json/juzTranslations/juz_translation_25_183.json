{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":41,"VerseNumber":47,"Text":"Zuwa gare Shi ake mayar da sanin Sa'a. Kuma waɗansu 'ya'yan itace ba su fita daga kwasfofinsu, kuma wata mace ba ta yin ciki, kuma ba ta haihuwa, face da saninSa, kuma a ranar da Yake kiran su (Ya ce): \"Ina abokan tarayyaTa?\" Sai su ce, \"Mun sanar da Kai babu mai bayar da shaida da haka nan daga gare mu"},{"SurahNumber":41,"VerseNumber":48,"Text":"Kuma abin da suka kasance suna kira a gabanin haka ya ɓace musu, kuma suka yi zaton cewa ba su da wata mafaka"},{"SurahNumber":41,"VerseNumber":49,"Text":"Mutum ba ya kosawa daga addu 'ar neman alheri kuma idan sharri ya shafe shi, sai ya zama mai yanke kauna, Mai nuna kasawa"},{"SurahNumber":41,"VerseNumber":50,"Text":"Kuma lalle idan Mun ɗanɗana masa wata rahama daga gareMu, daga bayan wata cuta ta shafe shi, lalle zai ce, \"Wannan (ni'ima) tawa ce kuma ba ni zaton Sa'a mai tsayuwa ce, kuma lalle idan aka mayar da ni zuwa ga Ubangijina, haƙiƙa, ina da makoma mafi kyau, a wurin Sa.\" To, lalle za Mu ba da labari ga waɗanda suka kafirta game da abin da suka aikata, kuma lalle Muna ɗanɗana musu daga azaba, Mai kauri"},{"SurahNumber":41,"VerseNumber":51,"Text":"Kuma idan Muka yi ni'ima ga mutum, sai ya bijire, kuma ya nisantar da gefensa, kuma idan sharri ya same shi, sai ya zama ma'abucin addu'a mai faɗi"},{"SurahNumber":41,"VerseNumber":52,"Text":"Ka ce: \"Ashe, kun gani! Idan (Alƙur'ani) ya kasance daga Allah ne, sa'an nan kun kafirta a game da Shi, wane ne mafi ɓata daga wanda yake yana a cikin saɓani manisanci (daga gaskiya)"},{"SurahNumber":41,"VerseNumber":53,"Text":"Za Mu nuna musu ayoyin Mu a cikin sasanni da kuma cikin rayukansu, har ya bayyana a gare su cewa lalle (Alƙur'ani), shi ne gaskiya. Ashe, kuma Ubangijinka bai isa ba, ga cewa lalle Shi halartacce ne a kan kowane abu ne"},{"SurahNumber":41,"VerseNumber":54,"Text":"To lalle su, suna a cikin shakka daga gamuwa da Ubangijinsu. To, lalle Shi, Mai kewayewane ga dukan kome ne"},{"SurahNumber":42,"VerseNumber":1,"Text":"H. M"},{"SurahNumber":42,"VerseNumber":2,"Text":"I. S. K"},{"SurahNumber":42,"VerseNumber":3,"Text":"Kamar wancan *(asirin) Allah, Mabuwayi, Mai hikima, ke yin wahayi zuwa gare ka da zuwa ga waɗanda ke gabaninka"},{"SurahNumber":42,"VerseNumber":4,"Text":"(Allah) Shi ne da abin da ke cikin sammai da abin da ke cikin ƙasa, kuma Shi ne Maɗaukaki, Mai girma"},{"SurahNumber":42,"VerseNumber":5,"Text":"Sammai na kusan su tsage daga bisansu, kuma mala'iku na yin tasihi game da gode wa Ubangijinsu kuma suna istigfari domin wanda ke cikin ƙasa. To, lalle Allah Shi ne Mai gafara, Mai jin ƙai"},{"SurahNumber":42,"VerseNumber":6,"Text":"Kuma waɗanda suka riƙi waɗansu majiɓinta waɗanda ba Shi ba Allah ne Mai tsaro a kansu, kuma kai, ba wakili ne a kansu ba"},{"SurahNumber":42,"VerseNumber":7,"Text":"Kuma kamar haka ne Muka yi wahayin abin karantawa (Alƙur'ani) na Larabci zuwa gare ka, domin ka yi gargaɗi ga Uwar Alƙaryu (Makka) da wanda ke a kewayenta, kuma ka yi gargaɗi game da ranar taruwa, babu shakka gare ta, wata ƙungiya tana a cikin Aljanna kuma wata ƙungiya tana a cikin sa'ir"},{"SurahNumber":42,"VerseNumber":8,"Text":"Kuma da Allah Ya so, da Ya haɗa su al'umma guda, kuma Amma Yana shigar da wanda Ya so a cikin rahamarSa alhali kuwa azzalumaii ba su da, wani majiɓinci, kuma ba su da wani mataimaki"},{"SurahNumber":42,"VerseNumber":9,"Text":"Ko kuma sun riƙi wanin Sa majiɓinta? To Allah Shi ne Majiɓinci, kuma Shi ne ke rayar da matattu alhali kuwa Shi, Maiikon yi ne a kan dukan kome"},{"SurahNumber":42,"VerseNumber":10,"Text":"Kuma abin da kuka saɓa wa juna a cikinsa ko mene ne, to, hukuncinsa (a mayar da shi) zuwa ga Allah. Wancan Shi ne Allah Ubangijina, a gare Shi na dogara, kuma zuwa gare Shi nake mayar da al'amarina"},{"SurahNumber":42,"VerseNumber":11,"Text":"(Shi ne) Mai ƙaga halittar sammai da ƙasai, Ya sanya muku ma'aura daga jinsinku, kuma (Ya sanya) daga dabbobi maza da mata, Yana halitta ku a cikinsu, wani abu bai zama kamar tamkarSa ba, kuma Shi ne Mai ji, Mai gani"},{"SurahNumber":42,"VerseNumber":12,"Text":"Shi ne da mabuɗan sammai da ƙasa Yana shimfiɗa arziki ga wanda ya so kuma Yana hukuntawa. Lalle ne, Shi Masani ne ga dukan kome"},{"SurahNumber":42,"VerseNumber":13,"Text":"Ya shar'anta muku, game da addini, abin da Ya yi wasiyya da shi ga Nuhu da abin da Muka yi wahayi da shi zuwa gare ka, da abin da Muka yi wasiyya da shi ga Ibrahim da Musa da Isa, cewa ku tsayar da addini sosai kuma kada ku rarrabu a cikinsa. *Abin da kuke kira zuwa gare shi,** ya yi nauyi a kan masu shirki. Allah na zaɓen wanda Yake so zuwa gare Shi, kuma Yana shiryar da wanda ke tawakkali gare Shi, ga hanyar Sa"},{"SurahNumber":42,"VerseNumber":14,"Text":"Kuma ba su rarraba ba face bayan da ilmi ya je musu, domin zalunci a tsakaninsu kuma ba domin wata kalma* ta gabata ba daga Ubangijinka, zuwa ga wani ajali ambatacce, da an yi hukunci a tsakaninsu. Kuma lalle ne waɗanda aka gadar wa Littafi daga bayansu, haƙiƙa, suna cikin shakka a gare shi, mai sanya kokanto"},{"SurahNumber":42,"VerseNumber":15,"Text":"Saboda haka, sai ka yi kira kuma kai ka daidaitu kamar yadda aka umurce ka, kuma kada ka bi son zuciyoyinsu, kumaka ce, \"Na yi imani da abin da Allah Ya saukar na littafi, kuma an umurce ni da in yi adalci a tsakaninku. Allah ne Ubangijinmu, kuma Shi ne Ubangijinku, ayyukanmu na gare mu, kuma ayyukanku na gare ku, kuma babu wata hujja a tsakaninmu da tsakaninku. Allah zai tara mu, kuma zuwa gare Shi makoma take"},{"SurahNumber":42,"VerseNumber":16,"Text":"Kuma waɗannan da ke jayayya a cikin al'amarin Allah daga bayan an karɓa masa, hujjarsu ɓatacciya ce a wurin Ubangijinsu, kuma akwai fushi a kansu, kuma suna da wata azaba mai tsanani"},{"SurahNumber":42,"VerseNumber":17,"Text":"Allah ne Wanda Ya saukar da Littafi da gaskiya, da sikeli. Kuma me ya sanar da kai (cewa ana) tsammanin Sa'ar kusa take"},{"SurahNumber":42,"VerseNumber":18,"Text":"Waɗanda ba su yi imani da ita ba, (su) ke neman gaggautowarta. Alhali kuwa waɗanda suka yi imani, masu tsoro ne daga gare ta, kuma sun sani, cewa ita gaskiya ce. To, lalle ne waɗanda ke shakka a cikin Sa'a, haƙiƙa, suna a cikin ɓata Mai nisa"},{"SurahNumber":42,"VerseNumber":19,"Text":"Allah Mai tausasawa ne ga bayinsa. Yana azurta wanda yake so, alhali kuma Shi ne Maiƙarfi, Mabuwayi"},{"SurahNumber":42,"VerseNumber":20,"Text":"Wanda ya kasance yana nufin noman Lahira za Mu ƙara masa a cikin nomansa, kuma wanda ya kasance yana nufin noman duniya, za Mu sam masa daga gare ta, alhali kuwa ba shi da wani rabo a cikin Lahira"},{"SurahNumber":42,"VerseNumber":21,"Text":"Ko suna da waɗansu abokan tarayya (da Allah) waɗanda suka shar'anta musu, game da addini, abin da Allah bai yi izni ba da shi? Kuma ba domin kalmar hukunci ba, da lalle, an yi hukunci a tsakaninsu. Kuma lalle azzalumai suna da azaba mai raɗaɗi"},{"SurahNumber":42,"VerseNumber":22,"Text":"Kana ganin azzalumai suna masu tsoro daga abin da suka sana'anta alhali kuwa shi abin tsoron, mai aukuwa ne gare su, kuma waɗanda suka yi imani kuma suka aikata ayyukan ƙwarai suna a cikin fadamun Aljanna suna da abin da suke so a wurin Ubangijinsu. Waccan fa ita ce falala mai girma"},{"SurahNumber":42,"VerseNumber":23,"Text":"Wancan shi ne Allah ke bayar da bushara da shi ga bayin Sa waɗanda suka yi imani kuma suka aikata ayyukan ƙwarai. Ka ce: \"Ba ni tambayar ku wata ijara a kansa, face dai soyayya ta cikin zumunta.\" Kuma wanda ya aikata wani abu mai kyau, za Mu ƙara masa kyau a cikinsa, lalle Allah Mai gafara ne, Mai godiya"},{"SurahNumber":42,"VerseNumber":24,"Text":"Ko za su ce: \"Ya ƙirƙira ƙarya ga Allah ne?\" To, idan Allah Ya so, zai yunƙe a kan zuciyarka, kuma Allah Yana shafe ƙarya kuma Yana tabbatar da gaskiya da kalmominSa. Lalle ne Shi Masani ne ga abin da ke cikin zukata"},{"SurahNumber":42,"VerseNumber":25,"Text":"Kuma Shi ne ke karɓar tuba daga bayinSa, kuma Yana Yafe ƙananan laifuffuka, alhali kuwa Yana sanin abin da kuke aikatawa"},{"SurahNumber":42,"VerseNumber":26,"Text":"Kuma Yana karɓa wa waɗannan da suka yi imani kuma suka aikata ayyukan ƙwarai, kuma Yana ƙara musu (sakamako) daga falalar Sa. Kuma kafirai suna da wata azaba mai tsanani"},{"SurahNumber":42,"VerseNumber":27,"Text":"Kuma da Allah Ya shimfiɗa arziki ga bayinSa, da sun yi zaluncin rarraba jama'a a cikin ƙasa, kuma amma Yana sassaukarwa gwargwado ga abin da Yake so. Lalle ne Shi, game da bayinSa, Mai labartawa ne, Mai gani"},{"SurahNumber":42,"VerseNumber":28,"Text":"Kuma Shi ne ke sassaukar da girgije (ruwa) a bayan sun yanke ƙauna kuma Yana watsa rahamar Sa, alhali kuwa Shi ne Majiɓinci, Mai godiya"},{"SurahNumber":42,"VerseNumber":29,"Text":"Kuma akwai daga ayoyin Sa, halittar sammai da ƙasa da abin da Ya watsa a cikinsu na dabba alhali kuwa Shi Mai iko ne ga tara su, a lokacin da Yake so"},{"SurahNumber":42,"VerseNumber":30,"Text":"Kuma abin da ya same ku na wata masifa, to, game da abin da hannayenku suka sana' anta ne kuma (Allah) Yana Yafewar (waɗansu laifuffuka) masu yawa"},{"SurahNumber":42,"VerseNumber":31,"Text":"Kuma ba ku zama masu buwaya ba a cikin ƙasa kuma ba ku da wani majiɓinci, wanin Allah, kuma ba ku da wani mataimaki"},{"SurahNumber":42,"VerseNumber":32,"Text":"Kuma akwai daga ayoyinsa, jirage masu gudana a cikin teku kamar duwatsu"},{"SurahNumber":42,"VerseNumber":33,"Text":"Idan Ya so, sai Ya kwantar da iskar, sai jiragen su yini suna masu kawaici a kan bayan tekun, Lalle ne ga wancan, haƙiƙa, akwai ayoyi ga dukan mai haƙuri, Mai godiya"},{"SurahNumber":42,"VerseNumber":34,"Text":"Ko Ya halaka su (su jiragen) saboda abin da masu su suka sana'anta, alhali kuwa Yana yafe (laifuffuka) masu yawa"},{"SurahNumber":42,"VerseNumber":35,"Text":"Kuma domin waɗanda ke jayayya a cikin ayoyin Mu su sani (cewa) ba su da wata mafaka"},{"SurahNumber":42,"VerseNumber":36,"Text":"Saboda haka abin da aka ba ku, ko mene ne, to, jin daɗin rayuwar duniya ne, kuma abin da ke a wurin Allah Shi ne mafifici, kuma Shi ne mafi wanzuwa ga waɗanda suka yi imani kuma suna dogara a kan Ubangijinsu kawai"},{"SurahNumber":42,"VerseNumber":37,"Text":"Kuma waɗanda *ke nisantar manyan zunubbai da ayyukan alfasha, kuma idan sun yi fushi, su, suna gafartawa"},{"SurahNumber":42,"VerseNumber":38,"Text":"Da waɗanda suka karɓa kira ga Ubangijinsu, kuma suka tsayar da salla, kuma al'amarinsu shawara ne a tsakaninsu, kuma daga abin da Muka azurta su suna ciyarwa"},{"SurahNumber":42,"VerseNumber":39,"Text":"Da waɗanda* idan zalunci ya same su, suna neman taimako (su rama)"},{"SurahNumber":42,"VerseNumber":40,"Text":"Kuma sakamakon cuta shi ne wata cuta kamarta, sai dai wanda Ya yafe kuma ya kyautata, to ladarsa na ga Allah. Lalle ne, Shi (Allah) ba Ya son azzalumai"},{"SurahNumber":42,"VerseNumber":41,"Text":"Kuma Lalle ne, wanda ya nemi taimakon ramawa a bayan an zalunce shi, to waɗannan babu wata hanyar zargi a kansu"},{"SurahNumber":42,"VerseNumber":42,"Text":"lnda hanyar zargi kawai take, shi ne a kan waɗanda ke zaluntar mutane kuma suna ƙetare haddin shari'a cikin ƙasa ba tare da haƙƙi ba. Waɗannan suna da azaba Mai raɗaɗi"},{"SurahNumber":42,"VerseNumber":43,"Text":"Kuma Lalle ne, wanda ya yi haƙuri kuma ya gafarta (wa wanda ya zalunce shi), to shi wancan aiki haƙiƙa, yana daga manyan al'amura (da Allah ke so)"},{"SurahNumber":42,"VerseNumber":44,"Text":"Kuma wanda* (Allah Ya ɓatar, to, ba shi da wani majiɓinci bayan Sa, kuma za ka ga azzalumai, a lokacin da suka ga azaba, suna cewa, \"Shin, akwai hanya zuwa ga komawa)"},{"SurahNumber":42,"VerseNumber":45,"Text":"Kuma kana ganin su ana gitta su a kanta, suna ƙasƙantattu saboda wulakanci, suna hange daga gefen gani ɓoyayye. Kuma waɗanda suka yi imani sai su ce, \"Lalle ne, masu hasara, su ne waɗanda suka yi hasarar rayukansu da iyalansu a Ranar ¡iyama.\" To, lalle ne, azzalumai suna a cikin wata azaba zaunanniya"},{"SurahNumber":42,"VerseNumber":46,"Text":"Kuma waɗansu majiɓinta ba su kasance ba a gare su, waɗanda ke iya taimakonsu, baicin Allah. Kuma wanda Allah Ya ɓatar, to, ba shi da wani godabe na tsira"},{"SurahNumber":42,"VerseNumber":47,"Text":"Ku karɓa wa Ubangijinku tun gabanin wani yini ya zo, babu makawa gare shi daga Allah, ba ku da wata mafaka a ranar nan, kuma ba ku iya yin wani musu"},{"SurahNumber":42,"VerseNumber":48,"Text":"To, idan sun bijire, to, ba Mu aike ka kana mai tsaro a kansu ba, babu abin da ke a kanka face iyar da Manzanci. Kuma lalle ne, Mu idan Mun ɗanɗana wa mutum wata rahama daga gare Mu, sai ya yi farin ciki da ita, kuma idan wata masifa ta same su saboda abin da hannayensu suka gabatar, to, lalle ne mutum mai tsananin kafirci ne"},{"SurahNumber":42,"VerseNumber":49,"Text":"Mulkin sammai da ƙasa na Allah kawai ne. Yana halitta abin da Yake so. Yana bayar da 'ya'ya mata ga wanda yake so, kuma Yana bayar da ɗiya maza ga wanda Yake so"},{"SurahNumber":42,"VerseNumber":50,"Text":"Ko kuma Ya haɗa su maza da mata, kuma Yana sanya wanda Ya so bakarare.* Lalle shi, Mai ilmi ne, Mai ikon yi"},{"SurahNumber":42,"VerseNumber":51,"Text":"Kuma ba ya kasancewa ga wani mutum Allah Ya yi masa magana* face da wahayi, ko daga bayan wani shamaki, ko Ya aika wani Manzo, sa'an nan Ya yi wahayi, da izninsa ga abin da Yake so. Lalle Shi, Maɗaukaki ne Mai hikima"},{"SurahNumber":42,"VerseNumber":52,"Text":"Kuma kamar wancan Mun aika wani ruhi (rai mai haɗa jama'a) zuwa gare ka, daga gare Mu. Ba ka kasance ka san abin da yake littafi ba, ko abin da Yake imani, kuma amma Mun sanya shi (ruhin, watau Alƙur'ani) wani haske ne, Muna shiryar da wanda Muke so daga cikin bayin Mu game da shi. Kuma Lalle kai, haƙiƙa, kana shiryarwa zuwa ga hanya, madaidaiciya"},{"SurahNumber":42,"VerseNumber":53,"Text":"Hanyar Allah wanda ke da mulkin abin da ke cikin sammai da abin da ke cikin ƙasa. To, zuwa ga Allah kawai al'amura ke komawa"},{"SurahNumber":43,"VerseNumber":1,"Text":"H. M"},{"SurahNumber":43,"VerseNumber":2,"Text":"Ina rantsuwa da Littafi Mabayyani"},{"SurahNumber":43,"VerseNumber":3,"Text":"Lalle Mu, Mun sanya shi abin karatu na Larabci, tsammaninku, kuna hankalta"},{"SurahNumber":43,"VerseNumber":4,"Text":"Kuma lalle, shi, a cikin uwar littafi a wurin Mu, haƙiƙa, maɗaukaki ne, bayyananne"},{"SurahNumber":43,"VerseNumber":5,"Text":"Shin, za Mu kau da kai daga saukar da hukunci daga gare ku ne domin kun kasance mutane masu ɓarna"},{"SurahNumber":43,"VerseNumber":6,"Text":"Alhali kuwa sau nawa Muka *aika wani Annabi a cikin mutanen farko"},{"SurahNumber":43,"VerseNumber":7,"Text":"Kuma wani Annabi bai je musu ba face sun kasance, game da shi, suna masu yin izgili"},{"SurahNumber":43,"VerseNumber":8,"Text":"Sai Muka halakar da waɗanda suke su ne mafiya ƙarfin damƙa daga gare su. Kuma abin misalin mutanen farkon ya shuɗe"},{"SurahNumber":43,"VerseNumber":9,"Text":"Kuma lalle ne, idan ka tambaye su, \"Wane ne ya halitta sammai da ƙasa?\" Lalle za su ce, \"Mabuwayi Mai ilmi ne Ya halitta su"},{"SurahNumber":43,"VerseNumber":10,"Text":"Wanda Ya sanya muku ƙasa shimfiɗa kuma Ya sanya muku hanyoyi a cikinta, tsammaninku za ku nemi shiryuwa"},{"SurahNumber":43,"VerseNumber":11,"Text":"Kuma Wanda Ya saukar da ruwa daga sama, a kan wani gwargwado, sai Muka rayar da gari matacce game da shi. Kamar haka nan ake fitar da ku (daga kabari)"},{"SurahNumber":43,"VerseNumber":12,"Text":"Kuma Wanda Ya halitta ma'aura dukansu, kuma Ya sanya muku, daga jirgi da dabbobin ni'ima, abin da kuke hawa"},{"SurahNumber":43,"VerseNumber":13,"Text":"Domin ku daidaitu a kan bayansa, sa'an nan ku tuna ni'imar Ubangijinku a lokacin da kuka daidaita a kansa kuma ku ce, \"Tsarki ya tabbata ga Wanda Ya hore mana wannan alhali kuwa ba mu kasance masu iya rinjaya gare Shi ba"},{"SurahNumber":43,"VerseNumber":14,"Text":"Kuma lalle mu haƙiƙa masu* juyawa muke, zuwa ga Ubangijinmu"},{"SurahNumber":43,"VerseNumber":15,"Text":"Kuma suka sanya *Masa juz'i daga bayinsa. Lalle ne mutum, haƙiƙa, mai yawan kafirci ne, mai bayyanawar kafircin"},{"SurahNumber":43,"VerseNumber":16,"Text":"Ko za Ya ɗauki 'ya'ya mata daga abin da Yake halittawa ne, kuma Ya zaɓe ku da ɗiya maza"},{"SurahNumber":43,"VerseNumber":17,"Text":"Alhali kuwa idan an bayar da bushara ga ɗayansu da abin da ya buga misali da shi ga Mai rahama, sai fuskarsa ta yini tana wadda aka baƙanta launinta, kuma yana cike da baƙin ciki"},{"SurahNumber":43,"VerseNumber":18,"Text":"Ashe, kuma (Allah zai zaɓi) wanda ake reno a cikin ƙawa alhali kuwa ga shi a husuma ba mai iya bayyanawar magana ba"},{"SurahNumber":43,"VerseNumber":19,"Text":"Kuma suka mayar da mala'iku ('ya'ya) mata, alhali kuwa su, waɗanda suke bayin (Allah) Mai rahama ne! Shin, sun halarci halittarsu ne? za a rubuta shaidarsu kuma a tambaye su"},{"SurahNumber":43,"VerseNumber":20,"Text":"Kuma suka ce: \"Da Mai rahama ya so, da ba mu bauta musu ba.\" Ba su da wani ilmi game da wancan! Babu abin da suke yi face yanki-faɗi"},{"SurahNumber":43,"VerseNumber":21,"Text":"Ko Mun ba su wani littafi ne a gabaninsa (Alƙur'ani) saboda haka da shi suke riƙe"},{"SurahNumber":43,"VerseNumber":22,"Text":"A'a, sun ce dai, \"Lalle mu, mun sami ubanninmu a kan wani addini (na al'ada) kuma lalle mu, a kan gurabansu muke masu neman shiryuwa"},{"SurahNumber":43,"VerseNumber":23,"Text":"Kuma kamar haka, ba Mu aika wani mai gargaɗi ba a gabaninka, a cikin wata alƙarya, face mani'imtanta sun ce, \"Lalle mu, mun sami ubanninmu a kan wani addini kuma lalle mu, masu koyi nea kan gurabansu"},{"SurahNumber":43,"VerseNumber":24,"Text":"(Sai mai gargaɗin) ya ce: \"Shin, ban zo muku da abin da ya fi zama shiriya daga abin da kuka sami ubanninku a kansa ba?\" Suka ce, \"Lalle mu dai masu kafirta ne game da abin da aka aiko ku da shi"},{"SurahNumber":43,"VerseNumber":25,"Text":"Saboda haka Muka yi musu azabar ramuwa. To, ka dubi yadda aƙibar masu ƙaryatawa take"},{"SurahNumber":43,"VerseNumber":26,"Text":"Kuma (ka ambaci) lokacin da Ibrahim ya ce wa ubansada mutanensa, \"Lalle ni mai barranta ne daga abin da kuke bautawa"},{"SurahNumber":43,"VerseNumber":27,"Text":"Face wannan *da Ya ƙaga halittata, to, lalle Shi ne zai shiryar da ni"},{"SurahNumber":43,"VerseNumber":28,"Text":"Kuma (Ibrahim) ya sanya (ita wannan magana) kalma mai wanzuwa a cikin zuriyarsa, tsammaninsu su komo daga ɓata"},{"SurahNumber":43,"VerseNumber":29,"Text":"A'a, Na jiyar da waɗannan mutane daɗi su da ubanninsu har gaskiya, da Manzo mai bayyanawar gaskiyar, ya zo musu"},{"SurahNumber":43,"VerseNumber":30,"Text":"Kuma a lokacin da gaskiyar ta je musu sai suka ce: \"Wannan sihiri ne kuma mu masu kafirta da shi ne"},{"SurahNumber":43,"VerseNumber":31,"Text":"Kuma suka ce: \"Don me ba a saukar da wannan Alƙur'ani a kan wani mutum mai girma daga alƙaryun* nan biyu ba"},{"SurahNumber":43,"VerseNumber":32,"Text":"Shin, su ne ke raba rahamar Ubangijinka? Mu ne, Muka raba musu abincinsu a cikin rayuwar duniya, kuma Muka ɗaukaka waɗansunsu a kan waɗansu da darajoji domin waɗansunsu su riƙi waɗansu leburori kumarahamar Ubangijinka (ta Annabci*), ita ce mafificiya daga abin da suke tarawa"},{"SurahNumber":43,"VerseNumber":33,"Text":"Kuma ba domin mutane su kasance al'umma ɗaya ba, lalle ne, da Mun sanya wa masu kafirce wa Mai Rahama, a gidajensu, rufi na azurfa, kuma da matakalai, ya zama a kanta suke taƙawa"},{"SurahNumber":43,"VerseNumber":34,"Text":"(Kuma a gidajensu, Mu sanya) ƙyamare da gadaje, a kansu suke kishingiɗa"},{"SurahNumber":43,"VerseNumber":35,"Text":"Da zinariya. Kuma dukan wancan abu bai zama ba, sai jin daɗin rayuwar duniya nekawai' alhali kuwa Lahira, a wurin Ubangijinka, ta masu taƙawa ce"},{"SurahNumber":43,"VerseNumber":36,"Text":"Kuma wanda ya makanta daga barin hukuncin Mai rahama, to, za Mu lulluɓe shi da shaiɗan, watau shi ne abokinsa"},{"SurahNumber":43,"VerseNumber":37,"Text":"Kuma lalle su haƙiƙa suna kange su daga hanya, kuma suna Zaton cewa su masu shiryuwa ne"},{"SurahNumber":43,"VerseNumber":38,"Text":"Har a lokacin da (abokin Shaiɗan) ya zo Mana (ya mutu) sai ya ce: (wa Shaiɗan) \"Da dai a tsakanina da tsakaninka akwai nisan gabas da yamma, saboda haka, tir da kai ga zama abokin mutum"},{"SurahNumber":43,"VerseNumber":39,"Text":"Kuma (wannan magana) ba za ta amfane ku ba, a yau, domin kun yi zalunci, lalle ku masu tarewa ne a cikin azaba"},{"SurahNumber":43,"VerseNumber":40,"Text":"Shin to, kai kana jiyar da kurma ne, ko kana shiryar da makaho da wanda ke a cikin ɓata bayyananna"},{"SurahNumber":43,"VerseNumber":41,"Text":"To, ko dai Mu tafi *da kai to, lalle Mu, masu yin azabarramu, wa ne a kansu"},{"SurahNumber":43,"VerseNumber":42,"Text":"Ko kuma Mu nuna maka abin da Muka yi musu wa'adi, to, lalle Mu, Masu ikon tasarrufi a kansu ne"},{"SurahNumber":43,"VerseNumber":43,"Text":"Saboda haka, ka yi riƙo ga abin da aka yi wahayi da shi zuwa gaie ka. Lalle ne kai, kana a kan hanya madaidaiciya"},{"SurahNumber":43,"VerseNumber":44,"Text":"Kuma shi (abin wahayin) ambato (na ɗaukaka) ne a gare ka da kuma ga mutanenka, kuma za a tambaye ku"},{"SurahNumber":43,"VerseNumber":45,"Text":"Kuma ka tambayi waɗanda Muka aika a gabaninka daga Manzannin Mu, \"Shin, Mun sanya waɗansu gumaka, wasun (Allah), Mai rahama, ana bauta musu"},{"SurahNumber":43,"VerseNumber":46,"Text":"Kuma lalle ne, haƙiƙa, Mun aika Musa, game da ayoyin Mu, zuwa ga Fir'auna da mashawartansa, sai ya ce: \"Lalle ni, Manzo ne daga Ubangijin halittu"},{"SurahNumber":43,"VerseNumber":47,"Text":"To, a lokacin da ya je musu da ayoyin Mu, sai ga su suna yi musu dariya"},{"SurahNumber":43,"VerseNumber":48,"Text":"Kuma ba Mu nuna musu wata aya ba, face ita ce mafi girma daga 'yar'uwarta. Kuma Muka kama su da azaba, tsammaninsu ko suna komowa"},{"SurahNumber":43,"VerseNumber":49,"Text":"Kuma suka ce: \"Ya kai mai sihiri! Ka roƙa mana Ubangijinka da albarkacin abin da yi alkawari a wurinka, lalle mu, haƙiƙa, masu shiryuwa ne"},{"SurahNumber":43,"VerseNumber":50,"Text":"To, a lokacin da duk Muka kuranye musu azaba, sai ga su suna warware alkawarinsu"},{"SurahNumber":43,"VerseNumber":51,"Text":"Kuma Fir'auna ya yi kira a cikin mutanensa, ya ce: \"Ya mutanena! Ashe mulkin Masar ba a gare ni yake ba, kuma waɗannan koguna suna gudana daga ƙarƙashina? Ashe, ba ku gani ba"},{"SurahNumber":43,"VerseNumber":52,"Text":"Ko kuma ba ni ne mafifici ba daga wannan wanda yake shi wulakantacce ne kuma ba ya iya bayyanawar magana sai da ƙyar"},{"SurahNumber":43,"VerseNumber":53,"Text":"To, don me, ba a jefa mundaye na zinariya a kansaba, ko kuma mala'iku su taho tare da shi haɗe"},{"SurahNumber":43,"VerseNumber":54,"Text":"Sai ya sassabce hankalin mutanensa, saboda haka suka bi shi. Lalle su, sun kasance waɗansu irin mutane ne fasiƙai"},{"SurahNumber":43,"VerseNumber":55,"Text":"Saboda haka a lokacin da suka husatar da Mu, Muka yi musu azabar ramuwa sai Muka nutsar da su gaba ɗaya"},{"SurahNumber":43,"VerseNumber":56,"Text":"Sai Muka sanya su magabata kuma abin misali ga mutanen ƙarshe"},{"SurahNumber":43,"VerseNumber":57,"Text":"Kuma a lokacin da aka buga misali da ¦an Maryama, sai ga mutanenka daga gare shi (shi misalin) suna dariya da izgili"},{"SurahNumber":43,"VerseNumber":58,"Text":"Kuma suka ce: \"Shin, gumakanmu ne mafifita ko shi (¦an Maryama)?\" Ba su buga wannan misali ba a gare ka face domin yin jidali.* A'a, su mutane nemasu husuma"},{"SurahNumber":43,"VerseNumber":59,"Text":"Shi (¦an Maryama) bai zama ba face wani bawa ne, Mun yi ni'ima a gare shi, kuma Muka sanya shi abin koyi ga Bani Isra'ila"},{"SurahNumber":43,"VerseNumber":60,"Text":"Kuma da Muna so lalle ne da Mun sanya mala'iku, daga ci, kinku, a cikin ƙasa, suna mayewa"},{"SurahNumber":43,"VerseNumber":61,"Text":"Kuma lalle shi, haƙiƙa, wani ilmi ne na Sa'a, saboda haka, kada ku yi shakka a gare ta, kuma ku bi Ni. Wannan ita ce hanya madaidaiciya"},{"SurahNumber":43,"VerseNumber":62,"Text":"Kuma kada Shaiɗan ya taushe ku (daga hanyar). Lalle shi maƙiyi ne a gare ku, mai bayyanawar ƙiyayya"},{"SurahNumber":43,"VerseNumber":63,"Text":"Kuma a lokacin da Isa ya je da hujjoji bayyanannu, ya ce: \"Lalle ne na zo muku da hikima kuma domin in bayyana muku, sashen abin da kuke saɓa wa juna acikinsa, saboda haka ku bi Allah da taƙawa, kuma ku yi mini ɗa'a"},{"SurahNumber":43,"VerseNumber":64,"Text":"Lalle ne, Allah Shi ne Ubangijina kuma Shi ne Ubangijinku saboda haka ku bauta Masa. Wannan ita ce hanya madaidaiciya"},{"SurahNumber":43,"VerseNumber":65,"Text":"Sai ƙungiyoyi *suka saɓa a tsakaninsu. To, bone ya tabbata ga waɗanda suka yi zalunci daga azabar yini mai raɗaɗi"},{"SurahNumber":43,"VerseNumber":66,"Text":"Shin suna jiran wani abu ne? sai dai Sa'a ta je musu bisaga abke, alhali kuwa ba su sani ba"},{"SurahNumber":43,"VerseNumber":67,"Text":"Masoya a yinin nan, sashensu zuwa ga sashe maƙiya ne, face masu taƙawa (su kam masu son juna ne)"},{"SurahNumber":43,"VerseNumber":68,"Text":"Ya bayiNa! Babu tsoro a kanku a yau, kuma ba za ku yi baƙin ciki ba"},{"SurahNumber":43,"VerseNumber":69,"Text":"Waɗanda suka yi imani da ayoyin Mu, kuma suka kasance masu sallamawar al'amari (ga Allah)"},{"SurahNumber":43,"VerseNumber":70,"Text":"Ku shiga Aljanna, ku da matan aurenku, ana girmama ku"},{"SurahNumber":43,"VerseNumber":71,"Text":"Ana kewayawa a kansu da akussa na zinariya da kofuna, alhali kuwa a cikinsu akwai abin da rayuka ke marmari kuma idanu su ji daɗi, kuma ku, a cikinta (Aljannar), madawwama ne"},{"SurahNumber":43,"VerseNumber":72,"Text":"Kuma waccan ita ce Aljannar, wannan da aka gadar da ku ita saboda abin da kuka kasance kuna aikatawa"},{"SurahNumber":43,"VerseNumber":73,"Text":"Kuna samu, a cikinta, 'ya'yan itacen marmari masu yawa, daga cikinsu kuke ci"},{"SurahNumber":43,"VerseNumber":74,"Text":"Lalle masu laifi madawwama ne a cikin azabar Jahannama"},{"SurahNumber":43,"VerseNumber":75,"Text":"Ba a sauƙaƙar da ita (azabar) daga gare su, alhali kuwa su, a cikinta, masu kasa magana ne"},{"SurahNumber":43,"VerseNumber":76,"Text":"Kuma ba Mu zalunce su ba, amma su ne suka kasance azzalumai"},{"SurahNumber":43,"VerseNumber":77,"Text":"Kuma suka yi kira, \"Ya Maliku! Ubangijinka Ya kashe mu mana* \" (Maliku) ya ce: \"Lalle ku mazauna ne"},{"SurahNumber":43,"VerseNumber":78,"Text":"Lalle ne, haƙiƙa, Mun je muku da gaskiya, kuma amma mafi yawanku masu ƙi ga gaskiyar ne"},{"SurahNumber":43,"VerseNumber":79,"Text":"Ko kuma sun tukka wani al'amari ne? To, lalle Mu, Masu tukkawa ne"},{"SurahNumber":43,"VerseNumber":80,"Text":"Ko suna zaton lalle Mu, ba Mu jin asirinsu da ganawarsu? Na'am! Kuma manzannin Mu na tare da su suna rubutawa"},{"SurahNumber":43,"VerseNumber":81,"Text":"Ka ce: \"Idan har akwai ɗa ga Mai rahama, to, ni ne farkon masu bauta (wa ɗan)"},{"SurahNumber":43,"VerseNumber":82,"Text":"Tsarkin Ubangijin sammai da ƙasa, Ubangijin Al'arshi, ya tabbata daga abin da suke sifantawa"},{"SurahNumber":43,"VerseNumber":83,"Text":"Saboda haka, ka ƙyale su, su kutsa kuma su yi wasa har su haɗu da yininsu, wanda ake yi musu wa'adi da shi"},{"SurahNumber":43,"VerseNumber":84,"Text":"Kuma Shi ne wanda ke abin bautawa a sama kuma abin bautawa a ƙasa, kuma, Shi ne Mai hikima, Masani"},{"SurahNumber":43,"VerseNumber":85,"Text":"Kuma albarkar wanda ke da mulkin sammai da ƙasa abin da ke a tsakaninsu ta bayyana, kuma a wurin Sa ne ilmin Sa'a yake, kuma zuwa gare Shi ake mayar da ku"},{"SurahNumber":43,"VerseNumber":86,"Text":"Kuma waɗanda suke kira baicin Sa ba su mallaki ceto ba, face wanda ya yi shaida da gaskiya, kuma su, suna sane* (da haka)"},{"SurahNumber":43,"VerseNumber":87,"Text":"Kuma lalle idan ka tambaye su: \"Wane ne ya halitta su?\" Lalle ne za su ce Allah ne. To, yaya ake juyar da su"},{"SurahNumber":43,"VerseNumber":88,"Text":"Kuma da (ilmin) maganar Sa (Annabi) \"Ya Ubangijina! Lalle waɗannan mutane ne waɗanda ba za su yi imani ba"},{"SurahNumber":43,"VerseNumber":89,"Text":"To, sai ka kau da kai daga gare su, kuma ka ce, \"salama.\" Sa'an nan kuma za su sani"},{"SurahNumber":44,"VerseNumber":1,"Text":"H. M"},{"SurahNumber":44,"VerseNumber":2,"Text":"Ina rantsuwa da Littafi Mabayyani"},{"SurahNumber":44,"VerseNumber":3,"Text":"Lalle ne, Mu, Muka saukar da shi a cikin wani dare mai albarka. Lalle Mu' Mun kasance Masu yin gargaɗi"},{"SurahNumber":44,"VerseNumber":4,"Text":"A cikinsa (shi daren) ake rarrabe kowane umurui bayyananne"},{"SurahNumber":44,"VerseNumber":5,"Text":"Umurni na daga wurin Mu. Lalle Mu ne Muka kasance Masu aikawa"},{"SurahNumber":44,"VerseNumber":6,"Text":"Saboda rahama daga Ubangijinka. Lalle Shi, Shi ne Mai ji, Masani"},{"SurahNumber":44,"VerseNumber":7,"Text":"(Shi ne) Ubangijin sammai da ƙasa da abin da ke a tsakaninsu, idan kun kasance masu yaƙini (za ku gane haka)"},{"SurahNumber":44,"VerseNumber":8,"Text":"Babu abin bautawa face Shi. Yana rayarwa Kuma Yana kashewa. (Shi ne) Ubangijinku, kuma Ubangijin ubanninku na farko"},{"SurahNumber":44,"VerseNumber":9,"Text":"A'a su, suna wasa a cikin shakka"},{"SurahNumber":44,"VerseNumber":10,"Text":"Saboda haka, ka dakata ranar da sama za ta zo da hayaƙi bayyananne"},{"SurahNumber":44,"VerseNumber":11,"Text":"Yana rufe mutane. Wannan wata azaba ce mai raɗaɗi"},{"SurahNumber":44,"VerseNumber":12,"Text":"Ya Ubangijinmu! Ka kuranye mana azaba. Lalle Mu, masu imani ne"},{"SurahNumber":44,"VerseNumber":13,"Text":"Ina tunawa take a gare su, alhali kuwa, haƙiƙa, Manzo mai bayyanawa Ya je musu (da gargaɗin saukar azabar, ba su karɓa ba)"},{"SurahNumber":44,"VerseNumber":14,"Text":"Sa'an nan suka juya baya daga gare shi, Kuma suka ce: \"Wanda ake gayawa* ne, mahaukaci"},{"SurahNumber":44,"VerseNumber":15,"Text":"Lalle Mu, Masu kuranyewar azaba ne, a ɗan lokaci kaɗan, lalle ku, masu komawa ne (ga laifin)"},{"SurahNumber":44,"VerseNumber":16,"Text":"Ranar da Muke damƙa, damƙa mafi girma, lalle ne Mu masu azabar ramuwa ne"},{"SurahNumber":44,"VerseNumber":17,"Text":"Kuma lalle ne haƙiƙa a gabaninsu, Mun fitini mutanen Fir'auna, kuma wani Manzo karimi ya je musu"},{"SurahNumber":44,"VerseNumber":18,"Text":"(Mazon ya ce): \"Ku kawo mini (imaninku) ya bayin Allah! Lalle ni, Manzo ne amintacce zuwa gare ku"},{"SurahNumber":44,"VerseNumber":19,"Text":"Kuma kada ku nemi ɗaukaka a kan Allah. Lalle ni mai zo muku ne da dalili bayyananne"},{"SurahNumber":44,"VerseNumber":20,"Text":"Kuma lalle ni na nemi tsari da Ubangijina, kuma Ubangijinku, domin kada ku jefe ni"},{"SurahNumber":44,"VerseNumber":21,"Text":"Kuma idan ba ku yi imani saboda ni ba, to, ku nisance ni"},{"SurahNumber":44,"VerseNumber":22,"Text":"Sai ya kirayi Ubangjinsa cewa waɗannan mutanene masu laifi"},{"SurahNumber":44,"VerseNumber":23,"Text":"(Allah Ya ce): \"To, ka yi tafiyar dare da bayiNa, da dare. Lalle ku, waɗanda ake bi ne (domin a kama ku)"},{"SurahNumber":44,"VerseNumber":24,"Text":"Kuma ka bar teku rarrabe. Lalle su, runduna ce abar nutsarwa"},{"SurahNumber":44,"VerseNumber":25,"Text":"Da yawa suka bar gonaki da maremari"},{"SurahNumber":44,"VerseNumber":26,"Text":"Da shuke-shuke da matsayi mai kyau"},{"SurahNumber":44,"VerseNumber":27,"Text":"Da wata ni'ima da suka kasance a cikinta suna masu hutu"},{"SurahNumber":44,"VerseNumber":28,"Text":"Kamar haka! Kuma Muka gadar da ita ga waɗansu mutane na dabam"},{"SurahNumber":44,"VerseNumber":29,"Text":"Sa'an nan sama da ƙasa ba su yi kuka *a kansu ba, Kuma ba su kasance waɗanda ake yi wa jinkiri ba"},{"SurahNumber":44,"VerseNumber":30,"Text":"Kuma lalle ne, haƙiƙa Mun tsirar da Bani Isra'ila daga, azaba mai wulakantawa"},{"SurahNumber":44,"VerseNumber":31,"Text":"Daga Fir'auna. Lalle shi, ya kasance maɗaukaki daga cikin masu ɓarna"},{"SurahNumber":44,"VerseNumber":32,"Text":"Kuma lalle ne, haƙiƙa, Mun zaɓe su saboda wani ilmi (na Taurata) a kan mutane"},{"SurahNumber":44,"VerseNumber":33,"Text":"Kuma Muka ba su, daga ayoyin mu'ujizoji, abin da yake a cikinsa, akwai ni'ima bayyananna"},{"SurahNumber":44,"VerseNumber":34,"Text":"Lalle waɗannan mutane*, haƙika, suna cewa"},{"SurahNumber":44,"VerseNumber":35,"Text":"Babu wani abu sai mutuwarmu ta farko, kuma ba mu zama waɗanda ake tayarwa ba"},{"SurahNumber":44,"VerseNumber":36,"Text":"Sai ku zo da ubanninmu, idan kun kasance masu gaskiya"},{"SurahNumber":44,"VerseNumber":37,"Text":"shin, su ne mafifita ko kuwa mutanen Tubba'u, kuma da waɗanda ke a gabaninsu? Mun halaka su, lalle su, sun kasance masu laifi"},{"SurahNumber":44,"VerseNumber":38,"Text":"Kuma ba Mu halitta slmmai da ƙasa da abin da ke a tsakaninsu ba, alhali kuwa Muna masu wasa"},{"SurahNumber":44,"VerseNumber":39,"Text":"Ba Mu halitta su ba face da manufa ta gaskiya, kuma amma mafi yawansu, ba su sani ba"},{"SurahNumber":44,"VerseNumber":40,"Text":"Lalle ranar rarrabewa, ita ce lokacin wa'adinsu gaba ɗaya"},{"SurahNumber":44,"VerseNumber":41,"Text":"Ranar da wani zumu ba ya amfanin wani zumu da kome kuma ba su zama ana taimakon su ba"},{"SurahNumber":44,"VerseNumber":42,"Text":"face wanda Allah Ya yi wa rahama. Lalle Shi (Allah), shi ne Mabuwayi, Mai jin ƙai"},{"SurahNumber":44,"VerseNumber":43,"Text":"Lalle itaciyar zaƙƙum (ɗanyen wuta)"},{"SurahNumber":44,"VerseNumber":44,"Text":"Ita ce abincin mai laifi"},{"SurahNumber":44,"VerseNumber":45,"Text":"Kamar narkakken kwalta yana tafasa a cikin cikunna"},{"SurahNumber":44,"VerseNumber":46,"Text":"Kamar tafasar ruwan zafi"},{"SurahNumber":44,"VerseNumber":47,"Text":"(A ce wa mala'ikun wuta), \"Ku kama shi, sa'an nan ku fizge shi zuwa ga tsakiyar Jahim"},{"SurahNumber":44,"VerseNumber":48,"Text":"Sa'an nan ku zuba, a kansa, daga azabar ruwan zafi"},{"SurahNumber":44,"VerseNumber":49,"Text":"(A ce masa), \"Ka ɗanɗana! Lalle kai, kai ne mabuwayi mai girma"},{"SurahNumber":44,"VerseNumber":50,"Text":"Lalle wannan, shi ne abin da kuka kasance kuna shakka game da shi"},{"SurahNumber":44,"VerseNumber":51,"Text":"Lalle masu taƙawa suna cikin matsayi amintacce"},{"SurahNumber":44,"VerseNumber":52,"Text":"A cikin gidajen Aljanna da maremari"},{"SurahNumber":44,"VerseNumber":53,"Text":"Suna tufanta daga tufafin alharini raƙiƙi, da mai kauri, suna masu zaman fuskantar juna"},{"SurahNumber":44,"VerseNumber":54,"Text":"Kamar haka, kuma Mun aurar da su da mata masu kyawun idanu, masu girmansu"},{"SurahNumber":44,"VerseNumber":55,"Text":"Suna kira, a cikinsu (gidejen) ga dukan 'ya'yan itacen marmari, suna amintattu (daga dukan abin tsoro)"},{"SurahNumber":44,"VerseNumber":56,"Text":"Ba su ɗanɗanar mutuwa, a cikinsu, face mutuwar farko, kuma (Allah), Ya tsare musu azabar Jahim"},{"SurahNumber":44,"VerseNumber":57,"Text":"Saboda falala daga Ubangijinka. Wancan shi ne babban rabo, mai girma"},{"SurahNumber":44,"VerseNumber":58,"Text":"Domin haka kawai Muka sauƙaƙar da shi (Alƙur'ani) da harshenka, tsammaninsu, su riƙa tunawa"},{"SurahNumber":44,"VerseNumber":59,"Text":"Sai ka yi jira. Lalle su, masu jira ne"},{"SurahNumber":45,"VerseNumber":1,"Text":"H. M"},{"SurahNumber":45,"VerseNumber":2,"Text":"Saukar Littafi daga Allah Mabuwayi Mai hikima yake"},{"SurahNumber":45,"VerseNumber":3,"Text":"Lalle ne a cikin sammai da ƙasa akwai ayoyi* ga masu imani"},{"SurahNumber":45,"VerseNumber":4,"Text":"Kuma a cikin halittarku da abin da ke watsuwa na dabba akwai ayoyi ga mutane masu yaƙini"},{"SurahNumber":45,"VerseNumber":5,"Text":"Kuma da saɓawar dare da yini da abin da Allah Ya saukar daga sama na arziki, sa'an nan Ya rayar da ƙasa game da shi a bayan mutuwarta, da juyawar iskoki, akwai ayoyi ga mutane masu yin hankali"},{"SurahNumber":45,"VerseNumber":6,"Text":"Waɗancan ayoyin Allah ne, Muna karanta su gare ka da gaskiya. To, da wane labari bayan Allah da ayoyinSa suke yin imani"},{"SurahNumber":45,"VerseNumber":7,"Text":"Bone ya tabbata ga dukan mai yawan ƙiren ƙarya, mai laifi"},{"SurahNumber":45,"VerseNumber":8,"Text":"Yana jin ayoyin Allah ana karanta su a kansa, sa'an nan ya doge yana makangari, kamar bai ji su ba. To, ka yi masa bushara da azaba mai raɗaɗi"},{"SurahNumber":45,"VerseNumber":9,"Text":"Kuma har idan ya san wani abu daga ayoyin Mu, sai ya rika su da izgili. Waɗancan suna da wata azaba mai wulakantawa (a duniya)"},{"SurahNumber":45,"VerseNumber":10,"Text":"Gaba gare su (a Lahira) akwai Jahannama, kuma abin da suka sana'anta ba ya wadatar da su daga kome, kuma abubuwan da suka riƙa majiɓinta, baicin Allah, ba su wadatar da su daga kome. Kuma suna da wata azaba mai girma"},{"SurahNumber":45,"VerseNumber":11,"Text":"Wannan (Alƙur'ani) shi ne shiryuwa. Kuma waɗanda suka kafirta game da ayoyin Ubangijinsu, suna da wata azaba ta wulakanci mai raɗaɗi"},{"SurahNumber":45,"VerseNumber":12,"Text":"Allah ne wanda Ya hore muku teku domin jirgi ya gudana a cikinta da umurninSa, kuma domin ku nema daga falalar Sa, kuma tsammaninku za ku gode"},{"SurahNumber":45,"VerseNumber":13,"Text":"Kuma Ya hore muku abin da ke a cikin sammai da abin da ke a cikin ƙasa, gaba ɗaya daga gare Shi yake. Lalle ne, a cikin wancan, haƙiƙa, akwai ayoyi ga mutane waɗanda ke yin tunani"},{"SurahNumber":45,"VerseNumber":14,"Text":"Ka ce wa waɗanda suka yi imani, su yi gafara ga waɗanda ba su fatan rahama ga kwanukan Allah, *domin (Allah) Ya saka wa mutane da abin da suka kasance suna aikatawa"},{"SurahNumber":45,"VerseNumber":15,"Text":"Wanda ya aikata aikin ƙwarai, to, domin kansa, kuma wanda ya munana aki, to, a kansa. Sa'an nan zuwa ga Ubangijinku ake mayar da ku"},{"SurahNumber":45,"VerseNumber":16,"Text":"Kuma lalle ne, haƙiƙa, Mun bai* (wa Bani Isra'ila Littafi da hukunci da Annabci, Kuma Mun azurta su daga abubuwa masudaɗi, Kuma Mun fifta su a kan mutanen duniya (a zamaninsu)"},{"SurahNumber":45,"VerseNumber":17,"Text":"Kuma Muka ba su hujjoji na umarni. Ba su saɓa ba face bayan ilmi ya je musu, saboda zalunci a tsakaninsu. Lalle ne, Ubangijinka zai yi hukunci a tsakaninsu, a Ranar ƙiyama a cikin abin da suka kasance suna saɓa wa (juna)"},{"SurahNumber":45,"VerseNumber":18,"Text":"Sa'an nan Muka sanya ka a kan wata shari'a ta al'amarin. Sai ka bi ta, Kuma kada ka bi son zuciyoyin waɗannan daba su sani ba"},{"SurahNumber":45,"VerseNumber":19,"Text":"Lalle ne su, ba za su wadatar da kai da kome ba daga Allah. Kuma lalle ne azzalumai sashensu majiɓintan sashe ne. Kuma Allah ne Majiɓincin masu taƙawa"},{"SurahNumber":45,"VerseNumber":20,"Text":"wannan (Alkur'ani) hukunce-hukuncen natsuwa ne ga mutane, da shiryuwa, da rahama, ga mutane waɗanda ke da yaƙini"},{"SurahNumber":45,"VerseNumber":21,"Text":"Ko waɗanda suka yagi miyagun ayyuka suna zaton Mu sanya su kamar waɗanda suka yi imani, kuma suka aikata ayyukan ƙwarai, su zama daidai ga rayuwarsu da mutuwarsu? Abin da suke hukuntawa ya munana"},{"SurahNumber":45,"VerseNumber":22,"Text":"Alhali kuwa Allah ne Ya halitta sammai da ƙasa saboda gaskiya, Kuma domin a saka wa kowane rai da abin da ya sana'anta, kuma su, ba za a zalunce su ba"},{"SurahNumber":45,"VerseNumber":23,"Text":"Shin, ka ga wanda ya riƙi son zuciyarsa sih ne abin bautawarsa, kuma Allah Ya ɓatar da shi a kan wani ilmi,* Kuma Ya sa hatini a kan jinsa, da zuciyarsa, kuma Ya sa wata yana a kan ganinsa? To, wane ne zai shiryar da shi bayan Allah? Shin to, ba za ku yi tunani ba"},{"SurahNumber":45,"VerseNumber":24,"Text":"Kuma suka ce: \"Babu kome face rayuwarmu ta duniya; muna mutuwa kuma muna rayuwa (da haihuwa) kuma babu abin da ke halaka mu sai zamani.\" Alhali kuwa (ko da suke faɗar maganar) ba su da wani ilmi game da wannan, ba su bin kome face zato"},{"SurahNumber":45,"VerseNumber":25,"Text":"Kuma idan ana karanta ayoyin Mu bayyanannu a kansu, babu abin da ya kasance hujjarsu face suka ce: \"Ku zo mana da ubanninmu, idan kun kasance masu gaskiya"},{"SurahNumber":45,"VerseNumber":26,"Text":"Ka ce: \"Allah ne ke rayar* da ku kuma Shi ne ke matarda ku, sa'an nan Ya tara ku zuwa ga Ranar ¡iyama, babu shakka a gare ta, kuma amma mafi yawan mutane ba su sani ba"},{"SurahNumber":45,"VerseNumber":27,"Text":"Kuma mulkin sammai da ƙasa na Allah ne, Shi kaɗai. Kuma ranar da Sa'a ke tsayuwa, a ranar nan masu ɓatawa (ga hujjojin Allah domin su ki bin shari'arSa) za su yi hasara"},{"SurahNumber":45,"VerseNumber":28,"Text":"Kuma za ka ga kowace al'umma tana gurfane, kowace al'umma ana kiran ta zuwa ga littafinta. (A ce musu) \"A yau ana saka muku da abin da kuka kasance kuna aikatawa"},{"SurahNumber":45,"VerseNumber":29,"Text":"Wannan littafin Mu ne yana yin magana a kanku da gas, kiya. Lalle Mu, Mun kasance Muna sauya rubutun tamkar abin dakuka kasance kuna aikatawa"},{"SurahNumber":45,"VerseNumber":30,"Text":"To, amma waɗanda suka yi imani kuma suka aikata ayyukan ƙwarai, to, Ubangijinsu zai sanya su a cikin rahamarsa. Wannan shi ne babban rabo bayyananne"},{"SurahNumber":45,"VerseNumber":31,"Text":"Kuma amma waɗanda suka kafirta (Allah zai ce musu): \"Shin, ayoyi Na ba su kasance ana karanta su a kanku ba sai kuka kangare, Kuma kuka kasance mutane masu laifi"},{"SurahNumber":45,"VerseNumber":32,"Text":"Kuma idan aka ce, lalle wa'adin Allah gaskiya ne, kuma Sa'a, babu shakka a cikinta sai kuka ce, 'Ba mu san abin da ake cewa Sa'a ba, ba mu zato (game da ita) face zato mai rauni, Kuma ba mu zama masu yaƙni ba"},{"SurahNumber":45,"VerseNumber":33,"Text":"Kuma munanan abin da suka aikata ya bayyana a gare su, kuma abin da suka kasance suna yi na izgili ya wajaba a kansu"},{"SurahNumber":45,"VerseNumber":34,"Text":"Kuma aka ce: \"A yau za Mu manta da ku, kamar yadda kuka manta da gamuwa da yininku wannan. Kuma makomarku wuta ce, Kuma ba ku da waɗansu masu taimako"},{"SurahNumber":45,"VerseNumber":35,"Text":"Wancan domin lalle ku, kun riƙi ayoyin Allah da izgili, Kuma rayuwar duniya ta ruɗe ku. To, a yau ba za su fita daga gare ta ba, Kuma ba za su zama waɗanda ake neman yardarsu ba"},{"SurahNumber":45,"VerseNumber":36,"Text":"Saboda haka, godiya ta tabbata ga Allah Ubangijin sammai, kuma Ubangijin ƙasa, Ubangijin halittu"},{"SurahNumber":45,"VerseNumber":37,"Text":"Kuma gare Shi girma yake, a cikin sammai da ƙasa, kuma Shi ne Mabuwayi, Mai Hikima"}]}