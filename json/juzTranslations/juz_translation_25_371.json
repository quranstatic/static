{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":41,"VerseNumber":47,"Text":"Огоҳӣ аз [лаҳзаи вуқуи] қиёмат танҳо марбут ба Аллоҳ таоло аст ва хуруҷи ҳар мевае аз шукуфааш ва бордориву вазъи ҳамли ҳар моддае бо огоҳии Ӯст ва он рӯз, ки Аллоҳ таоло ба мушрикон нидо медиҳад, ки: «Афроде, ки [дар қудрат] шарики Ман тасаввур мекардед, [ва ба он тавассул меҷустед] куҷо ҳастанд»? Онон мегӯянд: «Акнун дар баробари ту эътироф мекунем, ки ҳеҷ як аз мо [ба дурустии эътиқоди мушриконаи худ] гувоҳ нест»"},{"SurahNumber":41,"VerseNumber":48,"Text":"Он чи дар гузашта [такягоҳи худ] мехонданд, аз назарашон нопадид мешавад ва дармеёбанд, ки [аз оташи азоби илоҳӣ] ҳеҷ роҳи гурезе нахоҳанд дошт"},{"SurahNumber":41,"VerseNumber":49,"Text":"Инсон дар таманнои хайр хастанопазир аст, ва [-ле] агар бадӣ ба ӯ бирасад, маъюсу дилсард хоҳад шуд"},{"SurahNumber":41,"VerseNumber":50,"Text":"Ва агар пас аз ранҷе, ки ба инсон мерасад, раҳмате аз ҷониби хеш ба ӯ бирасонем, [мағрурона] мегӯяд: «Ин ҳаққи ман аст ва гумон намекунам қиёмат барпо шавад ва агар [ҳам бошад ва] ба сӯйи Парвардигорам бозгардонда шавам, назди Ӯ [сарвату подошҳоии] некуе хоҳам дошт». Мусаламан, кофиронро аз амалкардашон огоҳ хоҳем сохт ва азобе сахт ба онон мечашонем"},{"SurahNumber":41,"VerseNumber":51,"Text":"Ҳар гоҳ ба инсон неъмате мебахшем, [бо сармастӣ] рӯй мегардонад ва мутакаббирона [аз ҳақ] дур мешавад ва ҳангоме ки ранҷе [ҳамчун фақру беморӣ] ба суроғаш меояд, [ба даргоҳи илоҳӣ] дуо ва дархости фаровон дорад"},{"SurahNumber":41,"VerseNumber":52,"Text":"[Эй паёмбар, ба кофирон] Бигӯ: «Ба ман бигӯед, [агар Қуръон] аз ҷониби Аллоҳ таоло [расида] бошад ва шумо инкораш кунед, кист гумроҳтар аз он ки [бо вуҷуди ошкор будани ҳақ] дар ситези бепоён ба он қарор дорад?»"},{"SurahNumber":41,"VerseNumber":53,"Text":"[Дар ин дунё ва ҳангомаи қиёмат] нишонаҳои [тавону тадбири] худро дар офоқи [ҷаҳон] ва дар [вуҷуди] худашон ба онон нишон хоҳем дод, то барояшон равшан шавад, ки Қуръон ҳақ аст. Оё кофӣ нест, ки Парвардигорат бар ҳар чизе гувоҳ аст"},{"SurahNumber":41,"VerseNumber":54,"Text":"Огоҳ бошед, ки онон дар мавриди дидори Парвардигорашон [дар қиёмат] тардид доранд! [Ва] Огоҳ бошед, ки Аллоҳ таоло бар ҳар чизе иҳота дорад"},{"SurahNumber":42,"VerseNumber":1,"Text":"Ҳо, мим"},{"SurahNumber":42,"VerseNumber":2,"Text":"Айн, син қоф"},{"SurahNumber":42,"VerseNumber":3,"Text":"Аллоҳи шикастнопазири ҳаким бар ту ва паёмбарони пеш аз ту чунин ваҳй мефиристад"},{"SurahNumber":42,"VerseNumber":4,"Text":"Ҳар чи дар осмонҳо ва замин аст, мутааллиқ ба Ӯст ва Ӯ баландмартаба ва бузург аст"},{"SurahNumber":42,"VerseNumber":5,"Text":"Наздик аст осмонҳо [аз шукӯҳу азамати илоҳӣ] аз фарози якдигар бишкофанд ва фариштагон Парвардигорашонро бо ситоиш тақдис мекунанд ва барои сокинони замин [ки тавба кардаанд] омурзиш металабанд. Огоҳ бошед, ки Аллоҳ таоло омурзандаи меҳрубон аст"},{"SurahNumber":42,"VerseNumber":6,"Text":"[Эй паёмбар] Аллоҳ худ муроқиби [рафтори] касонест, ки ғайри Ӯро [дӯсту] корсози худ баргузидаанд ва ту коргузор [ва масъули рафтор]-и онон нестӣ"},{"SurahNumber":42,"VerseNumber":7,"Text":"Мо Қуръонро ин гуна ба забони арабӣ бар ту ваҳй кардем, то аҳли Макка ва сокинони атрофашро бим диҳӣ ва ба онон дар мавриди рӯзи маҳшар, ки тардиде дар вуқуаш нест, ҳушёр диҳӣ [Он рӯз] гурӯҳе биҳиштианд ва гурӯҳе дар оташи сӯзон"},{"SurahNumber":42,"VerseNumber":8,"Text":"Агар Аллоҳ таоло мехост, ҳамаи мардумро уммати воҳид [ва яктопараст] қарор медод, вале [ба инсон ихтиёр дод, пас] ҳар киро бихоҳад, ба раҳмати хеш дармеоварад; ва мушрикон ҳеҷ корсоз ва ёваре нахоҳанд дошт"},{"SurahNumber":42,"VerseNumber":9,"Text":"Оё онон ба ҷойи Ӯ каси [дигарро ба унвони дӯсту] корсоз баргузидаанд? Ҳол он ки корсоз [-и ҷаҳониён] Аллоҳ таоло аст ва Ӯст, ки мурдагонро зинда мекунад ва бар ҳар коре тавоност"},{"SurahNumber":42,"VerseNumber":10,"Text":"[Бигӯ: «Эй мардум] Ҳар ихтилофе байни шумост, довариаш бо Аллоҳ таоло аст. Чунин аст Аллоҳ таоло Парвардигори ман. Бар Ӯ таваккал кардам ва ба пешгоҳаш бозмеоям»"},{"SurahNumber":42,"VerseNumber":11,"Text":"Ӯ офаринандаи осмонҳо ва замин аст. Барои шумо ҳамсароне аз [ҷинси] худатон қарор дод ва аз чаҳорпоён низ ҷуфт офарид, бад-ин сурат, теъдоди шуморо афзоиш медиҳад. Ҳеҷ чиз ҳаммонанди Аллоҳ таоло нест ва Ӯ шунаво ва биност"},{"SurahNumber":42,"VerseNumber":12,"Text":"Калиди [ганҷинаи] осмонҳо ва замин дар ихтиёри Ӯст. [Неъмату] Рӯзиро бар ҳар кас, ки бихоҳад, густурда медорад ва ё танг мегирад. Ба ростӣ, ки Ӯ бар ҳар чизе доност"},{"SurahNumber":42,"VerseNumber":13,"Text":"Аз дин ҳамонро барои шумо муқаррар кард, ки ба Нуҳ амр карда буд ва низ он чи ба ту ваҳй кардем ва он чи ба Иброҳим ва Мӯсо ва Исо амр кардем, ин ки: «Динро барпо нигоҳ доред ва дар мавриди он фирқа-фирқа нашавед [ва ихтилоф наварзед]». [Пазириши] Даъвати ту бар мушрикон гарон омадааст. Аллоҳ таоло аст, ки ҳар касро бихоҳад [тавфиқи ибодат медиҳад ва] ба сӯйи хеш бармегузинад ва ҳар киро [ки тавба кунад ва ба даргоҳаш] боз ояд, ба сӯйи хеш ҳидоят хоҳад кард"},{"SurahNumber":42,"VerseNumber":14,"Text":"Ҳангоме ки далоили маҳками нубуввати паёмбар бар кофирон арза шуд, онон аз рӯйи бартарихоҳӣ [ва ҳасодат]-е ки байнашон буд, роҳи тафриқа тай намуданд ва агар фармони Парвардигорат [дар мавриди муҳлат ва таъхири азоб] то замоне муайян аз пеш муқаррар нашуда буд, [бе диранг] миёнашон доварӣ мешуд ва аммо пас аз кофирон [ва ба далели инкору ихтилофи онон] ворисони китоб [Таврот ва Инҷил низ] дар мавриди Қуръон сахт дар тардид ва бадгумонӣ ҳастанд"},{"SurahNumber":42,"VerseNumber":15,"Text":"[Эй паёмбар, мардумро] ба сӯйи ин [оини илоҳӣ] даъват кун ва чунон ки фармон ёфтаӣ, пойдорӣ кун ва аз ҳавасҳои онон пайравӣ накун ва бигӯ: «Ба ҳамаи китобҳое, ки Аллоҳ таоло нозил кардааст имон дорам ва фармон ёфтаам, ки дар барорбари шумо ба адолат рафтор кунам. Аллоҳ таоло Парвардигори мову шумост. [натиҷаи] аъмоли мо барои мост ва [натиҷаи] аъмоли шумо барои шумо. Ҳеҷ [душманиву] ҷидоле байни мову шумо нест. Аллоҳ таоло ҳамаи моро [дар қиёмат] ҷамъ хоҳад кард ва бозгашти [ҳама] ба сӯи Ӯст»"},{"SurahNumber":42,"VerseNumber":16,"Text":"Касоне, ки пас аз пазириши умумӣ, дар бораи [ҳаққонияти дини] Аллоҳ таоло далел меоваранд, мантиқашон назди Парвардигорашон [ботил ва ] бепоя аст. Хашм [-и илоҳӣ] гиребонгирашон мешавад ва азобе сахт [дар пеш] доранд"},{"SurahNumber":42,"VerseNumber":17,"Text":"Аллоҳ таоло аст, ки Қуръон ва миқёси адолатро ба ҳақ нозил кардааст ва ту чи медонӣ? Шояд қиёмат наздик бошад"},{"SurahNumber":42,"VerseNumber":18,"Text":"Касоне, ки қиёматро бовар надоранд, [бо тамасхур ва] ба шитоб онро мехоҳанд. Ва касоне, ки [ба рӯзи ҷазо] бовар доранд ва медонанд, ки ҳақ аст, аз он дар ҳаросанд. Огоҳ бошед! Онон, ки дар мавриди қиёмат ҷадалу инкор мекунанд, дар гумроҳии бепоёне қарор доранд"},{"SurahNumber":42,"VerseNumber":19,"Text":"Аллоҳ таоло нисбат ба бандагонаш борикбин [ва меҳрубон] аст. Ба ҳар кас, ки бихоҳад, рӯзӣ мебахшад ва Ӯ тавонои шикастнопазир аст"},{"SurahNumber":42,"VerseNumber":20,"Text":"Касе, ки кишти охиратро бихоҳад, кишташро баракат мебахшем ва ҳар ки [танҳо] кишти дунёро бихоҳад, дар ихтиёраш қарор медиҳем, вале дар охират баҳрае нахоҳад дошт"},{"SurahNumber":42,"VerseNumber":21,"Text":"Оё [мушрикон] маъбудоне доранд, ки бидуни иҷозати Аллоҳ таоло [қавонини] дине барои онон муқаррар кардаанд? Агар ҳукми қатъӣ [барои муҳлат додан ба гунаҳкорон] дар миён набуд, [бе диранг] миёнашон доварӣ мешуд ва ситамгорон азобе дарднок [дар пеш] доранд"},{"SurahNumber":42,"VerseNumber":22,"Text":"[Дар рӯзи қиёмат] ситамгоронро аз дастовардашон ҳаросон мебинӣ ва [хоҳӣ дид, ки кайфари он корҳо] домангирашон аст, вале муъминони накукор дар боғҳои биҳиштанд, ҳар чи бихоҳанд, назди Парвардигорашон доранд. Фазлу бахшиши бузург ҳамин аст"},{"SurahNumber":42,"VerseNumber":23,"Text":"Ин ҳамон [фазилате] аст, ки Аллоҳ таоло ба бандагони муъмин ва некукораш башорат медиҳад. [Эй паёмбар] Бигӯ: «Дар баробари ин рисолат, подоше аз шумо намехоҳам, ҷуз [риояи дӯстӣ ва] муҳаббати хешовандӣ ва ҳар ки [дар ин росто] иқдоми некуе кунад, бар подошаш дар он [маврид] меафзоем. Ба ростӣ, ки Аллоҳ таоло омурзгори қадршинос аст"},{"SurahNumber":42,"VerseNumber":24,"Text":"Оё мушрикон мегӯянд: «[Муҳаммад] ба Аллоҳ таоло дурӯғ нисбат додааст»? Агар Аллоҳ таоло бихоҳад, бар дили ту меҳр мениҳад, ва [-ле] Аллоҳ таоло ботилро маҳв мекунад ва ҳақро бо суханони [ва тамҳидоти] хеш ба курсӣ менишонад, ки Ӯ ба рози дилҳо доност"},{"SurahNumber":42,"VerseNumber":25,"Text":"Ӯст, ки тавбаи бандагонашро мепазирад ва аз бадиҳо дармегузарад ва он чи мекунед, медонад"},{"SurahNumber":42,"VerseNumber":26,"Text":"Ӯ [дархости] муъминони некукорро мепазирад ва аз фазли хеш бар [подоши] онон меафзояд ва кофирон азобе сахт дар пеш доранд"},{"SurahNumber":42,"VerseNumber":27,"Text":"Агар Аллоҳ таоло рӯзии [бархе аз] бандагонашро кушоиш медод, дар замин ситаму саркашӣ мекарданд, вале ба андозае, ки бихоҳад муқаррар медорад, ки Ӯ ба [ҳоли] бандагонаш огоҳ ва биност"},{"SurahNumber":42,"VerseNumber":28,"Text":"Ӯст, ки боронро пас аз навмедӣ [-и мардум] мефиристад ва раҳмати хешро мегустарад ва Ӯ корсозу сутуда аст"},{"SurahNumber":42,"VerseNumber":29,"Text":"Аз нишонаҳои [тавону тадбири] Ӯ офариниши осмонҳо ва замину мавҷудоти зиндаест, ки дар онҳо пароканда кардааст ва ҳар гоҳ ирода кунад, бар ҷамъоварии онҳо низ тавоност"},{"SurahNumber":42,"VerseNumber":30,"Text":"Ҳар мусибате, ки ба шумо расад, ба хотири корҳоест, ки анҷом додаед ва [Аллоҳ таоло] аз бисёре [аз гуноҳонатон] гузашт мекунад"},{"SurahNumber":42,"VerseNumber":31,"Text":"Шумо ҳаргиз дар замин [ва осмон Аллоҳро] ба танг намеоваред ва дар баробари Аллоҳ таоло хеҷ корсозу ёваре нахоҳед дошт"},{"SurahNumber":42,"VerseNumber":32,"Text":"Аз нишонаҳои [тавону тадбири] илоҳӣ, киштиҳои кӯҳпайкарест, ки дар дарёҳо равонанд"},{"SurahNumber":42,"VerseNumber":33,"Text":"Агар Аллоҳ таоло бихоҳад, бодро сокин мегардонад, то [киштиҳо] бар паҳнаи дарё беҳаракат бимонанд. Ба ростӣ, дар ин [амр] барои ҳар шикебои сипосгузор нишонаҳоест"},{"SurahNumber":42,"VerseNumber":34,"Text":"Ё [агар бихоҳад сарнишинони] он киштиҳоро ба кайфари аъмолашон нобуд месозад, дар ҳоле ки Ӯ аз бисёре [аз гуноҳон] гузашт мекунад"},{"SurahNumber":42,"VerseNumber":35,"Text":"[То муҷиби ибрат бошад] Ва касоне, ки дар мавриди оёти Мо ба муҷодала бармехезанд, бидонанд, ки [агар азоби илоҳӣ фаро расад] роҳи гурезе нахоҳанд дошт"},{"SurahNumber":42,"VerseNumber":36,"Text":"[Эй мардум] Он чи ба шумо дода шудааст, неъматҳои [гузарои] дунёст ва он чи назди Аллоҳ таоло аст, барои муъминоне, ки бар Парвардигорашон таваккал мекунанд, беҳтар ва пояндтар аст"},{"SurahNumber":42,"VerseNumber":37,"Text":"Ва [низ барои] онон, ки аз гуноҳони бузургу бешармиҳо канора мегиранд ва онгоҳ, ки хашмгин мешаванд, гузашт мекунанд"},{"SurahNumber":42,"VerseNumber":38,"Text":"Ва онон, ки [даъвати] Парвардигорашонро пазиро мешаванд ва намоз барпо медоранд ва умурашон дар миёнашон ба машварат ниҳода мешавад ва аз он чи рӯзияшон кардаем, инфоқ мекунанд"},{"SurahNumber":42,"VerseNumber":39,"Text":"Ва касоне, ки ҳар гоҳ ситаме ба онон бирасад, [ба дифоъ ва] интиқом бармехезанд"},{"SurahNumber":42,"VerseNumber":40,"Text":"Ва ҷазои ҳар бадӣ кайфаре ҳаммонанди он бадӣ аст [на бештар], пас, ҳар ки гузашт кунад ва корро ба ислоҳ [ва оштӣ] оварад, подошаш бар уҳдаи Аллоҳ таоло аст. Бе гумон, Ӯ ситамгоронро дӯст намедорад"},{"SurahNumber":42,"VerseNumber":41,"Text":"Албатта, касоне, ки пас аз ситаме, ки дидаанд, интиқом мегиранд, ҳеҷ [бозхосту] сарзанише бар онон нест"},{"SurahNumber":42,"VerseNumber":42,"Text":"Роҳи [бозхосту] сарзаниш танҳо бар ситамгороне кушода аст, ки ба ноҳақ дар замин бартариҷӯӣ мекунанд. Онон азоби дарднок [дар пеш] доранд"},{"SurahNumber":42,"VerseNumber":43,"Text":"Аммо ҳар ки шикебоӣ ва гузашт кунад, нишон аз қудрати ирода [-и Ӯ] дорад"},{"SurahNumber":42,"VerseNumber":44,"Text":"Ҳар киро Аллоҳ таоло гумроҳ кунад, пас, аз Аллоҳ таоло ҳеҷ [ёвару] корсозе нахоҳад дошт ва [дар рӯзи қиёмат] ситамгоронро мебинӣ, ки чун азобро мушоҳида кунанд, мегӯянд: «Оё роҳи бозгаште [ба дунё] ҳаст?»"},{"SurahNumber":42,"VerseNumber":45,"Text":"[Дар он рӯз] Ситамгоронро мушоҳида хоҳӣ кард, ки бар оташ арза мешаванд ва дар ҳоле ки аз [шиддати] хорӣ фурӯтан шудаанд, бо таги чашм менигаранд ва [дар он ҳол] муъминон мегӯянд: «Зиёнкорон [-и воқеӣ] касоне ҳастанд, ки [ба тамаъи дунё] худ ва хонаводаҳояшонро дар қиёмат ба зиён андохтаанд. Огоҳ бошед! Ситамгорон гирифтори азобе пойдоранд"},{"SurahNumber":42,"VerseNumber":46,"Text":"Ва онон дар баробари Аллоҳ таоло корсозе нахоҳанд дошт, ки ёриашон кунад ва ҳар киро Аллоҳ таоло гумроҳ кунад, роҳе [барои наҷот] нахоҳад дошт"},{"SurahNumber":42,"VerseNumber":47,"Text":"[Эй мардум] Пеш аз он ки рӯзе фаро расад, ки бозгаште аз ҷониби Аллоҳ таоло надорад, даъвати Парвардигоратонро бипазиред. Дар он рӯз на паноҳгоҳе хоҳед дошт, на [фурсате барои] инкор"},{"SurahNumber":42,"VerseNumber":48,"Text":"Пас [эй паёмбар] агар [мушрикон аз даъвати ту] рӯй мегардонанд [тавфиқро аз худ салб мекунанд]. Мо туро нигаҳбони онон нафиристодем ва ту вазифае ҷуз расонидан [-и ваҳй] надорӣ ва чун раҳмате аз ҷониби худ ба инсон бичашонем, бад-он сармаст мешавад ва агар ба сазои рафтори гузаштаи худ дучори мусибате шавад, [ба ҷойи бедорӣ носипосӣ мекунад]. Ба ростӣ, ки инсон бисёр носипос аст"},{"SurahNumber":42,"VerseNumber":49,"Text":"Фармонравоии осмонҳо ва замин аз они Аллоҳ таоло аст. Ӯ ҳар чи бихоҳад, меофаринад, ба ҳар ки бихоҳад, [фарзанди] духтар мебахшад ва ба ҳар ки бихоҳад, [фарзанди] писар"},{"SurahNumber":42,"VerseNumber":50,"Text":"Ё писару духтарро -ҳар ду бо ҳам медиҳад ва ҳар киро бихоҳад, нозо мегардонад, ки Ӯ донои тавоност"},{"SurahNumber":42,"VerseNumber":51,"Text":"Дархӯри ҳеҷ башаре нест, ки Аллоҳ таоло бо ӯ сухан бигӯяд, магар бо ваҳй ё аз фаросӯи ҳиҷобе ё [ин ки Аллоҳ таоло] фариштае бифиристад, ки ба фармонаш ҳар чи бихоҳад, ваҳй кунад. Бе тардид, Ӯ баландмартабаи ҳаким аст"},{"SurahNumber":42,"VerseNumber":52,"Text":"[Эй Паёмбар] бад-ин гуна Қуръонро [тавассути Ҷабраил ва] ба фармони хеш бар ту ваҳй кардем. [Пеш аз он] Ту огоҳӣ надоштӣ, ки китобу имон чист, вале Мо онро нуре сохтем, ки ҳар касе аз бандагони хешро, ки бихоҳем, бад-он ҳидоят кунем ва мусалламан, ту ба роҳи рост [Ислом] ҳидоят мекунӣ"},{"SurahNumber":42,"VerseNumber":53,"Text":"Роҳи илоҳӣ, ки он чи дар осмонҳо ва замин аст, аз они Ӯст. Огоҳ бошед, [ҳамаи] умур ба сӯйи Аллоҳ таоло бозмегардад"},{"SurahNumber":43,"VerseNumber":1,"Text":"Ҳо, мим"},{"SurahNumber":43,"VerseNumber":2,"Text":"Савганд ба китоби равшангар"},{"SurahNumber":43,"VerseNumber":3,"Text":"Мо онро Қуръоне ба забони арабӣ падид овардем, бошад, ки хирадварзӣ кунед"},{"SurahNumber":43,"VerseNumber":4,"Text":"Ин китоб, ки баландмартаба ва ҳикматомӯз аст, дар Лавхи маҳфуз назди Мо сабт шудааст [ва дастхуши тағйир нахоҳад шуд]"},{"SurahNumber":43,"VerseNumber":5,"Text":"Оё ба сирфи ин ки шумо [мушрикон] гурӯҳе исрофкоред [ва паёми илоҳиро инкор мекунед, нузули] Қуръонро аз шумо боздорем"},{"SurahNumber":43,"VerseNumber":6,"Text":"Чи бисёр паёмбароне, ки дар миёни пешиниён фиристодем"},{"SurahNumber":43,"VerseNumber":7,"Text":"Вале ҳар паёмбаре ба сӯйи онон меомад, масхарааш мекарданд"},{"SurahNumber":43,"VerseNumber":8,"Text":"Мо афроди нерумандтар аз мушрикони Маккаро ҳалок кардаем ва достони [ибратангези] пешиниён гузашт"},{"SurahNumber":43,"VerseNumber":9,"Text":"[Эй паёмбар] Агар аз мушрикон бипурсӣ: «Осмонҳо ва заминро чи касе офардиааст?» Ҳатман, мегӯянд: «[Аллоҳи] Шикастнопазири доно»"},{"SurahNumber":43,"VerseNumber":10,"Text":"Ҳамон [Парвардигоре] ки заминро маҳалли озмоиши шумо қарор дод ва бароятон дар он роҳҳое падид овард, то роҳ ёбед"},{"SurahNumber":43,"VerseNumber":11,"Text":"Ва ҳамон касе, ки аз осмон боронро ба миқдори муайяне фиристод, он гоҳ сарзамини хазонзада ва хушкро ба василаи он ҳаёт бахшидем. Шумо низ ҳамин гуна [аз гӯрҳо] берун оварда мешавед"},{"SurahNumber":43,"VerseNumber":12,"Text":"Парвардигоре, ки тамоми махлуқотро офарид ва бароятон аз киштиҳо ва чаҳорпоён василаи саворӣ падид овард"},{"SurahNumber":43,"VerseNumber":13,"Text":"То бар пушти онҳо қарор гиред ва он гоҳ ки бар онҳо қарор гирифтед, неъмати Парвардигоратонро ёд кунед ва бигӯед: «Поку муназзаҳ аст касе, ки ин [васила]-ро дар хидмати мо гумошт ва мо худ тавони ин корро надоштем"},{"SurahNumber":43,"VerseNumber":14,"Text":"Ва мо ба пешгоҳи Парвардигорамон бозмегардем»"},{"SurahNumber":43,"VerseNumber":15,"Text":"Мушрикон аз миёни бандагони Аллоҳ таоло барояш саҳме [аз фарзанд] қарор доданд. Ба ростӣ, ки инсон ошкоро носипос аст"},{"SurahNumber":43,"VerseNumber":16,"Text":"Оё [мепиндоред] Аллоҳ таоло аз миёни офаридагонаш духтаронро интихоб карда ва писаронро ба шумо ихтисос додааст"},{"SurahNumber":43,"VerseNumber":17,"Text":"Аммо ҳар гоҳ ба яке аз онон ҳамон чизеро, ки башорат диҳанд, ки барои Аллоҳи раҳмон қоил ҳастанд [таваллуди духтар], дар ҳоле ки хашми худро фурӯ мехӯрад, чеҳрааш [аз андуҳ] тира мегардад"},{"SurahNumber":43,"VerseNumber":18,"Text":"Оё касеро, ки дар зевар [ва роҳатӣ] парвариш меёбад ва дар [ҳангоми] ҷидол [қодир ба] баёни мақсудаш нест [ба Аллоҳ таоло нисбат медиҳед]"},{"SurahNumber":43,"VerseNumber":19,"Text":"Мушрикон фариштагонро, ки бандагони [Аллоҳи] Раҳмонанд, муаннас [зан] пиндоштанд. Оё ба ҳангоми офариниши онон ҳузур доштанд? Суханонашон сабт мегардад ва [дар рӯзи қиёмат] бозхост хоҳанд шуд"},{"SurahNumber":43,"VerseNumber":20,"Text":"[Онон барои тавҷеҳи ширки худ] мегӯянд: «Агар [Аллоҳи] Раҳмон мехост, мо фариштагонро парастиш намекардем». Онон дар мавриди ин [сухан] беиттилоанд ва ҷуз сухани дурӯғ намегӯянд"},{"SurahNumber":43,"VerseNumber":21,"Text":"Оё пеш аз Қуръон китобе ба онон додаем, ки бад-он истидлол кунанд"},{"SurahNumber":43,"VerseNumber":22,"Text":"Балки мегӯянд: «Ниёгонамон низ ҳамин оинро доштанд ва мо [низ] роҳи ононро дунбол мекунем»"},{"SurahNumber":43,"VerseNumber":23,"Text":"Пеш аз ту низ ҳар [паёмбари] ҳушдордиҳандаеро ба ҳар шаҳре фиристодем, сарватмандони саркаши он шаҳр мегуфтанд: «Ниёгонамон низ ҳамин оинро доштанд ва мо [низ] роҳи ононро дунбол мекунем»"},{"SurahNumber":43,"VerseNumber":24,"Text":"[Паёмбарашон] Мегуфт: «Агар оине ҳидоятбахштар аз он чи ниёгонатон доштанд, оварда бошам [боз ҳам аз онон пайравӣ мекунед]? Онон [дар посух] мегуфтанд: «[Оре] паёмеро, ки маъмури [иблоғи] он шудаед, инкор мекунем»"},{"SurahNumber":43,"VerseNumber":25,"Text":"Мо низ аз онон интиқом гирифтем, пас, бингар, ки саранҷоми такзибкунандагон чи гуна буд"},{"SurahNumber":43,"VerseNumber":26,"Text":"[Ёд кун] Ҳангомеро, ки Иброҳим ба падар ва қавмаш гуфт: «Аз он чи шумо мепарастед, безорам"},{"SurahNumber":43,"VerseNumber":27,"Text":"Магар аз касе, ки маро офаридааст, ки Ӯ ҳидоятам хоҳад кард»"},{"SurahNumber":43,"VerseNumber":28,"Text":"Иброҳим, яктопарастиро дар миёни наслҳои пас аз худ сухане мондагор қарор дод, бошад, ки [ба пешгоҳи илоҳӣ] бозгарданд"},{"SurahNumber":43,"VerseNumber":29,"Text":"Ин мушрикони Макка ва падаронашонро [аз неъматҳои дунё] бархӯрдор кардам, то ин ки Қуръон ва паёмбаре равшангар ба суроғашон омад"},{"SurahNumber":43,"VerseNumber":30,"Text":"Ва он гоҳ ки Қуръон бар онон ироа шуд, гуфтанд: «Ин ҷодуст ва онро инкор мекунем»"},{"SurahNumber":43,"VerseNumber":31,"Text":"Ва гуфтанд: «Чаро ин Қуръон бар марде бузург аз ду шаҳр [Макка ва Тоиф] нозил нашудааст?»"},{"SurahNumber":43,"VerseNumber":32,"Text":"Оё онон раҳмати Парвардигоратро тақсим мекунанд? Моем, ки рӯзӣ [ва маишати] ононро дар зиндагии дунё миёнашон тақсим кардаем ва ононро нисбат ба ҳам ба дараҷоте бартарӣ бахшидаем, то аз хадамоти [мутақобили] якдигар истифода кунанд ва раҳмати Парвардигорат аз амволе, ки ҷамъ мекунанд, беҳтар аст"},{"SurahNumber":43,"VerseNumber":33,"Text":"Агар [нигаронӣ аз онон] набуд, ки ҳама мардум [дар дунёталабӣ ва инкори Аллоҳ таоло] як гурӯҳ шаванд, сақфи хонаи касонеро, ки ба Аллоҳи раҳмон имон надоранд, аз нуқра қарор медодем ва низ паллаҳое [дар он мениҳодем], ки битавонанд аз [табақоти] он [хона] боло раванд"},{"SurahNumber":43,"VerseNumber":34,"Text":"Ва барои хонаҳояшон дарҳое [аз тилло] мегузоштем ва тахтҳое [қарор медодем], ки бар он такя зананд"},{"SurahNumber":43,"VerseNumber":35,"Text":"Ва таҷаммул [ва зинатҳое] фаровон [барояшон фароҳам мекардем] ва тамоми инҳо баҳраи [ночизи] зиндагии дунёст ва охират назди Парвардигорат барои парҳезкорон аст"},{"SurahNumber":43,"VerseNumber":36,"Text":"Ҳар ки аз ёди [Аллоҳи] раҳмон дил бигардонад, шайтоне бар ӯ мегуморем, то ҳамнишинаш бошад [ва ҳамвора фиребаш диҳад]"},{"SurahNumber":43,"VerseNumber":37,"Text":"Шаётин ин гурӯҳро аз роҳи [Аллоҳ таоло] бозмедоранд, вале онон гумон мекунанд, ки ҳидоят ёфтаанд"},{"SurahNumber":43,"VerseNumber":38,"Text":"То он гоҳ ки [дар қиёмат] назди Мо биёяд, [ба шайтони ҳамнишинаш] мегӯяд: Эй кош, миёни ману ту фосилае ба дурии шарқу ғарб буд! Чи ҳамнишини баде будӣ!»"},{"SurahNumber":43,"VerseNumber":39,"Text":"[Аллоҳ таоло мефармояд] «Имрӯз [пушаймонӣ] суде ба ҳолатон нахоҳад дошт; зеро ситам кардаед ва ҳамагӣ дар азоб шарикед»"},{"SurahNumber":43,"VerseNumber":40,"Text":"[Эй Паёмбар] Оё метавонӣ [паёми худро] ба гӯши ношунавоён бирасонӣ ё нобиноён ва гумроҳони ошкорро [ба роҳи рост] ҳидоят кунӣ"},{"SurahNumber":43,"VerseNumber":41,"Text":"Агар ҳам туро пеш аз азоби онон аз дунё [бибарем] дар ҳар ҳол [аз эшон интиқом хоҳем гирифт]"},{"SurahNumber":43,"VerseNumber":42,"Text":"Ё азоберо, ки ба онон ваъда додаем, [дар даврони ҳаётат] ба ту менамоем. Бе тардид, Мо бар онон иқтидор [-и комил] дорем"},{"SurahNumber":43,"VerseNumber":43,"Text":"Пас, ба он чи ба ту ваҳй мешавад, тамассук биҷӯ, ки бе гумон, бар роҳи рост қарор дорӣ"},{"SurahNumber":43,"VerseNumber":44,"Text":"Тардиде нест, ки Қуръон барои ту ва қавмат мояи андарз [ ва сарбаландӣ] аст ва [дар рӯзи қиёмат дар бораи имону амал ба он] бозхост хоҳед шуд"},{"SurahNumber":43,"VerseNumber":45,"Text":"Аз паёмбароне, ки пеш аз ту фиристодем, бипурс, ки оё ғайр аз [Аллоҳи] Раҳмон маъбудоне барои парастиш қарор додаем [мусалламан, чунин нест]"},{"SurahNumber":43,"VerseNumber":46,"Text":"Мо Мӯсоро бо муъҷизоти хеш ба сӯи Фиръавн ва сарони қавмаш фиристодем ва ба онон гуфт: «Ман фиристодаи Парвардигори ҷаҳониёнам»"},{"SurahNumber":43,"VerseNumber":47,"Text":"Ва чун оёт [ва муъҷизоти] Моро бар онон ироа кард, ҳамагӣ ба онҳо хандиданд"},{"SurahNumber":43,"VerseNumber":48,"Text":"Ҳар муъҷизае ба онон ироа додем, яке аз дигаре бузургтар буд ва [чун ҳамаро такзиб карданд] ба азоб гирифторашон кардем, бошад, ки [аз куфр] бозгарданд"},{"SurahNumber":43,"VerseNumber":49,"Text":"[Пас, ҳангоме ки гӯшаҳое аз азоби илоҳиро чашиданд] гуфтанд: «Эй ҷодугар, аз Парвардигорат бинобар аҳде, ки бо ту дорад, бихоҳ [то азобро аз мо дур кунад], ки мо [дигар] роҳёфтаем»"},{"SurahNumber":43,"VerseNumber":50,"Text":"Ва чун азобро аз онон бардоштем, паймон шикастанд"},{"SurahNumber":43,"VerseNumber":51,"Text":"Фиръавн дар миёни қавми худ нидо сар дод ва гуфт: «Эй қавми ман, оё фармонравоии Миср дар ихтиёри ман нест ва ин наҳрҳо аз доманаи қасри ман ҷараён надорад? Оё [қудрату азаматамро] намебинед"},{"SurahNumber":43,"VerseNumber":52,"Text":"Ман аз ин марди бемиқдор, ки [ҳатто] наметавонад ба равшанӣ сухан бигӯяд, шоистатарам"},{"SurahNumber":43,"VerseNumber":53,"Text":"Чаро [ба нишонаи сарварӣ] дастбандҳои зарин [аз осмон] бар ӯ афканда нашудааст [то собит шавад, ки паёмбар аст]? Ё чаро фариштагон ҳамроҳаш наёмадаанд?»"},{"SurahNumber":43,"VerseNumber":54,"Text":"Ӯ қавми худро ба [бехирадӣ ва] сабуксарӣ кашонд ва ҳамагӣ мутеаш шуданд. Ҳаққо, ки онон [нисбат ба авомири илоҳӣ] нофармон буданд"},{"SurahNumber":43,"VerseNumber":55,"Text":"Пас, чун моро ба хашм оварданд, аз онон интиқом гирифтем ва ҳамагиро [дар дарё] ғарқ кардем"},{"SurahNumber":43,"VerseNumber":56,"Text":"Он гоҳ ононро дар шумори пешгомони [куфру нофармонӣ] ва ибрате [барои ояндагон] қарор додем"},{"SurahNumber":43,"VerseNumber":57,"Text":"Ва чун достони [таваллуди] писари Марям матраҳ шуд, қавми ту [ки гумон карданд, метавонанд монанди масеҳиён чанд маъбуд дошта бошанд] ба ногоҳ шодӣ ва ҳаёҳу ба роҳ андохтанд"},{"SurahNumber":43,"VerseNumber":58,"Text":"Ва гуфтанд: «Маъбудони мо беҳтаранд ё Исо»? Онон ин суханро танҳо барои ҷидол бо ту унвон кардаанд. Ба ростӣ, ки гурӯҳе ситезаҷӯ ҳастанд"},{"SurahNumber":43,"VerseNumber":59,"Text":"Исо фақат бандаест, ки бар ӯ неъмат [-и рисолат] арзонӣ доштем ва ӯро намунае [аз қудрати илоҳӣ] барои Бани Исроил қарор додем"},{"SurahNumber":43,"VerseNumber":60,"Text":"Агар мехостем, [ҳамаи шумо инсонҳоро нобуд мекардем ва] ба ҷоятон фариштагоне падид меовардем, ки дар замин ҷонишин [-и шумо] шаванд"},{"SurahNumber":43,"VerseNumber":61,"Text":"[Таваллуди] Исо [ба муъҷизаи ҳаёт бахшиданаш] далеле барои қиёмат аст. Пас, ҳаргиз дар мавриди қиёмат шак накунед ва пайрави ман бошед, ки роҳи рост ҳамин аст"},{"SurahNumber":43,"VerseNumber":62,"Text":"[Огоҳ бошед, ки] Шайтон шуморо [аз роҳи Аллоҳ таоло] бознадорад, чаро ки ӯ душмани ошкори шумост"},{"SurahNumber":43,"VerseNumber":63,"Text":"Ва чун Исо [муъҷизоту] нишонаҳои равшан бар онон ироа кард, гуфт: «Ман барои шумо ҳикмат овардаам, то [бад-он роҳ ёбед] ва бархе аз мавориди ихтилофатонро равшан кунам, пас, аз Аллоҳ таоло парво кунед ва мутеъи [дастурҳои] ман бошед"},{"SurahNumber":43,"VerseNumber":64,"Text":"Аллоҳ таоло Парвардигори ман ва шумост, пас, Ӯро бипарастед, ки роҳи рост ҳамин аст»"},{"SurahNumber":43,"VerseNumber":65,"Text":"Он гоҳ гурӯҳҳои [мухталифи] Бани Исроил миёни худ [дар бораи Исо] дучори ихтилоф шуданд, пас, вой бар ситамгорон аз азоби рӯзи дарднок"},{"SurahNumber":43,"VerseNumber":66,"Text":"Оё ҷуз ин интизор доранд, ки қиёмат, дар ҳоле ки ғофиланд, ногаҳон бар онон фаро расад"},{"SurahNumber":43,"VerseNumber":67,"Text":"Дӯстон [-и дунёӣ] дар он рӯз душмани якдигаранд, магар парҳезкорон"},{"SurahNumber":43,"VerseNumber":68,"Text":"[Аллоҳ таоло ба онон мефармояд] «Эй бандагони [парҳезкори] Ман имрӯз тарсу андуҳе нахоҳед дошт"},{"SurahNumber":43,"VerseNumber":69,"Text":"Ҳамон бандагоне, ки ба оёти Мо имон овардаанд ва таслим [-и фармони Мо] буданд"},{"SurahNumber":43,"VerseNumber":70,"Text":"Шумо ва дигар муъминоне, ки ҳамчун шумо ҳастанд, ба биҳишт дароед, то [аз неъматҳои ҷовидонаш баҳраманд гардед ва] шодмон шавед"},{"SurahNumber":43,"VerseNumber":71,"Text":"Зарфҳо ва ҷомҳои зарин перомунашон мегардонанд ва ҳар чи дилҳо бихоҳад ва дидаҳо лаззат барад, дар он ҷо ҳаст ва шумо дар биҳишт ҷовидонаед"},{"SurahNumber":43,"VerseNumber":72,"Text":"Ин ҳамон биҳиштест, ки дар барорбари рафторатон ба шумо додаанд"},{"SurahNumber":43,"VerseNumber":73,"Text":"Дар онҷо меваҳои фаровоне дар ихтиёр доред, ки аз онҳо мехӯред"},{"SurahNumber":43,"VerseNumber":74,"Text":"Бе тардид, муҷримон дар азоби дузах ҷовидонанд"},{"SurahNumber":43,"VerseNumber":75,"Text":"[Дар ҳоле ки азоб] аз онон коста намешавад ва дар яъсу ноумедӣ фурӯ рафтаанд"},{"SurahNumber":43,"VerseNumber":76,"Text":"Мо ба онон ситам накардаем, балки онҳо худ ба хештан ситам мекарданд"},{"SurahNumber":43,"VerseNumber":77,"Text":"[Дузахиён] Нигаҳбони оташро садо мезананд ва фарёд бар меоранд: «Эй Молик [кош] Парвардигорат кори моро яксара кунад [ва бимиронад]» Ӯ мегӯяд: «На, шумо [дар ин азоб] мондагоред»"},{"SurahNumber":43,"VerseNumber":78,"Text":"Ба ростӣ, ҳақро барои шумо овардем, вале бештаратон аз он кароҳат доштед"},{"SurahNumber":43,"VerseNumber":79,"Text":"Онон азми [худро барои тавтеа алайҳи ту] ҷазм карданд, Мо низ иродаи муҳкаме [бар ноком гузоштани эшон] дорем"},{"SurahNumber":43,"VerseNumber":80,"Text":"Оё мепиндоранд, ки Мо суханони сиррӣ ва наҷвояшонро намешунавем? Оре, фариштагони Мо дар канорашон [ҳастанд ва ҳама чизро] сабт мекунанд"},{"SurahNumber":43,"VerseNumber":81,"Text":"[Эй паёмбар, ба мушрикон] бигӯ: «Агар [ба фарзи маҳол Аллоҳи] Раҳмон фарзанде дошт, ман нахустин парастишгар [-и Ӯ] будам»"},{"SurahNumber":43,"VerseNumber":82,"Text":"[Маъбуди яктое, ки] Парвардигори осмонҳо ва замин ва Арш аст, аз тавсифи [ҷоҳилонаи] онон муназзаҳ аст"},{"SurahNumber":43,"VerseNumber":83,"Text":"Пас, [эй паёмбар] ононро [ба ҳоли худ] бигузор, то ёвагӯӣ кунанд ва ба бозӣ саргарм бошанд, то саранҷом бо рӯзи мавъуд [қиёмат] мувоҷеҳ шаванд [ва сазои аъмолашонро бубинанд]"},{"SurahNumber":43,"VerseNumber":84,"Text":"Ӯст, ки дар осмон ва замин маъбуд аст ва Ӯ ҳакими доност"},{"SurahNumber":43,"VerseNumber":85,"Text":"Пурбаракат ва бузургвор аст касе, ки фармонравоии осмонҳову замин ва он чи миёни онҳост, аз они Ӯст ва огоҳӣ аз [лаҳзаи барпоии] растохез танҳо дар ихтиёри Ӯст ва [ҳамагӣ] ба пешгоҳи Ӯ бозгардонда мешавед"},{"SurahNumber":43,"VerseNumber":86,"Text":"Касоне, ки [мушрикон] ба ҷойи Аллоҳ таоло [ба ниёиш] мехонанд, қодир ба шафоат нестанд, магар афроде, ки ба [калимаи тавҳид ва] ҳақ аз руи илм гувоҳӣ медиҳанд"},{"SurahNumber":43,"VerseNumber":87,"Text":"Агар аз мушрикон бипурсӣ, чи касе ононро офаридааст, мусалламан, мегӯянд: «Аллоҳ таоло». Пас, чи гуна [аз ҳақ] бар мегарданд"},{"SurahNumber":43,"VerseNumber":88,"Text":"[Шикоят ва] Сухани паёмбар [ин буд]: «Парвардигоро, инон қавме ҳастанд, ки имон намеоваранд»"},{"SurahNumber":43,"VerseNumber":89,"Text":"Пас, [эй паёмбар] аз онон даргузар ва [барои раҳоӣ аз шаррашон] бигӯ: «Салом бар Шумо»! Ба зудӣ хоҳанд донист [ки азобашон чи гуна аст]"},{"SurahNumber":44,"VerseNumber":1,"Text":"Ҳо, мим"},{"SurahNumber":44,"VerseNumber":2,"Text":"Савганд ба китоби равшангар"},{"SurahNumber":44,"VerseNumber":3,"Text":"Мо Қуръонро дар шаби муборак [ва фархундаи қадр] нозил кардем, [зеро] ки Мо [ҳамвора] ҳушдордиҳанда будаем"},{"SurahNumber":44,"VerseNumber":4,"Text":"Дар он [шаб] ҳар амри муҳимме файсала меёбад [ва тадбир мешавад]"},{"SurahNumber":44,"VerseNumber":5,"Text":"[Ин] корест [ки] аз ҷониби Мо [сурат мегирад] бе гумон, Мо фиристандаи [паёмбарон] будаем"},{"SurahNumber":44,"VerseNumber":6,"Text":"Ба унвони раҳмате аз Парвардигорат. Бе тардид, Ӯ шунавои доност"},{"SurahNumber":44,"VerseNumber":7,"Text":"Парвардигори осмонҳову замин ва он чи миёни онҳост. Агар [ба ин ҳақиқат] яқин доред [ба Аллоҳ таоло ва Паёмбараш имон биёваред]"},{"SurahNumber":44,"VerseNumber":8,"Text":"Ҳеҷ маъбуде [ба ҳақ] ҷуз Ӯ нест, зиндагӣ мебахшад ва мемиронад. Парвардигори шумо ва ниёгони шумост"},{"SurahNumber":44,"VerseNumber":9,"Text":"Вале мушрикон тардид доранд ва саргарми [лаззатҳои дунё] ва бозӣ ҳастанд"},{"SurahNumber":44,"VerseNumber":10,"Text":"Пас, [эй паёмбар] мунтазири рӯзе бош, ки осмон, дуде ошкор [падид] оварад"},{"SurahNumber":44,"VerseNumber":11,"Text":"Ки [тамоми] мардумро фаро мегирад. Ин азобе дарднок аст"},{"SurahNumber":44,"VerseNumber":12,"Text":"[Он гоҳ кофирон мегӯянд] «Парвардигоро, [ин] азобро аз мо бартараф кун, ки имон овардаем»"},{"SurahNumber":44,"VerseNumber":13,"Text":"Чи гуна [ва аз куҷо] панд мепазиранд, дар ҳоле ки [пештар] паёмбари равшангар ба сӯяшон омада буд"},{"SurahNumber":44,"VerseNumber":14,"Text":"Аммо аз ӯ рӯй гардониданд ва гуфтанд: «[Ӯ] омӯзишёфтаи девона аст»"},{"SurahNumber":44,"VerseNumber":15,"Text":"[Барои озмоиши шумо] Замоне андак азобро бармедорем, ва [-ле] шумо [ба куфри хеш] бозмегардед"},{"SurahNumber":44,"VerseNumber":16,"Text":"Рӯзе сахт бар онон метозем. [Оре] Мо [аз кофирон ба хотири куфру такзибашон] интиқом мегирем"},{"SurahNumber":44,"VerseNumber":17,"Text":"Пеш аз онон низ қавми Фиръавнро озмудем ва паёмбари бузургвор ба сӯяшон омад"},{"SurahNumber":44,"VerseNumber":18,"Text":"[Ва ба онон гуфт] Ки «[кори Бани Исроил ин] бандагони Аллоҳро ба ман вогузоред, ки ман барои шумо паёмбари аминам"},{"SurahNumber":44,"VerseNumber":19,"Text":"Ва [низ] бар Аллоҳ таоло бартарӣ маҷӯед, ки ман бароятон далели равшане овардаам"},{"SurahNumber":44,"VerseNumber":20,"Text":"Ва аз ин ки сангсорам кунед, ба Парвардигори худ ва Парвардигори шумо паноҳ мебарам"},{"SurahNumber":44,"VerseNumber":21,"Text":"Агар ба ман имон намеоваред, пас, аз ман канора бигиред [ва раҳоям кунед]"},{"SurahNumber":44,"VerseNumber":22,"Text":"Он гоҳ ба даргоҳи Парвардигораш дуо кард, ки: «[Бор илоҳо] Инон гурӯҳе табоҳкоранд»"},{"SurahNumber":44,"VerseNumber":23,"Text":"[Ба Мӯсо ваҳй кардем, ки] «Бандагонамро шабона [аз Миср] берун бибар, зеро [сипоҳи Фиръавн] шуморо таъқиб хоҳад кард"},{"SurahNumber":44,"VerseNumber":24,"Text":"Ва дарёро ором пушти сар бигузор, ки онон сипоҳе ҳастанд ки ғарқ хоҳанд шуд"},{"SurahNumber":44,"VerseNumber":25,"Text":"Чи бисёр боғҳову чашмасорҳоро, ки раҳо карданд [ва рафтанд]"},{"SurahNumber":44,"VerseNumber":26,"Text":"Ва киштзорҳову қасрҳои наку [ва зебо]"},{"SurahNumber":44,"VerseNumber":27,"Text":"Ва неъмате, ки дар он [шодмон] буданд"},{"SurahNumber":44,"VerseNumber":28,"Text":"[Сарнавишташон] Ин гуна [буд] ва [тамомии] он неъматҳоро ба гурӯҳе дигар вогузоштем"},{"SurahNumber":44,"VerseNumber":29,"Text":"Осмону замин бар [нобудии] онон қатраи ашке нарехт ва муҳлате [барои тавба] низ наёфтанд"},{"SurahNumber":44,"VerseNumber":30,"Text":"Бе тардид, Бани Исроилро аз азоби хоркунанда наҷот додем"},{"SurahNumber":44,"VerseNumber":31,"Text":"Аз Фиръавн, ки [роҳбари] саркаше дар зумраи исрофкорон буд"},{"SurahNumber":44,"VerseNumber":32,"Text":"Мо бо дониши Худ Бани Исроилро бар мардуми замона бартарӣ додем"},{"SurahNumber":44,"VerseNumber":33,"Text":"Ва нишонаҳое [аз қудрати хеш] дар ихтиёрашон гузоштем, ки озмоише равшан дар он буд"},{"SurahNumber":44,"VerseNumber":34,"Text":"Ин мушрикон мегӯянд"},{"SurahNumber":44,"VerseNumber":35,"Text":"«Ҷуз марги нахустини мо ҳеҷ [зиндагии дигаре] нест ва ҳаргиз барангехта нахоҳем шуд"},{"SurahNumber":44,"VerseNumber":36,"Text":"Ва агар рост мегӯед, ниёгонамонро [зинда кунед ва] биёваред»"},{"SurahNumber":44,"VerseNumber":37,"Text":"Оё эшон беҳтаранд ё қавми [неруманди] Туббаъ ва пешиниёни онҳо, ки чун базаҳкор буданд, ҳалокашон кардем"},{"SurahNumber":44,"VerseNumber":38,"Text":"Ва Мо осмону замин ва он чиро, ки миёни онҳост ба бозича наёфаридаем"},{"SurahNumber":44,"VerseNumber":39,"Text":"Онҳоро ба ҳақ [ва бо ҳадаф] офаридаем, вале бештарашон намедонанд"},{"SurahNumber":44,"VerseNumber":40,"Text":"Бе тардид, рӯзи доварӣ [қиёмат] ваъдагоҳи ҳамаи онон аст"},{"SurahNumber":44,"VerseNumber":41,"Text":"Рӯзе, ки ҳеҷ дӯсте барои дӯсти худ судманд нест ва [аз ҳеҷ сӯ] ёрӣ намешаванд"},{"SurahNumber":44,"VerseNumber":42,"Text":"Магар касе, ки Аллоҳ таоло [бар ӯ] раҳм кунад, ки Ӯ шикастнопазири меҳрубон аст"},{"SurahNumber":44,"VerseNumber":43,"Text":"Бе гумон, дарахти Заққум"},{"SurahNumber":44,"VerseNumber":44,"Text":"ғизои гунаҳкорон аст"},{"SurahNumber":44,"VerseNumber":45,"Text":"[Мевааш аз шиддати ҳарорат] ҳамчун миси гудохта дар шикамҳо меҷӯшад"},{"SurahNumber":44,"VerseNumber":46,"Text":"Монанди ҷӯшиши оби гарм [ҷӯшидаистода]"},{"SurahNumber":44,"VerseNumber":47,"Text":"[Хитоб мерасад] «Он [ситамгор]-ро бигиред ва ба миёни дузах дарафканед"},{"SurahNumber":44,"VerseNumber":48,"Text":"Он гоҳ аз азоби оби доғ бар сараш фурӯ резед»"},{"SurahNumber":44,"VerseNumber":49,"Text":"[Дар он ҳол ба ӯ гуфта мешавад] «Бичаш, ки ту [дар миёни қавми худ] иззатманд ва бузургворӣ"},{"SurahNumber":44,"VerseNumber":50,"Text":"Ин ҳамон [сарнавишти дардноке] аст, ки дар мавридаш тардид доштед»"},{"SurahNumber":44,"VerseNumber":51,"Text":"Яқинан парҳезкорон дар ҷойгоҳи амне ҳастанд"},{"SurahNumber":44,"VerseNumber":52,"Text":"дар [миёни] боғҳо ва [канори] чашмасорҳои биҳишт"},{"SurahNumber":44,"VerseNumber":53,"Text":"Либосҳое аз дебои нозук ва дебои захим мепӯшанд, дар ҳоле ки рӯёрӯи якдигар [ба суҳбат] нишастаанд"},{"SurahNumber":44,"VerseNumber":54,"Text":"Чунин аст [вазъи онон] ва ҳуриёни ғизолчашм [-и биҳиштӣ]-ро ба ҳамсарии онон дармеоварем"},{"SurahNumber":44,"VerseNumber":55,"Text":"Дар он ҷо ҳар мевае, ки ирода кунанд, бе дағдаға дар ихтиёрашон аст"},{"SurahNumber":44,"VerseNumber":56,"Text":"Дар биҳишт таъми маргро нахоҳанд чашид, ҷуз ҳамон марги нахустин ва [Парвардигори меҳрубон] аз муҷозоти дузах барканорашон доштааст"},{"SurahNumber":44,"VerseNumber":57,"Text":"[Ин] Бахшишест аз [ҷониби] Парвардигорат ва ин ҳамон комёбии бузург аст"},{"SurahNumber":44,"VerseNumber":58,"Text":"[Эй паёмбар] Мо Қуръонро ба забони ту равон [ва осон] сохтем, бошад, ки [мушрикон] панд гиранд"},{"SurahNumber":44,"VerseNumber":59,"Text":"Пас, дар интизори [ваъдаҳои илоҳӣ] бош, ки бе гумон, онон [низ] мунтазиранд"},{"SurahNumber":45,"VerseNumber":1,"Text":"Ҳо, мим"},{"SurahNumber":45,"VerseNumber":2,"Text":"Нузули [ин] китоб аз ҷониби Аллоҳи шикастнопазири ҳаким аст"},{"SurahNumber":45,"VerseNumber":3,"Text":"Ба ростӣ, ки дар осмонҳо ва замин нишонаҳое [аз қудрати илоҳӣ] барои муъминон [падидор] аст"},{"SurahNumber":45,"VerseNumber":4,"Text":"Ва [низ] дар офариниши худатон ва мавҷудоти зиндае, ки [дар замин] пароканда месозад, барои аҳли яқин нишонаҳое [аз тавон ва тадбири Аллоҳ таоло ошкор] аст"},{"SurahNumber":45,"VerseNumber":5,"Text":"Ва дар гардиши паёпайи шабу рӯз ва ризқе, ки Аллоҳ таоло [ба сурати борон] аз осмон мефиристад ва бо он заминро пас аз хазон ва хушкиаш зинда месозад ва [низ] дар гардиши бодҳо барои хирадварзон, нишонаҳое [аз қудрати Парвардигор] аст"},{"SurahNumber":45,"VerseNumber":6,"Text":"[Эй паёмбар] Инҳо оёт [ва нишонаҳо]-и илоҳист, ки ба ҳақ бар ту мехонем [Ба ростӣ, мушрикон] пас аз [сухани] Аллоҳ таоло ва оёташ кадом суханро бовар мекунанд"},{"SurahNumber":45,"VerseNumber":7,"Text":"Вой бар ҳар дурӯғгӯи гунаҳкор"},{"SurahNumber":45,"VerseNumber":8,"Text":"[Он кофире] ки оёти илоҳиро, ки бар ӯ хонда мешавад, мешунавад, вале мутакаббирона бар мухолифат исрор дорад. Гӯӣ онҳоро нашунидааст. Пас, ӯро ба азобе дарднок башорат бидеҳ"},{"SurahNumber":45,"VerseNumber":9,"Text":"[Ҳамон ки] чун бар гӯшае аз оёти Мо воқиф шавад, онро ба масхара мегирад. Онон азобе сангину дарднок [дар пеш] доранд"},{"SurahNumber":45,"VerseNumber":10,"Text":"Пешопеши эшон [дар охират] дузах аст ва дастовардашон ва [ёварону] корсозоне, ки ба ҷойи Аллоҳ таоло баргузидаанд, ҳеҷ суде ба ҳолашон нахоҳанд дошт ва азобе саҳмгин [дар пеш] доранд"},{"SurahNumber":45,"VerseNumber":11,"Text":"Ин [Қуръон муҷиби] ҳидоят аст ва касоне, ки оёти Парвардигорашонро инкор мекунанд, азобе аз сахттарин азобҳои дардноки [дузахро дар пеш] доранд"},{"SurahNumber":45,"VerseNumber":12,"Text":"Аллоҳ таоло аст, ки дарёҳоро дар хидмати шумо гумошт, то киштиҳо ба фармонаш дар он равон шаванд ва [шумо битавонед] аз фазли Ӯ [рӯзи] биҷӯед, бошад, ки сипос гузоред"},{"SurahNumber":45,"VerseNumber":13,"Text":"Он чи дар осмонҳо ва замин аст, аз [раҳмати] хеш дар хидмати шумо гумошт, ки дар ин [амр] барои андешамандон нишонаҳое [аз лутф ва қудрати илоҳӣ] аст"},{"SurahNumber":45,"VerseNumber":14,"Text":"[Эй паёмбар] ба муъминон бигӯ: «Аз касоне, ки ба рӯзҳои Аллоҳ таоло [рӯзҳои пирӯзӣ бар куфру интиқом аз мушрикон] умеде надоранд, даргузаранд, то [Аллоҳ таоло ба мавқеи худ ҳар] гурӯҳеро дар баробари он чи ки анҷом додаанд, сазо диҳад»"},{"SurahNumber":45,"VerseNumber":15,"Text":"Ҳар ки кори шоистае анҷом диҳад, ба суди худ ва ҳар ки кори баде кунад, ба зиёни худ кардааст. Он гоҳ [барои муҳосиба ва ҷазо] ба пешгоҳи Парвардигоратон бозгардонида мешавед"},{"SurahNumber":45,"VerseNumber":16,"Text":"Ба Бани Исроил Таврот ва [илму] доварӣ [байни мардум] ва нубувват бахшидем ва аз неъматҳои покиза рӯзиашон додем ва ононро [ба мавҳибати тавҳид] бар мардуми замона бартарӣ бахшидем"},{"SurahNumber":45,"VerseNumber":17,"Text":"Ва дар амри [бозшиносии ҳақ аз ботил], оёти равшане дар ихтиёрашон қарор додем, вале онон ба далели ҳасад ва бартарихоҳӣ, ки байнашон буд, ихтилоф варзиданд ва бе тардид, Парвардигорат рӯзи қиёмат дар мавориди ихтилофашон миёни онон доварӣ хоҳад кард"},{"SurahNumber":45,"VerseNumber":18,"Text":"Он гоҳ туро бар равише [равшан ва комил] аз амри [дин] қарор додем, пас, пайрави ҳамон роҳ бош ва аз ҳавасҳои нодонон пайравӣ накун"},{"SurahNumber":45,"VerseNumber":19,"Text":"Онон дар баробар [-и азоб]-и Аллоҳ таоло барои ту ҳеҷ фоидае надоранд. Ситамгорон [ёвару] корсози якдигаранд ва Аллоҳ таоло корсози парҳезкорон аст"},{"SurahNumber":45,"VerseNumber":20,"Text":"Ин [Қуръон] мояи басирати мардум аст ва ҳидояту раҳматест барои аҳли яқин"},{"SurahNumber":45,"VerseNumber":21,"Text":"Оё касоне, ки муртакиби корҳои ношоиста шуданд, пиндоштаанд, ки ҳамтирози муъминони некукор қарорашон медиҳем, ба гунае ки зиндагӣ ва маргашон [бо онон] яксон бошад? Чи бад доварӣ мекунанд"},{"SurahNumber":45,"VerseNumber":22,"Text":"Аллоҳ таоло осмонҳо ва заминро [ҳадафманд ва] ба ҳақ офарид, то [ҳама озмоиш шаванд] ва ҷазои дастовардҳои ҳама [бандагон] дода шавад, бидуни он ки зулме ба онон шавад"},{"SurahNumber":45,"VerseNumber":23,"Text":"Оё он касеро дидаӣ, ки огоҳона ҳавои нафсашро ба ҷойи маъбуди худ нишонда [ва таслими он шуда] аст? Аллоҳ таоло низ ӯро гумроҳ сохт ва бар гӯшу дилаш муҳри [ғафлат] ниҳод ва бар дидааш пардае кашид. [Агар Аллоҳ таоло ҳидояташ накунад] пас, аз Аллоҳ таоло чи касе ҳидояташ хоҳад кард? Оё панд намегиред"},{"SurahNumber":45,"VerseNumber":24,"Text":"[Мушрикон] мегӯянд: «Ҷуз зиндагии дунёи мо ҳеҷ [хабаре] нест. Зиндагӣ мекунем ва мемирем ва ин гардиши рӯзгор аст, ки моро ба коми марг мебарад». Онон дар мавриди ин [амр] бе иттилоанд ва фақат аз ҳадсу гумон пайравӣ мекунанд"},{"SurahNumber":45,"VerseNumber":25,"Text":"Ва чун оёти равшангари Мо [дар мавриди қиёмат] бар онон хонда мешавад, далели [инкор]- ашон фақат ин аст, ки мегӯянд: «Агар рост мегӯед, ниёгонамонро [зинда кунед ва] бозгардонед»"},{"SurahNumber":45,"VerseNumber":26,"Text":"[Эй Паёмбар, ба онон] бигӯ: «Аллоҳ таоло аст, ки шуморо ҳаёт мебахшад ва марг медиҳад. Он гоҳ шуморо дар рӯзи қиёмат, ки ҳеҷ тардид дар он нест, ҷамъ мекунад, вале бештари мардум [ин ҳақиқатро] намедонанд»"},{"SurahNumber":45,"VerseNumber":27,"Text":"Фармонравоии осмонҳо ва замин аз они Аллоҳ таоло аст ва рӯзе, ки қиёмат барпо шавад, аҳли ботил зиёнкор хоҳанд буд"},{"SurahNumber":45,"VerseNumber":28,"Text":"[Дар он рӯз] ҳар гурӯҳеро [аз ваҳшати ҳисобу ҷазо хору] ба зонударомада мебинӣ, ҳамаро барои [гирифтани] номаи аъмолашон фаро мехонанд [ва ба онон хитоб мешавад]: «Имрӯз шумо дар баробари он чи кардаед, ҷазо мебинед"},{"SurahNumber":45,"VerseNumber":29,"Text":"Ин номаи [аъмоли шумо назди] мост, ки ба ҳақ бар шумо гувоҳӣ медиҳад. Мо [тамоми] амалкардатонро [дақиқан] сабт мекардем"},{"SurahNumber":45,"VerseNumber":30,"Text":"Муъминони некукорро Парвардигорашон фарогирифтаи раҳмати хеш қарор хоҳад дод. Ин ҳамон комёбии ошкор аст"},{"SurahNumber":45,"VerseNumber":31,"Text":"Вале [ба] кофирон [хитоб мешавад]: «Магар на ин буд, ки дар баробари оёти Ман, ки бар шумо арза мешуд, гарданкашӣ мекардед ва гурӯҳе базаҳкор будед"},{"SurahNumber":45,"VerseNumber":32,"Text":"Ва чун гуфта мешуд: «Ваъдаи Аллоҳ таоло ҳақ аст ва [дар вуқуи] қиёмат ҳеҷ тардиде нест», мегуфтед: Намедонем қиёмат чист, фақат тасаввуре [дар] ин маврид] дорем, ва [-ле] ба яқин нарасидаем»"},{"SurahNumber":45,"VerseNumber":33,"Text":"Рафтори зишташон бар онон ошкор мешавад ва азобе, ки масхарааш мекарданд, домангирашон хоҳад шуд"},{"SurahNumber":45,"VerseNumber":34,"Text":"[Ба онон] гуфта мешавад: «Имрӯз [дар азоби дузах] раҳоятон мекунем, чунонки шумо [низ дар дунё нисбат] ба дидори имрӯз беэътино будед ва ҷойгоҳатон оташ аст ва ҳеҷ ёваре нахоҳед дошт"},{"SurahNumber":45,"VerseNumber":35,"Text":"Ин [гирифторӣ] аз он рӯст, ки оёти илоҳиро масхара мекардед ва зиндагии дунё фиребатон дода буд». Имрӯз [кофиронро] аз оташ берун нахоҳанд овард ва аз онон дархости пузиш намешавад"},{"SurahNumber":45,"VerseNumber":36,"Text":"Пас, ситоиш махсуси Аллоҳ таоло аст, Парвардигори осмонҳо ва замин ва тамоми ҷаҳониён"},{"SurahNumber":45,"VerseNumber":37,"Text":"Бузургӣ дар осмонҳо ва замин аз они Ӯст ва Ӯ шикастнопазири ҳаким аст"}]}