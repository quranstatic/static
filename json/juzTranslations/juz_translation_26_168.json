{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":46,"VerseNumber":1,"Text":"Ylistetty, kunnian Jumala"},{"SurahNumber":46,"VerseNumber":2,"Text":"Pyhän Kirjan ilmoitus on saatu Jumalalta, mahtavalta, viisaalta"},{"SurahNumber":46,"VerseNumber":3,"Text":"Me olemme luonut taivaat ja maan ja mitä niiden välillä on vain totuudessa ja määrätyksi ajaksi, mutta ne, jotka ovat epäuskoisia, kääntyvät pois saamistaan varoituksista"},{"SurahNumber":46,"VerseNumber":4,"Text":"Sano: »Oletteko ajatelleet niitä, joita avuksenne huudatte Jumalan sijasta? Osoittakaa minulle, kuinka suuren osan ne ovat luoneet maasta! Tai onko heillä osuutta taivaisiin? Tuokaa minulle kirja, joka on ilmoitettu ennen tätä, tai rippeitä tiedosta, jos rakastatte totuutta!»"},{"SurahNumber":46,"VerseNumber":5,"Text":"Kuka erehtyy enemmän kuin se, joka Jumalan asemesta kutsuu niitä, jotka eivät ennen ylösnousemuksen päivää vastaa hänelle eivätkä huoli hänen kutsustaan"},{"SurahNumber":46,"VerseNumber":6,"Text":"Ja kun ihmiset kootaan yhteen, tulee heistä näiden vihamiehiä ja he kieltävät näiden palvoneen heitä"},{"SurahNumber":46,"VerseNumber":7,"Text":"Ja vaikka tunnusmerkkimme selvästi luetaan heille, väittävät epäuskoiset totuudesta, kun se tulee heidän osakseen: »Tämä on selvää noituutta.»"},{"SurahNumber":46,"VerseNumber":8,"Text":"Tai he sanovat: »Hän on keksinyt sen». Sano: »Jos minä olen keksinyt sen, ette te voi enää auttaa minua Jumalan edessä. Hän tietää parhaiten, mitä olette siitä uskotelleet. Hän on pätevä todistaja minun ja teidän asiassanne; niin, Hän antaa anteeksi ja on armollinen"},{"SurahNumber":46,"VerseNumber":9,"Text":"Sano: »Minä en ole sananjulistajista ensimmäinen enkä tiedä, mitä tulee tapahtumaan minulle tai teille; minä noudatan vain sitä, mikä on ilmoitettu minulle, ja olen vain julkinen varoittaja.»"},{"SurahNumber":46,"VerseNumber":10,"Text":"Sano: »Oletteko ajatelleet, että se tulee Jumalalta ja että te ette usko siihen, mutta eräs todistaja Israelin lasten joukosta on todistanut sen oikeaksi; hän uskoi, mutta te olette ylpeitä.» Totisesti, Jumala ei kaitse jumalatonta kansaa"},{"SurahNumber":46,"VerseNumber":11,"Text":"Epäuskoiset sanovat uskovaisista: »Jos koraanissa olisi ollut jotakin hyvää, eivät he sen omaksumisessa olisi päässeet meistä edelle», ja koska he eivät tahdo antaa sen ohjata itseään oikeaan, he sanovat: »Se sisältää vain vanhoja valhetaruja.»"},{"SurahNumber":46,"VerseNumber":12,"Text":"Ennen sitä oli jo Mooseksen kirja oppaana ja armonosoituksena, ja tämä kirja vahvistaa sen arabian kielellä, varoitukseksi niille, jotka tekevät vääryyttä, ja hyvänä sanomana niille, joiden teot ovat hyviä"},{"SurahNumber":46,"VerseNumber":13,"Text":"Totisesti niillä, jotka sanovat: »Jumala on Herramme» ja pysyvät oikealla tiellä, ei ole pelkoa eikä heidän tarvitse murehtia"},{"SurahNumber":46,"VerseNumber":14,"Text":"Heistä tulee paratiisin asukkaita ikuisiksi ajoiksi palkaksi siitä, mitä he tekivät"},{"SurahNumber":46,"VerseNumber":15,"Text":"Me olemme myös käskenyt ihmisen tehdä hyvää vanhemmilleen; hänen äitinsä on kantanut hänet tuskalla ja synnyttänyt hänet kivulla, ja kantaminen ja vieroittaminen kestää kolmekymmentä kuukautta; ja kun hän saavuttaa kypsyysiän ja täyttää neljäkymmentä vuotta, hän sanoo: »Herra, suo minun olla kiitollinen siitä armosta, jota olet osoittanut minulle ja vanhemmilleni, suo että pystyisin hyviin tekoihin, jotka miellyttävät Sinua, ja salli kaiken koitua jälkeläisteni parhaaksi; totisesti, minä turvaan Sinuun ja kuulun Sinun alamaisiisi.»"},{"SurahNumber":46,"VerseNumber":16,"Text":"Näiltä vastaanotamme parhaan, mitä he ovat tehneet, ja annamme anteeksi heidän pahat tekonsa, koska he kuuluvat paratiisin asukkaisiin sen vanhurskaan lupauksen mukaan, mikä heille on annettu"},{"SurahNumber":46,"VerseNumber":17,"Text":"Mutta jos joku sanoo vanhemmilleen: »Häpeä teille! Kuinka lupaatte minulle, että minut herätetään henkiin, kun jo muut sukupolvet ovat kuolleet ennen minua?» niin että he kumpikin huutavat Jumalalta apua: »Voi sinua! Usko, Jumalan lupaus on totisesti varma» ja hän vastaa: »Nämä ovat vain muinaistaruja»"},{"SurahNumber":46,"VerseNumber":18,"Text":"niin juuri tällaiset ovat niitä, joiden suhteen on käynyt toteen ennustus dzinneistä ja ihmispolvista, jotka ovat kuolleet jo ennen heitä; totisesti ovat he tuhon omat"},{"SurahNumber":46,"VerseNumber":19,"Text":"Jokaista varten on olemassa eri asteita, aina sen mukaan, mitä he ovat tehneet, jotta minä saattaisin maksaa heille täyden palkan teoistaan, ilman että kukaan kärsisi vääryyttä"},{"SurahNumber":46,"VerseNumber":20,"Text":"Sinä päivänä, jolloin epäuskoiset saatetaan tulen eteen, kuuluu sana: »Te tuhlasitte kaiken hyvän maallisessa elämässänne, nauttien siitä lyhyen ajan, mutta tänään palkitaan teidät masentavalla kurituksella, sentähden että olitte ilman syytä ylpeitä maan päällä ja teitte syntiä"},{"SurahNumber":46,"VerseNumber":21,"Text":"Muistakaa Aadin veljeä, kun hän varoitti kansaansa hiekkakunnailla - ja varoittajia on totisesti ollut sekä ennen häntä että hänen jälkeensä - sanoen: »Älkää palvelko ketään muuta kuin Jumalaa! Totisesti pelkään puolestanne kauhun päivän rangaistusta.»"},{"SurahNumber":46,"VerseNumber":22,"Text":"He vastasivat: »Oletko tullut luoksemme kääntääksesi meidät pois jumalistamme? Näytä sitten meille se, millä meitä peloittelet, jos olet niitä, jotka pysyvät totuudessa.»"},{"SurahNumber":46,"VerseNumber":23,"Text":"Silloin hän sanoi: »Vain Jumalalla on tieto, ja minä julistan teille sanomaa, mikä on lähetetty mukanani, mutta huomaan, että olette ymmärtämätöntä kansaa.»"},{"SurahNumber":46,"VerseNumber":24,"Text":"Ja kun he näkivät pilven ilmestyvän taivaalle ja lähestyvän heidän laaksojaan, he sanoivat: »Se on pilvi, joka antaa meille sadetta.» - »Ei, se on se, mitä te halusitte jouduttaa, tuulenpuuska, joka tuo mukanaan tuskallisen rangaistuksen"},{"SurahNumber":46,"VerseNumber":25,"Text":"ja joka hävittää kaiken Herran käskystä.» Ja niin ei heistä seuraavana aamuna näkynyt muuta kuin heidän asumuksensa; näin Me palkitsemme syntisiä ihmisiä"},{"SurahNumber":46,"VerseNumber":26,"Text":"Tosiaan Me annoimme heille vallan, jota emme ole antanut teille, ja Me annoimme heille kuulon, näön ja sydämen, mutta heidän korvansa, silmänsä ja sydämensä eivät hyödyttäneet heitä vähääkään, koska he kielsivät Jumalan ilmoitukset, ja se, mitä he pilkkasivat, kohtasi heidät"},{"SurahNumber":46,"VerseNumber":27,"Text":"Olemme todella hävittänyt ympärillänne olevat kaupungit, ja Me uudistamme ilmoituksemme, jotta he kääntyisivät"},{"SurahNumber":46,"VerseNumber":28,"Text":"Mutta miksi eivät heitä sitten auttaneet ne, joita he pitivät Jumalan ohella jumalina ja välimiehinä? Ei, he ovat pettäneet heidät; tämä oli heidän valheensa ja väärennyksensä"},{"SurahNumber":46,"VerseNumber":29,"Text":"Ja kun Me ohjasimme osan dzinneistä sinun luoksesi kuulemaan Koraania, sanoivat he tultuaan paikalle: »Kuunnelkaa tarkasti!» ja kun se oli lopussa, palasivat he kansansa luo varoittamaan sitä"},{"SurahNumber":46,"VerseNumber":30,"Text":"He sanoivat: »Kansalaisemme, me olemme kuulleet Kirjaa, joka on ilmoitettu Mooseksen jälkeen ja joka vahvistaa sen, mitä oli ennen, johtaen totuuteen ja oikealle tielle"},{"SurahNumber":46,"VerseNumber":31,"Text":"Kansalaisemme, ottakaa vastaan jumalallinen kutsuja ja uskokaa Häneen, niin Hän antaa teille syntinne anteeksi ja suojelee teidät tuskallisesta rangaistuksesta.»"},{"SurahNumber":46,"VerseNumber":32,"Text":"Sillä ne, jotka eivät ota vastaan Jumalan lähettilästä, eivät löydä maan päältä pakopaikkaa eikä heillä hänen sijastaan ole ketään suojelijaa. Nämä ovat selvästi harhaan johdettuja"},{"SurahNumber":46,"VerseNumber":33,"Text":"Eivätkö he ole ottaneet huomioon sitä, että Jumala, joka loi taivaat ja maan eikä väsynyt niitä luodessaan, voi antaa kuolleille elämän? Niin, Hän on totisesti kaikkivoipa"},{"SurahNumber":46,"VerseNumber":34,"Text":"Sinä päivänä, jolloin epäuskoiset viedään tulen eteen, kysytään: »Eikö kaikki ollut totta?» He vastaavat: »Kyllä, Herramme nimeen.» Silloin Hän sanoo: »Maistakaa siis rangaistustanne, koska olitte epäuskoisia!»"},{"SurahNumber":46,"VerseNumber":35,"Text":"Kestäkää siis kärsivällisinä, niinkuin sananjulistajat kestivät, älkääkä kiirehtikö heidän tuomiotaan! Sinä päivänä, jolloin he näkevät, mitä heille on luvattu, heistä tuntuu siltä, kuin he eivät olisi odottaneet kauemmin kuin yhden tunnin päivästä. Riittäköön tämä varoitukseksi. Pitäisikö muitten tulla tuhotuiksi kuin syntisten ihmisten"},{"SurahNumber":47,"VerseNumber":1,"Text":"Jotka eivät usko, vaan kääntyvät pois Jumalan tieltä, niiden teot Hän tekee tyhjäksi"},{"SurahNumber":47,"VerseNumber":2,"Text":"Mutta jotka tekevät hyvää ja uskovat sen, mitä Muhammedille on ilmoitettu, joka on heidän Herraltaan saatu totuus, heidän pahat tekonsa Hän pyyhkii pois ja parantaa heidän asemansa"},{"SurahNumber":47,"VerseNumber":3,"Text":"Näin käy siksi, että epäuskoiset seuraavat valheen jälkiä ja uskovaiset noudattavat totuutta, joka tulee heidän Herraltaan. Näin Jumala asettaa ihmisille esikuvia"},{"SurahNumber":47,"VerseNumber":4,"Text":"Kun siis kohtaatte taistelussa uskottomat, niin nujertakaa heiltä niskat, niin että voitatte heidät! Sitten ottakaa heidät vangiksi ja jälkeenpäin joko suosiollisesti vapauttakaa heidät tai antakaa heidän lunastaa itsensä vapaiksi, kun sota on päättynyt! Niin on oleva. Jos Jumala olisi tahtonut, olisi Hän varmasti voinut kostaa heille, mutta näin Hän tahtoo koetella teitä toistenne avulla. Jotka saavat surmansa Jumalan tiellä, heidän tekojensa ei Hän millään muotoa salli raueta tyhjiin"},{"SurahNumber":47,"VerseNumber":5,"Text":"Hän ohjaa heitä ja parantaa heidän asemansa"},{"SurahNumber":47,"VerseNumber":6,"Text":"sekä antaa heidän päästä paratiisiin, jonka Hän on tehnyt heille tunnetuksi"},{"SurahNumber":47,"VerseNumber":7,"Text":"Jos uskovaiset autatte Jumalan asiaa, Hän auttaa teitä ja tukee askeleitanne"},{"SurahNumber":47,"VerseNumber":8,"Text":"Mutta niitä, jotka ovat epäuskoisia, odottaa tuho, ja Hän tekee tyhjäksi heidän työnsä"},{"SurahNumber":47,"VerseNumber":9,"Text":"Näin tapahtuu sentähden, että he ylenkatsoivat Jumalan ilmoituksia, ja niin Hän antaa heidän tekojensa raueta tyhjiin"},{"SurahNumber":47,"VerseNumber":10,"Text":"Eivätkö he ole matkanneet ympäri maata ja nähneet, minkälaisen lopun saivat ne, jotka elivät ennen heitä? Jumala saattoi heidät perikatoon, ja uskottomilla on oleva sama kohtalo"},{"SurahNumber":47,"VerseNumber":11,"Text":"Näin tapahtuu, koska Jumala on uskovien suojelija ja koska uskottomilla ei ole ketään suojelijaa"},{"SurahNumber":47,"VerseNumber":12,"Text":"Totisesti antaa Jumala niiden, jotka uskovat ja tekevät hyvää, käydä sisälle paratiisiin, jonka kautta joet virtaavat, mutta ne, jotka ovat epäuskoisia ja nauttivat ja syövät kuin elukat, heidän olinpaikkansa on tuli"},{"SurahNumber":47,"VerseNumber":13,"Text":"Miten monta kaupunkia olemmekaan tuhonnut, kaupunkeja, jotka olivat mahtavampia kuin se, joka on karkoittanut sinut, eikä niillä ollut ketään auttajaa"},{"SurahNumber":47,"VerseNumber":14,"Text":"Onko se, joka on saanut selvän todistuksen Herraltaan niiden kaltainen, joille pahat tekonsa ovat ihanat ja jotka noudattavat alhaisia halujaan"},{"SurahNumber":47,"VerseNumber":15,"Text":"Tällainen on kuvaus paratiisista, joka on luvattu niille, jotka karttavat pahaa: siellä on virtoja, joiden vesi ei samene, maitovirtoja, joiden maku ei muutu, viinivirtoja, suloisia juoda, ja kirkkaita hunajavirtoja. Ne, jotka siellä asuvat, saavat Herraltaan kaikenlaisia hedelmiä ja anteeksiannon. Ovatko he niinkuin ne, joilla on asuntona tuli ja jotka saavat juoda kiehuvaa vettä, niin että se raastaa rikki heidän sisuksensa"},{"SurahNumber":47,"VerseNumber":16,"Text":"Jotkut näistä tosin yrittävät kuunnella sinua, mutta kun he lähtevät luotasi, he sanovat niille, jotka ovat saaneet tiedon: »Mitä uutta hän sanoi?» Näiden sydämen Jumala on paaduttanut, ja he seuraavat alhaisia himojaan"},{"SurahNumber":47,"VerseNumber":17,"Text":"Mutta niille, jotka seuraavat oikeata suuntaa, Hän tuo johdatustaan runsaammin ja antaa heille varjeluksensa"},{"SurahNumber":47,"VerseNumber":18,"Text":"Mitä muuta epäuskoiset siis odottavat, kuin että hetki tulisi heille äkkiä? Nyt ovat todella sen enteet jo tulleet, mutta mitä apua heillä on kehoituksesta, kun hetki on tullut"},{"SurahNumber":47,"VerseNumber":19,"Text":"Tiedä siis, ettei ole muuta jumalaa kuin Jumala, ja pyydä anteeksiantoa synneistä itsellesi ja uskoville miehille ja naisille. Jumala tuntee paikan, mihin palaatte ja missä asuntonne on oleva"},{"SurahNumber":47,"VerseNumber":20,"Text":"Uskovaiset sanovat: »Miksi ei ole yhtään suuraa ilmoitettu?» Mutta kun selkeä suura ilmoitetaan ja siinä mainitaan taistelu, näet kuinka ne, joiden sydämessä on sairaus, katsovat sinuun niinkuin se, jonka valtaa kuoleman uupumus. Voi heitä silloin"},{"SurahNumber":47,"VerseNumber":21,"Text":"Kuuliaisuus ja lempeä sana sopisi heille paremmin; mutta kun asia on päätöksessä, olisi heille totisesti parempi, jos he pysyisivät Jumalalle uskollisina"},{"SurahNumber":47,"VerseNumber":22,"Text":"Mutta jos teillä olisi valta, tekisitte varmasti ilkitöitä ja katkoisitte sukulaisuussiteenne"},{"SurahNumber":47,"VerseNumber":23,"Text":"Nämä Jumala on kironnut ja saattanut kuuroiksi sekä sokaissut heidän silmänsä"},{"SurahNumber":47,"VerseNumber":24,"Text":"Eivätkö he siis tutkistele Koraania? Eivät, heidän sydämensä ovat lukitut"},{"SurahNumber":47,"VerseNumber":25,"Text":"Niille, jotka palaavat entiselleen sen jälkeen, kun selvä johdatus on heille annettu, on saatana totisesti tehnyt sen helpoksi asiaksi, ja Hän antaa heille vapaat kädet"},{"SurahNumber":47,"VerseNumber":26,"Text":"Sillä he sanovat salaa niille, jotka ylenkatsovat Jumalan ilmoituksia: »Me tahdomme totella teitä joissakin asioissa.» Mutta Jumala tuntee heidän salaisuutensa"},{"SurahNumber":47,"VerseNumber":27,"Text":"Mutta kuinka käy, kun enkelit tuovat heille kuoleman käskyn, lyöden heitä kasvoihin ja selkään"},{"SurahNumber":47,"VerseNumber":28,"Text":"Sillä he noudattavat sitä, mikä ei miellytä Jumalaa, vaan on Hänen tahtoaan vastaan; siksi Hän on tehnyt tyhjäksi heidän tekonsa"},{"SurahNumber":47,"VerseNumber":29,"Text":"Vai ajattelevatko ne, joiden sydämessä on sairaus, että Jumala ei tuo ilmi heidän ilkitöitään"},{"SurahNumber":47,"VerseNumber":30,"Text":"Ja jos Me tahtoisimme, niin olisimme voinut asettaa niin, että olisit totisesti tuntenut heidät tuntomerkeistään; ja totisesti sinä voit tuntea heidät puheestaan; niin, Jumala tuntee tekonne"},{"SurahNumber":47,"VerseNumber":31,"Text":"Totisesti koettelemme teitä siksi, kunnes olemme oppinut tuntemaan teistä ne, jotka ovat urhoollisia ja kestäviä, koettelemme, kunnes asianne on Meille ilmeinen"},{"SurahNumber":47,"VerseNumber":32,"Text":"Totisesti, ne, jotka eivät usko, vaan kääntyvät pois Jumalan tieltä vastustaen sananjulistajaa, sitten kun johdatus on heille ilmoitettu, ne eivät voi vahingoittaa Jumalaa millään tavoin, mutta Hän tekee tyhjäksi heidän tekonsa"},{"SurahNumber":47,"VerseNumber":33,"Text":"Te, jotka uskotte, totelkaa Jumalaa, olkaa kuuliaisia sananjulistajalle älkääkä saattako tekojanne raukeamaan"},{"SurahNumber":47,"VerseNumber":34,"Text":"Totisesti ne, jotka eivät usko, vaan hylkäävät Jumalan tien, kuolevat, koska he ovat epäuskoisia, eikä Jumala anna heille mitään anteeksi"},{"SurahNumber":47,"VerseNumber":35,"Text":"Älkää siis olko heikkoja anoen rauhaa, sillä te olette voitolla ja Jumala on kanssanne. Hän ei tee tekojanne mitättömiksi"},{"SurahNumber":47,"VerseNumber":36,"Text":"Maallinen elämä on vain turhaa ilvettä ja leikkiä, mutta jos te uskotte ja kartatte pahaa, Hän antaa teille palkkanne eikä kysy teiltä mitään tavaraa"},{"SurahNumber":47,"VerseNumber":37,"Text":"Jos Hän vaatisi teiltä sitä, te olisitte itaria ja Hän saattaisi pahuutenne ilmi"},{"SurahNumber":47,"VerseNumber":38,"Text":"Katso, te kuulutte niihin, jotka ovat kutsutut uhraamaan varojansa Jumalan asian edistämiseksi, mutta teidän joukossanne on kitsaita; ja jos joku on kitsas, se on vain hänen oman sielunsa vahingoksi. Jumalalta ei mitään puutu, mutta te tarvitsette Häntä, ja jos te käännytte pois, asettaa hän sijaanne toisia, jotka eivät ole niinkuin te"},{"SurahNumber":48,"VerseNumber":1,"Text":"Totisesti olemme antanut sinulle ilmeisen voiton"},{"SurahNumber":48,"VerseNumber":2,"Text":"jotta Jumala antaisi sinulle anteeksi syntisi, sekä ne, jotka ovat ennen tehdyt, että ne, jotka ovat jäljellä, ja saattaisi armonsa täydelliseksi sinua kohtaan sekä johtaisi sinut oikealle tielle"},{"SurahNumber":48,"VerseNumber":3,"Text":"ja jotta Jumala voisi antaa sinulle mahtavaa apuaan"},{"SurahNumber":48,"VerseNumber":4,"Text":"Hän se lähetti rauhan uskovien sydämiin, jotta heidän uskonsa lisääntyisi - Jumalan ovat taivaitten ja maan sotajoukot, niin, Jumalan on tieto ja viisaus"},{"SurahNumber":48,"VerseNumber":5,"Text":"jotta Hän antaisi uskovain miesten ja naisten päästä paratiisiin, jonka kautta joet virtaavat, ja asua siellä ikuisesti, ja poistaisi heiltä heidän pahat tekonsa. Tämä on suuri autuus Jumalan luona"},{"SurahNumber":48,"VerseNumber":6,"Text":"Ja jotta Hän kurittaisi ulkokullatut ja monia jumalia palvelevat, sekä miehet että naiset, ne, joilla on huonoja ajatuksia Jumalasta. Heidän käy huonosti; Jumalan viha on heidän päällään, Hän on kironnut heidät ja valmistanut heitä varten helvetin. Kurja on se kokoontumispaikka"},{"SurahNumber":48,"VerseNumber":7,"Text":"Jumalalle kuuluvat sotajoukot taivaassa ja maan päällä. Jumala on mahtava, viisas"},{"SurahNumber":48,"VerseNumber":8,"Text":"Olemme totisesti lähettänyt sinut todistajana, hyvän sanoman viejänä ja varoittajana"},{"SurahNumber":48,"VerseNumber":9,"Text":"jotta uskoisitte Jumalaan ja Hänen sananjulistajaansa, tukisitte ja kunnioittaisitte häntä sekä julistaisitte Hänen kiitostaan aamuin ja illoin"},{"SurahNumber":48,"VerseNumber":10,"Text":"Totisesti, ne, jotka vannovat uskollisuutta sinulle, vannovat vain uskollisuutta Jumalalle. Jumalan käsi on heidän kättensä yllä. Sentähden, jos joku rikkoo valansa, hän rikkoo sen vain oman sielunsa vahingoksi, mutta joka täyttää sen, mitä on sopinut Jumalan kanssa, sille Hän antaa suuren palkinnon"},{"SurahNumber":48,"VerseNumber":11,"Text":"Ne erämaan asukkaat, jotka jäivät retkestä jälkeen, sanovat sinulle: »Omaisuutemme ja perheemme pidättivät meidät työssä, pyydä siis puolestamme anteeksi». He puhuvat kielellään sellaista, mitä ei ole heidän sydämessään. Sano: »Kuka voi torjua pois teistä mitään Jumalan päätöstä, joko Hän sitten tahtoo vahingoittaa teitä tai tehdä teille hyvää?» Ei, Jumalalla on tieto teoistanne"},{"SurahNumber":48,"VerseNumber":12,"Text":"Niin, te luulitte, että sananjulistaja ja uskovat eivät milloinkaan palaisi omiensa luo, ja tämä ajatus oli teille mieleinen, mutta te ajattelitte pahasti ja te olette perikatoon tuomittu kansa"},{"SurahNumber":48,"VerseNumber":13,"Text":"Jos joku ei usko Jumalaan ja Hänen sananjulistajaansa, Me olemme totisesti epäuskoisia varten varannut polttavan tulen"},{"SurahNumber":48,"VerseNumber":14,"Text":"Jumalan on valta taivaassa ja maan päällä. Hän armahtaa ja rankaisee ketä tahtoo; niin, Jumala on anteeksiantava, armollinen"},{"SurahNumber":48,"VerseNumber":15,"Text":"Jälkeen jäävät sanovat, kun te lähdette retkelle saalista ottamaan: »Antakaa meidän seurata teitä.» He tahtovat muuttaa Jumalan sanan. Sano: »Ette suinkaan saa seurata meitä; niin on Jumala sanonut.» Mutta he sanovat: »Ei, te kadehditte meitä.» Heillä on vain vähän ymmärrystä"},{"SurahNumber":48,"VerseNumber":16,"Text":"Sano jälkeen jääneille erämaan asukkaille: »Teidät kutsutaan pian taisteluun kansaa vastaan, jonka urhoollisuus on suuri; te taistelette heitä vastaan siksi kunnes he alistuvat. Jos te tottelette, Jumala antaa teille hyvän palkan, mutta jos käännytte pois, kuten ennen, Hän kurittaa teitä tuskallisella rangaistuksella.»"},{"SurahNumber":48,"VerseNumber":17,"Text":"Mutta syytön on, joka sokeuden, rampuuden tai sairauden tähden jää kotiin; ja jos joku on kuuliainen Jumalalle ja Hänen sananjulistajalleen, Hän ottaa hänet paratiisiinsa, jossa virrat ovat vuolaat, mutta sitä, joka kääntyy pois, Hän rankaisee tuskallisella kurituksella"},{"SurahNumber":48,"VerseNumber":18,"Text":"Totisesti oli Jumala tyytyväinen uskoviin, kun he vannoivat sinulle uskollisuutta puun alla; Hän tiesi, mitä oli heidän sydämissään, ja lähetti heille rauhan sekä palkitsi heidät pikaisella voitolla"},{"SurahNumber":48,"VerseNumber":19,"Text":"ja runsaalla saaliilla, jonka he ottivat. Jumala on mahtava, viisas"},{"SurahNumber":48,"VerseNumber":20,"Text":"Jumala lupasi teille paljon saalista, jota tulisitte ottamaan, sitten Hän antoi tätä pikaisesti teille ja pidätti teistä ihmisten kädet; tämän Hän teki, jotta se olisi merkki uskoville ja jotta Hän johtaisi teitä oikealla polulla"},{"SurahNumber":48,"VerseNumber":21,"Text":"Muutakin saalista, jota vielä ette ole voineet saada, Jumala on varannut; totisesti, Jumala on kaikkivoipa"},{"SurahNumber":48,"VerseNumber":22,"Text":"Jos ne, jotka eivät usko, olisivat taistelleet teitä vastaan, he varmasti olisivat peräytyneet, ja sitten heillä ei olisi ollut ketään suojelijaa eikä auttajaa"},{"SurahNumber":48,"VerseNumber":23,"Text":"Sellainen on Jumalan käsky, jota on todella noudatettu jo aikaisemminkin, etkä sinä ole löytävä Jumalan käskyä toiseksi muuttuneena"},{"SurahNumber":48,"VerseNumber":24,"Text":"Hän pidätti heidän kätensä teistä ja teidän kätenne heistä Mekan laaksossa annettuaan teille voiton heistä; niin, Jumala näkee, mitä teette"},{"SurahNumber":48,"VerseNumber":25,"Text":"Juuri he eivät uskoneet, vaan pidättivät teidät pyhästä temppelistä sekä uhrista, joka oli estetty saapumasta määräpaikkaansa; ellei heidän joukossaan olisi ollut uskovia miehiä ja naisia, jotka te tietämättömyydessänne olisitte saattaneet tallata jalkoihinne ja näin tahtomattanne tehdä itsenne syypäiksi rikokseen, emme olisi pidättänyt kättänne heistä. Näin tapahtui, jotta Jumala saattaisi sulkea armoonsa kenet tahtoo. Jos he olisivat olleet kaukana hajallaan toisistansa, Me olisimme totisesti kurittanut epäuskoisia heidän joukossaan tuskallisella rangaistuksella"},{"SurahNumber":48,"VerseNumber":26,"Text":"Ne, jotka eivät uskoneet, kantoivat sydämissään tietämättömyyden ynseyttä, mutta Jumala lähetti rauhansa sananjulistajalleen ja uskoville ja käski heitä pitämään sanansa ja karttamaan pahaa, mihin he olivat oikeutettuja ja soveliaita. Jumala on kaikkitietävä"},{"SurahNumber":48,"VerseNumber":27,"Text":"Jumala on antanut sananjulistajansa näyn täyttyä. Te tulette varmasti astumaan sisään pyhään temppeliin, jos Jumala niin tahtoo, turvassa, pää ajettuna ja hiukset leikattuina, pelkoa tuntematta, sillä Hän tietää, mitä te ette tiedä, ja niin on Hän hankkinut teille pikaisen voiton"},{"SurahNumber":48,"VerseNumber":28,"Text":"Hän lähetti sananjulistajansa, mukanaan ohjeet ja totuuden uskonto, saattamaan tämän voittoon kaikkien muiden uskontojen rinnalla; niin, Jumala on pätevä todistaja"},{"SurahNumber":48,"VerseNumber":29,"Text":"Muhammed on Jumalan sananjulistaja, ja ne, jotka ovat hänen kanssaan, ovat järkähtämättömiä uskottomille, mutta laupiaita toisiaan kohtaan. Sinä olet näkevä heidän kumartuvan ja polvistuvan, anoen armoa ja suosiota Jumalalta, ja heillä on merkkejä kasvoissaan paljosta maahan kumartamisesta. Niin kuvataan heitä Toorassa. Ja evankeliumissa he ovat kuin siemenkylvö, mikä työntää esiin vesojaan ja sitten voimistuttaa niitä, niin että ne tulevat vahvoiksi ja ovat lujasti kiinni varsissa ilahduttaen kylvömiehiä, jotta se ärsyttäisi epäuskoisia. Jumala on luvannut niille, jotka uskovat ja tekevät hyvää, anteeksiannon ja suuren palkinnon"},{"SurahNumber":49,"VerseNumber":1,"Text":"Te, jotka uskotte, älkää estäkö Jumalan ja Hänen sananjulistajansa läsnäoloa, vaan pitäkää huoli velvollisuudestanne Jumalaa kohtaan. Totisesti, Jumala on kuuleva, tietävä"},{"SurahNumber":49,"VerseNumber":2,"Text":"Te, jotka uskotte, älkää korottako ääntänne profeetan äänen yli älkääkä puhuko hänelle niin äänekkäästi, kuin puhutte toinen toisillenne, jotta tekojanne ei huomaamattanne tehtäisi tyhjiksi"},{"SurahNumber":49,"VerseNumber":3,"Text":"Totisesti ne, jotka alentavat äänensä Jumalan sananjulistajan edessä, ovat niitä, joiden sydäntä Jumala on koetellut pahan vastustamisessa; he saavat anteeksiannon ja suuren palkinnon"},{"SurahNumber":49,"VerseNumber":4,"Text":"Useimmat niistä, jotka kutsuvat sinua pois sisähuoneista, ovat totisesti ymmärrystä vailla"},{"SurahNumber":49,"VerseNumber":5,"Text":"Ja jos he odottaisivat kärsivällisesti siksi, kunnes sinä tulet heidän luokseen, olisi se varmasti heille parempi; niin, Jumala on anteeksiantavainen, armollinen"},{"SurahNumber":49,"VerseNumber":6,"Text":"Te uskovaiset, jos jumalaton ihminen tulee luoksenne tuoden jonkin sanoman, niin tutkikaa sitä tarkoin, ettette tietämättänne vahingoittaisi ihmisiä ja sitten saisi katua, mitä olette tehneet"},{"SurahNumber":49,"VerseNumber":7,"Text":"Tietäkää, että keskuudessanne on Jumalan sananjulistaja! Jos hän tottelisi teitä monessa asiassa, te totisesti joutuisitte ahdinkoon, mutta Jumala on tehnyt uskon teille rakkaaksi ja saattanut sen sydämissänne ihanaksi. Hän on myös tehnyt teille epäuskon, rikkomuksen ja tottelemattomuuden inhottavaksi, nämä ovat oikean tien seuraajia"},{"SurahNumber":49,"VerseNumber":8,"Text":"Jumalan armosta ja suosiosta; Jumalan on tieto, viisaus"},{"SurahNumber":49,"VerseNumber":9,"Text":"Ja jos kaksi uskovaisten ryhmää joutuu riitaan, tehkää sovinto heidän välilleen. Mutta jos toinen niistä menettelee väärin toista kohtaan, taistelkaa väärintekijää vastaan siksi, kunnes hän jälleen mukautuu Jumalan käskyyn; jos hän taipuu tähän, tehkää heidän välillään oikeudenmukainen sovinto ja toimikaa tasapuolisesti. Totisesti, Jumala rakastaa niitä, jotka noudattavat oikeutta"},{"SurahNumber":49,"VerseNumber":10,"Text":"Uskovaiset ovat veljiä; tehkää sentähden sovinto veljienne kanssa ja huolehtikaa velvollisuudestanne Jumalaa kohtaan, jotta armo tulisi osaksenne"},{"SurahNumber":49,"VerseNumber":11,"Text":"Te, jotka uskotte, älkää antako ihmisten nauraa toisilleen, olkoonpa, että he ovat näitä parempia; älkööt naiset naurako toisille naisille, vaikka olisivatkin parempia kuin nämä. Älkää etsikö vikoja toisistanne älkääkä kutsuko toisianne pilkkanimillä. Kurjaa on joutua huonoon huutoon, uskon omaksumisen jälkeen, ja ne, jotka eivät käänny, ovat jumalattomia"},{"SurahNumber":49,"VerseNumber":12,"Text":"Te, jotka uskotte, karttakaa pahoja luuloja, sillä epäileminen on totisesti joissakin tapauksissa synti. Älkää vakoilko älkääkä panetelko toisianne! Haluaako joku teistä syödä kuolleen veljensä lihaa? Sitä kyllä inhoatte. Huolehtikaa velvollisuuksistanne Jumalaa kohtaan! Jumala on armahtavainen ja laupias"},{"SurahNumber":49,"VerseNumber":13,"Text":"Ihmiset, Me olemme totisesti luonut teidät miehestä ja naisesta ja jakanut teidät heimoihin ja sukuihin, jotta tuntisitte toinen toisenne. Arvokkain teistä Jumalan tykönä on se, joka parhaiten pitää huolen velvollisuudestaan. Jumala on totisesti tietävä, tajuava"},{"SurahNumber":49,"VerseNumber":14,"Text":"Erämaan asukkaat sanovat: »Me uskomme»; sano: »Te ette usko, vaan sanotte: 'Alistumme', mutta usko ei ole vielä voittanut sydämiänne. Kuitenkin, jos te tottelette Jumalaa ja Hänen sananjulistajaansa, Hän ei ota teoistanne mitään pois. Totisesti on Jumala anteeksiantava ja laupias.»"},{"SurahNumber":49,"VerseNumber":15,"Text":"Uskovaisia ovat vain ne, jotka uskovat Jumalaan ja Hänen sananjulistajaansa eivätkä epäile, vaan panevat alttiiksi omaisuutensa ja henkensä ponnistellessaan Jumalan tiellä; nämä ovat vanhurskaita"},{"SurahNumber":49,"VerseNumber":16,"Text":"Sano: »Tekö saatatte Jumalan tietoon uskontonne, vaikka Jumala tietää kaiken, mitä on taivaassa ja maan päällä? Jumala on kaikkitietävä.»"},{"SurahNumber":49,"VerseNumber":17,"Text":"He luulevat saattavansa sinut kiitollisuuden velkaan kääntymällä muslimeiksi. Sano: »Älkää sitoko minua velvoituksiin islaamillanne. Ei, pikemmin olette te velkaa Jumalalle siitä, että Hän ohjaa teidät uskoon, jos rakastatte totuutta.»"},{"SurahNumber":49,"VerseNumber":18,"Text":"Jumala tuntee totisesti näkymättömät asiat taivaassa ja maan päällä; Jumala näkee, mitä te teette"},{"SurahNumber":50,"VerseNumber":1,"Text":"Kaikkivoipa Jumala ja ylevä Koraani"},{"SurahNumber":50,"VerseNumber":2,"Text":"He ihmettelevät, että heille on tullut varoittaja heidän omasta keskuudestaan, ja epäuskoiset sanovat: »Olisi ihmeellistä"},{"SurahNumber":50,"VerseNumber":3,"Text":"että kuoltuamme ja muututtuamme tomuksi jälleen ylösnousisimme. Se olisi ihmeellinen paluu.»"},{"SurahNumber":50,"VerseNumber":4,"Text":"Mehän tiedämme, minkä verran heistä jää maan omaksi, sillä meillä on kirjoitus, joka sisältää kaiken"},{"SurahNumber":50,"VerseNumber":5,"Text":"Ei, he hylkäsivät totuuden, kun se tuli heille, niin että he nyt ovat sekasorron tilassa"},{"SurahNumber":50,"VerseNumber":6,"Text":"Eivätkö he siis katso ylös taivaaseen nähdäkseen, miten Me olemme sen rakentanut ja koristanut, niin että siinä ei ole mitään vajaata"},{"SurahNumber":50,"VerseNumber":7,"Text":"Ja maan Me olemme avartanut sekä sijoittanut siihen vuoria ja kasvattanut siinä kaikenlaisia kauniita kasveja"},{"SurahNumber":50,"VerseNumber":8,"Text":"antaaksemme ymmärryksen ja kehoituksen jokaiselle Jumalan puoleen kääntyvälle palvelijalle"},{"SurahNumber":50,"VerseNumber":9,"Text":"Me lähetämme myös pilvistä siunatun sateen ja sillä kasvatamme puutarhat ja viljan, joka korjataan"},{"SurahNumber":50,"VerseNumber":10,"Text":"kookkaat palmut, hedelmäkimput oksissa toinen toisensa yläpuolella"},{"SurahNumber":50,"VerseNumber":11,"Text":"ravinnoksi palvelijoilleni, ja siten annamme elämän kuivaneelle maalle. Sellainen on ylösnousemus"},{"SurahNumber":50,"VerseNumber":12,"Text":"Ennen heitä Nooan kansa, Ar-Rassin asukkaat, Tamuud"},{"SurahNumber":50,"VerseNumber":13,"Text":"Aad, Farao ja Lootin veljet hylkäsivät profeetat"},{"SurahNumber":50,"VerseNumber":14,"Text":"ja viidakon asukkaat sekä Tuuban kansa; kaikki he hylkäsivät sananjulistajani, mutta silloin uhkaukseni kävi toteen"},{"SurahNumber":50,"VerseNumber":15,"Text":"Väsyimmekö ensimmäisessä luomisessa? Kuitenkin he epäilevät uutta luomista"},{"SurahNumber":50,"VerseNumber":16,"Text":"Totisesti Me olemme luonut ihmisen ja tiedämme, mitä hänen sielunsa hänelle kuiskaa, ja olemme lähempänä häntä kuin hänen oma elinsuonensa"},{"SurahNumber":50,"VerseNumber":17,"Text":"On kaksi kuuntelijaa, jotka istuvat oikealla ja vasemmalla puolella kuunnellen"},{"SurahNumber":50,"VerseNumber":18,"Text":"Eikä ihminen lausu sanaakaan hänen lähettyvillään olevan tarkkaajan kuulematta"},{"SurahNumber":50,"VerseNumber":19,"Text":"Ja kuoleman hourailu on tuleva ilmaisten totuuden: »Tämä oli se päivä, jota kavahditte.»"},{"SurahNumber":50,"VerseNumber":20,"Text":"Ja pasuunaan puhalletaan; se on uhkausten ja lupauksen päivä"},{"SurahNumber":50,"VerseNumber":21,"Text":"Ja joka sielu on tuleva seurassaan kiihoittaja ja todistaja"},{"SurahNumber":50,"VerseNumber":22,"Text":"»Totisesti et ole tästä päivästä välittänyt, mutta nyt olemme poistanut verhon silmiltäsi, niin että näkösi tänään on tarkka.»"},{"SurahNumber":50,"VerseNumber":23,"Text":"Ja hänen seuralaisensa sanoo: »Tässä on se, mitä minulla on valmiina.»"},{"SurahNumber":50,"VerseNumber":24,"Text":"»Heittäkää alas helvettiin jokainen kiittämätön ja kapinallinen"},{"SurahNumber":50,"VerseNumber":25,"Text":"hyvän kieltäjä, rajain ylittäjä, epäilijä"},{"SurahNumber":50,"VerseNumber":26,"Text":"joka asettaa muita Jumalan rinnalle! Heittäkää hänet kauheaan kidutukseen!»"},{"SurahNumber":50,"VerseNumber":27,"Text":"Hänen seuralaisensa sanoo: »Herra, en ole vietellyt häntä, vaan hän itse oli suuresti eksynyt.»"},{"SurahNumber":50,"VerseNumber":28,"Text":"Hän vastaa: »Älkää kiistelkö Minun luonani! Olen totisesti varoittanut teitä etukäteen.»"},{"SurahNumber":50,"VerseNumber":29,"Text":"Minun sanani ei muutu, enkä Minä tee vääryyttä palvelijoilleni.»"},{"SurahNumber":50,"VerseNumber":30,"Text":"Sinä päivänä Me sanomme helvetille: »Oletko täynnä?» ja se vastaa: »Tuleeko vielä lisää?»"},{"SurahNumber":50,"VerseNumber":31,"Text":"Ja paratiisi lähestyy niitä, jotka pahaa karttavat"},{"SurahNumber":50,"VerseNumber":32,"Text":"Tämä on se, mitä teille luvattiin, jokaiselle, joka usein kääntyy Jumalan puoleen ja pitää Hänen käskynsä"},{"SurahNumber":50,"VerseNumber":33,"Text":"joka pelkää laupiasta Jumalaa salaisestikin ja lähestyy Häntä katuvaisin sydämin"},{"SurahNumber":50,"VerseNumber":34,"Text":"Astukaa sisään rauhassa! Tämä on ikuisuuden päivä.»"},{"SurahNumber":50,"VerseNumber":35,"Text":"He saavat siellä mitä toivovat ja Meidän luonamme vielä enemmän"},{"SurahNumber":50,"VerseNumber":36,"Text":"Kuinka monet sukupolvet ennen heitä tuhosimmekaan, sukupolvet, jotka olivat mahtavampia kuin he. Kiertäkää maita, niin näette, onko mitään turvapaikkaa minun kostoltani"},{"SurahNumber":50,"VerseNumber":37,"Text":"Totisesti tämä on riittävä muistutus sille, jolla on ymmärtäväinen sydän ja joka käyttää kuuloaan ja näkee omilla silmillään"},{"SurahNumber":50,"VerseNumber":38,"Text":"Totisesti Me olemme kuudessa päivässä luonut taivaat ja maan ja mitä on niiden välillä, eikä väsymys vähääkään vaivannut meitä"},{"SurahNumber":50,"VerseNumber":39,"Text":"Kestä sentähden kärsivällisesti, mitä he sanovat, ja ylistä ja kiitä Herraa ennen sekä auringon nousua että sen laskua"},{"SurahNumber":50,"VerseNumber":40,"Text":"Ylistä Häntä yöllä ja rukouksen jälkeen"},{"SurahNumber":50,"VerseNumber":41,"Text":"ja kuunnelkaa sinä päivänä, jolloin kutsuja kutsuu lähellänne"},{"SurahNumber":50,"VerseNumber":42,"Text":"päivänä, jolloin he kuulevat totuuden huudon. Se on ylösnousemuksen päivä"},{"SurahNumber":50,"VerseNumber":43,"Text":"Totisesti, Meistä on elämä ja kuolema lähtöisin ja Meidän luoksemme kaikki palaa"},{"SurahNumber":50,"VerseNumber":44,"Text":"Päivänä, jolloin maa repeää heidän allaan, he kiirehtivät; silloin tapahtuu kokoaminen, mikä on Meille helppoa"},{"SurahNumber":50,"VerseNumber":45,"Text":"Me tiedämme parhaiten, mitä he sanovat, ja sinä et ole heidän hallitsijansa. Muistuta siis Koraanin avulla sitä, joka pelkää uhkaustani"},{"SurahNumber":51,"VerseNumber":1,"Text":"Katso niitä, jotka tuhlaavat hajalle viskoen"},{"SurahNumber":51,"VerseNumber":2,"Text":"niitä, jotka taakkaa kantavat"},{"SurahNumber":51,"VerseNumber":3,"Text":"niitä, joiden kulku on kevyttä"},{"SurahNumber":51,"VerseNumber":4,"Text":"niitä, jotka jakelevat määräyksiä"},{"SurahNumber":51,"VerseNumber":5,"Text":"Se, millä teitä uhataan, on totista totta"},{"SurahNumber":51,"VerseNumber":6,"Text":"ja tuomion täytyy totisesti tulla"},{"SurahNumber":51,"VerseNumber":7,"Text":"Katso taivasta, tähtiratainsa täyttämää"},{"SurahNumber":51,"VerseNumber":8,"Text":"Totisesti te riitelette puhuessanne toistenne kanssa"},{"SurahNumber":51,"VerseNumber":9,"Text":"Mutta vain se kääntyy uskosta pois, joka tahtoo kääntyä"},{"SurahNumber":51,"VerseNumber":10,"Text":"Kirotut olkoot valehtelijat"},{"SurahNumber":51,"VerseNumber":11,"Text":"jotka tietämättömyytensä kuilussa eivät mistään välitä"},{"SurahNumber":51,"VerseNumber":12,"Text":"He kysyvät: »Milloin tulee tuomion päivä?»"},{"SurahNumber":51,"VerseNumber":13,"Text":"Se on päivä, jolloin heidät tulessa koetellaan"},{"SurahNumber":51,"VerseNumber":14,"Text":"Maistakaa nyt rangaistustanne. Tätä halusitte jouduttaa"},{"SurahNumber":51,"VerseNumber":15,"Text":"Totisesti ovat ne, jotka pahaa karttavat, kerran puutarhoissa ja lähteitten partaalla"},{"SurahNumber":51,"VerseNumber":16,"Text":"ottaen vastaan, mitä heidän Herransa heille antaa. Totisesti tekivät he sitä ennen hyviä tekoja"},{"SurahNumber":51,"VerseNumber":17,"Text":"Vähän nukkuivat he yleensä yöllä"},{"SurahNumber":51,"VerseNumber":18,"Text":"ja aamulla he anoivat anteeksiantoa"},{"SurahNumber":51,"VerseNumber":19,"Text":"heidän omaisuudestaan riitti sopiva osa anojalle ja avuttomalle"},{"SurahNumber":51,"VerseNumber":20,"Text":"Maan päällä on tunnusmerkkejä niille, joilla on varmuus"},{"SurahNumber":51,"VerseNumber":21,"Text":"niin myöskin omissa sieluissanne. Ettekö siis näe niitä"},{"SurahNumber":51,"VerseNumber":22,"Text":"Ja taivaassa on ravintonne sekä se, mikä teille on luvattu"},{"SurahNumber":51,"VerseNumber":23,"Text":"Taivaitten ja maan Herran nimessä. Tämä on totisesti totuus, yhtä varma kuin teidän vakuutuksenne"},{"SurahNumber":51,"VerseNumber":24,"Text":"Onko sinulle tullut sanoma Aabrahamin kunnioitetuista vieraista"},{"SurahNumber":51,"VerseNumber":25,"Text":"He astuivat sisään hänen luokseen ja sanoivat: »Rauha!» Ja hän vastasi: »Rauha, olette vieraita ihmisiä.»"},{"SurahNumber":51,"VerseNumber":26,"Text":"Ja hän hiipi salaa perheensä luokse ja palasi tuoden mukanaan juottovasikan"},{"SurahNumber":51,"VerseNumber":27,"Text":"jonka hän asetti heidän eteensä sanoen: »Ettekö tahdo syödä?»"},{"SurahNumber":51,"VerseNumber":28,"Text":"Ja hän alkoi pelätä heitä, mutta he sanoivat: »Älä pelkää», ja he ilmoittivat hänelle ilosanoman viisaan pojan syntymästä"},{"SurahNumber":51,"VerseNumber":29,"Text":"Silloin tuli hänen vaimonsa paikalle suuren murheen vallassa, löi kasvoihinsa ja sanoi: »Vanha hedelmätön nainen.»"},{"SurahNumber":51,"VerseNumber":30,"Text":"He sanoivat: »Sanomamme on Herraltasi, Hänen on totisesti viisaus ja tieto»"}]}