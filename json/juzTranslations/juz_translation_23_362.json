{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":36,"VerseNumber":28,"Text":"అతని తరువాత మేము అతని జాతి వారిపై ఆకాశం నుంచి ఏ సైనిక దళాన్నీ దింపలేదు. దాని అవసరం మాకు లేదు కూడా"},{"SurahNumber":36,"VerseNumber":29,"Text":"అది (ఆ శిక్ష) ఒకే ఒక్క కేక మాత్రమే! అంతే. వారంతా (ఆ దెబ్బకు) ఆరిపోయారు"},{"SurahNumber":36,"VerseNumber":30,"Text":"(అలాంటి) దాసుల పరిస్థితి కడు శోచనీయం! తమ వద్దకు ఎప్పుడు, ఏ ప్రవక్త వచ్చినా వారతన్ని పరిహసించకుండా ఉండలేదు"},{"SurahNumber":36,"VerseNumber":31,"Text":"వారికి పూర్వం ఎన్నో సముదాయాలను మేము తుదముట్టించటాన్ని వారు చూడలేదా? వారెన్నటికీ వారిదగ్గరకు తిరిగిరారు"},{"SurahNumber":36,"VerseNumber":32,"Text":"అయితే ఎట్టకేలకు వారంతా సమీకరించబడి (తీర్పు నిమిత్తం) మా ముందు హాజరు పరచబడతారు"},{"SurahNumber":36,"VerseNumber":33,"Text":"మరి వారి కోసం మృతభూమి కూడా ఒక సూచనే. దాన్ని మేము బ్రతికించాము. దాన్నుంచి ఆహార ధాన్యాన్ని ఉత్పత్తి చేశాము. దాన్నుంచి వారు భుజిస్తున్నారు"},{"SurahNumber":36,"VerseNumber":34,"Text":"ఇంకా మేము అందులో ఖర్జూరం, ద్రాక్షతోటలను (ఉత్పన్నం) చేశాము. వాటిలో ఊటలను ప్రవహింపజేశాము"},{"SurahNumber":36,"VerseNumber":35,"Text":"దాని ఫలాలను (ప్రజలు) తినేందుకు! వారి చేతులైతే దాన్ని నిర్మించలేదు. మరలాంటప్పుడు వారు కృతజ్ఞులుగా ఎందుకు వ్యవహరించరు"},{"SurahNumber":36,"VerseNumber":36,"Text":"భూమి నుండి ఉత్పన్నం అయిన వస్తువులలోనైనా, మరి స్వయంగా వారిలోనే (మనుషులలోనే) అయినా, వారికి తెలియని వాటిలోనైనా – వాటన్నింటి జతలను సృష్టించినవాడు పరమ పవిత్రుడు"},{"SurahNumber":36,"VerseNumber":37,"Text":"వారి కొరకు రాత్రి కూడా ఒక సూచనే. దాన్నుంచి మేము పగటిని లాగివేస్తాము. దాంతో వారు చీకటిలో ఉండిపోతారు"},{"SurahNumber":36,"VerseNumber":38,"Text":"సూర్యుడు తన కోసం నిర్ధారించబడిన కక్ష్యలోనే పయనిస్తున్నాడు. ఇది సర్వాధిక్యుడు, సర్వజ్ఞుడు అయిన అల్లాహ్‌ నిర్ధారించిన విధానం"},{"SurahNumber":36,"VerseNumber":39,"Text":"మరి చంద్రుని మజిలీలను కూడా మేము నిర్ధారించాము. తుదకు అది (వాడిపోయిన ఖర్జూరపు) పాత మండలా తయారవుతుంది"},{"SurahNumber":36,"VerseNumber":40,"Text":"చంద్రుణ్ణి పట్టుకోవటం సూర్యుని తరంకాదు. పగటిని మించిపోవటం రాత్రి వల్ల కాదు. అవన్నీ (తమ తమ నిర్ధారిత) కక్ష్యల్లో తేలియాడుతున్నాయి"},{"SurahNumber":36,"VerseNumber":41,"Text":"మరి మేము వారి సంతతిని నిండు నౌకలో ఎక్కించటం కూడా వారి కొరకు ఒక సూచనే"},{"SurahNumber":36,"VerseNumber":42,"Text":"ఇంకా వారి కోసం దాని (నౌక) లాంటివే మరికొన్ని వస్తువులను కూడా సృష్టించాము. వాటిపై వారు ప్రయాణం చేస్తున్నారు"},{"SurahNumber":36,"VerseNumber":43,"Text":"మరి మేము గనక తలచుకుంటే వాటిని ముంచివేయగలం. అప్పుడు వారి ఫిర్యాదును వినేవారుగానీ, వారిని రక్షించేవారు గానీ ఎవరూ ఉండరు"},{"SurahNumber":36,"VerseNumber":44,"Text":"కాని మేము మా తరఫున దయదలచి, ఓ నిర్ణీత కాలం వరకు వారికి లబ్దిని చేకూరుస్తున్నాము"},{"SurahNumber":36,"VerseNumber":45,"Text":"“మీరు ముందు ఎదుర్కోబోతున్న పరిణామానికి, మీరు మీ వెనుక వదలిపోయే వాటికి (పాపకార్యాలకు) భయపడండి, – మీరు కరుణించబడతారు” అని వారికి ఎప్పుడు నచ్చచెప్పినా (వారు లక్ష్యపెట్టరు)"},{"SurahNumber":36,"VerseNumber":46,"Text":"తమ వద్దకు వచ్చిన ప్రభువు సూచనలలో, వారు విముఖత చూపకుండా ఉన్న సూచన అంటూ ఏదీ లేదు"},{"SurahNumber":36,"VerseNumber":47,"Text":"“అల్లాహ్‌ ప్రసాదించిన దానిలో నుంచి కొంత ఖర్చు చేయండి” అని వారితో అన్నప్పుడల్లా, ఈ తిరస్కారులు విశ్వాసులతో, “మేము వారికి ఎందుకు తినిపించాలి? అల్లాహ్‌ తలిస్తే ఆయన స్వయంగా వారికి అన్నం పెట్టేవాడు. ఎటొచ్చీ మీరే స్పష్టమైన అపమార్గంలో పడి ఉన్నారు” అని సమాధానమిస్తారు"},{"SurahNumber":36,"VerseNumber":48,"Text":"“మీరు సత్యవంతులే అయితే ఆ (ప్రళయ) వాగ్దానం ఎప్పుడు నెరవేరుతుందో చెప్పండి” అని వారంటున్నారు"},{"SurahNumber":36,"VerseNumber":49,"Text":"వారు దేనికోసం ఎదురు చూస్తున్నారో అది ఒకే ఒక (భయంకరమైన) కేక మాత్రమే. అది వారిని అమాంతం కబళిస్తుంది. అప్పుడు వారేమో పరస్పరం విభేదించుకుంటూ ఉంటారు"},{"SurahNumber":36,"VerseNumber":50,"Text":"ఆ ఘడియలో వారు వీలునామా వ్రాయటంగానీ, తమ ఇంటివారి వద్దకు మరలిరావటంగానీ చేయలేరు"},{"SurahNumber":36,"VerseNumber":51,"Text":"మరి శంఖం పూరించబడగానే అందరూ తమ తమ గోరీల నుంచి లేచి, తమ ప్రభువు వైపునకు వడివడిగా వస్తారు"},{"SurahNumber":36,"VerseNumber":52,"Text":"“అయ్యో మా దౌర్భాగ్యం! మమ్మల్ని మా శయనాగారాల నుంచి లేపినదెవరు?” అని వారు వాపోతారు. “కరుణామయుడు (అయిన అల్లాహ్‌) చేసిన వాగ్దానమిదే. ప్రవక్తలు చెప్పింది నిజం” (అని వారితో అనబడుతుంది)"},{"SurahNumber":36,"VerseNumber":53,"Text":"అది ఒకే ఒక (భయంకర) అరుపు తప్ప మరేమీ కాదు. అంతే! వారంతా మా ముందు హాజరుపరచబడతారు"},{"SurahNumber":36,"VerseNumber":54,"Text":"మరి ఈనాడు ఎవరికీ ఎటువంటి అన్యాయమూ జరగదు. మీరు చేసుకున్న కర్మల ప్రతిఫలం తప్ప మరొకటి ఏదీ మీకు ఇవ్వబడదు"},{"SurahNumber":36,"VerseNumber":55,"Text":"స్వర్గవాసులు ఈ రోజు తమ (ఆహ్లాదకర) వ్యాపకాలలో నిమగ్నులై ఆనందిస్తూ ఉన్నారు"},{"SurahNumber":36,"VerseNumber":56,"Text":"వారూ, వారి సతీమణులు (చల్లని) నీడలలో పీఠాలపై దిండ్లకు ఆనుకుని ఆసీనులై ఉంటారు"},{"SurahNumber":36,"VerseNumber":57,"Text":"అందులో వారి కోసం అన్ని రకాల పండ్లు ఉంటాయి. ఇంకా వారు కోరినదల్లా ఉంటుంది"},{"SurahNumber":36,"VerseNumber":58,"Text":"కృపాశీలుడైన ప్రభువు తరఫున వారికి ‘సలామ్‌’ చెప్పబడుతుంది"},{"SurahNumber":36,"VerseNumber":59,"Text":"“ఓ పాపాత్ములారా! ఈ రోజు మీరు వేరైపోండి.”"},{"SurahNumber":36,"VerseNumber":60,"Text":"“ఓ ఆదం సంతతివారలారా! మీరు షైతాన్‌ను పూజించకండి, వాడు మీ బహిరంగ శత్రువు” అని నేను మీ నుండి వాగ్దానం తీసుకోలేదా"},{"SurahNumber":36,"VerseNumber":61,"Text":"“మీరు నన్నే ఆరాధించండి. ఇదే రుజుమార్గం” అని కూడా"},{"SurahNumber":36,"VerseNumber":62,"Text":"షైతాను మీలో ఎంతోమంది సృష్టిని పెడదారి పట్టించాడు. మరి మీకు ఆ మాత్రం ఇంగిత జ్ఞానం లేకపోయిందా"},{"SurahNumber":36,"VerseNumber":63,"Text":"మీకు వాగ్దానం చేయబడుతూ ఉన్న నరకం ఇదే"},{"SurahNumber":36,"VerseNumber":64,"Text":"“మీ తిరస్కార వైఖరికి బదులుగా ఈ రోజు దీనిలోకి ప్రవేశించండి” (అని వారితో అనబడుతుంది)"},{"SurahNumber":36,"VerseNumber":65,"Text":"ఈ రోజు మేము వారి నోళ్ళకు సీలు వేస్తాము. వారి చేతులు మాతో మాట్లాడతాయి. వారు చేసిన పనుల గురించి వారి కాళ్లు సాక్ష్యమిస్తాయి"},{"SurahNumber":36,"VerseNumber":66,"Text":"మేము గనక తలచుకుంటే వారి కళ్లను కాంతిహీనం చేసేవారము. మరి వారేమో దారి వైపుకు పరుగులు తీసి దేవులాడే వారు. కాని వారికి (దారి) ఎలా కనిపిస్తుంది"},{"SurahNumber":36,"VerseNumber":67,"Text":"మరి మేము తలిస్తే వారున్న చోటే వారి రూపురేఖలను మార్చివేస్తాము. తత్కారణంగా వారు ముందుకు పోనూలేరు, వెనక్కి తిరిగి రానూలేరు"},{"SurahNumber":36,"VerseNumber":68,"Text":"మేము వృద్ధాప్యానికి చేర్చిన వానిని (మళ్లీ) జనన స్థితికి తిప్పి తీసుకుపోతాము. అయినా వాళ్ళు అర్థం చేసుకోరేమిటి"},{"SurahNumber":36,"VerseNumber":69,"Text":"మేమతనికి (ముహమ్మద్‌కు) కవిత్వం నేర్పలేదు. అది అతనికి తగదు కూడా. అది హితోపదేశం మరియు స్పష్టమైన ఖుర్‌ఆన్‌ మాత్రమే"},{"SurahNumber":36,"VerseNumber":70,"Text":"బ్రతికి ఉన్న ప్రతి వ్యక్తినీ హెచ్చరించటానికి, అవిశ్వాసులపై మాట రూఢీ అవటానికి (ఈ దైవ దౌత్య ఏర్పాటు జరిగింది)"},{"SurahNumber":36,"VerseNumber":71,"Text":"మేము మా స్వహస్తాలతో చేసిన వాటిలో వారికొరకు చతుష్పాదాలు (కూడా) సృజించబడి ఉండటాన్ని వారు గమనించటం లేదా? మరి (చూస్తే) వాటికి వారు యజమానులుగా ఉన్నారు"},{"SurahNumber":36,"VerseNumber":72,"Text":"మరి మేము ఆ పశువులను వారికి లోబడి ఉండేటట్లు చేశాము. వాటిలో కొన్నేమో వారి వాహనాలుగా ఉన్నాయి. మరికొన్నింటి మాంసాన్ని వారు భుజిస్తున్నారు"},{"SurahNumber":36,"VerseNumber":73,"Text":"ఇంకా వాటి ద్వారా వారికి మరెన్నో ప్రయోజనాలు చేకూరుతున్నాయి. త్రాగే (పాల) పదార్థాలు లభ్యమవుతున్నాయి. అయినా వారు కృతజ్ఞులుగా మసలుకోరా"},{"SurahNumber":36,"VerseNumber":74,"Text":"తమను ఆదుకుంటారనే ఆశతో వారు అల్లాహ్‌ను వదలి ఇతరత్రా దైవాలను ఆశ్రయిస్తున్నారు"},{"SurahNumber":36,"VerseNumber":75,"Text":"(యదార్థానికి) వారిని ఆదుకునే శక్తీస్థోమత వారికి ఎంత మాత్రం లేదు. అయినప్పటికీ వారు (ముష్రిక్కులు) వారిని అంటిపెట్టుకుని ఉండే సైనికులుగా ఉన్నారు"},{"SurahNumber":36,"VerseNumber":76,"Text":"అయినాసరే (ఓ ముహమ్మద్‌ – స!) వారి మాటలకు నువ్వు దుఃఖించకు. వారు దాచిపెట్టేవి, వ్యక్తపరిచేవి అన్నీ మాకు తెలుసు"},{"SurahNumber":36,"VerseNumber":77,"Text":"మేము మనిషిని పుట్టించింది (ఎంతో అల్పమైన) వీర్యపు బిందువుతోనన్న సంగతిని (కూడా) అతను గమనించటం లేదా? మరి ఉన్నట్టుండి అతను – బహిరంగంగానే – తగవులమారిగా తయారయ్యాడు"},{"SurahNumber":36,"VerseNumber":78,"Text":"వాడు మమ్మల్ని (ఇతరులతో) పోల్చాడు. కాని (మరోవైపు) తన అసలు పుట్టుకనే మరచిపోయాడు. “కుళ్ళి కృశించిపోయిన ఎముకలను ఎవడు బ్రతికిస్తాడు?” అని వాడు సవాలు విసురుతున్నాడు"},{"SurahNumber":36,"VerseNumber":79,"Text":"(వారికి) సమాధానం ఇవ్వు : “వాటిని తొలిసారి సృష్టించిన వాడే (మలిసారి కూడా) బ్రతికిస్తాడు. ఆయన అన్ని రకాల సృష్టి ప్రక్రియను గురించి క్షుణ్ణంగా తెలిసినవాడు.”"},{"SurahNumber":36,"VerseNumber":80,"Text":"ఆయనే మీ కోసం పచ్చని చెట్టు నుంచి అగ్నిని సృష్టించాడు. మరి మీరిప్పుడు దాంతో నిప్పును రాజేస్తున్నారు"},{"SurahNumber":36,"VerseNumber":81,"Text":"భూమ్యాకాశాలనే పుట్టించినవాడు వీరిలాంటివారిని (తిరిగి) పుట్టించలేడా? ఎందుకు పుట్టించలేడు? ఆయనే అన్నీ తెలిసిన సృష్టికర్త"},{"SurahNumber":36,"VerseNumber":82,"Text":"ఆయన ఎప్పుడైనా, ఏదైనా వస్తువును చేయ సంకల్పించుకుని ‘అయిపో’ అని ఆదేశించగానే అది అయిపోతుంది"},{"SurahNumber":36,"VerseNumber":83,"Text":"కనుక – ఎవరి చేతుల్లోనయితే సమస్త వస్తువుల సర్వాధికారముందో ఆ అల్లాహ్‌ పరమ పవిత్రుడు. మీరంతా ఆయన వద్దకే మరలిపోవలసి ఉంది సుమా"},{"SurahNumber":37,"VerseNumber":1,"Text":"వరుస తీరి నిలబడేవారి (దైవ దూతల) తోడు"},{"SurahNumber":37,"VerseNumber":2,"Text":"మరి తీవ్రంగా మందలించేవారి తోడు"},{"SurahNumber":37,"VerseNumber":3,"Text":"మరి (అల్లాహ్‌) ఉపదేశాన్ని పఠించేవారి తోడు"},{"SurahNumber":37,"VerseNumber":4,"Text":"నిస్సందేహంగా మీరందరి ఆరాధ్య దైవం ఒక్కడే"},{"SurahNumber":37,"VerseNumber":5,"Text":"(ఆయన) ఆకాశాలకు, భూమికి, వాటి మధ్యనున్న సమస్త వస్తువులకు ప్రభువు, సూర్యోదయ బిందువులకు ప్రభువు"},{"SurahNumber":37,"VerseNumber":6,"Text":"మేము సమీప ఆకాశాన్ని నక్షత్రాల (అందం)తో ముస్తాబు చేశాము"},{"SurahNumber":37,"VerseNumber":7,"Text":"తలబిరుసు అయిన ప్రతి షైతాను బారి నుంచి దాన్ని కాపాడాము"},{"SurahNumber":37,"VerseNumber":8,"Text":"పైలోకాల్లోని దైవదూతల (మాటల)ను వారు (షైతానులు) చెవియొగ్గి కూడా వినలేరు. (ఒకవేళ వారలా చేస్తే) అన్ని వైపుల నుంచీ విసరివేయబడతారు"},{"SurahNumber":37,"VerseNumber":9,"Text":"తరిమివేయబడుతూ, మరియు వారి కొరకు శాశ్వతమైన శిక్ష కలదు"},{"SurahNumber":37,"VerseNumber":10,"Text":"ఒకవేళ వారిలో ఎవడయినా ఏదైనా ఒకటీ అరా మాటను ఎగరేసుకుపోయినట్లయితే తక్షణమే మండే ఒక అగ్నిజ్వాల అతన్ని వెంబడిస్తుంది"},{"SurahNumber":37,"VerseNumber":11,"Text":"కాస్త వారిని అడిగి చూడు: వారిని సృష్టించటం కష్టతరమా? లేక (వారు గాకుండా) మేము చేసిన ఇతర సృష్టి కష్టతరమా? మేము వారిని (మనుషులను) బంకమన్నుతో సృష్టించాము"},{"SurahNumber":37,"VerseNumber":12,"Text":"కాదు, నువ్వేమో (వారి తిరస్కార వైఖరిపై) ఆశ్చర్యపోతుంటే, వారేమో ఎగతాళి చేస్తున్నారు"},{"SurahNumber":37,"VerseNumber":13,"Text":"వారికి నచ్చజెప్పినపుడు ఏమాత్రం పట్టించుకోరు"},{"SurahNumber":37,"VerseNumber":14,"Text":"ఏదైనా మహిమను చూసినప్పుడు, దాన్ని వేళాకోళంగా తీసుకుంటారు"},{"SurahNumber":37,"VerseNumber":15,"Text":"ఇంకా వారిలా అంటారు : “ఇది స్పష్టమైన మాయాజాలం తప్ప మరేమీ కాదు"},{"SurahNumber":37,"VerseNumber":16,"Text":"“ఏమిటీ, మేము మరణించి, మట్టిలో కలిసి, ఎముకలుగా మారిన తరువాత కూడా (మేము నిజంగానే) లేపబడతామా"},{"SurahNumber":37,"VerseNumber":17,"Text":"“మా పూర్వీకులైన మా తాతముత్తాతలు కూడానా? (వారు కూడా బ్రతికించబడతారా?)”"},{"SurahNumber":37,"VerseNumber":18,"Text":"“అవును (లేపబడతారు). మీరు పరాభవంపాలు (కూడా) అవుతారు” అని నువ్వు వారికి చెప్పు"},{"SurahNumber":37,"VerseNumber":19,"Text":"అది ఒకే ఒక్క గద్దింపు మాత్రమే. అంతే! వారు (బిక్కబోయి) దిక్కులు చూడటం మొదలెడతారు"},{"SurahNumber":37,"VerseNumber":20,"Text":"“అయ్యో! మా పాడుగాను! ఇదే ప్రతిఫలపు దినము (లాగుందే!)” అని అంటారు"},{"SurahNumber":37,"VerseNumber":21,"Text":"“మీరు ధిక్కరిస్తూ వచ్చిన తీర్పుదినం ఇదే” (అని వారితో అనబడుతుంది)"},{"SurahNumber":37,"VerseNumber":22,"Text":"“దుర్మార్గులనూ, వారితో జతకట్టినవారినీ, వారు ఎవరెవరినయితే పూజించేవారో వారందరినీ ప్రోగుచేయండి"},{"SurahNumber":37,"VerseNumber":23,"Text":"అల్లాహ్‌ను వదలిపెట్టి (సుమా)! మరి వారందరికీ జ్వలించే అగ్ని (నరకం) దారి చూపండి"},{"SurahNumber":37,"VerseNumber":24,"Text":"“అయితే కాస్త వాళ్ళను ఆపండి. వారికి (కొన్ని ముఖ్యమైన) ప్రశ్నలు వేయాల్సివుంది"},{"SurahNumber":37,"VerseNumber":25,"Text":"“అవును, మీకేమైపోయిందీ? (ఇప్పుడు) మీరు ఒండొకరికి సహాయం చేసుకోవటం లేదేమిటి?” (అని వారు ప్రశ్నించబడతారు)"},{"SurahNumber":37,"VerseNumber":26,"Text":"అది కాదు. ఈ రోజు (వారందరూ) ఆత్మసమర్పణ చేసుకున్నారు"},{"SurahNumber":37,"VerseNumber":27,"Text":"వారు ఒకరింకొకరి వైపు తిరిగి (‘త్వం’ అంటే ‘త్వం’ అని) ప్రశ్నించుకోసాగారు"},{"SurahNumber":37,"VerseNumber":28,"Text":"“మీరు మా దగ్గరకు కుడి వైపు నుంచి వచ్చేవారు కదా! (ఇప్పుడేమంటారు?)” అని అడుగుతారు"},{"SurahNumber":37,"VerseNumber":29,"Text":"వారిలా సమాధానమిస్తారు : “అదేం కాదు. అసలు విశ్వాసం అనేది మీలోనే లేకపోయింది"},{"SurahNumber":37,"VerseNumber":30,"Text":"“మేమెలాంటి పెత్తనమూ మీపై చెలాయించలేదు. నిజానికి మీరే తిరుగుబాటు జనంగా వ్యవహరించారు"},{"SurahNumber":37,"VerseNumber":31,"Text":"“కనుక మన ప్రభువు వాక్కు ఇప్పుడు మనందరిపై రూఢీ అయిపోయింది. మనమంతా (శిక్షను) రుచి చూడవలసి ఉంది"},{"SurahNumber":37,"VerseNumber":32,"Text":"“సరే, మేము మిమ్మల్ని దారి తప్పించాము. మేము సయితం స్వయంగా దారి తప్పినవారము” (అని వారు జవాబు ఇస్తారు)"},{"SurahNumber":37,"VerseNumber":33,"Text":"కాబట్టి ఆ రోజు వారంతా శిక్షలో భాగస్తులవుతారు"},{"SurahNumber":37,"VerseNumber":34,"Text":"మేము అపరాధుల పట్ల ఈ విధంగానే వ్యవహరిస్తాము"},{"SurahNumber":37,"VerseNumber":35,"Text":"“అల్లాహ్‌ తప్ప మరో ఆరాధ్య దేవుడు లేడ”ని వారితో అన్నప్పుడు వారు అహంకారంతో విర్రవీగేవారు"},{"SurahNumber":37,"VerseNumber":36,"Text":"“పిచ్చిపట్టిన ఒక కవి చెప్పినంత మాత్రాన మేము మా పూజ్య దైవాలను వదులుకోవాలా?” అని అనేవారు"},{"SurahNumber":37,"VerseNumber":37,"Text":"(కాదు కాదు) వాస్తవానికి అతను (ప్రవక్త) సత్యాన్నే తీసుకుని వచ్చాడు. దైవప్రవక్తలందరినీ (సత్యవంతులుగా) ధృవీకరిస్తున్నాడు"},{"SurahNumber":37,"VerseNumber":38,"Text":"మీరు మాత్రం బాధాకరమైన శిక్షను చవిచూడటం ఖాయం"},{"SurahNumber":37,"VerseNumber":39,"Text":"మీరు చేసుకున్న (పాపిష్టి) పనుల ప్రతిఫలమే మీకు ఇవ్వబడుతుంది"},{"SurahNumber":37,"VerseNumber":40,"Text":"అయితే అల్లాహ్‌ ఎన్నుకున్న దాసులు మాత్రం (ఆ శిక్ష నుంచి సురక్షితంగా ఉంటారు)"},{"SurahNumber":37,"VerseNumber":41,"Text":"నిర్ధారిత ఆహారం వారికి ప్రత్యేకం"},{"SurahNumber":37,"VerseNumber":42,"Text":"(అందులో రకరకాల) పండ్లు, ఫలాలు ఉంటాయి. వారు అపూర్వంగా సత్కరించబడతారు –"},{"SurahNumber":37,"VerseNumber":43,"Text":"అనుగ్రహభరితమైన స్వర్గవనాలలో"},{"SurahNumber":37,"VerseNumber":44,"Text":"ఆసనాలపై ఎదురెదురుగా (ఆసీనులై) ఉంటారు"},{"SurahNumber":37,"VerseNumber":45,"Text":"ప్రవహించే మధువులా మధుపాత్రలు వారి ముందు పదే పదే సమర్పించబడుతూ ఉంటాయి"},{"SurahNumber":37,"VerseNumber":46,"Text":"అదెంతో స్వచ్ఛంగా, సేవించేవారికి కమ్మగా ఉంటుంది"},{"SurahNumber":37,"VerseNumber":47,"Text":"దానివల్ల (తల) నొప్పి రాదు, మతి చలించటం జరగదు"},{"SurahNumber":37,"VerseNumber":48,"Text":"వారి దగ్గర చూపులు క్రిందికి వాలి ఉండే పెద్ద పెద్ద కన్నులు గల మగువలు ఉంటారు"},{"SurahNumber":37,"VerseNumber":49,"Text":"వారు చాలా జాగ్రత్తగా భద్రపరచబడిన గ్రుడ్డుల మాదిరిగా (కోమలంగా, స్వచ్ఛంగా) ఉంటారు"},{"SurahNumber":37,"VerseNumber":50,"Text":"మరి వారు (స్వర్గవాసులు) ఒండొకరి వైపుకు తిరిగి ప్రశ్నలు వేసుకుంటారు"},{"SurahNumber":37,"VerseNumber":51,"Text":"వారిలో ఒకతను ఇలా అంటాడు: “నాకొక స్నేహితుడుండేవాడు"},{"SurahNumber":37,"VerseNumber":52,"Text":"“అతను నాతో, ‘ఏమిటీ? (ప్రళయ దినం వస్తుందని) ధృవీకరించే వారిలో నువ్వూ చేరిపోయావా?’ అని అనేవాడు"},{"SurahNumber":37,"VerseNumber":53,"Text":"“ఏమిటి, మనం మరణించి, మట్టిలో కలిసి, ఎముకలుగా మారిపోయిన మీదట మాకు ప్రతిఫలం ఇవ్వబడుతుందా?” (అని అనేవాడు)"},{"SurahNumber":37,"VerseNumber":54,"Text":"“ఏం? మీరతన్ని తొంగిచూస్తారా?” అంటాడు"},{"SurahNumber":37,"VerseNumber":55,"Text":"తొంగిచూడగానే అతను నరకం మధ్యలో (కాలుతూ) కనిపిస్తాడు"},{"SurahNumber":37,"VerseNumber":56,"Text":"అతను (స్వర్గవాసి) ఇలా అంటాడు : “అల్లాహ్‌ సాక్షి! నువ్వు నన్ను కూడా నాశనం చేసి ఉండేవాడివే"},{"SurahNumber":37,"VerseNumber":57,"Text":"“నా ప్రభువు అనుగ్రహమే గనక లేకుండా ఉంటే నేను కూడా (నేరస్తులుగా నరకానికి) పట్టి తేబడిన వారిలో ఉండేవాణ్ణి"},{"SurahNumber":37,"VerseNumber":58,"Text":"ఆ మొదటి చావే తప్ప మనకిక చావులేదు (అన్నది నిజమేనా)"},{"SurahNumber":37,"VerseNumber":59,"Text":"మనకిక శిక్ష కూడా పడదట కదా! (ఇదీ నిజమేనా? అని స్వర్గవాసి తన తోటి సావాసులతో అంటాడు).”"},{"SurahNumber":37,"VerseNumber":60,"Text":"నిస్సందేహంగా ఇదే గొప్ప సాఫల్యం"},{"SurahNumber":37,"VerseNumber":61,"Text":"ఇటువంటి దాని (సాఫల్యం) కోసం పని చేసేవారు పని చేయాలి"},{"SurahNumber":37,"VerseNumber":62,"Text":"ఈ ఆతిథ్యం మంచిదా? లేక జఖ్ఖూమ్‌ (నరకంలోని జెముడు) వృక్షం (మంచిదా)"},{"SurahNumber":37,"VerseNumber":63,"Text":"దానిని మేము దుర్మార్గుల కోసం పరీక్షగా చేసి ఉంచాము"},{"SurahNumber":37,"VerseNumber":64,"Text":"నిశ్చయంగా ఆ వృక్షం వేరు నరకం వేరు (అట్టడుగు భాగం) నుంచి మొలకెత్తుతుంది"},{"SurahNumber":37,"VerseNumber":65,"Text":"దాని పండ్ల గుత్తులు షైతానుల తలల మాదిరిగా ఉంటాయి"},{"SurahNumber":37,"VerseNumber":66,"Text":"మరి (నరకవాసులు) దాన్నుంచే తింటారు. దాంతోనే తమ పొట్టలు నింపుకుంటారు"},{"SurahNumber":37,"VerseNumber":67,"Text":"మరి దానిపైన సలసలా కాగే నీళ్లు త్రాగేందుకు ఇవ్వబడతాయి"},{"SurahNumber":37,"VerseNumber":68,"Text":"మరి వారంతా తరలించబడేది మండే (నరక) అగ్ని వైపునకే"},{"SurahNumber":37,"VerseNumber":69,"Text":"తమ తాతముత్తాతలను వీరు భ్రష్టమార్గంలో నడుస్తుండగా చూశారు"},{"SurahNumber":37,"VerseNumber":70,"Text":"అయినప్పటికీ వారి పాద చిహ్నాలలోనే పరుగులు తీశారు"},{"SurahNumber":37,"VerseNumber":71,"Text":"వీరికి మునుపు కూడా ఎందరో పూర్వీకులు పెడదారి పట్టి ఉన్నారు"},{"SurahNumber":37,"VerseNumber":72,"Text":"వాళ్ల మధ్య కూడా మేము హెచ్చరించే వారిని పంపి ఉన్నాము"},{"SurahNumber":37,"VerseNumber":73,"Text":"మరి హెచ్చరించబడిన వారికి పట్టిన గతేమిటో నువ్వే చూడు"},{"SurahNumber":37,"VerseNumber":74,"Text":"అల్లాహ్‌ ఎన్నుకున్నదాసులు తప్ప. (వారు మాత్రం ఆ దుష్పరిణామం నుంచి రక్షించబడ్డారు)"},{"SurahNumber":37,"VerseNumber":75,"Text":"నూహ్‌ మమ్మల్ని పిలిచాడు. మరి మేము (పిలుపుకు) ఎంత చక్కగా బదులు పలుకుతామో (చూడండి)"},{"SurahNumber":37,"VerseNumber":76,"Text":"మేము అతన్నీ, అతని ఇంటివారిని ఆ ఘోరమైన ఆపద నుంచి కాపాడాము"},{"SurahNumber":37,"VerseNumber":77,"Text":"అతని సంతానాన్ని మాత్రమే మేము మిగిలి ఉండేలా చేశాము"},{"SurahNumber":37,"VerseNumber":78,"Text":"రాబోయే తరాల వారిలో అతని సత్కీర్తిని మిగిల్చి ఉంచాము"},{"SurahNumber":37,"VerseNumber":79,"Text":"సమస్త లోకాలలో నూహుపై శాంతి కలుగుగాక"},{"SurahNumber":37,"VerseNumber":80,"Text":"సద్వర్తనులకు మేము ఇలాగే ప్రతిఫలం ప్రసాదిస్తాము"},{"SurahNumber":37,"VerseNumber":81,"Text":"నిశ్చయంగా అతను విశ్వసించిన మా దాసులలోని వాడు"},{"SurahNumber":37,"VerseNumber":82,"Text":"అటుపిమ్మట మేము ఇతరులను ముంచివేశాము"},{"SurahNumber":37,"VerseNumber":83,"Text":"అతని (నూహ్‌) మార్గాన్ని అవలంబించిన వారిలో ఇబ్రాహీమ్‌ (కూడా) ఉన్నాడు"},{"SurahNumber":37,"VerseNumber":84,"Text":"అతను నిర్మల హృదయంతో తన ప్రభువు వద్దకు వచ్చినప్పుడు…"},{"SurahNumber":37,"VerseNumber":85,"Text":"(అతను) తన తండ్రితో, తన జాతి వారితో ఇలా అన్నాడు: “మీరు వేటిని పూజిస్తున్నారు"},{"SurahNumber":37,"VerseNumber":86,"Text":"“అల్లాహ్‌ను వదలి స్వయం కల్పిత ఆరాధ్యదైవాలను కోరుకుంటున్నారా"},{"SurahNumber":37,"VerseNumber":87,"Text":"“ఇంతకీ సకల లోకాల ప్రభువు గురించి మీరేమనుకుంటున్నారు?”"},{"SurahNumber":37,"VerseNumber":88,"Text":"తర్వాత అతను నక్షత్రాల వైపు ఒకసారి దృష్టిని సారించాడు"},{"SurahNumber":37,"VerseNumber":89,"Text":"“నేను రోగగ్రస్తుణ్ణి అయ్యాను” అన్నాడు"},{"SurahNumber":37,"VerseNumber":90,"Text":"అందువల్ల వారంతా ముఖం త్రిప్పుకుని, వెళ్ళిపోయారు"},{"SurahNumber":37,"VerseNumber":91,"Text":"అప్పుడతను (మెల్లగా) వారి దేవుళ్ళ వద్దకు వెళ్ళి, ‘మీరు తినరేమిటి?’ అన్నాడు"},{"SurahNumber":37,"VerseNumber":92,"Text":"“అసలు మీకేమైపోయిందీ? మీరు కనీసం మాట్లాడరే?!” (అని అన్నాడు)"},{"SurahNumber":37,"VerseNumber":93,"Text":"ఆ తరువాత కుడిచేత్తో వాటిని (ఎడాపెడా) వాయించసాగాడు"},{"SurahNumber":37,"VerseNumber":94,"Text":"వారు (ఆ విగ్రహారాధకులు) అతని దగ్గరకు పరుగులు తీస్తూ వచ్చారు"},{"SurahNumber":37,"VerseNumber":95,"Text":"వారితో అతనిలా అన్నాడు: “ఏమిటి? మీరు (మీ స్వహస్తాలతో) చెక్కిన శిలలను పూజిస్తారా?”"},{"SurahNumber":37,"VerseNumber":96,"Text":"“మరి (చూడబోతే) మిమ్మల్నీ, మీరు చేసిన వాటినీ సృష్టించిన వాడు అల్లాహ్‌యే కదా!”"},{"SurahNumber":37,"VerseNumber":97,"Text":"వారిలా అన్నారు : “ఇతని కోసం ఓ కట్టడం (భారీ కొలిమి) నిర్మించండి. ఆ తరువాత ఇతన్ని మండే అగ్ని (గుండం)లో పడవేయండి.”"},{"SurahNumber":37,"VerseNumber":98,"Text":"వారు అతనికి వ్యతిరేకంగా కుట్ర పన్నదలిచారు. అయితే మేము వారినే బోల్తా కొట్టించాము"},{"SurahNumber":37,"VerseNumber":99,"Text":"అతను (ఇబ్రాహీమ్‌) ఇలా అన్నాడు : “నేను నా ప్రభువు వైపుకే పోతాను. ఆయన తప్పకుండా నాకు మార్గం చూపుతాడు"},{"SurahNumber":37,"VerseNumber":100,"Text":"“నా ప్రభూ! నాకు గుణవంతుడైన కుమారుణ్ణి ప్రసాదించు” (అని ప్రార్థించాడు)"},{"SurahNumber":37,"VerseNumber":101,"Text":"అందువల్ల మేమతనికి, సహనశీలుడైన ఒక అబ్బాయి గురించిన శుభవార్తను అందజేశాము"},{"SurahNumber":37,"VerseNumber":102,"Text":"మరి ఆ కుర్రాడు అతని వెంట పరుగెత్తే ఈడుకు చేరుకున్నప్పుడు, “ఒరేయ్‌ చంటీ! నేను నిన్ను ‘జిబహ్‌’ చేస్తున్నట్లు కల చూస్తున్నాను! మరి నీ అభిప్రాయమేమిటో చెప్పు” అని అతను (ఇబ్రాహీం) అన్నాడు. “నాన్నగారూ! మీకు ఆజ్ఞాపించబడిన దానిని (నిస్సంకోచంగా) నెరవేర్చండి. అల్లాహ్‌ తలిస్తే మీరు నన్ను సహనశీలిగా పొందుతారు” అని ఆ బాలుడు అన్నాడు"},{"SurahNumber":37,"VerseNumber":103,"Text":"మరి వారిరువురూ (దైవాజ్ఞను) శిరసావహించినప్పుడు అతను తన కుమారుణ్ణి ఒక పక్కకు తిప్పి పడుకోబెట్టాడు"},{"SurahNumber":37,"VerseNumber":104,"Text":"అప్పుడు మేమతన్ని పిలిచాము – “ఓ ఇబ్రాహీం"},{"SurahNumber":37,"VerseNumber":105,"Text":"“నువ్వు కలను నిజంచేసి చూపావు.” నిశ్చయంగా మేము సదాచార సంపన్నులకు ఇటువంటి ప్రతిఫలాన్నే ఇస్తాము"},{"SurahNumber":37,"VerseNumber":106,"Text":"యదార్థానికి అదొక బహిరంగ పరీక్ష"},{"SurahNumber":37,"VerseNumber":107,"Text":"మేము ఒక పెద్ద బలిపశువుని పరిహారంగా ఇచ్చి ఆ బాలుణ్ణి విడిపించాము"},{"SurahNumber":37,"VerseNumber":108,"Text":"ఇంకా భావి తరాల వారిలో అతని సచ్చరిత్రను మిగిల్చి ఉంచాము"},{"SurahNumber":37,"VerseNumber":109,"Text":"ఇబ్రాహీంకు శాంతి కలుగుగాక"},{"SurahNumber":37,"VerseNumber":110,"Text":"సజ్జనులకు మేము ఇలాంటి ప్రతిఫలాన్నే ప్రసాదిస్తాము"},{"SurahNumber":37,"VerseNumber":111,"Text":"నిస్సందేహంగా అతను విశ్వాసులైన మా దాసులలోని వాడు"},{"SurahNumber":37,"VerseNumber":112,"Text":"మరి మేమతనికి, సద్వర్తనులలో ఒకడైన ఇస్‌హాఖ్‌ ప్రవక్త గురించిన శుభవార్తను ఇచ్చాము"},{"SurahNumber":37,"VerseNumber":113,"Text":"ఇంకా మేము అతని (ఇబ్రాహీము)పైనా, ఇస్‌హాఖ్‌పైనా శుభాలను కురిపించాము. వారిద్దరి సంతతిలో కొందరు సజ్జనులైతే, మరికొందరు తమ ఆత్మలకు తీరని అన్యాయం చేసుకున్నారు"},{"SurahNumber":37,"VerseNumber":114,"Text":"మరి మేము మూసా, హారూనులకు కూడా ఉపకారం చేశాము"},{"SurahNumber":37,"VerseNumber":115,"Text":"వారినీ, వారి జాతివారినీ పెద్ద పీడన నుండి రక్షించాము"},{"SurahNumber":37,"VerseNumber":116,"Text":"మేము వారికి సహాయపడగా, వారే విజయం సాధించారు"},{"SurahNumber":37,"VerseNumber":117,"Text":"మరి వారిద్దరికి మేము సవివరమైన (తేటతెల్లమైన) గ్రంథం ప్రసాదించాము"},{"SurahNumber":37,"VerseNumber":118,"Text":"ఇంకా వారికి రుజుమార్గం వైపు దర్శకత్వం వహించాము"},{"SurahNumber":37,"VerseNumber":119,"Text":"రాబోయే తరాలలో వారి కీర్తి మిగిలి ఉండేలా చేశాము"},{"SurahNumber":37,"VerseNumber":120,"Text":"మూసా, హారూనులపై శాంతి కలుగుగాక"},{"SurahNumber":37,"VerseNumber":121,"Text":"నిశ్చయంగా మేము సజ్జనులకు ఇలాగే ప్రతిఫలం ఇస్తూ ఉంటాము"},{"SurahNumber":37,"VerseNumber":122,"Text":"నిస్సందేహంగా వారిద్దరూ విశ్వాసులైన మా దాసుల్లో చేరిన వారు"},{"SurahNumber":37,"VerseNumber":123,"Text":"మరి నిశ్చయంగా ఇలియాస్‌ కూడా ప్రవక్తలలోని వాడే"},{"SurahNumber":37,"VerseNumber":124,"Text":"అతను తన జాతి వారితో ఇలా అన్నాడు: “మీరు అల్లాహ్‌కు భయపడరా"},{"SurahNumber":37,"VerseNumber":125,"Text":"“మీరు బాల్‌ (అనే విగ్రహము)ను ప్రార్థిస్తూ, సర్వోత్తమ సృష్టికర్త (అయిన అల్లాహ్‌)ను వదలిపెడుతున్నారేమిటి"},{"SurahNumber":37,"VerseNumber":126,"Text":"అంటే మీ ప్రభువు, మీ తాతముత్తాతల ప్రభువైన అల్లాహ్‌ను”"},{"SurahNumber":37,"VerseNumber":127,"Text":"కాని వారతన్ని ధిక్కరించారు. కనుక వారు తప్పనిసరిగా (శిక్ష నిమిత్తం) హాజరు పరచబడతారు"},{"SurahNumber":37,"VerseNumber":128,"Text":"అల్లాహ్‌ ఎన్నుకున్న దాసులు తప్ప! (వారు మాత్రమే రక్షించబడతారు)"},{"SurahNumber":37,"VerseNumber":129,"Text":"మేమతని మంచి ప్రస్తావనను భావితరాల వారిలో మిగిల్చి ఉంచాము"},{"SurahNumber":37,"VerseNumber":130,"Text":"ఇలియాస్‌పై శాంతి కలుగుగాక"},{"SurahNumber":37,"VerseNumber":131,"Text":"సదాచార సంపన్నులకు మేము ఇలాగే ప్రతిఫలం ఇస్తుంటాము"},{"SurahNumber":37,"VerseNumber":132,"Text":"నిశ్చయంగా అతను విశ్వాసులైన మా దాసులలోని వాడు"},{"SurahNumber":37,"VerseNumber":133,"Text":"మరి లూత్‌ కూడా ప్రవక్తలలోని వాడే"},{"SurahNumber":37,"VerseNumber":134,"Text":"మేము అతన్నీ, అతని కుటుంబీకులందరినీ కాపాడాము"},{"SurahNumber":37,"VerseNumber":135,"Text":"వెనుక ఉండిపోయిన వారితో చేరిన ఆ ముసలావిడను తప్ప"},{"SurahNumber":37,"VerseNumber":136,"Text":"ఆ తరువాత మేము ఇతరులందరినీ నాశనం చేసి వేశాము"},{"SurahNumber":37,"VerseNumber":137,"Text":"మీరు ప్రభాత సమయాలలో, ఆ ప్రదేశాల మీదుగా సాగిపోతూ ఉంటారు"},{"SurahNumber":37,"VerseNumber":138,"Text":"ఇంకా రాత్రివేళల్లో కూడా. అయినా మీరు అర్థం చేసుకోరా"},{"SurahNumber":37,"VerseNumber":139,"Text":"నిస్సందేహంగా యూనుస్‌ (కూడా) మా ప్రవక్తలలోని వాడే"},{"SurahNumber":37,"VerseNumber":140,"Text":"అతను (తన జనుల నుండి) పలాయనం చిత్తగించి నిండు నౌక వద్దకు చేరుకున్నప్పుడు"},{"SurahNumber":37,"VerseNumber":141,"Text":"చీటీలు వేయటం జరిగింది. చివరకు అతనే ఓడిపోయాడు"},{"SurahNumber":37,"VerseNumber":142,"Text":"తరువాత అతన్ని చేప మ్రింగేసింది. అప్పుడు అతను తన్ను తానే నిందించుకోసాగాడు"},{"SurahNumber":37,"VerseNumber":143,"Text":"ఒకవేళ అతను గనక (అల్లాహ్‌) పవిత్రతను కొనియాడటంలో నిమగ్నుడై ఉండకపోతే…"},{"SurahNumber":37,"VerseNumber":144,"Text":"పునరుత్థానదినం వరకు చేప కడుపులోనే ఉండిపోయేవాడు"},{"SurahNumber":37,"VerseNumber":145,"Text":"తరువాత మేమతన్ని (సముద్ర తీర) మైదానంలో పడవేశాము. అప్పుడతను అస్వస్థతకు గురై ఉన్నాడు"},{"SurahNumber":37,"VerseNumber":146,"Text":"అతనికి నీడనిచ్చే ఒక తీగచెట్టును అతనిపై మొలకెత్తించాము"},{"SurahNumber":37,"VerseNumber":147,"Text":"మరి మేమతన్ని ఒక లక్షమంది, అంతకన్నా ఎక్కువ మంది వైపుకే (ప్రవక్తగా) పంపాము"},{"SurahNumber":37,"VerseNumber":148,"Text":"వారు విశ్వసించారు. అందువల్ల మేము వారిని కొంత కాలంపాటు సుఖ సౌఖ్యాలతో వర్థిల్లజేశాము"},{"SurahNumber":37,"VerseNumber":149,"Text":"వారిని అడుగు: నీ ప్రభువుకు (కేవలం) కుమార్తెలూను, వారికేమో కుమారులా"},{"SurahNumber":37,"VerseNumber":150,"Text":"పోనీ, మేము దైవదూతలను ఆడవారుగా సృష్టించినప్పుడు వారు ప్రత్యక్ష సాక్షులుగా ఉన్నారా ఏమి"},{"SurahNumber":37,"VerseNumber":151,"Text":"నిశ్చయంగా వీరు తమ కల్పిత మాటలు చెబుతున్నారు సుమా"},{"SurahNumber":37,"VerseNumber":152,"Text":"అల్లాహ్‌కు సంతానముంది (అంటున్నారు). వాస్తవానికి వారు అబద్ధమాడుతున్నారు"},{"SurahNumber":37,"VerseNumber":153,"Text":"ఏమిటి? అల్లాహ్‌ (తన కోసం) కొడుకులకు బదులుగా కూతుళ్ళను ఎంపిక చేసుకున్నాడా"},{"SurahNumber":37,"VerseNumber":154,"Text":"అసలేమైపోయింది మీకు? ఈ మేరకు ఎలా నిర్ణయిస్తున్నారు"},{"SurahNumber":37,"VerseNumber":155,"Text":"మీరు ఆ మాత్రం కూడా గ్రహించలేరా"},{"SurahNumber":37,"VerseNumber":156,"Text":"పోనీ, మీ దగ్గర దానికి సంబంధించిన స్పష్టమైన ప్రమాణం ఏదైనా ఉందా"},{"SurahNumber":37,"VerseNumber":157,"Text":"మరి మీరు సత్యవంతులే అయితే మీ పుస్తకాన్నే తీసుకుని రండి"},{"SurahNumber":37,"VerseNumber":158,"Text":"ఆఖరికి వారు అల్లాహ్‌కు – జిన్నాతులకు మధ్య కూడా బంధుత్వ సంబంధాన్ని కల్పించారు. వాస్తవానికి తాము (ఇలాంటి మిథ్యా విశ్వాసం గలవారు శిక్ష నిమిత్తం) హాజరు పరచబడతామన్న సంగతి స్వయంగా జిన్నాతులకు కూడా తెలుసు"},{"SurahNumber":37,"VerseNumber":159,"Text":"(అల్లాహ్‌ విషయంలో) వారు చెప్పే విషయాలకు అల్లాహ్‌ పవిత్రుడు"},{"SurahNumber":37,"VerseNumber":160,"Text":"చిత్తశుద్ధిగల అల్లాహ్‌ దాసులు తప్ప (వారు మాత్రమే ఇలాంటి అభూత కల్పనలకు దూరంగా ఉంటారు)"},{"SurahNumber":37,"VerseNumber":161,"Text":"నిశ్చయంగా మీరూ, మీ (బూటకపు) దైవాలు (అందరూ ఏకమైనా సరే)"},{"SurahNumber":37,"VerseNumber":162,"Text":"ఏ ఒక్కరినీ (అల్లాహ్‌ వైపునుంచి) దారి తప్పించలేరు –"},{"SurahNumber":37,"VerseNumber":163,"Text":"నరకాగ్నికి ఆహుతి అయ్యేవానిని తప్ప"},{"SurahNumber":37,"VerseNumber":164,"Text":"“మాలో ప్రతి ఒక్కరి స్థానం (శ్రేణి) నిర్ధారితమై ఉంది"},{"SurahNumber":37,"VerseNumber":165,"Text":"“ఇంకా, మేము (దైవారాధన నిమిత్తం) వరుస తీరి నిలబడ్డాము"},{"SurahNumber":37,"VerseNumber":166,"Text":"“ఆయన (అల్లాహ్‌) పవిత్రతను కొనియాడుతున్నాము” (అని దైవదూతలు పలుకుతారు)"},{"SurahNumber":37,"VerseNumber":167,"Text":"వారు (అవిశ్వాసులు) ఇలా అనేవారు –"},{"SurahNumber":37,"VerseNumber":168,"Text":"“మా వద్దనే గనక పూర్వీకుల మాదిరి ఉపదేశం ఉండి ఉంటే…"},{"SurahNumber":37,"VerseNumber":169,"Text":"“మేము కూడా ఎంపిక చేయబడిన అల్లాహ్‌ దాసులై ఉండే వారము.”"},{"SurahNumber":37,"VerseNumber":170,"Text":"కాని (తీరా ఖుర్‌ఆన్‌ వచ్చాక) వారు దానిని తిరస్కరించారు. సరే. తొందరగానే వారు తెలుసుకుంటారు"},{"SurahNumber":37,"VerseNumber":171,"Text":"మా ప్రియతమ దాసులైన ప్రవక్తలకు మేమిచ్చిన మాట ఇంతకుముందే నెరవేరింది"},{"SurahNumber":37,"VerseNumber":172,"Text":"నిశ్చయంగా వారు మాత్రమే విజయం సాధిస్తారు"},{"SurahNumber":37,"VerseNumber":173,"Text":"మరి నిశ్చయంగా మా సైన్యాలే గెలుపొందుతాయి"},{"SurahNumber":37,"VerseNumber":174,"Text":"కనుక (ఓ ప్రవక్తా!) కొంతకాలం పాటు వాళ్ళను పట్టించుకోకు"},{"SurahNumber":37,"VerseNumber":175,"Text":"మరి వాళ్ళను గమనిస్తూ ఉండు. మున్ముందు (తమకు పట్టే దుర్గతిని) వాళ్ళూ చూసుకుంటారు"},{"SurahNumber":37,"VerseNumber":176,"Text":"ఏమిటి? వాళ్లు మా శిక్ష కోసం ఆత్రం చేస్తున్నారా"},{"SurahNumber":37,"VerseNumber":177,"Text":"మరి (వినండి!) మా శిక్ష వారి మైదానంలో వచ్చి వాలినప్పుడు, హెచ్చరించబడిన వారి పాలిట ఆ ఉదయం దారుణంగా ఉంటుంది"},{"SurahNumber":37,"VerseNumber":178,"Text":"కనుక (ఓ ప్రవక్తా!) కొన్నాళ్ళపాటు వాళ్ళను గురించి ఆలోచించకు"},{"SurahNumber":37,"VerseNumber":179,"Text":"కాకపోతే వాళ్ళను చూస్తూ ఉండు. వాళ్ళు కూడా (త్వరలోనే) చూసుకుంటారు"},{"SurahNumber":37,"VerseNumber":180,"Text":"గౌరవనీయుడగు నీ ప్రభువు, వారు (ముష్రిక్కులు) కల్పించి చెప్పే విషయాలకు అతీతుడు, పరమ పవిత్రుడు"},{"SurahNumber":37,"VerseNumber":181,"Text":"ప్రవక్తలపై శాంతి కురియుగాక"},{"SurahNumber":37,"VerseNumber":182,"Text":"సమస్త స్తోత్రాలు సకల లోక ప్రభువైన అల్లాహ్‌కే చెందుతాయి"},{"SurahNumber":38,"VerseNumber":1,"Text":"సాద్‌. హితబోధతో నిండిన ఖుర్‌ఆన్‌ సాక్షిగా"},{"SurahNumber":38,"VerseNumber":2,"Text":"అసలు (ఈ) తిరస్కారులు అహంకారానికి, మొండితనానికి లోనై ఉన్నారు"},{"SurahNumber":38,"VerseNumber":3,"Text":"మేము వారికి మునుపు కూడా ఎన్నో సముదాయాలను సర్వనాశనం చేశాము. మరి వారు (ఆఖరి క్షణాలలో) కేకలు పెట్టారు. కాని అది వారు తప్పించుకునే సమయం కాదు కదా"},{"SurahNumber":38,"VerseNumber":4,"Text":"తమ వద్దకు హెచ్చరించేవాడొకడు స్వయంగా తమలో నుంచే వచ్చాడే! అని వారు ఆశ్చర్యపోయారు. “ఇతడొక మాంత్రికుడు, అబద్ధాలకోరు” అని అవిశ్వాసులు అన్నారు"},{"SurahNumber":38,"VerseNumber":5,"Text":"(వారింకా ఇలా అన్నారు) “ఏమిటి? ఇతగాడు ఇంతమంది దేముళ్ళను ఒకే ఆరాధ్య దైవంగా చేసేశాడా? నిజంగా ఇది వింతగా ఉందే!”"},{"SurahNumber":38,"VerseNumber":6,"Text":"వారి నాయకమన్యులు ఈ విధంగా చెబుతూ వెళ్ళిపోయారు: “పదండ్రా. మీరు మీ దేముళ్ళ (పూజాపునస్కారాల) పైనే గట్టిగా నిలబడండి. నిశ్చయంగా ఈ మాటలో (మీకు వ్యతిరేకంగా) ఏదో మర్మం ఉంది"},{"SurahNumber":38,"VerseNumber":7,"Text":"“ఈ విషయాన్ని మేము వెనుకటి మతధర్మంలో కూడా వినలేదు. ఇదొక కల్పిత విషయం తప్ప మరేమీ కాదు"},{"SurahNumber":38,"VerseNumber":8,"Text":"“ఏమిటీ, మనందరిలో కేవలం అతనొక్కడిపైనే దైవవాణి అవతరించిందా!?” అసలు విషయమేమిటంటే వారు నా సందేశం (వహీ) విషయంలో సంశయానికి లోనయ్యారు. అదికాదు, ఇంతవరకు వారసలు నా శిక్ష రుచి చూడలేదు"},{"SurahNumber":38,"VerseNumber":9,"Text":"పోనీ వాళ్ళ దగ్గర శక్తిమంతుడు, పరమదాత అయిన నీ ప్రభువు కారుణ్య నిధులుగానీ ఉన్నాయా"},{"SurahNumber":38,"VerseNumber":10,"Text":"లేదా భూమ్యాకాశాల, వాటి మధ్యనున్న సమస్త వస్తువులపై అధికారం గానీ వారి సొంతమయిందా? ఒకవేళ అయి వుంటే ఇంకేం? త్రాళ్ళు వేసి (ఆకాశానికి) ఎక్కిపోవాలి"},{"SurahNumber":38,"VerseNumber":11,"Text":"ఇది కూడా (పెద్ద పెద్ద) సైనిక కూటములలో ఓడిపోయిన ఒక (చిన్న) సైనిక దళమే సుమా"},{"SurahNumber":38,"VerseNumber":12,"Text":"వీరికి మునుపు నూహ్‌ జాతివారు, ఆద్‌ వారు, మేకులు గల ఫిరౌను వారు కూడా ధిక్కరించారు"},{"SurahNumber":38,"VerseNumber":13,"Text":"సమూదువారు, లూత్‌ జాతివారు, అయికావారు (కూడా ధిక్కరించినవారే). వారే (పెద్ద పెద్ద) సైనిక పటాలాల వారు"},{"SurahNumber":38,"VerseNumber":14,"Text":"వారిలో దైవప్రవక్తలను ధిక్కరించని వారంటూ ఎవరూ లేరు. అందువల్ల నా శిక్ష వారిపై ఖరారు అయ్యింది"},{"SurahNumber":38,"VerseNumber":15,"Text":"వారు ఒకే ఒక్క కేక కోసం నిరీక్షిస్తున్నారు. అందులో ఎలాంటి తెరిపి కూడా ఉండదు"},{"SurahNumber":38,"VerseNumber":16,"Text":"“ప్రభూ! మా (మంచీచెడుల) భాగమేదో లెక్కల దినానికి ముందే మాకు ఇచ్చేయకూడదా?!” అని వారంటున్నారు"},{"SurahNumber":38,"VerseNumber":17,"Text":"(ఓ ప్రవక్తా!) వారు చెప్పే మాటలపై ఓపిక పట్టు. మా దాసుడైన దావూదు (అలైహిస్సలాం)ను జ్ఞాపకం చేసుకో! అతడు మహాశక్తిమంతుడు. నిశ్చయంగా అతను (అల్లాహ్‌ వైపునకు) అధికంగా మరలేవాడు"},{"SurahNumber":38,"VerseNumber":18,"Text":"మేము పర్వతాలను అతని అదుపులోపెట్టాము. అవి అతనితో పాటే సాయంత్రం పూట, ఉదయం పూట (మా) పవిత్రతను కొనియాడేవి"},{"SurahNumber":38,"VerseNumber":19,"Text":"అలాగే, పక్షులను కూడా గుమిగూడిన స్థితిలో. అవన్నీ కలసి అతనితో పాటే (దైవం వైపుకు) మరలేవి"},{"SurahNumber":38,"VerseNumber":20,"Text":"మేమతని రాజ్యవ్యవస్థను పటిష్ట పరిచాము. అతనికి వివేకాన్ని ప్రసాదించాము. (వివాదాస్పద) విషయాలపై తీర్పు చేయటం (కూడా నేర్పాము)"},{"SurahNumber":38,"VerseNumber":21,"Text":"మరి తగవుపడిన వారి సమాచారంగాని నీకు అందిందా? అప్పుడు వారు గోడదూకి (అతని) ప్రార్థనా గదిలోకి వచ్చేశారు"},{"SurahNumber":38,"VerseNumber":22,"Text":"వారు దావూదు (అలైహిస్సలాం)ను సమీపించగానే అతను వారి పట్ల భీతి చెందాడు. వారు ఇలా విన్నవించుకున్నారు : “భయపడకండి. మేమిద్దరం తగాదా పడ్డాము. మాలో ఒకరింకొకరిపై అన్యాయానికి పాల్పడ్డారు. కాబట్టి తమరు మా ఇద్దరి మధ్య న్యాయసమ్మతంగా తీర్పుచేయండి. అన్యాయం మాత్రం చేయకండి. మాకు సరైన దారి చూపండి"},{"SurahNumber":38,"VerseNumber":23,"Text":"“ఇతను నా సోదరుడు. ఇతని దగ్గర తొంభై తొమ్మిది గొర్రెలున్నాయి. నా దగ్గర మాత్రం ఒకే ఒక్క గొర్రె ఉన్నది. అయినా ఈ ఒక్కదానిని కూడా తనకే ఇచ్చేయమని ఇతనంటున్నాడు. వాదనలో నాతో చాలా పరుషంగా వ్యవహరిస్తున్నాడు.”"},{"SurahNumber":38,"VerseNumber":24,"Text":"అతను (దావూదు) ఇలా అన్నాడు: “ఇతను తన గొర్రెలతో పాటు నీ గొర్రెనొక్క దానిని కూడా కలుపుకుంటానని అడిగి నీపై అన్యాయానికి ఒడిగడుతున్నాడు. భాగస్వాములలో చాలామంది (ఇలాంటి వారే అయి ఉంటారు. వారు) ఒండొకరిపై అన్యాయానికి పాల్పడుతూ ఉంటారు. అయితే విశ్వసించి, సత్కార్యాలు చేసేవారు మాత్రం అలా చేయరు. కాని అలాంటి వారు చాలా కొద్దిమంది మాత్రమే ఉంటారు.” (అంతే!) మేము అతన్ని పరీక్షిస్తున్నామన్న సంగతిని దావూదు గ్రహించాడు. మరి తన ప్రభువును క్షమాభిక్ష కోరసాగాడు. కడుదీనంగా మోకరిల్లాడు. (ఏకాగ్రతతో తన ప్రభువు వైపునకు) మరలాడు"},{"SurahNumber":38,"VerseNumber":25,"Text":"మేము కూడా అతని (ఆ తప్పు)ని మన్నించాము. నిశ్చయంగా అతను మా వద్ద సామీప్యం పొందినవాడు, మంచి స్థానం పొందినవాడు"},{"SurahNumber":38,"VerseNumber":26,"Text":"ఓ దావూద్‌! మేము నిన్ను భువిలో వారసుడి (ఖలీఫా)గా చేశాము. కనుక నువ్వు ప్రజల మధ్య సత్య (న్యాయ) బద్ధంగా తీర్పులు ఇస్తూ ఉండు. నీ మనోవాంఛలను అనుసరించకు. అన్యధా అవి నిన్ను అల్లాహ్‌ మార్గం నుంచి తప్పిస్తాయి. అల్లాహ్‌ మార్గం నుంచి తప్పిపోయిన వారికి కఠిన శిక్ష పడటం ఖాయం. ఎందుకంటే వారు లెక్కల దినాన్ని విస్మరించారు"},{"SurahNumber":38,"VerseNumber":27,"Text":"మేము భూమ్యాకాశాలను, వాటి మధ్యనున్న వాటిని లక్ష్య రహితంగా పుట్టించలేదు. ఇది అవిశ్వాసుల ఆలోచన మాత్రమే. కాబట్టి అవిశ్వాసులకు (నరక) అగ్ని నుండి వినాశం తప్పదు"},{"SurahNumber":38,"VerseNumber":28,"Text":"ఏమిటి? మేము విశ్వసించి, సత్కార్యాలు చేసిన వారిని భూమిలో (నిత్యం) కల్లోలం రేకెత్తించే వారితో సమానులుగా చేసేస్తామా? లేక భయభక్తులు గలవారిని పాపాత్ములతో సమానంగా చేస్తామా"},{"SurahNumber":38,"VerseNumber":29,"Text":"ఇదొక శుభప్రదమైన గ్రంథం. ప్రజలు దీని వాక్యాలపై చింతన చేసేటందుకు, బుద్ధిజీవులు దీని ద్వారా గుణపాఠం నేర్చుకునేందుకు మేము దీనిని నీ వైపుకు పంపాము"},{"SurahNumber":38,"VerseNumber":30,"Text":"మేము దావూదుకు సులైమాను (అనే కొడుకు)ను ప్రసాదించాము. అతను ఎంతో మంచి దాసుడు, (నిత్యం మా వైపుకు) మరలేవాడు"},{"SurahNumber":38,"VerseNumber":31,"Text":"అతని ముందు (ఒకనాడు) సాయం సమయాన అతివేగంగా పరుగెత్తే మేలు జాతి అశ్వాలు తేబడినప్పుడు…"},{"SurahNumber":38,"VerseNumber":32,"Text":"అతనిలా అన్నాడు : “నేను నా ప్రభువు ధ్యానంపై ఈ (మేలు జాతి అశ్వ) సంపద పట్లగల మోజుకు ప్రాధాన్యతనిచ్చాను. ఈలోగా (సూర్యుడు) తెరచాటుకు వెళ్ళి పోయాడు"},{"SurahNumber":38,"VerseNumber":33,"Text":"“వాటిని మళ్లీ నా దగ్గరకు తీసుకురండి.” తరువాత (అతను) వాటి పిక్కలను, మెడలను నిమరసాగాడు"},{"SurahNumber":38,"VerseNumber":34,"Text":"మేము సులైమానును పరీక్షించాము. అతని సింహాసనంపై ఒక దేహాన్ని పడవేశాము. తరువాత అతను (మా వైపు) మరలాడు"},{"SurahNumber":38,"VerseNumber":35,"Text":"“ప్రభూ! నన్ను మన్నించు. నాకు తప్ప ఇతరులెవరివల్లా కాని సామ్రాజ్యాన్ని నాకు ప్రసాదించు. నిశ్చయంగా నీవు గొప్ప ప్రదాతవు” అని వేడుకున్నాడు"},{"SurahNumber":38,"VerseNumber":36,"Text":"అందుచేత మేము గాలిని అతని అదుపాజ్ఞలలో ఉంచాము. అది అతని ఆదేశానుసారం మలయమారుతంలా (వీస్తూ) అతను కోరినచోటికల్లా చేర్చేది"},{"SurahNumber":38,"VerseNumber":37,"Text":"(బలాఢ్యులైన) జిన్నాతులను కూడా (అతని స్వాధీనంలో ఉంచాము), అన్ని రకాల కట్టడాలు కట్టేవారిని, గజ ఈతగాళ్ళను"},{"SurahNumber":38,"VerseNumber":38,"Text":"సంకెళ్ళలో బంధించబడి ఉండే ఇతర జిన్నాతులను కూడా (వశపరచాము)"},{"SurahNumber":38,"VerseNumber":39,"Text":"ఇదీ మా అనుగ్రహం! ఇక నువ్వు (ఎవరికైనా) ఉపకారం చేసినా, ఆపి ఉంచినా నీ నుండి లెక్క తీసుకోబడదు"},{"SurahNumber":38,"VerseNumber":40,"Text":"అతనికి మా దగ్గర మంచి సామీప్యం ఉంది. చాలా మంచి గమ్యస్థానం కూడా"},{"SurahNumber":38,"VerseNumber":41,"Text":"మా దాసుడైన అయ్యూబ్‌ (అలైహిస్సలాం)ను జ్ఞప్తికి తెచ్చుకో. “షైతాను నన్ను దుఃఖానికి, బాధకు లోను చేశాడు” అని అతను తన ప్రభువుకు మొరపెట్టుకున్నప్పుడు"},{"SurahNumber":38,"VerseNumber":42,"Text":"“నీ కాలిని (నేలకేసి) కొట్టు. ఇది స్నానం చేయటానికి, త్రాగటానికి చల్లని నీరు” (అని మేము సూచించాము)"},{"SurahNumber":38,"VerseNumber":43,"Text":"మరి మేమతనికి, అతని పరివారాన్నంతటినీ (తిరిగి) ప్రసాదించాము. వారితో పాటు మరి అంతమందిని కూడా మా (ప్రత్యేక) కృపతో అనుగ్రహించాము – విజ్ఞులకు గుణపాఠం కాగలిగేందుకు"},{"SurahNumber":38,"VerseNumber":44,"Text":"“గడ్డిపరకల కట్టను చేత్తో పట్టుకుని కొట్టు. ప్రమాణ భంగానికి పాల్పడకు” (అని మేమతనికి సెలవిచ్చాము). వాస్తవానికి మేమతన్ని సహనశీలునిగా పొందాము. నిశ్చయంగా అతను మంచి దాసుడు, (ప్రభువు వైపు) అమితంగా మరలేవాడు"},{"SurahNumber":38,"VerseNumber":45,"Text":"ఇంకా మా దాసులైన ఇబ్రాహీము, ఇస్‌హాఖు, యాఖూబు (అలైహిముస్సలాం) లను కూడా జ్ఞాపకం చేసుకో. వారు చేతులు గలవారు, కళ్లుగలవారు"},{"SurahNumber":38,"VerseNumber":46,"Text":"మేము వారిని ఒకానొక ప్రత్యేక విషయానికై – అంటే పరలోక స్మరణ నిమిత్తం – ప్రత్యేకించాము"},{"SurahNumber":38,"VerseNumber":47,"Text":"వారంతా మా వద్ద ఎన్నుకోబడినవారు, ఉత్తములు"},{"SurahNumber":38,"VerseNumber":48,"Text":"ఇస్మాయీల్‌, యసా, జుల్‌ కిఫ్ల్‌ (అలైహిముస్సలాం) లను కూడా జ్ఞాపకం చేసుకో. వారంతా ఉత్తముల సమూహానికి చెందినవారు"},{"SurahNumber":38,"VerseNumber":49,"Text":"ఇదొక ఉపదేశం. నిశ్చయంగా భక్తి పరాయణుల కోసం చాలా మంచి నివాసముంటుంది"},{"SurahNumber":38,"VerseNumber":50,"Text":"శాశ్వితమైన స్వర్గవనాలున్నాయి. వాటి ద్వారాలు వారికోసం తెరువబడి ఉన్నాయి"},{"SurahNumber":38,"VerseNumber":51,"Text":"వాటిలో వారు నిక్షేపంగా దిండ్లకు ఆనుకుని, బోలెడు పండ్లను, పానీయాలను తెప్పించుకుంటూ ఉంటారు"},{"SurahNumber":38,"VerseNumber":52,"Text":"వారి దగ్గర చూపులు క్రిందికి వాలి ఉండే సమవయస్కులైన సుందరీమణులుంటారు"},{"SurahNumber":38,"VerseNumber":53,"Text":"ఇదీ లెక్కల దినానికి సంబంధించి మీతో చేయబడిన వాగ్దానం"},{"SurahNumber":38,"VerseNumber":54,"Text":"ఇదీ మా ప్రసాదిత ఉపాధి! దీనికి అంతం అంటూ ఉండదు"},{"SurahNumber":38,"VerseNumber":55,"Text":"ఇదీ (పుణ్యఫలం) సంగతి. మరి తలబిరుసుల కొరకు చాలా చెడ్డ నివాసం ఉంది"},{"SurahNumber":38,"VerseNumber":56,"Text":"(అది) నరకం – దానికి వారు ఆహుతి అవుతారు. (ఆహ్‌!) ఎంతచెడ్డ పాన్పు అది"},{"SurahNumber":38,"VerseNumber":57,"Text":"ఇదీ (వారి గతి)! దాన్ని వారు రుచి చూడాలి. మరిగే నీళ్లు, చీము నెత్తురు"},{"SurahNumber":38,"VerseNumber":58,"Text":"అదిగాకుండా, అలాంటివే రకరకాల శిక్షలు ఉంటాయి"},{"SurahNumber":38,"VerseNumber":59,"Text":"ఇదిగో! మీతోపాటే (నరకానికి) ఆహుతి అయ్యే మరో జట్టు వచ్చింది. వారి కొరకు ఎలాంటి స్వాగత సన్నాహాలు లేవు. వారు అగ్నికి ఆహుతి కానున్నారు"},{"SurahNumber":38,"VerseNumber":60,"Text":"వారు (తమను పెడత్రోవ పట్టించిన నాయకులను ఉద్దేశించి) ఇలా అంటారు: “కాదు. అసలు స్వాగతానికి నోచుకోనిది మీరే. దీనిని మా ముందు తెచ్చి పెట్టింది కూడా మీరే కదా! కాబట్టి ఉండటానికి బహుచెడ్డ స్థలమే ఉంది.”"},{"SurahNumber":38,"VerseNumber":61,"Text":"వారు (అనుచరులు ఇంకా) ఇలా అంటారు : “మా ప్రభూ! మా కొరకు ముందు నుంచే (అవిశ్వాస పోకడను) తీసినవారికి నరకయాతనను రెండింతలు చేయి.”"},{"SurahNumber":38,"VerseNumber":62,"Text":"వారు (ఇంకా) ఇలా అంటారు : “మనం దుష్టజనులుగా జమ కట్టినవారు మనకిక్కడ కనిపించటం లేదేమిటి"},{"SurahNumber":38,"VerseNumber":63,"Text":"“ఏమిటీ, మనమే వాళ్లను ఆట పట్టించామా? లేక మన చూపులు వారి నుంచి తొలగిపోయాయా?”"},{"SurahNumber":38,"VerseNumber":64,"Text":"నరకవాసుల మధ్య ఈ రకమయిన ఘర్షణ తప్పకుండా జరిగి తీరుతుంది"},{"SurahNumber":38,"VerseNumber":65,"Text":"(ఓ ప్రవక్తా!) వారికిలా చెప్పు : “నేనైతే హెచ్చరించేవాణ్ణి మాత్రమే. ఒక్కడు, తిరుగులేనివాడు అయిన అల్లాహ్‌ తప్ప మరో ఆరాధ్యుడు లేడు"},{"SurahNumber":38,"VerseNumber":66,"Text":"“ఆయన భూమ్యాకాశాలకు, వాటి మధ్యనున్న సమస్తానికీ ప్రభువు. ఆయన శక్తిశాలి, క్షమాశీలి.”"},{"SurahNumber":38,"VerseNumber":67,"Text":"(ఇంకా ఇలా) చెప్పు: “అది చాలా గొప్ప విషయం"},{"SurahNumber":38,"VerseNumber":68,"Text":"“కాని మీరు దాన్ని లక్ష్యపెట్టడం లేదు"},{"SurahNumber":38,"VerseNumber":69,"Text":"“ఊర్ధ్వలోక సదస్సులో తలెత్తిన వివాదం గురించి నాకేమీ తెలీదు"},{"SurahNumber":38,"VerseNumber":70,"Text":"“నేను స్పష్టంగా హెచ్చరించేవాణ్ణి మాత్రమే అన్న సందేశమే నా వద్దకు వస్తుంది.”"},{"SurahNumber":38,"VerseNumber":71,"Text":"నీ ప్రభువు దైవదూతలతో, “నేను మట్టితో ఒక మనిషిని సృష్టించబోతున్నాను” అని అన్నాడు"},{"SurahNumber":38,"VerseNumber":72,"Text":"“నేనతన్ని (సంపూర్ణంగా) తీర్చిదిద్ది, అతనిలో నా ఆత్మను ఊదినప్పుడు, మీరంతా అతనికి సాష్టాంగ ప్రణామం చేయాలి” (అన్నాడు)"},{"SurahNumber":38,"VerseNumber":73,"Text":"అప్పుడు దైవదూతలంతా (ఆదంకు) సాష్టాంగపడ్డారు"},{"SurahNumber":38,"VerseNumber":74,"Text":"ఇబ్లీసు తప్ప! (అతను మాత్రం సాష్టాంగపడలేదు) వాడు గర్వం ప్రదర్శించి, తిరస్కారుల కోవలో చేరాడు"},{"SurahNumber":38,"VerseNumber":75,"Text":"“ఓ ఇబ్లీస్‌! నేను నా స్వహస్తాలతో సృష్టించిన వానిముందు సాష్టాంగపడకుండా ఏ విషయం నిన్ను ఆపింది? నువ్వు గర్వపడుతున్నావా? లేక నువ్వు ఉన్నత శ్రేణికి చెందినవాడివా?” అని (అల్లాహ్‌) అడిగితే"},{"SurahNumber":38,"VerseNumber":76,"Text":"“నేను అతనికంటే ఘనుడను. (ఎందుకంటే) నీవు నన్ను అగ్నితో సృష్టించావు. అతన్నేమో మట్టితో సృష్టించావు” అని వాడు సమాధానమిచ్చాడు"},{"SurahNumber":38,"VerseNumber":77,"Text":"(అప్పుడు అల్లాహ్‌ ఈ విధంగా) సెలవిచ్చాడు : “నువ్విక్కణ్ణుంచి వెళ్ళిపో. నువ్వు ధూత్కరించబడ్డావు"},{"SurahNumber":38,"VerseNumber":78,"Text":"“తీర్పుదినం వరకూ నీపై నా శాపం ఉంటుంది.”"},{"SurahNumber":38,"VerseNumber":79,"Text":"“ప్రభూ! అలాగయితే వారు తిరిగి లేపబడే రోజు వరకూ నాకు గడువు ఇవ్వు” అని (ఇబ్లీసు) విన్నవించుకోగా"},{"SurahNumber":38,"VerseNumber":80,"Text":"“నీకు గడువు ఇవ్వబడింది” అని (అల్లాహ్‌) సెలవిచ్చాడు"},{"SurahNumber":38,"VerseNumber":81,"Text":"“సమయం నిర్ధారించబడివున్న రోజు వరకే” (అన్నాడు)"},{"SurahNumber":38,"VerseNumber":82,"Text":"ఇబ్లీసు పలికాడు: “మరయితే నీ గౌరవమర్యాదల సాక్షిగా (చెబుతున్నాను) – అందరినీ నేను పెడదారి పట్టిస్తాను.”"},{"SurahNumber":38,"VerseNumber":83,"Text":"“ఎంపిక కాబడిన కొంతమంది నీ దాసులను తప్ప!” (అని అన్నాడు)"},{"SurahNumber":38,"VerseNumber":84,"Text":"“సరే! సత్యం మాత్రం ఇదే! నేను సత్యమే పలుకుతాను” అని అల్లాహ్‌ అన్నాడు"},{"SurahNumber":38,"VerseNumber":85,"Text":"“(అదేమిటంటే) నీతోనూ, నిన్ను అనుసరించే వారందరితోనూ నేను నరకాన్ని నింపుతాను” (అని చెప్పాడు)"},{"SurahNumber":38,"VerseNumber":86,"Text":"(ఓ ముహమ్మద్‌!) వారికి చెప్పు : “నేను ఈ పనికిగాను మీ నుండి ఎలాంటి ప్రతిఫలాన్నీ అడగటంలేదు. ఇంకా – నేను మభ్యపెట్టేవాడిని కూడా కాను"},{"SurahNumber":38,"VerseNumber":87,"Text":"“ఇది లోకవాసులందరి కోసం ఆసాంతం ఒక జ్ఞాపిక (హితబోధ)"},{"SurahNumber":38,"VerseNumber":88,"Text":"“దీని వాస్తవికతను మీరు అనతికాలంలోనే (క్షుణ్ణంగా) తెలుసుకుంటారు.”"},{"SurahNumber":39,"VerseNumber":1,"Text":"ఈ గ్రంథావతరణ సర్వాధిక్యుడైన, వివేకవంతుడైన అల్లాహ్‌ తరఫున జరిగింది"},{"SurahNumber":39,"VerseNumber":2,"Text":"(ఓ ముహమ్మద్‌ – సఅసం!) మేమీ గ్రంథాన్ని సత్యబద్ధంగా నీ వైపుకు పంపాము. కాబట్టి నువ్వు అల్లాహ్‌ను మాత్రమే ఆరాధించు – ధర్మాన్ని ఆయనకు మాత్రమే ప్రత్యేకిస్తూ"},{"SurahNumber":39,"VerseNumber":3,"Text":"జాగ్రత్త! నిష్కల్మషమైన ఆరాధన మాత్రమే అల్లాహ్‌కు చెందుతుంది. ఎవరయితే అల్లాహ్‌ను గాకుండా ఇతరులను సంరక్షకులుగా ఆశ్రయించారో వారు, “ఈ పెద్దలు మమ్మల్ని అల్లాహ్‌ సాన్నిధ్యానికి చేర్చటంలో తోడ్పడతారని భావించి మాత్రమే మేము వీళ్లను ఆరాధిస్తున్నామ”ని అంటారు. ఏ విషయం గురించి వారు భేదాభిప్రాయానికి లోనై ఉన్నారో దానికి సంబంధించిన (అసలు) తీర్పు అల్లాహ్‌ (స్వయంగా) చేస్తాడు. అబద్ధాలకోరులకు, కృతఘ్నులకు అల్లాహ్‌ ఎట్టి పరిస్థితిలోనూ సన్మార్గం చూపడు"},{"SurahNumber":39,"VerseNumber":4,"Text":"అల్లాహ్‌ (ఎవరినయినా) సంతానంగా చేసుకోదలచుకుంటే, తన సృష్టితాలలో తాను కోరిన వారిని ఎన్నుకుని ఉండేవాడు. (కాని) ఆయన పరమ పవిత్రుడు. ఆ అల్లాహ్‌ ఒకే ఒక్కడు, తిరుగులేనివాడు"},{"SurahNumber":39,"VerseNumber":5,"Text":"ఆయన ఆకాశాలను, భూమిని సత్యబద్ధంగా నిర్మించాడు. ఆయన రాత్రిని పగటిపై, పగటిని రాత్రిపై చుట్టివేస్తున్నాడు. సూర్యచంద్రులను కార్యబద్ధుల్ని చేశాడు. (వాటిలో) ప్రతిదీ నిర్ణీత సమయం వరకు సంచరిస్తూ ఉంది. ఆయనే అపార శక్తిమంతుడు, పాపాలను క్షమించేవాడు అని తెలుసుకోండి"},{"SurahNumber":39,"VerseNumber":6,"Text":"ఆయన మిమ్మల్నందరినీ ఒకే ప్రాణి నుండి పుట్టించాడు. మరి దాంతోనే దాని జతను కూడా చేశాడు. ఇంకా మీ కోసం పశువులలో ఎనిమిది (రకాల) పెంటి – పోతులను అవతరింపజేశాడు. ఆయన మిమ్మల్ని, మీ మాతృగర్భాలలో – మూడేసి చీకట్లలో – ఒకదాని తరువాత ఒకటిగా రూపకల్పన చేస్తున్నాడు. ఈ అల్లాహ్‌యే మీ ప్రభువు. రాజ్యాధికారం ఆయనదే. ఆయన తప్ప మరో ఆరాధ్య దేవుడు లేడు. మరలాంటప్పుడు మీరు ఎటు తిరిగిపోతున్నారు"},{"SurahNumber":39,"VerseNumber":7,"Text":"ఒకవేళ మీరు తిరస్కార వైఖరిని అవలంబించినట్లయితే అల్లాహ్‌కు మీ అవసరం ఎంతమాత్రం లేదు (అన్న విషయాన్ని తెలుసుకోండి). తన దాసుల కృతఘ్నతా ధోరణిని ఆయన ఇష్టపడడు. మీరు గనక కృతజ్ఞతాపూర్వకంగా మసలుకుంటే, దాన్ని ఆయన మీ కోసం ఇష్టపడతాడు. బరువును మోసే వాడెవడూ ఇంకొకరి బరువును మోయడు. మరి మీరంతా మరలి పోవలసింది మీ ప్రభువు వైపునకే. మీరు చేస్తూ ఉన్న కర్మలను ఆయన మీకు తెలియపరుస్తాడు. ఆయన ఆంతర్యాల్లోని విషయాన్ని సయితం ఎరిగినవాడు"},{"SurahNumber":39,"VerseNumber":8,"Text":"మనిషికి ఎప్పుడైనా, ఏదైనా ఆపద వచ్చిపడితే తన ప్రభువు వైపుకు మరలి ఆయన్ని(అదేపనిగా) మొరపెట్టుకుంటాడు. మరి అల్లాహ్‌ అతనికి తన వద్ద నుంచి అనుగ్రహాన్ని ప్రసాదిస్తే అంతకు మునుపు అతను దేనికోసం (కడుదీనంగా) మొరపెట్టుకున్నాడో దాన్ని మరచిపోతాడు. అల్లాహ్‌ మార్గం నుంచి (ఇతరుల్ని కూడా) పెడత్రోవ పట్టించడానికి అల్లాహ్‌కు భాగస్వాముల్ని కల్పించటం మొదలెడతాడు. (ఓ ప్రవక్తా!) ఇలా చెప్పు : “నీ తిరస్కార వైఖరి లాభాలను కొన్నాళ్ళపాటు అనుభవించు. తుదకు నువ్వు నరక వాసులలో చేరేవాడివే.”"},{"SurahNumber":39,"VerseNumber":9,"Text":"ఏమిటి, ఏ వ్యక్తి అయితే రాత్రి వేళల్లో సాష్టాంగప్రణామం చేస్తూ, దైవారాధనలో నిలబడుతున్నాడో, పరలోకానికి భయపడుతూ, తన ప్రభువు కారుణ్యాన్ని ఆశిస్తున్నాడో అతను (మరియు దానికి విరుద్ధంగా ప్రవర్తించేవాడు – ఇద్దరూ సమానులు కాగలరా?). చెప్పండి – తెలిసినవారు, తెలియనివారు ఒక్కటేనా? బుద్ధిమంతులు మాత్రమే ఉపదేశాన్ని గ్రహిస్తారు"},{"SurahNumber":39,"VerseNumber":10,"Text":"(ఓ ప్రవక్తా!) ఇలా చెప్పు : “విశ్వసించిన ఓ నా దాసులారా! మీ ప్రభువుకు భయపడుతూ ఉండండి. ఈ లోకంలో సత్కర్మలు చేసినవారికి మేలు జరుగుతుంది. అల్లాహ్‌ భూమి ఎంతో విశాలమైనది. సహనం వహించేవారికి లెక్కలేనంత పుణ్యఫలం ప్రసాదించబడుతుంది.”"},{"SurahNumber":39,"VerseNumber":11,"Text":"(ఓ ప్రవక్తా!) వారికి చెప్పు: “ఆరాధనను అల్లాహ్‌కే ప్రత్యేకించి ఆయన్ని మాత్రమే ఆరాధించాలని నాకు ఆజ్ఞాపించబడింది.”"},{"SurahNumber":39,"VerseNumber":12,"Text":"“ఆజ్ఞను శిరసావహించే వారిలో నేను తొలివాణ్ణి కావాలని కూడా నాకు ఆజ్ఞాపించబడింది.”"},{"SurahNumber":39,"VerseNumber":13,"Text":"“నేను గనక నా ప్రభువుకు అవిధేయత చూపినట్లయితే, ఆ మహాదినాన పడే శిక్షను గురించి భయపడుతున్నాను” అని కూడా చెప్పు"},{"SurahNumber":39,"VerseNumber":14,"Text":"ఇలా చెప్పు: “నేను మాత్రం నా దాస్యాన్ని అల్లాహ్‌కే ప్రత్యేకించి, ఆయన్నే ఆరాధిస్తాను"},{"SurahNumber":39,"VerseNumber":15,"Text":"“మీరు ఆయన్ని వదలి ఎవరెవరిని పూజించదలుస్తున్నారో పూజించుకోండి.” ఇంకా ఇలా చెప్పు: “ప్రళయదినాన తాము నష్టపోయినదిగాక, తమ పరివారానికి కూడా నష్టం చేకూర్చినవారే పూర్తిగా నష్టపోయినవారు. బాగా వినండి! ఘోరమైన నష్టం ఇదే.”"},{"SurahNumber":39,"VerseNumber":16,"Text":"వారిని పైనుంచీ, క్రిందినుంచీ అగ్ని మేఘాలు (జ్వాలలు) ఆవరిస్తూ ఉంటాయి. వాటి (యాతన) గురించి అల్లాహ్‌ తన దాసులను భయపెడుతున్నాడు. “ఓ నా దాసులారా! అందుకే నాకు భయపడండి.”"},{"SurahNumber":39,"VerseNumber":17,"Text":"మరెవరయితే తాగూత్‌ (షైతాన్‌) దాస్యానికి దూరంగా ఉన్నారో, (సంపూర్తిగా) అల్లాహ్‌ వైపునకు మరలారో, వారు శుభవార్తకు అర్హులు. కనుక (అటువంటి) నా దాసులకు (ఓ ముహమ్మద్‌!) శుభవార్తను వినిపించు"},{"SurahNumber":39,"VerseNumber":18,"Text":"వారు మాటను శ్రద్ధగా వింటారు. అందులోని మంచి విషయాన్ని ఖచ్చితంగా అనుసరిస్తారు. అల్లాహ్‌ సన్మార్గం చూపినది వారికే. బుద్ధికలవారు కూడా వారే"},{"SurahNumber":39,"VerseNumber":19,"Text":"ఏ వ్యక్తికి వ్యతిరేకంగా శిక్షా వాక్కు ఖరారైపోయిందో, అగ్నికి ఆహుతి అయిపోయిన (అటువంటి) వాణ్ణి నువ్వు బయటికి తీయగలవా"},{"SurahNumber":39,"VerseNumber":20,"Text":"అయితే తమ ప్రభువుకు భయపడుతూ ఉండేవారికోసం (అంతస్తులుగా కట్టబడిన) మేడలున్నాయి. వాటిపై (మరిన్ని) అంతస్తులు నిర్మించబడి ఉన్నాయి. మరి వాటి క్రింద కాలువలు ప్రవహిస్తూ ఉన్నాయి. అల్లాహ్‌ వాగ్దానం ఇది. అల్లాహ్‌ తన వాగ్దానానికి విరుద్ధంగా చేయడు"},{"SurahNumber":39,"VerseNumber":21,"Text":"ఏమిటి, నువ్వు చూడలేదా? – అల్లాహ్‌ ఆకాశం నుంచి వర్షాన్ని కురిపించి, దాన్ని భూగర్భంలోని ఊటలలోనికి చేరుస్తున్నాడు. మరి దాని ద్వారా రకరకాల పంటల్ని ఉత్పన్నం చేస్తున్నాడు. మరి అవి ఎండిపోతాయి. అప్పుడు నువ్వు వాటిని పసుపు రంగులో చూస్తావు. తరువాత వాటిని పొట్టుపొట్టుగా చేసేస్తాడు. విజ్ఞుల కోసం ఇందులో మహోపదేశం ఉంది"},{"SurahNumber":39,"VerseNumber":22,"Text":"ఏ వ్యక్తి హృదయాన్ని అల్లాహ్‌ ఇస్లాం కోసం విప్పాడో, (అతను గుణపాఠం నేర్చుకోని వ్యక్తిలాంటివాడు కాగలడా?) అతడు తన ప్రభువు తరఫు నుంచి వచ్చిన కాంతిపై ఉన్నాడు. అల్లాహ్‌ స్మరణ పట్ల ఎవరి హృదయాలు (మెత్తబడకుండా) కరకుగా మారాయో వారికి వినాశం తప్పదు. వారు స్పష్టమైన మార్గభ్రష్టతకు గురై ఉన్నారు"},{"SurahNumber":39,"VerseNumber":23,"Text":"అల్లాహ్‌ అత్యుత్తమమైన విషయాన్ని అవతరింపజేశాడు. అది పరస్పరం పోలిక కలిగి ఉండే, పదేపదే పునరావృతం అవుతూ ఉండే ఆయతులతో కూడిన గ్రంథం రూపంలో ఉంది. దాని వల్ల తమ ప్రభువుకు భయపడేవారి శరీరాలపై రోమాలు నిక్కబొడుచుకుంటాయి. ఆ తరువాత వారి శరీరాలు, హృదయాలు అల్లాహ్‌ స్మరణపట్ల మెత్తబడి పోతాయి. ఇదీ అల్లాహ్‌ మార్గదర్శకత్వం. దాని ద్వారా ఆయన తాను కోరిన వారిని సన్మార్గానికి తెస్తాడు. మరి అల్లాహ్‌ ఎవరిని మార్గం నుండి తప్పిస్తాడో అతనికి మార్గం చూపేవాడెవడూ ఉండడు"},{"SurahNumber":39,"VerseNumber":24,"Text":"ఎవరయితే ప్రళయదినాన దుర్భరమైన శిక్ష పడకుండా తన ముఖాన్ని డాలుగా పెట్టుకుంటాడో (అతను ప్రళయదినాన నిశ్చింతగా ఉండేవానితో సమానం కాగలడా?) “మీరు సంపాదించుకున్న దాని రుచిని చూడండి” అని ఆ దుర్మార్గులతో అనబడుతుంది"},{"SurahNumber":39,"VerseNumber":25,"Text":"వారి పూర్వీకులు (కూడా) ధిక్కరించారు. మరి వారిపై వారు ఊహించనైనా లేని చోటునుంచి శిక్ష వచ్చిపడింది"},{"SurahNumber":39,"VerseNumber":26,"Text":"అల్లాహ్‌ ప్రాపంచిక జీవితంలోనే వారికి అవమానం రుచి చూపించాడు. పరలోక యాతనైతే ఇంతకన్నా ఎంతో పెద్దది. ఈ సంగతిని వారు గ్రహిస్తే ఎంత బావుండు"},{"SurahNumber":39,"VerseNumber":27,"Text":"నిశ్చయంగా మేము ఈ ఖుర్‌ఆనులో ప్రజల కొరకు అన్ని రకాల ఉపమానాలను వివరించాము – బహుశా వారు హితబోధను గ్రహిస్తారేమోనని"},{"SurahNumber":39,"VerseNumber":28,"Text":"(ఈ) ఖుర్‌ఆన్‌ అరబీలో ఉంది. ఇందులో ఎలాంటి వక్రతా లేదు. (దీని ద్వారా) వారు బహుశా భయభక్తుల వైఖరిని అవలంబించవచ్చు"},{"SurahNumber":39,"VerseNumber":29,"Text":"అల్లాహ్‌ ఒక ఉదాహరణ ఇస్తున్నాడు: ఒక (బానిస) వ్యక్తి ఉన్నాడు. అతను విరుద్ధ భావాలు గల అనేకమంది భాగస్వాముల క్రింద ఉన్నాడు. రెండవ వ్యక్తి ఒక్కనికే చెందినవాడు (ఒక యజమానికి చెందిన బానిస). వారిద్దరూ సమానులవుతారా? ప్రశంసలన్నీ అల్లాహ్‌ కొరకే. కాని వారిలో చాలా మంది తెలియనివారు"},{"SurahNumber":39,"VerseNumber":30,"Text":"నిశ్చయంగా (ఏదో ఒకనాడు) నీకూ చావు వస్తుంది. వారికీ చావు వస్తుంది"},{"SurahNumber":39,"VerseNumber":31,"Text":"తర్వాత మీరంతా ప్రళయదినాన మీ ప్రభువు ఎదుట గొడవపడతారు"}]}