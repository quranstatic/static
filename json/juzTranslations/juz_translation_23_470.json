{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":36,"VerseNumber":28,"Text":"Ke kaloku aSizanga Sithumele mkhosi ngokuchasene nabantu bakubo kungazanga kube yimfuneko kananjalo kuThi ukwenza loo nto"},{"SurahNumber":36,"VerseNumber":29,"Text":"Akuzanga kube thuba lingakanani kwakhwazwa kwaba kanye, bacima (pam)"},{"SurahNumber":36,"VerseNumber":30,"Text":"Kwaba njani ke ukuzisola kwezicaka. Akuzanga kufike Mthunywa kubo bangaphoxisi ngaye"},{"SurahNumber":36,"VerseNumber":31,"Text":"Ababonanga na okokuba zingaphi izizukulwana eSazitshabalalisayo kwanokuba ezo (zizukulwana) azisokuze ziphinde zibuyele kubo kwakhona"},{"SurahNumber":36,"VerseNumber":32,"Text":"Ukanti inene, bonke baza kubuyiselwa kuThi"},{"SurahNumber":36,"VerseNumber":33,"Text":"Kanti ke umqondiso wabo ngumhlaba ofileyo. Thina ke Siye Siwubuyisele ebomini Size Sivelise iinkozo abathi badle kuzo"},{"SurahNumber":36,"VerseNumber":34,"Text":"Ke kaloku Sabeka apho imiyezo yemithi yesundu nezidiliya, Senza kwagqabhuka imithombo apho phakathi kuyo"},{"SurahNumber":36,"VerseNumber":35,"Text":"Khona ukuze badle iziqhamo zaKhe. Ukanti ke izandla zabo ayizizo eziyivelisayo, ngoko ke abayi kubulela na"},{"SurahNumber":36,"VerseNumber":36,"Text":"Makazukiswe loWo Wadala zonke (izinto) ngambini zokuhluma emhlabeni nakubo buqu nakoko bangakwaziyo"},{"SurahNumber":36,"VerseNumber":37,"Text":"Kananjalo umqondiso kubo bubusuku. Sisusa ukukhanya kwemini kubo (ubusuku), ukuze babe sebumnyameni"},{"SurahNumber":36,"VerseNumber":38,"Text":"Ukanti lona ilanga libaleka endaweni yalo ukuya endaweni yokuma kwalo. Oko kungummiselo kaSobunganga, uSolwazi"},{"SurahNumber":36,"VerseNumber":39,"Text":"Nenyanga Siyiqingqela izigaba zayo (kangangokuba) ide ibuyele (ibonakale) injengentlava endala yedatilisi"},{"SurahNumber":36,"VerseNumber":40,"Text":"Akuvumelekanga ukuba (ilanga) liyifumane inyanga, bungavumelekanga nobusuku ukuba buyifumane imini kodwa nganye kuzo indanda kwisijikelezisi sayo"},{"SurahNumber":36,"VerseNumber":41,"Text":"Kananjalo umqondiso kubo ngulowo wokuba Sathwala ooyisemkhulu enqanaweni (kaNûh) eyayizele qhu"},{"SurahNumber":36,"VerseNumber":42,"Text":"Yaye Sibadalele okufana noko bakuqhubayo (bakuqabelayo)"},{"SurahNumber":36,"VerseNumber":43,"Text":"Kanti ke ukuba SaSithandile ngeSaSibatshonisile emanzini, kwaye kwakungazi kubakho bani ubavelelayo, babengayi kusinda nokusinda"},{"SurahNumber":36,"VerseNumber":44,"Text":"Ngaphandle kwenceba evela kuThi nembonelelo yokwethutyana"},{"SurahNumber":36,"VerseNumber":45,"Text":"Kodwa xa kusithiwa kubo: “Lumkelani okwangaphambili kunani nokungemva kwenu; mhlawumbi niya kwenzelwa inceba"},{"SurahNumber":36,"VerseNumber":46,"Text":"Kananjalo akukho mqondiso ufikayo kubo uvela kwimiqondiso yeNkosi yabo abangawutshikileliyo"},{"SurahNumber":36,"VerseNumber":47,"Text":"Kanti naxa kusithiwa kubo: ‘Nikelani kumalizo ngoko uAllâh Anibonelele ngako,” Abo bangakholwayo bathi kwabo bakholwayo: “Thina sondle lowo xa uAllâh Ebethanda ngemondle ngokwaKhe? Nina anikho ntweni yimbi ngaphandle kokulahleka okucacileyo.”"},{"SurahNumber":36,"VerseNumber":48,"Text":"Kananjalo bathi: Siya kuba nini na esi sithembiso ukuba nithetha inyaniso?”"},{"SurahNumber":36,"VerseNumber":49,"Text":"(Ukuba bebesazi) akukho nto bayilindileyo ngaphandle kokudubula kwesithongakazi, esiya kubahlasela besalibele kukuphikisa"},{"SurahNumber":36,"VerseNumber":50,"Text":"Kwaye abayi kukwazi (ukunikela imiyalezo) bengayi kubuyela nakubantu bakubo na kakade"},{"SurahNumber":36,"VerseNumber":51,"Text":"Ke kaloku iXilongo liya kuvuthelwa, baze ngoko nangoko baphume emangcwabeni beze eNkosini yabo bengxamile"},{"SurahNumber":36,"VerseNumber":52,"Text":"Baya kuthi: “O yini na kuthi! Ngubani na osivusileyo endaweni yethu yokulala?” (Impendulo iya kuthi): “Oku\tkoko\tuSozinceba\tWakuthembisayo,\tyaye abaThunywa babethetha inyaniso.”"},{"SurahNumber":36,"VerseNumber":53,"Text":"Akuyi kuba yinto yimbi ngaphandle kwesithonga esinye baze ngoko nangoko babuyiswe phambi kweThu"},{"SurahNumber":36,"VerseNumber":54,"Text":"Ngoko ke (kuya kuthiwa kubo): “(NaMhlanje) akuyi kubakho mphefumlo uya kwenziwa bugwenxa konke konke, kananjalo aniyi kubuyekezwa ngaphandle koko nakwenzayo.”"},{"SurahNumber":36,"VerseNumber":55,"Text":"Inene amadlelane asePaladesi ngaloo Mini aya kuhleka echulumancile, esebenza imisebenzi (yawo) emihle"},{"SurahNumber":36,"VerseNumber":56,"Text":"Bona nabalingane babo besemthunzini, bengqiyame ngeesofa ezihonjisiweyo"},{"SurahNumber":36,"VerseNumber":57,"Text":"Okwabo apho iya kuba ziziqhamo, yaye okwabo iya kuba yiyo nantoni na abayicelayo (okanye abayinqwenelayo)"},{"SurahNumber":36,"VerseNumber":58,"Text":"“Noxolo,” ilizwi elivela eNkosini uSozinceba"},{"SurahNumber":36,"VerseNumber":59,"Text":"(Uya kuthi Yena): “Yimani ngokwahlukeneyo nina zaphula- mthetho"},{"SurahNumber":36,"VerseNumber":60,"Text":"NdaNdinganiyalelanga na ukuba ningamkhonzi uShaytân, hini na bantwana baka-Adam kuba yena kuni ulutshaba olucacileyo"},{"SurahNumber":36,"VerseNumber":61,"Text":"Kwanokuba nina nqulani Mna kuphela Le yiNdlela ethe Tye"},{"SurahNumber":36,"VerseNumber":62,"Text":"Kananjalo yena phakathi kwenu sele elahlekise inyambalala endalweni, ke ngoko nina naningayisebenzisi ingqiqo"},{"SurahNumber":36,"VerseNumber":63,"Text":"Lo nguMlilo wesiHogo enanithenjiswe ngawo"},{"SurahNumber":36,"VerseNumber":64,"Text":"Yitshani naMhlanje ngenxa yoko nanidla ngokukuphika!”"},{"SurahNumber":36,"VerseNumber":65,"Text":"Ngaloo Mini Siya kuyitywina imilomo yabo, kuze kuthethe izandla zabo kuThi, iinyawo zabo zona ziya kungqina ngoko bakwenzayo"},{"SurahNumber":36,"VerseNumber":66,"Text":"Ke kaloku ukuba SaSithandile ngeSaSibatshabalalisele amehlo abo, baza bakhuphisana (ngokufuna) indlela, phofu babeza kuyibona kanjani"},{"SurahNumber":36,"VerseNumber":67,"Text":"Kananjalo ukuba SaSithandile ngeSabenza baba ziimbedlenge ezindaweni zabo khona ukuze bangakwazi (ukuhamba) baye phambili, bangakwazi nokubuyela umva"},{"SurahNumber":36,"VerseNumber":68,"Text":"Lowo Simnike ubomi obude, Simbuyisela umva endalweni. Ingaba ke ngoku abayi kuqonda"},{"SurahNumber":36,"VerseNumber":69,"Text":"Kananjalo Asizanga Simnike (uMuhammad) ulwazi lobumbongi, kwaye asinto imfaneleyo (leyo). Koko (eSimnike kona) akunto yimbi ngaphandle kokuba ngumyalezo ne’Kurân ecacileyo"},{"SurahNumber":36,"VerseNumber":70,"Text":"Yokulumkisa nabani na ophilayo, kuze kuthetheleleke ilizwi lesilumkiso ngokuchasene nabangakholwayo"},{"SurahNumber":36,"VerseNumber":71,"Text":"Kanti ababoni na okokuba koko kuvela eZandleni zeThu Sibadalele, Sabenzela izilwanyana ezitya ingca, baze babe ngabaninizo"},{"SurahNumber":36,"VerseNumber":72,"Text":"Kananjalo Sizilulamisele bona, ngoko ke ezinye zazo bayaziqabela, ezinye zazo bazitye"},{"SurahNumber":36,"VerseNumber":73,"Text":"Ukanti kwakuzo apho kukwakho nezinye (izinto) eziyinzuzo (kubo) nokuselwayo, ngoko ke abayi kubulela na"},{"SurahNumber":36,"VerseNumber":74,"Text":"Kodwa bazithabathele thixo bambi ngaphandle koAllâh (besithi) mhlawumbi baya kuncedakala"},{"SurahNumber":36,"VerseNumber":75,"Text":"Abakwazi kubanceda nje, ukanti ikwangabo buqu amajoni angabalondolozi babo (thixo babo bobuxoki)"},{"SurahNumber":36,"VerseNumber":76,"Text":"Ngoko ke wena musa ukuvumela iintetho zabo zikukhubekise, Siyakwazi abakufihlayo noko bakuvezayo"},{"SurahNumber":36,"VerseNumber":77,"Text":"Kanti umntu lo akaqapheli na okokuba Samdala ngeqabaza lembewu yomntu? kodwa asuke yena abe ngumchasi ocacileyo"},{"SurahNumber":36,"VerseNumber":78,"Text":"Ade enze umzekelo (ngaThi), alibale ngokudalwa kwakhe athi: “Ngubani oza kunika ubomi emathanjeni asele ethe saa?”"},{"SurahNumber":36,"VerseNumber":79,"Text":"Yithi wena: “Uya kuwanika ubomi loWo Wawavelisayo ekuqalekeni, kwaye Yena phezu kwayo yonke indalo nguSolwazi.”"},{"SurahNumber":36,"VerseNumber":80,"Text":"Yena nguloWo Wanenzela umlilo ngomthi oluhlaza, nenithi niphembe ngawo"},{"SurahNumber":36,"VerseNumber":81,"Text":"Ingaba loWo Wadala amazulu nomhlaba Akakwazi ukudala abanjengabo? Ewe (kunjalo nje) yaye Yena nguSolwazi, uMdali"},{"SurahNumber":36,"VerseNumber":82,"Text":"Yena owaKhe umyalelo ngowokuba Athi xa Enenjongo yento (ethile) Asuke Athi kuyo: “Yibakho,” ibekho (ngoko nangoko)"},{"SurahNumber":36,"VerseNumber":83,"Text":"Ngoko ke Makazukiswe loWo eSandleni saKhe kukho ulongamelo lwezinto zonke, yaye kukuYe apho niza kubuyiselwa khona"},{"SurahNumber":37,"VerseNumber":1,"Text":"(Ndifunga) ngezo ngelosi zikreliswe ngokwemigca"},{"SurahNumber":37,"VerseNumber":2,"Text":"Nangezo ziqhuba amafu"},{"SurahNumber":37,"VerseNumber":3,"Text":"Nangezo zicengceleza umyalezo (wesiTyhilelo)"},{"SurahNumber":37,"VerseNumber":4,"Text":"Inene uThixo wakho Mnye"},{"SurahNumber":37,"VerseNumber":5,"Text":"INkosi yamazulu nomhlaba noko kungaphakathi kwawo, EkwayiNkosi yeeMpumalanga"},{"SurahNumber":37,"VerseNumber":6,"Text":"Inene Thina Silihombisile izulu elikufutshane ngeenkwenkwezi zokuhombisa"},{"SurahNumber":37,"VerseNumber":7,"Text":"Ezikwalukhuselo ngokuchasene naye nawuphi na uShaytân ongumvukeli"},{"SurahNumber":37,"VerseNumber":8,"Text":"Ukuze (bangachwechwi) baye kuphulaphula intlanganiso ebekekileyo (yeengelosi) yaye (aba Sathana) baxulutywa (ngamadangatya omlilo) macala onke (abazama ukuvela ngakuwo)"},{"SurahNumber":37,"VerseNumber":9,"Text":"Bagxothwe; yaye abakufumanayo kukohlwaywa rhoqo"},{"SurahNumber":37,"VerseNumber":10,"Text":"Ngaphandle kwabo baxhwila (amazwi athile) ngobusela, kodwa nabo bayaleqwa ngezikhuni ezivuthayo, (ezikhanya) ngokugqobhozelayo"},{"SurahNumber":37,"VerseNumber":11,"Text":"Khawubabuze (Muhammad) okukuba ingaba ngabo na abayeyona ndalo iqinileyo okanye yenye na (indalo enjengamazulu nomhlaba neentaba) eSazidalayo? Inene, bona Sabadala ngodongwe oluncangathi"},{"SurahNumber":37,"VerseNumber":12,"Text":"Ewe kakade (wena Muhammad) uye wamangaliseka (yindelelo yabo) xa bebekugculela (wena ne’Kur’ân)"},{"SurahNumber":37,"VerseNumber":13,"Text":"Naxa bekhunjuzwa (ngoAllâh) abahoyi"},{"SurahNumber":37,"VerseNumber":14,"Text":"Naxa bebona umqondiso bayawugculela"},{"SurahNumber":37,"VerseNumber":15,"Text":"Bade bathi: “Asinto yimbi le ngaphandle kokuba ngumlingo ocacileyo"},{"SurahNumber":37,"VerseNumber":16,"Text":"Ingaba xa sifile sele siluthuli namathambo siza kuphinda sivuswe kwakhona"},{"SurahNumber":37,"VerseNumber":17,"Text":"Ndawonye noobawo bethu bamandulo?”"},{"SurahNumber":37,"VerseNumber":18,"Text":"Yithi wena (Muhammad): “Ewe, yaye niya kuhlaziswa.”"},{"SurahNumber":37,"VerseNumber":19,"Text":"Iya kuba sisikhalo esinye (seXilongo), yabonani! Baya kuthi ndlaa (amehlo besoyika)"},{"SurahNumber":37,"VerseNumber":20,"Text":"Baya\tkuthi:\t“Yeha\tkuthi!\tLe\tyiyo\t(ngenene)\tiMini yembuyekezo!”"},{"SurahNumber":37,"VerseNumber":21,"Text":"(Kuya kuthiwa kubo): “Yiyo le ke iMini yoMgwebo enanidla ngokuyiphika.”"},{"SurahNumber":37,"VerseNumber":22,"Text":"(Kuya kuthiwa kwiingelosi): “Qokelelani ndaweninye bonke abo benza ubugwenxa, bedibene noogxa babo (ooSathana abangamademon) nezo nto2 babedla ngokuzikhonza"},{"SurahNumber":37,"VerseNumber":23,"Text":"Endaweni ka-Allâh, nibakhokelele endleleni eya edangatyeni loMlilo (isiHogo)"},{"SurahNumber":37,"VerseNumber":24,"Text":"Kodwa khanibamise, kuba inene bona kufuneka bebuziwe"},{"SurahNumber":37,"VerseNumber":25,"Text":"Yintoni ngani, yini na ebangela ukuba ningancedisani (njengoko nanincedisana emhlabeni)"},{"SurahNumber":37,"VerseNumber":26,"Text":"Nakanye, bona baya kusuka bazinikezele"},{"SurahNumber":37,"VerseNumber":27,"Text":"Ke kaloku baya kujika bajongane , babuzane"},{"SurahNumber":37,"VerseNumber":28,"Text":"Baya kuthi: “Nini (booSathana) ababedla ngokuza kuthi nivela ngasekunene kwethu (nisilahlekise ngokusenzela ntle indlela eya ekwenzeni ubutshinga)”"},{"SurahNumber":37,"VerseNumber":29,"Text":"Baya kuphendula ke bona: “Unotshe! Nini ngokwenu eningazanga nikholwe"},{"SurahNumber":37,"VerseNumber":30,"Text":"Ngapha koko thina sasingenagunya phezu kwenu. Nakanye, nina nasuka naba ngabagabadeli"},{"SurahNumber":37,"VerseNumber":31,"Text":"“Ngoku ke iLizwi leNkosi yethu liyathetheleka ngokuchasene nathi, mayela nokuba singcamle (isohlwayo)"},{"SurahNumber":37,"VerseNumber":32,"Text":"Ke\tngoko\tsanikhokelela\tekulahlekeni\tkuba\tnathi sasilahlekile.”"},{"SurahNumber":37,"VerseNumber":33,"Text":"Inene ngaloo Mini baya kwabelana ngesohlwayo"},{"SurahNumber":37,"VerseNumber":34,"Text":"Ngokwenene, leyo yindlela esiqubisana ngayo nabenzi bobubi"},{"SurahNumber":37,"VerseNumber":35,"Text":"Ke kaloku, xa kusithiwa kubo: “Akukho thixo wumbi ngaphandle koAllâh,” bona bayazikhukhumalisa, (baphikise)"},{"SurahNumber":37,"VerseNumber":36,"Text":"Kananjalo bathi: “Siza kushiya oothixo bethu ngenxa yembongi ephambeneyo na"},{"SurahNumber":37,"VerseNumber":37,"Text":"Nakanye! Yena (uMuhammad) ufike nenyaniso (i-Islam ne’Kur’ân) yaye yena uyabangqina abaThunywa (abangaphambili kunaye)"},{"SurahNumber":37,"VerseNumber":38,"Text":"Inene nina (bahedenindini) niza kusingcamla isohlwayo esibuhlungu"},{"SurahNumber":37,"VerseNumber":39,"Text":"Kananjalo aniyi kubuyekezwa nganto ngaphandle koko nanidla ngokukwenza"},{"SurahNumber":37,"VerseNumber":40,"Text":"Ngaphandle kwezicaka ezinyanisekileyo zika-Allâh"},{"SurahNumber":37,"VerseNumber":41,"Text":"Kwabo banjalo kuya kubakho umsindleko owaziwayo"},{"SurahNumber":37,"VerseNumber":42,"Text":"Iziqhamo yaye baya kuhlonipheka"},{"SurahNumber":37,"VerseNumber":43,"Text":"EMiyezweni yolonwabo"},{"SurahNumber":37,"VerseNumber":44,"Text":"Bejongene (behleli zava) ezitroneni"},{"SurahNumber":37,"VerseNumber":45,"Text":"Emacaleni abo kuya kuba kugqithiswa indebe yewayini elungileyo (ehlambulukileyo)"},{"SurahNumber":37,"VerseNumber":46,"Text":"Emhlophe nenencasa kwabayiselayo"},{"SurahNumber":37,"VerseNumber":47,"Text":"Abayi kuva buhlungu apho nabubi, bengayi kuva kunxila nakuyotywa (apho)"},{"SurahNumber":37,"VerseNumber":48,"Text":"Kanti\temacaleni\tkwabo\tkuya\tkubakho\tabasetyhini, ababajezula ngamehlo abo amahle"},{"SurahNumber":37,"VerseNumber":49,"Text":"(Ababuthathaka,\tbenyulu)\tngokungengathi\tngamaqanda anonotshelweyo"},{"SurahNumber":37,"VerseNumber":50,"Text":"Ke kaloku baya kujongana babuzane"},{"SurahNumber":37,"VerseNumber":51,"Text":"Isithethi phakathi kwabo siya kuthi: “Ndandinomhlobo (ehlabathini)"},{"SurahNumber":37,"VerseNumber":52,"Text":"Owayedla ngokuthi (kum): “Ingaba wena ungomnye wabo bakholwayo (kuvuko lwasemva kokufa na)?”"},{"SurahNumber":37,"VerseNumber":53,"Text":"Esithi (kananjalo): “Ingaba xa sele sifile, siluthuli namathambo, siza kuvuswa ngenene samkeliswe umvuzo okanye isohlwayo kusini na?”"},{"SurahNumber":37,"VerseNumber":54,"Text":"Kwathiwa kuye: “Ungakhe ujonge phantsi na?”"},{"SurahNumber":37,"VerseNumber":55,"Text":"Wajonga ke phantsi waza wambona (umhlobo lowo wakhe) esazulwini soMlilo"},{"SurahNumber":37,"VerseNumber":56,"Text":"Wathi kuye: “Ndifunga ngoAllâh, inene wena waphantsela ukunditshabalalisa"},{"SurahNumber":37,"VerseNumber":57,"Text":"Ukuba ngaba kwakungekho ngenxa yoBabalo lweNkosi yam, inene le, ngendandibe ngomnye wabo batyhalelwa (eMlilweni).”"},{"SurahNumber":37,"VerseNumber":58,"Text":"(Ke kaloku abemi basePaladesi baya kuthi): Ingaba asizi kuphinda sife kwakhona na"},{"SurahNumber":37,"VerseNumber":59,"Text":"Ngaphandle kokufa kwethu okokuqala, kananjalo ingaba asizi kohlwaywa na (emva kokungena kwethu eMyezweni?)”"},{"SurahNumber":37,"VerseNumber":60,"Text":"Inene, le yimpumelelo enkulu"},{"SurahNumber":37,"VerseNumber":61,"Text":"Ngenxa yokunjengoku abasebenzi (bokulungileyo) mabasebenze"},{"SurahNumber":37,"VerseNumber":62,"Text":"Ingaba yiPaladesi na elungileyo okanye ngumthi weZa’kkum (umthi ombi osesihogweni)"},{"SurahNumber":37,"VerseNumber":63,"Text":"Inene wona siwenze waba yintshutshiso kubenzi bobubi"},{"SurahNumber":37,"VerseNumber":64,"Text":"Inene wona ngumthi ohluma ngaphantsi koMlilo wesiHogo"},{"SurahNumber":37,"VerseNumber":65,"Text":"Amagaqa eziqhamo zawo anjengeentloko zamashayâtîn (amademon)"},{"SurahNumber":37,"VerseNumber":66,"Text":"Inene baza kutyiswa (ezo ziqhamo) bazalise izisu zabo ngazo"},{"SurahNumber":37,"VerseNumber":67,"Text":"Baze phezu koko banikwe amanzi abilayo, ukuba basele khona ukuze ibe ngumxube (wamanzi eZa’kkum ngaphakathi eziswini zabo)"},{"SurahNumber":37,"VerseNumber":68,"Text":"Kuze emva koko inene ibe kukubuyiselwa kwabo eMlilweni wesiHogo odwanguzayo"},{"SurahNumber":37,"VerseNumber":69,"Text":"Inene bona bafumana ookhokho babo besendleleni egwenxa"},{"SurahNumber":37,"VerseNumber":70,"Text":"Ngoko ke nabo balandela ezinyaweni zabo"},{"SurahNumber":37,"VerseNumber":71,"Text":"Yaye inene uninzi lwabantu bakudala ababandulelayo babelahlekile"},{"SurahNumber":37,"VerseNumber":72,"Text":"Kananjalo\tThina\tSasithumela\tabalumkisi\t(abaprofeti) phakathi kwabo"},{"SurahNumber":37,"VerseNumber":73,"Text":"Khangelakeukubasabanjaninaisiphelosabobabelunyukisiwe (abamamela)"},{"SurahNumber":37,"VerseNumber":74,"Text":"Ngaphandle kwezicaka ezikhethiweyo zika-Allâh"},{"SurahNumber":37,"VerseNumber":75,"Text":"Kananjalo uNûh wathandaza kuThi, yaye Thina Singabona balungileyo ukuphendula (imithandazo)"},{"SurahNumber":37,"VerseNumber":76,"Text":"Ke kaloku Samsindisa yena nosapho lwakhe embandezelweni enkulu (yokurhaxwa ngamanzi)"},{"SurahNumber":37,"VerseNumber":77,"Text":"Kanti nenzala yakhe yona Sayenza ukuba ibe ngabasindileyo"},{"SurahNumber":37,"VerseNumber":78,"Text":"Saza Samshiyela (inkumbulo elungileyo) kwizizukulwana ezalandelayo emva koko"},{"SurahNumber":37,"VerseNumber":79,"Text":"Uxolo malube phezu koNûh emaphakadeni"},{"SurahNumber":37,"VerseNumber":80,"Text":"Siwavuza ngolo hlobo ke amalungisa"},{"SurahNumber":37,"VerseNumber":81,"Text":"Inene, yena uNûh wayengomnye wabo babekholiwe kuThi"},{"SurahNumber":37,"VerseNumber":82,"Text":"Kananjalo Sabatshonisa emanzini abanye"},{"SurahNumber":37,"VerseNumber":83,"Text":"Ke kaloku phakathi kwabo balandela indlela yakhe (uNûh) yaba nguIbrâhîm"},{"SurahNumber":37,"VerseNumber":84,"Text":"Wathi akuza eNkosini yakhe ngentliziyo ehlambulukileyo"},{"SurahNumber":37,"VerseNumber":85,"Text":"Yabona; wathi kuyise nakubantu bakubo: “Yintoni na le niyinqulayo (apha)?”"},{"SurahNumber":37,"VerseNumber":86,"Text":"“Ingaba ngoothixo bobuxoki na aba nifuna bona nina"},{"SurahNumber":37,"VerseNumber":87,"Text":"Kanti nicinga ntoni ngeNkosi uMlondolozi wamazwe?”"},{"SurahNumber":37,"VerseNumber":88,"Text":"Waza wakrwaqula ezinkwenkwezini"},{"SurahNumber":37,"VerseNumber":89,"Text":"Wathi: “Inene mna ndigula (sisibetho3)”"},{"SurahNumber":37,"VerseNumber":90,"Text":"Bahamba ke bamshiya (besoyika ukusulelwa sisifo eso)"},{"SurahNumber":37,"VerseNumber":91,"Text":"Wabuyela yena kwizithixo zabo wathi: “Aniyi kutya na (kwiminikelo yamadini abekwe phambi kwenu?”)"},{"SurahNumber":37,"VerseNumber":92,"Text":"Kuqhubeka ntoni kanye ngani ningathethi nje"},{"SurahNumber":37,"VerseNumber":93,"Text":"Waphethukela kuzo wazibetha ngesandla sakhe sokunene"},{"SurahNumber":37,"VerseNumber":94,"Text":"Baza bona abakhonzi bezithixo, beza kuye ngokungxama"},{"SurahNumber":37,"VerseNumber":95,"Text":"Wathi yena (kubo): “Ingaba nina ninqula oko nikwenze (ngezandla zenu) na?”"},{"SurahNumber":37,"VerseNumber":96,"Text":"Lo gama uAllâh Edale nina kunye noko nikwenzayo (kuzizithixo)!”"},{"SurahNumber":37,"VerseNumber":97,"Text":"Bathi bona: “Makheleni isakhiwo (esiliziko uIbrâhîm), nize nimphose edangatyeni lomlilo!”"},{"SurahNumber":37,"VerseNumber":98,"Text":"Baqulunqa iyelenqe elo ke kodwa Sasuka Sabenza bangabona bangaphantsi"},{"SurahNumber":37,"VerseNumber":99,"Text":"Ke kaloku wathi yena (emva kokuba ehlanguliwe emlilweni): “InenemnandiyakuyaeNkosiniyam,Yiyo Eyakundikhokela"},{"SurahNumber":37,"VerseNumber":100,"Text":"Nkosi yam ndiphe (inzala) eya kuba phakathi kwamalungisa.”"},{"SurahNumber":37,"VerseNumber":101,"Text":"Samnika iindaba ezilungileyo zomntwana oyinkwenkwe enomonde"},{"SurahNumber":37,"VerseNumber":102,"Text":"Wathi unyana (wakhe lowo) esakuba emdala ngokwaneleyo ukuba ahambe naye, wathi kuye: “O nyana wam! Ndibone ephupheni ndixhela wena (njengedini lomnikelo kuAllah). Bona wena ke ukuba ucinga ntoni na!” Wathi yena: “O tata! Yenza oko ukuyalelweyo, ukuba uAllâh Uyavuma uya kundifumana ndingonyamezelayo.”"},{"SurahNumber":37,"VerseNumber":103,"Text":"Bathi ke besakuba bezinikele bobabini (phantsi kwentando ka-Allâh),Waba sele emlalise phantsi emqubudise ngebunzi lakhe (elungiselela ukumnqumla umqala)"},{"SurahNumber":37,"VerseNumber":104,"Text":"Samkhwaza: “Hini na Ibrâhîm"},{"SurahNumber":37,"VerseNumber":105,"Text":"Ulizalisekisile\tiphupha!”\tSiwavuza\tkanjalo\tke\tThina amalungisa"},{"SurahNumber":37,"VerseNumber":106,"Text":"Olo yayilucikido lokwenene"},{"SurahNumber":37,"VerseNumber":107,"Text":"Samkhulula ngedini elikhulu (inkunzi yegusha)"},{"SurahNumber":37,"VerseNumber":108,"Text":"Kananjalo\tyena\tsamshiyela\t(inkumbulo\telungileyo) kwizizukulwana ezisezayo"},{"SurahNumber":37,"VerseNumber":109,"Text":"Uxolo malube kuIbrâhîm"},{"SurahNumber":37,"VerseNumber":110,"Text":"Siwavuza ngolo hlobo ke amalungisa"},{"SurahNumber":37,"VerseNumber":111,"Text":"Inene yena wayengomnye wabakhonzi beThu ababekholiwe"},{"SurahNumber":37,"VerseNumber":112,"Text":"Samnika iindaba ezivuyisayo zikaIs-hâ’k (uIsake)"},{"SurahNumber":37,"VerseNumber":113,"Text":"Samsikelela yena noIs-hâ’k kodwa kwinzala yabo kukho abo benza okulungileyo, nabo bazona (imiphefumlo yabo) ngokuselubala"},{"SurahNumber":37,"VerseNumber":114,"Text":"Kananjalo Senzela ubabalo uMûsâ noHârûn (uAron)"},{"SurahNumber":37,"VerseNumber":115,"Text":"Sabasindisa bona nabantu bakubo kwinkxwaleko enkulu"},{"SurahNumber":37,"VerseNumber":116,"Text":"Sabanceda, khona ukuze babe noloyiso"},{"SurahNumber":37,"VerseNumber":117,"Text":"Ke kaloku Sabanika isiBhalo esicacileyo"},{"SurahNumber":37,"VerseNumber":118,"Text":"Sabakhokelela eNdleleni ethe Tye"},{"SurahNumber":37,"VerseNumber":119,"Text":"Sabashiyela\t(inkumbulo\telungileyo)\tkwizizukulwana ezisezayo"},{"SurahNumber":37,"VerseNumber":120,"Text":"“Uxolo malube kuMûsâ noHârûn!”"},{"SurahNumber":37,"VerseNumber":121,"Text":"Sibavuza kanjalo ke Thina abenzi bokulungileyo"},{"SurahNumber":37,"VerseNumber":122,"Text":"Inene bona (uMûsâ noHârûn) babezizicaka zeThu ezibini ezikholwayo"},{"SurahNumber":37,"VerseNumber":123,"Text":"Kananjalo uIlyâs (uEliya) yayingomnye wabaThunywa"},{"SurahNumber":37,"VerseNumber":124,"Text":"Xa wathi kubantu bakubo: “Aniyi kumoyika na uAllâh?”"},{"SurahNumber":37,"VerseNumber":125,"Text":"Ingaba niza kubiza kuBhali na niyeke Oyena Mdali Wokwenene"},{"SurahNumber":37,"VerseNumber":126,"Text":"uAllâh OyiNkosi yenu, OyiNkosi yooyihlo’mkhulu?”"},{"SurahNumber":37,"VerseNumber":127,"Text":"Kodwa basuka bamphikisa yena (uIlyâs)4, ngoko ke baza kuziswa ngaphambili (esohlwayweni)"},{"SurahNumber":37,"VerseNumber":128,"Text":"Ngaphandle kwezicaka ezikhethiweyo zika-Allâh"},{"SurahNumber":37,"VerseNumber":129,"Text":"Yena Samshiyela (inkumbulo elungileyo) kwizizukulwana ezisezayo"},{"SurahNumber":37,"VerseNumber":130,"Text":"“Uxolo malube kuIlyâsiîn!”"},{"SurahNumber":37,"VerseNumber":131,"Text":"Sibavuza kanjalo keThina abenzi bokulungileyo"},{"SurahNumber":37,"VerseNumber":132,"Text":"Inene yena wayengomnye wezicaka zeThu ezikholiweyo"},{"SurahNumber":37,"VerseNumber":133,"Text":"Kanti noLût yayingomnye wabaThunywa"},{"SurahNumber":37,"VerseNumber":134,"Text":"Xa Samsindisayo yena nosapho lwakhe lonke"},{"SurahNumber":37,"VerseNumber":135,"Text":"Ngaphandle kwexhegokazi (umkakhe) elaba ngomnye wabo bashiyeka ngemva"},{"SurahNumber":37,"VerseNumber":136,"Text":"Sabatshabalalisa bonke abanye (bezixeko ezo iSodom neGomora)"},{"SurahNumber":37,"VerseNumber":137,"Text":"Inene nina nigqitha ngakubo (abo bafela apho) ekuseni"},{"SurahNumber":37,"VerseNumber":138,"Text":"Nasebusuku; ingaba aniyi kucingisisa na"},{"SurahNumber":37,"VerseNumber":139,"Text":"Kanti noYûnus wayengomnye wabaThunywa"},{"SurahNumber":37,"VerseNumber":140,"Text":"Xa wabalekela kwinqanawa eyayinomthwalo"},{"SurahNumber":37,"VerseNumber":141,"Text":"Wavuma ke ukwenza amaqashiso, waza waba ngomnye wabo balahlekelwayo"},{"SurahNumber":37,"VerseNumber":142,"Text":"Ke kaloku intlanzi enkulu yamginya njengoko wayenze isenzo esigxekekileyo"},{"SurahNumber":37,"VerseNumber":143,"Text":"Ukuba ngaba wayengazanga abe ngomnye wabo bazukisa uAllâh"},{"SurahNumber":37,"VerseNumber":144,"Text":"Inene yena wayeza kuhlala esiswini sentlanzi de kube yimini yoVuko"},{"SurahNumber":37,"VerseNumber":145,"Text":"Kodwa Samphosela elunxwemeni egula enjalo"},{"SurahNumber":37,"VerseNumber":146,"Text":"Ke kaloku Sahlumisa umthi womhlavuthwa phezu kwakhe (ngentla kwakhe)"},{"SurahNumber":37,"VerseNumber":147,"Text":"Kananjalo Samthumela kubantu abangamawaka aliwaka nangaphezulu kunoko"},{"SurahNumber":37,"VerseNumber":148,"Text":"Bakholwa ke; Saza Sabanika ulonwabo lokwethutyana"},{"SurahNumber":37,"VerseNumber":149,"Text":"Ngoku ke khawubabuze (Muhammad): “Ingaba ziintombi5 (zodwa) na Enazo iNkosi yakho baze bona babe noonyana na?”"},{"SurahNumber":37,"VerseNumber":150,"Text":"Okanye\tmhlawumbi\t(bathi)\tSadala\tiingelosi\tzaba ngabasetyhini lo gama babebukele bona kusini na"},{"SurahNumber":37,"VerseNumber":151,"Text":"Inene kungobuxoki babo le nto abahedeni besithi"},{"SurahNumber":37,"VerseNumber":152,"Text":"“UAllâh Uzele”, bona ngamaxoki okwenene"},{"SurahNumber":37,"VerseNumber":153,"Text":"Ingaba Yena Uzikhethele iintombi kusini na endaweni yoonyana"},{"SurahNumber":37,"VerseNumber":154,"Text":"Yintoni na ngani? Nigweba njani kanye"},{"SurahNumber":37,"VerseNumber":155,"Text":"Kanti aniqaphelisisi na"},{"SurahNumber":37,"VerseNumber":156,"Text":"Okanye mhlawumbi ninegunya elicacileyo nina"},{"SurahNumber":37,"VerseNumber":157,"Text":"Yizani nencwadi yenu kaloku ukuba ninenyaniso"},{"SurahNumber":37,"VerseNumber":158,"Text":"Kananjalo baye baqamba ukuhlobana phakathi kwaKhe neeJinni, kodwa zona iiJinni ziyazi (kakuhle) okokuba ziza kuma (phambi kwaKhe ziphendule ngezenzo zazo)"},{"SurahNumber":37,"VerseNumber":159,"Text":"Uzuko\tlonke\tmalube\tkuAllâh!\t(Okude\tlee)\tkoko bakwayamanisa naYe"},{"SurahNumber":37,"VerseNumber":160,"Text":"Ngaphandle kwezicaka zika-Allâh, Awazikhethayo"},{"SurahNumber":37,"VerseNumber":161,"Text":"Ngoko ke inene nina bahedeni ndawonye nabo nibanqulayo (izinyanya)"},{"SurahNumber":37,"VerseNumber":162,"Text":"Abangekhe balahlekise (nabani na kumakholwa) bamwexule kuYe (uAllâh)"},{"SurahNumber":37,"VerseNumber":163,"Text":"Ngaphandle kwalowo umiselwe ukuba atshe esiHogweni"},{"SurahNumber":37,"VerseNumber":164,"Text":"Yaye akukho namnye kuthi (ingelosi) koko unendawo yakhe eyaziwayo"},{"SurahNumber":37,"VerseNumber":165,"Text":"Kananjalo thina (zingelosi) sima ngokwemigca (sithandaze phambi koAllah)"},{"SurahNumber":37,"VerseNumber":166,"Text":"Yaye futhi thina (zingelosi) inene singabo bazukisa uAllâh"},{"SurahNumber":37,"VerseNumber":167,"Text":"Kananjalo bona (abahedeni) babedla ngokuthi"},{"SurahNumber":37,"VerseNumber":168,"Text":"“Ukuba sasibe naye umlumkisi njengabantu bamandulo"},{"SurahNumber":37,"VerseNumber":169,"Text":"Sasiya kuba zizicaka zika-Allâh ezikhethiweyo"},{"SurahNumber":37,"VerseNumber":170,"Text":"Kodwa (ngoku i’Kur’ân ifikile) abakholwa kuyo. Ngoko ke baza kwazi"},{"SurahNumber":37,"VerseNumber":171,"Text":"Inene lona ilizwi leThu sele liphumile, kwamandulo mayela neziCaka zeThu abaProfeti"},{"SurahNumber":37,"VerseNumber":172,"Text":"Elokuba ngabo ngokwenene abaza kuba noloyiso"},{"SurahNumber":37,"VerseNumber":173,"Text":"Kwanokuba imikhosi yeThu yiyo eza kuba yeyoyisayo"},{"SurahNumber":37,"VerseNumber":174,"Text":"Shenxa ke kubo (wena Muhammad) okwethutyana"},{"SurahNumber":37,"VerseNumber":175,"Text":"Ubajonge yaye baza kusibona (isohlwayo)"},{"SurahNumber":37,"VerseNumber":176,"Text":"Ingaba bafuna ukuba isohlwayo sikhawuleziswe"},{"SurahNumber":37,"VerseNumber":177,"Text":"Ke kaloku ukuhla kwaso singena emizini yabo, iya kuba mbi intsasa (yaloo mini) kwabo babelunyukisiwe"},{"SurahNumber":37,"VerseNumber":178,"Text":"Ngoko ke (wena Muhammad) bashiye okwethutyana"},{"SurahNumber":37,"VerseNumber":179,"Text":"Ubajonge, yaye baza kubona (isohlwayo)"},{"SurahNumber":37,"VerseNumber":180,"Text":"Uzuko lonke malube seNkosini yakho, iNkosi yobunganga namandla (Ekude lee) koko bakwayamanisa naYo"},{"SurahNumber":37,"VerseNumber":181,"Text":"Uxolo malube kubaThunywa"},{"SurahNumber":37,"VerseNumber":182,"Text":"Neendumiso zonke mazibe kuAllâh, iNkosi uMlondolozi wamazwe"},{"SurahNumber":38,"VerseNumber":1,"Text":"Sâd. Nge’Kur’ân enenkumbuzo"},{"SurahNumber":38,"VerseNumber":2,"Text":"Nakanye abo bangakholwayo basekuphikiseni okuyinkukhumalo yobuxoki"},{"SurahNumber":38,"VerseNumber":3,"Text":"Zingaphi izizukulwana eSazitshabalalisayo ngaphambili kunabo! Ke kaloku zakhala kwaba kungasekho xesha lakubaleka"},{"SurahNumber":38,"VerseNumber":4,"Text":"Kananjalo (ama-Arabhu angakholwayo) amangalisekile kukuba kufike uMlumkisi kuwo ephuma phakathi kwawo. Yaye abangakholwayo bathi: “Lo (Mprofeti uMuhammad) ngumenzi wemilingo, ixoki"},{"SurahNumber":38,"VerseNumber":5,"Text":"Ingaba udibanise oothixo bonke baba nguthixo omnye? Inene, yinto engummangaliso le"},{"SurahNumber":38,"VerseNumber":6,"Text":"Ke kaloku abaziinkokeli phakathi kwabo bahamba besithi: “Nina hlalani nibambelele koothixo benu! Inene le yinto equlunqwe (ngokuchasene nani)"},{"SurahNumber":38,"VerseNumber":7,"Text":"Asizanga siyive into (enjengale) kwinkolo yale mihla (ubuKhristu), asintoyimbilengaphandlekokubangumqambo"},{"SurahNumber":38,"VerseNumber":8,"Text":"Ingaba iNkumbuzo1 ityhilwe kuye (yedwa) phakathi kwethu?” Unotshe, eneneni bona basezintandabuzweni ngeNkumbuzo yaM! Nakanye, abakasingcamli isohlwayo (saM)"},{"SurahNumber":38,"VerseNumber":9,"Text":"Makube mhlawumbi banoovimba benceba yeNkosi yakho, uSomandla, uMboneleli wokwenene"},{"SurahNumber":38,"VerseNumber":10,"Text":"Okanye mhlawumbi ulongamelo lwamazulu nomhlaba nako konke okuphakathi kuwo lolwabo? Ukuba kunjalo ke mabanyuke kaloku (beze emazulwini) ngeendlela (zabo)"},{"SurahNumber":38,"VerseNumber":11,"Text":"Baya kuba ngumkhosi owoyisiweyo njengemikhosi yobumbano yamandulo (eyoyiswayo)"},{"SurahNumber":38,"VerseNumber":12,"Text":"Phambi kwabo (baninzi) abaphikisa (abathunywa) abantu bakwaNûh nabakwa’Ad; nabakwaFir’awn umfo wezibonda (awayesohlwaya ngazo abantu)"},{"SurahNumber":38,"VerseNumber":13,"Text":"NabakwaThamûd nabantu bakwaLût nabemi baseziNkunini abo ke yayingabantu bobumbano"},{"SurahNumber":38,"VerseNumber":14,"Text":"Akukho namnye kubo ongazanga abaphike abaThunywa. Ngoko ke isohlwayo saM sathetheleleka"},{"SurahNumber":38,"VerseNumber":15,"Text":"Aba ke balindele isithonga esinye kuphela seXilongo akuyi kubakho kuthotha nasiphelo kuso"},{"SurahNumber":38,"VerseNumber":16,"Text":"Bathi: “Nkosi yethu! Khawulezisa (Usinike iiNcwadi zezenzo zethu ezilungileyo nezigwenxa ukuze sizibone) ingekafiki iMini yamatyala"},{"SurahNumber":38,"VerseNumber":17,"Text":"Yibanomondewena(Muhammad) mayelanokobakuthethayo, ukhumbule kananjalo isiCaka seThu uDâwûd wanyamezela ngamandla. Inene yena wayehlala ebuyela (kuThi) ngezinto zonke (awayezenza), enenguquko"},{"SurahNumber":38,"VerseNumber":18,"Text":"Senza iintaba ukuba zizukise iindumiso zeThu kunye naye (uDâwûd) emva kwemini nasekuphumeni kwelanga kude kube semini emaqanda"},{"SurahNumber":38,"VerseNumber":19,"Text":"Zenza njalo neentaka zahlangana, zamthobela zonke (uDâwûd)"},{"SurahNumber":38,"VerseNumber":20,"Text":"Senza ubukumkani bakhe baba namandla Samnika ubulumko nokugweba ngokulungileyo ngentetho nangokuthabatha isigqibo"},{"SurahNumber":38,"VerseNumber":21,"Text":"Ingaba iindaba zababangisani ababini zifikile na kuwe? Xa batsiba udonga lwendawo yakhe yokuthandazela"},{"SurahNumber":38,"VerseNumber":22,"Text":"Bathi bakungena kuye uDâwûd wothuka. Bathi bona: “Musa ukoyika, (thina singabantu ababangisanayo) ababini, omnye kuthi wone omnye, ngoko ke gweba phakathi kwethu ngenyaniso. Ungasiphathi ngentswela bulungisa, usikhokelele kananjalo eNdleleni elungileyo.”"},{"SurahNumber":38,"VerseNumber":23,"Text":"(Omnye kubo wathi): “Umzalwana wam lo unezimvu ezingamashumi asithoba anethoba, ndibe mna ndinenye kuphela kodwa (ngoko kunjalo) uthi: ‘Ndinike yona.’ Kwaye uyandongamela ngokuthetha.”"},{"SurahNumber":38,"VerseNumber":24,"Text":"UDâwûd (engalibazisanga) wathi: “Ukonile ngokufuna imvu yakho ukuba ayongeze kwezakhe. Kambe maninzi amahlulelane acinezelanayo, ngaphandle kwabo bakholwayo, benze izenzo ezilungileyo yaye bambalwa.” Ke kaloku uDâwûd waqikelela okokuba beSimvavanya wacela itarhu eNkosini yakhe, wawa phantsi waqubuda wabuyela kuAllâh ngenguquko"},{"SurahNumber":38,"VerseNumber":25,"Text":"Samxolela ke ngoko, ukanti okwakhe kukuba kufuphi naThi nendawo yokubuyela (iPaladesi)"},{"SurahNumber":38,"VerseNumber":26,"Text":"Hini na Dâwûd! Inene wena Sikubekele ukuba ube ngummeli ehlabathini; ngoko ke gweba ngokusenyanisweni, ungalandeli iminqweno yakho ngokuba iya kukuphambukisa eNdleleni ka-Allâh Inene abo baphambukayo eNdleleni ka-Allâh baya kufumana isohlwayo esibuhlungu ngokuba bona baye balibala ngeMini yemibuzo"},{"SurahNumber":38,"VerseNumber":27,"Text":"Kanti ke Asidalanga amazulu nomhlaba nako konke okukuwo ngaphandle kwenjongo! Leyo yingcinga yabo bangakholwayo! Yeha ke kwabo bangakholwayo eMlilweni"},{"SurahNumber":38,"VerseNumber":28,"Text":"Ingaba Siza kuphatha abo bakholwayo, benza izenzo ezilungileyo njengabenzi bobubi emhlabeni okanye Siphathe abo bahlonela uAllâh njengezingcoli"},{"SurahNumber":38,"VerseNumber":29,"Text":"(Le) yiNcwadi (i’Kur’ân) eSiyithumele kuwe, izele ziintsikelelo, khon’ukuze bacamngcisise ngeeVesi zayo aze namadoda anengqiqo phakathi kwabo akhumbule"},{"SurahNumber":38,"VerseNumber":30,"Text":"Kananjalo uDâwûd Sampha uSulaymân. Esinjani ukulunga sona isiCaka! Inene yena wayehlala ebuyela (kuThi) ngenguquko"},{"SurahNumber":38,"VerseNumber":31,"Text":"Kwathi emva kwemini kwakwenziwa umboniso phambi kwakhe wamahashe aqeqeshiweyo omkhosi wokulwa imfazwe"},{"SurahNumber":38,"VerseNumber":32,"Text":"Wathi yena: “Mna ndiye ndathanda (la mahashe) endaweni yokukhumbula iNkosi yam, lada ixesha (lomthandazo wasemva kwemini) laphela, (nelanga) lafihlakala kwisigqubuthelo (sobusuku).”"},{"SurahNumber":38,"VerseNumber":33,"Text":"Waza wathi: “Waziseni kum wahambahambisa isandla sakhe emilenzeni yawo nasezintanyeni zawo kwada kwaya kuphela umboniso"},{"SurahNumber":38,"VerseNumber":34,"Text":"Kananjalo Savavanya uSulaymân, Sabeka umzimba (ongenabomi) waza wabuyela (kuAllâh ngenguquko nangentobeko)"},{"SurahNumber":38,"VerseNumber":35,"Text":"Wathi: “Nkosi yam ndixolele, Undiphe ubukumkani obungasokuze bube bobakhe nabani na emva kwam: inene Wena unguSokupha.”"},{"SurahNumber":38,"VerseNumber":36,"Text":"Ke kaloku Samenzela ukuba umoya umthobele, wawuvuthuza ngocoselelo, ngokomyalelo wakhe, naphi na apho athanda khona"},{"SurahNumber":38,"VerseNumber":37,"Text":"Kanti namashayâtini (ooSathana) nabo bonke abakhi neendadi"},{"SurahNumber":38,"VerseNumber":38,"Text":"Nabanye ababebotshwe ngamakhamandela"},{"SurahNumber":38,"VerseNumber":39,"Text":"(UAllâh Wathi kuSulayman): “Esi sisipho seThu ngoko ke sisebenzise okanye usigcine kuwe, akukho nto iza kubuzwa (kuwe) ngaso.”"},{"SurahNumber":38,"VerseNumber":40,"Text":"Inene okwakhe kukuba secaleni kweThu, nokubuyela kokulungileyo ePaladesi"},{"SurahNumber":38,"VerseNumber":41,"Text":"Khumbula kananjalo isicaka seThu uAyyûb ukucela kwakhe eNkosini yakhe (esithi): “Inene uShaytân undifumene ngenkxwaleko nangentuthumbo"},{"SurahNumber":38,"VerseNumber":42,"Text":"UAllâh Wathi: “Ngqisha emhlabeni ngonyawo lwakho: nanku umthombo wamanzi wokuba uhlambe kuwo, akwasisiselo esipholileyo"},{"SurahNumber":38,"VerseNumber":43,"Text":"Kananjalo Saphinda Sambuyisela usapho lwakhe, ndawonye nokunye okufana noko njengenceba evela kuThi, nenkumbuzo kwabo baqiqayo"},{"SurahNumber":38,"VerseNumber":44,"Text":"Uthathe ngesandla sakho isicithi sengca ubethe ngaso (umfazi wakho), ungasaphuli isithembiso sakho. Inene Thina Samfumana (uAyyûb) enomonde, esinjani ukulunga sona isicaka! Inene yena wayesoloko ebuyela (kuThi) ngenguquko"},{"SurahNumber":38,"VerseNumber":45,"Text":"Khumbula kananjalo isicaka seThu uIbrâhîm, uIs-hâ’k, noYa’kûb (bonke) abo babe namandla (okuSikhonza) nengqiqo (elungileyo) yenkolo"},{"SurahNumber":38,"VerseNumber":46,"Text":"Inene Sabakhetha bona ngokubanika inkumbuzo yekhaya (lasemva kokufa)"},{"SurahNumber":38,"VerseNumber":47,"Text":"Kananjalo bona bakunye naThi, yaye bangabakhethiweyo, abona balungileyo"},{"SurahNumber":38,"VerseNumber":48,"Text":"Khumbula uIsmâ’îl, uAlyasa’2 noDthul-kifil3, bonke (abo) ngabanye babo balungileyo"},{"SurahNumber":38,"VerseNumber":49,"Text":"Le yinkumbuzo. Yaye inene okwabanyulu iya kuba kukubuyela okulungilelyo kwasePaladesi"},{"SurahNumber":38,"VerseNumber":50,"Text":"E’Adn (eEden), uMyezo omasango awo aya kuvulelwa bona"},{"SurahNumber":38,"VerseNumber":51,"Text":"Phakathi apho baya kungqiyama; apho baya kubiza indyebo yeziqhamo neziselo"},{"SurahNumber":38,"VerseNumber":52,"Text":"Ukanti ecaleni kwabo iya kuba ngabafazi abanyulu abaya kuba bebambe amehlo abo (ukuba anganqweneli bambi ngaphandle kwabayeni babo), benobudala obulinganayo"},{"SurahNumber":38,"VerseNumber":53,"Text":"Oku ke kuko oko nina bamoyikayo uAllâh nithenjiswa ngako ngeMini yamatyala"},{"SurahNumber":38,"VerseNumber":54,"Text":"(Kuya kuthiwa kubo)! “Inene le yimbonelelo yeThu kuni engasokuze iphele"},{"SurahNumber":38,"VerseNumber":55,"Text":"Oku kunjalo! Ke kaloku kubagabadeli iya kuba kukubuyela okubi (kwaseMlilweni)"},{"SurahNumber":38,"VerseNumber":56,"Text":"EsiHogweni kulapho baza kutsha khona, hayi ukuba mbi kwaloo ndawo yokuphumla (kwabo)"},{"SurahNumber":38,"VerseNumber":57,"Text":"Oku kunjalo! Mabangcamle (isohlwayo) ke ulwelo olubandayo nobubomvu (obuphuma ezilondeni)"},{"SurahNumber":38,"VerseNumber":58,"Text":"Nezinye (izohlwayo) ezikwanjalo zidityaniswe zonke"},{"SurahNumber":38,"VerseNumber":59,"Text":"Eli liqela Eliza lingxamile kuwe! Akuyi kubakho kwamkeleka kubo Inene bona baza kutsha eMlilweni"},{"SurahNumber":38,"VerseNumber":60,"Text":"(Ababengabalandeli baya kukhala kwabo babalahlekisayo bathi): “Oku kwenu! Akukho kwamkeleka kuni! Nini aba basihlisela oku phezu kwethu (emhlabeni), hayi ububi bale ndawo yokuhlala.!”"},{"SurahNumber":38,"VerseNumber":61,"Text":"Baya kuthi: “Nkosi yethu! Nabani na owasihlisela oku, mongezele isohlwayo ngokuphindwe kabini eMlilweni!”"},{"SurahNumber":38,"VerseNumber":62,"Text":"Ke kaloku baya kuthi: “Kwenzeka ntoni na kanye kuthi ukuba singababoni abantu esasidla ngokubabala nabangalunganga"},{"SurahNumber":38,"VerseNumber":63,"Text":"Ingaba sasibenza izinto zokugculela, okanye mhlawumbi ngamehlo ethu asilelayo ukubabona?”"},{"SurahNumber":38,"VerseNumber":64,"Text":"Inene leyo yinyaniso yokwenene baya kuphikisana abantu boMlilo"},{"SurahNumber":38,"VerseNumber":65,"Text":"Yithi (Muhammad): “Mna ndinguMlumkisi kuphela yaye akukho thixo wumbi ngaphandle koAllâh, Omnye, Ongenakuphikiswa"},{"SurahNumber":38,"VerseNumber":66,"Text":"INkosi yamazulu nomhlaba nako konke okuphakathi kwawo, uSomandla, uMxoleli.”"},{"SurahNumber":38,"VerseNumber":67,"Text":"Yithi: “Le ‘Kur’ân iziindaba ezinkulu"},{"SurahNumber":38,"VerseNumber":68,"Text":"Ezo nina nizitshikilelayo"},{"SurahNumber":38,"VerseNumber":69,"Text":"Mna andinalwazi lwaziphathazithunywa, xa zazipikisana, zixoxa (ngokudalwa komntu)"},{"SurahNumber":38,"VerseNumber":70,"Text":"Okutyhiliweyo\tkum\tkuphela\tkoku:\tkukuba\tmna ndinguMlumkisi ocacileyo.”"},{"SurahNumber":38,"VerseNumber":71,"Text":"Yabona! INkosi yakho yathi kwiingelosi: “Ndiza kudala umntu ngodongwe"},{"SurahNumber":38,"VerseNumber":72,"Text":"Ekumbumbeni kwaM, Ndamphefumlela umoya wakhe, niya kuwa niqubude kuye ke nina.”"},{"SurahNumber":38,"VerseNumber":73,"Text":"Zaqubuda iingelosi zonke"},{"SurahNumber":38,"VerseNumber":74,"Text":"Ngaphandle koIblîs (uSathana): waba nekratshi waza waba ngomnye wabangakholwayo"},{"SurahNumber":38,"VerseNumber":75,"Text":"UAllâh Wathi: “Hini na Iblîs! Yintoni na ekuthintelayo ukuba ungaqubudi kulowo Ndimdalileyo ngeZandla zaM zoziBini? Uzingca kakhulu na okanye ungoyena wabaphakamileyo abakhulu kusini na?”"},{"SurahNumber":38,"VerseNumber":76,"Text":"(UIblîs) wathi: “Mna ndingcono kunaye. Mna Undidale ngomlilo, yena Wamdala ngodongwe.”"},{"SurahNumber":38,"VerseNumber":77,"Text":"(UAllâh) Wathi: “Phuma umke apha; kuba wena ulahliwe"},{"SurahNumber":38,"VerseNumber":78,"Text":"Yaye inene isiqalekiso saM siya kuba phezu kwakho kude kube yiMini yoMgwebo”"},{"SurahNumber":38,"VerseNumber":79,"Text":"(UIblîs) wathi: “Nkosi yam! Ndimele kude kube yiMini yoVuko lwabafileyo.”"},{"SurahNumber":38,"VerseNumber":80,"Text":"(UAllâh) Wathi: “Inene wena ungomnye wabo bamelweyo"},{"SurahNumber":38,"VerseNumber":81,"Text":"Kude kube lixesha elimisiweyo.”"},{"SurahNumber":38,"VerseNumber":82,"Text":"(UIblîs)\twathi:\t“Ngamandla\taKho,\tinene\tmna\tndiya kubalahlekisa bonke"},{"SurahNumber":38,"VerseNumber":83,"Text":"Ngaphandle kwezicaka zaKho ezikhethekileyo phakathi kwabo.”"},{"SurahNumber":38,"VerseNumber":84,"Text":"(UAllâh) Wathi: “Yinyaniso (leyo) yaye inyaniso Ndithi (kuwe)"},{"SurahNumber":38,"VerseNumber":85,"Text":"Ndiya kuzalisa isiHogo ngawe ndawonye nabo (bantu) balandela wena.”"},{"SurahNumber":38,"VerseNumber":86,"Text":"Yithi (Muhammad): “Akukho ntlawuliso ndinibiza yona ngale (‘Kur’ân), ndingenguye nomnye wabaqambi (bobuxoki)"},{"SurahNumber":38,"VerseNumber":87,"Text":"Yona le (‘Kur’ân) yinkumbuzo yendalo yonke"},{"SurahNumber":38,"VerseNumber":88,"Text":"Ke kaloku niza kuyazi inyaniso emveni kwethuba.”"},{"SurahNumber":39,"VerseNumber":1,"Text":"IsiTyhilelo sale Ncwadi (i’Kur’ân) sivela kuAllâh, uSomandla, uSobulumko"},{"SurahNumber":39,"VerseNumber":2,"Text":"Sithumele i’Kur’ân kuwe (Muhammad) ngenyaniso: ngoko ke wena nqula uAllâh, wenze izenzo zenkolo ngokunyanisekileyo ngenxa ka-Allâh"},{"SurahNumber":39,"VerseNumber":3,"Text":"Inene inkolo yeka-Allâh kuphela. Abo bazithabathela bancedi bambi ngaphandle kwaKhe (besithi): “Sibanqulela ukuba basisondeze kuAllâh kuphela.’’ Inene uAllâh Uza kugweba phakathi kwabo mayela noko baphikisana ngako. Inene Akamkhokeli lowo ulixoki nongumchasikholo"},{"SurahNumber":39,"VerseNumber":4,"Text":"UkubauAllâhWayethandileukubanonyana,ngeWayemkhethe kwabo Wabadalayo kodwa Makazukiswe Yena. NguAllâh, Mnye, Yena akanakuphikiswa"},{"SurahNumber":39,"VerseNumber":5,"Text":"Yena Wadala amazulu nomhlaba ngenyaniso. Wenza ubusuku bumke emini ize nemini imke ebusuku kananjalo Wenza ilanga nenyanga ukuba nganye kuzo ibaleke ixesha elibekelweyo. Inene Yena nguSomandla, nguMxoleli"},{"SurahNumber":39,"VerseNumber":6,"Text":"Wanidala (nonke) ngesiqu (somntu) omnye (uAdam); Waza ngaye (lowo) Wenza umfazi wakhe, kananjalo Yena Unithobele izibini ezisibhozo (zezilwanyana zemfuyo). Yena Unidale ezibelekweni zoomama benu (Wenza) indalo emva kwendalo kwizigqubuthelo ezithathu zobumnyama. Lowo ke nguAllâh: iNkosi yakho. BobaKhe ubukumkani, akukho Thixo ngaphandle kwaKhe yintoni na eniphambhukisileyo"},{"SurahNumber":39,"VerseNumber":7,"Text":"Ukuba niye anakholwa, inene Yena uAllâh akukho nto Anifuna yona, Akakuthandi ukungakholwa ezicakeni zaKhe. Kananjalo ukuba niyabulela, Uyakuthanda oko kuni. Akukho mthwali wamithwalo uza kuthwaliswa umthwalo womnye. Ukanti eNkosini yenu kulapho niza kubuyela khona. Yaye Iza kunixelela ngezinto enazenzayo. Inene Yena nguMazi woko kusezifubeni (zabantu)"},{"SurahNumber":39,"VerseNumber":8,"Text":"Kanti ke xa umntu echukunyiswa bubuhlungu, uye athandaze eNkosini yakhe, abuyele kuYo ngenguquko: Kodwa Esakumbonelela ngezibele zaKhe, alibale ngoko ebekuthandazele ngaphambili, aze abe nabaphikisi baka Allâh khona ukuze baphambukise abanye abantu eNdleleni yaKhe. Yithi: “Kuvuyeleni ukungakholwa kwenu okwethutyana: inene nina ningabanye babo bangabahlali baseMlilweni!”"},{"SurahNumber":39,"VerseNumber":9,"Text":"Ingaba lowo uthobela uAllâh, uqubudayo okanye eme ngeenyawo (athandaze) ngeeyure zobusuku, esoyika uBomi oBuzayo, enethembalencebayeNkosiyakhe,(uyafananalowo ungakholwayo na)? Yithi: “Ingaba abo baziyo bayafana nabo bangaziyo?” Inene ngabantu bengqiqo kuphela abaya kukhumbula (bathabathe isifundo kwiiVesi ze’Kur’ân)"},{"SurahNumber":39,"VerseNumber":10,"Text":"Yithi (Muhammad): “Hini na zicaka zam ezikholwayo! Yoyikani iNkosi yenu, nenze amaxanduva wenu kuYo, mhle (umvuzo) wabo benza okulungileyo kweli hlabathi, ukanti umhlaba ka-Allâh uphangalele1. Ngabo banomonde kuphela abaza kufumana umvuzo wabo ngokugcweleyo ngaphandle kokumiswa ematyaleni"},{"SurahNumber":39,"VerseNumber":11,"Text":"Yithi: “Inene mna ndiyalelwe ukuba ndinqule uAllâh Yedwa ngokuthi ndiMthobele, ndenze izenzo zenkolo ngenxa yaKhe kuphela"},{"SurahNumber":39,"VerseNumber":12,"Text":"Kananjalo mna ndiyalelwe (oku) khon’ukuze ndibe ngowokuqala kwabo (bazinikelayo kuAllâh) bangama Muslim.”"},{"SurahNumber":39,"VerseNumber":13,"Text":"Yithi (Muhammad): “Inene ukuba ndingangayithobeli iNkosi yam, ndoyika isohlwayo seMinikazi eNkulu"},{"SurahNumber":39,"VerseNumber":14,"Text":"Yithi: “NguAllâh Yedwa endimnqula ngokwenza izenzo zenkolo ngokunyanisekileyo ngenxa yaKhe kuphela"},{"SurahNumber":39,"VerseNumber":15,"Text":"Ke ngoko khonzani loo nto nithande ukuyikhonza ngaphandle kwaKhe Yithi (Muhammad): “Abalahlekelwa (bokwenene) ngabo baza kulahlekelwa ziziqu zabo neentsapho zabo ngoMhla woVuko. Inene leyo iya kuba yilahleko ecacileyo.’’"},{"SurahNumber":39,"VerseNumber":16,"Text":"Baya kuba nezigqumathelo zoMlilo phezu kwabo nezigqumathelo zoMlilo nangaphantsi kwabo Ngako oku uAllâh Woyikisa izicaka zaKhe: “Hini na zicaka zaM, yoyikani Mna ke ngoko.’’"},{"SurahNumber":39,"VerseNumber":17,"Text":"Abo bazikhwebulayo kwizinto ezingcolileyo bangazikhonzi baze babuyele kuAllâh okwabo ziindaba ezivuyisayo, ngoko ke vakalisa iindaba ezilungileyo kwizicaka zaM"},{"SurahNumber":39,"VerseNumber":18,"Text":"Ke bona abo baliphulaphulayo ilizwi, balandele okulungileyo kulo. Abo ngabo uAllâh Abakhokeleyo yaye abo ngabantu bengqiqo"},{"SurahNumber":39,"VerseNumber":19,"Text":"Ingaba lowo ummiselo wesohlwayo umfaneleyo (uyafana nalowo uzikhwebulayo ekungcoleni? Ingaba wena Muhammad uza kukwazi ukumhlangula lowo useMlilweni)"},{"SurahNumber":39,"VerseNumber":20,"Text":"Kodwa abo bayoyikayo iNkosi yabo (uAllâh) benze imisebenzi yeemfanelo zabo kuYe, okwabo ngamagumbi aphakamileyo abawakhelwayo, elinye phezu kwelinye, ekumpompoza imilambo phantsi kwawo: Esi sisithembiso sika-Allâh; yaye uAllâh Akasileli kwisithembiso (saKhe)"},{"SurahNumber":39,"VerseNumber":21,"Text":"Akuboni na ukuba uAllâh Uthumela amanzi (emvula) esuka esibhakabhakeni, Awenze angene emhlabeni, eyimithombo? Aze emva koko Enze kuhlume iimveliso eziyimibala ngemibala zize emva koko zitshazwe (zibune), nizibone zijika ziba mthubi, Aze Azenze zome zibe zizijungqu ezaphukileyo? Inene kuko oku kukho inkumbuzo kubantu bengqiqo"},{"SurahNumber":39,"VerseNumber":22,"Text":"Ingaba lowo usifuba sakhe uAllâh Asenze savuleka kwi-Islam khona ukuze abe sekukhanyeni kweNkosi yakhe (uyafana nalowo ungeloMuslim). Yeha ke kwabo bantliziyo zabo zilukhuni ekukhumbuleni uAllâh! Bona basekulahlekeni okucacileyo"},{"SurahNumber":39,"VerseNumber":23,"Text":"UAllâh Uthumele eyona ntetho ilungileyo, iNcwadi (i’Kur’ân), enezahluko ezifanayo neziphinda-phindiweyo. Izikhumba zabo bayoyikayo iNkosi yabo ziyangcangcazela ngayo. Ke kaloku izikhumba zabo neentliziyo zabo zithambela inkumbulo ka-Allâh. Yena Ukhokela lowo Athande ukumkhokela ngayo. Ke lowo ulahlekiswe nguAllâh akayi kuba namkhokeli"},{"SurahNumber":39,"VerseNumber":24,"Text":"Ingaba lowo uza kugagana ngobuso bakhe nesohlwayo esoyikekayo ngoMhla woVuko (uyafana na nalowo uza kungena eMyezweni)? Kananjalo kuya kuthiwa kubenzi bobubi: “Ngcamlani enakwenzayo.’’"},{"SurahNumber":39,"VerseNumber":25,"Text":"Baphika abangaphambili kubo, saza isohlwayo seza kubo sivela kumacala ababengawacingelanga"},{"SurahNumber":39,"VerseNumber":26,"Text":"Ngoko ke uAllâh Wabenza bangcamla ihlazo kobu bomi kodwa esikhulu sisohlwayo soBomi oBuzayo ukuba bebesazi"},{"SurahNumber":39,"VerseNumber":27,"Text":"Ke kaloku Sinike umntu kule ‘Kur’ân zonke iintlobo zemizekeliso khon’ukuze bakhumbule"},{"SurahNumber":39,"VerseNumber":28,"Text":"I’Kur’ân yesiArabhu, engenabugoso-goso (kuyo) khon’ukuze baphephe ukungcola uAllâh Abayalele ukuba bakuphephe, baMoyike, benze amaxanduva abo kuYe"},{"SurahNumber":39,"VerseNumber":29,"Text":"uAllâh Wenza umzekeliso: indoda (esisicaka) yabantu abangamahlulelane amaninzi, axambulisanayo nendoda esisicaka senkosi enye kuphela: ingaba (ezi zicaka) zibini ziyafana xa zithelekiswa? Iindumiso mazibe kuAllâh! Kodwa uninzi lwabo alwazi"},{"SurahNumber":39,"VerseNumber":30,"Text":"Inene wena (Muhammad) uza kufa, kanti nabo baza kufa"},{"SurahNumber":39,"VerseNumber":31,"Text":"Ke kaloku ngoMhla woVuko niya kuphikisana phambi kweNkosi yenu"}]}