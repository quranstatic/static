{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":39,"VerseNumber":32,"Text":"Vem är mer orättfärdig än den som sätter ihop lögner om Gud och som, när sanningen slår honom, förnekar den? Är inte helvetet [rätt] tillhåll för dem som förnekar sanningen"},{"SurahNumber":39,"VerseNumber":33,"Text":"Och den som förkunnar sanningen och den som tar emot den och bejakar den, de är de [sant] gudfruktiga"},{"SurahNumber":39,"VerseNumber":34,"Text":"Hos sin Herre skall de finna allt vad de önskar - detta är belöningen till dem som gör det goda och det rätta"},{"SurahNumber":39,"VerseNumber":35,"Text":"och därför skall Gud stryka ut [ur deras bok] deras sämsta handlingar och löna dem efter det bästa de gjorde"},{"SurahNumber":39,"VerseNumber":36,"Text":"RÄCKER Gud inte till för [att försvara] Sin tjänare? Och ändå försöker de skrämma dig med det [som de dyrkar] vid sidan av Honom! Och den Gud låter gå vilse finner ingen som leder honom på rätt väg"},{"SurahNumber":39,"VerseNumber":37,"Text":"men den som Gud vägleder kan ingen leda vilse. Är inte Gud allsmäktig? Har Han inte hämnden i Sin hand"},{"SurahNumber":39,"VerseNumber":38,"Text":"Och om du frågar människorna: \"Vem har skapat himlarna och jorden?\" - svarar de helt visst: \"Gud.\" Säg: \"Har ni övervägt om de som ni anropar i Guds ställe kan avvärja ett ont som Gud vill skall drabba mig? Eller om Han vill bevisa mig Sin nåd, kan de hindra Hans nåd att nå mig?\" Säg: \"Jag behöver ingen utom Gud. Till Honom litar de som söker [ett mäktigt] stöd"},{"SurahNumber":39,"VerseNumber":39,"Text":"Säg: \"Gör nu, mitt folk, vad som står i er makt [för att bekämpa tron]; jag skall göra mitt [för att befästa och utbreda den]! Ni skall [tids nog] få veta"},{"SurahNumber":39,"VerseNumber":40,"Text":"vem [av oss] som skall drabbas av ett förnedrande straff och [i nästa liv] få utstå ett ändlöst lidande"},{"SurahNumber":39,"VerseNumber":41,"Text":"DET ÄR för människornas skull som Vi har uppenbarat Skriften för dig med sanningen. Och den som låter sig vägledas [vägleds] till nytta för sig själv, och den som går vilse, går inte vilse till skada för någon annan än sig själv. Du har inte satts att vaka över dem"},{"SurahNumber":39,"VerseNumber":42,"Text":"Då [människan] dör tar Gud själen till Sig, men om hon inte skall dö, [tar Han den] då hon sover. Han håller kvar den [själ] vars [bärare] skall dö enligt Hans beslut och Han friger de andra till en [av Honom] fastställd tidpunkt. I detta ligger sannerligen budskap till tänkande människor"},{"SurahNumber":39,"VerseNumber":43,"Text":"Och ändå väljer de åt sig medlare [som de tror har en plats] vid Guds sida! Säg: \"[Detta gör ni] fastän de saknar all makt och inte [ens] har förmågan att tänka"},{"SurahNumber":39,"VerseNumber":44,"Text":"Säg: \"All medling är i Guds hand. Han har herraväldet över himlarna och jorden, och ni skall till sist föras åter till Honom"},{"SurahNumber":39,"VerseNumber":45,"Text":"Och när den Ende Guden nämns, erfar de som inte tror på livet efter detta en känsla av obehag i sitt inre, men de gläder sig när de hör dem omtalas [som de vill sätta] vid Hans sida"},{"SurahNumber":39,"VerseNumber":46,"Text":"Säg: \"Herre, min Gud! Himlarnas och jordens Skapare! Du som känner allt det som är dolt för människor och det som de kan bevittna! [En dag] skall Du döma mellan Dina tjänare i allt det som de var oense om"},{"SurahNumber":39,"VerseNumber":47,"Text":"Om de orättfärdiga ägde hela jorden och lika mycket därtill skulle de helt säkert erbjuda det som lösen för att friköpa sig från det svåra lidande [som väntar dem] på Uppståndelsens dag; Gud skall låta dem klart se något som de inte hade räknat med"},{"SurahNumber":39,"VerseNumber":48,"Text":"och det onda de gjorde [i livet] skall bli uppenbart för dem; och det som de då alltid skämtade om skall helt inringa dem"},{"SurahNumber":39,"VerseNumber":49,"Text":"NÄR MÄNNISKAN drabbas av ett ont, anropar hon Oss [om hjälp]; men när Vi skänker henne av Vårt goda, säger hon: \"Detta får jag på grund av min kunskap [och min klokhet].\" Nej, detta [goda] är en prövning, men de flesta inser det inte"},{"SurahNumber":39,"VerseNumber":50,"Text":"Detsamma sade de som levde före dem [och som förnekade sanningen]; men det som de hade förvärvat [i livet] var dem till ingen nytta"},{"SurahNumber":39,"VerseNumber":51,"Text":"och det onda de hade gjort återföll på dem [själva]. Och de som nu begår orätt skall [också] drabbas av det onda de gör, och de kommer inte att kunna sätta sig upp emot [Gud]"},{"SurahNumber":39,"VerseNumber":52,"Text":"Vet de inte, att Gud ger den Han vill riklig, och den [Han vill] knappare utkomst? I detta ligger helt visst budskap till människor som vill tro"},{"SurahNumber":39,"VerseNumber":53,"Text":"SÄG [Muhammad] till Mina tjänare: \"Om ni har gjort orätt mot er själva genom att överträda [Mina bud], misströsta då inte om Guds nåd. Gud förlåter alla synder; Han är Den som ständigt förlåter, Den som ständigt visar barmhärtighet"},{"SurahNumber":39,"VerseNumber":54,"Text":"Vänd åter till Gud och underkasta er Hans vilja innan straffet drabbar er och ni inte [längre] kan få hjälp"},{"SurahNumber":39,"VerseNumber":55,"Text":"Och följ den bästa av de [vägar] som har uppenbarats för er av er Herre, innan Hans straff plötsligt kommer över er, när ni minst anar det"},{"SurahNumber":39,"VerseNumber":56,"Text":"Ingen skall [då] kunna säga: 'Hur ångrar jag inte att jag försummade [lydnaden mot] Gud och att jag vågade göra narr [av de troende]"},{"SurahNumber":39,"VerseNumber":57,"Text":"och ingen säga: 'Om Gud hade väglett mig, skulle jag helt visst ha varit en av de gudfruktiga"},{"SurahNumber":39,"VerseNumber":58,"Text":"och heller ingen säga då han ser straffet: 'Om jag bara fick återvända [till jorden]! [Då] skulle jag vara en av dem som gör det goda och det rätta!'”"},{"SurahNumber":39,"VerseNumber":59,"Text":"[Den som säger något sådant skall få detta svar:] \"Nej, du har fått lyssna till Mina budskap, men du avvisade dem av högmod och nu är du en av dem som förnekar sanningen"},{"SurahNumber":39,"VerseNumber":60,"Text":"Och på Uppståndelsens dag skall du se den dystra uppsynen hos dem som satte ihop lögner om Gud. Är inte helvetet det [rätta] tillhållet för de högmodiga"},{"SurahNumber":39,"VerseNumber":61,"Text":"Men Gud skall rädda dem som fruktar Honom och belöna dem med det högsta goda; ingenting ont skall nå dem och ingen sorg skall tynga dem"},{"SurahNumber":39,"VerseNumber":62,"Text":"GUD är alltings Skapare; Han styr och övervakar allt"},{"SurahNumber":39,"VerseNumber":63,"Text":"Nycklarna till himlarnas och jordens [alla förråd] är i Hans hand - och de som vägrar att tro på Guds budskap, de är förlorarna"},{"SurahNumber":39,"VerseNumber":64,"Text":"Säg [Muhammad]: \"Vill ni, som är utan tro, förmå mig att tillbe någon annan än Gud"},{"SurahNumber":39,"VerseNumber":65,"Text":"Men det har uppenbarats för dig liksom för dina föregångare att om någon sätter medhjälpare vid Guds sida skall allt vad han har åstadkommit [i denna värld] gå om intet och [i nästa liv] skall han höra till förlorarna"},{"SurahNumber":39,"VerseNumber":66,"Text":"Nej, tillbe Gud och tacka [Honom] med de tacksamma"},{"SurahNumber":39,"VerseNumber":67,"Text":"De underskattar sannerligen Gud [som jämför Honom med bilder huggna i sten]! På Uppståndelsens dag skall jorden vara [som] en nypa [grus] för Honom och himlarna skall ligga hoprullade i Hans högra hand. Nej, stor är Han i Sin härlighet, höjd högt över allt vad [människor] sätter vid Hans sida"},{"SurahNumber":39,"VerseNumber":68,"Text":"Och [Domens] basunstötar skall ljuda och alla i himlarna och på jorden - utom de som Gud vill [skona] - skall falla livlösa till marken. Ännu en basunstöt - och de reser sig och får skåda [den nya verkligheten]"},{"SurahNumber":39,"VerseNumber":69,"Text":"Och jorden skall lysa med sin Herres ljus. Och boken [där allas handlingar är upptecknade] skall tas fram och profeterna och [de andra] vittnena tillkallas, och alla skall dömas på en grund av sanning och ingen skall tillfogas orätt"},{"SurahNumber":39,"VerseNumber":70,"Text":"Och var och en skall få den fulla lönen för sina handlingar - Han vet nämligen allt vad de gjorde"},{"SurahNumber":39,"VerseNumber":71,"Text":"Och de som förnekade sanningen skall drivas mot helvetet, skara efter skara, och när de når fram öppnas dess portar och väktarna säger till dem: \"Har inte sändebud ur era egna led kommit och framfört er Herres budskap till er och påmint er om mötet denna Dag?\" Och de skall svara: \"Jo, [så är det].\" Men [Guds] straffdom har oåterkalleligen fallit över förnekarna"},{"SurahNumber":39,"VerseNumber":72,"Text":"och [väktarna] säger: \"Gå in genom helvetets portar - där skall ni förbli till evig tid!\" Usel är den boning [som är förberedd] för dem som syndade av högmod"},{"SurahNumber":39,"VerseNumber":73,"Text":"Och de som fruktade sin Herre skall ledas mot paradiset, skara efter skara, och när de når fram står [redan] dess portar öppna och väktarna säger: \"Fred vare med er, ni goda människor! Stig in [i paradiset]! Här skall ni förbli till evig tid"},{"SurahNumber":39,"VerseNumber":74,"Text":"Och de [saliga] skall säga: \"Låt oss lova och prisa Gud, som har uppfyllt Sitt löfte och gett oss [detta] land till arvedel, [denna] lustgård där vi får slå oss ned var vi har lust!\" Ja, makalös är den belöning [som är förberedd] för dem som arbetar och strävar [för Guds sak]"},{"SurahNumber":39,"VerseNumber":75,"Text":"Och du skall se änglarna omge [Allmaktens] tron med lovsång till sin Herres ära. Och rättvisa domar har fällts och [alla] höjer ropet: \"Allt lov och pris tillkommer Gud, världarnas Herre"},{"SurahNumber":40,"VerseNumber":1,"Text":"Ha meem"},{"SurahNumber":40,"VerseNumber":2,"Text":"UPPENBARELSEN av denna Skrift är Guds verk, den Allsmäktige, den Allvetande"},{"SurahNumber":40,"VerseNumber":3,"Text":"Han som förlåter synd och tar emot ånger, som straffar hårt men låter Sin välsignelse flöda [över de troende]. Ingen gudom finns utom Han; Han är målet för allas färd"},{"SurahNumber":40,"VerseNumber":4,"Text":"INGEN utom de som framhärdar i att förneka sanningen, ifrågasätter Guds uppenbarelser. Men låt dig inte vilseledas [av deras nöjda miner] där de beskäftigt skyndar fram och tillbaka på jorden [för att se till sina intressen]"},{"SurahNumber":40,"VerseNumber":5,"Text":"I gångna tider förnekade Noas folk sanningen och, efter dem, alla de som gaddade sig samman [mot Guds budbärare]; varje folk hade onda anslag mot sitt sändebud och ville gripa honom, och [alla] försökte de med bedrägliga argument bestrida sanningen [i de gudomliga budskapen]. Men till sist ställde Jag dem till svars - och hur fruktansvärt var inte Mitt straff"},{"SurahNumber":40,"VerseNumber":6,"Text":"Så går din Herres oåterkalleliga dom över dem som förnekar sanningen i verkställighet; Elden är deras arvedel"},{"SurahNumber":40,"VerseNumber":7,"Text":"De som bär upp [Guds allmakts] tron och de som omger den och sjunger sin Herres lov är fasta i sin tro på Honom och de ber Honom förlåta de troende [deras synder]: \"Herre, Din nåd och barmhärtighet når överallt och Du omfattar allt med Din kunskap! Förlåt därför dem som visar ånger och följer Din väg, och skona dem från helvetets straff"},{"SurahNumber":40,"VerseNumber":8,"Text":"Och för dem, Herre, som Du har lovat dem, till Edens lustgårdar, tillsammans med de rättfärdiga bland deras fäder och hustrur och efterkommande! Du är den Allsmäktige, den Vise"},{"SurahNumber":40,"VerseNumber":9,"Text":"Och skydda dem och bevara dem [denna Dag] för dåliga handlingar - den som Du då bevarar för [följderna av] dåliga handlingar, har Du visat stor nåd; detta är en lysande seger"},{"SurahNumber":40,"VerseNumber":10,"Text":"Men för dem som förnekade sanningen skall förkunnas: \"Guds avsky för er är djupare än den avsky ni nu känner för er själva, ni som alltid avvisade alla uppmaningar att anta tron"},{"SurahNumber":40,"VerseNumber":11,"Text":"De skall säga: \"Herre! Två gånger har Du låtit oss dö och två gånger har Du kallat oss till liv; finns det en väg ut [ur detta], nu när vi har erkänt våra synder"},{"SurahNumber":40,"VerseNumber":12,"Text":"Och de skall få till svar: \"Detta [drabbar er] därför att ni, då den Ende Guden åkallades, ständigt förnekade [Honom], men då andra [väsen] sattes vid Hans sida, trodde ni [på dem]. Nej, Hans är domen - den Höge, den Väldige"},{"SurahNumber":40,"VerseNumber":13,"Text":"DET ÄR Han som visar er Sina tecken och som sänder ned från skyn det [regn som ger er säd och frukt] för att uppehålla livet; men bara de som har sinnet vänt mot Gud ägnar detta eftertanke"},{"SurahNumber":40,"VerseNumber":14,"Text":"Åkalla därför Gud med ren och uppriktig tro, även om det ses med ovilja av dem som förnekar sanningen"},{"SurahNumber":40,"VerseNumber":15,"Text":"Han, Herren till [Allmaktens] tron, är höjd högt över ranger och grader. Han låter ingivelsens ande stiga ned enligt Sin plan till den Han vill av Sina tjänare för att varna [människorna] att de en Dag skall möta Honom"},{"SurahNumber":40,"VerseNumber":16,"Text":"den Dag då de skall stiga ut [ur sina gravar] och då ingenting hos dem kan hållas dolt för Gud. Vem har det [obestridda] herraväldet denna Dag? Gud, den Ende, Den som härskar över allt med oinskränkt makt"},{"SurahNumber":40,"VerseNumber":17,"Text":"Den Dagen skall var och en få den lön han har förtjänat och ingen orätt skall ske denna Dag; Gud är snar att kalla till räkenskap"},{"SurahNumber":40,"VerseNumber":18,"Text":"Varna dem att den Dag närmar sig då struparna skall snöras samman av ångest; [då] syndarna inte [skall kunna kalla till hjälp] en kär vän och alla förböner skall vara förgäves"},{"SurahNumber":40,"VerseNumber":19,"Text":"Han ser de falska blickarna och Han vet vad som göms i människornas bröst"},{"SurahNumber":40,"VerseNumber":20,"Text":"Och Gud dömer på grundval av sanningen, men de som de anropar vid sidan av Honom fäller inga domar; Gud ensam hör allt, ser allt"},{"SurahNumber":40,"VerseNumber":21,"Text":"Har de aldrig begett sig ut i världen och sett [spåren efter] det slut som blev deras föregångares [i förnekelse av sanningen]? De hade större makt än [dagens förnekare] och [efterlämnade] märkligare minnesmärken på jorden. Men Gud straffade dem för deras synder och ingen kunde skydda dem mot Guds [vrede]"},{"SurahNumber":40,"VerseNumber":22,"Text":"Detta [skedde] därför att sändebuden hade kommit till dem med klara vittnesbörd som de förkastade, och då drabbades de av Guds straff. Han är mäktig och Hans straff är strängt"},{"SurahNumber":40,"VerseNumber":23,"Text":"OCH VI sände Moses med Våra budskap och ett klart bevis på hans myndighet"},{"SurahNumber":40,"VerseNumber":24,"Text":"till Farao och Haman och Qarun, men de sade: \"Han är bara en trollkarl och en lögnare"},{"SurahNumber":40,"VerseNumber":25,"Text":"Och när han kom till dem med den sanning som Vi gett honom, sade de: \"Döda sönerna till dem som är hans bröder i tron och skona deras kvinnor!\" Men [dessa] förnekares onda planer slog fel"},{"SurahNumber":40,"VerseNumber":26,"Text":"Och Farao sade [till stormännen]: \"Låt mig [se till] att Moses dödas; han kan anropa sin Herre [om hjälp]! Jag är rädd att han [annars] förmår oss att anta en ny religion eller stör ordningen i landet och fördärvar sederna"},{"SurahNumber":40,"VerseNumber":27,"Text":"Och Moses sade: \"Jag ber min Herre - [Han är också] er Herre - om skydd mot alla som hindras av sitt högmod från att tro på Räkenskapens dag"},{"SurahNumber":40,"VerseNumber":28,"Text":"Då sade en man som tillhörde Faraos hus, som i hemlighet var troende: ”Vill ni döda en man därför att han säger 'Gud är min Herre'? Han har ju kommit till er från er Herre med klara bevis! Om han ljuger återfaller hans lögner på honom [själv], och om han talar sanning kommer ni att drabbas av något av det som han varnar er för. Gud vägleder inte sådana som förslösar sin själ genom ständiga lögner"},{"SurahNumber":40,"VerseNumber":29,"Text":"Egyptier! Makten är er och i dag har ni landet under er kontroll, men vem räddar oss från Guds straff om det kommer över oss?\"\tFarao sade: \"Jag visar er ingenting annat än det som jag själv ser och jag leder er på den väg som rättrådighet och förnuft anvisar"},{"SurahNumber":40,"VerseNumber":30,"Text":"Men den troende [mannen] sade: \"Egyptier! Jag fruktar för er något lika [fasansfullt] som det som en dag [i det förflutna] drabbade dem som hade gaddat sig samman [mot Guds profeter]"},{"SurahNumber":40,"VerseNumber":31,"Text":"det som drabbade Noas folk och [stammarna] Aad och Thamud och dem som kom efter dem - men Gud vill inte att Hans tjänare lider orätt"},{"SurahNumber":40,"VerseNumber":32,"Text":"Och - egyptier! - jag bävar vid tanken på [det som väntar er] den Dag då ni skall ropa till varandra under klagan och jämmer"},{"SurahNumber":40,"VerseNumber":33,"Text":"den Dag då ni kommer att vilja vända om och fly, utan någon som skyddar er mot Gud. - Den som Gud har låtit gå vilse har ingen som kan leda honom [på rätt väg]"},{"SurahNumber":40,"VerseNumber":34,"Text":"Josef kom på sin tid till er med klara vittnesbörd [om sanningen]; men ni trodde inte på det [budskap] som han framförde till er och fortsatte att tvivla, och när han dog sade ni: 'Efter honom kommer Gud inte att sända fler sändebud.'” Så låter Gud den gå vilse som genom misstro och tvivel förslösar sin själ"},{"SurahNumber":40,"VerseNumber":35,"Text":"Att någon utan grund, utan bevis, sätter Guds uppenbarelser i fråga är djupt förhatligt för Gud och för de troende. Och därför förseglar Gud varje högmodig och självgod översittares hjärta"},{"SurahNumber":40,"VerseNumber":36,"Text":"Och Farao sade: \"Bygg ett högt torn åt mig, Haman; kanske är detta rätt sätt för mig"},{"SurahNumber":40,"VerseNumber":37,"Text":"rätt sätt att nå himlen och göra mig underrättad om Moses gud. - Men jag tror bestämt att han ljuger.\" [Dessa tankar] ledde Farao till tron att hans onda handlingar var goda och nyttiga och spärrade [för honom] den rätta vägen; och Faraos listiga plan [utmynnade] bara i hans egen undergång"},{"SurahNumber":40,"VerseNumber":38,"Text":"Och den troende [mannen] sade: \"Egyptier! Följ mig så skall jag leda er till den raka vägen"},{"SurahNumber":40,"VerseNumber":39,"Text":"Egyptier! Livet i denna värld är [inte mycket mer än] flyktig glädje, men [det som väntar er i] evigheten är bestående"},{"SurahNumber":40,"VerseNumber":40,"Text":"Den som har begått en dålig handling skall få det straff som motsvarar denna handling, men den som gör det goda och det rätta, man eller kvinna, och som är troende skall stiga in i paradiset och skall där få njuta [Guds] gåvor i överflöd"},{"SurahNumber":40,"VerseNumber":41,"Text":"Egyptier! Är det inte märkligt, att medan jag kallar er till [den väg som leder till] saligheten, kallar ni mig till Elden"},{"SurahNumber":40,"VerseNumber":42,"Text":"Ni vill förmå mig att förneka Gud och att sätta vid Hans sida det som för mig är okänt, men jag kallar er [att tro på] den Allsmäktige, Den som förlåter och förlåter på nytt"},{"SurahNumber":40,"VerseNumber":43,"Text":"Det råder inte något tvivel om att det som ni vill förmå mig [att tillbe] inte kan göra anspråk på tillbedjan vare sig i detta eller i nästa liv, och att det är till Gud som vi skall föras åter, och att de som förslösar sina själar har Elden till arvedel"},{"SurahNumber":40,"VerseNumber":44,"Text":"Ni kommer att dra er till minnes vad jag säger! Och jag lägger mitt öde i Guds händer, Gud som inte förlorar någon av Sina tjänare ur sikte"},{"SurahNumber":40,"VerseNumber":45,"Text":"Och Gud skyddade honom för deras onda anslag, men ringen av lidanden slöts kring Faraos anhang"},{"SurahNumber":40,"VerseNumber":46,"Text":"Morgon och afton förs de fram till Elden, och den Dag då den Yttersta stunden är här [skall änglarna säga:] \"För in Faraos anhang [och låt dem utstå] det strängaste av alla straff"},{"SurahNumber":40,"VerseNumber":47,"Text":"OCH DE skall tvista med varandra i Elden och de svaga skall säga till dem som ansåg sig stå över de andra: \"Det var er vi följde; kan ni låta oss slippa en del av Eldens [straff]"},{"SurahNumber":40,"VerseNumber":48,"Text":"Och de som ansåg sig stå över de andra skall svara: \"Vi delar alla samma [straff]; Gud har dömt [Sina] tjänare"},{"SurahNumber":40,"VerseNumber":49,"Text":"Och de som befinner sig i Elden skall säga till helvetets väktare: \"Be till er Herre om lindring i vårt straff, även om det bara är för en dag"},{"SurahNumber":40,"VerseNumber":50,"Text":"[Väktarna] skall säga: \"Kom inte sändebuden till er med klara bevis [om sanningen]?\" [Och de i Elden] skall svara: \"Jo, så förhåller det sig.\" [Och väktarna] skall säga: \"Be då [själva]!\" Men i förnekarnas bön ligger ingenting annat än självbedrägeri"},{"SurahNumber":40,"VerseNumber":51,"Text":"VI SKALL helt visst ge Våra sändebud och de troende [Vår] hjälp både i detta liv och den Dag då vittnena reser sig [för att vittna]"},{"SurahNumber":40,"VerseNumber":52,"Text":"då syndarnas alla ursäkter skall förbli ohörda och nådens dörr slås igen och de skall [förvisas till] en usel boning"},{"SurahNumber":40,"VerseNumber":53,"Text":"Vi gav Moses vägledningens [ljus] och Israels barn fick ta Skriften i arv"},{"SurahNumber":40,"VerseNumber":54,"Text":"som vägledning och en påminnelse till dem som har förstånd"},{"SurahNumber":40,"VerseNumber":55,"Text":"Ha därför tålamod [Muhammad] - Guds löfte är sanning [och Hans ord står fast] - och be Honom förlåta din synd. Och lova och prisa din Herre morgon och afton"},{"SurahNumber":40,"VerseNumber":56,"Text":"Hjärtana hos dem som utan grund, utan bevis, sätter Guds uppenbarelser i fråga, är fyllda av högmod, [ett högmod så stort att] de aldrig kan tillfredsställa det. Tag därför din tillflykt till Gud - Han är Den som hör allt, ser allt"},{"SurahNumber":40,"VerseNumber":57,"Text":"Himlarnas och jordens skapelse är något vida större än skapelsen av människan, men de flesta människor inser inte [att det förhåller sig så]"},{"SurahNumber":40,"VerseNumber":58,"Text":"Och den blinde kan inte jämställas med den seende, liksom den som tror och lever rättskaffens och den som begår orätt inte [kan jämställas]. Det är inte mycket ni ägnar eftertanke åt"},{"SurahNumber":40,"VerseNumber":59,"Text":"Utan tvivel skall den Yttersta stunden komma, men de flesta människor tror inte [på detta]"},{"SurahNumber":40,"VerseNumber":60,"Text":"ER HERRE säger: \"Be till Mig, så skall Jag besvara er [bön]. De som håller sig för goda för att tjäna Mig skall gå med böjt huvud in i helvetet"},{"SurahNumber":40,"VerseNumber":61,"Text":"Det är Gud som för er har skapat natten så att ni skall få vila, och dagen så att ni kan se klart. Ja, Guds nåd flödar sannerligen över människorna, men de flesta av dem är inte tacksamma"},{"SurahNumber":40,"VerseNumber":62,"Text":"Detta är Gud, er Herre, alltings Skapare - det finns ingen gudom utom Han! Hur förvirrade är inte era begrepp"},{"SurahNumber":40,"VerseNumber":63,"Text":"I en sådan begreppsförvirring råkar de som [mot bättre vetande] avvisar Guds budskap"},{"SurahNumber":40,"VerseNumber":64,"Text":"Det är Gud som har gett er jorden som boplats och [rest] himlen som ett valv [över er] och som format er [och gett er] den bästa skapnad och som sörjer för ert livsuppehälle med goda och nyttiga ting. Detta är Gud, er Herre - välsignad vare Gud, världarnas Herre"},{"SurahNumber":40,"VerseNumber":65,"Text":"Han är Levande Gud; det finns ingen gud utom Han. Åkalla Honom med ren och uppriktig tro! Allt lov och pris tillkommer Gud, världarnas Herre"},{"SurahNumber":40,"VerseNumber":66,"Text":"Säg: \"Jag har förbjudits att dyrka dem ni åkallar i Guds ställe - jag har fått klara bevis från min Herre - och jag har befallts att underkasta mig Guds, världarnas Herres, vilja"},{"SurahNumber":40,"VerseNumber":67,"Text":"Det är Han som har skapat er av jord, därefter [skapar Han er] av en droppe säd, därefter av en grodd som sätter sig fast, därefter låter Han er komma till världen som späda barn för att småningom nå full mognad och, till sist, hög ålder - men några av er får dö innan [de når sådan ålder] - så att ert levnadslopp, som [Han har] fastställt, skall fullbordas, och för att ni skall [lära er] att använda ert förstånd"},{"SurahNumber":40,"VerseNumber":68,"Text":"Det är Han som skänker liv och Han som skänker död. När Han beslutar att något skall vara, säger Han endast till det: \"Var!\" - och det är"},{"SurahNumber":40,"VerseNumber":69,"Text":"De som [i sitt högmod] sätter Guds uppenbarelser i fråga, har du inte märkt hur deras tankar leds bort från [den sanna vägledningen]"},{"SurahNumber":40,"VerseNumber":70,"Text":"de som [vågar] förneka Skriften och [likaså] det som Vi uppenbarade för Våra sändebud [i äldre tid]? Men de skall få veta [sanningen]"},{"SurahNumber":40,"VerseNumber":71,"Text":"[den Dag] då de skall bära kragar av järn om halsen och släpas fram i kedjor"},{"SurahNumber":40,"VerseNumber":72,"Text":"[och kastas] i brännhett vatten för att sedan bli bränsle [i helvetets ugnar]"},{"SurahNumber":40,"VerseNumber":73,"Text":"Och de skall tillfrågas: \"Var är nu de som ni [betraktade som gudomligheter med plats]"},{"SurahNumber":40,"VerseNumber":74,"Text":"vid Guds sida?\" Och de skall svara: \"De har lämnat oss i sticket; nej, det som vi förut åkallade existerade över huvud taget inte!\" Så låter Gud förnekarna gå vilse"},{"SurahNumber":40,"VerseNumber":75,"Text":"[Straffet drabbar] er därför att ni i strid med all sanning och rätt gladdes [över det onda som sker] på jorden, och på grund av ert högmod och er egenkärlek"},{"SurahNumber":40,"VerseNumber":76,"Text":"Gå in genom helvetets portar - där skall ni förbli till evig tid, i denna usla bostad för de högmodiga"},{"SurahNumber":40,"VerseNumber":77,"Text":"HA DÄRFÖR tålamod, [Muhammad] - Guds löfte är sanning! Vare sig Vi låter dig se något av det som Vi lovar dessa [förnekare] eller Vi låter dig dö [innan straffet når dem], skall de föras åter till Oss"},{"SurahNumber":40,"VerseNumber":78,"Text":"Vi har sänt ut sändebud före dig; om några av dem har Vi berättat för dig och om andra har Vi inte berättat för dig. Och inget sändebud har fått göra tecken och under annat än med Guds tillåtelse. Men när Guds befallning kommer har den rättvisa domen gått i verkställighet och de som försökte så tvivel om äktheten av Guds uppenbarelser är i samma stund förlorade"},{"SurahNumber":40,"VerseNumber":79,"Text":"Gud har skapat boskapen åt er, för att ni skall [använda] några av dessa [djur] som riddjur och några av dem till föda"},{"SurahNumber":40,"VerseNumber":80,"Text":"De är er också till [annan] nytta, och ni tillgodoser med dem viktiga behov [som utan dem måste eftersättas] - [som] skeppen bär er [över havet] bär de er [på era färder över land]"},{"SurahNumber":40,"VerseNumber":81,"Text":"Ja, Han visar er Sina tecken - vilka av Guds tecken [vill] ni då förneka"},{"SurahNumber":40,"VerseNumber":82,"Text":"Har de aldrig begett sig ut i världen och sett [spåren efter] det slut som blev deras föregångares [i förnekelse av sanningen]? De var talrikare än [de som i dag förnekar den] och hade större makt och [efterlämnade] märkligare minnesmärken på jorden än de. Men ingenting av det som de hade förvärvat [i livet] blev dem till någon nytta"},{"SurahNumber":40,"VerseNumber":83,"Text":"när sändebuden kom till dem med klara bevis pekade de, glada och nöjda [i sin självgodhet], på den kunskap som de [ansåg sig] ha. Men [till sist] överväldigades de av det som de hade brukat skämta om"},{"SurahNumber":40,"VerseNumber":84,"Text":"Och när de fick skåda Vårt straff, sade de: \"Vi tror [nu] på den Ende Guden och vi tar avstånd från det som vi förr satte vid Hans sida"},{"SurahNumber":40,"VerseNumber":85,"Text":"Men den tro de gav uttryck för när de fick se Vårt straff, var dem till ingen nytta - så har Gud alltid gått till väga gentemot Sina tjänare. Och så var de i denna stund förlorade, de som hade förnekat sanningen"},{"SurahNumber":41,"VerseNumber":1,"Text":"HA meem"},{"SurahNumber":41,"VerseNumber":2,"Text":"[DETTA ÄR] uppenbarat av den Nåderike, den Barmhärtige"},{"SurahNumber":41,"VerseNumber":3,"Text":"en Skrift vars budskap är avfattat i en fast och klar förkunnelse på arabiskt språk till nytta för de insiktsfulla"},{"SurahNumber":41,"VerseNumber":4,"Text":"med varsel om hopp och glädje - och med ord till varning. Men de flesta [människor] vänder sig bort och vill inte lyssna [när den läses högt]"},{"SurahNumber":41,"VerseNumber":5,"Text":"och de säger: \"Våra hjärtan är övertäckta så att dina ord inte når fram, och våra öron har täppts till och ett hinder har rests mellan oss och dig. Handla nu [som du anser bäst]; vi skall handla [som vi anser bäst]"},{"SurahNumber":41,"VerseNumber":6,"Text":"Säg [Muhammad]: \"Jag är bara en människa som ni. Men jag vet genom uppenbarelsen att er Gud är den Ende Guden; vänd er därför [i ödmjukhet] till Honom och be om Hans förlåtelse!\" Olyckliga de som sätter medgudar vid Guds sida"},{"SurahNumber":41,"VerseNumber":7,"Text":"de som vägrar att ge åt de fattiga; det är just [dessa människor] som förnekar livet efter detta"},{"SurahNumber":41,"VerseNumber":8,"Text":"De [å andra sidan] som tror och lever ett rättskaffens liv - deras lön skall vara utan ände"},{"SurahNumber":41,"VerseNumber":9,"Text":"SÄG: \"Hur kan ni förneka Honom, som har skapat jorden under två dagar? Och sätta medgudar vid Hans sida? - Han, världarnas Herre"},{"SurahNumber":41,"VerseNumber":10,"Text":"Det är Han som har sänkt ned i den fast förankrade berg, som reser sig högt över dess [yta], och [därefter] har välsignat den och mätt ut [med Sitt mått] allt som skulle [tjäna dess inbyggare till] näring. [Han skapade allt detta] under jämnt fyra dagar - [ett svar] till dem som frågar"},{"SurahNumber":41,"VerseNumber":11,"Text":"Och Han vände sig mot rymden, som var rök, och sade till den och till jorden: \"Kom, villigt eller nödda och tvungna!\" - och de svarade: \"Vi kommer villigt"},{"SurahNumber":41,"VerseNumber":12,"Text":"Och under två dagar skapade och formade Han dem till sju rymder, och anvisade varje rymd dess uppgift. Rymden närmast jorden har Vi smyckat med ljus och gjort säker [mot intrång]. Gud, den Allsmäktige, den Allvetande, har förordnat om allt detta"},{"SurahNumber":41,"VerseNumber":13,"Text":"Men säg, om [lyssnarna] drar sig undan: \"Jag varnar er för en katastrof som den [som förintade stammarna] Aad och Thamud"},{"SurahNumber":41,"VerseNumber":14,"Text":"När sändebuden kom till dem från alla tänkbara håll [och förmanade dem]: \"Dyrka ingen annan än Gud!\" - svarade de: \"Om vår Herre hade velat, skulle Han helt säkert ha sänt änglar [som budbärare så att vi kunde tro på dem]; vi avvisar därför det [budskap med vilket ni påstår att] ni har sänts"},{"SurahNumber":41,"VerseNumber":15,"Text":"[Stammen] Aad uppträdde övermodigt på denna jord utan varje rimligt skäl och skröt: \"Vem är mäktigare än vi?\" - Förstod de inte att Gud, som skapade dem, har större makt än de"},{"SurahNumber":41,"VerseNumber":16,"Text":"och under [några] ödesdigra dagar sände Vi en rasande, iskall stormvind över dem för att låta dem i detta liv smaka ett förnedrande straff; straffet i det kommande livet skall förnedra dem än mer och de skall inte få någon hjälp"},{"SurahNumber":41,"VerseNumber":17,"Text":"Och vad [stammen] Thamud beträffar gav Vi dem vägledning, men de valde att förbli blinda hellre än att vägledas, och till straff för de [onda] handlingar de begick drabbades de av ett förödmjukande och förkrossande slag"},{"SurahNumber":41,"VerseNumber":18,"Text":"Men Vi räddade dem som trodde och fruktade Oss"},{"SurahNumber":41,"VerseNumber":19,"Text":"[Påminn dem om att] Guds fiender en Dag skall fösas i grupper fram mot Elden"},{"SurahNumber":41,"VerseNumber":20,"Text":"och när de nått fram, skall deras öron, deras ögon och deras hud vittna mot dem om vad de gjorde"},{"SurahNumber":41,"VerseNumber":21,"Text":"Och var och en skall fråga sin hud: \"Varför vittnade du mot mig?\" - och den skall svara: \"Gud, som ger alla talets gåva, har [också] gett mig [den]. Det var Han som först skapade dig [och de andra] och till Honom har ni [nu] förts åter"},{"SurahNumber":41,"VerseNumber":22,"Text":"Men ni försökte aldrig dölja [era förehavanden] för att era öron, era ögon och er hud inte skulle kunna vittna mot er, och ni trodde att Gud inte kände till vad ni gjorde"},{"SurahNumber":41,"VerseNumber":23,"Text":"Dessa tankar, som ni tänkte om er Herre, har blivit er undergång; och nu hör ni till förlorarna"},{"SurahNumber":41,"VerseNumber":24,"Text":"Även om de härdar ut förblir Elden icke desto mindre deras boning! Och ber de att få göra bot och bättring skall detta vägras dem"},{"SurahNumber":41,"VerseNumber":25,"Text":"Vi gav dem onda krafter till ständiga följeslagare och de skönmålade för dem det [onda] som de begick och det som de hade i sinnet. Och domen föll över dem lika obönhörligt som den hade fallit över tidigare släkten av osynliga väsen och människor; de hörde till förlorarna"},{"SurahNumber":41,"VerseNumber":26,"Text":"DE SOM framhärdar i att förneka sanningen säger [till sina meningsfränder]: \"Lyssna inte på uppläsningen av Koranen! Nej, [överrösta] den med rop [och skrik] så vinner ni kanske [överhanden]"},{"SurahNumber":41,"VerseNumber":27,"Text":"Vi skall sannerligen låta förnekarna utstå ett strängt straff och Vi skall löna dem efter deras värsta handlingar"},{"SurahNumber":41,"VerseNumber":28,"Text":"Elden är det straff som skall drabba Guds fiender, och där skall de ha sin boning till evig tid - lönen för att de [mot bättre vetande] avvisade Guds budskap"},{"SurahNumber":41,"VerseNumber":29,"Text":"[När förnekarna står framför helvetet] skall de säga: \"Herre! Visa oss dem bland de osynliga väsendena och människorna som ledde oss vilse; [så att] vi kan trampa på dem och göra dem till de uslaste av de usla"},{"SurahNumber":41,"VerseNumber":30,"Text":"De som säger: \"Gud är vår Herre\" och som vill följa den raka vägen, till dem stiger änglarna ned [med hälsningen]: \"Ni skall inte känna någon fruktan och ingen sorg skall tynga er! Tag emot det glada budskapet att paradiset som ni har blivit lovade [väntar er]"},{"SurahNumber":41,"VerseNumber":31,"Text":"Vi är hos er och vakar över er i detta liv och i det liv som skall komma; och där skall allt som era själar längtar efter vara ert och det ni ber om skall ni få"},{"SurahNumber":41,"VerseNumber":32,"Text":"[Detta är] välkomsthälsningen från en förlåtande, barmhärtig Herre"},{"SurahNumber":41,"VerseNumber":33,"Text":"Vem talar ett skönare språk än den som kallar [människorna] till tron på Gud, som lever ett rättskaffens liv och som säger: \"Jag hör till dem som har underkastat sig Guds vilja"},{"SurahNumber":41,"VerseNumber":34,"Text":"Den goda handlingen och den dåliga handlingen kan inte ställas sida vid sida. Jaga bort [den dåliga handlingen] med en bättre - den som var din fiende kan bli din nära vän"},{"SurahNumber":41,"VerseNumber":35,"Text":"Men ingen annan än den som bär [oförrätter] med tålamod finner [styrka] att handla så; bara den lyckligast lottade finner [sådan styrka]"},{"SurahNumber":41,"VerseNumber":36,"Text":"Om Djävulen förleder dig [till vrede], be då Gud beskydda dig; Han är Den som hör allt, vet allt"},{"SurahNumber":41,"VerseNumber":37,"Text":"Bland Hans tecken är natten och dagen, solen och månen. Fall inte ned på ert ansikte inför solen, inte heller inför månen; fall ned i tillbedjan inför Gud som har skapat dem - om det är Honom ni vill dyrka"},{"SurahNumber":41,"VerseNumber":38,"Text":"Om de anser sig för goda att [falla ned inför Gud], finns i din Herres närhet de som prisar Honom natt och dag utan att förtröttas"},{"SurahNumber":41,"VerseNumber":39,"Text":"Och bland Hans tecken är jorden som inför dina ögon ligger torr och död men som, när Vi låter regnet falla, skälver och sväller [av liv]. Han som väcker jorden till detta nya liv är med visshet Densamme som återuppväcker de döda! Gud har allt i Sin makt"},{"SurahNumber":41,"VerseNumber":40,"Text":"DE SOM förvränger eller vantolkar Våra budskap kan inte gömma sig för Oss. Vem är i ett fördelaktigare läge - den som skall kastas i Elden eller den som kommer inför Oss med lugnt [samvete] på Uppståndelsens dag? Handla som ni vill; Han ser vad ni gör"},{"SurahNumber":41,"VerseNumber":41,"Text":"De som förnekar sanningen i denna Påminnelse när den når dem [har ett fruktansvärt straff att vänta]. Den är en Skrift [som övertygar] med väldig kraft"},{"SurahNumber":41,"VerseNumber":42,"Text":"ingen lögn kan komma vid den vare sig öppet eller på hemliga vägar! Nej, den uppenbaras av en allvis Gud, som allt lov och pris tillkommer"},{"SurahNumber":41,"VerseNumber":43,"Text":"Vad de säger till dig [Muhammad] är ingenting annat än det som har sagts till de profeter som gick före dig. Din Herre är Den som ger full förlåtelse, men också Den som straffar med ett plågsamt straff"},{"SurahNumber":41,"VerseNumber":44,"Text":"Om Vi hade uppenbarat denna Koran på ett annat språk än arabiska, skulle de [som nu avvisar den] helt säkert ha sagt: \"Varför har inte dess verser fått en fast och klar avfattning? [Budskap på] ett främmande språk! Och [budbäraren] arab!\" Säg: \"Denna [Skrift] ger alla som vill tro vägledning och bot [mot tvivel och okunnighet]; men för dem som inte vill tro har öronen täppts till och den känns som [en dimma] av blindhet [och elände] - [Koranen blir] för dem [bara] ett rop i ett långt avlägset fjärran"},{"SurahNumber":41,"VerseNumber":45,"Text":"Och Vi gav Moses Skriften, men olika meningar uppstod [bland människorna] om dess innebörd; och om inte din Herre hade beslutat [om uppskov] skulle allt [genast] ha varit avgjort mellan dem. Men [som det nu är] fortsätter de att omge [uppenbarelsen] med sina tvivel och misstankar"},{"SurahNumber":41,"VerseNumber":46,"Text":"DEN SOM handlar rättrådigt har själv gott av det, och den som gör orätt vållar sig själv skada; deras Herre vill inte Sina tjänare ont"}]}