{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":67,"VerseNumber":1,"Text":"منزہ وبرتر ہے وہ جس کے قبضہ میں (سب جہانوں کی ) بادشاہی ہے اور وہ ہر چیز پر پوری طرح قادر ہے"},{"SurahNumber":67,"VerseNumber":2,"Text":"جس نے پیدا کیا ہے موت اور زندگی کو تاکہ وہ تمہیں آزمائے کہ تم میں سے عمل کے لحاظ سے کون بہتر ہے اور وہی دائمی عزت والا، بہت بخشنے والا ہے"},{"SurahNumber":67,"VerseNumber":3,"Text":"جس نے بنائے ہیں سات آسمان اوپر نیچے تمہیں نظر نہیں آئے گا (خداوند) رحمن کی آفرینش میں کوئی خلل۔ ذرا پھر نگاہ اٹھا کر دیکھ، کیا تجھے کوئی رخنہ دکھائی دیتا ہے"},{"SurahNumber":67,"VerseNumber":4,"Text":"پھر بار بار نگاہ ڈالو لوٹ آئے گی تیری طرف (تیری ) نگاہ ناکام ہو کر درآن حالیکہ وہ تھکی ماندی ہوگی"},{"SurahNumber":67,"VerseNumber":5,"Text":"اور بےشک ہم نے قریبی آسمان کو چراغوں سے آراستہ کردیا ہے اور بنادیا ہے انہیں شیاطین کو مار بھگانے کا ذریعہ اور ہم نے تیار کر رکھا ہے ان کے لیے دہکتی آگ کا عذاب"},{"SurahNumber":67,"VerseNumber":6,"Text":"اور جنہوں نے انکار کیا اپنے رب کا ان کے لیے عذاب جہنم ہے اور جہنم بڑی بری لوٹنے کی جگہ ہے"},{"SurahNumber":67,"VerseNumber":7,"Text":"جب وہ اس میں جھونکے جائیں گے تو اس کی زور دار گرج سنیں گے اور وہ جوش مار رہی ہوگی"},{"SurahNumber":67,"VerseNumber":8,"Text":"(ایسا معلوم ہوتا ہے) گویا مارے غضب کے پھٹا چاہتی ہے ۔ جب بھی اس میں کوئی جتھا جھونکا جائے گا تو ان سے دوزخ کے محافظ پوچھیں گے کیا تمہارے پاس کوئی ڈرانے والا نہیں آیا تھا"},{"SurahNumber":67,"VerseNumber":9,"Text":"وہ کہیں گے کیوں نہیں بےشک ہمارے پاس ڈرانے والا آیا تھا پس ہم نے اس کو جھٹلایا اور ہم نے اس کو ( صاف صاف) کہہ دیا کہ اللہ تعالی نے تو کوئی چیز نہیں اتاری۔ تم لوگ کھلی گمراہی میں مبتلا ہو"},{"SurahNumber":67,"VerseNumber":10,"Text":"وہ کہیں گے کاش! ہم ( ان کی نصیحت کو) سنتے اور سمجھتے تو (آج) ہم دوزخیوں میں نہ ہوتے"},{"SurahNumber":67,"VerseNumber":11,"Text":"پس (اس روز) اپنے گناہوں کا اعتراف کریں گے تو پھٹکار ہو اہل جہنم پر"},{"SurahNumber":67,"VerseNumber":12,"Text":"بے شک جو لوگ اپنے رب سے بن دیکھے ڈرتے ہیں ان کے لیے ( اللہ کی ) مغفرت اور اجر عظیم ہے"},{"SurahNumber":67,"VerseNumber":13,"Text":"تم اپنی بات آہستہ کہو یا بلند آواز سے ( اس سے کوئی فرق نہیں پڑتا) بےشک وہ خوب جاننے والا ہے جو کچھ سینوں میں ہے"},{"SurahNumber":67,"VerseNumber":14,"Text":"(نادانو) کیا وہ نہیں جانتا ( بندوں کے احوال کو ) جس نے (انہیں) پیدا کیا ہے وہ بڑا باریک بین، ہر چیز سے باخبر ہے"},{"SurahNumber":67,"VerseNumber":15,"Text":"وہی تو ہے جس نے نرم کردیا ہے تمہارے لیے زمین کو پس (اطمینان سے ) چلو اس کے راستوں پر اور کھاؤ اس کے (دیے ہوئے) رزق سے اور اسی کی طرف تم کو (قبروں سے ) اٹھ کر جانا ہے"},{"SurahNumber":67,"VerseNumber":16,"Text":"کیا تم بےخوف ہوگئے ہو اس سے جو آسمان میں ہے کہ وہ تمہیں زمین میں غرق کردے اور وہ زمین تھر تھر کانپنے لگے"},{"SurahNumber":67,"VerseNumber":17,"Text":"کیا تم بےخوف ہوگئے ہو اس سے جو آسمان میں ہے کہ وہ بھیج دے تم پر پتھر برسانے والی ہوا۔ تب تمہیں پتہ چلے گا کہ میرا ڈرانا کیسا ہوتا ہے"},{"SurahNumber":67,"VerseNumber":18,"Text":"اور جو لوگ ان سے پہلے گزرے انہوں نے بھی جھٹلایا (خود دیکھ لو) کہ (ان پر ) میرا عذاب کتنا سخت تھا"},{"SurahNumber":67,"VerseNumber":19,"Text":"کیا انہوں نے پرندوں کو اپنے اوپر (اڑاتے ) کبھی نہیں دیکھا پھیلائے ہوئے اور کبھی پر سمیٹ بھی لیتے ہیں۔ نہیں روکے ہوئے انہیں کوئی (فضا میں) بجز رحمین کے بےشک وہ ہر چیز کو خوب دیکھنے والا ہے"},{"SurahNumber":67,"VerseNumber":20,"Text":"اے منکرو! کیا تمہارے پاس کوئی ایسا لشکر ہے جو تمہاری مدد کرے ( خداوند) رحمن کے علاوہ بےشک منکرین دھوکا میں مبتلا ہیں۔"},{"SurahNumber":67,"VerseNumber":21,"Text":"کیا کوئی ایسی ہستی ہے جو تمہیں رزق پہنچا سکے اگر اللہ تعالیٰ اپنا رزق بند کرلے لیکن یہ لوگ سرکشی اور حق سے نفرت میں بہت دور نکل گئے ہیں"},{"SurahNumber":67,"VerseNumber":22,"Text":"کیا وہ شخص جو منہ کے بل گرتا پڑتا چلا جا رہا ہے وہ راہ راست پر ہے یا جو سیدھا ہو کر صراط مستقیم پر گامزن ہے"},{"SurahNumber":67,"VerseNumber":23,"Text":"آپ فرمائیے وہی تو ہے جس نے تمہیں پیدا کیا اور تمہارے لیے کان، آنکھیں اور دل بنائے (لیکن) تم بہت کم شکر کیا کرتے ہو"},{"SurahNumber":67,"VerseNumber":24,"Text":"آپ فرمائیے اسی نے تم کو پھیلا دیا ہے زمین میں اور (روز حشر) تم اسی کے پاس جمع کیے جاؤ گے"},{"SurahNumber":67,"VerseNumber":25,"Text":"(کفار ازراہ مذاق) پوچھتے ہیں کہ ( بتاؤ) یہ وعدہ کب پورا ہوگا اگر تم سچے ہو"},{"SurahNumber":67,"VerseNumber":26,"Text":"آپ فرمائیے (اس کا ) علم تو اللہ ہی کے پاس ہے ۔ میں تو محض واضح طور پر خبردار کرنے والا ہوں"},{"SurahNumber":67,"VerseNumber":27,"Text":"پھر جس وقت اسے قریب آتے دیکھیں گے تو کافروں کے چہرے سے بگر جائیں گے اور انہیں کہا جائے گا کہ یہ ہے جس کا تم بار بار مطالبہ کرتے تھے"},{"SurahNumber":67,"VerseNumber":28,"Text":"آپ فرمائیے (اے منکرو!) ذرا غور تو کرو اگر اللہ تعالیٰ مجھے اور جو میرے ساتھ ہیں، کو ہلاک کردے یا ہم پر رحم فرمادے تو کون بچالے گا کافروں کو دردناک عذاب سے"},{"SurahNumber":67,"VerseNumber":29,"Text":"فرمائیے وہ (میرا خالق) بڑا ہی مہربان ہے ہم اسی پر ایمان لائے ہیں اور اسی پر ہم نے توکل کیا ہوا ہے ۔ پس عنقریب تمہیں پتہ چل جائے گا کہ کھلی گمراہی میں کون ہے"},{"SurahNumber":67,"VerseNumber":30,"Text":"آپ پوچھیے اگر کسی صبح تمہارا پانی زمین کی تہہ میں اتر جائے تو تمہیں میٹھا صاف پانی کون لادے گا"},{"SurahNumber":68,"VerseNumber":1,"Text":"ن، قسم ہے قلم کی اور جو کچھ وہ لکھتے ہیں"},{"SurahNumber":68,"VerseNumber":2,"Text":"آپ اپنے رب کے فضل سے مجنون نہیں ہیں"},{"SurahNumber":68,"VerseNumber":3,"Text":"اور یقیناً آپ کے لیے ایسا اجر ہے جو کبھی ختم نہ ہوگا"},{"SurahNumber":68,"VerseNumber":4,"Text":"اور بےشک آپ عظیم الشان خلق کے مالک ہیں"},{"SurahNumber":68,"VerseNumber":5,"Text":"عنقریب آپ بھی دیکھیں گے اور وہ بھی دیکھ لیں گے"},{"SurahNumber":68,"VerseNumber":6,"Text":"کہ تم میں سے (واقعی) مجنون کون ہے"},{"SurahNumber":68,"VerseNumber":7,"Text":"بے شک آپ کا رب خوب جانتا ہے ان کو جو اس کی راہ سے بہک گئے ہیں اور انہیں بھی خوب جانتا ہے جو ہدایت یافتہ ہیں"},{"SurahNumber":68,"VerseNumber":8,"Text":"پس آپ بات نہ مانیں (ان) جھٹلانے والوں کی"},{"SurahNumber":68,"VerseNumber":9,"Text":"وہ تو تمنا کرتے ہیں کہ کہیں آپ نرمی اختیار کریں تو وہ بھی نرم پڑجائیں"},{"SurahNumber":68,"VerseNumber":10,"Text":"اور نہ بات مانیے کسی (جھوٹی) قسمیں کھانے والے ذلیل شخص کی"},{"SurahNumber":68,"VerseNumber":11,"Text":"جو بہت نکتہ چین، چغلیاں کھاتا پھرتا ہے"},{"SurahNumber":68,"VerseNumber":12,"Text":"سخت منع کرنے والا بھلائی سے، حد سے بڑھا ہوا، بڑا بدکار ہے"},{"SurahNumber":68,"VerseNumber":13,"Text":"اکھڑ مزاج ہے، اس کے علاوہ بد اصل ہے"},{"SurahNumber":68,"VerseNumber":14,"Text":"(یہ غرور وسرکشی) اس لیے کہ وہ مالدار اور صاحب اولاد ہے"},{"SurahNumber":68,"VerseNumber":15,"Text":"جب پڑھی جاتی ہیں اس کے سامنے ہماری آیتیں تو کہتا ہے کہ یہ تو پہلے لوگوں کے افسانے ہیں"},{"SurahNumber":68,"VerseNumber":16,"Text":"ہم بہت جلد اس کی سونڈ پر داغ لگائیں گے"},{"SurahNumber":68,"VerseNumber":17,"Text":"ہم نے ان (مکہ والوں کو بھی آزمایا جیسے ہم نے آزمایا تھا باغ والوں کو جب انہوں نے قسم اٹھائی کہ وہ ضرور توڑ لیں گے اس کا پھل صبح سویرے)"},{"SurahNumber":68,"VerseNumber":18,"Text":"اور انہوں نے انشاء اللہ بھی نہ کہا"},{"SurahNumber":68,"VerseNumber":19,"Text":"پس چکر لگا گیا اس باغ پر ایک چکر لگانے والا آپ کے رب کی طرف سے دراں حالیکہ وہ سوئے ہوئے تھے؎"},{"SurahNumber":68,"VerseNumber":20,"Text":"چنانچہ (لہلہاتا) باغ کٹے ہوئے کھیت کی مانند ہوگیا"},{"SurahNumber":68,"VerseNumber":21,"Text":"پھر انہوں نے ایک دوسرے کو ندا دی صبح سویرے"},{"SurahNumber":68,"VerseNumber":22,"Text":"کہ سویرے سویرے اپنے کھیت کی طرف چلو اگر تم پھل توڑنا چاہتے ہو"},{"SurahNumber":68,"VerseNumber":23,"Text":"سو وہ چل پڑے اور ایک دوسرے کو چپکے چپکے کہتے جاتے"},{"SurahNumber":68,"VerseNumber":24,"Text":"کہ (خبردار ) اس باغ میں ہر گز داخل نہ ہو آج تم پر کوئی مسکین"},{"SurahNumber":68,"VerseNumber":25,"Text":"اور تڑکے چلے (یہ سمجھتے ہوئے ) کہ وہ اس ارادہ پر قادر ہیں"},{"SurahNumber":68,"VerseNumber":26,"Text":"پھر جب باغ کو دیکھا تو کہنے لگے (غالبا) ہم راستہ بھول گئے"},{"SurahNumber":68,"VerseNumber":27,"Text":"نہیں نہیں ہماری تو قسمت پھوٹ گئی"},{"SurahNumber":68,"VerseNumber":28,"Text":"ان میں جو زیرک تھا بول اٹھا کہ کیا میں تمہیں کہتا نہ تھا کہ تم ( اس کی ) تسبیح کیوں نہیں کرتے"},{"SurahNumber":68,"VerseNumber":29,"Text":"کہنے لگے پاک ہے ہمارا رب، بےشک ہم ہی ظالم تھے"},{"SurahNumber":68,"VerseNumber":30,"Text":"پھر ایک دوسرے کی طرف منہ کر کے ایک دوسرے کو ملامت کرنے لگے"},{"SurahNumber":68,"VerseNumber":31,"Text":"کہنے لگے تف ہے ہم پر ہم ہی سرکش تھے"},{"SurahNumber":68,"VerseNumber":32,"Text":"امید ہے کہ ہمارا رب ہمیں ( اس کا ) بدلہ دے گا جو بہتر ہوگا اس سے ہم (اب اپنے رب کی طرف رجوع کرنے والے ہیں)"},{"SurahNumber":68,"VerseNumber":33,"Text":"(دیکھ لیا) ایسا ہوتا ہے عذاب اور آخرت کا عذاب تو بہت بڑا ہے کاش! یہ لوگ (اس حقیقت کو) جانتے"},{"SurahNumber":68,"VerseNumber":34,"Text":"بے شک پرہیزگاروں کے لیے اپنے رب کے پاس نعمتوں بھری جنتیں ہیں"},{"SurahNumber":68,"VerseNumber":35,"Text":"کیا ہم فرمانبرداروں کا حال مجرموں کا سا کردیں گے"},{"SurahNumber":68,"VerseNumber":36,"Text":"تمہیں کیا ہوگیا تم کیسے فیصلے کرتے ہو"},{"SurahNumber":68,"VerseNumber":37,"Text":"کیا تمہارے پاس کوئی کتاب ہے جس میں تم یہ پڑھتے ہو"},{"SurahNumber":68,"VerseNumber":38,"Text":"کہ تمہارے لیے اس میں ایسی چیزیں ہیں جن کو تم پسند کرتے ہو"},{"SurahNumber":68,"VerseNumber":39,"Text":"کیا تمہارے لیے قسمیں ہم پر ( لازم ) ہیں جو باقی رہنے والی ہیں قیامت تک کہ تمہیں وہی ملے گا جو تم حکم کرو گے"},{"SurahNumber":68,"VerseNumber":40,"Text":"ان سے پوچھیے ان میں سے کون ان ( بےسروپا) باتوں کا ضامن ہے"},{"SurahNumber":68,"VerseNumber":41,"Text":"کیا ان کے پاس کوئی گواہ ہیں اگر ہیں تو پھر پیش کریں اپنے گواہوں کو اگر وہ سچے ہیں"},{"SurahNumber":68,"VerseNumber":42,"Text":"جس روز پر دہ اٹھایا جائے گا ایک ساق سے تو ان (نابکاروں) کو سجدہ کی دعوت دی جائے گی تو اس وقت وہ سجدہ نہ کرسکیں گے"},{"SurahNumber":68,"VerseNumber":43,"Text":"ندامت سے جھکی ہوں گی ان کی آنکھیں ان پر ذلت چھا رہی ہوگی حالانکہ انہیں (دنیا میں) بلایا جاتا تھا سجدہ کی طرف جبکہ وہ صحیح سلامت تھے"},{"SurahNumber":68,"VerseNumber":44,"Text":"پس ( اے حبیب! ) آپ چھوڑ دیجیے مجھے اور اسے جو اس کتاب کو جھٹلاتا ہے ہم انہیں بتدریج تباہی کی طرف لے جائیں گے اس طرح کہ انہیں علم تک نہ ہوگا"},{"SurahNumber":68,"VerseNumber":45,"Text":"اور میں نے (سر دست) انہیں مہلت دے رکھی میری (خفیہ ) تدبیر بڑی پختہ ہے"},{"SurahNumber":68,"VerseNumber":46,"Text":"آیا آپ ان سے کچھ اجرت مانگتے ہیں پس وہ اس تاوان (کے بوجھ) سے دبے جاتے ہیں"},{"SurahNumber":68,"VerseNumber":47,"Text":"کیا ان کے پاس غیب کی خبر آتی ہے اور وہ اس کو لکھ لیتے ہیں"},{"SurahNumber":68,"VerseNumber":48,"Text":"پس انتظار فرمائیے اپنے رب کے حکم کا اور نہ ہوجائیے مچھلی والے کی مانند جب اس نے پکارا اور وہ غم واندوہ سے بھرا ہوا تھا"},{"SurahNumber":68,"VerseNumber":49,"Text":"اگر اس کی چارہ سازی نہ کرتا اس کے رب کا لطف تو ڈال دیا جاتا اسے چٹیل میدان میں دراں حال کہ اس کی مذمت کی جاتی"},{"SurahNumber":68,"VerseNumber":50,"Text":"پھر چن لیا اس کو اس کے رب نے اور بنا دیا اس کو اپنے نیک بندوں سے"},{"SurahNumber":68,"VerseNumber":51,"Text":"اور یوں معلوم ہوتا ہے کہ کفار پھسلا دیں گے آپ کو اپنی ( بد) نظروں سے جب وہ سنتے ہیں قرآن اور وہ کہتے ہیں کہ یہ تو مجنون ہے"},{"SurahNumber":68,"VerseNumber":52,"Text":"حالانکہ وہ نہیں مگر سارے جہانوں کے لیے وجہ عز وشرف"},{"SurahNumber":69,"VerseNumber":1,"Text":"وہ ہو کر رہنے والی"},{"SurahNumber":69,"VerseNumber":2,"Text":"کیا ہے وہ ہو کر رہنے والی"},{"SurahNumber":69,"VerseNumber":3,"Text":"اور اے مخاطب تم کیا سمجھو وہ ہو کر رہنے والی کیا ہے"},{"SurahNumber":69,"VerseNumber":4,"Text":"جھٹلایا ثمود اور عاد نے ٹکرا کر پاش پاش کرنے والی کو"},{"SurahNumber":69,"VerseNumber":5,"Text":"پس ثمود تو انہیں ہلاک کر دیا گیا سخت چنگھاڑ سے"},{"SurahNumber":69,"VerseNumber":6,"Text":"رہے عاد تو انہیں برباد کردیا گیا آندھی سے جو سخت سرد، بےحد تند تھی"},{"SurahNumber":69,"VerseNumber":7,"Text":"اللہ نے مسلط کردیا اسے ان پر (مسلسل) سات رات اور آٹھ دن تک جو جڑوں سے اکھیڑنے والی تھی تو تو دیکھتا قوم ِ عاد کو ان دنوں کہ وہ گرے پڑے ہیں گویا وہ مڈھ ہیں کھوکھلی کھجور کے"},{"SurahNumber":69,"VerseNumber":8,"Text":"کیا تمہیں نظر آتا ہے ان کا کوئی باقی ماندہ فرد"},{"SurahNumber":69,"VerseNumber":9,"Text":"اور فرعون اور جو اس سے پہلے تھے اور الٹائی جانے والی بستیوں کے باشندوں نے غلطی کا ارتکاب کیا"},{"SurahNumber":69,"VerseNumber":10,"Text":"پس انہوں نے نافرمانی کی اپنے رب کے رسولوں کی تو اللہ نے پکڑ لیا انہیں بڑی سختی سے"},{"SurahNumber":69,"VerseNumber":11,"Text":"ہم نے جب سیلاب حد سے گزر گیا تو تمہیں کشتیوں میں سوار کردیا"},{"SurahNumber":69,"VerseNumber":12,"Text":"تاکہ ہم بنادیں اس واقعہ کو تمہارے لیے یادگار اور محفوظ رکھیں اسے یاد رکھنے والے کان"},{"SurahNumber":69,"VerseNumber":13,"Text":"پھر جب پھونک مار دی جائے گی صور میں ایک بار"},{"SurahNumber":69,"VerseNumber":14,"Text":"اور زمین اور پہاڑوں کو اٹھا کر دفعۃً چور چور کردیا جائے گا"},{"SurahNumber":69,"VerseNumber":15,"Text":"تو اس روز ہونے والا واقعہ ہوجائے گا"},{"SurahNumber":69,"VerseNumber":16,"Text":"اور آسمان پھٹ پڑے گا تو وہ اس دن بالکل بو دا ہوگا"},{"SurahNumber":69,"VerseNumber":17,"Text":"اور فرشتے اس کے کناروں پر مقرر کردیے جائیں گے اور آپ کے رب کے عرش کو اس روز اپنے اوپر آٹھ فرشتوں نے اٹھا رکھا ہوگا"},{"SurahNumber":69,"VerseNumber":18,"Text":"وہ دن جب تم پیش کیے جاؤ گے تمہارا کوئی راز پوشیدہ نہ رہے گا"},{"SurahNumber":69,"VerseNumber":19,"Text":"پس جس کو دے دیا گیا اس کا نامۂ عمل دائیں ہاتھ میں تو وہ (فرط مسرت سے) کہے گا لو پڑھو میرا نامۂ عمل"},{"SurahNumber":69,"VerseNumber":20,"Text":"مجھے یقین تھا کہ میں اپنے حساب کو پہنچوں گا"},{"SurahNumber":69,"VerseNumber":21,"Text":"پس یہ ( خوش نصیب) پسندیدہ زندگی بسر کرے گا"},{"SurahNumber":69,"VerseNumber":22,"Text":"عالیشان جنت میں"},{"SurahNumber":69,"VerseNumber":23,"Text":"جس کے خوشے جھکے ہوں گے"},{"SurahNumber":69,"VerseNumber":24,"Text":"(اذن ملے گا) کھاؤ اور پیو مزے اڑا ؤ یہ ان اعمال کا اجر ہے جو تم نے آگے بھیج دیے گزشتہ دنوں میں"},{"SurahNumber":69,"VerseNumber":25,"Text":"اور جس کو دیا جائے گا اس کا نامہ عمل بائیں ہاتھ میں وہ کہے گا اے کاش ! مجھے نہ دیا جاتا میرا نامۂ عمل"},{"SurahNumber":69,"VerseNumber":26,"Text":"اور میں نہ جانتا میرا حساب کیا ہے"},{"SurahNumber":69,"VerseNumber":27,"Text":"اے کاش! موت نے ہی (میرا) قصہ پاک کردیا ہوتا"},{"SurahNumber":69,"VerseNumber":28,"Text":"آج میرا مال میرے کسی کام نہ آیا"},{"SurahNumber":69,"VerseNumber":29,"Text":"میری بادشاہی بھی فنا ہوگئی"},{"SurahNumber":69,"VerseNumber":30,"Text":"(فرشتوں کو حکم ہوگا) پکڑ لو اس کو اور اس کی گردن میں طوق ڈال دو"},{"SurahNumber":69,"VerseNumber":31,"Text":"پھر اسے دوزخ میں جھونک دو"},{"SurahNumber":69,"VerseNumber":32,"Text":"پھر ستر گز لمبے زنجیر میں اس کو جکڑ دو"},{"SurahNumber":69,"VerseNumber":33,"Text":"بے شک یہ ( بدبخت ) ایمان ن ہں لایا تھا اللہ پر جو بزرگ (وبرتر) ے"},{"SurahNumber":69,"VerseNumber":34,"Text":"اور نہ ترغیب دیتا تھا مسکین کو کھانا کھلانے کی"},{"SurahNumber":69,"VerseNumber":35,"Text":"پس آج یہاں اس کا کوئی دوست نہیں"},{"SurahNumber":69,"VerseNumber":36,"Text":"اور نہ کوئی طعام بجز پیپ کے"},{"SurahNumber":69,"VerseNumber":37,"Text":"جسے کوئی نہیں کھاتا بجز خطاکاروں کے"},{"SurahNumber":69,"VerseNumber":38,"Text":"پس میں قسم کھاتا ہوں ان چیزوں کی جنہیں تم دیکھتے ہو"},{"SurahNumber":69,"VerseNumber":39,"Text":"اور جنہیں تم نہیں دیکھتے"},{"SurahNumber":69,"VerseNumber":40,"Text":"بے شک یہ قول ہے ایک عزت والے رسول کا"},{"SurahNumber":69,"VerseNumber":41,"Text":"اور یہ کسی شاعر کا کلام نہیں (لیکن) تم بہت کم ایمان لاتے ہو"},{"SurahNumber":69,"VerseNumber":42,"Text":"اور نہ ہی یہ کسی کاہن کا قول ہے ۔ تم لوگ بہت کم توجہ کرتے ہو"},{"SurahNumber":69,"VerseNumber":43,"Text":"بلکہ یہ نازل شدہ ہے رب العالمین کا"},{"SurahNumber":69,"VerseNumber":44,"Text":"اگر وہ خود گھڑ کر بعض باتیں ہماری طرف منسوب کرتا"},{"SurahNumber":69,"VerseNumber":45,"Text":"تو ہم اس کا دایاں ہاتھ پکڑ لیتے"},{"SurahNumber":69,"VerseNumber":46,"Text":"پھر ہم کاٹ دیتے اس کی رگِ دل"},{"SurahNumber":69,"VerseNumber":47,"Text":"پھر تم میں سے کوئی بھی (ہمیں) اس سے روکنے والا نہ ہوتا"},{"SurahNumber":69,"VerseNumber":48,"Text":"اور بےشک یہ تو ایک نصیحت ہے پرہیزگاروں کے لیے"},{"SurahNumber":69,"VerseNumber":49,"Text":"اور ہم خوب جانتے ہیں کہ تم میں سے بعض جھٹلانے والے ہیں"},{"SurahNumber":69,"VerseNumber":50,"Text":"اور یہ بات باعث حسرت ہوگی کفار کے لیے"},{"SurahNumber":69,"VerseNumber":51,"Text":"اور بےشک یہ یقینا حق ہے"},{"SurahNumber":69,"VerseNumber":52,"Text":"پس (اے حبیب! ) آپ تسبیح کیا کریں اپنے رب کی جو عظمت والا ہے"},{"SurahNumber":70,"VerseNumber":1,"Text":"مطالبہ کیا ہے ایک سائل نے ایسے عذاب کا جو ہو کر کر رہے"},{"SurahNumber":70,"VerseNumber":2,"Text":"(وہ سن لے) یہ تیار ہے کفار کے لیے اسے کوئی ٹالنے والا نہیں"},{"SurahNumber":70,"VerseNumber":3,"Text":"یہ اللہ کی طرف سے ہے جو عروج کے زینوں کا مالک ہے"},{"SurahNumber":70,"VerseNumber":4,"Text":"عروج کرتے ہیں فرشتے اور جبریل اللہ کی بارگاہ میں یہ عذاب اس روز ہوگا جس کی مقدار پچاس ہزار برس ہے"},{"SurahNumber":70,"VerseNumber":5,"Text":"(ایسا) صبر کیجیے جو بہت خوبصورت ہو"},{"SurahNumber":70,"VerseNumber":6,"Text":"کفار کو تو یہ بہت دور نظر آتا ہے"},{"SurahNumber":70,"VerseNumber":7,"Text":"(لیکن) ہم اسے قریب دیکھ رہے ہیں"},{"SurahNumber":70,"VerseNumber":8,"Text":"اس روز آسمان پگھلی ہوئی دھات کی مانند ہوگا"},{"SurahNumber":70,"VerseNumber":9,"Text":"اور پہاڑ رنگ برنگی اون کی طرح ہوجائیں گے"},{"SurahNumber":70,"VerseNumber":10,"Text":"اور کوئی جگری دوست کسی جگری دوست کا حال نہ پوچھے گا"},{"SurahNumber":70,"VerseNumber":11,"Text":"دکھائی دیں گے ایک دوسرے کو ہر مجرم تمنا کرے گا کہ کاش! بطور فدیہ دے سکتا آج کے عذاب سے بچنے کے لیے اپنے بیٹوں کو،"},{"SurahNumber":70,"VerseNumber":12,"Text":"اپنی بیوی کو، اپنے بھائی کے ،"},{"SurahNumber":70,"VerseNumber":13,"Text":"اپنے خاندان کو جو (ہر مشکل میں) اسے پناہ دیتا تھا"},{"SurahNumber":70,"VerseNumber":14,"Text":"اور (بس چلے تو) جتنے لوگ زمین میں ہیں سب کو پھر یہ (فدیہ) اس کو بچالے"},{"SurahNumber":70,"VerseNumber":15,"Text":"(لیکن) ایسا ہر گز نہ ہوگا بیشک آگ بھڑک رہی ہوگی"},{"SurahNumber":70,"VerseNumber":16,"Text":"نوچ لے گی گوشت پوست کو"},{"SurahNumber":70,"VerseNumber":17,"Text":"وہ بلائے گی جس نے (حق سے) پیٹھ پھیری اور منہ موڑا تھا"},{"SurahNumber":70,"VerseNumber":18,"Text":"اور مال جمع کرتا رہا پھر اسے سنبھال سنبھال کر رکھتا رہا"},{"SurahNumber":70,"VerseNumber":19,"Text":"بے شک انسان بہت لالچی پیدا ہوا ہے"},{"SurahNumber":70,"VerseNumber":20,"Text":"جب اسے تکلیف پہنچے تو سخت گھبرا جانے والا"},{"SurahNumber":70,"VerseNumber":21,"Text":"اور جب اسے دولت ملے تو حد درجہ بخیل"},{"SurahNumber":70,"VerseNumber":22,"Text":"بجز ان نمازیوں کے"},{"SurahNumber":70,"VerseNumber":23,"Text":"جو اپنی نماز پر پابندی کرتے ہیں"},{"SurahNumber":70,"VerseNumber":24,"Text":"اور وہ جن کے مالوں میں مقرر حق ہے"},{"SurahNumber":70,"VerseNumber":25,"Text":"سائل کے لیے اور محروم کے لیے"},{"SurahNumber":70,"VerseNumber":26,"Text":"اور جو تصدیق کرتے ہیں روزِجزاء کی"},{"SurahNumber":70,"VerseNumber":27,"Text":"اور جو اپنے رب کے عذاب سے ہمیشہ ڈرنے والے ہیں"},{"SurahNumber":70,"VerseNumber":28,"Text":"بے شک ان کے رب کا عذاب نڈر ہونے کی چیز نہیں"},{"SurahNumber":70,"VerseNumber":29,"Text":"اور وہ لوگ جو اپنی شرمگاہوں کی حفاظت کرنے والے ہیں"},{"SurahNumber":70,"VerseNumber":30,"Text":"بجز اپنی بیویوں کے یا اپنی کنیزوں کے تو ان پر کوئی ملامت نہیں"},{"SurahNumber":70,"VerseNumber":31,"Text":"البتہ جو خواہش کریں گے ان کے علاوہ تو وہی لوگ حد سے بڑھنے والے ہیں"},{"SurahNumber":70,"VerseNumber":32,"Text":"اور جو اپنی امانتوں اور عہد وپیمان کی پاسداری کرتے ہیں"},{"SurahNumber":70,"VerseNumber":33,"Text":"اور جو لوگ اپنی گواہیوں پر قائم رہنے والے ہیں"},{"SurahNumber":70,"VerseNumber":34,"Text":"اور جو لوگ اپنی نمازوں کی حفاظت کرتے ہیں"},{"SurahNumber":70,"VerseNumber":35,"Text":"یہی لوگ مکرم (ومحترم) ہوں گے جنتوں میں"},{"SurahNumber":70,"VerseNumber":36,"Text":"پس ان کافروں کو کیا ہو گیا ہے کہ آپ کی طرف ٹکٹکی باندھے بھاگے چلے آرہے ہیں"},{"SurahNumber":70,"VerseNumber":37,"Text":"ایک گروہ دائیں طرف سے اور دوسرا گروہ بائیں طرف سے"},{"SurahNumber":70,"VerseNumber":38,"Text":"(کیا طمع کرتا ہے ان میں سے ہر شخص کہ ایمان وعمل کے بغیر) نعمتوں بھری جنت میں اسے داخل کیا جائے"},{"SurahNumber":70,"VerseNumber":39,"Text":"ہر گز نہیں ہم نے ان کو پیدا کیا ہے اس (مادہ) سے جس کو وہ بھی جانتے ہیں"},{"SurahNumber":70,"VerseNumber":40,"Text":"پس میں قسم کھاتا ہوں مشرقوں اور مغربوں کے رب کی کہ ہم پوری قدرت رکھتے ہیں"},{"SurahNumber":70,"VerseNumber":41,"Text":"کہ ان کے بدلے میں ان سے بہتر لوگ لے آئیں اور ہم ایسا کرنے سے عاجز نہیں"},{"SurahNumber":70,"VerseNumber":42,"Text":"سو آپ رہنے دیجیے انہیں کہ (خرافات میں) مگن رہیں اور کھیلتے کودتے رہیں حتی کہ وہ ملاقات کریں اپنے اس دن سے جس کا ان سے وعدہ کیا گیا ہے"},{"SurahNumber":70,"VerseNumber":43,"Text":"اس روز نکلیں گے (اپنی) قبروں سے جلدی جلدی گویا وہ (اپنے بتوں کے استھانوں کی طرف دوڑے جار ہے ہیں)"},{"SurahNumber":70,"VerseNumber":44,"Text":"جھکی ہوں گی ان کی آنکھیں چھا رہی ہوگی ان پر ذلت یہی وہ دن ہے جس کا ان سے وعدہ کیا گیا تھا"},{"SurahNumber":71,"VerseNumber":1,"Text":"بے شک ہم نے بھیجا نوح کو ان کی قوم کی طرف (اور فرمایا اے نوح!) بروقت خبردار کرو اپنی قوم کو اس سے پہلے کہ نازل ہوجائے ان پر عذاب الیم"},{"SurahNumber":71,"VerseNumber":2,"Text":"آپ نے فرمایا اے میری قوم! میں تمہیں صریح طور پر ڈرانے والا ہوں"},{"SurahNumber":71,"VerseNumber":3,"Text":"کہ عبادت کرو اللہ تعالیٰ کی اور اس سے ڈرو اور میری پیروی کرو"},{"SurahNumber":71,"VerseNumber":4,"Text":"وہ بخش دے گا تمہارے لیے تمہارے گناہ اور مہلت دے گا تمہیں ایک مقررہ میعاد تک بلاشبہ اللہ کا مقررہ وقت جب آجاتا ہے تو اسے مؤخر نہیں کیا جاسکتا کاش! تم (حقیقت کو) جان لیتے"},{"SurahNumber":71,"VerseNumber":5,"Text":"نوح نے عرض کی اے میرے رب! میں نے دعوت اپنی قوم کو رات کے وقت اور دن کے وقت"},{"SurahNumber":71,"VerseNumber":6,"Text":"لیکن میری دعوت کے باعث ان کے فرار (ونفرت) میں ہی اضافہ ہوا"},{"SurahNumber":71,"VerseNumber":7,"Text":"اور جب بھی میں نے انہیں بلایا تاکہ تو ان کو بخش دے (تو ہر بار) انہوں نے اپنی انگلیاں اپنے کانوں میں ٹھونس لیں اور اپنے اوپر لپیٹ لیے اپنے کپڑے اور اڑ گئے (کفر پر ) اور پرلے درجہ کے متکبر بن گئے"},{"SurahNumber":71,"VerseNumber":8,"Text":"پھر (بھی) میں نے ان کو بلند آواز سے دعوت دی"},{"SurahNumber":71,"VerseNumber":9,"Text":"پھر انہیں کھلے بندوں بھی سمجھایا اور چپکے چپکے انہیں (تلقین) کی"},{"SurahNumber":71,"VerseNumber":10,"Text":"پس میں نے کہا (ابھی وقت ہے) معافی مانگ لو اپنے رب سے بےشک وہ بہت بخشنے والا ہے"},{"SurahNumber":71,"VerseNumber":11,"Text":"وہ برسائے گا آسمان سے تم پر موسلا دھار بارش ،"},{"SurahNumber":71,"VerseNumber":12,"Text":"اور مدد فرمائے گا تمہاری اموال اور فرزندوں سے اور بنادے گا تمہارے لیے باغات اور بنادے گا تمہارے لیے نہریں"},{"SurahNumber":71,"VerseNumber":13,"Text":"تمہیں کیا ہوگیا ہے کہ تم پروا نہیں کرتے اللہ کی عظمت وجلال کی"},{"SurahNumber":71,"VerseNumber":14,"Text":"حالانکہ اس نے تمہیں کئی مرحلوں سے گزار کر پیدا کیا ہے"},{"SurahNumber":71,"VerseNumber":15,"Text":"کیا تم نے نہیں دیکھا کہ اللہ نے کیسے پیدا کیا ہے سات آسمانوں کو تہ بہ تہ"},{"SurahNumber":71,"VerseNumber":16,"Text":"اور بنایا ہے چاند کو ان میں روشنی اور بنایا ہے سورج کو (درخشاں) چراغ"},{"SurahNumber":71,"VerseNumber":17,"Text":"اور اللہ نے تم کو زمین سے عجب طرح ا گیا ہے"},{"SurahNumber":71,"VerseNumber":18,"Text":"پھر لوٹا دے گا تمہیں اس میں اور (اسی سے) تمہیں دوبارہ نکالے گا"},{"SurahNumber":71,"VerseNumber":19,"Text":"اور اللہ نے ہی زمین کو تمہارے لیے فرش کی طرح بچھا دیا ہے"},{"SurahNumber":71,"VerseNumber":20,"Text":"تاکہ تم اس کے کھلے راستوں میں چلو"},{"SurahNumber":71,"VerseNumber":21,"Text":"نوح نے عرض کی اے میرے پروردگار ! نہوں نے میری نافرمانی کی اور اس کی پیروی کرتے رہے جس کو نہ بڑھایا اس کے مال اور اولاد نے بجز خسارہ کے"},{"SurahNumber":71,"VerseNumber":22,"Text":"اور انہوں نے بڑے بڑے مکروفریب کیے"},{"SurahNumber":71,"VerseNumber":23,"Text":"اور رئیسوں نے کہا (اے لوگو! نوح کے کہنے پر ) ہر گز نہ چھوڑنا اپنے خداؤں کو اور (خاص طور پر ) ود اور سواع کو مت چھوڑنا اور نہ یغوث ، یعوق اور نسر کو ۔"},{"SurahNumber":71,"VerseNumber":24,"Text":"اور انہوں نے گمراہ کردیا بہت سے لوگوں کو ۔ (الہی!) تو بھی ان کی گمراہی میں اضافہ کردے"},{"SurahNumber":71,"VerseNumber":25,"Text":"اپنی خطاؤں کے باعث انہیں غرق کردیا گیا پھر انہیں آگ میں ڈال دیا گیا پھر انہوں نے نہ پایا اپنے لیے کے سوا کوئی مددگا"},{"SurahNumber":71,"VerseNumber":26,"Text":"اور نوح نے عرض کی اے میرے رب! نہ چھوڑ روئے زمین پر کافروں میں سے کسی کو بستا ہوا"},{"SurahNumber":71,"VerseNumber":27,"Text":"اگر تونے ان میں سے کسی کو چھوڑ دیا تو وہ گمراہ کردیں گے تیرے بندوں کو اور نہ جنیں گے مگر ایسی اولاد بدکار، سخت ناشکر گزار ہوگی"},{"SurahNumber":71,"VerseNumber":28,"Text":"میرے رب! بخش دے مجھے اور میرے والدین کو اور اسے بھی جو میرے گھر میں ایمان کے ساتھ داخل ہوا اور بخش دے سب مومن مردوں اور عورتوں کو اور کفار کی کسی چیز میں اضافہ نہ کر بجز ہلاکت وبربادی کے"},{"SurahNumber":72,"VerseNumber":1,"Text":"آپ فرمائیے میری طرف وحی کی گئی ہے کہ بڑے غور سے سنا ہے (قرآن کو ) جنوں کی ایک جماعت نے پس انہوں نے (جا کر دوسرے جنات کو ) بتایا کہ ہم نے ایک عجیب قرآن سنا ہے"},{"SurahNumber":72,"VerseNumber":2,"Text":"راہ دکھاتا ہے ہدایت کی پس ہم ( دل سے ) اس پر ایمان لے آئے ۔ اور ہم ہرگز شریک نہیں بنائیں گے کسی کو اپنے رب کا"},{"SurahNumber":72,"VerseNumber":3,"Text":"اور بےشک اعلیٰ وارفع ہے ہمارے رب کی شان نہ اس نے کسی کو اپنی بیوی بنایا ہے اور نہ بیٹا"},{"SurahNumber":72,"VerseNumber":4,"Text":"اور (یہ راز بھی کھل گیا کہ ) ہمارے احمق اللہ کے بارے میں ناروا باتیں کہتے رہے"},{"SurahNumber":72,"VerseNumber":5,"Text":"اور ہم تو یہ خیال کیے تھے کہ انسان اور جن اللہ کے بارے میں کبھی جھوٹ نہیں بول سکتے"},{"SurahNumber":72,"VerseNumber":6,"Text":"اور یہ کہ انسانوں میں سے چند مرد پناہ لینے لگے جنات میں سے چند مردوں کی پس انہوں نے بڑھا دیا جنوں کے غرور کو"},{"SurahNumber":72,"VerseNumber":7,"Text":"اور انسانوں بھی یہی گمان کیا جیسے تم گمان کرتے ہو کہ اللہ کسی کو رسول بنا کر مبعوث نہیں کرے گا"},{"SurahNumber":72,"VerseNumber":8,"Text":"اور (سنو!) ہم نے ٹٹولنا چاہا آسمان کو تو ہم نے اس کو سخت پہروں اور شہابوں سے بھرا ہوا پایا"},{"SurahNumber":72,"VerseNumber":9,"Text":"اور پہلے تو ہم بیٹھ جایا کرتے تھے اس کے بعض مقامات پر سننے کے لیے لیکن اب جو (جن) سننے کی کوشش کرے گا تو وہ پائے گا اپنے لیے کسی شہاب کو انتظار میں"},{"SurahNumber":72,"VerseNumber":10,"Text":"اور ہم نہیں سمجھتے (اس کی کیا وجہ ہے) کیا کسی شر کا ارادہ کیا جا رہا ہے زمین کے مکینوں کے بارے میں یا ان کے رب نے ان کو ہدایت دینے کا ارادہ فرمایا ہے"},{"SurahNumber":72,"VerseNumber":11,"Text":"اور ہم میں بعض نیک بھی ہیں اور بعض اور طرح کے ہم بھی تو کئی راستوں پر گامزن ہیں"},{"SurahNumber":72,"VerseNumber":12,"Text":"اور (اب) ہمیں یقین ہوگیا ہے کہ ہم زمین میں بھی اللہ تعالیٰ کو ہر گز عاجز نہیں کرسکتے اور نہ بھاگ کر اسے ہراسکتے ہیں"},{"SurahNumber":72,"VerseNumber":13,"Text":"اور (اے جن بھائیو! ) ہم نے جب پیغام ہدایت سنا تو ہم اس پر ایمان لے آئے، پس جو شخص اپنے رب پر ایمان لاتا ہے تو اسے نہ کسی نقصان کا خوف ہوتا ہے اور نہ ظلم کا"},{"SurahNumber":72,"VerseNumber":14,"Text":"اور بےشک ہم میں سے کچھ تو فرمانبردار ہیں اور کچھ ظالم تو جنہوں نے اسلام قبول کیا تو انہوں نے حق کی راہ تلاش کرلی"},{"SurahNumber":72,"VerseNumber":15,"Text":"اور جو حق سے منحرف ہوتے ہیں تو وہ جہنم کا ایندھن ہیں"},{"SurahNumber":72,"VerseNumber":16,"Text":"اور اگر وہ ثابت قدم رہیں راہ حق پر تو ہم انہیں سیراب کریں گے کثیر پانی سے"},{"SurahNumber":72,"VerseNumber":17,"Text":"تاکہ ہم ان کی آزمائش کریں اس فراوانی سے ۔ اور جو منہ موڑے گا اپنے رب کے ذکر سے تو وہ داخل کرے گا اس فراوانی سے اور جو منہ موڑے گا اپنے رب کے ذکر سے تو وہ داخل کرے گا اسے سخت عذاب میں"},{"SurahNumber":72,"VerseNumber":18,"Text":"اور بےشک سب مسجدیں اللہ کے لیے ہیں پس مت عبادت کرو اللہ کے ساتھ کسی کی"},{"SurahNumber":72,"VerseNumber":19,"Text":"اور جب کھڑا ہوتا ہے اللہ کا (خاص) بندہ تاکہ اس کی عبادت کرے تو لوگ اس پر ہجوم کر کے آجاتے ہیں"},{"SurahNumber":72,"VerseNumber":20,"Text":"آپ فرمائیے میں تو بس اپنے رب کی عبادت کرتا ہوں اور شریک نہیں ٹھہراتا اس کا کسی کو"},{"SurahNumber":72,"VerseNumber":21,"Text":"آپ فرمائیے (اللہ کے اذن کے بغیر) نہ میں تمہیں نقصان پہنچانے کا اختیار رکھتا ہوں اور نہ ہدایت کا"},{"SurahNumber":72,"VerseNumber":22,"Text":"آپ فرمائیے مجھے اللہ تعالیٰ سے کوئی پناہ نہیں دے سکتا اور نہ میں پاسکتا ہوں اس کے بغیر کہیں پناہ"},{"SurahNumber":72,"VerseNumber":23,"Text":"البتہ میرا فرض صرف یہ ہے کہ پہنچا دوں اللہ کے احکام اور اس کے پیغامات پس (اب) جس نے اللہ اور اس کے رسول کی نافرمانی کی ت اس کے لیے جہنم کی آگ ہے جس میں ( یہ نافرمان) ہمیشہ رہیں گے تا ابد"},{"SurahNumber":72,"VerseNumber":24,"Text":"یہاں تک کہ جب وہ دیکھ لیں گے (وہ عذاب) جس کا ان سے وعدہ کیا گیا ہے تو انہیں پتہ چل جائے گا کہ کون ہے جس کا مددگار کمزور ہے اور جس کی تعداد کم ہے"},{"SurahNumber":72,"VerseNumber":25,"Text":"آپ فرمائیے میں ( اپنی سوچ بچار سے) نہیں جانتا کہ وہ دن قریب ہے جس کا تم سے وعدہ کیا گیا ہے یا مقرر کردی ہے اس کے لیے میرے رب نے لمبی مدت"},{"SurahNumber":72,"VerseNumber":26,"Text":"(اللہ تعالی) غیب کو جاننے والا ہے پس وہ آگاہ نہیں کرتا اپنے غیب پر کسی کو"},{"SurahNumber":72,"VerseNumber":27,"Text":"بجز اس رسول کے جس کو اس نے پسند فرمالیا ہو (غیب کی تعلیم کے لیے ) تو مقرر کر دیتا ہے اس رسول کے آگے اور اس کے پیچھے محافظ"},{"SurahNumber":72,"VerseNumber":28,"Text":"تاکہ وہ دیکھ لے کہ انہوں نے اپنے رب کے پیغامات پہنچا دیے ہیں (درحقیقت پہلے ہی) اللہ ان کے حالات کا احاطہ کیے ہوئے ہے اور ہر چیز کا اس نے شمار کر رکھا ہے"},{"SurahNumber":73,"VerseNumber":1,"Text":"اے چادر لپیٹنے والے"},{"SurahNumber":73,"VerseNumber":2,"Text":"رات کو (نماز کے لیے ) قیام فرمایا کیجیے مگر تھوڑا"},{"SurahNumber":73,"VerseNumber":3,"Text":"یعنی نصف رات یا کم کرلیا کریں اس سے بھی تھوڑا سا"},{"SurahNumber":73,"VerseNumber":4,"Text":"یا بڑھا دیا کریں اس پر اور (حسب معمول) خوب ٹھہر ٹھہر کر پڑھا کیجیے قرآن کریم کو"},{"SurahNumber":73,"VerseNumber":5,"Text":"بے شک ہم جلد ہی القا کریں گے آپ پر ایک بھاری کلام"},{"SurahNumber":73,"VerseNumber":6,"Text":"بلاشبہ رات کا قیام (نفس کو) سختی سے روندتا ہے اور بات کو درست کرتا ہے"},{"SurahNumber":73,"VerseNumber":7,"Text":"یقیناً آپ کو دن میں بڑی مصروفیتیں ہیں"},{"SurahNumber":73,"VerseNumber":8,"Text":"اور ذکر کیا کرو اپنے رب کے نام کا اور سب سے کٹ کر اسی کے ہو رہو"},{"SurahNumber":73,"VerseNumber":9,"Text":"مالک ہے شرق وغرب کا اس کے سوا کوئی معبود نہیں پس بنائے رکھیے اسی کو اپنا کارساز"},{"SurahNumber":73,"VerseNumber":10,"Text":"اور صبر کیجیے ان کی (دل آزار) باتوں پر اور ان سے الگ ہوجائیے بڑی خوبصورتی"},{"SurahNumber":73,"VerseNumber":11,"Text":"آپ چھوڑدیں مجھے اور ان جھٹلانے والے مالداروں کو اور انہیں تھوڑی سی مہلت دیں"},{"SurahNumber":73,"VerseNumber":12,"Text":"ہمارے پاس ان کے لیے بھاری بیڑیاں اور بھڑکتی آگ ہے"},{"SurahNumber":73,"VerseNumber":13,"Text":"اور غذا جو گلے میں پھنس جانے والی ہے اور دردناک عذاب"},{"SurahNumber":73,"VerseNumber":14,"Text":"(یہ اس روز) جس دن لرزنے لگیں گے زمین اور پہاڑ اور پہاڑ ریت کے بہتے ٹیلے بن جائیں گے"},{"SurahNumber":73,"VerseNumber":15,"Text":"(اے اہل مکہ!) ہم نے بھیجا ہے تمہاری طرف ایک (عظیم الشان ) رسول تم پر گواہ بنا کر جیسے ہم نے فرعون کی طرف (موسی کو ) رسول بنا کر بھیجا"},{"SurahNumber":73,"VerseNumber":16,"Text":"پس نافرمانی کی فرعون نے رسول کی تو ہم نے اس کو بڑی سختی سے پکڑ لیا"},{"SurahNumber":73,"VerseNumber":17,"Text":"(ذرا سوچو ) کہ تم کیسے بچو گے اگر تم کفر کرتے رہے اس روز جو بچوں کو بوڑھا بنادے گا"},{"SurahNumber":73,"VerseNumber":18,"Text":"(اور ) آسمان پھٹ جائے گا اس (کے ہول ) سے اللہ کا وعدہ تو پورا ہو کر رہے گا"},{"SurahNumber":73,"VerseNumber":19,"Text":"یقینا یہ (قرآن ) نصیحت ہے پس اب جس کا جی چاہے اختیار کرلے اپنے رب کی طرف سیدھا راستہ"},{"SurahNumber":73,"VerseNumber":20,"Text":"بے شک آپ کا رب جانتا ہے کہ آپ (نماز میں) قیام کرتے ہیں کبھی دو تہائی رات کے قریب، کبھی نصف رات اور کبھی تہائی رات اور ایک جماعت ان سے جو آپ کے ساتھ ہیں وہ بھی (یونہی قیام کرتے ہیں اور اللہ تعالی ہی چھوٹا بڑا کرتا ہے رات اور دن کو وہ یہ بھی جانتا ہے کہ تم اس کی طاقت نہیں رکھتے تو اس نے تم پر مہربانی فرمائی پس تم اتنا قرآن پڑھ لیا کرو جتنا تم آسانی سے پڑھ سکتے ہو وہ یہ بھی جانتا ہے کہ تم میں سے کچھ بیمار ہوں گے اور کچھ سفر کرتے ہوں گے زمین میں تلاش کر رہے ہوں گے اللہ کے فضل (رزق حلال کو) اور کچھ لوگ اللہ کی راہ میں لڑتے ہوں گے تو پڑھ لیا کرو قرآن سے جتنا آسان ہو اور نماز قائم کرو اور زکوٰۃ ادا کرو اور اللہ کو قرض حسنہ دیتے رہا کرو اور جو (نیکی) تم آگے بھیجو گے اپنے لیے تو اسے اللہ کے پاس موجود پاؤ گے یہی بہتر ہے اور (اس کا) اجر بہت بڑا ہوگا اور مغفرت طلب کیا کرو اللہ تعالیٰ سے بےشک اللہ تعالیٰ غفور رحیم ہے"},{"SurahNumber":74,"VerseNumber":1,"Text":"اے چادر لپیٹنے والے"},{"SurahNumber":74,"VerseNumber":2,"Text":"اٹھیے اور (لوگوں کو ) ڈرائیے"},{"SurahNumber":74,"VerseNumber":3,"Text":"اور اپنے پروردگار کی بڑائی بیان کیجیے"},{"SurahNumber":74,"VerseNumber":4,"Text":"اور اپنے لباس کو پاک رکھیے"},{"SurahNumber":74,"VerseNumber":5,"Text":"اور بتوں سے (حسب سابق ) دور رہیے"},{"SurahNumber":74,"VerseNumber":6,"Text":"اور کسی پر احسان نہ کیجیے زیادہ لینے کی نیت سے"},{"SurahNumber":74,"VerseNumber":7,"Text":"اور اپنے رب (کی رضا ) کے لیے صبر کیجیے"},{"SurahNumber":74,"VerseNumber":8,"Text":"پھر جب صور پھونکا جائے گا"},{"SurahNumber":74,"VerseNumber":9,"Text":"تو وہ دن بڑا سخت دن ہوگا"},{"SurahNumber":74,"VerseNumber":10,"Text":"کفار پر آسان نہ ہوگا"},{"SurahNumber":74,"VerseNumber":11,"Text":"آپ چھوڑ دیجیے مجھے اور جس کو میں نے تنہا پیدا کیا ہے"},{"SurahNumber":74,"VerseNumber":12,"Text":"اور دے دیا ہے اس کو مال کثیر"},{"SurahNumber":74,"VerseNumber":13,"Text":"اور بیٹے دیے ہیں جو پاس رہنے والے ہیں"},{"SurahNumber":74,"VerseNumber":14,"Text":"اور مہیا کردیا ہے اسے ہر قسم کا سامان"},{"SurahNumber":74,"VerseNumber":15,"Text":"پھر طمع کرتا ہے کہ میں اسے مزید عطا کروں"},{"SurahNumber":74,"VerseNumber":16,"Text":"ہر گز نہیں وہ ہماری آیتوں کا سخت دشمن ہے"},{"SurahNumber":74,"VerseNumber":17,"Text":"میں اسے مجبور کروں گا کہ کٹھن چڑھائی چڑھے"},{"SurahNumber":74,"VerseNumber":18,"Text":"اس نے غور کیا اور پھر ایک بات طے کرلی"},{"SurahNumber":74,"VerseNumber":19,"Text":"اس پر پھٹکار اس نے کتنی بری بات طے کی"},{"SurahNumber":74,"VerseNumber":20,"Text":"اس پر پھر پھٹکار کیسی بری بات اس نے طے کی"},{"SurahNumber":74,"VerseNumber":21,"Text":"پھر دیکھا۔"},{"SurahNumber":74,"VerseNumber":22,"Text":"پھر منہ بسورا اور ترش رو ہوا"},{"SurahNumber":74,"VerseNumber":23,"Text":"پھر پیٹھ پھیریر اور غرور کیا"},{"SurahNumber":74,"VerseNumber":24,"Text":"پھر بولا یہ نہیں ہے مگر جادو جو پہلوں سے چلا آتا ہے"},{"SurahNumber":74,"VerseNumber":25,"Text":"یہ نہیں مگر انسان کا کلام"},{"SurahNumber":74,"VerseNumber":26,"Text":"عنقریب میں اسے جہنم میں جھونکوں گا"},{"SurahNumber":74,"VerseNumber":27,"Text":"اور تو کیا سمجھے کہ جہنم کیا ہے"},{"SurahNumber":74,"VerseNumber":28,"Text":"نہ باقی رکھے اور نہ چھوڑے"},{"SurahNumber":74,"VerseNumber":29,"Text":"جھلسا دینے والی آدمی کی کھال کو"},{"SurahNumber":74,"VerseNumber":30,"Text":"اس پر انیس فرشتے مقرر ہیں"},{"SurahNumber":74,"VerseNumber":31,"Text":"کی تعداد کو مگر آزمائش ان لوگوں کے لیے جنہوں نے کفر کیا تاکہ یقین کرلیں اھل کتاب اور بڑھ جائے اہل ایمان کا ایمان اور نہ شک میں مبتلا ہوں اھل کتاب اور مومن اور تاکہ کہنے لگیں جن کے دلوں میں روگ ہے اور کفار کیا ارادہ کیا ہے اللہ نے اس بیان سے یونہی اللہ تعالی (ایک ہی بات سے) گمراہ کردیاتا ہے جس کو چاہتا ہے اور ہدایت بخشتا ہے جس کو چاہتا ہے اور کوئی نہیں جانتا آپ کے رب کے لشکروں کو بغیر اس کے اور نہیں ہے یہ بیان مگر نصیحت لوگوں کے لیے"},{"SurahNumber":74,"VerseNumber":32,"Text":"ہاں ہاں! چاند کی قسم"},{"SurahNumber":74,"VerseNumber":33,"Text":"اور رات کی قسم جب وہ پیٹھ پھیرنے لگے"},{"SurahNumber":74,"VerseNumber":34,"Text":"اور صبح کی قسم جب روشن ہوجائے"},{"SurahNumber":74,"VerseNumber":35,"Text":"یقیناً دوزخ بڑی آفتوں میں سے ایک آفت ہے"},{"SurahNumber":74,"VerseNumber":36,"Text":"ڈراوا ہے لوگوں کے لیے"},{"SurahNumber":74,"VerseNumber":37,"Text":"ان کے لیے جو تم میں سے آگے بڑھنا چاہتے ہیں یا پیچھے رہنا چاہتے ہیں"},{"SurahNumber":74,"VerseNumber":38,"Text":"ہر نفس اپنے عملوں میں گروی ہے"},{"SurahNumber":74,"VerseNumber":39,"Text":"سوائے اصحاب یمین کے"},{"SurahNumber":74,"VerseNumber":40,"Text":"جو جنتوں میں ہوں گے ، اہل جنت پوچھیں گے"},{"SurahNumber":74,"VerseNumber":41,"Text":"مجرموں سے"},{"SurahNumber":74,"VerseNumber":42,"Text":"کہ کس جرم نے تم کو دوزخ میں داخل کیا"},{"SurahNumber":74,"VerseNumber":43,"Text":"وہ کہیں گے ہم نماز نہیں پڑھا کرتے تھے"},{"SurahNumber":74,"VerseNumber":44,"Text":"اور مسکین کو کھانا بھی نہیں کھلایا کرتے تھے"},{"SurahNumber":74,"VerseNumber":45,"Text":"اور ہم ہرزہ سرائی کرنے والوں کے ساتھ ہرزہ سرائی میں لگے رہتے"},{"SurahNumber":74,"VerseNumber":46,"Text":"اور ہم جھٹلایا کرتے تھے روز جزا کو"},{"SurahNumber":74,"VerseNumber":47,"Text":"یہاں تک کہ ہمیں موت نے آلیا"},{"SurahNumber":74,"VerseNumber":48,"Text":"پس انہیں کوئی فائدہ نہ پہنچائے گی شفاعت کرنے والوں کی شفاعت"},{"SurahNumber":74,"VerseNumber":49,"Text":"پس انہیں کیا ہوگیا ہے کہ وہ اس نصیحت سے روگرداں ہیں"},{"SurahNumber":74,"VerseNumber":50,"Text":"گویا وہ بھڑکے ہوئے جنگلی گدھے ہیں"},{"SurahNumber":74,"VerseNumber":51,"Text":"جو بھاگے جارہے ہیں شیر سے"},{"SurahNumber":74,"VerseNumber":52,"Text":"بلکہ ان میں سے ہر شخص چاہتا ہے کہ ان کو کھلے ہوئے صحیفے دیے جائیں"},{"SurahNumber":74,"VerseNumber":53,"Text":"ایسا ہر گز نہیں ہوگا دراصل وہ آخرت سے ڈرتے ہی نہیں"},{"SurahNumber":74,"VerseNumber":54,"Text":"ہاں ہاں یہ قرآن تو نصیحت ہے"},{"SurahNumber":74,"VerseNumber":55,"Text":"پس جس کا جی چاہے نصیحت حاصل کرے"},{"SurahNumber":74,"VerseNumber":56,"Text":"اور وہ نصیحت قبول نہیں کریں گے بجز اس کے کہ اللہ تعالیٰ چاہے"},{"SurahNumber":75,"VerseNumber":1,"Text":"میں قسم کھتا ہوں روز قیامت کی"},{"SurahNumber":75,"VerseNumber":2,"Text":"اور میں قسم کھاتا ہوں نفس لوامہ کی (کہ حشر ضرور ہوگا)"},{"SurahNumber":75,"VerseNumber":3,"Text":"ایحسب الانسان الن نجمع عظامہ"},{"SurahNumber":75,"VerseNumber":4,"Text":"کیوں نہیں ہم اس پر بھی قادر ہیں کہ ہم اس کی انگلیوں کی پور پور درست کردیں"},{"SurahNumber":75,"VerseNumber":5,"Text":"بلکہ انسان کی خواہش تو یہ ہے کہ آئندہ بھی بدکاریاں کرتا رہے"},{"SurahNumber":75,"VerseNumber":6,"Text":"(ازراہ تمسخر) وہ پوچھتا ہے قیامت کب آئے گی"},{"SurahNumber":75,"VerseNumber":7,"Text":"پھر جب آنکھ خیرہ ہوجائے گی"},{"SurahNumber":75,"VerseNumber":8,"Text":"اور چاند بےنور ہوجائے گا"},{"SurahNumber":75,"VerseNumber":9,"Text":"اور (بے نوری میں) سورج اور چاند یکساں ہوجائیں گے"},{"SurahNumber":75,"VerseNumber":10,"Text":"(اس روز) انسان کہے گا کہ بھاگنے کی جگہ کہاں ہے"},{"SurahNumber":75,"VerseNumber":11,"Text":"ہر گز نہیں ، وہاں کوئی پناہ گاہ نہیں"},{"SurahNumber":75,"VerseNumber":12,"Text":"صرف آپ کے رب کے پاس ہی اس روز ٹھکانا ہوگا"},{"SurahNumber":75,"VerseNumber":13,"Text":"آگاہ کردیا جائے گا انسان کو اس روز جو عمل اس نے پہلے بھیجے اور جو (اثرات ) وہ پیچھے چھوڑ آیا"},{"SurahNumber":75,"VerseNumber":14,"Text":"بلکہ انسان خود بھی اپنے نفس کے احوال پر نظر رکھتا ہے"},{"SurahNumber":75,"VerseNumber":15,"Text":"خواہ وہ زبان سے ہزار بہانے بناتا رہے"},{"SurahNumber":75,"VerseNumber":16,"Text":"(اے حبیب!) آپ حرکت نہ دیں اپنی زبان کو اس کے س اتھ تاکہ آپ جلدی یاد کرلیں اس کو"},{"SurahNumber":75,"VerseNumber":17,"Text":"ہمارے ذمہ ہے اس کو (سینۂ مبارک میں) جمع کرنا اور اس کو پڑھانا"},{"SurahNumber":75,"VerseNumber":18,"Text":"پس جب ہم اسے پڑھیں تو آپ اتباع کریں اسی پڑھنے کا"},{"SurahNumber":75,"VerseNumber":19,"Text":"پھر ہمارے ذمہ ہے اس کو کھول کر بیان کردینا"},{"SurahNumber":75,"VerseNumber":20,"Text":"ہر گز نہیں بلکہ حقیقت یہ ہے کہ تم محبت کرتے ہو جلدی ملنے والی (نعمت ) سے"},{"SurahNumber":75,"VerseNumber":21,"Text":"اور چھوڑ رکھا ہے تم نے آخرت کو"},{"SurahNumber":75,"VerseNumber":22,"Text":"کئی چہرے اس روز تروتازہ ہوں گے"},{"SurahNumber":75,"VerseNumber":23,"Text":"اور اپنے رب کے (انوار جمال) کی طرف دیکھ رہے ہوں گے"},{"SurahNumber":75,"VerseNumber":24,"Text":"اور کئی چہرے اس دن اداس ہوں گے"},{"SurahNumber":75,"VerseNumber":25,"Text":"خیال کرتے ہوں گے کہ ان کے ساتھ کمر توڑ سلوک ہوگا"},{"SurahNumber":75,"VerseNumber":26,"Text":"ہاں ہاں جب جان پہنچے گی ہنسلی تک"},{"SurahNumber":75,"VerseNumber":27,"Text":"اور کہا جائے گا ہے کوئی ، جھاڑ پھونک کرنے والا"},{"SurahNumber":75,"VerseNumber":28,"Text":"اور (مرنے والا) سمجھ لیتا ہے کہ جدائی کی گھڑی آپہنچی"},{"SurahNumber":75,"VerseNumber":29,"Text":"اور لپٹ جاتی ہے ایک پنڈلی دوسری پنڈلی سے"},{"SurahNumber":75,"VerseNumber":30,"Text":"اس دن آپ کے رب کی طرف کوچ ہوتا ہے"},{"SurahNumber":75,"VerseNumber":31,"Text":"(اتنی فہمائش کے باوجود) نہ اس نے تصدیق کی اور نہ نماز پڑھی"},{"SurahNumber":75,"VerseNumber":32,"Text":"بلکہ اس نے (حق کو) جھٹلایا اور اس سے منہ پھیر لیا"},{"SurahNumber":75,"VerseNumber":33,"Text":"پھر گیا گھر کی طرف نخرے کرتا ہوا"},{"SurahNumber":75,"VerseNumber":34,"Text":"تیرا خرابی آ لگی اب آ لگی"},{"SurahNumber":75,"VerseNumber":35,"Text":"پھر تیری خرابی آ لگی اب آ لگی"},{"SurahNumber":75,"VerseNumber":36,"Text":"کیا انسان یہ خیال کرتا ہے کہ اسے مہمل چھوڑ دیا جائے گا"},{"SurahNumber":75,"VerseNumber":37,"Text":"کیا وہ (ابتدا میں) منی کا ایک قطرہ نہ تھا جو (رحم مادر میں) ٹپکایا جاتا ہے"},{"SurahNumber":75,"VerseNumber":38,"Text":"پھر اس سے وہ لوتھڑا بنا پھر اللہ نے اسے بنایا اور اعضا درست کیے"},{"SurahNumber":75,"VerseNumber":39,"Text":"پھر اس سے دو قسمیں بنائیں مرد اور عورت"},{"SurahNumber":75,"VerseNumber":40,"Text":"کیا وہ (اتنی قدرت والا) اس پر قادر نہیں کہ مردوں کو پھر زندہ کردے؟"},{"SurahNumber":76,"VerseNumber":1,"Text":"بے شک گزرا ہے انسان پر زمانہ میں ایک ایسا وقت جبکہ یہ کوئی قابل ذکر چیز نہ تھا"},{"SurahNumber":76,"VerseNumber":2,"Text":"بلاشبہ ہم ہی نے انسان کو پیدا فرمایا ایک مخلوط نطفہ سے تاکہ ہم اس کو آزمائیں پس (اس غرض سے ) ہم نے بنا دیا ہے اس کو سننے والا، دیکھنے والا"},{"SurahNumber":76,"VerseNumber":3,"Text":"ہم نے اسے دکھایا ہے (اپنا) راستہ اب چاہے شکر گزار بنے چاہے احسان فراموش"},{"SurahNumber":76,"VerseNumber":4,"Text":"بے شک ہم نے بالکل تیار کر رکھی ہیں کفار کے لیے زنجیری، طوق اور بھڑکتی آگ"},{"SurahNumber":76,"VerseNumber":5,"Text":"بے شک نیک لوگ پئیں گے (شراب کے ) ایسے جام جن میں آب کافور کی آمیزش ہوگی"},{"SurahNumber":76,"VerseNumber":6,"Text":"(کافور) ایک چشمہ ہے جس سے اللہ کے (وہ) خاص بندے پئیں گے اور جہاں چاہیں گے اسے بہا کر لے جائیں گے"},{"SurahNumber":76,"VerseNumber":7,"Text":"جو پوری کرتے ہیں اپنی منتیں اور ڈرتے ہیں اس دن سے جس کا شر ہر سو پھیلا ہوگا"},{"SurahNumber":76,"VerseNumber":8,"Text":"اور جو کھانا کھلاتے ہیں اللہ کی محبت میں مسکین، یتیم اور قیدی کو"},{"SurahNumber":76,"VerseNumber":9,"Text":"(اور کہتے ہیں) ہم نہیں کھلاتے ہیں اللہ کی رضا کے لیے نہ ہم تم سے کسی اجر کے خواہاں ہیں اور نہ شکریہ کے"},{"SurahNumber":76,"VerseNumber":10,"Text":"ہم ڈرتے ہیں اپنے رب سے اس دن کے لیے جو بڑا ترش (اور) سخت ہے"},{"SurahNumber":76,"VerseNumber":11,"Text":"پس بچالے گا انہیں اللہ تعالیٰ اس دن کے شر سے اور بخش دے گا انہیں چہروں کی تازگی اور دلوں کا سرور"},{"SurahNumber":76,"VerseNumber":12,"Text":"اور مرحمت فرمائے گا انہیں صبر کے بدلے جنت اور ریشمی لباس"},{"SurahNumber":76,"VerseNumber":13,"Text":"وہاں پلنگوں پر تکیہ لگائے بیٹھے ہوں گے نہ نظر آئے گی انہیں وہاں سورج کی تپش اور نہ ٹھرن"},{"SurahNumber":76,"VerseNumber":14,"Text":"اور قریب ہوں گے ان سے اس کے درختوں کے سائے اور میووں کے گچھے جھکے ہوئے لٹک رہے ہوں گے"},{"SurahNumber":76,"VerseNumber":15,"Text":"اور گردش میں ہوں گے ان کے سامنے چاندی کے ظروف اور شیشہ کے چمکدار گلاس"},{"SurahNumber":76,"VerseNumber":16,"Text":"(اور) شیشے بھی وہ جو چاندی کی قسم کے ہوں گے ساقیوں نے انہیں پورے اندازہ سے بھرا ہوگا"},{"SurahNumber":76,"VerseNumber":17,"Text":"اور انہیں پلائے جائیں گے وہاں (ایسی شراب کے) جام جس میں زنجبیل کی آمیزش ہوگی"},{"SurahNumber":76,"VerseNumber":18,"Text":"(یہ زنجبیل) جنت میں ایک چشمہ ہے جس کو سلسلبیل کہا جاتا ہے"},{"SurahNumber":76,"VerseNumber":19,"Text":"اور چکر لگاتے رہیں گے ان کی خدمت میں ایسے بچے جو ایک ہی حالت پر رہیں گے جب تو انہیں دیکھے تو یوں سجھے گویا یہ موتی ہیں جو بکھر گئے ہیں"},{"SurahNumber":76,"VerseNumber":20,"Text":"اور جدھر بھی تم وہاں دیکھو گے تمہیں نعمتیں ہی نعمتیں اور وسیع مملکت نظر آئے گی"},{"SurahNumber":76,"VerseNumber":21,"Text":"ان کے اوپر لباس ہوگا باریک سبز ریشم کا (بنا ہوا) اور اطلس کا اور انہیں چاندی کے کنگن پہنائے جائیں گے اور پلائے گا انہیں ان کا پروردگار نہایت پاکیزہ شراب"},{"SurahNumber":76,"VerseNumber":22,"Text":"(انہیں کہا جائے گا) یہ تمہارا صلہ ہے اور (مبارک ہو) تمہاری کوششیں مقبول ہوئیں"},{"SurahNumber":76,"VerseNumber":23,"Text":"ہم نے ہی (اے حبیب!) آپ پر تھوڑا تھوڑا کر کے کلام نازل کیا"},{"SurahNumber":76,"VerseNumber":24,"Text":"اور اپنے رب کے حم کا انتظار کیجیے اور نہ کہنا مانیے ان میں سے کسی بدکار یا احسان فراموش کا"},{"SurahNumber":76,"VerseNumber":25,"Text":"اور یاد کرتے رہا کرو اپنے رب کے نام کو صبح بھی اور شام بھی"},{"SurahNumber":76,"VerseNumber":26,"Text":"اور رات (کی تنہائیوں میں) بھی اس کو سجدہ کیا کیجیے اور رات کافی وقت اس کی تسبیح کیا کیجیے"},{"SurahNumber":76,"VerseNumber":27,"Text":"بے شک یہ لوگ دنیا سے محبت کرتے ہیں اور پس پشت ڈال رکھا ہے انہوں نے بڑے سخت دن کو"},{"SurahNumber":76,"VerseNumber":28,"Text":"ہم نے ہی ان کو پیدا کیا ہے اور ان کے جوڑ ، بند مضبوط کیے ہیں اور جب ہم چاہیں تو ان کی شکلوں کو بدل کر رکھ دیں"},{"SurahNumber":76,"VerseNumber":29,"Text":"بے شک یہ ایک نصیحت ہے۔ پس جس کا جی چاہے اختیار کر لے اپنے رب کے قرب کا راستہ"},{"SurahNumber":76,"VerseNumber":30,"Text":"اور (اے لوگو!) تم کچھ بھی نہیں چاہ سکتے بجز اس کے کہ اللہ خود چاہے بےشک اللہ تعالی علیم ہے، حکیم ہے"},{"SurahNumber":76,"VerseNumber":31,"Text":"جس کو چاہتا ہے اپنے (دامنِ) رحمت میں داخل کرلیتا ہے اور ظالموں کے لیے تو اس نے تیار کر رکھا ہے دردناک عذاب"},{"SurahNumber":77,"VerseNumber":1,"Text":"(ان ہواؤں کی) قسم جو پے در پے بھیجی جاتی ہیں"},{"SurahNumber":77,"VerseNumber":2,"Text":"پھر ان کی (قسم) جو تند وتیز ہیں"},{"SurahNumber":77,"VerseNumber":3,"Text":"اور ان کی قسم جو بادلوں کو پھیلانے والی ہیں"},{"SurahNumber":77,"VerseNumber":4,"Text":"پھر ان کی جو بادلوں کو پارہ پارہ کرنے والی ہیں"},{"SurahNumber":77,"VerseNumber":5,"Text":"پھر ان کی قسم جو (دلوں میں) ذکر کا القاء کرنے والی ہیں"},{"SurahNumber":77,"VerseNumber":6,"Text":"حجت تمام کرنے کے لیے یا ڈرانے کے لیے"},{"SurahNumber":77,"VerseNumber":7,"Text":"بے شک جس بات کا تم سے وعدہ کیا گیا ہے وہ ضرور ہوکر رہے گی"},{"SurahNumber":77,"VerseNumber":8,"Text":"پس اس وقت جب ستارے بےنور کردیے جائیں گے"},{"SurahNumber":77,"VerseNumber":9,"Text":"اور جب اسمان میں شگاف پڑ جائیں گے"},{"SurahNumber":77,"VerseNumber":10,"Text":"اور جب پہاڑ (خاک بنا کر) اڑا دیے جائیں گے"},{"SurahNumber":77,"VerseNumber":11,"Text":"اور جب رسولوں کو وقت مقررہ پر اکٹھا کیا جائے گا"},{"SurahNumber":77,"VerseNumber":12,"Text":"(تمہیں علم ہے) کس دن کے لیے یہ ملتوی کیا گیا ہے ؟"},{"SurahNumber":77,"VerseNumber":13,"Text":"فیصلہ کے دن کے لیے"},{"SurahNumber":77,"VerseNumber":14,"Text":"(اے مخاطب!) تجھے کیا علم کہ فیصلے کا دن کیسا ہے"},{"SurahNumber":77,"VerseNumber":15,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":16,"Text":"کیا ہم نے ہلاک نہیں کردیا جو ان سے پہلے تھے"},{"SurahNumber":77,"VerseNumber":17,"Text":"پھر ہم ان کے پیچھے پیچھے بھیج دیں گے بعد میں آنے والوں کو"},{"SurahNumber":77,"VerseNumber":18,"Text":"گناہ گاروں کے ساتھ ہم ایسا ہی سلوک کیا کرتے ہیں"},{"SurahNumber":77,"VerseNumber":19,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":20,"Text":"کیا ہم نے تمہیں حقیر پانی سے پیدا نہیں فرمایا"},{"SurahNumber":77,"VerseNumber":21,"Text":"پھر ہم نے رکھ دیا اسے ایک محفوظ جگہ (رحم مادر) میں"},{"SurahNumber":77,"VerseNumber":22,"Text":"ایک معین مدت تک"},{"SurahNumber":77,"VerseNumber":23,"Text":"پھر ہم نے ایک اندازہ ٹھہرایا ، پس ہم کتنے بہتر اندازہ ٹھہرانے والے ہیں"},{"SurahNumber":77,"VerseNumber":24,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":25,"Text":"کیا ہم نے نہیں بنایا زمین کو سمیٹنے والی"},{"SurahNumber":77,"VerseNumber":26,"Text":"(تمہارے ) زندوں اور مردوں کو"},{"SurahNumber":77,"VerseNumber":27,"Text":"اور ہم نے ہی بنادیے اس میں خوب جمے ہوئے اونچے اونچے پہاڑ اور ہم نے ہی تمہیں میٹھا پانی پلایا"},{"SurahNumber":77,"VerseNumber":28,"Text":"تباہی ہوگی اس دن جھٹلانے والوں کے لیے"},{"SurahNumber":77,"VerseNumber":29,"Text":"(انہیں حکم ملے گا) چلو اس (آگ) کی طرف جس کو تم جھٹلایا کرتے تھے"},{"SurahNumber":77,"VerseNumber":30,"Text":"چلو اس سایہ کی طرف جو تین شاخوں والا ہے"},{"SurahNumber":77,"VerseNumber":31,"Text":"نہ وہ سایہ دار ہے اور نہ وہ بچاتا ہے آگ کی لپٹ سے"},{"SurahNumber":77,"VerseNumber":32,"Text":"وہ جہنم پھینک رہی ہوگی بڑے بڑے انگارے جیسے محل"},{"SurahNumber":77,"VerseNumber":33,"Text":"گویا وہ زرد رنگ کے اونٹ ہیں"},{"SurahNumber":77,"VerseNumber":34,"Text":"تباہی ہوگی اس دن جھٹلانے والوں کے لیے"},{"SurahNumber":77,"VerseNumber":35,"Text":"یہ وہ دن ہوگا جس میں نہ وہ بول سکیں گے"},{"SurahNumber":77,"VerseNumber":36,"Text":"اور نہ انہیں اجازت ملے گی کہ وہ کچھ عذر پیش کریں"},{"SurahNumber":77,"VerseNumber":37,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":38,"Text":"(اے کافرو!) یہ فیصلے کا دن ہے (جس میں ) ہم نے تمہیں اور اگلوں کو جمع کردیا ہے"},{"SurahNumber":77,"VerseNumber":39,"Text":"پس اگر تمہارے پاس کوئی چال ہے تو میرے خلاف استعمال کرو"},{"SurahNumber":77,"VerseNumber":40,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":41,"Text":"بے شک پرہیزگار (اللہ کی رحمت کے) سایوں میں اور چشموں میں ہوں گے"},{"SurahNumber":77,"VerseNumber":42,"Text":"اور (ان ) پھلوں میں ہوں گے جن کو وہ پسند کریں گے"},{"SurahNumber":77,"VerseNumber":43,"Text":"(انہیں کہا جائے گا) مزے سے کھاؤ اور پیو ان اعمال کے صلہ میں جو تم کیا کرتے تھے"},{"SurahNumber":77,"VerseNumber":44,"Text":"ہم یونہی صلہ دیا کرتے ہیں نیکو کاروں کو"},{"SurahNumber":77,"VerseNumber":45,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":46,"Text":"(اے منکرو!) اب کھالو اور عیش کرلو تھوڑا سا وقت، بےشک تم مجرم ہو"},{"SurahNumber":77,"VerseNumber":47,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":48,"Text":"اور (آج) جب ان سے کہا جاتا ہے اپنے رب کے سامنے جھکو تو نہیں جھکتے"},{"SurahNumber":77,"VerseNumber":49,"Text":"تباہی ہوگی اس روز جھٹلانے والوں کے لیے"},{"SurahNumber":77,"VerseNumber":50,"Text":"آخر کس بات پر وہ اس کتاب کے بعد ایمان لائیں گے ؟"}]}