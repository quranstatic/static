{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":17,"VerseNumber":1,"Text":"Узвишен нека је Онај Који је у једном часу ноћи превео Свог слугу Мухаммеда од Часне џамије до Далеке џамије, чију смо околину благословили како бисмо му нека знамења Наша показали. Он, уистину, све чује и све види"},{"SurahNumber":17,"VerseNumber":2,"Text":"А Мојсију смо дали Књигу и упутом је Израиљевим синовима учинили и казали: “Поред Мене – Господара другог не узимајте…"},{"SurahNumber":17,"VerseNumber":3,"Text":"о потомци оних које смо са Нојем у лађи превезли!“ Он је, заиста, био слуга захвални"},{"SurahNumber":17,"VerseNumber":4,"Text":"И Ми смо у Књизи објавили Израиљевим синовима: „Ви ћете заиста два пута неред на Земљи да учините и увелико да се охолите.“"},{"SurahNumber":17,"VerseNumber":5,"Text":"Када дође време прве претње, послаћемо против вас Наше слуге жестоке снаге, они ће уздуж и попреко земљу вашу да прегазе, и обећање о казни ће да се испуни"},{"SurahNumber":17,"VerseNumber":6,"Text":"Затим ћемо да вам дамо победу против њих и повећаћемо вам имовину и синове и учинићемо вас бројнијим"},{"SurahNumber":17,"VerseNumber":7,"Text":"Све што чините – чините себи, добро и зло. А кад дође време друге претње, послаћемо их да на лицима вашим тугу и јад оставе и да у Храм као и први пут, поново провале и да све што освоје до темеља поруше"},{"SurahNumber":17,"VerseNumber":8,"Text":"И Господар ће вам се ваш опет смиловати; али ако се вратите нереду, вратићемо се и Ми казни. А Пакао смо за невернике учинили тамницом"},{"SurahNumber":17,"VerseNumber":9,"Text":"Овај Кур’ан води једином исправном путу, и верницима који чине добра дела доноси радосну вест да их чека награда велика"},{"SurahNumber":17,"VerseNumber":10,"Text":"а да смо за оне који у онај свет не верују - припремили болну патњу"},{"SurahNumber":17,"VerseNumber":11,"Text":"Човек и проклиње и благосиља; човек је склон журби и брзим одлукама"},{"SurahNumber":17,"VerseNumber":12,"Text":"И Ми смо ноћ и дан као два знамења учинили: знак ноћи смо уклонили, а знак дана смо учинили видним како бисте могли да тражите благодати свога Господара и да бисте број година знали и да бисте време рачунали - и све смо потанко објаснили"},{"SurahNumber":17,"VerseNumber":13,"Text":"И сваком човеку је сачувано и забележено све што је урадио, а на Судњем дану показаћемо му књигу отворену"},{"SurahNumber":17,"VerseNumber":14,"Text":"“Читај своју књигу, доста ти је данас то што ћеш свој рачун да полажеш!“"},{"SurahNumber":17,"VerseNumber":15,"Text":"Онај који иде Правим путем, од тога ће само он користи имати; а онај ко лута – на своју штету лута, и ниједна душа неће да носи туђе грехе. А Ми ниједан народ нисмо казнили док посланика нисмо послали"},{"SurahNumber":17,"VerseNumber":16,"Text":"Кад хоћемо да уништимо неко насеље, онима који су у њему на раскош навикли наредимо покорност, а они у њему буду непокорни и тако се над њима обистини Реч казне, па га до темеља разрушимо"},{"SurahNumber":17,"VerseNumber":17,"Text":"И колико смо само народа после Ноје уништили! А довољно је то што твој Господар у потпуности зна и види грехе Својих створења"},{"SurahNumber":17,"VerseNumber":18,"Text":"Ономе који жели овај краткотрајни свет, Ми му на њему брзо дајемо - шта хоћемо и коме хоћемо, али ћемо после да му припремимо Пакао, у коме ће да гори презрен и одбачен"},{"SurahNumber":17,"VerseNumber":19,"Text":"А онај ко жели Будући свет и труди се да га заслужи, а верник је, труд ће му хвале вредан бити"},{"SurahNumber":17,"VerseNumber":20,"Text":"Свим људима, и једнима и другима, Господар твој пружа Своје дарове; а дарови твога Господара нису никоме забрањени"},{"SurahNumber":17,"VerseNumber":21,"Text":"Гледај како некима дајемо предност над другима; а на оном свету ће да буде разлика у степенима и предностима, заиста, већа"},{"SurahNumber":17,"VerseNumber":22,"Text":"Не узимај уз Аллаха неког другог бога, па да будеш понижен и без помоћи"},{"SurahNumber":17,"VerseNumber":23,"Text":"Твој Господар заповеда да само Њега обожавате и да родитељима чините доброчинство. Кад једно од њих двоје, или обоје, код тебе доживе старост, не реци им ни: „Уф!“, и не одбиј их од себе, и обраћај им се речима пуним поштовања"},{"SurahNumber":17,"VerseNumber":24,"Text":"Буди према њима пажљив и понизан и реци: “Господару мој, смилуј им се, они су мене, кад сам био дете, неговали!”"},{"SurahNumber":17,"VerseNumber":25,"Text":"Господар ваш најбоље зна шта је у вашим душама: ако будете доброчинитељи, па Аллах ће, заиста, да опрости онима који се кају"},{"SurahNumber":17,"VerseNumber":26,"Text":"Дај своме ближњем његово право, и сиромаху, и путнику, али нипошто не расипај"},{"SurahNumber":17,"VerseNumber":27,"Text":"Заиста су расипници ђавољева браћа, а ђаво је своме Господару итекако незахвалан"},{"SurahNumber":17,"VerseNumber":28,"Text":"А ако немаш ништа да уделиш, јер и сам од Господара свог милост тражиш и њој се надаш, онда им барем коју лепу реч реци"},{"SurahNumber":17,"VerseNumber":29,"Text":"Не држи руку своју стиснуту, а ни посве отворену, па да будеш укорен и да без ичега останеш"},{"SurahNumber":17,"VerseNumber":30,"Text":"Твој Господар, заиста, пружа обилну опскрбу ономе коме хоће, а и ограничава је. Он, уистину, у потпуности зна и види Своја створења"},{"SurahNumber":17,"VerseNumber":31,"Text":"Не убијајте своју децу из страха од сиромаштва, и њих и вас Ми хранимо, њихово убијање је заиста велики грех"},{"SurahNumber":17,"VerseNumber":32,"Text":"И никако се не приближавајте блуду. Заиста је блуд разврат, и ружан пут"},{"SurahNumber":17,"VerseNumber":33,"Text":"И не убијајте никога кога је Аллах забранио, осим када је то законом оправдано! А ако је неко, ни крив ни дужан, убијен, онда његовом наследнику или старатељу дајемо власт, али нека ни он не прекорачује границу у убијању. Он је, заиста, од Бога потпомогнут"},{"SurahNumber":17,"VerseNumber":34,"Text":"И не приближавајте се имовини сирочета, осим ако желите да је унапредите, све док не постане пунолетно. И испуњавајте оно на шта сте се обавезали, јер ће за уговоре заиста да се одговара"},{"SurahNumber":17,"VerseNumber":35,"Text":"Употпуните меру када мерите и вагајте исправном вагом! То је боље и последице су лепше"},{"SurahNumber":17,"VerseNumber":36,"Text":"И не поводи се за оним што не знаш! И слух и вид и разум - за све то ће, заиста, да се одговара"},{"SurahNumber":17,"VerseNumber":37,"Text":"Не ходај по Земљи охоло! Земљу сигурно не можеш да пробијеш ни брда висином да достигнеш"},{"SurahNumber":17,"VerseNumber":38,"Text":"Све су то ружна дела, Господару твоме мрска"},{"SurahNumber":17,"VerseNumber":39,"Text":"То је мудрост коју ти твој Господар објављује. И не сматрај да поред Аллаха постоји друго божанство, да не би био бачен у Пакао, понижен и од милости одбачен"},{"SurahNumber":17,"VerseNumber":40,"Text":"Зар је вас ваш Господар обдарио синовима, а Себи, као кћери, узео анђеле?! Ви, заиста, изговарате крупне речи"},{"SurahNumber":17,"VerseNumber":41,"Text":"У Кур'ану смо мноштво опомена навели да би они поуку извукли, али њима Кур'ан само одбојност повећава"},{"SurahNumber":17,"VerseNumber":42,"Text":"Реци: „Да поред Њега постоји друго божанство, као што они говоре, они би онда потражили пут до Власника Престола.“"},{"SurahNumber":17,"VerseNumber":43,"Text":"Слављен нека је Он и врло високо изнад оног што они говоре"},{"SurahNumber":17,"VerseNumber":44,"Text":"Њега величају седам небеса, и Земља, и они на њима; и не постоји ништа што Га не велича, хвалећи Га; али ви не разумете њихово величање. Он, заиста, не жури са казном и опрашта грехе"},{"SurahNumber":17,"VerseNumber":45,"Text":"А када учиш Кур'ан, између тебе и оних који у Будући свет не верују Ми ставимо невидљиви застор који раздваја"},{"SurahNumber":17,"VerseNumber":46,"Text":"а на њихова срца покриваче да га не би разумели, и учинимо их глувим. И када ти у Кур'ану споменеш свога Господара да је Једини, они из одбојности окрену леђа"},{"SurahNumber":17,"VerseNumber":47,"Text":"Ми добро знамо шта они желе да чују када долазе да те прислушкују, и о чему се сашаптавају кад неправедници говоре: „Ви следите само опчињеног човека!“"},{"SurahNumber":17,"VerseNumber":48,"Text":"Погледај шта о теби они говоре, па онда лутају и не могу да нађу Прави пут"},{"SurahNumber":17,"VerseNumber":49,"Text":"Они говоре: „Зар кад се у кости и прашину претворимо, зар ћемо новим стварањем, заиста, да будемо оживљени?!“"},{"SurahNumber":17,"VerseNumber":50,"Text":"Реци: “Хоћете, и да сте камење или гвожђе"},{"SurahNumber":17,"VerseNumber":51,"Text":"или било какво створење за које мислите да не може да буде оживљено!“ „А ко ће у живот да нас врати?“ Упитаће они. Ти реци: „Онај Који вас је и први пут створио“, а они ће према теби да одмахну главама својим и да упитају: „Када то?“ Ти реци: „Можда убрзо!“"},{"SurahNumber":17,"VerseNumber":52,"Text":"На Дан када вас Он позове, ви ћете са захвалом да Му се одазовете, и помислићете да сте само мало времена на Земљи боравили"},{"SurahNumber":17,"VerseNumber":53,"Text":"И реци Мојим верницима да говоре само лепе речи: јер би ђаво могао посејати непријатељство међу њима, ђаво је, заиста, човеков отворени непријатељ"},{"SurahNumber":17,"VerseNumber":54,"Text":"Господар ваш вас најбоље познаје: ако хоће, Он ће вам се смиловати или ће вас, ако хоће, казнити. И Ми ти нисмо дали власт над њима"},{"SurahNumber":17,"VerseNumber":55,"Text":"Твој Господар најбоље зна оне на небесима и оне на Земљи; Ми смо једне веровеснике над другима одликовали, а Давиду смо Псаламе дали"},{"SurahNumber":17,"VerseNumber":56,"Text":"Реци: “Молите се онима које, поред Њега, сматрате боговима – али вас они неће моћи невоље ослободити нити је изменити.”"},{"SurahNumber":17,"VerseNumber":57,"Text":"Они којима се они моле и сами траже начин како ће што више своме Господару да се приближе, и надају се Његовој милости и плаше се Његове казне. А казне Господара твог свако треба да се чува"},{"SurahNumber":17,"VerseNumber":58,"Text":"И не постоји ниједно насеље које Ми пре Судњег дана нећемо да уништимо или да га тешкој муци изложимо; то је у Књизи одређено"},{"SurahNumber":17,"VerseNumber":59,"Text":"А не шаљемо чуда само зато што древни народи у њих нису поверовали. Семуду смо као видљиво чудо камилу дали, али они у њу нису поверовали. А чуда шаљемо само да застрашимо"},{"SurahNumber":17,"VerseNumber":60,"Text":"И казали смо ти: “Сви су људи у Божјој власти!” А сан који смо ти дали да усниш и дрво уклето, у Кур’ану споменуто, искушење су за људе. Ми их застрашујемо, али њима то само повећава ионако велико безверство"},{"SurahNumber":17,"VerseNumber":61,"Text":"И када смо казали анђелима: „Поклоните се Адаму!“ - Они се сви, осим Сотоне, поклонише. „Зар да се поклоним ономе кога си од глине створио?“ Рече"},{"SurahNumber":17,"VerseNumber":62,"Text":"“Реци ми”, рече онда, “ево овог кога си изнад мене уздигао: ако ме оставиш до Судњег дана сигурно ћу, осим малобројних, над потомством његовим загосподарити.”"},{"SurahNumber":17,"VerseNumber":63,"Text":"“Одлази!” Рече Он. “Теби и онима који се за тобом буду повели следи потпуна казна у Паклу"},{"SurahNumber":17,"VerseNumber":64,"Text":"И заводи гласом својим кога можеш и сакупи против њих своју коњицу и своју пешадију, и имај удела у њиховој имовини и деци, и дај им обећања – а само је обмана то што им ђаво обећава"},{"SurahNumber":17,"VerseNumber":65,"Text":"Ти, заиста, нећеш да имаш никакве власти над Мојим верницима!“ А твој Господар је довољан као заштитник"},{"SurahNumber":17,"VerseNumber":66,"Text":"Господар ваш је Тај Који због вас покреће лађе по мору да бисте трагали за Његовим обиљем. Он је, заиста, према вама милостив"},{"SurahNumber":17,"VerseNumber":67,"Text":"Кад вас на мору невоља задеси, тад нема оних којима се иначе молите, постоји само Он. А кад вас Он на копно спаси, ви окрећете главе – човек је увек незахвалан"},{"SurahNumber":17,"VerseNumber":68,"Text":"Зар сте сигурни да Он неће Земљу да потресе па да вас у њу утера или да неће да пошаље на вас кишу камења, па да онда себи никаквог заштитника не нађете"},{"SurahNumber":17,"VerseNumber":69,"Text":"Или сте можда сигурни да Он неће на море поново да вас изведе, и буру на вас да пошаље и потопи вас због ваше непослушности?! Тада не бисте никога нашли ко би Нас због вас на одговорност позвао"},{"SurahNumber":17,"VerseNumber":70,"Text":"Ми смо Адамовом потомству почаст указали: дали смо им да копном и морем путују, и опскрбили смо их укусним јелима, и дали Смо им посебну предност над многим створењима које смо створили"},{"SurahNumber":17,"VerseNumber":71,"Text":"А на Дан кад позовемо све људе с вођом својим, они којима се књига њихова да у десну руку њихову читаће књигу своју и неће им бити ни колико трун један учињена неправда"},{"SurahNumber":17,"VerseNumber":72,"Text":"онај ко је на овом свету био слеп за истину биће слеп и на Будућем свету и далеко од Правог пута"},{"SurahNumber":17,"VerseNumber":73,"Text":"И замало да те они одврате од онога што ти Ми објављујемо, да би против Нас нешто друго изнео, и тада би те они као пријатеља прихватили"},{"SurahNumber":17,"VerseNumber":74,"Text":"А да те нисмо учинили чврстим, готово да би им се мало приклонио"},{"SurahNumber":17,"VerseNumber":75,"Text":"и тада бисмо ти, заиста, дали да искусиш двоструку патњу у животу и двоструку патњу после смрти; тада не би никога нашао да те од Нас спаси"},{"SurahNumber":17,"VerseNumber":76,"Text":"А они су те толико на Земљи узнемиравали како би те из ње истерали, али тад ни они у њој не би дуго, после тебе, остали…"},{"SurahNumber":17,"VerseNumber":77,"Text":"јер тако је било са свима онима који су посланике протерали, које смо пре тебе послали, и ни ти нећеш наићи на одступање од закона Нашег"},{"SurahNumber":17,"VerseNumber":78,"Text":"Обављај молитву кад сунце с половине неба крене, па до ноћне тмине, и молитву у зору јер молитви у зору многи присуствују"},{"SurahNumber":17,"VerseNumber":79,"Text":"И пробди део ноћи у молитви – то је само твоја дужност; Господар твој ће ти на оном свету хвале достојно место даровати"},{"SurahNumber":17,"VerseNumber":80,"Text":"И реци: “Господару мој, подстакни ме на оно што је исправно и добро за мене, и поштеди ме свега оног у чему је зло за мене, и даруј ми од Себе доказе и снагу која ће ми помоћи!”"},{"SurahNumber":17,"VerseNumber":81,"Text":"И реци: “Дошла је истина, а нестало је лажи – лаж, заиста, нестаје!”"},{"SurahNumber":17,"VerseNumber":82,"Text":"Ми објављујемо у Кур'ану оно што је лек и милост верницима, а неверницима он само повећава пропаст"},{"SurahNumber":17,"VerseNumber":83,"Text":"Кад човеку какву благодат дарујемо, он се окреће и охоло удаљава, а кад га задеси зло, онда очајава"},{"SurahNumber":17,"VerseNumber":84,"Text":"Реци: „Свако на свој начин поступа, а ваш Господар најбоље зна ко је на Правом путу.“"},{"SurahNumber":17,"VerseNumber":85,"Text":"Питају те о души. Реци: “Шта је душа само Господар мој зна, а вама је дато само мало знања.”"},{"SurahNumber":17,"VerseNumber":86,"Text":"А да хоћемо, Ми бисмо учинили да ишчезне оно што смо ти објавили, и ти, после, не би никога нашао ко би ти против Нас помогао"},{"SurahNumber":17,"VerseNumber":87,"Text":"али, твој Господар је према теби милостив и Његова доброта према теби заиста је велика"},{"SurahNumber":17,"VerseNumber":88,"Text":"Реци: „Кад би се сви људи и џинни удружили да саставе један овакав Кур'ан, они, као што је он, не би саставили, па макар једни другима помагали.“"},{"SurahNumber":17,"VerseNumber":89,"Text":"Ми у овом Кур'ану објашњавамо људима свакакве примере, али већина људи никако неће да верује"},{"SurahNumber":17,"VerseNumber":90,"Text":"И говоре: „Нећемо да ти поверујемо све док не учиниш да из земље извор потече"},{"SurahNumber":17,"VerseNumber":91,"Text":"или док не будеш имао врт од палми и лозе, па да кроз њега реке проведеш"},{"SurahNumber":17,"VerseNumber":92,"Text":"или док на нас небо у парчадима не обориш, као што тврдиш; или док нам Аллаха и анђеле не доведеш да их својим очима видимо"},{"SurahNumber":17,"VerseNumber":93,"Text":"или док не будеш имао кућу од злата, или док се на небо не успењеш; а нећемо да верујемо ни да си се успео све док нам не донесеш Књигу да је читамо.“ Реци: „Узвишен нека је мој Господар! Зар ја нисам само човек, посланик?!“"},{"SurahNumber":17,"VerseNumber":94,"Text":"А људе је, кад им је долазила објава, одвраћало од веровања само то што су говорили: „Зар је Бог као посланика послао човека?!“"},{"SurahNumber":17,"VerseNumber":95,"Text":"Реци: „Кад би се на Земљи анђели кретали смирено, Ми бисмо им са неба анђела као посланика послали.“"},{"SurahNumber":17,"VerseNumber":96,"Text":"Реци: “Аллах је довољан сведок мени и вама, јер Он зна и види Своја створења.”"},{"SurahNumber":17,"VerseNumber":97,"Text":"Онај кога Аллах упути - он је упућен, а онога кога на странпутицу одведе, томе, мимо Њега, нећеш да нађеш заштитника. Ми ћемо, на Судњем дану, да их сакупимо, лицем земљи окренуте, слепе, неме и глуве; боравиште њихово биће Пакао; кад год му пламен јења, појачаћемо им огањ"},{"SurahNumber":17,"VerseNumber":98,"Text":"То ће да им буде казна зато што у речи и доказе Наше нису веровали и што су говорили: „Зар кад постанемо кости и прах, зар ћемо као нова створења заиста да будемо оживљени?!“"},{"SurahNumber":17,"VerseNumber":99,"Text":"Зар они не знају да је Аллах, Створитељ небеса и Земље, способан да створи њима сличне и да им је већ одредио час оживљења, у који нема сумње? Али неверници само поричу"},{"SurahNumber":17,"VerseNumber":100,"Text":"Реци: „Да ви поседујете ризнице милости мога Господара, и тада бисте шкртарили из страха да не потрошите; човек је заиста тврдица.“"},{"SurahNumber":17,"VerseNumber":101,"Text":"Ми смо Мојсију девет очигледних знамења дали, па упитај Израиљеве синове кад је њиховим прецима дошао и када му је фараон рекао: „Ја мислим, о Мојсије, да си ти заиста опчињен“"},{"SurahNumber":17,"VerseNumber":102,"Text":"а Мојсије одговори: „Ти знаш да ово није дао нико други него Господар небеса и Земље, као очигледна знамења, и ја мислим да ћеш ти, о фараоне, сигурно да настрадаш.“"},{"SurahNumber":17,"VerseNumber":103,"Text":"Фараон одлучи да их из земље истера, па ми потописмо и њега и све оне који су били са њим"},{"SurahNumber":17,"VerseNumber":104,"Text":"и после тога казасмо Израиљевим синовима: „Населите се у земљи, па кад време Смака света наступи, све ћемо заједно да вас окупимо.“"},{"SurahNumber":17,"VerseNumber":105,"Text":"Ми Кур’ан пун истинске мудрости објављујемо, и на истинит начин се он објављује. А тебе смо послали само зато да радосне вести доносиш и да опомињеш"},{"SurahNumber":17,"VerseNumber":106,"Text":"И као Кур'ан, све део по део га објављујемо да би га ти људима постепено казивао, и према потреби га објављујемо"},{"SurahNumber":17,"VerseNumber":107,"Text":"Реци: “веровали у њега или не веровали, они којима је још пре објављивања његовог дато знање падају лицем на тло кад им се он чита"},{"SurahNumber":17,"VerseNumber":108,"Text":"И говоре: „Узвишен нека је наш Господар, обећање нашег Господара се испунило!“"},{"SurahNumber":17,"VerseNumber":109,"Text":"И падају лицем на тло плачући, и он им увећава страхопоштовање"},{"SurahNumber":17,"VerseNumber":110,"Text":"Реци: „Зовите Га: 'Аллах', или зовите: 'Свемилосни', а како год Га будете звали, Његова су имена најлепша. Не изговарај на сав глас Кур'ан кад молитву обављаш, а и не пригушуј га; нађи средину између тога.“"},{"SurahNumber":17,"VerseNumber":111,"Text":"И реци: „Сва хвала Аллаху Који Себи није узео детета и Који у власти нема сличног, и Коме не треба заштитник због немоћи“ – и истински Га величај"},{"SurahNumber":18,"VerseNumber":1,"Text":"Сва хвала припада Богу Који Свом слуги објављује Књигу, у којој нема искривљености"},{"SurahNumber":18,"VerseNumber":2,"Text":"тачна и потпуна, да тешком казном, коју ће Он дати, упозори, а да вернике који раде добра дела дивном наградом обрадује"},{"SurahNumber":18,"VerseNumber":3,"Text":"У којима ће вечно да бораве"},{"SurahNumber":18,"VerseNumber":4,"Text":"и да упозори оне који говоре: „Аллах има сина.“"},{"SurahNumber":18,"VerseNumber":5,"Text":"О томе они ништа не знају, а ни њихови преци. Како крупна реч излази из њихових уста! Они не говоре осим неистину"},{"SurahNumber":18,"VerseNumber":6,"Text":"Па зар ћеш да уништиш себе од туге за њима, ако они у Кур'ан неће да поверују"},{"SurahNumber":18,"VerseNumber":7,"Text":"Све што је на Земљи Ми смо створили као украс да би искушали људе ко ће од њих боље да се влада"},{"SurahNumber":18,"VerseNumber":8,"Text":"и заиста ћемо Ми све што је на њој у опустошено тло да претворимо"},{"SurahNumber":18,"VerseNumber":9,"Text":"Мислиш ли ти да су само становници Пећине, чија су имена на плочи написана, били чудо међу чудима Нашим"},{"SurahNumber":18,"VerseNumber":10,"Text":"Кад се неколико момака у пећини склонуло па казало: “Господару наш, дај нам Своју милост и пружи нам у овом нашем поступку присебност.”"},{"SurahNumber":18,"VerseNumber":11,"Text":"И Ми смо их у пећини дубоким сном успавали за дуго година"},{"SurahNumber":18,"VerseNumber":12,"Text":"После смо их пробудили како би се видело која ће од две скупине боље оценити колико су времена ту провели"},{"SurahNumber":18,"VerseNumber":13,"Text":"Испричаћемо ти повест њихову – онако како је било. То су били момци, веровали су у Господара свог, а Ми смо им уверење још више учврстили"},{"SurahNumber":18,"VerseNumber":14,"Text":"Оснажили смо били њихова срца кад су се дигли и рекли: „Наш Господар - Господар је небеса и Земље, ми нећемо поред Њега другом богу да се молимо, јер бисмо тада лаж казали"},{"SurahNumber":18,"VerseNumber":15,"Text":"Овај наш народ обожава друга божанства мимо Аллаха, па зашто о њима јасан доказ не донесу? А има ли већег неправедника од онога који о Аллаху износи лаж?!“"},{"SurahNumber":18,"VerseNumber":16,"Text":"Кад напустите њих и оне које мимо Аллаха обожавају, склоните се у пећину, ваш Господар ће Својом милошћу да вас обаспе и припремиће вам све оно што ће да вам буде корисно"},{"SurahNumber":18,"VerseNumber":17,"Text":"И ти си могао видети како Сунце, кад се рађа, обилази пећину с десне стране, а кад залази – заобилази је с леве стране, а они су били у средини њеној. То је доказ Аллахове моћи! Коме Аллах укаже на Прави пут, он ће Правим путем ићи, а кога у заблуду одведе, ти му нећеш наћи заштитника који ће га на Прави пут упутити"},{"SurahNumber":18,"VerseNumber":18,"Text":"И помислио би да су будни, али они су спавали; и Ми смо их превртали сад на десну, сад на леву страну, а пас њихов, опружених предњих шапа, на улазу је лежао; да си их видео, од њих би побегао и страх би те ухватио"},{"SurahNumber":18,"VerseNumber":19,"Text":"И Ми смо их, исто тако, пробудили да би једни друге питали. „Колико сте овде остали?“ Упита један од њих. „Остали смо дан или део дана“, одговорише. „Ваш Господар најбоље зна колико сте остали“, рекоше. „Пошаљите једног од вас са овим вашим сребрењацима у град, па нека види код кога је најчистије јело и нека вам од њега донесе храну и нека буде пажљив, и нека никоме не говори ништа о вама"},{"SurahNumber":18,"VerseNumber":20,"Text":"јер, ако они сазнају за вас, каменоваће вас или ће на силу у своју веру да вас обрате, и тада никад нећете да успете!“"},{"SurahNumber":18,"VerseNumber":21,"Text":"И Ми смо, исто тако, учинили да они за њих сазнају, да би се уверили да је истинито Аллахово обећање и да у час оживљења нема никакве сумње, кад су се између себе о њима расправљали, и рекли: “Саградите на улазу у њу ограду, Господар њихов најбоље зна ко су они.” А онда они до чијих се речи највише држало рекоше: “Направићемо на улазу у њу богомољу!”"},{"SurahNumber":18,"VerseNumber":22,"Text":"Неки ће да кажу: „Била су тројица, пас њихов је био четврти“, а неки ће да говоре: „Била су петорица, пас њихов је био шести“, нагађајући о ономе што не знају, док ће неки да кажу: „Била су седморица, а пас њихов био је осми.“ Реци: „Мој Господар најбоље зна њихов број, само мало њих то зна. Зато не расправљај о њима осим површно и лепо, и не питај о њима никога од њих!“"},{"SurahNumber":18,"VerseNumber":23,"Text":"И ни у ком случају не реци: „Урадићу то сигурно сутра!“"},{"SurahNumber":18,"VerseNumber":24,"Text":"Не додавши: „Ако Аллах да!“ А када заборавиш, сети се свога Господара и реци: “Господар мој ће ме упутити на оно што је боље и корисније од овог.”"},{"SurahNumber":18,"VerseNumber":25,"Text":"А они су остали у пећини својој три стотине година, а ка томе додајте још девет"},{"SurahNumber":18,"VerseNumber":26,"Text":"Реци: “Аллах најбоље зна колико су остали; тајне небеса и Земље једино Он зна. Како Он све види, како Он све чује! Они немају другог заштитника осим Њега, а Он не узима никог у одлукама Својим као судруга.”"},{"SurahNumber":18,"VerseNumber":27,"Text":"А ти казуј из Књиге свога Господара оно што ти се објављује, нико не може да измени Његове речи, и ти осим код Њега, нећеш наћи никакво уточиште"},{"SurahNumber":18,"VerseNumber":28,"Text":"Буди стрпљив уз оне који се своме Господару моле ујутру и навече у жељи за Његовим Лицем, и не окрећи се од њих из жеље за украсима живота на овоме свету, и не слушај онога чије смо срце учинили немарним да Нас слави, који страст своју следи и чији су поступци далеко од разборитости"},{"SurahNumber":18,"VerseNumber":29,"Text":"И реци: „Истина долази од вашег Господара, па ко хоће – нека верује, а ко хоће - нека не верује!' Ми смо неверницима припремили Ватру чији ће пламен да их обухвати са свих страна; ако замоле помоћ, помоћи ће им се течношћу попут растопљене руде која ће лица да испече. Ужасног ли пића и грозног ли боравишта"},{"SurahNumber":18,"VerseNumber":30,"Text":"Оне који буду веровали и добра дела чинили – Ми доиста нећемо допустити да пропадне награда оном који је добра дела чинио"},{"SurahNumber":18,"VerseNumber":31,"Text":"њих сигурно чекају еденски вртови, кроз које теку реке, у њима ће наруквицама од злата да се ките и у зелена одела од свиле и броката облаче, на софама ће у њима да буду наслоњени. Дивне ли награде и величанственог ли боравишта"},{"SurahNumber":18,"VerseNumber":32,"Text":"И наведи им као пример два човека: једном од њих смо дали два врта засађена лозом и опасали смо их палмама, а између њих смо поставили њиве"},{"SurahNumber":18,"VerseNumber":33,"Text":"Оба врта давала су свој плод, ничега није мањкало, а кроз њихову средину смо провели реку"},{"SurahNumber":18,"VerseNumber":34,"Text":"Он је и другог иметка имао. И рече другу свом, док је с њиме разговарао: “Од тебе сам богатији и јачег сам рода!”"},{"SurahNumber":18,"VerseNumber":35,"Text":"И уђе у врт свој незахвалан Господару свом на благодатима, говорећи: “Не мислим да ће овај врт икад пропасти…"},{"SurahNumber":18,"VerseNumber":36,"Text":"и не мислим да ће Смак света икада да дође; а ако будем враћен своме Господару, сигурно ћу да нађем нешто боље од овог мог врта.“"},{"SurahNumber":18,"VerseNumber":37,"Text":"И рече му његов друг, док је са њим разговарао: „Зар не верујеш у Онога Који те је створио од земље, затим од капи семена, и најзад те учинио потпуним човеком"},{"SurahNumber":18,"VerseNumber":38,"Text":"Што се мене тиче, Он је Аллах мој Господар, и ја поред свог Господара не обожавам никога"},{"SurahNumber":18,"VerseNumber":39,"Text":"А зашто ниси, кад си у врт ушао, рекао: 'Машаллах! Сва снага припада само Аллаху!' Ако видиш да је код мене мање богатства и потомства него код тебе"},{"SurahNumber":18,"VerseNumber":40,"Text":"па мој Господар ми може дати бољи врт од твога, а на твој да пошаље казну са неба, па да остане само клизава ледина без ичега"},{"SurahNumber":18,"VerseNumber":41,"Text":"или да му вода у понор оде па да не можеш да је пронађеш никада.“"},{"SurahNumber":18,"VerseNumber":42,"Text":"И пропадоше плодови његови и он поче кршити руке своје жалећи за оним што је на њега утрошио – а лоза се беше поваљала по подупирачима својим - и говораше: „Камо среће да своме Господару нисам никога у обожавању придруживао!“"},{"SurahNumber":18,"VerseNumber":43,"Text":"И није имао никога ко би могао да му помогне, осим Аллаха; а сам себи није могао да помогне"},{"SurahNumber":18,"VerseNumber":44,"Text":"Тада може да помогне само Аллах Истинити, Он даје најбољу награду и чини да се све на најбољи начин оконча"},{"SurahNumber":18,"VerseNumber":45,"Text":"Наведи им као пример да је живот на овом свету као биље, које и после натапања водом, коју Ми спуштамо са неба, ипак постане суво и ветрови га разнесу. А Аллах над свиме има моћ"},{"SurahNumber":18,"VerseNumber":46,"Text":"Богатство и синови су украс у животу на овом свету, а добра дела, која вечно остају, биће од Господара твог боље награђена и оно у шта се човек може поуздати"},{"SurahNumber":18,"VerseNumber":47,"Text":"А на Дан кад планине уклонимо и кад видиш Земљу опустошену – а њих смо већ сакупили, ниједног нисмо изоставили…"},{"SurahNumber":18,"VerseNumber":48,"Text":"Пред твојим Господаром биће они у редове поређани: „Дошли сте нам онако како смо вас први пут створили, а тврдили сте да нећемо да вам одредимо време за оживљавање.“"},{"SurahNumber":18,"VerseNumber":49,"Text":"И Књига ће бити постављена и видећеш грешнике престрављене због оног што је у њој. “Тешко нама!” Говориће, “каква је ово Књига: ни мали ни велики грех није пропустила, све је набројала!” – И наћи ће уписано оно што су радили. Господар твој неће ником неправду учинити"},{"SurahNumber":18,"VerseNumber":50,"Text":"И када смо рекли анђелима: „Поклоните се Адаму!“ Сви су се поклонише осим Сотоне, он је био један од џинна, па је одбио послушност на заповест свог Господара. Па зар ћете њега и његов пород, поред Мене, као заштитнике да прихватите, кад су вам они непријатељи? Како је ђаво лоша замена неверницима"},{"SurahNumber":18,"VerseNumber":51,"Text":"Ја их нисам узимао за сведоке приликом стварања небеса и Земље, нити неке од њих приликом стварања других, и за помагаче нисам узимао оне који на пут заблуде одводе"},{"SurahNumber":18,"VerseNumber":52,"Text":"А на Судњем дану када каже: “Позовите оне за које сте тврдили да су божанства поред Мене!” – И кад их позову, они им се неће одазвати, и Ми ћемо их све увести у Паклену ватру"},{"SurahNumber":18,"VerseNumber":53,"Text":"И неверници ће угледати ватру и увериће се да ће у њу пасти, и да им из ње неће никад повратка бити"},{"SurahNumber":18,"VerseNumber":54,"Text":"У овом Кур'ану Ми на разне начине објашњавамо људима многобројне примере, али је човек, више него ико, спреман да расправља"},{"SurahNumber":18,"VerseNumber":55,"Text":"А људе, кад им долази упута, одвраћа од веровања и од тражења опроста од свог Господара, само то што очекују судбину древних народа, или то што очекују очиту казну"},{"SurahNumber":18,"VerseNumber":56,"Text":"Ми шаљемо посланике само зато да доносе радосне вести и да упозоре. А неверници се расправљају, служећи се неистинама, да би тиме оповргли истину, и исмејавају се доказима Мојим и Мојим опоменама"},{"SurahNumber":18,"VerseNumber":57,"Text":"И има ли неправеднијег од оног који, кад се доказима Господара свог опомиње, за њих не мари, и заборавља на последице оног што је учинио? Ми на срца њихова покриваче стављамо да Кур’ан не схвате, и глувим их чинимо; и ако их ти на Прави пут позовеш они, кад су такви, никад неће Правим путем поћи"},{"SurahNumber":18,"VerseNumber":58,"Text":"Твој Господар прашта грехе и милостив је; да их Он кажњава за оно што заслужују, одмах би их на муке ставио. Али, њих чека одређени час од кога неће моћи да побегну"},{"SurahNumber":18,"VerseNumber":59,"Text":"А она села и градове смо разорили зато што становници њихови нису веровали и за пропаст њихову бисмо тачно време одредили"},{"SurahNumber":18,"VerseNumber":60,"Text":"И када Мојсије рече помоћнику свом: „Нећу стати све док не стигнем до места где се састају два мора, или ћу дуго, дуго да идем.“"},{"SurahNumber":18,"VerseNumber":61,"Text":"И кад њих двојица стигоше до места на коме се мора састају, заборавише на своју рибу, па она у море клизну"},{"SurahNumber":18,"VerseNumber":62,"Text":"А кад се удаљише, Мојсије рече своме помоћнику: „Дај нам нашу ужину, уморили смо се од овог нашег путовања.“"},{"SurahNumber":18,"VerseNumber":63,"Text":"„Види!“ Рече он, „кад смо код оне стене свратили, ја сам заборавио ону рибу - сам ђаво је учинио да је заборавим, да ти је не споменем - па мора да је она склизнула у море; баш чудновато!”"},{"SurahNumber":18,"VerseNumber":64,"Text":"„Е, то је оно што тражимо!“ Рече Мојсије, и њих двојица се вратише путем којим су били дошли"},{"SurahNumber":18,"VerseNumber":65,"Text":"и нађоше једног Нашег слугу којем смо Нашу милост даровали и ономе што само Ми знамо, научили"},{"SurahNumber":18,"VerseNumber":66,"Text":"„Могу ли да те пратим?“ Упита Мојсије, „али да ме подучиш ономе чему си ти исправно подучен.“"},{"SurahNumber":18,"VerseNumber":67,"Text":"„Ти сигурно нећеш моћи са мном да се стрпиш“, рече онај"},{"SurahNumber":18,"VerseNumber":68,"Text":"„а и како би се стрпео у ономе о чему ништа не знаш?“"},{"SurahNumber":18,"VerseNumber":69,"Text":"„Видећеш да ћу да будем стрпљив, ако Аллах да!“ Рече Мојсије, „и да нећу ни у чему да ти се супротстављам.“"},{"SurahNumber":18,"VerseNumber":70,"Text":"„Ако ћеш већ да ме пратиш“, рече онај, „онда ме ни о чему не питај док ти ја о томе први не кажем.“"},{"SurahNumber":18,"VerseNumber":71,"Text":"И њих двојица кренуше. И кад се у лађу укрцаше, он је пробуши. Мојсије рече: „Зар је пробуши да потопиш оне који на њој плове? Учинио си нешто, заиста, крупно.“"},{"SurahNumber":18,"VerseNumber":72,"Text":"„Не рекох ли ја“, рече онај, „да ти, заиста, нећеш моћи да се стрпиш са мном?“"},{"SurahNumber":18,"VerseNumber":73,"Text":"„Не замерај ми што сам заборавио“, рече, „и не отежавај ми.“"},{"SurahNumber":18,"VerseNumber":74,"Text":"И њих двојица кренуше. И кад сретоше једног дечака па га онај уби, Мојсије рече: „Зашто уби безгрешно дете, које није никога убило! Учинио си, заиста, нешто врло ружно.“"}]}