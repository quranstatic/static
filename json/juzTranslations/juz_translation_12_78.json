{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":11,"VerseNumber":6,"Text":"Není tvora na zemi, jehož výživa nezávisela by od Boha: a on ví o útulku jeho i o místě uložení jeho. Vše to zapsáno jest v Knize zjevné"},{"SurahNumber":11,"VerseNumber":7,"Text":"Onť jest to, který stvořil nebesa i zemi v šesti dnech: a trůn jeho byl před tím nad vodami: chtěl dříve vyzkoušeti vás, kdož vás nejlépe zachová se v činech svých. A když řekneš jim: „Zajisté vzkříšeni budete po smrti své“ tu říkají ti kdož neuvěřili: „Vskutku, toto jest jen kouzelnictví zjevné.“"},{"SurahNumber":11,"VerseNumber":8,"Text":"A odložíme-li trest jejich do určité doby, jistě řeknou: „Co zdržuje jej.“ Zdaž nepřijde na ně v den, kdy nebude nikoho, jenž by odvrátil jej od nich a se všech stran obklopí je to, z čehož posměšky si byli tropili"},{"SurahNumber":11,"VerseNumber":9,"Text":"A když dáme okusiti člověku milosti své a pak odejmeme mu ji — v pravdě zoufá si a jest nevěrcem"},{"SurahNumber":11,"VerseNumber":10,"Text":"A když dáme okusiti mu přízně své po protivenství, jímž stižen byl, jistotně řekne: „Konečně zašly zlé doby ode mne“ a ihned jest rozradován a chlubivý"},{"SurahNumber":11,"VerseNumber":11,"Text":"Vyjma těch, kdož trpělivě vyčkávají a konají dobré skutky: těm dáno bude odpuštění a odměna velká"},{"SurahNumber":11,"VerseNumber":12,"Text":"Možná, že ponecháš u sebe část toho, co vnuknuto ti bylo, a budeš proto stísněn v hrudi své z obavy, aby neřekli: „Nebude-li mu seslán poklad, aneb nepřijde-li s ním anděl, (neuvěříme).“ Však ty pouze varovatelem jsi a Bůh všech věcí jest opatrovníkem"},{"SurahNumber":11,"VerseNumber":13,"Text":"Aneb řeknou-li: „Sám vymyslil jej,“ rci: „Nuže deset předveďte súr, rovných těmto, vámi vymyšlených: a zavolejte si ku pomoci, koho budete moci vedle Boha, jste-li pravdomluvnými.“"},{"SurahNumber":11,"VerseNumber":14,"Text":"Však nevyslyší-li vás, vězte, že seslán byl jedině s moudrostí Boha a že není boha, kromě Něho. Jste tedy odevzdáni do vůle jeho"},{"SurahNumber":11,"VerseNumber":15,"Text":"Těch, kdož žádají si jen života pozemského a lákadel jeho, odměníme spravedlivě skutky jejich v něm a nebudou v tom zkráceni"},{"SurahNumber":11,"VerseNumber":16,"Text":"To jsou ti, pro něž v životě budoucím přichystán jest pouze oheň pekelný: niveč bude co konali na světě a nicotno vše, co činili"},{"SurahNumber":11,"VerseNumber":17,"Text":"Zdaž budou jako ti, kdož oporu hledají v jasném důkazu, od Pána svého, předčítaném jim svědkem od Boha: a před nímž přišla kniha Mojžíšova, jako vodítko a milosrdenství? Tito věří v něj: však kdožkoli ze spřeženců modloslužby nevěří v něj, nechť těší se na oheň pekelný! Nechovej tudíž nejmenší pochybnosti o něm, neboť jest pravdou od Pána tvého: však většina lidí tomu nevěří"},{"SurahNumber":11,"VerseNumber":18,"Text":"Kdo nepravostnějším jest toho, jenž o Bohu vymyslí lež? Tito předvedeni budou před Pána svého a řeknou svědci: „Tito jsou oni, kteří lhali ohledně Pána svého.“ Zdaž nepadne zlořečení Boha na nepravostné"},{"SurahNumber":11,"VerseNumber":19,"Text":"kteří odpuzují druhé od stezky boží a rádi by ji zkřivili a nevěří v život budoucí"},{"SurahNumber":11,"VerseNumber":20,"Text":"Tito neznemožní (moc Boha) na zemi a nenaleznou zastánce mimo Boha. Zdvojnásoben bude trest jejich: nedovedli ani slyšeti, ani viděti"},{"SurahNumber":11,"VerseNumber":21,"Text":"Toto jsou ti, kdož sebe samy přivedli v záhubu a (božstva), jimi vymyšlená, ztratila se jim"},{"SurahNumber":11,"VerseNumber":22,"Text":"Není pochyby o tom, že tito na tom nejhůře budou v životě budoucím"},{"SurahNumber":11,"VerseNumber":23,"Text":"Však ti, kdož uvěřili a konali dobré skutky a ponižovali se před Pánem svým, obývati budou v ráji a zůstávati v něm budou věčně"},{"SurahNumber":11,"VerseNumber":24,"Text":"Tyto dva tábory jsou jako slepí a hluší (u porovnání) s vidoucími a slyšícími: zdaž budou si rovno cenny v porovnání? Což konečně neporozumíte"},{"SurahNumber":11,"VerseNumber":25,"Text":"Kdysi poslali jsme Noema k lidu jeho i řekl jim : „Zajisté jsem vám varovatelem zjevným"},{"SurahNumber":11,"VerseNumber":26,"Text":"abyste neuctívali ničeho, kromě Boha: jáť zajisté obávám se, že trest stihne vás v den bolestný!“"},{"SurahNumber":11,"VerseNumber":27,"Text":"I řekli předáci lidu jeho, kteří neuvěřili: „Nevidíme v tobě jiného, než člověka jako my sami a vidíme, že následují tě pouze nejsprostší z (lidu) našeho, ukvapení v úsudku: a nevidíme ve vás přednosti, jež by vás stavěla výše nás. Spíše mníme, že jste prolhanci.“"},{"SurahNumber":11,"VerseNumber":28,"Text":"Řekl Noe: „Lide můj, co míníte? Mám-li pouze jasný důkaz od Pána svého, jenž obdařil mne milosrdenstvím svým a jste-li slepými vůči němu, zdaž vnutíme je vám, když vy se mu vzpíráte"},{"SurahNumber":11,"VerseNumber":29,"Text":"Lide můj, nežádám od vás za to bohatství: odměna má jest pouze na Bohu. A nebudu odháněti od sebe těch, kdož uvěřili; ti setkají se s Pánem svým —- však vidím, že lid jste nevědomý"},{"SurahNumber":11,"VerseNumber":30,"Text":"A lide můj, kdo pomůže mi proti Bohu, kdybych odehnal je? Což nepředložíte si to"},{"SurahNumber":11,"VerseNumber":31,"Text":"A neříkám vám: ,Vládnu pokladnicemi Boha,‘ ani: ,Znám věci skryté, aniž říkám: ,Jsem anděl,‘ aniž říkám těm, na něž úkosem pohlížíte: ,Nepopřeje jim Bůh nijakého dobra.‘ Bůh nejlépe ví, co jest v myslích jejich: a kdybych to říkal, byl bych jedním z nepravostých.“"},{"SurahNumber":11,"VerseNumber":32,"Text":"Řekli: „Noe, dost již nahádal jsi se s námi a stále rozmnožuješ hádání s námi: nuže, konečně sešli na nás to, co nám slibuješ, jsi-li pravdomluvným.“"},{"SurahNumber":11,"VerseNumber":33,"Text":"Řekl: „Bůh zajisté sešle to na vás bude-li chtíti, a nikterak neznemožníte mu toho"},{"SurahNumber":11,"VerseNumber":34,"Text":"Aniž prospěje vám rada má, kdybych chtěl (dobrou) dáti vám radu, však Bůh chtěl zavésti vás v blud: onť Pánem jest vaším a k němu se navrátíte.“"},{"SurahNumber":11,"VerseNumber":35,"Text":"Řeknou-li ti: „Vymyslil si jej,“ rci: „Vymyslil-li jsem si jej, má bude vina: však prost jsem podílu na tom, v čem vy se proviňujete.“"},{"SurahNumber":11,"VerseNumber":36,"Text":"A vnuknuto bylo Noemovi: „Zajisté nikdo jiný z lidu tvého neuvěří, vyjma těch, kdož již uvěřili: pročež nermuť se pro skutky jejich"},{"SurahNumber":11,"VerseNumber":37,"Text":"nýbrž zbuduj koráb před zraky našimi a dle vnuknutí našeho a nepřimlouvej se za nepravostné, neboť oni potopeni budou.“"},{"SurahNumber":11,"VerseNumber":38,"Text":"Teda jal se budovati koráb: a pokaždé, když přední z lidu jeho šli kolem, vysmívali se mu. Řekl: „Smějte se nám jen: však i my vysmějeme se vám, jakož i vy nám se vysmíváte"},{"SurahNumber":11,"VerseNumber":39,"Text":"a zvíte pak, na koho přijde trest, jenž potupou pokryje jej: a trest stihne jej věčný.“"},{"SurahNumber":11,"VerseNumber":40,"Text":"Až pak přišel rozkaz náš a praskla pec. Tehdy řekli jsme Noemovi: „Nalož na koráb,od každého druhu stvoření párek a rodinu svou, vyjma toho, nad nímž již dříve pronesen byl rozsudek, a ty, kdož uvěřili.“' Však pouze malý byl počet těch, kteří uvěřili s ním"},{"SurahNumber":11,"VerseNumber":41,"Text":"I řekl: „Vstupte do korábu: ve jménu Boha nechť pluje a zakotví se. Zajisté Pán můj velký jest v odpouštění a milosrdný.“"},{"SurahNumber":11,"VerseNumber":42,"Text":"A unášel je (koráb), pluje na vlnách horám podobných: a volal Noe na syna svého, jenž byl v povzdálí: „Synu můj, pluj s námi a nezůstávej s nevěřícími.“"},{"SurahNumber":11,"VerseNumber":43,"Text":"Řekl (tento): „Uteku se na vrchol hory, jež ochrání mne před vodami.“ Řekl (Noe): „Není nikoho, jenž ochrání se dnes před rozkazem božím, vyjma toho, nad nímž smiloval se Bůh.“ Tu rozlily se mezi nimi vlny a syn jeho zůstal mezi potopenými"},{"SurahNumber":11,"VerseNumber":44,"Text":"I bylo řečeno: „Země, vpij do sebe vodu svou a nebesa, přestaňte dštíti!“ A opadla voda a vyplněn byl rozkaz: a stanul koráb na vrchu Al-Džúdí a bylo řečeno: „Daleko odsud nechť zůstane lid nepravostný!“"},{"SurahNumber":11,"VerseNumber":45,"Text":"A zavolal Noe Pána svého a řekl: „Pane můj, zajisté syn můj byl z rodiny mé a zajisté slib tvůj pravdivý byl: ty pak nejspravedlivějším jsi ze všech soudců!“"},{"SurahNumber":11,"VerseNumber":46,"Text":"Řekl (Bůh): „Noe, vpravdě (syn tvůj) nebyl z rodiny tvé, neboť jednání to bylo nesprávné: proto netaž se mne na věci, o nichž nemáš vědění; varuji tě, abys nebyl jedním z nevědomců.“"},{"SurahNumber":11,"VerseNumber":47,"Text":"Řekl (Noe): „Pane můj, k tobě utíkám se (o prominutí), abych netázal se tě na věci, o nichž nemám vědění: a neodpustíš-li mi a nesmiluješ-li se nade mnou budu jedním ze záhubě propadlých.“"},{"SurahNumber":11,"VerseNumber":48,"Text":"Bylo mu řečeno: „Noe, sestup (s korábu) s pozdravem míru od nás a s požehnáním naším nad tebou a nad národy, jež jsou s tebou: jsou pak národové, kterým poskytneme požitku (tohoto světa) a pak zasáhne je od nás trest bolestný"},{"SurahNumber":11,"VerseNumber":49,"Text":"Tato jest jedna ze zvěstí skrytých: zjevujeme ji tobě nyní: ani ty, ani lid tvůj nevěděli jste o ní před tím — i buď trpěliv, neboť blahý jest konec bohabojných.“"},{"SurahNumber":11,"VerseNumber":50,"Text":"A k lidu 'Ád (poslali jsme) bratra jejich HÚDA. Řekl: „Lide můj, uctívejte Boha: nemáte jiného Boha, kromě něho: (ty druhé) si jen vymýšlíte"},{"SurahNumber":11,"VerseNumber":51,"Text":"Lide můj, nežádám za toto odměny od vás: odměna má jest pouze u toho, jenž stvořil mne, což toho nepochopíte"},{"SurahNumber":11,"VerseNumber":52,"Text":"Lide můj, proste za odpuštění Pána svého: poté kajícně obraťte se k němu: sešle vám s nebe deště hojné a rozmnoží sílu vaši nad sílu vaši nynější — pročež neodvracejte se od něho jako provinilci.“"},{"SurahNumber":11,"VerseNumber":53,"Text":"Řekli: „Ó Húde, nepřinesl jsi nám jasného důkazu a my neopustíme bohů svých na (pouhé) tvoje slovo: my ti nevěříme"},{"SurahNumber":11,"VerseNumber":54,"Text":"Řekneme ti jen, že někteří z bohů našich postihli tě zlem.“ Řekl: „Zajisté béřu za svědka Boha a vy též dosvědčte, že prost jsem vašeho uctívání bohů jiných"},{"SurahNumber":11,"VerseNumber":55,"Text":"vedle Boha: i započněte se svými úklady proti mně všichni a nemeškejte"},{"SurahNumber":11,"VerseNumber":56,"Text":"Jáť pak spoléhám na Boha, Pána svého a Pána vašeho: není tvora, kterého neměl by v moci své: a zajisté Pán můj kráčí stezkou přímou"},{"SurahNumber":11,"VerseNumber":57,"Text":"A odvrátíte-li se, dobře: již oznámil jsem vám to, s čím poslán jsem byl k vám: Pán můj dá jinému lidu zabrati vaše místo a nebudete moci uškoditi Bohu v nejmenším: zajisté Pán můj všech věcí jest strážcem.“"},{"SurahNumber":11,"VerseNumber":58,"Text":"A když přišel rozkaz náš, zachránili jsme Húda a ty, kdož uvěřili s ním, z milosrdenství svého: a zachránili jsme je před trestem přísným"},{"SurahNumber":11,"VerseNumber":59,"Text":"Tento (lid) 'Ád zapíral znamení Pána svého a neposlušen byl proroků jeho a následoval výzvu všech mužů mocných a tvrdohlavých"},{"SurahNumber":11,"VerseNumber":60,"Text":"Pročež stiženi jsou zlořečením v tomto světě a v den zmrtvýchvstání (bude jim řečeno) : „Zdaž nebyl (kmen) 'Ád, mezi nevěřícími v Pána svého? Ano, daleko zavržen budiž (kmen) 'Ád, lid Húdův!“"},{"SurahNumber":11,"VerseNumber":61,"Text":"A k lidu Tsemúd poslali jsme bratra jejich Sáliha. Řekl: „Lide můj, uctívejte Boha: nemáte jiného Boha, kromě něho. On vzniknouti dal vám ze země a dal vám ji k obývání: nuž proste jej za odpuštěni a po té obraťte se kajícně k němu: zajistéť Pán můj blízek jest a ochoten vyslyšeti (vás).“"},{"SurahNumber":11,"VerseNumber":62,"Text":"Řekli: „Ó Sálihu, až dosud byl's mezi námi jedním, v nějž naději jsme měli: zdaž nyní zbraňovati chceš nám, abychom vzývali to, co vzývali otcové naši. A my, zajisté v pochybnostech a nejistotě jsme ohledně toho, k čemu zveš nás.“"},{"SurahNumber":11,"VerseNumber":63,"Text":"Řekl: „Lide můj, co míníte? Mám-li jasný důkaz od Pána svého a popřál-li mi milosrdenství svého, kdo pomůže mi proti Bohu, kdybych byl ho neposlušen? Zvýšili byste tím jedině moji záhubu"},{"SurahNumber":11,"VerseNumber":64,"Text":"Lide můj, toto jest velbloudice boží, znamením vám. Nechte ji klidně pásti se na půdě boží a neubližujte jí, jinak stiženi budete trestem blízkým.“"},{"SurahNumber":11,"VerseNumber":65,"Text":"Nicméně podřezali žíly velbloudice a řekl (Sálih): „Popřejeme vám ještě tři dny pobytu v obydlí vašich: slib tento zajisté nebude odvolán.“"},{"SurahNumber":11,"VerseNumber":66,"Text":"A když naplnil se rozkaz náš, zachránili jsme Sáliha a ty, kdež uvěřili s ním, z milosrdenství svého, od potupy onoho dne: zajisté Pán tvůj silný jest a mocný"},{"SurahNumber":11,"VerseNumber":67,"Text":"A zachvátila nepravostné bouře mohutná a nalezeni jsou z rána v domech svých co ztuhlé mrtvoly"},{"SurahNumber":11,"VerseNumber":68,"Text":"jako by nikdy nebyli těšili se z nich. Zdaž nebyl (kmen) Tsemúd nevěřícím v Pána svého? Ano, daleko zavržen budiž Tsemúd"},{"SurahNumber":11,"VerseNumber":69,"Text":"A když přišli kdysi poslové naši k Ábrahamoví s radostnou zprávou, řekli: „Pokoj s tebou.“ Řekl: „Pokoj s vámi“ a nemeškaje, přinesl jim tele pečené"},{"SurahNumber":11,"VerseNumber":70,"Text":"A vida, že ruce jejich nedotýkají se (pokrmu), nerad to viděl a pocítil strach před nimi. I řekli: „Neboj se, neboť my posláni jsme k lidu Lotovu.“"},{"SurahNumber":11,"VerseNumber":71,"Text":"A žena Abrahamova stála vedle a smála se: i oznámili jsme jí Isáka a po Isákovi, Jakuba"},{"SurahNumber":11,"VerseNumber":72,"Text":"Řekla: „Já nešťastná, jakž porodím syna, když stařena jsem a manžel můj stařec? To zajisté byla by věc podivuhodná.“"},{"SurahNumber":11,"VerseNumber":73,"Text":"Řekli: „Divíš se snad rozkazu božímu? Milosrdenství Boha a požehnání jeho budiž s vámi, lide tohoto domu: Bůh zajisté hoden jest chvály a slávy.“"},{"SurahNumber":11,"VerseNumber":74,"Text":"Když pak rozptýlil se úděs Abrahamův, a on slyšel radostnou tuto zvěst, naléhal na nás ve prospěch lidu Lotova"},{"SurahNumber":11,"VerseNumber":75,"Text":"neboť Abraham zajisté byl laskavý, soucitný, promíjející"},{"SurahNumber":11,"VerseNumber":76,"Text":"„Ó Abrahame, ustaň ve svém snažení, neboť již vyšel rozkaz Pána tvého a lid onen zasáhne trest neodvratný.“"},{"SurahNumber":11,"VerseNumber":77,"Text":"A když přišli poslové naši k Lotovi, zarmoutil se nad nimi a cítil se slabým k ochraně jejich, řka: „Toto zajisté den jest těžký.“"},{"SurahNumber":11,"VerseNumber":78,"Text":"A přihnal se k němu lid jeho, neboť již od dřívějška dopouštěli se špatností a řekl (Lot): „Lide můj, tyto dcery mé vezmete-li, méně hanebno to bude pro vás: i bojte se Boha a nezneuctívejte mne v hostech mých. Což není mezi vámi jediného muže spravedlivého?“"},{"SurahNumber":11,"VerseNumber":79,"Text":"Řekli: „Však víš již, že málo jest nám po tvých dcerách: a zajisté dobře víš, co chceme.“"},{"SurahNumber":11,"VerseNumber":80,"Text":"Řekl : „Kéž bych měl dosti síly s vás, aneb kéž mohl bych se utéci k ochránci mocnému!“"},{"SurahNumber":11,"VerseNumber":81,"Text":"Řekli (tehdy cizinci): „Ó Lote, myť posly jsme Pána tvého a oni nedostanou se na tebe: i vyjdi s rodinou svou ještě této noci a nechť nikdo z vás neobrací se dozadu — pouze žena tvá tak učiní a stejný stihne ji osud, jaký stihne lid onen. Zajisté hrozba tato splní se z rána: není-liž pak jitro již blízké?“"},{"SurahNumber":11,"VerseNumber":82,"Text":"A když přišel rozkaz náš, obrátili jsme město vrchem dolů a dštili jsme na ně bez ustání kamení z hlíny vypálené, poznamenané Pánem tvým: a není podobný osud dalek od nepravostných"},{"SurahNumber":11,"VerseNumber":83,"Text":"A k Madianským poslali jsme bratra jejich Šu'ejba. Řekl: „Lide můj, uctívejte Boha, nemáte jiného Boha, kromě něho: A nezkracujte míry ani váhy: zajistéť vidím vás v blahobytu, však bojím se pro vás trestu v den vše obklopující"},{"SurahNumber":11,"VerseNumber":84,"Text":"Lide můj, dodržujte poctivě míry a váhy a nešalte lidi o majetek jejich a nedopouštějte se nespravedlnosti na zemi skutky pohoršlivými"},{"SurahNumber":11,"VerseNumber":85,"Text":"Cokoliv pak přebývati vám bude z milosti boží, bude nejlepším pro vás, jste-li věřícími"},{"SurahNumber":11,"VerseNumber":86,"Text":"jáť pak zajisté nejsem nad vámi strážcem.“"},{"SurahNumber":11,"VerseNumber":87,"Text":"Řekli: „Ó Šu'ejbe, zdaž nakazují ti modlitby tvé, abychom opustili to, co uctívali bohové naši, a abychom nenakládali s majetky svými, jak sami chcemeli? Zajisté přec jseš mužem laskavým a rozšafným.“"},{"SurahNumber":11,"VerseNumber":88,"Text":"Řekl: „Lide můj, co míníte? Mám-li jasný důkaz od Pána svého, jenž obdařil mne bohatými dary svými — nechci odporovati vám v tom, co (Bůh) zbraňuje vám činiti, leda proto že chci jedině polepšení vaše, seč síly mé stačí. A důvěru svou skládám pouze v Boha: na něho spoléhám a k němu obracím se"},{"SurahNumber":11,"VerseNumber":89,"Text":"Lide můj, nechť odpor váš vůči mně neuvalí na vás vinu pro kterou postihl by vás osud podobný onomu, jenž postihl lid Noemův, lid Húdův, lid Sálihův: aniž lid Lotův jest od vás (tak) vzdálen"},{"SurahNumber":11,"VerseNumber":90,"Text":"Proste za odpuštění Pána svého a obraťte se kajícně k němu: zajisté Pán můj slitovný jest a láskyplný.“"},{"SurahNumber":11,"VerseNumber":91,"Text":"Řekli: „Ó Šu'ejbe, nerozumíme mnoho z toho, co pravíš, však zajisté vidíme tě, žes slabým mezi námi: a nebýti rodu tvého, byli bychom tě ukamenovali a ty bys nebyl mohl (brániti se nám).“"},{"SurahNumber":11,"VerseNumber":92,"Text":"Řekl: „Lide můj, zdaž rod můj vzácnějším jest vám Boha a Boha za záda svá bez povšimnutí chcete zahoditi? Však zajisté Pán můj obklopuje věděním svým skutky vaše"},{"SurahNumber":11,"VerseNumber":93,"Text":"Lide můj, čiňte, cokoliv můžete, jáť taktéž učiním: zvíte pak"},{"SurahNumber":11,"VerseNumber":94,"Text":"na koho přijde trest potupný proň a kdo lhářem jest: nuž dávejte pozor — já s vámi pozor budu dávati.“"},{"SurahNumber":11,"VerseNumber":95,"Text":"A když přišel rozkaz náš, zachránili jsme Šu'ejba a ty, kdož uvěřili s ním, z milosrdenství svého: a zachvátila nepravostné bouře mohutná a nalezeni jsou z rána co ztuhlé mrtvoly v domech svých"},{"SurahNumber":11,"VerseNumber":96,"Text":"jako by nikdy nebyli těšili se z nich. Zdaž nebyl daleko zavržen (lid) Madianský, jakož zavržen byl (lid kmene) Tsemúd"},{"SurahNumber":11,"VerseNumber":97,"Text":"A když poslali jsme Mojžíše se znameními svými a s mocí zjevnou k Faraonovi a předním z lidu jeho, tu následovali tito rozkaz Faraonův: však rozkaz nebyl spravedlivý"},{"SurahNumber":11,"VerseNumber":98,"Text":"Povede lid svůj v den zmrtvýchvstání a přivede je k napajedlu ohně pekelného: a děsné bude napajedlo, kde napájeti se budou"},{"SurahNumber":11,"VerseNumber":99,"Text":"Zlorečením stiženi jsou v tomto světě a v den zmrtvýchvstání děsné bude přispění, kterým přispěno jim bude"},{"SurahNumber":11,"VerseNumber":100,"Text":"Totoť jsou děje měst, jež tobě vyprávíme: některá z nich dosud stojí, jiná již skosena jsou"},{"SurahNumber":11,"VerseNumber":101,"Text":"ne my utiskli jsme je, však sebe sama utiskla a ničeho neprospěla jim božstva jejich, která uctívají vedle Boha, když přišel rozkaz Pána tvého: pouze rozmnožila zkázu jejich"},{"SurahNumber":11,"VerseNumber":102,"Text":"Takovéto jest udeření Pána tvého, když udeřuje jím města, jež byla nepravostna: zajisté udeření jeho skličující jest a bolestné"},{"SurahNumber":11,"VerseNumber":103,"Text":"V tomto zajisté znamení jest onomu, jenž bojí se trestu ve světě budoucím: totoť den bude, kdy veškeré shromážděno bude lidstvo: totoť den bude, jehož bude svědkem (veškerenstvo)"},{"SurahNumber":11,"VerseNumber":104,"Text":"A neodložíme den onen, nýbrž přijde ve lhůtě předem stanovené"},{"SurahNumber":11,"VerseNumber":105,"Text":"V den příchodu jeho nepromluví nikdo, vyjma s dovolením Boha: a mezi nimi zavržení budou a blažení"},{"SurahNumber":11,"VerseNumber":106,"Text":"Pokud se týče zavržených, uvrženi budou v oheň (pekelný): a v něm vzdychání bude a naříkání"},{"SurahNumber":11,"VerseNumber":107,"Text":"V něm přebývati budou, dokud potrvají nebesa i země, leč by jinak chtěl Pán tvůj: zajisté Pán tvůj činí, co chce"},{"SurahNumber":11,"VerseNumber":108,"Text":"A pokud se týče těch, již oblaženi byli, půjdou do ráje: v něm přebývati budou, pokud potrvají nebesa i země, leč by chtěl Pán tvůj přidati jim jiný dar neodejmutelný"},{"SurahNumber":11,"VerseNumber":109,"Text":"Nebudiž nikterak v pochybnosti ohledně toho, co uctívají onino — uctívají pouze to, co uctívali otcové jejich před tím, zajisté vyplatíme jim podíl jejich, nijak nezkrácený"},{"SurahNumber":11,"VerseNumber":110,"Text":"Dali jsme Mojžíšovi Knihu a rozešli se v mínění o ní (lidé): a kdyby nebylo předešlo slovo od Pána tvého, bylo by již dávno rozhodnuto mezi nimi: oni pak (dosud) jsou ohledně Knihy v pochybnosti váhavé"},{"SurahNumber":11,"VerseNumber":111,"Text":"A v pravdě každého odmění jistotně Pán tvůj dle skutků jejich, neboť on dobře zpraven jest o tom, co činíte"},{"SurahNumber":11,"VerseNumber":112,"Text":"Pročež čiň právě, jakž nakázáno ti bylo a taktéž oni, kdož uvěřili s tebou, nechť nekonají špatností, neboť Bůh zajisté dobře pozoruje skutky vaše"},{"SurahNumber":11,"VerseNumber":113,"Text":"Nehledejte opory u těch, kdož nepravostni jsou, jinak zasáhne vás oheň pekelný a nebude vám vedle Boha zastánců a nebude vám pak pomoženo"},{"SurahNumber":11,"VerseNumber":114,"Text":"Zachovávej modlitbu na počátku a na konci dne a při příchodu noci: zajisté dobrá konání zahánějí skutky zlé. Takové jest připomenutí pamětlivým"},{"SurahNumber":11,"VerseNumber":115,"Text":"A buď trpěliv, neboť Bůh zajisté nedopustí, aby ztratila se odměna dobrodějných"},{"SurahNumber":11,"VerseNumber":116,"Text":"Zdaž nebylo mezi pokoleními, která vás předešla, lidí s trochou ctnosti takových, kteří zabraňovali špatnosti na zemi — pouze málo, které jsme pak zachránili? Však nepravostní následovali výstřednosti své a stali se provinilci"},{"SurahNumber":11,"VerseNumber":117,"Text":"A Pán tvůj nevyhlazuje měst nespravedlivě, jsou-li obyvatelé jejich lidem řádným"},{"SurahNumber":11,"VerseNumber":118,"Text":"Kdyby byl chtěl Pán tvůj, byl by učinil lidstvo národem jediným; však nepřestanou rozcházeti se v mínění"},{"SurahNumber":11,"VerseNumber":119,"Text":"vyjma těch, jimž popřál milosrdenství Pán tvůj. A k tomu stvořil je; i naplnilo se slovo Pána tvého: „Zajistéť naplním peklo Džinny a lidmi vesměs.“"},{"SurahNumber":11,"VerseNumber":120,"Text":"A toto vše z dějů vyslanců našich vyprávíme ti, aby utvrzeno, tím bylo srdce tvé a aby tím přišla ti pravda a napomenutí a připomenutí věřícím"},{"SurahNumber":11,"VerseNumber":121,"Text":"A rci těm, kdož nevěří: „Jednejte podle možnosti své: my taktéž činiti budeme"},{"SurahNumber":11,"VerseNumber":122,"Text":"a vyčkávejte: my taktéž vyčkávati budeme.“"},{"SurahNumber":11,"VerseNumber":123,"Text":"Bohu pak přináleží věci skryté nebes i země, a k němu vše navrací se: pročež uctívej jej a spoléhej naň: a Pán tvůj zajisté není lhostejným k tomu, co činíte"},{"SurahNumber":12,"VerseNumber":1,"Text":"Alif. Lám. Rá. Tato jsou znamení Knihy zjevné"},{"SurahNumber":12,"VerseNumber":2,"Text":"seslali jsme tento Korán v mluvě arabské, abyste jej pochopili"},{"SurahNumber":12,"VerseNumber":3,"Text":"Vyprávěti budeme ti jedno z nejkrásnějších vyprávění, která vnukli jsme ti v tomto Koránu, ač před tím byl's jedním z neznalých"},{"SurahNumber":12,"VerseNumber":4,"Text":"Když řekl JOSEF k otci svému: „Otče můj, zajisté viděl jsem jedenácte hvězd a slunce a měsíc, mně klanících se.“"},{"SurahNumber":12,"VerseNumber":5,"Text":"Řekl otec: „Synáčku můj, nevyprávěj o vidění svém bratřím svým, neboť jinak úkladem o tebe ukládati budou: zajistéť Satan jest člověku nepřítelem zjevným"},{"SurahNumber":12,"VerseNumber":6,"Text":"A takovýmto způsobem vyvolí tě Pán tvůj a naučí tě výkladu událostí a dovrší milosrdenství své na tobě a na rodu Jakubově, jakož kdysi dovršil je na obou předcích tvých, Abrahamu a Isákovi: zajisté Pán tvůj vševědoucí jest a moudrý.“"},{"SurahNumber":12,"VerseNumber":7,"Text":"V případe pak Josefa a bratří jeho znamení byla tazatelům"},{"SurahNumber":12,"VerseNumber":8,"Text":"když řekli (bratří jeho): „Zajisté Josef a bratr jeho milejší jsou otci našemu nás, ač jedna jsme tlupa: dojista otec nás jest v bludu zjevném"},{"SurahNumber":12,"VerseNumber":9,"Text":"Zabte Josefa, aneb zažeňte jej do nějaké země a zůstane pouze pro vás tvář otce vašeho: poté pak povedete život lidí spravedlivých"},{"SurahNumber":12,"VerseNumber":10,"Text":"Řekl jeden z nich: „Nezabíjejte Josefa, nýbrž uvrcte jej do hlubin studna: vysvobodí jej z ní nějací pocestní, tak-li učiníte.“"},{"SurahNumber":12,"VerseNumber":11,"Text":"Řekli: „Otče náš, proč nesvěříš nám Josefa, ač jistě upřímně to s ním myslíme"},{"SurahNumber":12,"VerseNumber":12,"Text":"Pošli jej zítra ráno s námi, ať popase si stáda a pohraje si: my bedlivě budeme jej střežiti.“"},{"SurahNumber":12,"VerseNumber":13,"Text":"Řekl Jakub: „Zajisté zarmoutí mne, odvedete-li mi jej a bojím se, že sežere jej vlk, když pozor naň nedáte.“"},{"SurahNumber":12,"VerseNumber":14,"Text":"Řekli: „Kdyby sežrati měl jej vlk, když jedna jsme tlupa, tu nechť záhubě propadneme!“"},{"SurahNumber":12,"VerseNumber":15,"Text":"A když odvedli jej, usnesli se vespolek, že uvrhnou jej do hlubin studnice; tehdy vnukli jsme mu: „Zajisté jednou povíš jim o tomto skutku jejich a oni nebudou věděti, oč jde.“"},{"SurahNumber":12,"VerseNumber":16,"Text":"I přišli s večerem k otci svému plačky"},{"SurahNumber":12,"VerseNumber":17,"Text":"řkouce: „Otče nás, vzdálili jsme se poněkud, běžíce o závod, a ponechali jsme Josefa u šatstva našeho: i sežral jej vlk. Však ty neuvěříš nám i kdybychom pravdu mluvili.“"},{"SurahNumber":12,"VerseNumber":18,"Text":"Na to přinesli košili Josefovu, potřísněnou falešnou krví. Řekl Jakub: „Nikoliv, sami jste tuto věc navlekli, však trpělivost krásná jest a k Bohu nutno utéci se (o útěchu), abych snésti mohl zprávu vaši.“"},{"SurahNumber":12,"VerseNumber":19,"Text":"A přišli pocestní a poslali čerpače vody ke studnici: a když spustili okov svůj dolů, zvolali: „Jaké štěstí! Ve studnici jest mládec!“ A vzali jej do zajetí, jakožto zboží: a Bůh věděl o tom, co činili"},{"SurahNumber":12,"VerseNumber":20,"Text":"A prodali jej za cenu nepatrnou, za několik penízů spočtěných, chtějíce se ho zbaviti"},{"SurahNumber":12,"VerseNumber":21,"Text":"A řekl onen, jenž koupil jej, jistý Egypťan, k manželce své: „Zacházej s ním ctně a pohostinně: může nám býti prospěšným, anebo můžeme přijmouti jej za syna.“ Takovýmto způsobem usadili jsme Josefa v zemi a naučili jsme jej výkladu událostí: Bůh vítězným jest ve vyplnění účelů svých, však většina lidí není si toho vědoma"},{"SurahNumber":12,"VerseNumber":22,"Text":"A když dospěl věku síly své, obdařili jsme jej soudností a věděním: takovýmto způsobem odměnujeme ty, kdož dobře činí"},{"SurahNumber":12,"VerseNumber":23,"Text":"A pocítila vášeň k němu paní domu, v němž nalézal se. I zavřela (všechny) dvéře a řekla: „Pojď sem.“ Řekl: „Uchovejž Bůh: zajisté Pán můj poskytl mi nejkrásnější přebývání a nedobře vede se nepravostným.“"},{"SurahNumber":12,"VerseNumber":24,"Text":"Však ona mocně po něm toužila a i on sám byl by podlehl touze, kdyby nebylo bývalo důkazu od Pána jeho. Takovým způsobem odvrátili jsme od něho nepravost a smilstvo, ježto byl ze služebníků našich upřímných"},{"SurahNumber":12,"VerseNumber":25,"Text":"Oba vrhli se o závod ke dveřím a roztrhla košili jeho ze zadu: u dveří pak setkali se s pánem jejím. Řekla: „Co odměnou má býti tomu, jenž chtěl prohřešiti se na tvé rodině, leda uvěznění, aneb trest bolestný?“"},{"SurahNumber":12,"VerseNumber":26,"Text":"Řekl Josef: „Ona vášní svou mne sváděla.“ A dosvědčoval svědek z rodiny její: „Je-li košile roztržena zpředu, mluvila pravdu ona a on jest lhářem"},{"SurahNumber":12,"VerseNumber":27,"Text":"však je-li košile jeho roztržena ze zadu, lhala ona a on jest pravdomluvným.“"},{"SurahNumber":12,"VerseNumber":28,"Text":"A když viděl (manžel), že košile Josefova roztržena jest ze zadu, řekl: „Toto zajisté jest jedna ze lstí vašich, neboť lest vaše zajisté jest velká"},{"SurahNumber":12,"VerseNumber":29,"Text":"Josefe, nedbej na to pranic a ty, (ženo), pros za odpuštění viny své, neboť byla's jednou z hřešících.“"},{"SurahNumber":12,"VerseNumber":30,"Text":"A rokovaly ženy v městě: „Žena knížete svádí z vášně mládce svého, neboť rozplamenil ji láskou šílenou: my zajisté shledáváme, že jest v poblouzení zjevném.“"},{"SurahNumber":12,"VerseNumber":31,"Text":"Když pak doslechla se o lstivých klepech jejich, poslala pro ně a schystala jim hostinu: davši pak každé z nich nůž, zvolala: „Ukaž se jim, (Josefe.)“ A když spatřily jej, byly jím nadšeny tak, že pořezaly si ruce a zvolaly: „Bůh uchovej! To není člověk: toť sám anděl jest ušlechtilý!“"},{"SurahNumber":12,"VerseNumber":32,"Text":"I řekla jim: „Toto jest mládec, pro kterého hanily jste mne: jej sváděla jsem z vášně své, však vzepřel se: a neučiní-li, co poručím mu, jistotně uvězněn bude a uvržen mezi zbědované.“"},{"SurahNumber":12,"VerseNumber":33,"Text":"Řekl (Josef): „Pane můj, milejší jest mi vězení než to, k čemu mne vyzývají, však neodvrátíš-li ode mne lest jejich, přemůže mne mládí mé a budu jedním z nerozumných.“"},{"SurahNumber":12,"VerseNumber":34,"Text":"A vyslyšel jej Pán jeho a odvrátil od něho lest jejich, neboť on zajisté vše slyší a ví"},{"SurahNumber":12,"VerseNumber":35,"Text":"Poté vsak uznali, ač viděli znamení (neviny jeho), že uvězní jej na nějaký čas"},{"SurahNumber":12,"VerseNumber":36,"Text":"A spolu s ním vešli do vězení dva mladíci. Řekl jeden z nich: „V pravdě zdálo se mi (ve snu), že tlačil jsem víno (z hroznů).“ A řekl druhý: „Mně pak zdálo se, že nesl jsem na hlavě své chléb a ptáci pojídali z něho. Oznam nám výklad toho, neboť vidíme, žes jedním z dobře činících.“"},{"SurahNumber":12,"VerseNumber":37,"Text":"Řekl (Josef): „Dříve než přinesen bude vám pokrm, z něhož by pojedli jste, oznámím vám výklad snů vašich před tím, než naplní se. Toto jest, co mezi jiným naučil mne Pán můj, neboť opustil jsem víru lidu nevěřícího v Boha a lidu, jenž život posmrtný popíral"},{"SurahNumber":12,"VerseNumber":38,"Text":"A následoval jsem víru otců svých, Abrahama, Isáka a Jakuba. Není (ve víře naší), abychom spolčovali co s Bohem: totoť milost jest od Boha nám a (všem) lidem však většina lidí není za to vděčna"},{"SurahNumber":12,"VerseNumber":39,"Text":"Ó soudruhové moji dva ve vězení: zdaž páni rozliční lepší jsou, anebo Bůh jediný, všemocný"},{"SurahNumber":12,"VerseNumber":40,"Text":"Co vy uctíváte vedle něho jsou jen jména, která jste dali vy a otcové vaši; Bůh pak neseslal vám ohledně jmen těch nijaké moci. Však rozsouzení přináleží jedině Bohu: on přikázal, abyste uctívali pouze jeho. Toto jest víra pravá, však většina lidí není si toho vědoma"},{"SurahNumber":12,"VerseNumber":41,"Text":"Ó soudruhové moji dva ve vězení: pokud se týče jednoho z vás, nalije pánu svému (do číše, vína a pokud se týče druhého, ukřižován bude a ptáci klovati budou hlavu jeho. (Neodvolatelně) usouzena jest věc, na kterou vy dva tážete se.“"},{"SurahNumber":12,"VerseNumber":42,"Text":"A řekl (Josef) k tomu, o němž myslil, že zachráněn bude z nich dvou: „Zmiň se o mně pánu svému.“ Však Satan způsobil že tento zapomněl zmíniti se pánu svému (o Josefovi), i zůstal ve vězení po několik let"},{"SurahNumber":12,"VerseNumber":43,"Text":"Až (jednoho dne) řekl král: „Zajisté viděl jsem (ve snu) jak sedm krav tučných sežráno bylo sedmi kravami hubenými a sedm klasů zelených a sedm zvadlých. Vy, přední mužové země, vyložte mi vidění mé, jste-li s výkladem vidění obeznámeni.“"},{"SurahNumber":12,"VerseNumber":44,"Text":"Řekli: „Spletené sny to jsou a my ve výkladu snů se nevyznáme.“"},{"SurahNumber":12,"VerseNumber":45,"Text":"Tehdy řekl onen jenž zachránil se z obou vězňů, a rozpomněl se po létech: „Já povím vám výklad toho, tedy pošlete mne.“"},{"SurahNumber":12,"VerseNumber":46,"Text":"„Josefe, muži pravdomluvný, vylož nám, co značí sedm krav tučných, sežraných sedmi hubenými, a sedm klasů zelených a sedm zvadlých, abych mohl vrátiti se k lidu a aby mohli o tom býti zpraveni.“"},{"SurahNumber":12,"VerseNumber":47,"Text":"Řekl (Josef): „Síti budete po sedm let dle obyčeje svého: obilí pak, jež sklidíte, ponechávejte v klasu, vyjma onoho málo, z něhož jísti budete"},{"SurahNumber":12,"VerseNumber":48,"Text":"Poté přijde v zápětí sedm let trapných, jež ztráví vše, co nashromáždili jste pro ně předem, vyjma onoho mála, jež pečlivě jste uschovali"},{"SurahNumber":12,"VerseNumber":49,"Text":"Na to přijde v zápětí rok, v němž lid bude míti mnoho dešťů a v něm tlačiti budete (hrozny).“"},{"SurahNumber":12,"VerseNumber":50,"Text":"I řekl král: „Přiveďte jej ke mne.“ Však když přišel posel k Josefovi, řekl tento: „Vrať se k pánu svému a otaž se jej, jaké zámysly měly ženy, jež pořezaly si ruce: zajisté Pán můj dobře zná léčky jejich.“"},{"SurahNumber":12,"VerseNumber":51,"Text":"Tehdy řekl (král k ženám): „Jak bylo to s vaším přemlouváním, když sváděly jste Josefa vášní svou?“ Řekly: „Uchovejž Bůh, že bychom věděly o něm co zlého!“ A řekla žena knížete: „Nyní vyšla pravda najevo: já sama sváděla jsem jej vášní svou a on zajisté byl, pravdomluvný.“"},{"SurahNumber":12,"VerseNumber":52,"Text":"Řekl (Josef): „Z tohoto všeho nechť pozná (pán můj), že nezradil jsem jej v nepřítomnosti jeho a že Bůh nevede k dobrému konci lest proradných"}]}