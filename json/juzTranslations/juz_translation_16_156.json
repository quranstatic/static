{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"گفت: آیا با تو نگفتم که تو هرگز ظرفیت و مقام آنکه با من صبر کنی نخواهی داشت؟"},{"SurahNumber":18,"VerseNumber":76,"Text":"موسی گفت: اگر بار دیگر از تو مؤاخذه و اعتراضی کردم از آن بعد با من ترک صحبت و رفاقت کن که از (تقصیر) من عذر موجه (بر متارکه دوستی) به دست خواهی داشت"},{"SurahNumber":18,"VerseNumber":77,"Text":"باز با هم روان شدند تا وارد بر شهری شدند و از اهل آن شهر طعام خواستند، مردم از طعام دادن و مهمانی آنها ابا کردند (آنها هم از آن شهر به عزم خروج رفتند تا) در (نزدیکی دروازه آن) شهر به دیواری که نزدیک به انهدام بود رسیدند و آن عالم به استحکام و تعمیر آن پرداخت. باز موسی گفت: روا بود که بر این کار اجرتی می‌گرفتی"},{"SurahNumber":18,"VerseNumber":78,"Text":"آن عالم گفت: این (سه بار کم‌ظرفی و بی‌صبری و اعتراض، عذر) مفارقت بین من و توست، من همین ساعت تو را بر اسرار کارهایم که بر فهم آن صبر و ظرفیت نداشتی آگاه می‌سازم"},{"SurahNumber":18,"VerseNumber":79,"Text":"اما آن کشتی، صاحبش خانواده فقیری بود که در دریا کار می‌کردند (و از آن کشتی کسب و ارتزاق می‌نمودند) خواستم چون کشتی‌ها (ی بی‌عیب) را پادشاه در سر راه به غصب می‌گرفت این کشتی را ناقص کنم (تا برای آن فقیران باقی بماند)"},{"SurahNumber":18,"VerseNumber":80,"Text":"و اما آن پسر (کافر بود و) پدر و مادر او مؤمن بودند، از آن باک داشتیم که آن پسر آنها را به خوی کفر و طغیان خود درآورد"},{"SurahNumber":18,"VerseNumber":81,"Text":"خواستیم تا به جای او خدایشان فرزندی بهتر و صالح‌تر و مهذب‌تر و نزدیکتر به ارحام پرستی به آن پدر و مادر بخشد"},{"SurahNumber":18,"VerseNumber":82,"Text":"و اما آن دیوار از آن دو طفل یتیمی در آن شهر بود که پدری صالح داشتند و زیر آن گنجی برای آن دو نهفته بود، خدایت خواست تا به لطف خود آن اطفال به حد رشد رسند و خودشان گنج را استخراج کنند. و من این کارها نه از پیش خود (بلکه به امر خدا) کردم. این است مآل و باطن کارهایی که تو طاقت و ظرفیت بر انجام آن نداشتی"},{"SurahNumber":18,"VerseNumber":83,"Text":"و از تو (ای رسول) سؤال از ذوالقرنین می‌کنند، پاسخ ده که من به زودی حکایتی از او بر شما خواهم خواند"},{"SurahNumber":18,"VerseNumber":84,"Text":"ما او را در زمین تمکن و قدرت بخشیدیم و از هر چیزی رشته‌ای به دست او دادیم"},{"SurahNumber":18,"VerseNumber":85,"Text":"او هم رشته‌ای را پی گرفت"},{"SurahNumber":18,"VerseNumber":86,"Text":"تا هنگامی که (در سیر خود) به مغرب رسید خورشید را (که در دریای محیط غروب می‌کرد) چنین یافت که در چشمه آب تیره‌ای رخ نهان می‌کند و آنجا قومی را یافت که (چون کافر بودند) به ذوالقرنین دستور دادیم که درباره این قوم یا قهر و عذاب (اگر ایمان نیاوردند) یا لطف و رحمت (اگر ایمان آرند) به جای آور"},{"SurahNumber":18,"VerseNumber":87,"Text":"ذو القرنین به آن قوم گفت: اما هر کس (از شما) ظلم و ستم کرده او را به کیفر خواهیم رسانید و سپس هم که (بعد از مرگ) به سوی خدا بازگردد خدا او را به عذابی بسیار سخت کیفر خواهد کرد"},{"SurahNumber":18,"VerseNumber":88,"Text":"و اما هر کس به خدا ایمان آورد و نیکو کردار باشد نیکوترین اجر خواهد یافت و هم ما امر را بر او سهل و آسان گیریم"},{"SurahNumber":18,"VerseNumber":89,"Text":"و باز وسیله و رشته‌ای را پی گرفت (و سفر را ادامه داد)"},{"SurahNumber":18,"VerseNumber":90,"Text":"تا چون به مشرق زمین رسید آنجا دید که خورشید بر قومی می‌تابد که ما میان آنها و آفتاب ساتری قرار نداده‌ایم (یعنی لباس و خیمه و مسکنی که از حرارت خورشید سایبان کنند نداشتند)"},{"SurahNumber":18,"VerseNumber":91,"Text":"همچنین بود، و البته ما از احوال او کاملا باخبر بودیم"},{"SurahNumber":18,"VerseNumber":92,"Text":"باز وسیله و رشته‌ای را پی گرفت (و به سمت شمال سفر را ادامه داد)"},{"SurahNumber":18,"VerseNumber":93,"Text":"تا چون رسید میان دو سد (دو کوه بین دو کشور در شمال یا جنوب خاک ترکستان) آنجا قومی را یافت که سخنی فهم نمی‌کردند (و سخت وحشی و زبان نفهم بودند)"},{"SurahNumber":18,"VerseNumber":94,"Text":"آنان گفتند: ای ذوالقرنین، قومی به نام یأجوج و مأجوج در این سرزمین (پشت این کوه) فساد (و خونریزی و وحشیگری) بسیار می‌کنند، آیا چنانچه ما خرج آن را به عهده گیریم سدی میان ما و آنها می‌بندی (که ما از شر آنان آسوده شویم)"},{"SurahNumber":18,"VerseNumber":95,"Text":"ذوالقرنین گفت: تمکن و ثروتی که خدا به من عطا فرموده (از هزینه شما) بهتر است (نیازی به کمک مادی شما ندارم) اما شما با من به قوت بازو کمک کنید (مرد و کارگر از شما، وسایل و هزینه آن با من) تا سدی محکم برای شما بسازم (که به کلی مانع دستبرد آنها شود)"},{"SurahNumber":18,"VerseNumber":96,"Text":"برایم قطعات آهن بیاورید. (آن‌گاه دستور داد که زمین را تا به آب بکنند و از عمق زمین تا مساوی دو کوه از سنگ و آهن دیواری بسازند) تا چون میان آن دو کوه را برابر ساخت گفت: در آتش بدمید؛ تا چون آهن را بسان آتش بگداخت، گفت: برایم مس گداخته آورید تا بر آن فرو ریزم"},{"SurahNumber":18,"VerseNumber":97,"Text":"از آن پس آن قوم نه هرگز بر بالای آن سد شدن و نه بر شکستن آن سد و رخنه در آن توانایی یافتند"},{"SurahNumber":18,"VerseNumber":98,"Text":"ذو القرنین گفت که این (قدرت و تمکن بر بستن سد) لطف و رحمتی از خدای من است و آن‌گاه که وعده خدای من فرا رسد (که روز قیامت یا روز ظهور حضرت ولی اللّه اعظم است) آن سد را متلاشی و هموار با زمین گرداند و البته وعده خدای من محقق و راست است"},{"SurahNumber":18,"VerseNumber":99,"Text":"و روز آن وعده که فرا رسد (طایفه یأجوج و مأجوج یا) همه خلایق محشر چون موج مضطرب و سرگردان باشند و درهم آمیزند، و نفخه صور دمیده شود و همه خلق را در صحرای قیامت جمع آریم"},{"SurahNumber":18,"VerseNumber":100,"Text":"و در آن روز دوزخ را (که انکار می‌کردند) آشکار به کافران بنماییم"},{"SurahNumber":18,"VerseNumber":101,"Text":"آن کافرانی که بر چشم (قلب) شان پرده (غفلت) بود و از یاد من غافل بودند و (از فرط هوای نفس) هیچ توانایی بر شنیدن (آیات و کلمه الهی) نداشتند"},{"SurahNumber":18,"VerseNumber":102,"Text":"آیا کافران پندارند که بندگان من (چون فرشتگان و حضرت مسیح) را به جای من دوست و یاور خود می‌گیرند؟! ما برای کافران دوزخ را منزلگاه قرار داده‌ایم"},{"SurahNumber":18,"VerseNumber":103,"Text":"بگو که آیا می‌خواهید شما را بر زیانکارترین مردم آگاه سازیم؟"},{"SurahNumber":18,"VerseNumber":104,"Text":"(زیانکارترین مردم) آنها هستند که (عمر و) سعی‌شان در راه دنیای فانی تباه گردید و به خیال باطل می‌پنداشتند که نیکوکاری می‌کنند"},{"SurahNumber":18,"VerseNumber":105,"Text":"همین دنیا طلبانند که به آیات خدای خود کافر شدند و (روز) ملاقات خدا را انکار کردند، لذا اعمالشان همه تباه گشته و روز قیامت آنها را هیچ وزن و ارزشی نخواهیم داد"},{"SurahNumber":18,"VerseNumber":106,"Text":"این است که اینان چون کافر شده و آیات و پیمبران مرا استهزاء کردند به آتش دوزخ کیفر خواهند یافت"},{"SurahNumber":18,"VerseNumber":107,"Text":"آنان که به خدا ایمان آورده و نیکوکار شدند البته آنها در بهشت فردوس منزل خواهند یافت"},{"SurahNumber":18,"VerseNumber":108,"Text":"همیشه در آن بهشت ابد منزل یافته و هرگز از آنجا انتقال نخواهند یافت"},{"SurahNumber":18,"VerseNumber":109,"Text":"بگو که اگر دریا برای (نوشتن) کلمات پروردگار من مرکب شود پیش از آنکه کلمات پروردگارم به آخر رسد دریا خشک خواهد شد هر چند دریایی دیگر باز ضمیمه آن کنیم (یعنی عوالم وجود که کلمات تکوینی الهی است بی‌حد و نامتناهی است)"},{"SurahNumber":18,"VerseNumber":110,"Text":"بگو: جز این نیست که من مانند شما بشری هستم (دعوی احاطه به جهان‌های نامتناهی و کلیه کلمات الهی نکنم، تنها فرق من با شما این است) که به من وحی می‌رسد که خدای شما خدای یکتاست، پس هر کس به لقای (رحمت) پروردگارش امیدوار است باید نیکوکار شود و هرگز در پرستش خدایش احدی را با او شریک نگرداند"},{"SurahNumber":19,"VerseNumber":1,"Text":"کهیعص (این حروف رموز و اسراری است در میان خدا و رسول صلّی اللّه علیه و آله و سلّم)"},{"SurahNumber":19,"VerseNumber":2,"Text":"در این آیات پروردگار تو از رحمتش بر بنده خاصّ خود زکریا سخن می‌گوید"},{"SurahNumber":19,"VerseNumber":3,"Text":"(یاد کن حکایت او را) وقتی که خدای خود را پنهانی (و از صمیم قلب) ندا کرد"},{"SurahNumber":19,"VerseNumber":4,"Text":"عرض کرد که پروردگارا، استخوان من سست گشت و فروغ پیری بر سرم بتافت و با وجود این من از دعا به درگاه کرم تو خود را هرگز محروم ندانسته‌ام"},{"SurahNumber":19,"VerseNumber":5,"Text":"و من از این وارثان کنونی (که پسر عموهای من هستند) برای پس از خود بیمناکم (مبادا که پس از من در مال و مقامم خلف صالح نباشند و راه باطل پویند) و زوجه من هم نازا و عقیم است، تو از لطف خاص خود فرزندی به من عطا فرما"},{"SurahNumber":19,"VerseNumber":6,"Text":"که او وارث من و همه آل یعقوب باشد و تو ای خدا او را وارثی پسندیده و صالح مقرر فرما"},{"SurahNumber":19,"VerseNumber":7,"Text":"ای زکریا همانا تو را به فرزندی که نامش یحیی است و از این پیش همنام و همانندش (در تقوا) نیافریدیم بشارت می‌دهیم"},{"SurahNumber":19,"VerseNumber":8,"Text":"زکریا (از فرط شوق و شگفتی و برای حصول اطمینان) عرض کرد: الها، مرا از کجا پسری تواند بود در صورتی که زوجه من نازاست و من هم از شدت پیری خشک و فرتوت شده‌ام؟"},{"SurahNumber":19,"VerseNumber":9,"Text":"(فرشته‌ای از زبان خدا) گفت: چنین خواهد شد؛ پروردگارت گوید: این کار برای من بسیار آسان است و منم که تو را پس از هیچ و معدوم صرف بودن، نعمت وجود بخشیدم"},{"SurahNumber":19,"VerseNumber":10,"Text":"زکریا باز عرضه داشت: بارالها، برای من نشانه و حجتی بر این بشارت قرار ده، خدا فرمود: بدین نشان که تا سه شبانه‌روز با مردم تکلم نکنی (و بر سخن قادر نباشی) با آنکه تندرست هستی"},{"SurahNumber":19,"VerseNumber":11,"Text":"پس زکریا در حالی که از محراب (عبادت) بر قومش بیرون آمد به آنان اشاره کرد که صبح و شام به تسبیح و نماز قیام کنید"},{"SurahNumber":19,"VerseNumber":12,"Text":"(چون زکریا ذکر تسبیح و نماز کرد ما به او یحیی را عطا کردیم و چون سه ساله شد به وی خطاب کردیم که) ای یحیی، تو کتاب آسمانی ما را به قوت (نبوت) فراگیر، و به او در همان سن کودکی مقام نبوت بخشیدیم"},{"SurahNumber":19,"VerseNumber":13,"Text":"و نیز او را به لطف خاص خود رحمت و مهربانی و پاکی و پارسایی دادیم و او طریق تقوا پیش گرفت"},{"SurahNumber":19,"VerseNumber":14,"Text":"و هم در حق پدر و مادر خود بسیار نیکوکار بود و هرگز به احدی ستم نکرد و معصیت خدا را مرتکب نگردید"},{"SurahNumber":19,"VerseNumber":15,"Text":"و سلام حق بر او باد در روز ولادتش و روز وفاتش و روزی که زنده برانگیخته خواهد شد"},{"SurahNumber":19,"VerseNumber":16,"Text":"و یاد کن در کتاب خود احوال مریم را آن‌گاه که از اهل خانه خویش کنار گرفته به مکانی به مشرق (بیت المقدس برای عبادت) روی آورد"},{"SurahNumber":19,"VerseNumber":17,"Text":"و آن‌گاه که از همه خویشانش به کنج تنهایی محتجب و پنهان گردید ما روح خود را (روح القدس که فرشته اعظم است) بر او فرستادیم و او در صورت بشری زیبا و راست اندام بر او ظاهر شد"},{"SurahNumber":19,"VerseNumber":18,"Text":"مریم گفت: من از تو پناه به خدای رحمان می‌برم اگر مرد پرهیزکاری هستی"},{"SurahNumber":19,"VerseNumber":19,"Text":"گفت: من فرستاده خدای توام، آمده‌ام تا تو را پسری بخشم بسیار پاکیزه و پاک سیرت"},{"SurahNumber":19,"VerseNumber":20,"Text":"مریم گفت: از کجا مرا پسری تواند بود در صورتی که دست بشری به من نرسیده و کار ناشایسته‌ای هم نکرده‌ام؟"},{"SurahNumber":19,"VerseNumber":21,"Text":"گفت: این چنین کار البته خواهد شد، خدایت فرموده که بسیار بر من آسان است (تا قدرت ما را بر آن دریابی) و تا این پسر را آیت بزرگ و رحمت واسع خود برای خلق گردانیم؛ و قضای الهی بر این کار رفته است"},{"SurahNumber":19,"VerseNumber":22,"Text":"پس مریم (به مشاهده جبرئیل، در گریبانش نسیم اهتزازی یافت و) به آن پسر بار برداشت و (برای آنکه از سرزنش قوم جاهل برکنار باشد) با آن به مکانی دور خلوت گزید"},{"SurahNumber":19,"VerseNumber":23,"Text":"آن‌گاه درد زاییدن او را به کنار درخت خرمایی کشانید (و از شدت حزن و اندوه با خود) گفت: ای کاش من از این پیش مرده بودم و از صفحه عالم به کلی نامم فراموش شده بود"},{"SurahNumber":19,"VerseNumber":24,"Text":"پس از زیر آن درخت (روح القدس یا فرزندش عیسی) او را ندا کرد که غمگین مباش که خدای تو از زیر قدم تو چشمه آبی جاری کرد"},{"SurahNumber":19,"VerseNumber":25,"Text":"شاخ درخت را به سوی خود حرکت ده تا از آن بر تو رطب تازه فرو ریزد"},{"SurahNumber":19,"VerseNumber":26,"Text":"پس (از این رطب) تناول کن و (از این چشمه آب) بیاشام و چشم خود (به عیسی) روشن دار، و هر کس از جنس بشر را که ببینی (به اشاره) با او بگو: برای خدای رحمن نذر روزه (سکوت) کرده‌ام و امروز با هیچ انسانی سخن نخواهم گفت"},{"SurahNumber":19,"VerseNumber":27,"Text":"آن‌گاه کودک را برداشته نزد قوم خود آورد گفتند: ای مریم عجب کاری منکر و شگفت‌آور کردی"},{"SurahNumber":19,"VerseNumber":28,"Text":"ای خواهر هارون، تو را نه پدری ناصالح بود و نه مادری بدکار (پس تو دختر بکر از کجا فرزند یافتی)"},{"SurahNumber":19,"VerseNumber":29,"Text":"مریم به اشاره حواله به طفل کرد، آنها گفتند: ما چگونه با طفل گهواره‌ای سخن گوییم؟"},{"SurahNumber":19,"VerseNumber":30,"Text":"آن طفل (به امر خدا به زبان آمد و) گفت: همانا من بنده خاص خدایم که مرا کتاب آسمانی و شرف نبوت عطا فرمود"},{"SurahNumber":19,"VerseNumber":31,"Text":"و مرا هر کجا که باشم مایه برکت (و رحمت) گردانید، و تا زنده‌ام به عبادت نماز و زکات سفارش کرد"},{"SurahNumber":19,"VerseNumber":32,"Text":"و مرا نیکوکار به مادرم ساخت و مرا ستمکار و شقی نگردانید"},{"SurahNumber":19,"VerseNumber":33,"Text":"و سلام حق بر من است روزی که به دنیا آمدم و روزی که از جهان بروم و روزی که (برای زندگانی ابدی) باز زنده برانگیخته شوم"},{"SurahNumber":19,"VerseNumber":34,"Text":"این است (قضیه) عیسی بن مریم که مردم در امر خلقتش شک و ریب دارند، اکنون به سخن حق و صواب، حقیقت حالش بیان گردید"},{"SurahNumber":19,"VerseNumber":35,"Text":"خدا را هرگز نشاید که فرزندی اتخاذ کند، که وی منزه از آن است، (او قادری است که) چون حکم نافذش به ایجاد چیزی تعلق گیرد همین که گوید: «موجود باش» بی‌درنگ آن چیز موجود می‌شود"},{"SurahNumber":19,"VerseNumber":36,"Text":"خدای یکتا پروردگار من و شماست، او را پرستید که راه راست همین راه خداپرستی است"},{"SurahNumber":19,"VerseNumber":37,"Text":"آن‌گاه طوایف مردم (یعنی نصاری) در میان خود (درباره مسیح پسر مریم) اختلاف کردند (برخی او را از کفر و جهل، خدا دانستند و برخی پسر خدا و برخی پسر یوسف نجارش خواندند)، پس وای بر این مردم کافر از حضور در آن روز بزرگ قیامت"},{"SurahNumber":19,"VerseNumber":38,"Text":"روز محشر که خلق به سوی ما بازآیند چقدر شنوا و بینا شوند! ولی امروز (که باید حقیقت را بشنوند و ببینند) مردم ستمکار همه به گمراهی و ضلالت آشکار فرو رفته‌اند"},{"SurahNumber":19,"VerseNumber":39,"Text":"و (ای رسول ما) امت را از روز غم و حسرت (یعنی روز مرگ و قیامت) بترسان که آن روز دیگر کارشان گذشته است و آنها سخت از آن روز غافلند و به آن ایمان نمی‌آورند"},{"SurahNumber":19,"VerseNumber":40,"Text":"تنها ماییم که (پس از فنای خلق و انتقالشان به عالم آخرت) زمین و اهلش را وارث می‌شویم و همه به سوی ما بازگردانده خواهند شد"},{"SurahNumber":19,"VerseNumber":41,"Text":"و یاد کن در کتاب خود شرح حال ابراهیم را که او شخص بسیار راستگو و پیغمبری بزرگ بود"},{"SurahNumber":19,"VerseNumber":42,"Text":"هنگامی که با پدر خود (یعنی عموی خویش آزر) گفت: ای پدر، چرا بتی جماد را که چشم و گوش (و حس و هوشی) ندارد و هیچ رفع حاجتی از تو نتواند کرد پرستش می‌کنی؟"},{"SurahNumber":19,"VerseNumber":43,"Text":"ای پدر، مرا (از وحی خدا) علمی آموختند که تو را آن علم نیاموخته‌اند، پس تو مرا پیروی کن تا به راه راستت هدایت کنم"},{"SurahNumber":19,"VerseNumber":44,"Text":"ای پدر، هرگز شیطان را نپرست که شیطان سخت با خدای رحمان مخالفت و عصیان کرد"},{"SurahNumber":19,"VerseNumber":45,"Text":"ای پدر، از آن سخت می‌ترسم که از خدای مهربان بر تو قهر و عذاب رسد و (به دوزخ) با شیطان یار و یاور باشی"},{"SurahNumber":19,"VerseNumber":46,"Text":"گفت: ای ابراهیم، تو مگر از خدایان من روگردان و بی‌عقیده شدی؟ چنانچه دست (از مخالفت بتان) برنداری بی‌گمان تو را سنگسار کنم، و گرنه سالها از من به دور باش"},{"SurahNumber":19,"VerseNumber":47,"Text":"باز ابراهیم گفت: سلامت باشی، من از خدای خود برای تو آمرزش خواهم خواست، که او بسیار در حقّ من مهربان است"},{"SurahNumber":19,"VerseNumber":48,"Text":"من از شما و بتانی که به جای خدا می‌پرستید دوری کرده و خدای یکتایم را می‌خوانم و امیدوارم که چون او را بخوانم از درگاه لطفش محروم نمانم (و مرا از شرّ مشرکان حفظ کند)"},{"SurahNumber":19,"VerseNumber":49,"Text":"و چون ابراهیم از آن قوم و بتانی که به جای خدا می‌پرستیدند دوری گزید ما هم (به لطف و رحمت خود) به او اسحاق و (فرزند او) یعقوب را عطا کردیم و به همه شرف نبوت بخشیدیم"},{"SurahNumber":19,"VerseNumber":50,"Text":"و آنها را از رحمت خود بهره‌مند ساختیم و بر زبان عالمی آوازه نکونامی‌شان را بلند گردانیدیم"},{"SurahNumber":19,"VerseNumber":51,"Text":"و یاد کن در کتاب خود شرح حال موسی را که او بنده‌ای برگزیده و رسولی بزرگ و مبعوث به پیمبری بود"},{"SurahNumber":19,"VerseNumber":52,"Text":"و ما او را از جانب راست (وادی مقدس) طور ندا کردیم و به مقام قرب خود برای استماع کلام خویش برگزیدیم"},{"SurahNumber":19,"VerseNumber":53,"Text":"و از لطف و مرحمتی که داشتیم برادرش هارون پیامبر را نیز (برای مشارکت و مساعدت او) به او عطا کردیم"},{"SurahNumber":19,"VerseNumber":54,"Text":"و یاد کن در کتاب خود شرح حال اسماعیل را که بسیار در وعده صادق و رسول و پیغمبری بزرگوار بود"},{"SurahNumber":19,"VerseNumber":55,"Text":"و همیشه اهل بیت خود را به ادای نماز و زکات امر می‌کرد و او نزد خدایش بنده‌ای پسندیده بود"},{"SurahNumber":19,"VerseNumber":56,"Text":"و یاد کن در کتاب خود احوال ادریس را که او شخصی بسیار راستگو و پیغمبری عظیم الشأن بود"},{"SurahNumber":19,"VerseNumber":57,"Text":"و مقام او را بلند و مرتبه‌اش را رفیع گردانیدیم"},{"SurahNumber":19,"VerseNumber":58,"Text":"اینان (که از زکریا تا ادریس اوصافشان یاد شد) همان رسولانی هستند که خدا از میان همه اولاد آدم و اولاد آنان که با نوح در کشتی نشاندیم و اولاد ابراهیم و یعقوب و دیگر کسان که هدایت کرده و برگزیدیم، آنها را به لطف و انعام خود مخصوص گردانید (و حال آنها در بندگی چنان است) که هرگاه آیات خدای رحمن بر آنها تلاوت شود با گریه (شوق و محبت) روی اخلاص بر خاک نهند"},{"SurahNumber":19,"VerseNumber":59,"Text":"سپس جانشین آن مردم خداپرست قومی شدند که نماز را ضایع گذارده و شهوتهای نفس را پیروی کردند و اینها به زودی کیفر گمراهی را خواهند دید"},{"SurahNumber":19,"VerseNumber":60,"Text":"مگر آن کس که توبه کند و ایمان آرد و نیکوکار شود، که آنان در این صورت بی‌هیچ ستم به بهشت ابد داخل خواهند شد"},{"SurahNumber":19,"VerseNumber":61,"Text":"آن بهشتهای عدنی که خدای مهربان برای بندگان (صالح) خود در غیب این جهان وعده فرمود، و البته وعده خدا یقین به انجام می‌رسد"},{"SurahNumber":19,"VerseNumber":62,"Text":"در آن بهشت هرگز سخن لغوی نشنوند بلکه همه گفتارشان سلام (و ستایش یکدیگر) است و در آنجا روزی آنها صبح و شام (بی‌هیچ رنج) به آنها می‌رسد"},{"SurahNumber":19,"VerseNumber":63,"Text":"این همان بهشتی است که ما بندگان پاک متقی خود را بالخصوص وارث آن می‌گردانیم"},{"SurahNumber":19,"VerseNumber":64,"Text":"و ما (رسولان و فرشتگان خدا) جز به امر خدای تو از عالم بالا نازل نمی‌شویم، اوست که بر همه جهانهای پیش رو و پشت سر ما و بین آنها هر چه هست به احاطه علمی آگاه است و پروردگارت هرگز چیزی را فراموش نخواهد کرد"},{"SurahNumber":19,"VerseNumber":65,"Text":"همان خدایی که آفریننده آسمانها و زمین است و هر چه بین آنهاست، پس باید همان خدای یکتا را پرستش کنی و البته در راه بندگی او صبر و تحمل کن (که اگر او را به خدایی نپرستی) آیا دیگری را مانند او به نام خدا (یی لایق پرستش) خواهی یافت؟"},{"SurahNumber":19,"VerseNumber":66,"Text":"و انسان (بیچاره در امر معاد شک کند و) گوید: آیا چون من بمیرم باز به زودی مرا از قبر بیرون آورده و زنده خواهند کرد؟"},{"SurahNumber":19,"VerseNumber":67,"Text":"آیا آدمی (برای ایمان به معاد) متذکر آن نمی‌شود که اول که هیچ محض و معدوم صرف بود ما او را ایجاد کردیم؟"},{"SurahNumber":19,"VerseNumber":68,"Text":"قسم به خدای تو که البته آنها را با شیاطین در قیامت محشور می‌گردانیم، آن‌گاه همه را احضار خواهیم کرد تا گرد آتش جهنم به زانو درآیند"},{"SurahNumber":19,"VerseNumber":69,"Text":"سپس هر که عتوّ و سرکشی بر فرمان خدای مهربان بیشتر کرده یک یک را از هر فرقه بیرون آریم (تا به دوزخ درافکنیم)"},{"SurahNumber":19,"VerseNumber":70,"Text":"آن‌گاه ما آنهایی را که سزاوارتر به درآمدن به آتش دوزخند بهتر می‌شناسیم"},{"SurahNumber":19,"VerseNumber":71,"Text":"و هیچ یک از شما (نوع بشر) باقی نماند جز آنکه به دوزخ وارد شود؛ این حکم حتمی پروردگار توست"},{"SurahNumber":19,"VerseNumber":72,"Text":"پس از ورود همه در دوزخ، ما افرادی را که خداترس و باتقوا بوده‌اند نجات خواهیم داد و ستمکاران را فرو گذاریم تا در آن آتش به زانو درافتند"},{"SurahNumber":19,"VerseNumber":73,"Text":"و هرگاه (در فضیلت مؤمن بر کافر) آیات واضحه ما بر مردم تلاوت شود کافران (غنی و متکبر) به مؤمنان (در مقام مفاخره) گویند: کدام یک از ما دو فرقه مقاماتمان بهتر و مجلس و انجمنمان نیکوتر خواهد بود؟"},{"SurahNumber":19,"VerseNumber":74,"Text":"در صورتی که ما پیش از این کافران چه گروه‌های بسیاری را که از اینها داراتر و خوشتر بودند همه را هلاک گردانیدیم"},{"SurahNumber":19,"VerseNumber":75,"Text":"بگو که هر کس که به راه کفر و ضلالت رفت خدای مهربان به او مهلت می‌دهد تا آن ساعت که وعده عذاب را به چشم خود ببینند که یا عذاب (قتل و اسیری) چشد یا ساعت قیامت وی را فرا رسد، پس کافران به زودی خواهند دانست که (از مؤمن و کافر) کدام یک روزگارش بدتر و سپاهش ضعیف‌تر است"},{"SurahNumber":19,"VerseNumber":76,"Text":"و خدا هدایت یافتگان را بر هدایت می‌افزاید و اعمال صالحی که (اجرش نعمت) ابدی است نزد پروردگار تو بهتر (از مال و جاه فانی دنیا) است هم از جهت ثواب الهی و هم از جهت حسن عاقبت اخروی"},{"SurahNumber":19,"VerseNumber":77,"Text":"(ای رسول) دیدی حال آن کس را که به آیات ما کافر شد (مانند عاص بن وائل کافر) و (به خبّاب بن ارت مؤمن به استهزاء و مسخره) گفت: من البته مال و فرزند بسیار (در بهشت هم) خواهم داشت (و آنجا طلب تو را می‌دهم)؟"},{"SurahNumber":19,"VerseNumber":78,"Text":"آیا بر عالم غیب آگاهی یافته یا از خدای رحمن (بر خود) عهدی گرفته است (که در عالم آخرت هم دارای نعمت و ثروت باشد)"},{"SurahNumber":19,"VerseNumber":79,"Text":"هرگز چنین نیست، ما البته آنچه گوید خواهیم نوشت و سخت بر عذابش خواهیم افزود"},{"SurahNumber":19,"VerseNumber":80,"Text":"و آنچه (از مال و متاع و فرزند) که (به مفاخرت و غرور دایم) در گفتار داشت ما وارث آن شویم و او بی‌کس و تنها به جانب ما بازآید"},{"SurahNumber":19,"VerseNumber":81,"Text":"و مشرکان، خدای یگانه را ترک گفته و خدایان باطل (مانند بتها و فراعنه) را برای عزت و احترام دنیوی برگرفتند"},{"SurahNumber":19,"VerseNumber":82,"Text":"چنین نیست، بلکه به زودی پرستش آن خدایان باطل را انکار کنند و به خصومت آنها برخیزند"},{"SurahNumber":19,"VerseNumber":83,"Text":"آیا ندیدی که ما شیاطین را بر سر کافران فرستادیم تا سخت آنها را تحریک کنند (و به وهم و خیالات باطل دنیا آنان را به گناه اندازند و از سعادت ابد محرومشان سازند)"},{"SurahNumber":19,"VerseNumber":84,"Text":"پس تعجیل در کار آنها مکن که ما حساب (روز و ساعت عذاب) آنان را کاملا در نظر داریم"},{"SurahNumber":19,"VerseNumber":85,"Text":"(یاد آور) روزی که متقیان را به سوی خدای مهربان به اجتماع محشور گردانیم"},{"SurahNumber":19,"VerseNumber":86,"Text":"و بدکاران را تشنه لب به سوی آتش دوزخ برانیم"},{"SurahNumber":19,"VerseNumber":87,"Text":"در آن روز هیچ کس مالک شفاعت نباشد مگر کسی که (به پرستش حق) از خدای مهربان عهدنامه (توحید کامل و شفاعت) دریافته است"},{"SurahNumber":19,"VerseNumber":88,"Text":"و کافران گفتند که خدای رحمان فرزند برگرفته"},{"SurahNumber":19,"VerseNumber":89,"Text":"(ای کافران) همانا شما سخنی بسیار زشت و منکر بر زبان آوردید"},{"SurahNumber":19,"VerseNumber":90,"Text":"نزدیک است از این گفته زشت و عقیده باطل آسمانها از هم فرو ریزد و زمین بشکافد و کوهها متلاشی گردد"},{"SurahNumber":19,"VerseNumber":91,"Text":"چرا که برای خدای مهربان فرزندی (مسیح و عزیر و ملایک را) دعوی کردند"},{"SurahNumber":19,"VerseNumber":92,"Text":"در صورتی که هرگز خدای رحمن را (که منزه از مثل و مانند است) فرزند داشتن سزاوار نخواهد بود"},{"SurahNumber":19,"VerseNumber":93,"Text":"بلکه هیچ موجودی در آسمانها و زمین نیست جز اینکه خدا را بنده فرمانبردار است"},{"SurahNumber":19,"VerseNumber":94,"Text":"محقّقا او به شماره همه موجودات کاملا آگاه است"},{"SurahNumber":19,"VerseNumber":95,"Text":"و تمام آنها روز قیامت منفرد و تنها به پیشگاه حضرتش حضور می‌یابند"},{"SurahNumber":19,"VerseNumber":96,"Text":"همانا آنان که به خدا ایمان آوردند و نیکوکار شدند خدای رحمان آنها را (در نظر خلق و حق) محبوب می‌گرداند"},{"SurahNumber":19,"VerseNumber":97,"Text":"ما حقایق این قرآن را بی‌تردید به زبان تو سهل و آسان کردیم تا به آن اهل تقوا را بشارت دهی و معاندان لجوج را بترسانی"},{"SurahNumber":19,"VerseNumber":98,"Text":"و چه بسیار اقوامی از اهل عناد را که پیش از این معاندین هلاک ساختیم! آیا چشم تو به احدی از آنها دیگر خواهد افتاد؟ یا کمترین صدایی از آنان خواهی شنید؟"},{"SurahNumber":20,"VerseNumber":1,"Text":"طه (ای مشتاق حق و هادی خلق)"},{"SurahNumber":20,"VerseNumber":2,"Text":"ما قرآن را از آن بر تو نازل نکردیم که (از کثرت عبادت خدا و جهد و کوشش در هدایت خلق) خویشتن را به رنج درافکنی"},{"SurahNumber":20,"VerseNumber":3,"Text":"تنها غرض از نزول قرآن آن است که مردم خداترس را متذکر و بیدار سازی"},{"SurahNumber":20,"VerseNumber":4,"Text":"این کتاب بزرگ فرستاده آن کسی است که زمین و آسمانهای بلند را آفرید"},{"SurahNumber":20,"VerseNumber":5,"Text":"آن خدای مهربانی که بر عرش (عالم وجود و کلیه جهان آفرینش به علم و قدرت) مستولی و محیط است"},{"SurahNumber":20,"VerseNumber":6,"Text":"هر چه در آسمانها و زمین و بین آنها و زیر کره خاک موجود است همه ملک اوست"},{"SurahNumber":20,"VerseNumber":7,"Text":"و اگر به آواز بلند یا آهسته سخن گویی (یکسان است که) همانا خدا بر نهان و مخفی‌ترین امور جهان کاملا آگاه است"},{"SurahNumber":20,"VerseNumber":8,"Text":"به جز خدای یکتا که همه اسماء و صفات نیکو مخصوص اوست خدایی نیست"},{"SurahNumber":20,"VerseNumber":9,"Text":"و آیا داستان موسی به تو رسیده است؟"},{"SurahNumber":20,"VerseNumber":10,"Text":"آن‌گاه که آتشی مشاهده کرد و به اهل بیت خود (که در بیابان سرد به آتش محتاج بودند) گفت: اندکی مکث کنید که از دور آتشی به چشم دیدم، باشد که یا پاره‌ای از آن آتش بر شما بیاورم یا از آن (به جایی) راه یابم"},{"SurahNumber":20,"VerseNumber":11,"Text":"چون موسی به آن آتش نزدیک شد (در میان درختی آتشی روشن دید و از آنجا) ندا شد که ای موسی،"},{"SurahNumber":20,"VerseNumber":12,"Text":"منم پروردگار تو، نعلین (همه علایق غیر مرا) از خود به دور کن که اکنون در وادی مقدس طوی (و مقام قرب ما) قدم نهاده‌ای"},{"SurahNumber":20,"VerseNumber":13,"Text":"و من تو را (به رسالت خود) برگزیدم، در این صورت به سخن وحی گوش فرا ده"},{"SurahNumber":20,"VerseNumber":14,"Text":"منم خدای یکتا که هیچ خدایی جز من نیست، پس مرا (به یگانگی) بپرست و نماز را مخصوصا برای یاد من به پادار"},{"SurahNumber":20,"VerseNumber":15,"Text":"و محققا ساعت قیامت خواهد رسید و من خواهم که آن ساعت را پنهان دارم تا (مردم آزمایش شوند و) هر نفسی به پاداش اعمالش در (آن روز) برسد"},{"SurahNumber":20,"VerseNumber":16,"Text":"پس زنهار مردمی که به قیامت ایمان ندارند و پیرو هوای نفسند تو را از یاد آن (روز هولناک) بازندارند و غافل نکنند و گرنه هلاک خواهی شد"},{"SurahNumber":20,"VerseNumber":17,"Text":"و ای موسی، اینک بازگو تا چه به دست راست داری؟"},{"SurahNumber":20,"VerseNumber":18,"Text":"موسی عرضه داشت: این عصای من است که بر آن تکیه می‌زنم و با آن از درختان بر گوسفندانم برگ می‌ریزم و حوائجی دیگر (چون مدد راه رفتن و دفع دشمن و غیره) نیز به آن انجام می‌دهم"},{"SurahNumber":20,"VerseNumber":19,"Text":"خدا فرمود: ای موسی این عصا بیفکن"},{"SurahNumber":20,"VerseNumber":20,"Text":"موسی چون آن را به زمین افکند عصا اژدهایی مهیب شد که (به هر سو) می‌شتافت"},{"SurahNumber":20,"VerseNumber":21,"Text":"باز (حضرت احدیت) فرمود: عصا را برگیر و از آن مترس که ما آن را به حالت اولش برمی‌گردانیم"},{"SurahNumber":20,"VerseNumber":22,"Text":"و دست به زیر بغل خود بر تا دستی بی‌هیچ عیب سپید و رخشان بیرون آید و این معجزه دیگر تو خواهد بود"},{"SurahNumber":20,"VerseNumber":23,"Text":"تا باز هم از آیات بزرگ خود به تو ارائه دهیم"},{"SurahNumber":20,"VerseNumber":24,"Text":"اینک (به رسالت) به جانب فرعون روانه شو که وی سخت طغیان کرده است"},{"SurahNumber":20,"VerseNumber":25,"Text":"موسی عرضه داشت: پروردگارا، شرح صدرم عطا فرما (که از جفا و آزار مردم تنگدل نشوم)"},{"SurahNumber":20,"VerseNumber":26,"Text":"و کار مرا برایم آسان گردان"},{"SurahNumber":20,"VerseNumber":27,"Text":"و عقده را از زبانم بگشا"},{"SurahNumber":20,"VerseNumber":28,"Text":"تا مردم سخنم را نیکو فهم کنند"},{"SurahNumber":20,"VerseNumber":29,"Text":"و نیز از اهل بیت من یکی را وزیر و معاون من فرما"},{"SurahNumber":20,"VerseNumber":30,"Text":"برادرم هارون را (وزیر من گردان)"},{"SurahNumber":20,"VerseNumber":31,"Text":"پشت مرا به او محکم کن"},{"SurahNumber":20,"VerseNumber":32,"Text":"و او را در امر (رسالت با) من شریک ساز"},{"SurahNumber":20,"VerseNumber":33,"Text":"تا دائم به ستایش و سپاس تو پردازیم"},{"SurahNumber":20,"VerseNumber":34,"Text":"و تو را بسیار یاد کنیم"},{"SurahNumber":20,"VerseNumber":35,"Text":"که همانا بس تویی بصیر به احوال ما"},{"SurahNumber":20,"VerseNumber":36,"Text":"پروردگار فرمود: ای موسی آنچه از ما خواستی همه به تو اعطا گردید"},{"SurahNumber":20,"VerseNumber":37,"Text":"و همانا ما بر تو بار دیگر نیز منّت بزرگی نهادیم"},{"SurahNumber":20,"VerseNumber":38,"Text":"آن هنگام که (برای حفظ جان تو از بلای فرعونیان) به مادرت وحی مهمی نمودیم"},{"SurahNumber":20,"VerseNumber":39,"Text":"که کودک خود را در صندوقی گذار و به دریا افکن و باید که امواج دریا کودک را به ساحل رساند تا دشمن من و آن طفل (یعنی فرعون) از دریا طفل را برگیرد؛ و من به لطف خود از تو بر دلها (ی دشمن و دوست) محبت افکندم (تا تو را دوست بدارند) و تا تربیت و پرورشت زیر نظر من انجام گیرد"},{"SurahNumber":20,"VerseNumber":40,"Text":"آن‌گاه که (از مادر دور افتادی) خواهرت (در پی تو) روان بود (تا تو را نزد فرعونیان یافت) و می‌گفت: می‌خواهید یکی را که (شیر و تربیت) این طفل را تکفل کند به شما معرفی کنم؟ پس ما (بدین وسیله) تو را به مادرت برگردانیدیم تا به دیدار تو دیده‌اش روشن گردد و دیگر اندوه نخورد. و (باز منّت دیگر آنکه) یک نفر (از فرعونیان) را کشتی و ما از غم آن نیز تو را نجات دادیم و بارها تو را به امتحان و ابتلای سخت بیازمودیم، پس چند سالی در میان مردم مدین زیستی تا آنکه حال ای موسی به موقع آمدی (تا به مقام نبوت برسی)"},{"SurahNumber":20,"VerseNumber":41,"Text":"و تو را برای (مقام رسالت و محبت) خود پروردم"},{"SurahNumber":20,"VerseNumber":42,"Text":"اکنون تو و برادرت با معجزات و آیاتی که به شما دادم (از پی رسالت خود) بروید و سستی در ذکر من (در نزد فرعون) روا مدارید"},{"SurahNumber":20,"VerseNumber":43,"Text":"بروید به سوی فرعون که او سخت به راه طغیان شتافته است"},{"SurahNumber":20,"VerseNumber":44,"Text":"و با او کمال آرامی و نرمی سخن گویید، باشد که متذکر شود یا (از خدا) بترسد (و ترک ظلم کند)"},{"SurahNumber":20,"VerseNumber":45,"Text":"موسی و هارون عرض کردند: بارالها، می‌ترسیم که فرعون بی‌درنگ بر ما ظلم و عقوبت کند یا بر کفر و سرکشی خود بیفزاید"},{"SurahNumber":20,"VerseNumber":46,"Text":"خدا فرمود: هیچ نترسید که من با شمایم (و همه گفتار و رفتار شما را با او) می‌شنوم و می‌بینم"},{"SurahNumber":20,"VerseNumber":47,"Text":"اینک هر دو به جانب فرعون رفته و بگویید که ما دو رسول پروردگار توایم، پس بنی اسرائیل را با ما فرست و (بیش از این) عذاب به آنها نکن، که همانا ما با آیت و معجزه‌ای از جانب خدای آفریننده تو نزد تو آمده‌ایم، و سلام (حق) بر آن کس که طریق هدایت را پیروی کند"},{"SurahNumber":20,"VerseNumber":48,"Text":"به ما چنین وحی شده که همانا عذاب (سخت خدا) بر آن کس است که (خدا و رسولانش را) تکذیب کند و (از حق) روی بگرداند"},{"SurahNumber":20,"VerseNumber":49,"Text":"فرعون گفت: ای موسی، خدای شما کیست؟"},{"SurahNumber":20,"VerseNumber":50,"Text":"موسی پاسخ داد که خدای ما آن کسی است که همه موجودات عالم را نعمت وجود خاص خودش بخشیده و سپس (به راه کمالش) هدایت کرده است"},{"SurahNumber":20,"VerseNumber":51,"Text":"فرعون گفت: پس حال اقوام سلف (که خداشناس و خداپرست نبودند) چیست؟"},{"SurahNumber":20,"VerseNumber":52,"Text":"موسی پاسخ داد که احوالشان به علم ازلی خدای من در کتاب (لوح محفوظ) ثبت است؛ هرگز از حال احدی خدای مرا خطا و فراموشی نیست"},{"SurahNumber":20,"VerseNumber":53,"Text":"همان خدایی که زمین را آسایشگاه شما قرار داد و در آن راهها برای شما پدید آورد؛ و هم از آسمان آب نازل کرد تا به آن آب آسمانی انواع نباتات مختلف از زمین برویانیدیم"},{"SurahNumber":20,"VerseNumber":54,"Text":"شما از آن نعمتها تناول کنید و چهارپایانتان را هم بچرانید، که همانا در این کار آیاتی (از ربوبیت) برای خردمندان پدیدار است"},{"SurahNumber":20,"VerseNumber":55,"Text":"ما شما را هم از این خاک آفریدیم و هم به این خاک بازمی‌گردانیم و هم بار دیگر (روز قیامت) از این خاک بیرون می‌آوریم"},{"SurahNumber":20,"VerseNumber":56,"Text":"و همانا ما به فرعون (به واسطه موسی) همه آیات روشن خود را نمودیم و او همه را تکذیب کرد و از آنها سرباز زد"},{"SurahNumber":20,"VerseNumber":57,"Text":"فرعون گفت: ای موسی، تو آمده‌ای به طمع آنکه ما را از کشورمان به سحر و شعبده خود بیرون کنی؟"},{"SurahNumber":20,"VerseNumber":58,"Text":"ما هم در مقابل سحر تو سحری البته خواهیم آورد پس میان ما و خودت موعدی معین کن که بی‌آنکه هیچ‌یک از ما خلف وعده کنیم در سرزمین مسطحی (که خلایق ببینند، برای سحر و ساحری) مهیا شویم"},{"SurahNumber":20,"VerseNumber":59,"Text":"موسی گفت: وعده ما و شما روز زینت (یعنی روز عید قبطیان) باشد و مردم پیش از ظهر (به موعد برای مشاهده) همه گرد آورده شوند"},{"SurahNumber":20,"VerseNumber":60,"Text":"آن‌گاه فرعون (از موسی) رو گردانید و به تدبیر جمع آوری سحر و ساحران پرداخت، سپس (با ساحران بسیار به وعده‌گاه) آمد"},{"SurahNumber":20,"VerseNumber":61,"Text":"موسی ساحران را گفت: وای بر شما! زنهار بر خدا (به سحر) دروغ مبندید که به عذابی بنیاد شما را بر باد هلاک دهد، و هر کس به خدا افترا بست سخت زیانکار شد"},{"SurahNumber":20,"VerseNumber":62,"Text":"پس آنها در کارشان به گفت و شنید پرداختند و (در نتیجه گفتند که کار موسی سحر و ساحری نیست ولی) راز خود را پنهان داشتند"},{"SurahNumber":20,"VerseNumber":63,"Text":"فرعونیان گفتند: این دو تن (موسی و هارون) دو ساحرند که می‌خواهند به سحرانگیزی خود، شما مردم را از سرزمین خود بیرون کنند و طریقه نیکوی شما را (که اطاعت فرعون است) از میان ببرند"},{"SurahNumber":20,"VerseNumber":64,"Text":"پس (ای ساحران) باید شما با هر مکر و تدبیری توانید مهیا شده و (مقابل این دو ساحر) صف آرایی کنید، که امروز آن‌کس که غلبه و برتری یابد محققا او فیروزی یافته است"},{"SurahNumber":20,"VerseNumber":65,"Text":"ساحران گفتند: ای موسی تو نخست به کار خواهی پرداخت یا ما اول بساط خود بیفکنیم؟"},{"SurahNumber":20,"VerseNumber":66,"Text":"موسی گفت: شما اول بساط خود درافکنید، (آنها بساط خویش افکندند) که ناگاه در اثر سحر آنان رسنها و چوبهاشان پنداشتی در نظر به جنبش و رفتار آمد"},{"SurahNumber":20,"VerseNumber":67,"Text":"در آن حال موسی در دل خویش سخت بترسید (که مبادا امر بر مردم مشتبه شود و میان سحر ساحران با معجز موسی فرق نگذارند و حجت او بر خلق آشکار نگردد)"},{"SurahNumber":20,"VerseNumber":68,"Text":"ما گفتیم: مترس که تو البته همیشه غلبه و برتری خواهی داشت"},{"SurahNumber":20,"VerseNumber":69,"Text":"و اینک عصایی که در دست داری بیفکن تا (اژدها شود و یکباره) بساط سحر و ساحری اینان را فرو بلعد، که کار اینان حیله ساحری بیش نیست و ساحر هر جا رود (و هر چه کند) هرگز فلاح و فیروزی نخواهد یافت"},{"SurahNumber":20,"VerseNumber":70,"Text":"پس همه ساحران به سجده افتاده و گفتند: ما به خدای موسی و هارون ایمان آوردیم"},{"SurahNumber":20,"VerseNumber":71,"Text":"فرعون گفت: شما چرا پیش از آنکه من اجازه دهم به موسی ایمان آوردید؟ معلوم است که او در سحر معلم شما بوده، باری من شما را دست و پا بر خلاف یکدیگر می‌برم و بر تنه نخلهای خرما به دار می‌آویزم و خواهید دانست که عذاب (من و موسی) کدام سخت‌تر و پاینده‌تر است"},{"SurahNumber":20,"VerseNumber":72,"Text":"ساحران به فرعون پاسخ دادند که ما تو را هرگز بر این معجزات آشکار که به ما آمده و بر خدایی که ما را آفریده مقدم نخواهیم داشت، پس در حق ما هر چه توانی بکن که هر ظلمی کنی همین حیات دو روزه دنیاست"},{"SurahNumber":20,"VerseNumber":73,"Text":"ما به راستی به خدای خود ایمان آوردیم تا از خطاهای ما درگذرد و گناه سحری که تو ما را به اجبار بر آن داشتی ببخشد، و (لطف و مغفرت) خدا بهتر و پاینده‌تر (از حیات فانی دنیا) است"},{"SurahNumber":20,"VerseNumber":74,"Text":"که همانا هر کس به خدای خود طاغی و گنهکار وارد شود جزاء او جهنّم است که در آنجا نه بمیرد (تا از عذاب برهد) و نه زنده شود (که از لذت زندگی برخوردار باشد)"},{"SurahNumber":20,"VerseNumber":75,"Text":"و هر کس به خدای خود مؤمن باشد و با اعمال صالح بر او وارد شود اجر آنها هم عالی‌ترین درجات بهشتی است"},{"SurahNumber":20,"VerseNumber":76,"Text":"آن بهشتهای عدنی که دائم زیر درختانش نهرها جاری است و تا ابد در آنجا (از نعمت و حیات برخوردار) هستند و آن بهشت پاداش کسی است که خود را (از کفر و عصیان و شرک و طغیان) پاک و پاکیزه گرداند"},{"SurahNumber":20,"VerseNumber":77,"Text":"و همانا به موسی وحی کردیم که بندگان (مؤمن) مرا شبانه (از شهر مصر) بیرون برو (به اعجاز و لطف ما) راهی خشک از میان دریا بر آنها پدید آور که نه از تعقیب و رسیدن فرعونیان ترسناک باشی و نه (از غرق شدن) اندیشه داری"},{"SurahNumber":20,"VerseNumber":78,"Text":"و فرعون با سپاهش از پی آنها تاختند پس موج دریا چنان آنها را فرو برد که از آنان اثری باقی نگذاشت"},{"SurahNumber":20,"VerseNumber":79,"Text":"و فرعون پیروان خود را علاوه بر اینکه هدایت نکرد سخت به ضلالت و بدبختی افکند"},{"SurahNumber":20,"VerseNumber":80,"Text":"ای بنی اسرائیل، محققا ما شما را از شر دشمن نجات دادیم و با شما در جانب راست کوه طور وعده نهادیم (تا به مناجات موسی کلام حق را بشنوید) و (در بیابان که سرگردان شدید) برای قوت شما ترنجبین و مرغ بریان فرستادیم"},{"SurahNumber":20,"VerseNumber":81,"Text":"(و دستور دادیم که) از این رزق حلال و پاکیزه که نصیبتان کردیم تناول کنید و در آن (به کفر نعمت و ترک شکرگزاری) طغیان و سرکشی مکنید وگرنه مستحق غضب و خشم من می‌شوید، و هر کس مستوجب خشم من گردید همانا خوار و هلاک خواهد شد"},{"SurahNumber":20,"VerseNumber":82,"Text":"و البته بر آن کس که (از کفر) توبه کند و (به خدا) ایمان آرد و نکوکار گردد و درست به راه هدایت رود مغفرت و آمرزش من بسیار است"},{"SurahNumber":20,"VerseNumber":83,"Text":"و ای موسی بازگو که بر قومت چرا سبقت گرفته و با شتاب به وعده‌گاه آمدی؟"},{"SurahNumber":20,"VerseNumber":84,"Text":"موسی عرضه داشت: هم اینک قوم از پی من هستند و من خود برای خشنودی تو تعجیل کرده و بر آنها تقدم جستم"},{"SurahNumber":20,"VerseNumber":85,"Text":"خدا فرمود: همانا ما قوم تو را پس از آمدن تو آزمایش کردیم و سامری آنان را گمراه کرد"},{"SurahNumber":20,"VerseNumber":86,"Text":"موسی (که از فتنه سامری آگاه شد) متأسف و غضبناک به سوی قوم بازگشت و گفت: ای قوم من، مگر خدای شما به شما وعده احسان نداد (که شما را نعمت کتاب بزرگ تورات عطا کند)؟ آیا وعده خدا بر شما طولانی شد، یا مایل شدید که مستوجب قهر و غضب خدای خود شوید، که وعده مرا خلاف کردید (و عهد من شکستید)"},{"SurahNumber":20,"VerseNumber":87,"Text":"قوم به موسی گفتند: ما به میل و اختیار خود خلاف وعده تو نکردیم و لیکن اسباب تجمل و زینت بسیاری (از فرعونیان) بار دوش ما نهادند و ما آنها را در آتش افکندیم و چنین سامری (فتنه‌انگیز بر ما) القا کرد"},{"SurahNumber":20,"VerseNumber":88,"Text":"آن‌گاه سامری با آن زر و زیورها مجسّمه گوساله‌ای بساخت که صدایی شگفت داشت و (با این شعبده سامری و پیروانش) گفتند: خدای شما و خدای موسی همین گوساله است که موسی فراموش کرده است"},{"SurahNumber":20,"VerseNumber":89,"Text":"آیا این گوساله‌پرستان نمی‌نگرند که آن گوساله هیچ حرف و اثری و هیچ خیر و شری به آنها عاید نمی‌سازد؟"},{"SurahNumber":20,"VerseNumber":90,"Text":"و هارون هم پیش از آنکه موسی باز آید به آنان گفت: ای قوم، این گوساله اسباب فتنه و امتحان شما گردیده و محققا آفریننده شما خدای مهربان است (نه این گوساله سامری) پس شما پیرو من شوید و امر مرا فرمان برید"},{"SurahNumber":20,"VerseNumber":91,"Text":"قوم گفتند: ما بر این پرستش گوساله ثابت هستیم تا وقتی که موسی به سوی ما بازگردد"},{"SurahNumber":20,"VerseNumber":92,"Text":"موسی (چون بازگشت با عتاب به هارون) گفت: ای هارون مانع تو چه بود که چون دیدی که قوم گمراه شدند،"},{"SurahNumber":20,"VerseNumber":93,"Text":"از پی من نیامدی؟ آیا نافرمانی امر من کردی؟"},{"SurahNumber":20,"VerseNumber":94,"Text":"هارون گفت: ای برادر مهربان (بر من قهر و عتاب مکن و) سر و ریش من مگیر، ترسیدم بگویی تو میان بنی اسرائیل تفرقه انداختی و به سخنم وقعی ننهادی"},{"SurahNumber":20,"VerseNumber":95,"Text":"آن‌گاه موسی گفت: ای سامری این فتنه چه بود که تو برپا کردی؟"},{"SurahNumber":20,"VerseNumber":96,"Text":"سامری گفت: من چیزی را دیدم که قوم ندیدند، من مشتی خاک از اثر قدم رسول (حق، جبرئیل) برگرفته و (در گوساله) ریختم و نفس من چنین (فتنه انگیزی را) به نظرم جلوه داد"},{"SurahNumber":20,"VerseNumber":97,"Text":"موسی گفت: از میان ما برو که تو در زندگانی دنیا (به مرضی معذب خواهی شد که همه از تو متنفر شوند و) دایم گویی کسی مرا نزدیک نشود، و (در آخرت) هم وعده‌گاهی (در دوزخ) داری که با تو تخلف نخواهد شد، و اکنون این خدایت را که بر پرستش و خدمتش ایستادی بنگر که آن را در آتش می‌سوزانیم و خاکسترش را به آب دریا می‌دهیم"},{"SurahNumber":20,"VerseNumber":98,"Text":"تنها خدای شما آن یگانه خدایی است که جز او هیچ خدایی نیست و علمش به همه ذرات عوالم هستی محیط است"},{"SurahNumber":20,"VerseNumber":99,"Text":"و ما اخبار گذشتگان دیگر را این چنین بر تو حکایت خواهیم کرد و از نزد خود این ذکر (یعنی کتاب عظیم الشأن قرآن) را به تو عطا کردیم"},{"SurahNumber":20,"VerseNumber":100,"Text":"هر کس از این ذکر اعراض کند روز قیامت بار سنگینی از گناه را به دوش خواهد داشت"},{"SurahNumber":20,"VerseNumber":101,"Text":"اینان در عذاب آن اعمال زشت مخلدند و سخت است بسی در قیامت بار اعمال زشتی که به دوش گرفته‌اند"},{"SurahNumber":20,"VerseNumber":102,"Text":"روزی که در صور دمیده شود و (در آن روز) بدکاران را کبود چشم محشور کنیم (و چشم کبودشان نشانه جرم خواهد بود)"},{"SurahNumber":20,"VerseNumber":103,"Text":"و آنها (از هول و هراس آن روز) با یکدیگر آهسته زیر لب گویند که (ای افسوس) ده روزی بیش (در زندگی دنیا) درنگ نکردید (و نعمت ابدی بهشت را برای دنیای فانی از دست بدادید)"},{"SurahNumber":20,"VerseNumber":104,"Text":"ما به آنچه می‌گویند بهتر آگاهیم، که از آن بدکاران بهتر و درست‌ترینشان به آنها خواهد گفت: شما روزی بیش درنگ نکردید (دریغا چه زود عمر در شهوت و معصیت بگذشت و جرم و عقابش بماند)"},{"SurahNumber":20,"VerseNumber":105,"Text":"و (ای رسول) از تو پرسند که کوهها (در روز قیامت) چه می‌شود؟ جواب ده که خدای من کوهها را چنان از بنیاد برکند که خاک شده و خاکش بر باد دهد"},{"SurahNumber":20,"VerseNumber":106,"Text":"آن‌گاه پست و بلندیهای زمین را چنان هموار گرداند"},{"SurahNumber":20,"VerseNumber":107,"Text":"که در آن ابدا هیچ بلندی و پستی نخواهی دید"},{"SurahNumber":20,"VerseNumber":108,"Text":"در آن روز خلایق همه از پی کسی که آنها را به راه مستقیم به عرصه قیامت دعوت کند (یعنی اسرافیل) ناچار خواهند رفت، و صداها پیش خدای رحمان خاشع و خاموش گردد که جز زیر لب و آهسته صدایی نخواهی شنید"},{"SurahNumber":20,"VerseNumber":109,"Text":"در آن روز، شفاعت هیچ‌کس سود نبخشد جز آن‌کس که خدای رحمان به او رخصت شفاعت داده و سخنش را پسندیده باشد"},{"SurahNumber":20,"VerseNumber":110,"Text":"و خدا (به علم ازلی) بر همه آینده و گذشته خلایق آگاه است و خلق را ابدا به او احاطه و آگاهی نیست"},{"SurahNumber":20,"VerseNumber":111,"Text":"و بزرگان عالم همه در پیشگاه عزت آن خدای حی توانا ذلیل و خاضعند و (در آن روز) هر که بار ظلم و ستم به دوش دارد سخت زبون و زیانکار است"},{"SurahNumber":20,"VerseNumber":112,"Text":"و هر کس اعمالش نیکو است و (به خدا هم) ایمان دارد از هیچ ستم و آسیبی بیمناک نخواهد بود"},{"SurahNumber":20,"VerseNumber":113,"Text":"و ما این‌گونه این (قرآن عظیم) را قرآنی با فصاحت کامل عربی بر تو فرستادیم و در آن وعده‌ها و اهوال قیامت را به انواع گوناگون تذکر دادیم، باشد که مردم پرهیزکار شوند یا پندی از نو بر ایشان آورد"},{"SurahNumber":20,"VerseNumber":114,"Text":"پس بلند مرتبه است و بزرگوار خدایی که به حق و راستی پادشاه ملک وجود است و تو (ای رسول) پیش از آنکه وحی قرآن تمام و کامل به تو رسد تعجیل در (تلاوت و تعلیم) آن مکن و دائم بگو: پروردگارا بر علم من بیفزا"},{"SurahNumber":20,"VerseNumber":115,"Text":"و همانا ما پیش از این با آدم عهدی بستیم (که فریب شیطان نخورد) و او فراموش کرد و در آن عهد او را استوار و ثابت قدم نیافتیم"},{"SurahNumber":20,"VerseNumber":116,"Text":"و (یاد آر) هنگامی که فرشتگان را گفتیم به آدم سجده کنید، همه سجده کردند جز ابلیس که امتناع ورزید"},{"SurahNumber":20,"VerseNumber":117,"Text":"آن‌گاه گفتیم: ای آدم محققا این شیطان با تو و جفتت دشمن است، مبادا شما را از بهشت بیرون آرد و از آن پس به شقاوت و بدبختی گرفتار شوی"},{"SurahNumber":20,"VerseNumber":118,"Text":"همانا برای تو این هست که نه هرگز آنجا گرسنه شوی و نه برهنه و عریان مانی"},{"SurahNumber":20,"VerseNumber":119,"Text":"و نه هرگز در آنجا به تشنگی و به گرمای آفتاب آزار بینی"},{"SurahNumber":20,"VerseNumber":120,"Text":"باز شیطان در او وسوسه کرد، گفت: ای آدم آیا (میل داری) تو را بر درخت ابدیت و ملک جاودانی دلالت کنم؟"},{"SurahNumber":20,"VerseNumber":121,"Text":"پس آدم و حوّا (فریب خوردند و) از آن درخت تناول کردند، بدین جهت (لباسهای بهشتی از تنشان دور و عیوب و) عورت آنها در نظرشان پدیدار شد و شروع کردند به ساتری از برگ درختان بهشت خود را پوشاندن. و آدم نافرمانی خدای کرد و گمراه شد"},{"SurahNumber":20,"VerseNumber":122,"Text":"سپس خدا او را (به مقام نبوتش) برگزید و توبه او را پذیرفت و هدایتش فرمود"},{"SurahNumber":20,"VerseNumber":123,"Text":"آن‌گاه خدا (به آدم و حوا) فرمود: اکنون از عالی رتبه بهشت فرود آیید که برخی از شما با برخی دیگر دشمنید، پس اگر از جانب من برای شما راهنمایی بیاید آن هنگام هر که از راه من پیروی کند نه هرگز گمراه شود و نه شقی و بدبخت گردد"},{"SurahNumber":20,"VerseNumber":124,"Text":"و هر کس از یاد من اعراض کند همانا (در دنیا) معیشتش تنگ شود و روز قیامتش نابینا محشور کنیم"},{"SurahNumber":20,"VerseNumber":125,"Text":"گوید: الها، چرا مرا نابینا محشور کردی و حال آنکه من بینا بودم؟"},{"SurahNumber":20,"VerseNumber":126,"Text":"خدا به او فرماید: (آری) بدین گونه آیات ما برای هدایت تو آمد و همه را به طاق فراموشی و غفلت نهادی، و امروز هم تو فراموش (و بی‌بهره) خواهی شد"},{"SurahNumber":20,"VerseNumber":127,"Text":"و این چنین ما هر کس را که ظلم و نافرمانی کند و ایمان به آیات پروردگارش نیاورد مجازات سخت می‌کنیم با آنکه عذاب آخرتش سخت‌تر و پاینده‌تر خواهد بود"},{"SurahNumber":20,"VerseNumber":128,"Text":"آیا این کفار قریش را از مشاهده حال طوایف بسیاری از گذشتگان که ما همه را هلاک کردیم و اینان در منازل و عمارات آنها می‌روند (عبرت و پند و) هدایت نبود؟ بی‌شک احوال گذشتگان برای خردمندان بسیار مایه عبرت و آیه هدایت است"},{"SurahNumber":20,"VerseNumber":129,"Text":"اگر نه این بود که کلمه پروردگار (و تقدیر ازلیش بر این کار) سبقت یافته (که کافران و بدکاران این امت در قیامت به کیفر رسند) همانا عذاب (در دنیا بر آنها) لزوم می‌یافت و آن اجل معین فرا می‌رسید"},{"SurahNumber":20,"VerseNumber":130,"Text":"پس تو بر آنچه (امت جاهل بر انکار و طعن تو) می‌گویند صبر و تحمل پیش گیر و خدای را پیش از طلوع خورشید و بعد از غروب آن و ساعاتی از شب تار و اطراف روز روشن ستایش و تسبیح گو، باشد که (به مقام رفیع شفاعت) خشنود شوی"},{"SurahNumber":20,"VerseNumber":131,"Text":"و هرگز به متاع ناچیزی که به قومی از آنان (قومی کافر و جاهل) در جلوه حیات دنیای فانی برای امتحان داده‌ایم چشم آرزو مگشا، و رزق خدای تو بسیار بهتر و پاینده‌تر است"},{"SurahNumber":20,"VerseNumber":132,"Text":"تو اهل بیت خود را به نماز و طاعت خدا امر کن و خود نیز بر نماز و ذکر حق صبور باش، ما از تو روزی (کسی را) نمی‌طلبیم بلکه ما به تو (و دیگران) روزی می‌دهیم، و عاقبت نیکو مخصوص (اهل) پرهیزکاری و تقواست"},{"SurahNumber":20,"VerseNumber":133,"Text":"و کافران گفتند: چرا (محمد) آیت و دلیلی روشن از جانب خدا برای ما نمی‌آورد؟ آیا آیات بیّنه کتب پیشین (چون تورات و انجیل و صحف که در همه ذکر اوصاف نبوت هست) بر آنان نیامد؟"},{"SurahNumber":20,"VerseNumber":134,"Text":"و اگر ما پیش از فرستادن پیغمبر، کافران (و مشرکان قریش) را همه به نزول عذاب هلاک می‌کردیم البته آنها می‌گفتند: پروردگارا چرا بر ما رسولی نفرستادی تا از آیات تو پیروی کنیم پیش از آنکه به این عذاب و ذلت و خواری گرفتار شویم؟"},{"SurahNumber":20,"VerseNumber":135,"Text":"بگو: هر یک (از ما و شما) منتظریم، پس مترصد و منتظر (امر خدا) باشید که به زودی خواهید دانست (ما و شما) کدام به راه مستقیم سعادت رفته و طریق هدایت یافته‌ایم"}]}