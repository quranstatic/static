{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":23,"VerseNumber":1,"Text":"Gomɗii malaama gomɗinɓe ɓen"},{"SurahNumber":23,"VerseNumber":2,"Text":"Ɓen hulooɓe ka nder Julde maɓɓe koɓe yankiniiɓe"},{"SurahNumber":23,"VerseNumber":3,"Text":"E ɓen ɗurniiɓe gaayi rayrayti( bolle meere)"},{"SurahNumber":23,"VerseNumber":4,"Text":"E ɓen ittooɓe jakka on"},{"SurahNumber":23,"VerseNumber":5,"Text":"E ɓen reenuɓe farjuuji maɓɓe ɗin"},{"SurahNumber":23,"VerseNumber":6,"Text":"Si wanaa e dow sonnaaɓe maɓɓe maaɗum ɓe ñaame maɓɓe ɗen jeyi(horbe), haray kamɓe ɓe wonaa feleteeɓe"},{"SurahNumber":23,"VerseNumber":7,"Text":"On mo ɗaɓɓi ɓaawo ɗum, haray ko ɓen woni jaggitooɓe ɓen"},{"SurahNumber":23,"VerseNumber":8,"Text":"E ɓen aynuɓe koolaaje maɓɓe e aadiiji maɓɓe ɗin"},{"SurahNumber":23,"VerseNumber":9,"Text":"E ɓen ɓe kañun koɓe reenuɓe e dow Julɗe maɓɓe ɗen"},{"SurahNumber":23,"VerseNumber":10,"Text":"Ɓee [siforɓe ɗii sifaaji ɗoo] ko kamɓe woni ronooɓe ɓen"},{"SurahNumber":23,"VerseNumber":11,"Text":"Ɓen ronoyayɓe Firdawsi on kamɓe ko ɓe duumotooɓe e nder makko"},{"SurahNumber":23,"VerseNumber":12,"Text":"Gomɗii Men tagii neɗɗanke on immorde e lasili loopal"},{"SurahNumber":23,"VerseNumber":13,"Text":"Refti Men waɗi mo toɓɓere [maniiyu] e nder ñiiɓirde huɓindiinde"},{"SurahNumber":23,"VerseNumber":14,"Text":"Refti Men Tagi toɓɓere nden heɗɗere, Men Tagi heɗɗere nden huyre, Men Tagi huyre nden ƴi'e, Men holtini ƴi'e ɗen teewu. Refti Men fuɗɗanii mo Tagu woo, barkanii Alla Moƴƴo Taguɗo"},{"SurahNumber":23,"VerseNumber":15,"Text":"Refti onon ɓaawo ɗum ko on maayooɓe"},{"SurahNumber":23,"VerseNumber":16,"Text":"Refti pellet, onon Ñalnde Darngal on imminoyte"},{"SurahNumber":23,"VerseNumber":17,"Text":"Gomɗii Men Tagii dow mooɗon ɗati jeeɗiɗi, Men wonaali kadi welsindiiɓe gaayi tagu ngun"},{"SurahNumber":23,"VerseNumber":18,"Text":"Men jippini immorde ka kammu ndiyam e emmbere [haaju tagu ngun], Men ndewni ɗam ka leydi, pellet, Menen ko Men Hattanɓe e dow naɓugol ɗam"},{"SurahNumber":23,"VerseNumber":19,"Text":"Men fuɗɗani on sabu majjam gese immorde e tamarooje e inabuuje, no woodani on nder ton dimɗe ɗuuɗuɗe ko e majje ñaamoton"},{"SurahNumber":23,"VerseNumber":20,"Text":"E leggal ngal no yalta immorde to Tuuri Siinaa hingal fuɗina guƴam [nebban wujeteeɗam] e li'am [maafirɗam] wonannde ñaamooɓe"},{"SurahNumber":23,"VerseNumber":21,"Text":"Pellet, no woodani on e neemoraaɗi ɗin tasakuyee, Meɗen yarna on goɗɗun e ko woni kon ka deedi majji, no woodani on e majji nafaaji ɗuuɗuɗi, ko immorde e majji kadi ñaamoton"},{"SurahNumber":23,"VerseNumber":22,"Text":"Ko e hoore-majji e hoore laaɗe ɗen ronndeteɗon"},{"SurahNumber":23,"VerseNumber":23,"Text":"Gomɗii Men Nulii Nuuhu e yimɓe makko ɓen, o maaki : \"Ko onon yo yimɓe am, rewee Alla. Reweteeɗo alanaa on ko woori Mo. Enee, on hulatah"},{"SurahNumber":23,"VerseNumber":24,"Text":"Hooreeɓe mbatu ngun wi'ani ɓen yedduɓe immorde e yimɓe makko ɓen: \"Oo wonaali si ko o ɓanndinke yeru mo'on himo faalaa nde o ɓurnotoo e dow mooɗon. Sinndo Alla muuyino O jippinayno Malaa'ikaaɓe, men naniraali ɗum baabiraaɓe amen aranɓe ɓen"},{"SurahNumber":23,"VerseNumber":25,"Text":"Kanko o wonaali si wanaa ko o gorko mo jinna woni e mu'un, habbitee mo tun haa seeɗa"},{"SurahNumber":23,"VerseNumber":26,"Text":"O maaki: \"Joom am, wallam e ko ɓe fennimi kon"},{"SurahNumber":23,"VerseNumber":27,"Text":"Men wahayini faade e makko yo o lesu laana kan e dennka Amen e Wahayu Amen, si Yamiroore Amen nden arii huɓɓinirde nden pullitike [ndiyam] naadu e nder makka immorde e kala nooneeji ɗin ɗiɗi-ɗiɗi. E koreeji ma, si wanaa ɓen konngol ngol aditii e mu'un, wata a haaldu e am fii ɓen tooñuɓe, pellet, kamɓe ko ɓe yooleteeɓe"},{"SurahNumber":23,"VerseNumber":28,"Text":"Si a fotondirii an e ɓen wonnduɓe e maaɗa e dow laana kan, haray maaku: \"Yettoore nden ko Alla woodani, On dannduɗo Men immorde e yimɓe tooñooɓe ɓen"},{"SurahNumber":23,"VerseNumber":29,"Text":"Maaku: \"Joomam, jippinam e jipporde barkinaande ko An woni Moƴƴo Jippinoowo"},{"SurahNumber":23,"VerseNumber":30,"Text":"Pellet, no e nder ɗum [ko jaŋtaa ɗoo] Aayeeje, haysi men laatike ko men jarribotooɓe"},{"SurahNumber":23,"VerseNumber":31,"Text":"Refti Men fuɗɗi ɓaawo maɓɓe yiirde woɓɓe goo"},{"SurahNumber":23,"VerseNumber":32,"Text":"Men Nulii e maɓɓe Nulaaɗo jeyaaɗo e maɓɓe, ɗum woni Rewee Alla, reweteeɗo alanaa on ko woori Mo. E on hulatah [Mo]"},{"SurahNumber":23,"VerseNumber":33,"Text":"Batu e yimɓe makko ɓen yedduɓe ɓe fenni hawroygol e Laakara on, Men neemini ɓe ka ngurdan aduna wi*i: \"Oo wonaali si wanaa ɓanndunke yeru mooɗon himo ñaama ko ñaamoton kon himo yara kadi ko yaroton kon"},{"SurahNumber":23,"VerseNumber":34,"Text":"Mi woondii si on ɗoftike ɓanndinke yeru mo'on, pellet, haray onon ontuma ko on hayruɓe(pertube)"},{"SurahNumber":23,"VerseNumber":35,"Text":"Enee, o fodu on wonndema onon si on maayii on laatike mbullaari e ƴi'e, wonndema onon ko on yaltinoyteeɓe"},{"SurahNumber":23,"VerseNumber":36,"Text":"Woɗɗii woori kon ko fodaɗon"},{"SurahNumber":23,"VerseNumber":37,"Text":"[Ɓe wi'i:] \"Ɗum wonaali si wanaa nguurdam amen aduna, meɗen maaya men wuura kadi, menen men wonaali immintinoyteeɓe"},{"SurahNumber":23,"VerseNumber":38,"Text":"Kanko o wonaali si wanaa ko o gorko fefindiiɗo fenaande fawi e Alla, menen non, men wonaali gomɗinayɓe mo"},{"SurahNumber":23,"VerseNumber":39,"Text":"O maaki: \"Joom am, wallam e ko ɓe fenni lam kon"},{"SurahNumber":23,"VerseNumber":40,"Text":"O Daali: \"Seeɗanii tun, Mi woondii ɓe wontay nimsuɓe"},{"SurahNumber":23,"VerseNumber":41,"Text":"Haacaango ngon nanngi ɓe e Goonga, Men waɗi ɓe duuño, halkaare wonanii yimɓe tooñooɓe ɓen"},{"SurahNumber":23,"VerseNumber":42,"Text":"Refti Men fuɗɗi ɓaawo maɓɓe gire woɓɓe goo"},{"SurahNumber":23,"VerseNumber":43,"Text":"Mofte woo lajal majje ngal adotaako ɗe, ɓe nennantaake kadi"},{"SurahNumber":23,"VerseNumber":44,"Text":"Refti Men Nuli Nulaaɓe Amen ɓen ko ɓe jokkondirɓe, tuma kala ari e mofte Nulaaɗo majje on ɓe fenna mo Men jokkini yoga e maɓɓe yoga, Men waɗi ɓe yewtereeji, woɗɗineede wonanii yimɓe ɓe gomɗintaa ɓen"},{"SurahNumber":23,"VerseNumber":45,"Text":"Refti Men Nuli Muusaa e musiɗɗo makko on Haaruuna wonndude e Aayeeje Amen ɗen e hujja ɓannguɗo"},{"SurahNumber":23,"VerseNumber":46,"Text":"Faade e Fir'awna e mbatu mu'un ngun, ɓe mawnintinii ɓe laatii yimɓe townitiiɓe"},{"SurahNumber":23,"VerseNumber":47,"Text":"Ɓe wi'i: \"Enee, hara men gomɗinayyimɓe ɗiɗo yeru amen, hara yimɓe maɓɓe ko maccuɓe amen"},{"SurahNumber":23,"VerseNumber":48,"Text":"Ɓe fenni ɓen ɗiɗo, ɓe laatii jeyaaɓe e halkaaɓe ɓen"},{"SurahNumber":23,"VerseNumber":49,"Text":"Gomɗii Men Okkiino Muusaa Deftere nden belejo'o kamɓe ɓe feewa"},{"SurahNumber":23,"VerseNumber":50,"Text":"Men waɗi geɗal Mariyama on e neene makko Maande, Men werni ɓe faade e tulde joomiraare ñiɓrude e callungol"},{"SurahNumber":23,"VerseNumber":51,"Text":"Ko onon yo Nulaaɓe, ñaamee immorde e laaɓuɗi ɗin gollon ko moƴƴi, pellet Min, Miɗo Anndi ko golloton kon"},{"SurahNumber":23,"VerseNumber":52,"Text":"E pellet, kaa Diina mo'on ko Diina woota, ko Min woni Joomi mo'on hulee Lam"},{"SurahNumber":23,"VerseNumber":53,"Text":"Ɓe taƴi fiyaake maɓɓe on hakkunde maɓɓe dente, kala fedde no farnora ko woni kon ka mayre"},{"SurahNumber":23,"VerseNumber":54,"Text":"Ɗalu ɓe e siwrere nden haa e dummunne"},{"SurahNumber":23,"VerseNumber":55,"Text":"Enee, hara ɓe sikku wonndema ko Men ɓeydiri ɓe kon immorde e jawdi e ɓiɗɓe"},{"SurahNumber":23,"VerseNumber":56,"Text":"Men yaccinanay ɓe e moƴƴereeji, ko woni ɓe so'aa"},{"SurahNumber":23,"VerseNumber":57,"Text":"Pellet, ɓen ɓe kañum immorde e kulol Joomi maɓɓe hara ko ɓe huluɓe"},{"SurahNumber":23,"VerseNumber":58,"Text":"E ɓen ɓe kañum ko ɓe gomɗinɓe Aayeeje Joomi maɓɓe ɗen"},{"SurahNumber":23,"VerseNumber":59,"Text":"E ɓen ɓe kañum ɓe wonah sirkanooɓe Joomi maɓɓe"},{"SurahNumber":23,"VerseNumber":60,"Text":"E ɓen okkayɓe ko ɓe okkaa kon, hara ɓerɗe maɓɓe ɗen ko huluɗe [Alla], wonndema kamɓe ko faade ka Joomi maɓɓe ɓe ruttoytoo"},{"SurahNumber":23,"VerseNumber":61,"Text":"Ɓen [sifaaɓe ɗii sifaaji ɗoo] hiɓe yaccoo e moƴƴereeji ɗin, hara kamɓe ko ɓe adotooɓe e majji"},{"SurahNumber":23,"VerseNumber":62,"Text":"Men fawaali wonkii si wanaa fodde bawɗe makki, no ka Amen Deftere wowlaynde Goonga kan, hara kamɓe ɓe tooñoytaake"},{"SurahNumber":23,"VerseNumber":63,"Text":"Ko woni, ɓerɗe maɓɓe ɗen no e welsungo immorde e ɗum, no woodani ɓe kadi golle gaanin ɗum ko kamɓe gollate ɗe"},{"SurahNumber":23,"VerseNumber":64,"Text":"Haa si Men nanngirii neeminaaɓe maɓɓe ɓen Lepte ɗen jaka yoo kamɓe hiɓe haaca"},{"SurahNumber":23,"VerseNumber":65,"Text":"Wata on haacu hannde, pellet onon, on wallataake immorde e Amen"},{"SurahNumber":23,"VerseNumber":66,"Text":"Gomɗii laatinoke Aayeeje Amen ɗen no janngee e taweede mooɗon, laatiɗon hiɗon ruttoo e dow codduli mooɗon"},{"SurahNumber":23,"VerseNumber":67,"Text":"Ko on mawnintiniiɓe sabu [jeyeede makka] hiɗon hiira wowla bonɗi"},{"SurahNumber":23,"VerseNumber":68,"Text":"Enee, hara ɓe teskaaki konngol ngol, kaa hara aru e maɓɓe ko araali e baabiraaɓe maɓɓe adinooɓe ɓen"},{"SurahNumber":23,"VerseNumber":69,"Text":"Kaa ɓe anndaali Nulaaɗo maɓɓe on, hara kamɓe ko ɓe faytuɓe mo"},{"SurahNumber":23,"VerseNumber":70,"Text":"Kaa hara ɓe wi'ay feetere no e makko? Ko woni, o addanii ɓe Goonga kan ɓurɓe heewude e maɓɓe ko añuɓe Goonga kan"},{"SurahNumber":23,"VerseNumber":71,"Text":"Sinndo Alqur'aana jokkuno beleeɗe maɓɓe ɗen, kammuuli ɗin e leydi ndin bonayno e ɓen wonuɓe e majji, ko woni, Men addaniiɓe waaju maɓɓe ngun, kamɓe koɓe ɗurniiɓe gaayi waaju maɓɓe ngun"},{"SurahNumber":23,"VerseNumber":72,"Text":"Kaa a tori ɓe ngeenaari? [Awa] ko ngeenaari Joomi maaɗa ndin ɓuri moƴƴude, ko Kanko woni Moƴƴo Arsikoowo"},{"SurahNumber":23,"VerseNumber":73,"Text":"Pellet, an hiɗa noddude faade e Laawol Focciingol"},{"SurahNumber":23,"VerseNumber":74,"Text":"E pellet, ɓen ɓe gomɗinaali Laakara on ko ɓe seluɓe e Laawol ngol"},{"SurahNumber":23,"VerseNumber":75,"Text":"Sinndo Men Yurmino ɓe, Men hunci ko heɓi ɓe kon immorde e lorra, ɓe duumotono e nder bewre maɓɓe hiɓe wemmboo"},{"SurahNumber":23,"VerseNumber":76,"Text":"Gomɗii Men nanngirii ɓe Lepte ɗen, ɓe hoykinanaaki Joomi maɓɓe ɓe yankinaaki"},{"SurahNumber":23,"VerseNumber":77,"Text":"Haa si Men udditii e dow maɓɓe dammbugal marungal Lepte saɗtuɗe, e jaka, kamɓe e nder ɗum ko ɓe taƴii ɓe"},{"SurahNumber":23,"VerseNumber":78,"Text":"Ko Kanko woni On fuɗɗanƊo on nanɗe ɗen e giiɗe ɗen e ɓerɗe ɗen, fanɗii ko yettoton"},{"SurahNumber":23,"VerseNumber":79,"Text":"Ko Kanko woni On TaguƊo on ka leydi ko faade ka Makko mooɓoyteɗon"},{"SurahNumber":23,"VerseNumber":80,"Text":"Ko Kanko woni On Mo no wurna O wara no woodani Mo luutindirgol jemma on e ñalorma on, enee, kaa on hakkiltah"},{"SurahNumber":23,"VerseNumber":81,"Text":"Ko woni, ɓe wi'u yeru ko aramɓe ɓen wi'unoo kon"},{"SurahNumber":23,"VerseNumber":82,"Text":"Ɓe wi'i: \"Enee, si men maayii men wonii mbullaari e ƴi'e, hara menen ko men immintinoyteeɓe"},{"SurahNumber":23,"VerseNumber":83,"Text":"Gomɗii men fodanooma ɗum menen e baabiraaɓe amen ko adii, ɗum wonaali si wanaa tinndi adinooɓe"},{"SurahNumber":23,"VerseNumber":84,"Text":"Maaku: \"Ko hommbo leydi ndin woodani e ɓen wonuɓe e mayri, si tawii hiɗon anndi"},{"SurahNumber":23,"VerseNumber":85,"Text":"Aray ɓe wi'a: \"Ko Alla woodani\" maaku: \"Enee, on waajitotaako"},{"SurahNumber":23,"VerseNumber":86,"Text":"Maaku: \"Ko hommbo woni Jom kammuuli ɗin jeeɗiɗi e Jom Arsi mawki kin?\" @Corrected"},{"SurahNumber":23,"VerseNumber":87,"Text":"Aray ɓe wi'a: \"Ko Alla\" maaku: \"Enee, on hulatah [Alla]"},{"SurahNumber":23,"VerseNumber":88,"Text":"Maaku hommbo woni e Junngo Mu'un Laamu kala huunde hara Kanko hiMo walla O walletaake, si tawii on laatike hiɗon anndi"},{"SurahNumber":23,"VerseNumber":89,"Text":"Aray ɓe wi'a: \"Ko Alla woodani\" maaku: \"Enee, ko honno mbilirteɗon"},{"SurahNumber":23,"VerseNumber":90,"Text":"Ko woni, Men addanii ɓe Goonga kan, pellet kamɓe ko ɓe fenuɓe"},{"SurahNumber":23,"VerseNumber":91,"Text":"Alla jogitaaki ɓiɗɗo, reweteeɗo laataaki wonndude e Makko, e jaka [si waɗum waɗuno] kala reweteeɗo yaadayno e ko o tagi kon, yoga e maɓɓe townitotono e dow yoga. Senayee wonanii Alla e gaayi kon ko ɓe sifotoo"},{"SurahNumber":23,"VerseNumber":92,"Text":"Annduɗo ko wirnii kon e ko seedaa kon O Toowii e gaayi ko ɓe sirkata kon"},{"SurahNumber":23,"VerseNumber":93,"Text":"Maaku: \"Jooma am si A hollii lam ko ɓe fodaa kon"},{"SurahNumber":23,"VerseNumber":94,"Text":"Jooma am, wata A waɗam e yimɓe tooñooɓe ɓen"},{"SurahNumber":23,"VerseNumber":95,"Text":"Pellet, Menen fii yo Men holle ko Men fodi ɓe kon ko Men Hattanɓe [ɗum]"},{"SurahNumber":23,"VerseNumber":96,"Text":"Duñir nden huunde ɓurnde moƴƴude [huunde] bonunde nden, ko Menen Anndi ko ɓe sifoto kon"},{"SurahNumber":23,"VerseNumber":97,"Text":"Maaku: \"Jooma, mi moolorii Ma immorde e kodooje Seytanuuji ɗin"},{"SurahNumber":23,"VerseNumber":98,"Text":"Mi moolorii Ma Jooma am nde ɗi tawata lam"},{"SurahNumber":23,"VerseNumber":99,"Text":"Haa si maayde arii e goɗɗo e maɓɓe nden, o wi'a: \"Jooma am ruttee lam"},{"SurahNumber":23,"VerseNumber":100,"Text":"Belajo'o men, mi gollay ko moƴƴi e nder kon ko mi accunoo, ɗum waɗataa, ngol ko kanngol ko kanko wowli ngol, no hedde ɓaawo maɓɓe heedo haa Ñalnde nde ɓe imminoytee"},{"SurahNumber":23,"VerseNumber":101,"Text":"Si wuttaama ka alaadu, haray askaaji alah hakkunde maɓɓe nden Ñalnde, ɓe lanndandirtah"},{"SurahNumber":23,"VerseNumber":102,"Text":"Kala on mo jisti(teddi) manndake (peesirgal)muuɗum, haray ko ɓen ɗon woni maloyteeɓe ɓen"},{"SurahNumber":23,"VerseNumber":103,"Text":"Kala mo manndake [moƴƴi] muuɗum foygitii, (hoyi)haray ko ɓen ɗon woni hayruɓe pittaali muuɗum, ko ka nder Jahannama woni ko ɓe luttintee"},{"SurahNumber":23,"VerseNumber":104,"Text":"Yiite ngen no sunna geece maɓɓe ɗen, hara kamɓe e nder magge ko ɓe ñirɓiniiɓe"},{"SurahNumber":23,"VerseNumber":105,"Text":"Enee, hara Aayeeje Am ɗen laataaki no janngee e taweede mo'on, laatiɗon hiɗon fenna ɗe"},{"SurahNumber":23,"VerseNumber":106,"Text":"Ɓe wi'i: \"Joomi amen, ko malkiso amen ngon foolii men, men laatinoke yimɓe majjuɓe"},{"SurahNumber":23,"VerseNumber":107,"Text":"Joomi amen, yaltin men e magge, si men ruttike hara pellet, menen ko men tooñuɓe"},{"SurahNumber":23,"VerseNumber":108,"Text":"O Daala: \"Ñiiɓee e nder magge wata on haalanam"},{"SurahNumber":23,"VerseNumber":109,"Text":"Pellet, laatinoke fedde e jeyaaɓe Am ɓen hiɓe wi'a: \"Joomi amen, men gomɗinii haforan men YurmeƊaa men ko An ɓuri Moƴƴude Yurmeteeɓe ɓen"},{"SurahNumber":23,"VerseNumber":110,"Text":"Jogitiɗon ɓe jalnori(jalkigol), haa ɓe yejjintini on jaŋta Am, laatiɗon hiɗon jala ɓe"},{"SurahNumber":23,"VerseNumber":111,"Text":"Min Mi yoɓii ɓe hannde sabu ko ɓe muññinoo kon, pellet, kamɓe ko kamɓe woni malaaɓe ɓen"},{"SurahNumber":23,"VerseNumber":112,"Text":"O Daali: \"No foti heewde ko ñiiɓuɗon ka leydi, limoore duuɓi"},{"SurahNumber":23,"VerseNumber":113,"Text":"Ɓe wi'i: \"Men ñiiɓii ñallal maaɗum yoga e ñallal, lanndo limooɓe ɓen"},{"SurahNumber":23,"VerseNumber":114,"Text":"O Daali: \"On ñiiɓaali si wonaa seeɗa, sinndo onon on laatino hiɗon anndi"},{"SurahNumber":23,"VerseNumber":115,"Text":"Enee, on sikku wonndema ko Men Tagiri on ko puyndan, hara onon on ruttetaake faade ka Amen"},{"SurahNumber":23,"VerseNumber":116,"Text":"Alla Toowii Laamɗo Goonguɗo On, Rewetee- ɗo alah si wanaa Kanko Jooma Arsi Tedduki kin. @Corrected"},{"SurahNumber":23,"VerseNumber":117,"Text":"Kala nodduɗo wonndude e Alla reweteeɗo goo, daliil alanah mo e ɗum, anndu pellet, hasboo- re makko ko ka Joomi makko, pellet Kanko, O malnatah heeferɓe ɓen"},{"SurahNumber":23,"VerseNumber":118,"Text":"Maaku: \"Jooma am, Yaafo Yurmo ko An Ɓuri Moƴƴude Yurmeteeɓe ɓen"},{"SurahNumber":24,"VerseNumber":1,"Text":"Simoore, Men jippinii nde Men farlii nde, Men jippini e nder mayre Aayeeje ɓannguɗe belajo'o onon on waajitoto"},{"SurahNumber":24,"VerseNumber":2,"Text":"Debbo jinoowo on e gorko jeenoowo on foccee gooto kala e maɓɓe paatawol(looci) teemedere, wata yurmeende maɓɓe nanngu on e fii Diina Alla kan, si tawii on laatike hiɗon gomɗini Alla e Ñalaande Laakara nden. Yo seedo foccugol ɓe ngol jamaa immorde e gomɗinɓe ɓen"},{"SurahNumber":24,"VerseNumber":3,"Text":"Gorko jinoowo on o resataa si wonaa debbo jeenoowo maaɗum sirkoowo, debbo jinoowo on resatah mo si wanaa gorko jinoowo maaɗum sirkoowo, ɗum harminaama e dow gomɗinɓe ɓen"},{"SurahNumber":24,"VerseNumber":4,"Text":"E ɓen ɓe no tukka rewɓe saŋiiɓe ɓen refti hara ɓe addaali seedeeɓe nayo, haray piyee ɓe paatawol(looci) cappanɗe jeetati. Wata on jaɓan ɓe seedagol poomaa. Ɓen ɗon, ko kamɓe woni Faasiqiiɓe ɓen"},{"SurahNumber":24,"VerseNumber":5,"Text":"Si wanaa ɓen tuubuɓe ɓaawo ɗum ɓe moƴƴini. Pellet, Alla ko O Surroowo Yurmeteeɗo"},{"SurahNumber":24,"VerseNumber":6,"Text":"E ɓen ɓe no tukka sonnaaɓe maɓɓe ɓen hara laatanaaki ɓe seedeeɓe si wanaa wonkiiji maɓɓe ɗin, ko yo goɗɗo e maɓɓe seedo seedeeji nayi [o woondira] Alla pellet, kanko ko e goonguɓe ɓen o jeyaa"},{"SurahNumber":24,"VerseNumber":7,"Text":"Jowaɓun ɗum, wonndema yo kuddi Alla wonu e dow makko si o laatike jeyaaɗo e fenooɓe ɓen"},{"SurahNumber":24,"VerseNumber":8,"Text":"Ɓe dunyira e [sonnaajo on] lepte ɗen, nde o seedotoo seedeeji nayi [o woondira] Alla, pellet [gorko on] ko e fenooɓe ɓen o jeyaa"},{"SurahNumber":24,"VerseNumber":9,"Text":"Jowaɓun ɗum, ko nde Alla tikkata e dow makko si [gorko on] laatike ko e goonguɓe ɓen o jeyaa"},{"SurahNumber":24,"VerseNumber":10,"Text":"Sinndo wanaano Ɓural Alla ngal e dow mooɗon e Yurmeende Makko nden, e wonndema Alla ko O jaɓoowo tuubuubuye Ñeeñuɗo"},{"SurahNumber":24,"VerseNumber":11,"Text":"Pellet, ɓen adduɓe penaale ɗen ko ɓe jamaa jeyaaɗo e mooɗon, wata on sikku ɗum ko bone mo'on; ko woni ɗum ko moƴƴere mo'on. No woodani kala neɗɗo immorde e maɓɓe ko o faggitii kon e junuubu, on fawtiiɗo mawɗum [junuubu on] immorde e maɓɓe, no woodani mo Lepte mawɗe"},{"SurahNumber":24,"VerseNumber":12,"Text":"Ko haanunoo tuma nde nanuɗon ɗum, worɓe gomɗinɓe ɓen e rewɓe gomɗinɓe ɓen ɓe yananee ka wonkiiji maɓɓe ko moƴƴi, ɓe wi'a: \"Ɗum ko penaale ɓannguɗe nii"},{"SurahNumber":24,"VerseNumber":13,"Text":"Ko haanunoo ko nde ɓe addata e ɗum seedeeɓe nayo, si ɓe addaali seedeeɓe ɓen; haray ɓen ɗon, ka Alla ko kamɓe woni fenooɓe ɓen"},{"SurahNumber":24,"VerseNumber":14,"Text":"Sinndo wonaano Ɓural Alla ngal e Yurmeende Makko nden e dow mooɗon ka aduna e ka laakara Lepte mawɗe meemayno on fii kon ko ukkiɗon e muuɗum"},{"SurahNumber":24,"VerseNumber":15,"Text":"Tuma nde werloraynoɗon ɗum ɗennɗe mooɗon, wowliron kunnduɗe mooɗon kon ko ganndal alanah on e muuɗum sikkon ɗum kadi ko newiiɗum, hara non ɗum ko mawnuɗom ka Alla"},{"SurahNumber":24,"VerseNumber":16,"Text":"Ko haanunoo tuma nanuɗon nde, wi'on: \"Haanaa men nde men wowlata e dum, Senayee woodanii Ma, ɗum ko fenaande mawnde nii"},{"SurahNumber":24,"VerseNumber":17,"Text":"Alla no waajaade on fii wata on fillo sugu [ndee fenaande] poomaa, si tawii on laatike gomɗinɓe"},{"SurahNumber":24,"VerseNumber":18,"Text":"Alla no ɓannginannde on Aayeeje ɗen Alla ko O Annduɗo Ñeeñuɗo"},{"SurahNumber":24,"VerseNumber":19,"Text":"Pellet, ɓen yiɗuɓe yo bone ɗen saako e [hoore] ɓen gomɗinɓe; no woodani ɓe Lepte muusuɗe ka aduna e ka Laakara. Alla no Anndi, onon on anndah"},{"SurahNumber":24,"VerseNumber":20,"Text":"Sinndo wanaano Ɓural Alla ngal e dow mooɗon e Yurmeende Makko nden e tawde pellet, Alla ko O Newiiɗo Hinndotooao"},{"SurahNumber":24,"VerseNumber":21,"Text":"Ko onon ɓen gomɗinɓe, wata on jokku ɗate Seytaane ɗen, kala jokkuɗo ɗate Seytaane ɗen, pellet, o yamiray [mo] ko boni kon e ko añaa kon. Sinndo wonaano Ɓural Alla ngal e dow mooɗon e Yurmeende Makko nden; hay e gooto e mooɗon laaɓataano poomaa, kono Alla hiMo laɓɓina on mo O Muuyi. Alla ko O Nanoowo Annduɗo"},{"SurahNumber":24,"VerseNumber":22,"Text":"Wata joomiraaɓe ɓural ngal e yaajeende nden e mooɗon woondu wonndema ɓe okkortaa ɓadondiraaɓe ɓen e ɓilliiɓe ɓen e feruɓe ɓen ka Laawol Alla, yo ɓe yaafo. Kaa on yiɗaa yo Alla yawtan on? Alla ko O Yawtoowo Yurmeteeɗo"},{"SurahNumber":24,"VerseNumber":23,"Text":"Pellet, ɓen wonuɓe tukkude [sonnaaɓe] saŋiiɓe welsindiiɓe gomɗinɓe, ɓe huɗaama ka aduna e ka Laakara no woodani ɓe Lepte mawɗe"},{"SurahNumber":24,"VerseNumber":24,"Text":"Ñalnde seedoytoo e dow maɓɓe ɗenɗe maɓɓe ɗen e juuɗe maɓɓe ɗen e koyɗe maɓɓe ɗen, ko ɓe laatinoo kon hiɓe golla"},{"SurahNumber":24,"VerseNumber":25,"Text":"Nden Ñalnde Alla huuɓinanay ɓe [njoɓdi] Diina maɓɓe Goongaha kan, ɓe annda pellet, Alla ko Kanko woni Goonga Ɓannguka kan"},{"SurahNumber":24,"VerseNumber":26,"Text":"Rewɓe soɓuɓe ɓen ko fii worɓe soɓuɓe ɓen. Worɓe soɓuɓe ɓen ko fii rewɓe soɓuɓe ɓen. Rewɓe laaɓuɓe ɓen ko fii worɓe laaɓuɓe ɓen, worɓe laaɓuɓe ɓen ko fii rewɓe laaɓuɓe ɓen. Ɓee ɗoo ko hisnaaɓe e kon ko ɓe wowlata, no woodani ɓe haforaneede e arsike tedduɗo"},{"SurahNumber":24,"VerseNumber":27,"Text":"Ko onon yo gomɗinɓe, wata on naatu e cuuɗi tanaa cuuɗi mo'on ɗin haa duŋinoɗon salminon e dow yimɓe majji ɓen, ko ɗum ɓuri moƴƴannde on. Bela jo'o onon on waajitoto"},{"SurahNumber":24,"VerseNumber":28,"Text":"Si on tawaali nder ton goɗɗo, wata on naatu ton haa duŋaneɗon, si on wi'aama: \"Yiltee\" haray yiltee, ko ɗum ɓuri laaɓannde on. Alla non hiMo Anndi ko golloton kon"},{"SurahNumber":24,"VerseNumber":29,"Text":"Bakkaatu fawaaki on nde naatoton e cuuɗi ɗi hoɗiraaka hara no e nder majji miranhoy mo'on, Alla non hiMo Anndi ko wonɗon e feññinde e ko wonɗon e suuɗude"},{"SurahNumber":24,"VerseNumber":30,"Text":"Maakan worɓe gomɗinɓe ɓen yo ɓe heltu ndarɗe maɓɓe ɗen ɓe reena farjuuji maɓɓe ɗin, ko ɗum ɓurata laɓɓinnde ɓe. Pellet, Alla ko O Humpitiiɗo ko ɓe huuwata"},{"SurahNumber":24,"VerseNumber":31,"Text":"Maakan rewɓe gomɗinɓe ɓen yo ɓe heltu ndarɗe maɓɓe ɗen, ɓe reena farjuuji maɓɓe ɗin, wata ɓe feññin cuɗaari maɓɓe ndin si wanaa ko feeñi kon e mayri. Yo ɓe fawu tiggaaje maɓɓe ɗen ka becce maɓɓe, wata ɓe feññinan cuɗaari maɓɓe ndin si wanaa genndiraaɓe maɓɓe ɓen maaɗum baabiraaɓe maɓɓe maaɗum baabiraaɓe genndiraaɓe maɓɓe maaɗum ɓiɗɓe maɓɓe, maaɗum ɓiɗɓe genndiraaɓe maɓɓe maaɗum musiɗɓe maɓɓe, maaɗum ɓiɗɓe musiɗɓe maɓɓe, maaɗum ɓiɗɓe banndiraaɓe maɓɓe, maaɗum sonnaaɓe maɓɓe, maaɗum ɓen ɓe ɓe jeyiri ñaame maɓɓe maaɗum ɓen worɓe jokkooɓe ɓe haaju mun alaa e rewɓe, maaɗum boobo mo ƴellitaaki e awraaji sonnaaɓe ɓen. Wata ɓe tappindir koyɗe maɓɓe ɗen fii yo Annde ko ɓe suuɗi kon immorde e cuɗaari maɓɓe. Tuubee ruttoɗon ka Alla on fow mo'on, ko onon yo gomɗinɓe bela jo'o on malete"},{"SurahNumber":24,"VerseNumber":32,"Text":"Resinee ɓe resaali ɓen e mooɗon e moƴƴuɓe ɓen immorde e muccuɓe mooɗon e horɓe mooɗon, si ɓe laatike waasuɓe Alla alɗinay ɓe immorde e Ɓural Makko ngal, Alla ko O Yaajuɗo Annduɗo"},{"SurahNumber":24,"VerseNumber":33,"Text":"Ɓe heɓaali feere resugol ɓen yo ɓe habbo haa Alla alɗinira ɓe Ɓural Makko ngal. Ɓen wonuɓe ɗaɓɓude soottaade e ɓen ɓe ñaame mooɗon jeyi, soottaadede ɓe si on anndii e maɓɓe moƴƴere, jonnee ɓe immorde e jawdi Alla ndin, ndin ndi O jonni on, wata on waawnu horɓe mooɗon ɓen e fii jeeno, si ɓe faandike saŋaade, wata on ɗaɓɓu jawkal ngurndam aduna, kala waawnuuɗo ɓe pellet, Alla ɓaawo baawnugol ɓe ko O Surroowo Yurmiteeɗo"},{"SurahNumber":24,"VerseNumber":34,"Text":"Gomɗii Men jippinii e mooɗon Aayeeje ɓannguɗe e misal immorde e ɓeya wulinooɓe ko adii on e waaju wonannde hulooɓe [Alla] ɓen"},{"SurahNumber":24,"VerseNumber":35,"Text":"Ko Alla woni Ndaygu kammuuli ɗin e leydi ndin, sifa Ndaygu Makko ngun ko wano tuɗɗere hara no e mayre pitilol(lampu), pitilol ngol wona e nder biiniiri, biiniiri ndin hara hindi wa'i wa hoodere jalbunde hinde huɓɓa immorde e leggal barkinaangal nebbantewal ngal wonaa funnaangeyankowal ngal wonaa hirnaangeyankowal nebban maggal ɗan no ɓadoo jalbude, hay si yiite meemaali ɗan, ndaygu e hoore ndaygu, Alla no fewnira ndaygu Makko ngun on mo O Muuyi, Alla no piyana yimɓe ɓen mise, Alla ko O Annduɗo kala huunde. @Corrected"},{"SurahNumber":24,"VerseNumber":36,"Text":"E nder cuuɗi ɗi Alla duŋii(sakkiti) yo darne Innde Makko jantee e nder majji Subunhinanee Mo nder majji ka bimmbi e ka kiikiiɗe"},{"SurahNumber":24,"VerseNumber":37,"Text":"Worɓe ɓe njulaaku e ngeyngu maapintaa ɗum gaayi jaŋtagol Alla e ñimnugol Julde nden e tottu- gol Jakka on, hiɓe huli Ñalaande nde waylitoytoo e muuɗum ɓerɗe ɗen e giiɗe ɗen"},{"SurahNumber":24,"VerseNumber":38,"Text":"Fii yo Alla yoɓoyɓe ko ɓuri moƴƴude ko ɓe gollunoo kon, O ɓeydana ɓe e Ɓural Makko ngal. Alla no arsika on mo O Muuyi ko Aldaa hasboore"},{"SurahNumber":24,"VerseNumber":39,"Text":"Ɓen yedduɓe, golle maɓɓe ɗen no wa'i wa merere wonunde e boowal, ɗonɗaaɗo on no sikka ko nde ndiyam, haa si o arii e mayre o tawataa hay e huunde, o tawa Alla ka Makko O huuɓinana mo hasboore makko nden, Alla ko O Yaawuɗo Hasboore. @Corrected"},{"SurahNumber":24,"VerseNumber":40,"Text":"Maaɗum ko wano niɓe e maayo luggungo, no suddi ngo benpeƴƴe no dow maggo benpeƴƴe no dow majje duule, niɓe yoga e majje no e dow yoga, si o yaltinii junngo makko ngon o ɓadotaako yi'ugol ngo. On mo Alla waɗanaali ndaygu hara o alaa ndaygu"},{"SurahNumber":24,"VerseNumber":41,"Text":"Enee, a yi'aali wonndema Alla no subuhinanaade Mo ɓen wonuɓe ka kammuuli e ka leydi e colli ɗin kadi ko saffiniiɗi? Gooto kala e ɗii gomɗii anndii julde mu'un nden e subuhinaali mu'un ɗin, Alla ko O Annduɗo ko ɓe Huuwata"},{"SurahNumber":24,"VerseNumber":42,"Text":"Ko Alla heeranii Laamu kammuuli ɗin e leydi ndin, ko faade ka Alla woni waɗtinirde nden"},{"SurahNumber":24,"VerseNumber":43,"Text":"Enee, a yi'aali wonndema Alla hiMo sogga duulere, refti O hawtindira nde, refti O waɗa nde fawondirnde hiɗa yi'a toɓo ngon no yalta e nder mayre, ngo jippoo immorde ka kammu, immorde e pelle no e nder mayre marmalle hiMo hewtina ɗe on mo O Muuyi, hiMo pottina ɗe on mo O Muuyi? Ndaneeri maƴe mayre no do'a naɓude giiɗe ɗen"},{"SurahNumber":24,"VerseNumber":44,"Text":"Alla hiMo waylita jemma on e ñalorma on, pellet, na wonii e ɗum tasakuyee wonannde joomiraaɓe giiɗe ɓen"},{"SurahNumber":24,"VerseNumber":45,"Text":"Ko Alla tagii kala daabe hun immorde e ndiyam, no e majji yaarooji reedu muuɗum, no e majji yaarooji koyɗe muuɗm no e majji kadi yaarooji [koyɗe] nayi. Alla hiMo Taga ko O Muuyi, pellet, Alla ko O hattanɗo kala huunde"},{"SurahNumber":24,"VerseNumber":46,"Text":"Gomɗii Men jippinii Aayeeje ɓannguɗe, Alla no fewna on mo O muuyii faade e Laawol foccii ngol"},{"SurahNumber":24,"VerseNumber":47,"Text":"Hiɓe wi'a: \"Men gomɗinii Alla e Nulaaɗo on, men ɗoftike, refti huccita fedde goo e maɓɓe, ɓaawo ɗum, ɓen wonaali gomɗinɓe"},{"SurahNumber":24,"VerseNumber":48,"Text":"Si ɓe noddaama faade ka Alla e Nulaaɗo Makko on fii yo o ñaawu hakkunde maɓɓe, tawa fedde goo e maɓɓe ko ɓe ɗuurniiɓe"},{"SurahNumber":24,"VerseNumber":49,"Text":"Si tawii ko kamɓe mari goonga kan, ɓe aray ka makko ko ɓe ɗoftiiɓe"},{"SurahNumber":24,"VerseNumber":50,"Text":"Enee, ko nawnaare woni ka ɓerɗe maɓɓe, kaa ɓe sikkiti, kaa ɓe hulu wata Alla e Nulaaɗo Makko on tooñu ɓe? Ko woni, ɓee ko kamɓe woni tooñooɓe ɓen"},{"SurahNumber":24,"VerseNumber":51,"Text":"Anndu ko woni konngol gomɗinɓe ɓen si ɓe noddaama faade ka Alla e Nulaaɗo Makko on fii yo o ñaawu hakkunde maɓɓe, ko nde ɓe wi'ata: \"Men nanii men ɗoftike.\" Ɓen ɗon ko kamɓe woni malaaɓe ɓen"},{"SurahNumber":24,"VerseNumber":52,"Text":"Kala ɗoftiiɗo Alla e Nulaaɗo Makko on o huli Alla o rentii [e Lepte Makko ɗen] haray ɓen ɗon ko kamɓe woni malaaɓe ɓen"},{"SurahNumber":24,"VerseNumber":53,"Text":"Ɓe woondiri Alla, e hattirde goondooje maɓɓe, si a yamirii ɓe ma ɓe yaltu sanne. Maaku: \"wata on woondu, ɗoftaare no anndaa, pellet, Alla ko humpitiiɗo ko golloton"},{"SurahNumber":24,"VerseNumber":54,"Text":"Maaku: \"Ɗoftee Alla ɗoftoɗon Nulaaɗo on\". Si ɓe huccitii(runtiima) anndu ko fawii mo ko, ko o roondaa kon, no fawii on ko roonda ɗon kon, si on ɗoftike mo on feeway, fawaaki Nulaaɗo on si wanaa yottinngol ɓanngungol"},{"SurahNumber":24,"VerseNumber":55,"Text":"Alla Fodii ɓen gomɗinɓe e mooɗon ɓe golli moƴƴi ɗin O lontinay ɓe ka leydi wano O lontinirnoo non ɓen adiiɓe ɓe, ma O weeɓinan ɓe diina maɓɓe ka O welanaa ɓe, ma O wattitan ɓe ɓaawo kulol maɓɓe ngol hoolaare, Yo ɓe rewam wata ɓe sirkanam hay e huunde. Kala yedduɗo ɓaawo ɗum haray ɓen ɗon ko kamɓe woni faasiqiiɓe ɓen"},{"SurahNumber":24,"VerseNumber":56,"Text":"Ñiiɓee e Julde totton Jakka on ɗoftoɗon kadi Nulaaɗo on, bela jo'o on Yurmete"},{"SurahNumber":24,"VerseNumber":57,"Text":"Wata a sikku ɓeen yedduɓe ɓe laawoto ka leydi, jaaƴorde maɓɓe nden ko ka Yiite, pellet, bonii wattnde"},{"SurahNumber":24,"VerseNumber":58,"Text":"Ko onon yo gomɗinɓe, yo sakkintino e mooɗon ɓen ɓe ñaame mooɗon jeyi, e ɓen ɓe yottaaki koyɗol immorde e mooɗon, laabi tati ko adii Julde Peeral nden, e tuma wallinton conci mooɗon ka njolloro e ka ɓaawo Julde geeƴe ko awraaji mooɗon tati non. Bakkaatu fawaaki on fawaaki ɓe ɓaawo majji, jinndooɓe hakkunde mooɗon, yoga e mooɗon e dow yoga. Ko wano nii Alla ɓanngini- rani on Aayeeje ɗen Alla ko O Annduɗo Ñeeñuɗo"},{"SurahNumber":24,"VerseNumber":59,"Text":"Si sukaaɓe mooɗon yottike kellefuyee, yo ɓe sakkitinono wano duŋinornoo non ɓen adiiɓe ɓe, ko wano nii Alla ɓannginiranta on Aayeeje Makko ɗen, Alla ko O Annduɗo Ñeeñuɗo"},{"SurahNumber":24,"VerseNumber":60,"Text":"E sonnaaɓe jottiiɓe ɓen, ɓen ɓe jortaaki desal bakkaatu fawaaki ɓe nde ɓe wallinta conci maɓɓe ɗin hara ɓe wonaa feññinɓe cuɗaari, ko nde ɓe nantotoo ɓuri moƴƴannde ɓe, Alla ko O Nanoowo Annduɗo"},{"SurahNumber":24,"VerseNumber":61,"Text":"Bakkaatu fawaaki bunɗu on, bakkaatu fawaaki laƴuɗo on, bakkaatu fawaaki nawnuɗo on, fawaaki e wonkiiji mooɗon nde ñaamoton ka cuuɗi mooɗon maaɗum ka cuuɗi baabiraaɓe mooɗon, maaɗum ka cuuɗi neeniraaɓe mooɗon, maaɗum ka cuuɗi musiɗɓe mooɗon, maaɗum ka cuuɗi banndiraaɓe mooɗon, maaɗum ka cuuɗi bappiraaɓe mooɗon, maaɗum ka cuuɗi yaayiraaɓe mooɗon, maaɗom ka cuuɗi kaawiraaɓe mooɗon, maaɗum ka cuuɗi neeniraaɓe mooɗon ka dewol, maaɗum ɗin ɗi jogiɗon cottirɗe muuɗum, maaɗum giɗo mooɗon. Bakkaatu fawaaki on nde hawtoton ñaamon maaɗum ñaamon ko on sertuɓe. Si on naatay e cuuɗi salminee e dow wonkiiji mooɗon, hiwraango immorde ka Alla barkinaango laaɓungo, ko wano nii Alla ɓannguniranta on Aayeeje ɗen belajo'o onon on haqqilay"},{"SurahNumber":24,"VerseNumber":62,"Text":"Anndu gomɗinɓe ɓen ko ɓen gomɗinɓe Alla e Nulaaɗo Makko on, si ɓe laatike hiɓe wonndi e makko e dow fiyaake moftuɗo, ɓe yahatah haa ɓe duŋinoo e makko, pellet, ɓen ɗaɓɓirayɓe ma duŋayee ko ɓen ɗon woni gomɗinɓe Alla e Nulaaɗo Makko on, si ɓe ɗaɓɓirii ma duŋayee fii yoga e fiyaake maɓɓe, duŋano on mo yiɗuɗaa [duŋanaade] e maɓɓe, insinanoɗaa ɓe ka Alla. Pellet, Alla ko O Surroowo Yurmeteeɗo"},{"SurahNumber":24,"VerseNumber":63,"Text":"Wata on waɗu noddugol Nulaaɗo on hakkunde mooɗon wano noddugol yoga e mooɗon yoga. Gomɗii Alla no Anndi ɓen sortotooɓe e mooɗon e moltagol, ɓen wonuɓe lunndaade yamaruyee makko on, yo ɓe rento fii wata fitina hiɓu ɓe maaɗum Lempte muusuɗe heɓa ɓe"},{"SurahNumber":24,"VerseNumber":64,"Text":"Ko non woniri, pellet, ko Alla heeranii ko woni kon ka kammuuli e ka leydi gomɗii hiMo Anndi ko wonuɗon e hoore mu'un kon, Ñalnde ɓe ruttetee faade ka Makko O yeetoo ɓe ko ɓe gollunoo kon. Alla ko O Annduɗo kala huunde"},{"SurahNumber":25,"VerseNumber":1,"Text":"Mawnii On Jippinɗo Serndoore nden e dow jeyaaɗo Makko on fii yo wonan winndire nden jertinoowo"},{"SurahNumber":25,"VerseNumber":2,"Text":"On Mo woodanii ɗum Laamu kammuuli ɗin e leydi ndin, o jogitaaki ɓiɗɗo laatanaaki Mo kadi kafidaaɗo ka Laamu. O tagii kala huunde O eɓɓindiinde e eɓɓugol"},{"SurahNumber":25,"VerseNumber":3,"Text":"Ɓe jogitii gaanin Makko reweteeɗi ɗi tagaani huunde kannji ko ɗi tagaaɗi, ɗi maranah ko'e majji lorra wanaa nafa ɗi marah mayde wanaa ngurndan wanaa Immital"},{"SurahNumber":25,"VerseNumber":4,"Text":"Ɓen yedduɓe wi'i: \"Ndee [Alqur'aanaare] wonaali si wonah pene ɗi o fefindii ɗum, walli mo e hoore majje yimɓe goo\". Gomɗii ɓe addii tooñe e bagamma"},{"SurahNumber":25,"VerseNumber":5,"Text":"Ɓe wi'i: \"Ko nde tinndi adinooɓe o winnditi ɗi hiɗi fidanee mo bimmbi e kiikiiɗe"},{"SurahNumber":25,"VerseNumber":6,"Text":"Maaku: \"Jippinii nde On Annduɗo ngunndoo on ka kammuuli e ka leydi, pellet, Kanko O Laatike Surroowo Yurmeteeɗo"},{"SurahNumber":25,"VerseNumber":7,"Text":"Ɓe wi'i: \"Ko heɓi oo Nulaaɗo, himo ñaama ñaametee himo yaha kadi ka lokooji(jeereeji)°? Ko haanunoo ko nde jippintee e makko Maalaa'ikaajo o laatoo wonndude e makko jertinoowo"},{"SurahNumber":25,"VerseNumber":8,"Text":"Maaɗum werlee e makko ngalu, maaɗum laatanoo mo ngesa o ñaama e mabba. Tooñooɓe ɓen wi'i: \"On jokkaali si wonaa gorko mbilɗaaɗo"},{"SurahNumber":25,"VerseNumber":9,"Text":"Ndaarii [yo Nulaaɗo] ko honno ɓe piyiranay maa mise, ɓe majjii ɓe hattantaake [heɓude] laawol"},{"SurahNumber":25,"VerseNumber":10,"Text":"Mawnii On tawɗo si O Muuyii O waɗane moƴƴere, no e ɗum gese no ila ley majje canɗe ɗen, O waɗane kadi kuɓeeje"},{"SurahNumber":25,"VerseNumber":11,"Text":"Ko woni, ɓe fennu Darngo ngo, Men heblorani ɓen fennuɓe Darngal ngal Yiite ooyunge"},{"SurahNumber":25,"VerseNumber":12,"Text":"Si nge yi'ii ɓe immorde e nokkuure woɗɗunde nananee nge tikkere e faraango"},{"SurahNumber":25,"VerseNumber":13,"Text":"Si ɓe werlaama e nder magge e nokkuure ɓittunde ko ɓe sinndindiraaɓe, ɓe nodda ton halakuyee"},{"SurahNumber":25,"VerseNumber":14,"Text":"Wata on noddu hannde halakuyee gooto, noddee halakuyeeji buy"},{"SurahNumber":25,"VerseNumber":15,"Text":"Maaku: \"Enee, ko ɗum ɓuri moƴƴude, kaa ko Aljanna luttoowo on, on mo hulooɓe Alla ɓen fodaa? O laatanike ɓe njoɓdi e wattinirde"},{"SurahNumber":25,"VerseNumber":16,"Text":"No woodani ɓe nder ton ko ɓe welaa, ko ɓe ñiiɓooɓe, ɗum laatike e dow Joomi maaɗa Fodoore lannditeteende"},{"SurahNumber":25,"VerseNumber":17,"Text":"Ñalnde O mooɓidoyta ɓe e ko ɓe rewaynoo kon gaanin Alla, O Daala: \"Enee, ko onon majjini ɓee jeyaaɓe Am, kaa ko kamɓe majji Laawol ngol"},{"SurahNumber":25,"VerseNumber":18,"Text":"Ɗi wi'a: \"Senayee wonanii Ma, haananah men nde men jogitotoo gaanin Maaɗa immorde e reweteeɓe, kono, A dakmintinii ɓe e baabiraaɓe maɓɓe ɓen haa ɓe yejjiti waaju ngun ɓe laatii yimɓe halkiiɓe"},{"SurahNumber":25,"VerseNumber":19,"Text":"Gomɗii ɓe fennii on, sabu ko wi'oton kon, ɓe hattantah yiltugol [Lepte ɗen] wanaa wallude, kala tooñuɗo e mooɗon Men meeɗinay mo Lepte mawɗe"},{"SurahNumber":25,"VerseNumber":20,"Text":"Men Nulaali ado maaɗa immorde e Nulaaɓe si wanaa kamɓe hiɓe nafoo ñaametee hiɓe seenoo kadi ka luumaaji, Men waɗi yoga e mooɗon fitina yoga, fii yo on muñño. Joomi maaɗa laatike ko O Yi'oowo"}]}