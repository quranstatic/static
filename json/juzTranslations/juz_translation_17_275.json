{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":21,"VerseNumber":1,"Text":"Chayandikira kwa anthu chiweruzo cha ntchito yawo ndi pamene iwo abwerera m’mbuyo monyoza"},{"SurahNumber":21,"VerseNumber":2,"Text":"Palibe chenjezo limene limadza kuchokera kwa Ambuye wawo limene iwo amalimvera kupatula pamene iwo ali kusewera"},{"SurahNumber":21,"VerseNumber":3,"Text":"Ndi mitima yotangwanika, iwo amene amachita zoipa amauzana mwamseri kuti, “Kodi uyu si munthu ngati inu? Kodi inu mukutsatira matsenga pamene muli kuona?”"},{"SurahNumber":21,"VerseNumber":4,"Text":"Iye adati: “Ambuye wanga amadziwa chilichonse chimene chimanenedwa kumwamba ndi pa dziko lapansi ndipo Iye amamva zonse ndiponso amadziwa chinthu china chilichonse.”"},{"SurahNumber":21,"VerseNumber":5,"Text":"Koma ena amati, “Ichi si china koma maloto a bodza! Iyayi! Iye walipeka. Iyayi, iye ndi mlakatuli! Ndipo mulekeni atilangize ife chizindikiro china monga momwe Atumwi akale ankachitira.”"},{"SurahNumber":21,"VerseNumber":6,"Text":"Palibe umodzi wa mizinda imene tidaononga imene idakhulupirira iwo asanadze. Kodi iwo adzakhulupirira"},{"SurahNumber":21,"VerseNumber":7,"Text":"Ndipo Ife, iwe usadabwere sitidatumize ena, koma amuna omwe timawapatsa chivumbulutso. Motero afunse anthu ozindikira ngati iwe siudziwa"},{"SurahNumber":21,"VerseNumber":8,"Text":"Ife sitidawapange iwo ndi matupi amene samadya chakudya kapena amuyaya ayi"},{"SurahNumber":21,"VerseNumber":9,"Text":"Ndipo Ife tidakwaniritsa lonjezo lathu kwa iwo, ndipo tidawapulumutsa iwo pamodzi ndi ena amene Ife tidawafuna koma tidaonongeratu anthu onse ochimwa"},{"SurahNumber":21,"VerseNumber":10,"Text":"Ndithudi tavumbulutsa Buku m’mene muli chikumbutso kwa inu. Kodi mulibe nzeru"},{"SurahNumber":21,"VerseNumber":11,"Text":"Kodi ndi mizinda ingati imene tidaononga imene idali yochita zoipa, ndipo m’malo mwawo tidaikamo anthu ena"},{"SurahNumber":21,"VerseNumber":12,"Text":"Ndipo pamene iwo adaona chilango chathu iwo adayesa kuthawa m’mizinda yawo"},{"SurahNumber":21,"VerseNumber":13,"Text":"“Musathawe koma bwererani kumene mumakhala moyo wa chisangalalo ndi ku nyumba zanu kuti mukafunsidwe.”"},{"SurahNumber":21,"VerseNumber":14,"Text":"Iwo anati, “Tsoka kwa ife! Ndithudi tinali kuchita zoipa.”"},{"SurahNumber":21,"VerseNumber":15,"Text":"Koma kulira kwawo sikunathe mpaka pamene Ife tidawaononga ndi kukhala ngati munda umene wakololedwa"},{"SurahNumber":21,"VerseNumber":16,"Text":"Sitidalengemwamasewerakumwambandidzikolapansi ndi zonse zimene zili pakati pake"},{"SurahNumber":21,"VerseNumber":17,"Text":"Ife tikadafuna kuti tisangalale tikadadzipangira tokha, ngati Ife tikadafunadi kutero"},{"SurahNumber":21,"VerseNumber":18,"Text":"Iyayi! Ife timatumiza choonadi kuti chilimbane ndi bodza ndipo chimaliononga. Taonani, ilo latha. Ndipo tsoka kwa inu chifukwa cha zimene mumanena"},{"SurahNumber":21,"VerseNumber":19,"Text":"Zake ndi zonse zimene zili kumwamba ndi pa dziko lapansi. Ndipo onse amene ali pafupi pake sanyozera kumupembedza Iye ndipo satopa ayi"},{"SurahNumber":21,"VerseNumber":20,"Text":"Iwo amamutamanda Iye masana ndi usiku ndipo sachita ulesi"},{"SurahNumber":21,"VerseNumber":21,"Text":"Kodi iwo asankha milungu ya pa dziko lapansi imene imadzutsa anthu akufa"},{"SurahNumber":21,"VerseNumber":22,"Text":"Kukadakhala milungu ina kumeneko yoonjezera pa Mulungu weniweni, ndithudi, konse kukadaonongeka. Alemekezeke Mulungu, Mwini wa Mpando wa Chifumu, mu zimene akumunenera"},{"SurahNumber":21,"VerseNumber":23,"Text":"Iye sangafunsidwe pa ntchito zimene amachita pamene iwo adzafunsidwa"},{"SurahNumber":21,"VerseNumber":24,"Text":"Kodi kapena iwo asankha milungu ina yoonjezera pa Mulungu weniweni? Nena, “Bweretsani umboni wanu”. Ichi ndi chikumbutso cha amene ndili nawo ndiponso iwo amakedzana. Koma ambiri a iwo sadziwa choonadi motero salabadira"},{"SurahNumber":21,"VerseNumber":25,"Text":"Ndipo Ife sitidatumize iwe usadabadwe, Mtumwi wina aliyense amene sitinamuuze kuti, “Kulibe Mulungu wina koma Ine ndekha, kotero ndi pembedzeni Ine.”"},{"SurahNumber":21,"VerseNumber":26,"Text":"Iwo amati, “Mwini chisoni chosatha wabereka mwana wamwamuna.” Iye alemekezedwe! Amenewo si ena ayi koma akapolo ake olemekezeka"},{"SurahNumber":21,"VerseNumber":27,"Text":"Iwo sayankhula pokhapokha Iye atayankhula, ndipo amachita zinthu potsatira malamulo ake"},{"SurahNumber":21,"VerseNumber":28,"Text":"Iye amadziwa zonse zimene zili patsogolo pawo ndiponso zimene zili m’mbuyo mwawo ndipo iwo sangalankhulire wina aliyense chipulumutso kupatula amene Iye wamukonda ndipo iwo amanjenjemera chifukwa cha mantha pomuona Iye"},{"SurahNumber":21,"VerseNumber":29,"Text":"Ndipo ngati wina wa iwo atanena kuti, “Ndithudi ine ndine mulungu kuonjezera pa Iye.” Oteroyo adzalangidwa ndi moto wa ku Gahena. Mmenemo ndi mmene timalipirira anthu olakwa"},{"SurahNumber":21,"VerseNumber":30,"Text":"Kodi anthu osakhulupirira sadziwa kuti kumwamba ndi dziko lapansi chidali chinthu chimodzi chogwirana chimene tidachisiyanitsa? Ndipo tidapanga, chilichonse chamoyo, kuchokera ku madzi. Kodi iwo sangakhulupirire"},{"SurahNumber":21,"VerseNumber":31,"Text":"Ndipo Ife tidakhazikitsa mapiri pa dziko lapansi molimba kuti asagwedezeke pamodzi ndi iwo ndipo tidakhazikitsa misewu pa miyala kuti mwina atsogozedwe"},{"SurahNumber":21,"VerseNumber":32,"Text":"Ndipo tidapanga kumwamba denga losungika bwino limene silingagwe. Komabe iwo amakana zizindikiro zake"},{"SurahNumber":21,"VerseNumber":33,"Text":"Iye ndiye amene adalenga usiku ndi usana, dzuwa ndi mwezi ndi china chilichonse chimene chimayenda mlengalenga"},{"SurahNumber":21,"VerseNumber":34,"Text":"Palibe munthu, pambuyo pako amene tidamulenga kuti sadzafa. Ngati iweyo udzafa, kodi iwo adzakhala ndi moyo mpaka kalekale"},{"SurahNumber":21,"VerseNumber":35,"Text":"Chilichonse cholengedwa chidzalawa imfa ndipo Ife tidzakuyesani ndi zinthu zoipa ndi zabwino ndipo ndi kwa Ife kumene nonse mudzabwerera"},{"SurahNumber":21,"VerseNumber":36,"Text":"Pamene anthu osakhulupirira amakuona iwe, sakuganizira zabwino koma chipongwe ndipo amati, “Kodi uyu ndiye munthu amene amayankhula zoipa za milungu yanu?” Pamene iwo amakana zonse zokhudza Mwini chisoni chosatha"},{"SurahNumber":21,"VerseNumber":37,"Text":"Munthu adalengedwa kukhala opupuluma pochita zinthu. Ine ndidzakusonyezani zizindikiro zanga. Motero musandifulumizitse"},{"SurahNumber":21,"VerseNumber":38,"Text":"Iwo amati, “Kodi lonjezo limeneli lidzakwaniritsidwa liti ngati zimene uli kunena ndi zoona?”"},{"SurahNumber":21,"VerseNumber":39,"Text":"Akadakhala kuti anthu osakhulupirira akudziwa tsiku limene iwo sadzakhala ndi mphamvu zophimba nkhope kapena misana yawo kudziteteza ku moto ndipo iwo sangathandizike"},{"SurahNumber":21,"VerseNumber":40,"Text":"Iyayi. Ilo lidzadza kwa iwo mwadzidzidzi ndipo adzadodoma ndi kusokonezeka ndipo iwo sadzatha kulibweza ndiponso sadzapatsidwa nthawi yopuma"},{"SurahNumber":21,"VerseNumber":41,"Text":"Ndithudi Atumwi ena, adachitidwa chipongwe kale, koma anthu a chipongwe adafafanizidwa ndi chilango chimene iwo adachichitira chipongwe"},{"SurahNumber":21,"VerseNumber":42,"Text":"Nena, “Kodi ndani adzakutetezani inu nthawi ya usiku ndi nthawi ya masana ku mkwiyo wa Mwini chisoni?” Komabe iwo salabadira zokumbukira Ambuye wawo"},{"SurahNumber":21,"VerseNumber":43,"Text":"Kapena iwo ali ndi milungu ina yoti ingawateteze kwa Ife? Iyo siingathe kudziteteza yokha; ndiponso iwo sangatetezedwe kuchilango chathu"},{"SurahNumber":21,"VerseNumber":44,"Text":"Koma Ife tidapereka zokoma za m’moyo uno kwa anthuwa pamodzi ndi makolo awo mpaka pamene nthawi idawatalikira iwo. Kodi iwo saona kuti Ife timachepetsa dziko lawo kuchokera m’malire mwake? Kodi iwo ndiwo adzapambane"},{"SurahNumber":21,"VerseNumber":45,"Text":"Nena, “Ine ndili kukuchenjezani ndi chivumbulutso, koma agonthi sadzamva kuitana pamene achenjezedwa"},{"SurahNumber":21,"VerseNumber":46,"Text":"Koma ngati katsoka kakang’ono kochokera kwa Ambuye wako kagwa pa iwo, ndithudi, iwo adzalira, “Tsoka kwa ife; ndithudi tidali anthu ochita zoipa.”"},{"SurahNumber":21,"VerseNumber":47,"Text":"Ndipo Ife tidzakhazikitsa miyeso yoyenera pa tsiku la kuuka kwa akufa ndipo aliyense sadzaponderezedwa pa china chilichonse. Ngakhale patakhala ntchito zazing’ono zolingana ngati kanthangala kakang’ono tidzazitulutsa kuti ziyesedwe. Ndipo Ife ndife okwana kuwerengera ntchito zonse"},{"SurahNumber":21,"VerseNumber":48,"Text":"Ndithudi Ife tidamupatsa Mose ndi Aroni muyeso ndi muuni wowala ndi chikumbutso kwa anthu angwiro"},{"SurahNumber":21,"VerseNumber":49,"Text":"Iwo amene amaopa Ambuye kuchokera m’maganizo a pansi penipeni pa mtima ndipo amaopa tsiku louka kwa akufa"},{"SurahNumber":21,"VerseNumber":50,"Text":"Ndipo ichi ndi chivumbulutso chodalitsika chimene tatumiza. Kodi mudzachikana"},{"SurahNumber":21,"VerseNumber":51,"Text":"Ndithudi Ife tidamupatsa kale chilangizo Abrahamu ndipo tinali kumudziwa bwino"},{"SurahNumber":21,"VerseNumber":52,"Text":"Pamene Iye adawauza abambo ake ndiponso anthu ake kuti, “Kodi mafano amene muli kuwapembedzawa ndi chiyani?”"},{"SurahNumber":21,"VerseNumber":53,"Text":"Iwo adati, “Ife tidapeza makolo athu ali kuwapembedza.”"},{"SurahNumber":21,"VerseNumber":54,"Text":"Iye adati, “Ndithudi inu ndiponso makolo anu mwakhala muli kuchimwa kwambiri.”"},{"SurahNumber":21,"VerseNumber":55,"Text":"Iwo adati, “Kodi ndi zoona zimene wadza nazo kwa ife kapena ndi nthabwala chabe?”"},{"SurahNumber":21,"VerseNumber":56,"Text":"Iye adati, “Iyayi. Ambuye wanu ndi amene adalenga kumwamba ndi dziko lapansi ndipo muzimenezo ine ndichitira umboni.”"},{"SurahNumber":21,"VerseNumber":57,"Text":"“Ndilumbira pali Mulungu kuti ine ndidzachita chiwembu pa mafano anu inu mukangochoka.”"},{"SurahNumber":21,"VerseNumber":58,"Text":"Motero iye adaziphwanya zonse kukhala tizidutswa kupatula fano lalikulu kuti akhoza kudzalifunsa"},{"SurahNumber":21,"VerseNumber":59,"Text":"Iwo adati: “Kodi ndani amene wachita izi kwa milungu yathu? Ndithudi iye ali oipitsitsa.”"},{"SurahNumber":21,"VerseNumber":60,"Text":"Iwo adati, “Ife tinamva mnyamata wotchedwa Abrahamu akunena za milunguyo.”"},{"SurahNumber":21,"VerseNumber":61,"Text":"Iwo adati, “Mubweretseni pamaso pa anthu onse kuti achitire umboni.”"},{"SurahNumber":21,"VerseNumber":62,"Text":"Iwo adati, “Kodi iwe ndi amene wachita izi ku milungu yathu? Oh Abrahamu!”"},{"SurahNumber":21,"VerseNumber":63,"Text":"Iye adati, “Iyayi. Ndi uyu, wamkulu kuposa zonse amene waziphwanya. Afunseni, ngati angayankhule”"},{"SurahNumber":21,"VerseNumber":64,"Text":"Pamenepo iwo adayang’anizana okha nati, “Ndithudi inu ndinu anthu ochimwa kwambiri.”"},{"SurahNumber":21,"VerseNumber":65,"Text":"Ndipo adayang’anizananso nati, “Ndithudi iwe uli kudziwa kuti milungu iyi siiyankhula.”"},{"SurahNumber":21,"VerseNumber":66,"Text":"Abrahamu adati, “Kodi inu mumapembedza mowonjezera pa Mulungu zinthu zimene sizingathe kukuthandizani chilichonse kapena kukuonongani?”"},{"SurahNumber":21,"VerseNumber":67,"Text":"“Tsoka likhale pa inu ndi pa mafano anu amene mumapembedza kuonjezera pa Mulungu! Kodi mulibe nzeru?”"},{"SurahNumber":21,"VerseNumber":68,"Text":"Onse adati, “Mutentheni kuti muteteze milungu yanu ngati mufuna kuchita china chilichonse.”"},{"SurahNumber":21,"VerseNumber":69,"Text":"Ife tidati, “Iwe moto khala wozizira ndi wamtendere kwa Abrahamu.”"},{"SurahNumber":21,"VerseNumber":70,"Text":"Ndipo iwo adafuna kumuononga Iye koma Ife tidawapanga iwo kukhala olephera"},{"SurahNumber":21,"VerseNumber":71,"Text":"Koma Ife tidamupulumutsa iye pamodzi ndi Loti ndipo tidawaika ku dziko limene tidalidalitsa kuti zolengedwa zonse zikhalemo"},{"SurahNumber":21,"VerseNumber":72,"Text":"Ndipo Ife tidamupatsa Isake ndi Yakobo ngati chidzukulu chake ndipo tidawapanga onse kukhala anthu angwiro"},{"SurahNumber":21,"VerseNumber":73,"Text":"Ndipo Ife tidawasankha iwo kukhala atsogoleri olangiza anthu ku ulamuliro wathu ndipo tidawalamulira kuti azigwira ntchito zabwino ndipo, azipitiriza kupemphera ndi kupereka zothandizira osauka. Ndipo iwo anali kutitumikira Ife nthawi zonse"},{"SurahNumber":21,"VerseNumber":74,"Text":"Ndi Loti tidamupatsa luntha, utumiki ndi nzeru za chipembedzo ndipo tidamupulumutsa ku mzinda umene anthu ake anali kuchita zoipa. Ndithudi, iwo anali anthu ochita zoipa ndipo anali osamvera Mulungu"},{"SurahNumber":21,"VerseNumber":75,"Text":"Ndipo Ife tidamulowetsa m’chisomo chathu, ndithudi, iye adali mmodzi wa anthu olungama"},{"SurahNumber":21,"VerseNumber":76,"Text":"Ndi pamene Nowa adatipempha poyamba, Ife tidamva pempho lake ndipo tidamupulumutsa iye pamodzi ndi anthu ake ku chilango choopsa"},{"SurahNumber":21,"VerseNumber":77,"Text":"Ndiponso Ife tidamupulumutsa ku gulu la anthu amene adakana chivumbulutso chathu. Ndithudi iwo anali anthu oipa ndipo onse tidawamiza m’madzi"},{"SurahNumber":21,"VerseNumber":78,"Text":"Pamene Davide ndi Solomoni adaweruza mulandu wa munda umene nkhosa zosochera za anthu ena zidadya nthawiyausiku. Ndipo Ifetidalimbonipachiweruzochawo"},{"SurahNumber":21,"VerseNumber":79,"Text":"Ife tidapatsa Solomoni nzeru zoweruzira nkhaniyi ndipo aliyense wa iwo tidamupatsa luntha, utumwi ndi nzeru. Tinalamula mapiri ndi mbalame kuti zikhale pamodzi ndi Davide pomutamanda Mulungu. Ndife amene tidachita zonsezi"},{"SurahNumber":21,"VerseNumber":80,"Text":"Ndipo tidamuphunzitsa luso lopanga zovala za nkhondo kuti zizikutetezani pa nthawi ya nkhondo, Kodi ndinu othokoza"},{"SurahNumber":21,"VerseNumber":81,"Text":"Ndi Solomoni, Ife tidampeputsira mphamvu ya mphepo. Iyo inali kuomba potsatira malamulo ake kupita kudziko limene Ife tidalidalitsa. Ndipo Ife timadziwa zinthu zonse"},{"SurahNumber":21,"VerseNumber":82,"Text":"Ndipo pakati pa a Satana padali ena omwe amaimira m’malo mwa iye ndipo amachitanso ntchito zina. Kuonjezera apa ndipo ndife amene timawayang’anira iwo"},{"SurahNumber":21,"VerseNumber":83,"Text":"Ndi Yobu pamene adaitana Ambuye wake nati, “Ine, ndithudi, mavuto andikuta ndipo Inu ndinu wachisoni kuposa achisoni onse.”"},{"SurahNumber":21,"VerseNumber":84,"Text":"Motero Ife timamuyankha pempho lake ndipo tidamuchotsera mavuto ake ndipo tidamubwezeranso banja lake ndi zinthu zambiri zimene tidamupatsa ngati chisomo chochokera kwa Ife ndi chikumbutso kwa onse amene amatipembedza Ife"},{"SurahNumber":21,"VerseNumber":85,"Text":"Ndipo Ishimayeli, Idris ndi dhulkifl, onse adali anthu opirira"},{"SurahNumber":21,"VerseNumber":86,"Text":"Ndipo Ife tidawalowetsa m’chisomo chathu. Ndithudi iwo adali anthu olungama"},{"SurahNumber":21,"VerseNumber":87,"Text":"Ndi dhan-Nun pamene adachoka mokwiya kwambiri chifukwa iye adali kuganiza kuti Ife sitingamulenge iye. Koma mu mdima iye adaitana, “Kulibe Mulungu wina koma Inu nokha. Ulemerero ukhale kwa Inu! Ndithudi ine ndidali mmodzi mwa anthu olakwa!”"},{"SurahNumber":21,"VerseNumber":88,"Text":"Motero Ife tidayankha pempho lake ndipo tidamupulumutsa ku mavuto ake. Motero ndimo mmene timapulumutsira anthu okhulupirira"},{"SurahNumber":21,"VerseNumber":89,"Text":"Ndi Zakariya pamene anaitana Ambuye wake nati, “Ambuye wanga! Musandileke ndekha. Ndipo Inu ndinu wabwinomwaokhalitsaonse.”"},{"SurahNumber":21,"VerseNumber":90,"Text":"Motero Ifetidamuyankha pempho lake ndipo tidamupatsa Yohane ndipo tidathetsa uchumba wa mkazi wake. Ndithudi iwo adali ofulumira pochita ntchito zabwino ndipo amatipempha Ife ndi chikhulupiriro ndi mantha ndiponso amadzichepetsa kwa Ife"},{"SurahNumber":21,"VerseNumber":91,"Text":"Adali mkazi amene adasunga unamwali wake. Ife tidauzira mwa iye ndipo tidamupanga iye pamodzi ndi mwana wake wa mwamuna kukhala chizindikiro kwa zolengedwa zonse"},{"SurahNumber":21,"VerseNumber":92,"Text":"Ndithudi! Ichi ndi chipembedzo chanu ndipo ndi chipembedzo chimodzi, ndipo Ine ndine Ambuye wanu motero ndipembedzeni Ine ndekha"},{"SurahNumber":21,"VerseNumber":93,"Text":"Ndipo iwo adapatukana ndi kugawa chipembedzo chawo pakati pawo ndipo ndi kwa Ife kumene adzabwerera"},{"SurahNumber":21,"VerseNumber":94,"Text":"Motero aliyense amene achita ntchito zabwino ndipo ndi wokhulupirira moona ntchito zake sizidzakanidwa ayi. Ndithudi Ife timazilemba zonse m’Buku la chiwerengero"},{"SurahNumber":21,"VerseNumber":95,"Text":"Ndipo ndi koletsedwa kuti mudzi umene tidawuwononga kuti ubwererenso"},{"SurahNumber":21,"VerseNumber":96,"Text":"Mpaka pamene anthu a Ya-juj ndi Majuj adzamasulidwa ndipo iwo adzakhala akutsika kuchokera kumalo aliwonse wokwera"},{"SurahNumber":21,"VerseNumber":97,"Text":"Ndipo pamene lonjezo loona lidzafika, maso a anthu onse osakhulupirira adzapenyetsetsa mwamantha nati “Tsoka kwa ife! Ndithudi ife tidali osalabadira zimenezi. Zoonadi ife tidali ochita zoipa.”"},{"SurahNumber":21,"VerseNumber":98,"Text":"Ndithudi! Inu pamodzi ndi zimene mukupembedza kuonjezera pa Mulungu, mudzakhala nkhuni za ku Gahena! Kumeneko nonse mudzalowako"},{"SurahNumber":21,"VerseNumber":99,"Text":"Iyo ikadakhala milungu, siikadalowa kumeneko ndipo onse adzakhala kumeneko"},{"SurahNumber":21,"VerseNumber":100,"Text":"Kumeneko iwo adzalira ndipo adzakhala osamva"},{"SurahNumber":21,"VerseNumber":101,"Text":"Ndithudi iwo amene tawaonetsera chifundo chathu, iwo adzakhala kutali ndi moto"},{"SurahNumber":21,"VerseNumber":102,"Text":"Iwo sadzamva mkokomo wake pamene iwo ali kumene mitima yawo imafuna mpaka kalekale"},{"SurahNumber":21,"VerseNumber":103,"Text":"Zoopsa sizidzawadandaulitsa ayi ndipo Angelo adzawalandira iwo nati,“Ili ndi tsiku lanu limene inu mudalonjezedwa.”"},{"SurahNumber":21,"VerseNumber":104,"Text":"Tsiku limene tidzapinde thambo monga momwe timapindira tsamba la Buku. Monga momwe tidayamba chilengedwe choyamba momwemonso tidzachibwezeranso. Ili, ndithudi, ndi lonjezo kwa Ife. Ndithudi, Ife, tidzachita motero"},{"SurahNumber":21,"VerseNumber":105,"Text":"Ndipo, ndithudi, Ife tidalemba m’Buku la Masalimo, motsatira chikumbutso kuti akapolo anga angwiro adzakhala ku dziko lapansi"},{"SurahNumber":21,"VerseNumber":106,"Text":"Ndithudi mu ili muli Uthenga womveka kwa anthu amene amapembedza Mulungu"},{"SurahNumber":21,"VerseNumber":107,"Text":"Ndipo sitidakutumize iwe pa chifukwa china koma ngati madalitso kwa zolengedwa zonse"},{"SurahNumber":21,"VerseNumber":108,"Text":"Nena, “Zavumbulutsidwa kwa ine kuti Mulungu wanu ndi mmodzi yekha. Kodi inu mudzadzipereka kwa Iye?”"},{"SurahNumber":21,"VerseNumber":109,"Text":"Koma ngati iwo safuna kumvera nena, “Ine ndili kukuchenjezani kuti tonse tidziwe. Ine sindidziwa kuti chimene mwalonjezedwa chidza msanga kapena chikadali patali.”"},{"SurahNumber":21,"VerseNumber":110,"Text":"Ndithudi Mulungu amadziwa zonse zimene mumayankhula mokweza ndipo amadziwanso zimene mubisa"},{"SurahNumber":21,"VerseNumber":111,"Text":"Ndipo ine sindidziwa ngati awa ndi mayeso kwa inu ndi chisangalalo cha kanthawi kochepa"},{"SurahNumber":21,"VerseNumber":112,"Text":"Iye anati, “Ambuye wanga! Weruzani mwachilungamo! Ambuye wathu ndi Mwini chisoni chosatha amene chithandizo chake chimafunika pa zimene inu muonjezera.”"},{"SurahNumber":22,"VerseNumber":1,"Text":"oh anthu inu! opani Ambuye wanu ndipo kwaniritsani udindo wanu kwa Iye. Ndithudi chivomezi cha nthawiyo chidzakhala choopsa kwambiri"},{"SurahNumber":22,"VerseNumber":2,"Text":"Tsiku limene mudzachiona, mkazi aliyense woyamwitsa adzaiwala mwana wake ndipo mkazi aliyense wapakati adzabala nthawi yake isanafike ndipo udzawaona anthu ngati oledzera pamene sali oledzera; koma chilango cha Mulungu chidzakhala chowawa"},{"SurahNumber":22,"VerseNumber":3,"Text":"Ndipo pakati pa anthu pali ena amene amatsutsa za Mulungu pamene sazidziwa, ndipo amatsatira Satana aliyense ogalukira"},{"SurahNumber":22,"VerseNumber":4,"Text":"Kwa iye, zidalamulidwa kuti aliyense amene amutsatira iye, adzamusocheretsa ndipo adzamupititsa ku chilango cha ku ng’anjo ya moto"},{"SurahNumber":22,"VerseNumber":5,"Text":"Oh anthu inu! Ngati inu mukayika za kuukanso kwa akufa, ndithudi, Ife tidakulengani kuchokera ku dothi, ndi kudontho la umuna, losakanizana ndi ukazi ndiponso kuchokera ku mnofu oumbidwa bwino osonyeza ziwalo za munthu ndi wina mnopfu umene siunayambe kusonyeza ziwalo kuti tikusonyezeni mphamvu zathu. Ndipo Ife timakhazikitsa m’chiberekero cha mkazi chilichonse chimene tifuna panthawi yomwe yaikidwa ndipo timakutulutsani ngati makanda ndipo mumakula kufika pa msinkhu waumunthu. Ndipo ena a inu amafa ndipo ena amabwezeredwa moyo wapansi kuti asadziwe zonse zimene anali kudziwa kale. Ndipo inu mumaona nthaka ili youma yosamera chilichonse koma tikatsitsa madzi panthakapo, iyo imayamba kugwedezeka ndi kutupa ndi kumeretsa mbewu zokongola zamitundumitundu"},{"SurahNumber":22,"VerseNumber":6,"Text":"Zimenezo ndi chifukwa chakuti Mulungu ndiye choonadi ndipo Iye amapereka moyo ku zinthu zakufa ndipo ali ndi mphamvu pa chinthu china chilichonse"},{"SurahNumber":22,"VerseNumber":7,"Text":"Ndithudi ola lili nkudza mosakayika pamene Mulungu adzawadzutsa onse amene ali m’manda"},{"SurahNumber":22,"VerseNumber":8,"Text":"Ndipo pakati pa anthu pali wina amene amatsutsa za Mulungu pamene sakudziwa chilichonse ndiponso chilangizo kapena Buku la chivumbulutso"},{"SurahNumber":22,"VerseNumber":9,"Text":"Munthu wotere amathyola khosi monyadira ndi kusocheza ena ku njira ya Mulungu. Kwa otere kuli mnyozo m’moyo uno ndipo patsiku louka kwa akufa, tidzamulawitsa chilango cha moto woyaka"},{"SurahNumber":22,"VerseNumber":10,"Text":"“Izi ndi chifukwa cha zomwe manja anu adatsogoza ndipo, ndithudi, Mulungu sapondereza akapolo ake"},{"SurahNumber":22,"VerseNumber":11,"Text":"Ndipo pakati pa anthu pamakhala munthu amene amampembedza Mulungu mokayikira. Zikapezeka zabwino amakhala wokhutitsidwa ndi izo koma ngati mavuto amugwera amatembenuka motero; iye amataya zabwino za m’moyo uno ndi za m’moyo umene uli nkudza. Kumeneko ndiko kulephera koonekeratu"},{"SurahNumber":22,"VerseNumber":12,"Text":"Iwo amapempha mowonjezera pa Mulungu, zimene sizingathe kumuononga kapena kumuthandiza. Kumeneko ndiko kusochera kwenikweni"},{"SurahNumber":22,"VerseNumber":13,"Text":"Amapempha kwa iye amene mavuto ake ali pafupi kuposa chithandizo chake. Iye, ndithudi, ndi mtsogoleri woipa ndiponso bwenzi loipa"},{"SurahNumber":22,"VerseNumber":14,"Text":"Ndithudi Mulungu adzawalowetsa onse amene amakhulupilira ndipo amachita ntchito zabwino m’minda yothiriridwa ndi mitsinje ndi madzi oyenda. Ndithudi Mulungu amachita zimene afuna"},{"SurahNumber":22,"VerseNumber":15,"Text":"Ngati wina aganiza kuti Mulungu sadzathandiza Mtumwi wake m’dziko lino ndi m’dziko limene lili nkudza, mulekeni amange chingwe ku phaso la nyumba yake ndi kudzimangirira yekha. Ndipo mulekeni kuti awone yekha ngati cholinga chake chingachotse vuto lomwe limamukwiyitsa iye"},{"SurahNumber":22,"VerseNumber":16,"Text":"Kotero Ife talitumiza ilo ngati zizindikiro zooneka ndipo ndithudi Mulungu amatsogolera aliyense amene Iye wamufuna"},{"SurahNumber":22,"VerseNumber":17,"Text":"Ndithudi iwo amene amakhulupirira, ndi iwo amene ndi Ayuda, Masabina, Akhirisitu, a Magiyani ndi akunja, ndi iwo amene amapembedza zinthu zina mowonjezera pa Mulungu. Ndithudi, Mulungu adzawaweruza pa tsiku la kuuka kwa akufa ndipo Mulungu ndi mboni pa zinthu zonse"},{"SurahNumber":22,"VerseNumber":18,"Text":"Kodi iwe siudaone kuti zinthu zonse zimalambira Mulungu mwachitsanzo zinthu zimene zimakhala kumwamba ndi padziko lapansi monga dzuwa, mwezi, nyenyezi, mapiri mitengo, nyama ndi anthu ambiri? Koma pali ambiri amene chilango ndi chowayenera. Aliyense amene achititsidwa manyazi ndi Mulungu, palibe wina amene angamulemekeze. Ndithudi! Mulungu amachita zimene afuna"},{"SurahNumber":22,"VerseNumber":19,"Text":"Awa awiri otsutsana, akutsutsana za Ambuye wawo ndipo akakhala sakhulupirira Mulungu, adzawasokera zovala za ku moto ndipo madzi ogaduka adzathiridwa paliombo pawo"},{"SurahNumber":22,"VerseNumber":20,"Text":"Ndi iwo zidzasungunuka zonse zimene zili m’mimba mwawo ndi pa makungu pawo"},{"SurahNumber":22,"VerseNumber":21,"Text":"Iwo adzamangidwa ku unyolo wa zitsulo"},{"SurahNumber":22,"VerseNumber":22,"Text":"Nthawi iliyonse imene azidzafuna kuti athawe m’menemo, chifukwa chaululu, azidzabwezedwa momwemo ndipo adzauzidwa kuti, “Lawani chilango chamoto.”"},{"SurahNumber":22,"VerseNumber":23,"Text":"Ndithudi Mulungu adzawalowetsa anthu okhulupirira ndi ochita ntchito zabwino, m’minda yothiriridwa ndi mitsinje yoyenda. Iwo adzavekedwa zibangiri za golide ndi mphete za nkhombe ndipo zovala zawo zidzakhala za silika"},{"SurahNumber":22,"VerseNumber":24,"Text":"Iwo ndi otsogozedwa ndi mawu abwino ndipo adatsogozedwa ku njira ya Iye amene ayenera kutamandika kwambiri"},{"SurahNumber":22,"VerseNumber":25,"Text":"Ndithudi! Iwo amene sakhulupirira ndipo amaletsa anzawo kutsatira njira ya Mulungu ndi kupita ku Mzikiti woyera umene tidaupereka kwa anthu a mitundu yonse, kaya ndi eni dziko kaya ndi alendo chimodzimodzi ngati amachita zoipa m’kati mwake, tidzamulawitsa chilango chowawa"},{"SurahNumber":22,"VerseNumber":26,"Text":"Ndi pamene tidamulangiza Abrahamu malo omangapo Mzikiti Woyera tidamuuza kuti, “Usapembedze wina aliyense koma Ine ndekha. Ndipo yeretsa nyumba yanga kuti izikhala yaukhondo chifukwa cha anthu amene amayenda kuizungulira iyo ndi iwo amene amaimirira kapena amagwada ndi kuwerama popembedza.”"},{"SurahNumber":22,"VerseNumber":27,"Text":"Ndipo uza anthu onse kupita ku Hajji. Iwo adzadza kwa iwe poyenda ulendo wapansi kapena atakwera ngamira yowonda chifukwa chakutopa ndipo iwo adzadza kuchokera kumbali zonse za kutali ndi njira za m’mapiri"},{"SurahNumber":22,"VerseNumber":28,"Text":"Kuti adzaona zinthu zimene zili zaphindu kwa iwo ndi kutchula dzina la Mulungu, pa masiku osankhidwa, pa nyama ya ng’ombe imene Iye wawapatsa iwo. Idyani gawo lina ndiponso dyetsani osauka amene ali pa mavuto"},{"SurahNumber":22,"VerseNumber":29,"Text":"Aloleni kuti amalize miyambo yofunika ndi kukwaniritsa malonjezo awo ndiponso kuzungulira Nyumba ya Makedzana"},{"SurahNumber":22,"VerseNumber":30,"Text":"Izi zikhale choncho. Ndipo aliyense amene alemekeza miyambo yolemekezeka ya Mulungu zidzakhala zabwino kwa iye pamaso pa Ambuye wake. Nyama ya ng’ombe, ndi yololedwa kwa inu kupatula nyama zokhazo zimene zikutchulidwa kwa inu kukhala zoletsedwa. Pewani zonyansa za mafano, ndipo pewani bodza"},{"SurahNumber":22,"VerseNumber":31,"Text":"Musapembedze wina aliyense koma Mulungu ndipo musatumikire milungu ina. Aliyense amene amatumikira milungu ina yoonjezera pa Mulungu weniweni, ali ngati iye amene agwa kuchokera kumwamba, ndipo asanagwe pansi, amalandiridwa ndi mbalame kapena kunyamulidwa ndi mphepo kukam’taya kumalo akutali"},{"SurahNumber":22,"VerseNumber":32,"Text":"Zimenezi zili tero. Aliyense amene amalemekeza zizindikiro za Mulungu kumeneko ndiko kuyera mtima"},{"SurahNumber":22,"VerseNumber":33,"Text":"Mu izo muli zokoma zosiyanasiyana mpaka pa nthawi imene yaikidwa ndipo pomaliza zimaperekedwa ngati nsembe ku Nyumba ya Makedzana"},{"SurahNumber":22,"VerseNumber":34,"Text":"Ku mtundu uliwonse, Ife tidakhazikitsa miyambo yachipembedzo kuti azitchula dzina la Mulungu pa nyama zimene Iyeadawapatsaiwongatichakudya. Ndipo Mulungu wanu ndi Mulungu mmodzi yekha motero muzigonjera Iye yekha. Auzeni nkhani yabwino anthu onse odzichepetsa"},{"SurahNumber":22,"VerseNumber":35,"Text":"Anthu amene mitima yawo imadzala ndi mantha pamene Mulungu atchulidwa ndiponso amene amapilira pamavuto amene awapeza ndipo amapitiriza mapemphero awo ndi kupereka zina za zimene tidawapatsa"},{"SurahNumber":22,"VerseNumber":36,"Text":"Ndi nyama zina tidazipanga kukhala ngati zina mwa zizindikiro za Mulungu ndipo mwa izo muli zofunika kwambiri kwa inu. Motero tchulani dzina la Mulungu pa izo pamene muziika kuti ziperekedwe nsembe. Ndipo zikaphedwa, idyani nyama yake ndiponso mumudyetse wopempha ndi amene apempha mwamanyazi. Kotero Ife nyamazi tazipereka kwa inu kuti mukhale othokoza"},{"SurahNumber":22,"VerseNumber":37,"Text":"Si mnofu wawo kapena magazi awo amene amafika kwa Mulungu koma ndi kumvera Mulungu kumene kumafika kwa Iye. Kotero Ife tazilamula kuti zizikutumikirani kuti muzilemekeza Mulungu chifukwa chokulangizani inu njira yoyenera. Auze nkhani yabwino anthu angwiro"},{"SurahNumber":22,"VerseNumber":38,"Text":"Ndithudi Mulungu amatchinjiriza anthu okhulupirira. Ndithudi Iye sakonda anthu a chinyengo ndiponso osathokoza"},{"SurahNumber":22,"VerseNumber":39,"Text":"Chilolezo chomenya nkhondo chili kuperekedwa kwa iwo amene aputidwa, chifukwa chakuti awachimwira. Ndithudi Mulungu ali ndi mphamvu yowapambanitsa"},{"SurahNumber":22,"VerseNumber":40,"Text":"Anthuwo ndi amene apirikitsidwa kuchokerakunyumbazawomopandachilungamochifukwa chakuti iwo anati, “Ambuye wathu ndi Mulungu.” Ndipo Mulungu akadapanda kuyesa anthu ena ndi mphamvu za anthu anzawo makachisi, matchalitchi, masunagoge ndi mizikiti imene dzina la Mulungu limatchulidwa kwambiri ikadaonongekeratu. Ndithudi Mulungu adzathandiza amene amathandiza chipembedzo chake. Ndithudi Mulungu ndi mphamvu ndiponso Wopambana kwambiri"},{"SurahNumber":22,"VerseNumber":41,"Text":"Iwo amene tawapatsa mphamvu padziko lapansi adzapitiriza mapemphero nthawi zonse ndi kupereka msonkho wothandiza osauka, ndipo adzakhazikitsa chilungamo ndi kuletsa zoipa. Kwa Mulungu ndiko kuli mapeto a zinthu zonse"},{"SurahNumber":22,"VerseNumber":42,"Text":"Ndipo ngati akukana iwe, ndithudi asanadze awa, nawonso anthu a Nowa, Aad ndi Thamud adakana Atumwi awo"},{"SurahNumber":22,"VerseNumber":43,"Text":"Ndiponso anthu a Abrahamu ndi anthu a Loti zidali choncho"},{"SurahNumber":22,"VerseNumber":44,"Text":"Ndi anthu okhala ku Midiyani. Mose nayenso adakanidwa. Koma Ine ndidawapatsa nthawi anthu osakhulupirira ndipo pomaliza chilango changa chidawapeza onse. Kodi chilango changa chidali choopsa bwanji"},{"SurahNumber":22,"VerseNumber":45,"Text":"Kodi ndi mizinda ingati ya anthu ochita zoipa imene taononga? Mizinda yawo idaonongeka, madenga ake kugwera pansi ndiponso ndi zitsime zingati zimene zidangokhala kusowa anthu otungapo madzi ndiponso ndi nyumba zingati zomangidwa bwino zimene zidasanduka mabwinja"},{"SurahNumber":22,"VerseNumber":46,"Text":"Kodi iwo sanayende pa dziko kuti mitima yawo ikhale yozindikira ndi makutu awo kuti amvere? Ndithudi si maso awo amene ali ndi khungu, koma ndi mitima imene ili mu zifuwa zawo imene ili ndi khungu"},{"SurahNumber":22,"VerseNumber":47,"Text":"Ndipo ali kuuza iwe kuti ufulumizitse chilango! Ndipo Mulungu salephera kukwaniritsa lonjezo lake. Ndithudi tsiku lililonse kwa Mulungu lili ngati zaka chikwi chimodzi mu kuwerenga kwanu"},{"SurahNumber":22,"VerseNumber":48,"Text":"Ndi mizinda ingati imene ndidaipatsa mwayi wa nthawi pamene iyoyo inali kuchitabe zoipa? Ndipo pambuyo pake ndidaipatsa chilango Kwa Ine zinthu zonse zidzabwerera"},{"SurahNumber":22,"VerseNumber":49,"Text":"Nena, “Oh anthu inu! Ndithudi ine ndatumizidwa ngati mchenjezi wanu!”"},{"SurahNumber":22,"VerseNumber":50,"Text":"Motero iwo amene akhulupirira ndi kuchita ntchito zabwino, adzakhululukidwa machimo awo ndi kulipidwa mphotho yolemekezeka"},{"SurahNumber":22,"VerseNumber":51,"Text":"Koma iwo amene amalimbikira kutsutsa zizindikiro zathu, adzakhala eni ake a ku Gahena"},{"SurahNumber":22,"VerseNumber":52,"Text":"Ife sitidatumizepo Mtumwi kapena Mneneri, iwe usanadze, koma iye amati akamalakatula chivumbulutso kapena kulalikira, Satana anali kuonjezera bodza. Koma Mulungu amachotsa zonse zimene Satana waikamo. Motero Mulungu amakhazikitsa chivumbulutso chake ndipo Mulungu ndi wodziwa ndi waluntha"},{"SurahNumber":22,"VerseNumber":53,"Text":"Kuti Iye apange zimene wanena Satana kukhala mayesero kwa iwo amene m’mitima mwawo muli matenda ndi amene mitima yawo ndi youma. Ndithudi anthu ochita zoipa amatsutsa kwambiri choonadi"},{"SurahNumber":22,"VerseNumber":54,"Text":"Ndipo kuti iwo amene adapatsidwa nzeru azindikire kuti ichi ndi choonadi chochokera kwa Ambuye wako ndipo ayenera kukhulupirira ndi kuti mitima yawo ikhale yodzichepetsa chifukwa cha iyo. Ndithudi Mulungu ndi Mtsogoleri wa iwo amene akhulupirira njira yoyenera"},{"SurahNumber":22,"VerseNumber":55,"Text":"Ndipo anthu osakhulupirira adzapitirira kukayikira chivumbulutso mpaka pamene ora lomaliza lidzawapeza mwadzidzidzi kapena mpaka pamene chilango cha tsiku louka kwa akufa chidzawadzera"},{"SurahNumber":22,"VerseNumber":56,"Text":"Ufumu, patsiku limeneli, udzakhala wa Mulungu yekha. Iye adzaweruza pakati pawo. Motero onse amene adakhulupirira ndipo amachita ntchito zabwino adzakhala ku Paradiso"},{"SurahNumber":22,"VerseNumber":57,"Text":"Ndipo iwo amene sanakhulupirire ndipo amakana zizindikiro zathu chawo chidzakhala chilango chochititsa manyazi"},{"SurahNumber":22,"VerseNumber":58,"Text":"Iwo amene adasamuka kwawo chifukwa chofuna kukweza chipembedzo cha Mulungu ndipo pambuyo pake adaphedwa kapena adafa, Mulungu, ndithudi, adzawapatsa mphatso zabwino. Ndithudi Mulungu ndi wopereka zabwino kuposa onse amene amapereka"},{"SurahNumber":22,"VerseNumber":59,"Text":"Ndithudi Mulungu adzawalowetsa iwo ku malo amene adzasangalala nawo ndipo Mulungu, ndithudi, ndi wodziwa zonse ndiponso wopirira kwambiri"},{"SurahNumber":22,"VerseNumber":60,"Text":"Izo zili tero. Ndipo aliyense amene abwezera mnzake chilango chofanana ndi chimene iye wapatsidwa ndipo pambuyo pake amulakwiranso, ndithudi, Mulungu adzamuthandiza iye. Ndithudi! Mulungu ndi wachisoni ndiponso wokhululukira"},{"SurahNumber":22,"VerseNumber":61,"Text":"Ichi ndi chifukwa chakuti Mulungu amalowetsa usiku mu usana ndi kulowetsa usana mu usiku. Ndithudi Mulungu ndi wakumva ndi woona"},{"SurahNumber":22,"VerseNumber":62,"Text":"Zonsezi ndi chifukwa chakuti Mulungu ndiye choonadi ndipo zonse zimene iwo amazipembedza kuonjezera pa Mulungu ndi zabodza. Ndithudi Mulungu ndi wapamwamba ndiponso wamkulu"},{"SurahNumber":22,"VerseNumber":63,"Text":"Kodi iwe siukuona kuti Mulungu amagwetsa mvula kuchokera kumwamba ndipo kuti nthaka imakhala ndi zomera zobiriwira? Ndithudi Mulungu ndi Mwini chisoni chosatha, wodziwa zonse zobisika ndi zoonekera"},{"SurahNumber":22,"VerseNumber":64,"Text":"Mulungu ndiye mwini zonse za kumwamba ndi dziko lapansi. Ndithudi Mulungu ndi wolemera ndi wotamandidwa"},{"SurahNumber":22,"VerseNumber":65,"Text":"Kodi inu simuona kuti Mulungu wakupeputsirani zonse zimene zili pa dziko lapansi ndi zombo zimene mumayendera pa nyanja ndi chilolezo chake? Iye amagwira thambo kuti lisagwe pansi. Ndithudi Mulungu ndi wachisoni ndiponso wachifundo kwa anthu"},{"SurahNumber":22,"VerseNumber":66,"Text":"Iye ndiye amene adakupatsani moyo ndipo adzapangitsa kuti mufe ndi kukupatsaninso moyo kachiwiri. Ndithudi munthu ndi wosathokoza"},{"SurahNumber":22,"VerseNumber":67,"Text":"Ku mtundu uliwonse Ife tidalamulira miyambo ya chipembedzo imene iwo ayenera kuitsatira ndipo iwo asakangane ndi iwe pa nkhani iyi. Koma aitanire kwa Ambuye wako. Ndithudi iwe uli pa njira yoyenera"},{"SurahNumber":22,"VerseNumber":68,"Text":"Ndipo ngati iwo atsutsana ndi iwe, nena “Mulungu amadziwa bwino zonse zimene inu mumachita.”"},{"SurahNumber":22,"VerseNumber":69,"Text":"Mulungu adzaweruza, pakati panu, patsiku lachiweruzo, zimene inu munali kusiyana"},{"SurahNumber":22,"VerseNumber":70,"Text":"Kodi iwe siudziwa kuti Mulungu amadziwa zonse zimene zili kumwamba ndi pa dziko lapansi? Ndithudi zonse zidalembedwa m’Buku lake. Ndithudi zimenezo ndi zosavuta kwa Mulungu"},{"SurahNumber":22,"VerseNumber":71,"Text":"Ndipo iwo ali kupembedza zinthu zina mowonjezera pa Mulungu, zinthu zimene sanapatsidwe umboni kuti azizigwadira ndipo ndi zimene iwo salikuzindikira. Ndithudi, anthu ochimwa alibe wowathandiza"},{"SurahNumber":22,"VerseNumber":72,"Text":"Ndipo pamene chivumbulutso chathu chomveka chilakatulidwa kwa iwo, iwe udzaona kukana pa maso pa anthu osakhulupirira! Iwo ali pafupifupi kumenyana ndi iwo amene amalakatula chivumbulutso chathu kwa iwo. Nena “Kodi mufuna ndikuuzeni zoipa kuposa chizindikiro choterechi? Chizindikirocho ndi moto wa ku Gahena umene Mulungu walonjeza anthu osakhulupirira ndipo amenewa ndi malo oipa kupitako.”"},{"SurahNumber":22,"VerseNumber":73,"Text":"Oh anthu inu! Fanizo laperekedwa ndipo limvetsetseni. Ndithudi! Iwo amene mumawapembedza kuonjezera pa Mulungu weniweni sangathe kulenga ntchentche imodzi ngakhale onse atagwirizana kuti achite choncho. Ndipo ngati ntchentche italanda kalikonse kuchokera kwa iwo, iwo sangathe kuilanda ayi. Anthu opempha ndi wopemphedwa onse alibe mphamvu"},{"SurahNumber":22,"VerseNumber":74,"Text":"Iwo sapereka ulemu kwa Mulungu umene uyenera kuperekedwa kwa Iye. Ndithudi Mulungu ali ndi mphamvu ndipo ndi Mwini mphamvu zonse"},{"SurahNumber":22,"VerseNumber":75,"Text":"Mulungu amasankha Atumwi ake pakati pa Angelo ndi pakati pa anthu. Ndithudi Mulungu amamva zonse ndiponso amaona chilichonse"},{"SurahNumber":22,"VerseNumber":76,"Text":"Iye amadziwa zonse zimene zili patsogolo pawo ndi zimene zili m’mbuyo mwawo. Kwa Mulungu zinthu zonse zimabwerera"},{"SurahNumber":22,"VerseNumber":77,"Text":"oh inu anthu amene mwakhulupirira! weramani ndipo gunditsani mphumi zanu pansi ndi kupembedza Ambuye wanu ndipo chitani ntchito zabwino kuti mupambane"},{"SurahNumber":22,"VerseNumber":78,"Text":"Ndipo limbikani kwambiri chifukwa cha chipembedzo chaMulungumongammenezikufunikira.Iyewakusankhani inu ndipo sadakukundikireni mavuto muchipembedzo chanu. Chipembedzo cha Abrahamu atate wanu. Iye ndiye amene akupatsani inu dzina lakuti Asilamu kuyambira kalekale ndiponso mu dzinali Mtumwi ndiye mboni yanu, ndipo nanunso mukhale mboni ya anthu anzanu. Pitirizani mapemphero, perekani msonkho wothandizira anthu osauka ndipo khulupirirani mwa Mulungu. Iye ndi Mtetezi wanu wabwino ndiponso Mthandizi wabwino kwambiri"}]}