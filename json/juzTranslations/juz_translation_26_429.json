{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"Ha mim"},{"SurahNumber":46,"VerseNumber":2,"Text":"Kitabın indirilişi aziz, hakim olan Allah tarafındandır"},{"SurahNumber":46,"VerseNumber":3,"Text":"Biz gökleri, yeri ve ikisi arasında bulunanları (boş yere değil), ancak gerçek ile ve belli bir süreye göre yarattık. İnkar edenler, uyarıldıkları şeyden yüz çevirmektedirler"},{"SurahNumber":46,"VerseNumber":4,"Text":"De ki: \"Allah'tan başka yalvardıklarınızı gördünüz mü? Bana gösterin, onlar yerden neyi yarattılar? Yoksa gökler(in yaratılışın)da onların bir ortaklığı mı var? Eğer doğru iseniz bundan önce (inmiş olan) bir Kitap, yahut bir bilgi kalıntısı getirin"},{"SurahNumber":46,"VerseNumber":5,"Text":"Allah'ı bırakıp da kıyamet gününe kadar kendisine cevap veremeyecek şeylere yalvarandan daha sapık kim olabilir? Oysa onlar, bunların yalvardıklarından habersizdirler"},{"SurahNumber":46,"VerseNumber":6,"Text":"İnsanlar (Yüce Divana) toplandıkları gün, (taptıkları tanrılar) onlara düşman olurlar ve onların, kendilerine tapmalarını tanımazlar"},{"SurahNumber":46,"VerseNumber":7,"Text":"Onlara açık açık ayetlerimiz okunduğu zaman kendilerine gelen hakkı inkar edenler: \"Bu, apaçık bir büyüdür\" dediler"},{"SurahNumber":46,"VerseNumber":8,"Text":"Yoksa \"Onu uydurdu\" mu diyorlar? De ki: \"Eğer ben onu uydurmuşsam, Allah'tan gelecek cezaya karşı sizin bana hiçbir yararınız olmaz. O, sizin yaptığınız taşkınlığı daha iyi bilir. Benimle sizin aranızda O'nun şahid olması yeter. O, bağışlayan, esirgeyendir"},{"SurahNumber":46,"VerseNumber":9,"Text":"De ki: \"Ben türedi bir elçi değilim. Bana ve size ne yapılacağını da bilmem. Ben sadece bana vahyedilene uyuyorum ve ben apaçık bir uyarıcıdan başka bir şey değilim"},{"SurahNumber":46,"VerseNumber":10,"Text":"De ki: \"Hiç düşündünüz mü: Eğer bu (Kur'an) Allah katından olduğu halde siz onu tanımamışsanız; İsrail oğullarından bir şahid de bunun benzerini (Tevrat'ta) görüp inandığı halde siz (inanmağa) tenezzül etmemişseniz (durumunuz nice olur)? Allah, zalim bir toplumu doğru yola iletmez"},{"SurahNumber":46,"VerseNumber":11,"Text":"İnkar edenler, inananlar için \"(Muhammed'in getirdiği) iyi bir şey olsaydı (şu zavallı kişiler) ona inanmada bizi geçemezlerdi, (biz onlardan önce inanırdık) dediler. Onlar, onun gösterdiği doğru yola eremediklerinden: \"Bu eski bir yalandır,\" diyeceklerdir"},{"SurahNumber":46,"VerseNumber":12,"Text":"Ondan önce de önder ve rahmet olarak Musa'nın Kitabı vardır. Bu da (şirk ile) kendilerine yazık edenleri uyarmak, güzel davrananları müjdelemek için Arap diliyle indirilmiş (kendinden önceki Kitabı) doğrulayan Kitaptır"},{"SurahNumber":46,"VerseNumber":13,"Text":"Rabbimiz Allah'tır deyip sonra doğru olanlar, onlara korku yoktur ve onlar üzülmeyeceklerdir"},{"SurahNumber":46,"VerseNumber":14,"Text":"Onlar cennet halkıdır, yaptıklarına karşılık orada ebedi kalacaklardır"},{"SurahNumber":46,"VerseNumber":15,"Text":"Biz insana, ana babasına iyilik etmesini tavsiye ettik. Anası onu zahmetle taşıdı ve zahmetle doğurdu. (Ana karnında) Taşınması ile sütten kesilmesi otuz ay sürdü. Nihayet (insan) güçlü çağına erip kırk yaşına varınca: \"Ya Rabbi dedi, beni, bana ve anama, babama verdiğin ni'mete şükretmeğe, razı olacağın yararlı işler yapmağa sevk eyle. Benim için zürriyetim içinde de salahı devam ettir (benden gelecek olanları da iyi insanlar yap). Ben sana yüz tuttum ve ben (sana) teslim olanlardanım"},{"SurahNumber":46,"VerseNumber":16,"Text":"Onlar öyle kişilerdir ki, yaptıklarının en iyisini onlardan kabul ederiz ve onların kötülüklerinden geçeriz, cennet halkı arasındadırlar. Bu, (dünyada) kendilerine söylenen doğru söz(ün gerçekleşmesi)dir"},{"SurahNumber":46,"VerseNumber":17,"Text":"Fakat o kimse ki anasına, babasına: \"Öf size, benden önce nice nesiller gelip geçmiş, (kimse geri gelmemiş) iken siz benim (diriltilip) çıkarılacağımı mı bana va'dediyor(beni bununla mı tehdidediyor)sunuz?\" dedi. Onlarsa Allah'a sığınarak: \"Yazık sana, (etme, gel) inan; Allah'ın sözü gerçektir\" derken o: \"Bu, eskilerin masallarından başka bir şey değildir.\" der"},{"SurahNumber":46,"VerseNumber":18,"Text":"İşte onlar da kendilerine (azab) söz(ü) gerekli olmuş kimselerdir. Kendilerinden önce geçen cin ve insan toplulukları arasında (azabın içinde) bulunacaklardır. Gerçekten onlar, ziyana uğrayanlardır"},{"SurahNumber":46,"VerseNumber":19,"Text":"Her birinin (inananların ve inanmayanların) yaptıkları işlerden dereceleri vardır. Allah, onlara yaptıklarının karşılığını tam verir; kendilerine hiç haksızlık edilmez"},{"SurahNumber":46,"VerseNumber":20,"Text":"İnkar edenler ateşe sunulacakları gün, (kendilerine denir ki): \"Dünya hayatınızda bütün güzel şeylerinizi zayi ettiniz; (orada) bunlarla sefa sürüp bunları tükettiniz (burası için hiçbir şey bırakmadınız). Yeryüzünde haksız yere büyüklük taslamanızdan ve yoldan çıkmanızdan ötürü bugün, alçaltıcı bir azab ile cezalandırılacaksınız"},{"SurahNumber":46,"VerseNumber":21,"Text":"Ad'ın kardeşini (Hud'u) an: AhÆaf'taki kavmini uyarmıştı. Onun önünden ve ardından nice uyarıcılar da gelip geçti (demişti ki): \"Allah'tan başkasına kulluk etmeyin; ben sizin, büyük bir günün azabına uğramanızdan korkuyorum"},{"SurahNumber":46,"VerseNumber":22,"Text":"Dediler: \"Sen bizi tanrılarımızdan çevirmek için mi geldin? Doğrulardan isen bizi tehdidettiğin şeyi bize getir"},{"SurahNumber":46,"VerseNumber":23,"Text":"Dedi: \"(Azabın ne zaman geleceğine dair) Bilgi, ancak Allah katındadır. Ben, tebliğ görevlendirildiğim mesajı size duyuruyorum; fakat sizi cahillik eden bir kavim görüyorum"},{"SurahNumber":46,"VerseNumber":24,"Text":"Nihayet azabın (ufukta) geniş bir bulut halinde vadilerine doğru geldiğini görünce: \"Bu, bize yağmur yağdıracak bir buluttur\" dediler. Hayır, o sizin acele gelmesini istediğiniz şey, içinde acı azab bulunan bir rüzgardır"},{"SurahNumber":46,"VerseNumber":25,"Text":"Rabbinin emriyle her şeyi yıkar, mahveder. Derken onlar o hale geldiler ki konutlarından başka bir şey görülmez oldu. İşte biz, suç işleyen toplumu böyle cezalandırırız"},{"SurahNumber":46,"VerseNumber":26,"Text":"Onlara size vermediğimiz servet ve kuvveti vermiştik, onlara kulaklar, gözler ve gönüller yaratmıştık. Fakat ne kulakları, ne gözleri ne de gönülleri kendilerine bir yarar sağladı. Zira (düşünüp ibret almıyorlar, tersine) bile bile Allah'ın ayetlerini inkar ediyorlardı. Ve alay edip durdukları şey, kendilerini kuşatıverdi"},{"SurahNumber":46,"VerseNumber":27,"Text":"Andolsun, biz çevrenizdeki kentleri de yok ettik ve belki (küfürlerinden) dönerler diye ayetleri tekrar tekrar açıkladık"},{"SurahNumber":46,"VerseNumber":28,"Text":"Allah'tan başka, kendilerine (Allah yanında) yakınlık sağlamak için tanrı edindikleri şeyler, kendilerine yardım etselerdi ya! Hayır, (tanrıları), onlardan kaybolup gittiler. İşte onların yalanları ve uydurmaları budur"},{"SurahNumber":46,"VerseNumber":29,"Text":"Bir zaman, cinlerden bir topluluğu Kur'an dinlemek üzere sana yöneltmiştik. Ona geldiklerinde (birbirlerine): \"Susun, (dinleyin)\" dediler. (Okuma) Bitirilince de uyarıcılar olarak kavimlerine döndüler"},{"SurahNumber":46,"VerseNumber":30,"Text":"Ey kavmimiz, dediler, biz Musa'dan sonra indirilen, kendinden öncekini doğrulayan, gerçeğe ve doğru yola götüren bir Kitap dinledik"},{"SurahNumber":46,"VerseNumber":31,"Text":"Ey kavmimiz, Allah'ın da'vetçisine uyun ve O'na inanın ki (Allah) günahlarınızdan bir kısmını bağışlasın ve sizi, acı azabdan korusun"},{"SurahNumber":46,"VerseNumber":32,"Text":"Kim Allah'ın da'vetçisine uymazsa, yeryüzünde (başına inecek belaya) engel olamaz. Kendisinin O'ndan başka velileri de olmaz. Onlar, apaçık bir sapıklık içindedirler"},{"SurahNumber":46,"VerseNumber":33,"Text":"Gökleri ve yeri yaratan, bunları yaratmakla yorulmayan Allah'ın, ölüleri diriltmeğe de kadir olduğunu görmediler mi? Evet O, her şeye kadirdir"},{"SurahNumber":46,"VerseNumber":34,"Text":"İnkar edenler ateşe sunulacakları gün (Allah onlara): \"(Nasıl), Bu gerçek değil miymiş?\" (der); \"Evet Rabbimiz hakkı için (gerçekmiş)\" derler. \"Öyleyse inkar etmenizden dolayı azabı tadın\" der"},{"SurahNumber":46,"VerseNumber":35,"Text":"O halde sen de, azim (ve irade) sahibi elçilerin sabrettikleri gibi sabret. O (nankör)ler için acele etme. Onlar, tehdidedildikleri azabı gördükleri gün, sanki gündüzün sadece bir sa'ati kadar yaşamış gibi olurlar. (Bu) Bir duyurudur. Yoldan çıkmış topluluktan başkası mı helak edilecektir"},{"SurahNumber":47,"VerseNumber":1,"Text":"Allah, inkar edip kendisinin yoluna engel olanların işlerini boşa çıkarmıştır"},{"SurahNumber":47,"VerseNumber":2,"Text":"İnanıp iyi işler yapanların, Rableri tarafından Muhammed'e indirilen gerçeğe inananların da günahlarını örtmüş ve hallerini düzeltmiştir"},{"SurahNumber":47,"VerseNumber":3,"Text":"Bu, böyledir: Çünkü inkar edenler batıla uymuşlar; inananlar ise Rablerinden gelen hakka uymuşlardır. İşte Allah, onların durumlarını, insanlara böyle anlatır"},{"SurahNumber":47,"VerseNumber":4,"Text":"(Savaşta) İnkar edenlerle karşılaştığınız zaman boyunlarını vurun. Nihayet onları iyice vurup sindirince bağı sıkıca bağlayın (onları esir alın). Ondan sonra artık ya lutfen bırakır veya karşılığında fidye alırsınız. Harb, ağırlıklarını bırakıncaya (savaş sona erinceye) kadar (böyle yaparsınız). Allah dileseydi (kendisi) onlardan öc alırdı, fakat sizi birbirinizle denemek için (size savaşı emrediyor). Allah, kendi yolunda öldürülenlerin yaptıkları işleri zayi etmeyecektir"},{"SurahNumber":47,"VerseNumber":5,"Text":"Onları doğru yola iletecek ve durumlarını düzeltecektir"},{"SurahNumber":47,"VerseNumber":6,"Text":"Onları, kendilerine tanımladığı cennete sokacaktır"},{"SurahNumber":47,"VerseNumber":7,"Text":"Ey inananlar, eğer siz Allah(ın dinin)e yardım ederseniz (Allah da) size yardım eder; ayaklarınızı (hakkı koruma yolunda) sağlam tutar"},{"SurahNumber":47,"VerseNumber":8,"Text":"İnkar edenler(e gelince): Yıkım onlara! (Allah) Onların işlerini boşa çıkarmıştır"},{"SurahNumber":47,"VerseNumber":9,"Text":"Böyledir, çünkü onlar, Allah'ın indirdiğinden hoşlanmamışlar, Allah da onların amellerini heder etmiştir"},{"SurahNumber":47,"VerseNumber":10,"Text":"(Onlar) Yeryüzünde gezip dolaşmadılar mı ki kendilerinden öncekilerin sonunun nasıl olduğunu görsünler? Allah onları(n evlerini, barklarını) yıkıp başlarına geçirmiştir. Bu kafirlere de, onun benzeri sonuçlar vardır"},{"SurahNumber":47,"VerseNumber":11,"Text":"Bu böyledir, çünkü Allah inananların koruyucusudur. Kafirlerin ise koruyucuları yoktur"},{"SurahNumber":47,"VerseNumber":12,"Text":"Allah, inanıp iyi işler yapanları, altlarından ırmaklar akan cennetlere sokar. İnkar edenler ise dünyada biraz yaşarlar, hayvanların yediği gibi yerler, (sonunda) yerleri ateştir"},{"SurahNumber":47,"VerseNumber":13,"Text":"Seni (içinden) çıkarmış olan kentten daha kuvvetli nice kent var ki biz onları yok ettik de onlara yardım eden çıkmadı"},{"SurahNumber":47,"VerseNumber":14,"Text":"Rabbinden bir delil üzerinde bulunan insan, kötü işi kendilerine süslendirilen ve keyiflerine uyan kimseler gibi olur mu? (Olmaz elbet)"},{"SurahNumber":47,"VerseNumber":15,"Text":"(Şirkten, günahlardan) korunanlara söz verilen cennetin durumu şudur: İçinde bozulmayan su ırmakları, tadı değişmeyen süt ırmakları, içenlere lezzet veren şarap ırmakları ve süzme bal ırmakları vardır ve onlar için orada her çeşit meyva, Rablerinden de bağışlama vardır. (Şimdi bu ni'metler içinde yaşayanlar) ateşte ebedi kalan ve barsaklarını parça parça kesen sıcak suyun içirildiği kimseler gibi olur mu"},{"SurahNumber":47,"VerseNumber":16,"Text":"Onlardan kimi de gelip seni dinler. Fakat senin yanından çıktıkları zaman kendilerine bilgi verilmiş olanlara: \"Demin ne söyledi?\" derler. Onlar Allah'ın kalblerini mühürlediği, keyiflerinin ardına düşmüş kimselerdir"},{"SurahNumber":47,"VerseNumber":17,"Text":"Hidayet bulanlara gelince, Allah onların hidayetlerini artırmış ve onlara korunmalarını (kendilerini kötü sonuçtan koruma çareleri) vermiştir"},{"SurahNumber":47,"VerseNumber":18,"Text":"(İnanmayanlar) İlle (helak edilecekleri) sa'atin ansızın kendilerine gelmesini mi bekliyorlar? İşte onun belirtileri geldi. O uyarıldıkları sa'at kendilerine geldikten sonra artık öğüt almaları nereden mümkün olsun"},{"SurahNumber":47,"VerseNumber":19,"Text":"Allah'tan başka tanrı olmadığını bil ve kendi günahın, inanan erkeklerin ve inanan kadınların günahı için (Allah'tan) mağfiret dile. Allah, dönüp dolaşacağınız yeri ve varıp duracağınız yeri bilir"},{"SurahNumber":47,"VerseNumber":20,"Text":"İnananlar: \" (Savaş hakkında) Bir sure indirilmeli değil miydi?\" derler. Fakat hükmü açık bir sure indirilip de onda savaştan söz edilince, kalblerinde hastalık bulunanların sana ölümden bayılıp düşen kimsenin bakışı gibi baktıklarını görürsün. Onlara ölüm gerektir"},{"SurahNumber":47,"VerseNumber":21,"Text":"Onlara düşen, ita'at etmek ve güzel söz söylemektir. İş ciddiye bindiği zaman Allah'a verdikleri söze sadık kalsalardı, elbette kendileri için daha iyi olurdu"},{"SurahNumber":47,"VerseNumber":22,"Text":"Demek işbaşına gelecek olursanız, yeryüzünde bozgunculuk yapacak, rahimleri (akrabalık bağlarını) koparacaksınız öyle mi"},{"SurahNumber":47,"VerseNumber":23,"Text":"Onlar, Allah'ın la'netleyip sağır yaptığı ve gözlerini kör ettiği kimselerdir"},{"SurahNumber":47,"VerseNumber":24,"Text":"Kur'an'ı(n anlamını) düşünmüyorlar mı? Yoksa kalbler(inin) üzerinde kilitleri mi var (ki hiçbir hakikat, gönüllerine girmiyor)"},{"SurahNumber":47,"VerseNumber":25,"Text":"Kendilerine doğru yol belli olduktan sonra arkalarına (yine eski küfürlerine) dönenlere, şeytan hatalarını süslemiş ve (günah işlemelerini) kolaylaştırmış ve onları uzun emellere, umutlara düşürmüştür"},{"SurahNumber":47,"VerseNumber":26,"Text":"Bu böyledir. Çünkü onlar, Allah'ın indirdiğinden hoşlanmayanlara: \"Bazı hususlarda size ita'at edeceğiz\" dediler. Oysa Allah, onların gizlediklerini biliyor"},{"SurahNumber":47,"VerseNumber":27,"Text":"Ya melekler, canlarını alırrken yüzlerine ve kıçlarına vurarak dövünecekleri zaman durumları nice olur"},{"SurahNumber":47,"VerseNumber":28,"Text":"Bu böyledir. Çünkü onlar, Allah'ı kızdıran şeylerin ardınca gittiler. O'nu razı edecek şeylerden hoşlanmadılar. Allah da onların amellerini boşa çıkardı"},{"SurahNumber":47,"VerseNumber":29,"Text":"Yoksa kalblerinde hastalık bulunanlar, Allah'ın, kendilerinin kinlerini ortaya çıkarmayacak mı sandılar"},{"SurahNumber":47,"VerseNumber":30,"Text":"Biz dileseydik onları sana gösterirdik, sen onları simalarından tanırdın ve onları sözlerinin üslubundan tanırdın. Allah yaptığınız işleri bilir"},{"SurahNumber":47,"VerseNumber":31,"Text":"Andolsun biz sizi deneyeceğiz ki içinizden cihadedenleri (güçlüklere) sabredenleri bilelim ve söylediğiniz sözlerin (doğru olup olmadığını) sınayalım"},{"SurahNumber":47,"VerseNumber":32,"Text":"Nankörlük edip Allah yoluna engel olanlar ve kendilerine doğru yol belli olduktan sonra Elçiyi incitenler Allah'a hiçbir zarar veremezler. Allah onların işlerini boşa çıkaracaktır"},{"SurahNumber":47,"VerseNumber":33,"Text":"Ey inananlar, Allah'a ita'at edin, Elçi'ye ita'at edin, işlerinizi boşa çıkarmayın"},{"SurahNumber":47,"VerseNumber":34,"Text":"Nankörlük edip Allah yoluna engel olan, sonra kafir olarak ölenleri Allah affetmeyecektir"},{"SurahNumber":47,"VerseNumber":35,"Text":"Siz galip durumda iken gevşeyip barış istemeyin. Allah sizinle beraberdir, O sizin amellerinizi zayi etmeyecektir"},{"SurahNumber":47,"VerseNumber":36,"Text":"Dünya hayatı, bir oyun ve eğlenceden ibarettir. Eğer inanır, (günahlardan) korunursanız (Allah) size mükafatlarınızı verir ve sizden (bütün) mallarınızı istemez"},{"SurahNumber":47,"VerseNumber":37,"Text":"Eğer onları isteseydi de sizi sıkıştırsaydı, cimrilik ederdiniz ve kinlerinizi ortaya çıkarırdı (Allah'ın Elçisine kin beslemeğe başlardınız)"},{"SurahNumber":47,"VerseNumber":38,"Text":"İşte sizler, Allah yolunda harcamağa çağrılıyorsunuz; ama içinizden kimisi cimrilik ediyor. Cimrilik eden, kendi nefsine karşı cimrilik etmiş olur. Allah zengindir, sizler fakirsiniz. Eğer yüz çevirecek olursanız, Allah, yerinize başka bir toplum getirir de onlar sizin gibi olmazlar"},{"SurahNumber":48,"VerseNumber":1,"Text":"Biz sana apaçık bir fetih verdik"},{"SurahNumber":48,"VerseNumber":2,"Text":"Ki Allah, senin geçmiş ve gelecek günahını bağışlasın (bütün tasalarını gidersin) ve sana olan ni'metini tamamlasın ve seni doğru bir yola iletsin"},{"SurahNumber":48,"VerseNumber":3,"Text":"Ve Allah sana şanlı bir zafer versin"},{"SurahNumber":48,"VerseNumber":4,"Text":"O, imanlarına iman katsınlar diye mü'minlerin kalblerine huzur indirdi. Göklerin ve yerin askerleri Allah'ındır. Allah bilendir, hüküm ve hikmet sahibidir"},{"SurahNumber":48,"VerseNumber":5,"Text":"(Allah işini böyle hikmetle çevirir, mü'minlerin gönüllerine huzur verir, onlara görünmez askerleriyle yardım eder) Ki inanan erkekleri ve inanan kadınları, altlarından ırmaklar akan, içinde ebedi kalacakları cennetlere soksun, onların kötülüklerini de örtsün. Gerçekten bu, Allah katında büyük bir başarıdır"},{"SurahNumber":48,"VerseNumber":6,"Text":"Allah hakkında kötü zanda bulunan münafık erkeklere ve münafık kadınlara; (Allah'a) ortak koşan erkeklere ve ortak koşan kadınlara da azabetsin. (Onların, müslümanlar için istedikleri) Kötü olaylar, kendi başlarına gelsin. Allah, onlara gazabetmiş, onları la'netlemiş ve onlara cehennemi hazırlamıştır. Orası da ne kötü bir yerdir"},{"SurahNumber":48,"VerseNumber":7,"Text":"Göklerin ve yerin askerleri Allah'ındır. Allah azizdir, hakimdir"},{"SurahNumber":48,"VerseNumber":8,"Text":"Biz seni, şahid, müjdeleyici ve uyarıcı olarak gönderdik"},{"SurahNumber":48,"VerseNumber":9,"Text":"Ki Allah'a ve Resulüne inanasınız, O'nu(n dinini) destekleyesiniz. Ona saygı gösteresiniz ve sabah akşam O'nu tesbih ed(ip şanını yücelt)esiniz"},{"SurahNumber":48,"VerseNumber":10,"Text":"Sana bi'at edenler (İslam uğrunda ölünceye kadar savaşmak üzere sana söz verenler), gerçekte Allah'a bi'at etmektedirler. Allah'ın eli, onların ellerinin üzerindedir. Kim ahdini bozarsa, kendi aleyhine bozmuş olur. Ve kim Allah'a verdiği sözü tutarsa Allah ona büyük bir mükafat verecektir"},{"SurahNumber":48,"VerseNumber":11,"Text":"Göçebe Araplardan geri bırakılanlar, sana diyecekler ki: \"Mallarımız ve çocuklarımız bizi, (seninle beraber gelmekten) alıkoydu. Bizim için mağfiret dile.\" Onlar, dilleriyle kalblerinde olmayan bir şeyi söylüyorlar. De ki: \"Allah size bir zarar vermek istemiş, yahut size bir yarar vermek istemiş olsa Allah'ın, sizin için dilediğine kim engel olabilir? Hayır, Allah yaptıklarınızı haber almaktadır"},{"SurahNumber":48,"VerseNumber":12,"Text":"Herhalde siz sandınız ki Elçi ve mü'minler, bir daha ailelerine dönmeyecekler. Bu (düşünce) gönüllerinizde süslendirildi, (size güzel gösterildi,) kötü zanda bulundunuz ve helaki hak etmiş bir topluluk oldunuz"},{"SurahNumber":48,"VerseNumber":13,"Text":"Kim Allah'a ve Elçisine inanmazsa bilsin ki, biz, kafirler için alevli bir ateş hazırlamışızdır"},{"SurahNumber":48,"VerseNumber":14,"Text":"Göklerin ve yerin mülkü Allah'ındır. O, dilediğini bağışlar, dilediğine azab eder. Allah bağışlayandır, esirgeyendir"},{"SurahNumber":48,"VerseNumber":15,"Text":"O geri bırakılanlar, ganimetleri almak için gittiğiniz zaman: \"Bizi bırakın, sizinle beraber gelelim,\" diyecekler. Onlar, Allah'ın sözünü değiştirmek istiyorlar. De ki: \"Siz, bizimle gelemezsiniz. Allah, önceden böyle buyurdu.\" Onlar: \"Bizi çekemiyorsunuz\" diyecekler. Hayır, onlar, pek az anlarlar"},{"SurahNumber":48,"VerseNumber":16,"Text":"O geride kalan göçebe Araplara de ki: \"Siz yakında çok kuvvetli bir kavme karşı savaşmağa da'vet edileceksiniz, onlarla (ya) dövüşürsünüz, yahut (onlar) müslüman olurlar. Eğer ita'at ederseniz, Allah size güzel bir mükafat verir; (yok) eğer önceden döndüğünüz gibi yine dönerseniz, size acı bir şeklide azabeder"},{"SurahNumber":48,"VerseNumber":17,"Text":"Köre güçlük yoktur, topala güçlük yoktur, hastaya güçlük yoktur. (Bunlar savaşa katılmak zorunda değillerdir.) Kim Allah'a ve Elçisine ita'at ederse (Allah) onu, altından ırmaklar akan cennetlere sokar. Kim de yüz çevirirse onu da acı bir azaba uğratır"},{"SurahNumber":48,"VerseNumber":18,"Text":"Allah şu mü'minlerden razı olmuştur ki onlar, ağacın altında sana bi'at ediyorlardı, Allah onların gönüllerinden geçeni bildiği için onların üzerine huzur ve güven indirdi ve onlara yakın bir fetih verdi"},{"SurahNumber":48,"VerseNumber":19,"Text":"Yine onlara alacakları birçok ganimetler bahşeyledi. Allah üstündür, hüküm ve hikmet sahibidir"},{"SurahNumber":48,"VerseNumber":20,"Text":"Allah size elde edeceğiniz birçok ganimetler va'detti. Şimdilik size bu(Hudeybiye Barışı)nı verdi. İnsanların ellerini sizden çekti ki bu, inananlara bir ibret olsun ve (Allah) sizi dosdoğru yola iletsin"},{"SurahNumber":48,"VerseNumber":21,"Text":"(Size) Başka (ganimetler) de söz vermiştir ki henüz onları ele geçiremediniz, fakat Allah onları kuşatmış(sizin için ayırmış)tır. Allah her şeye yapabilir"},{"SurahNumber":48,"VerseNumber":22,"Text":"Eğer kafirler sizinle savaşsalardı, arkalarına dön(üp kaç)arlardı, sonra ne bir koruyucu, ne de bir yardımcı bulabilirlerdi"},{"SurahNumber":48,"VerseNumber":23,"Text":"Bu, Allah'ın ötedenberi süregelen yasasadır: Allah'ın yasasında bir değişme bulamazsın"},{"SurahNumber":48,"VerseNumber":24,"Text":"Mekke'nin göbeğinde, sizi onlara galip getirdikten sonra onların ellerini sizden, sizin ellerinizi onlardan çeken O'dur. Allah, yaptıklarınızı görmektedir"},{"SurahNumber":48,"VerseNumber":25,"Text":"Onlar öyle kimselerdir ki inkar ettiler, sizin Mescid-i Haram'ı ziyaret etmenize ve bekletilen kurbanların yerlerine varmasına engel oldular. Eğer orada, kendilerini bilmediğiniz için tepeleyeceğiniz ve bilmeyerek tepelemenizden ötürü, kınanacağınızinanmış erkekler ve inanmış kadınlar olmasaydı (Allah sizin savaşmanıza engel olmazdı. Böyle yaptı) ki Allah, dilediğini rahmetine soksun. Şayet (inananlar ve inanmayanlar) birbirinden ayrılmış olsalardı elbette onlardan inkar edenleri, acı bir azaba çarptırırdık"},{"SurahNumber":48,"VerseNumber":26,"Text":"O zaman inkar edenler, kalblerine öfke ve gayreti, o cahiliyye (çağının) öfke ve gayretini koymuşlardı, Allah da Elçisine ve mü'minlere huzur ve güvenini indirdi; onları takva kelimesine (sebata ve ahde vefaya) bağladı. Zeten onlar, buna layık ve ehil idiler. Allah, her şeyi bilendir"},{"SurahNumber":48,"VerseNumber":27,"Text":"Andolsun, Allah, Elçisinin rüyasını doğru çıkardı. Allah dilerse, başlarınızı (kökten) traş ederek ve(ya) saçlarınızı kısaltarak, korkmadan, güven içinde Mescid-i Haram'a gireceksiniz. Allah sizin bilmediğinizi bildi, bundan önce size yakın bir fetih verdi"},{"SurahNumber":48,"VerseNumber":28,"Text":"O, Elçisini hidayet ve hak dinle gönderdi ki, o(hak di)ni, bütün dinlere üstün kılsın. Şahid olarak Alah yeter"},{"SurahNumber":48,"VerseNumber":29,"Text":"Muhammed Allah'ın elçisidir. Onun yanında bulunanlar, kafirlere karşı katı, birbirlerine karşı merhametlidirler. Onların, rüku' ve secde ederek Allah'ın lutuf ve rızasını aradıklarını görürsün. Yüzlerinde secde izinden nişanları vardır. Onların Tevrat'taki vasıfları ve İncildeki vasıfları da şöyle bir ekin gibidir ki, filizini çıkardı, onu güçlendirdi, kalınlaştı, derken gövdesinin üstüne dikildi, ekincilerin hoşuna gider, onlara karşı kafirleri de öfkelendirir bir duruma geldi. Allah onlardan inanıp iyi işler yapanlara mağfiret ve büyük mükafat va'detmiştir"},{"SurahNumber":49,"VerseNumber":1,"Text":"Ey inananlar, Allah'ın ve Elçisinin önüne geçmeyin. Allah'tan korkun. Şüphesiz Allah, işitendir, bilendir"},{"SurahNumber":49,"VerseNumber":2,"Text":"Ey inananlar, seslerinizi, Peygamberin sesinin üstüne çıkarmayın, birbirinizle yüksek sesle konuştuğunuz gibi, onunla da öyle yüksek sesle konuşmayın; yoksa siz farkında olmadan amelleriniz boşa gider"},{"SurahNumber":49,"VerseNumber":3,"Text":"Allah'ın Elçisinin huzurunda seslerini kısanlar, öyle kimselerdir ki Allah, onların kalblerini, takva için imtihan etmiş(onların takvaya ehil olduklarını anlamış)tır. Onlar için mağfiret ve büyük bir mükafat vardır"},{"SurahNumber":49,"VerseNumber":4,"Text":"Odaların arkasından sana bağıranların çoğu, düşüncesiz kimselerdir"},{"SurahNumber":49,"VerseNumber":5,"Text":"Onlar, sen kendilerinin yanına çıkıncaya kadar bekleselerdi, elbette kendileri için daha iyi olurdu. Allah bağışlayandır, esirgeyendir"},{"SurahNumber":49,"VerseNumber":6,"Text":"Ey inananlar, size fasık (yoldan çıkmış) bir adam bir haber getirirse onun doğruluğunu araştırın. Yoksa bilmeyerek bir topluluğa karşı kötülük edersiniz de sonra yaptığınıza pişman olursunuz"},{"SurahNumber":49,"VerseNumber":7,"Text":"Bilin ki, Allah'ın Elçisi içinizdedir. Şayet o, birçok işte size uysaydı, sıkıntıya düşerdiniz. Fakat Allah size imanı sevdirdi ve onu sizin kalblerinizde süsledi ve size küfrü, fıskı ve isyanı çirkin gösterdi. İşte doğru yolda olanlar bunlardır"},{"SurahNumber":49,"VerseNumber":8,"Text":"(Bu) Allah'ın bir lutuf ve ni'metidir. Allah bilendir, hakimdir"},{"SurahNumber":49,"VerseNumber":9,"Text":"Eğer inananlardan iki grup vuruşurlarsa onların arasını düzeltin; şayet biri ötekine saldırırsa Allah'ın buyruğuna dönünceye kadar saldıran tarafla vuruşun. (Allah'ın buyruğuna) Dönerse artık adaletle onların arasını düzeltin ve daima adil olun. Çünkü Allah, adalet yapanları sever"},{"SurahNumber":49,"VerseNumber":10,"Text":"Muhakkak mü'minler kardeştirler. Kardeşlerinizin arasını düzeltin ve Allah'tan korkun ki size rahmet edilsin"},{"SurahNumber":49,"VerseNumber":11,"Text":"Ey inananlar, bir topluluk, başka bir toplulukla alay etmesin. Belki (alay ettikleri kimseler), kendilerinden iyidirler. Kadınlar da başka kadınlarla alay etmesinler. Belki onlar, kendilerinden iyidirler. Birbirinizde kusur aramayın; birbirinizi kötü lakaplarla çağırmayın. İnandıktan sonra fısk adı, ne kötü bir şeydir! Kim tevbe etmezse, işte onlar, zalimdirler"},{"SurahNumber":49,"VerseNumber":12,"Text":"Ey inananlar, zandan çok sakının. Zira zannın bir kısmı günahtır. Birbirinizin gizli şeylerini araştırmayın; biriniz diğerinizi arkasından çekiştirmesin. Biriniz, ölmüş kardeşinin etini yemeği sever mi? İşte bundan iğrendiniz. O halde Allah'tan korkun, şüphesiz Allah, tevbeyi çok kabul eden, çok esirgeyendir"},{"SurahNumber":49,"VerseNumber":13,"Text":"Ey insanlar, biz sizi bir erkek ve bir kadından yarattık ve birbirinizi tanımanız için sizi milletlere ve kabilelere ayırdık. Allah yanında en üstün olanınız, (günahlardan) en çok korunanınızdır. Allah bilendir, haber alandır"},{"SurahNumber":49,"VerseNumber":14,"Text":"Göçebe Araplar: \"İnandık\" dediler. De ki: \"İnanmadınız, fakat 'İslam olduk' deyin. Henüz iman kalblerinize girmedi. Eğer Allah'a ve Elçisine ita'at ederseniz (Allah), yaptığınız güzel işlerden hiçbirinin sevabını size eksik vermez. Allah çok bağışlayan, çok esirgeyendir"},{"SurahNumber":49,"VerseNumber":15,"Text":"Mü'minler onlardır ki Allah'a ve Elçisine inandılar, sonra şüphe etmediler; Allah yolunda mallarıyle, canlarıyle cihadettiler. İşte (iman sözlerinde) doğru olanlar onlardır"},{"SurahNumber":49,"VerseNumber":16,"Text":"De ki: \"Siz mi Allah'a din(darlığ)ınızı öğreteceksiniz? Allah, göklerde ve yerde olanları bilir. Allah, her şeyi bilendir"},{"SurahNumber":49,"VerseNumber":17,"Text":"İslam olmalarını senin başına kakıyorlar. De ki: \"Müslüman olmanızı benim başıma kakmayın. Tersine, eğer gerçekten inanmışsanız, sizi imana ilettiği için Allah, sizin başınıza kaksa yeridir"},{"SurahNumber":49,"VerseNumber":18,"Text":"Şüphesiz Allah, göklerin ve yerin gizlisini bilir. Allah yaptıklarınızı görmektedir"},{"SurahNumber":50,"VerseNumber":1,"Text":"Kaf. Zikir'li (uyarıcı, şerefli) Kur'an'a andolsun"},{"SurahNumber":50,"VerseNumber":2,"Text":"İçlerinden bir uyarıcı gelmesine şaştılar da, o kafirler: \"Bu tuhaf bir şeydir\" dediler"},{"SurahNumber":50,"VerseNumber":3,"Text":"Biz öldüğümüz ve toprak olduğumuz zaman mı (tekrar bedene döneceğiz)? Bu, uzak bir dönüştür"},{"SurahNumber":50,"VerseNumber":4,"Text":"Biz yerin, onlar(ın cesetlerin)den ne eksilttiğini bilmişizdir. Yanımızda (her şeyi) zapteden bir Kitap vardır"},{"SurahNumber":50,"VerseNumber":5,"Text":"Doğrusu onlar, hak kendilerine gelince onu yalanladılar. Şimdi onlar çalkantılı bir durumun içindedirler"},{"SurahNumber":50,"VerseNumber":6,"Text":"Üstlerindeki göğe bakmadılar mı, onu nasıl yaptık, süsledik, hiçbir çatlağı yoktur"},{"SurahNumber":50,"VerseNumber":7,"Text":"Arzı nasıl yaydık, ona sağlam dağlar attık, onda her güzel çifti bitirdik"},{"SurahNumber":50,"VerseNumber":8,"Text":"(Bütün bunları) Allah'a yönelen her kulun, gönül gözünü açmak için ve (ona) ibret vermek için (yaptık)"},{"SurahNumber":50,"VerseNumber":9,"Text":"Gökten bereketli bir su indirdik, onunla bahçeler ve biçilecek dane(li ekin)ler bitirdik"},{"SurahNumber":50,"VerseNumber":10,"Text":"Birbirine girmiş kat kat tomurcukları olan yüksek hurma ağaçları yetiştirdik"},{"SurahNumber":50,"VerseNumber":11,"Text":"Kullara rızık olması için. Ve o su ile, ölü bir ülkeye can verdik. İşte çıkış da öyledir"},{"SurahNumber":50,"VerseNumber":12,"Text":"Onlardan önce Nuh kavmi, Resliler ve Semud (kavmi) de yalanlamıştı"},{"SurahNumber":50,"VerseNumber":13,"Text":"Ad, Fir'avn ve Lut'un kardeşleri (durumundaki kavmi)"},{"SurahNumber":50,"VerseNumber":14,"Text":"Eyke halkı ve Tubba' kavmi. Bunların hepsi elçileri yalanlayıp, uyardığım(azab)ı hak ettiler"},{"SurahNumber":50,"VerseNumber":15,"Text":"İlk yaratmadan aciz mi kaldık ki (yeniden yaratamayalım)? Doğrusu onlar yeni bir yaratmadan kuşku içindedirler"},{"SurahNumber":50,"VerseNumber":16,"Text":"Andolsun insanı biz yarattık ve nefsinin ona ne fısıldadığını biliriz, çünkü biz ona şah damarından daha yakınız"},{"SurahNumber":50,"VerseNumber":17,"Text":"Onun sağında ve solunda oturan iki alıcı (melek, onun sözlerini ve işlerini) kaydetmektedir"},{"SurahNumber":50,"VerseNumber":18,"Text":"(İnsan,) Hiçbir söz söylemez ki yanında kendisini gözetleyen, dediklerini zapteden (bir melek) hazır bulunmasın"},{"SurahNumber":50,"VerseNumber":19,"Text":"Ölüm sarhoşluğu gerçekten geldi. İşte (ey insan) bu, senin öteden beri kaçtığın şeydir"},{"SurahNumber":50,"VerseNumber":20,"Text":"Sur'a üflendi. İşte bu, kendisine karşı uyarılan gündür"},{"SurahNumber":50,"VerseNumber":21,"Text":"Her can, yanında bir sürücü ve şahidle geldi"},{"SurahNumber":50,"VerseNumber":22,"Text":"(Allah ona): \"Andolsun, sen bundan gaflet içinde idin. Biz sen(in gözün)den perdeni açtık; bugün artık gözün keskindir\" (dedi)"},{"SurahNumber":50,"VerseNumber":23,"Text":"Yanındaki arkadaşı: \"İşte yanımdaki hazır\" dedi"},{"SurahNumber":50,"VerseNumber":24,"Text":"(Allah sürücü ve şahide buyurdu ki): \"Haydi ikiniz, atın cehenneme her inatçı nankörü"},{"SurahNumber":50,"VerseNumber":25,"Text":"Hayra engel olan, saldırgan, şüpheciyi"},{"SurahNumber":50,"VerseNumber":26,"Text":"O ki Allah ile beraber başka tanrılar edindi, bundan dolayı onu çetin bir azaba atın"},{"SurahNumber":50,"VerseNumber":27,"Text":"Yanındaki arkadaşı dedi ki: \"Rabbimiz, ben onu azdırmadım, zaten o kendisi derin bir sapıklık içinde idi"},{"SurahNumber":50,"VerseNumber":28,"Text":"(Allah) Buyurdu ki: \"Huzurumda çekişmeyin. Ben size daha önce uyarı göndermiştim"},{"SurahNumber":50,"VerseNumber":29,"Text":"Benim huzurumda söz değiştirilmez ve ben kullara zulmedici değilim"},{"SurahNumber":50,"VerseNumber":30,"Text":"O gün cehenneme: \"Doldun mu?\" deriz. \"Daha yok mu\" der"},{"SurahNumber":50,"VerseNumber":31,"Text":"Cennet de korunanlara yaklaştırılmıştır, uzak değildir"},{"SurahNumber":50,"VerseNumber":32,"Text":"İşte size va'dedilen budur. Daima Allah'a yüz tutan (O'nun buyruklarını) koruyan, (And it is said): That is that which ye were promised. (It is) for every penitent and heedful one"},{"SurahNumber":50,"VerseNumber":33,"Text":"Görmeden Rahman'a saygı gösteren ve (Hakka) dönük bir yürek getiren herkesin (mükafatı budur)"},{"SurahNumber":50,"VerseNumber":34,"Text":"Ona selam (esenlik) ile girin. Bu, süreklilik günüdür"},{"SurahNumber":50,"VerseNumber":35,"Text":"Orada onlara istedikleri herşey vardır. Katımızda daha fazlası da vardır"},{"SurahNumber":50,"VerseNumber":36,"Text":"Bunlardan önce nice kuşakları helak etmiştik ki onların tutuşu, bunlardan daha kuvvetli idi, yakalaması daha güçlü idi. Ülkelerde gezip dolaşmışlardı, ama bir kurtuluş buldular mı"},{"SurahNumber":50,"VerseNumber":37,"Text":"Muhakkak ki bunda, kalbi olan, yahut şahid olarak (zihnini toplayarak dikkatle) kulak veren kimse için bir öğüt vardır"},{"SurahNumber":50,"VerseNumber":38,"Text":"Andolsun, biz gökleri, yeri ve ikisi arasında bulunanları altı günde yarattık, bize hiçbir yorgunluk dokunmadı"},{"SurahNumber":50,"VerseNumber":39,"Text":"Onların dediklerine sabret ve Rabbini övgü ile an: güneş doğmadan önce, batmadan önce"},{"SurahNumber":50,"VerseNumber":40,"Text":"Gecenin bir kısmında ve secde arkalarında O'nu tesbih et"},{"SurahNumber":50,"VerseNumber":41,"Text":"Dinle, o gün o ünleyici, yakın bir yerden çağırır"},{"SurahNumber":50,"VerseNumber":42,"Text":"O gün o çağrıyı gerçek olarak duyarlar. İşte bu, (dirilip) çıkış günüdür"},{"SurahNumber":50,"VerseNumber":43,"Text":"Yaşatan ve öldüren ancak biziz, biz. Dönüş de bizedir"},{"SurahNumber":50,"VerseNumber":44,"Text":"O gün yer onlar(ın üstün)den yarıl(ıp açıl)ır, (çağırana doğru) sür'atle koşarlar. İşte bu, toplamadır; bize göre kolaydır"},{"SurahNumber":50,"VerseNumber":45,"Text":"Biz onların ne dediklerini biliyoruz. Sen onların üstünde bir zorlayıcı değilsin, sadece tehdidimden korkanlara Kur'an ile öğüt ver"},{"SurahNumber":51,"VerseNumber":1,"Text":"Savurup kaldıranlara"},{"SurahNumber":51,"VerseNumber":2,"Text":"(Yağmur) Yüklü (bulut)lara"},{"SurahNumber":51,"VerseNumber":3,"Text":"Kolayca akıp gidenlere"},{"SurahNumber":51,"VerseNumber":4,"Text":"İş(ler)i taksim edenlere (rızıkları, yağmurları dağıtan güçlere) andolsun ki"},{"SurahNumber":51,"VerseNumber":5,"Text":"Size va'dedilen, mutlaka doğrudur"},{"SurahNumber":51,"VerseNumber":6,"Text":"Ceza muhakkak olacaktır"},{"SurahNumber":51,"VerseNumber":7,"Text":"(Çeşitli) yolları (yörüngeleri) bulunan göğe andolsun ki"},{"SurahNumber":51,"VerseNumber":8,"Text":"Siz, çeşitli söz(ler) içindesiniz"},{"SurahNumber":51,"VerseNumber":9,"Text":"Çevrilen, ondan çevriliyor"},{"SurahNumber":51,"VerseNumber":10,"Text":"O (çeşitli sözleri) atan yalancılar kahrolsun"},{"SurahNumber":51,"VerseNumber":11,"Text":"Onlar aptallık içinde yanılıp durmaktadırlar"},{"SurahNumber":51,"VerseNumber":12,"Text":"Ceza günü ne zaman? diye sorarlar"},{"SurahNumber":51,"VerseNumber":13,"Text":"O gün onlar ateş üzerinde yakılacaklardır"},{"SurahNumber":51,"VerseNumber":14,"Text":"(Kendilerine): \"Fitnenizi (fesadınızın cezasını) tadın! Acele isteyip durduğunuz şey budur işte!\" (denilecek)"},{"SurahNumber":51,"VerseNumber":15,"Text":"Korunanlar, cennetlerde, çeşme başlarındadırlar"},{"SurahNumber":51,"VerseNumber":16,"Text":"Rablerinin, kendilerine verdiğini alırlar. Çünkü onlar bundan önce güzel davranırlardı"},{"SurahNumber":51,"VerseNumber":17,"Text":"Geceleri pek az uyurlardı"},{"SurahNumber":51,"VerseNumber":18,"Text":"Seherlerde onlar istiğfar ederlerdi"},{"SurahNumber":51,"VerseNumber":19,"Text":"Mallarında dilenci ve yoksul için hak vardı"},{"SurahNumber":51,"VerseNumber":20,"Text":"Kesin inanacaklar için yerde nice ibretler vardır"},{"SurahNumber":51,"VerseNumber":21,"Text":"Kendi canlarınızda da öyle. Görmüyor musunuz"},{"SurahNumber":51,"VerseNumber":22,"Text":"Gökte rızkınız da var, uyarıldığınız (azab)da var"},{"SurahNumber":51,"VerseNumber":23,"Text":"Göğün ve yerin Rabbine andolsun ki o, sizin konuştuğunuz gibi gerçektir"},{"SurahNumber":51,"VerseNumber":24,"Text":"İbrahim'in ağırlanan konuklarının haberi sana geldi mi"},{"SurahNumber":51,"VerseNumber":25,"Text":"Bir zaman onun yanına girmişler: \"Selam\" demişlerdi. \"Selam, dedi, (siz) tanınmamış bir topluluk(sunuz)"},{"SurahNumber":51,"VerseNumber":26,"Text":"(Konuklarına yemek hazırlamak için) gizlice ailesinin yanına gitti, semiz bir buzağı getirdi"},{"SurahNumber":51,"VerseNumber":27,"Text":"Onu, önlerine yaklaştırdı, \"Yemez misiniz?\" dedi"},{"SurahNumber":51,"VerseNumber":28,"Text":"(Yemediklerini görünce) Onlardan içine bir korku düşürdü. \"Korkma\" dediler ve ona bilgin bir oğlan çocuğu müjdelediler"},{"SurahNumber":51,"VerseNumber":29,"Text":"Karısı (Sare) çığlık içinde geldi (hayretten elini) yüzüne vurarak: \"(Ben) Kısır bir koca karı(yım, benden nasıl çocuk olur)?\" dedi"},{"SurahNumber":51,"VerseNumber":30,"Text":"Dediler ki: \"Rabbin böyle dedi. O, hüküm ve hikmet sahibidir, bilendir"}]}