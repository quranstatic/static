{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":29,"VerseNumber":46,"Text":"Man amelah kao badebat mang ahli kitab, malaintatn mang cara nang baik, Kacoali man urakng-urakng nang zalim ka’antara iaka’koa,626 man kataatnlah, ”Kami udah ba iman ka’ (kitab-kitab) nang dituruntatn ka’ kami man nang dituruntatn ka’ kita’ Tuhan kami man Tuhannyu sote’; man nggan ka’ Ia kami nyarahatn diri’ kami”"},{"SurahNumber":29,"VerseNumber":47,"Text":"Man ampakoalah Kami turuntatn Kitab (al- Quran) ka’kao. Adapun urakng-urakng nang udah Kami bare’atn Kitab (Taurat man Injil) iaka’koa ba iman ka’(Al-Quran), man ka’antaranya ka’koa (urakng-urakng kafir Mekah) ada nang baiman ka’-ia. Man ngge urakng-urakng kafir nang ngingkari’ ayat- ayat Kami"},{"SurahNumber":29,"VerseNumber":48,"Text":"Man kao (Muhammad) nana’ paranah maca kitab ahe pun sanape’nya(al-Quran) man kao nana’(suah) nulis sote’ pun Kitab mang kokot kanannyu; sakiranya (kao paranah maca man manulis), niscaya ragu urakng- urakng nang ngingkari’nya"},{"SurahNumber":29,"VerseNumber":49,"Text":"Sabanarnya, (al-Quran) koa ialah ayat-ayat nang jalas ka’dalapm dada urakng-urakng nang bailmu.627 nggan urakng-urakng nang zalim nang nana’ pucaya’ ka’ ayat-ayat Kami"},{"SurahNumber":29,"VerseNumber":50,"Text":"Man iaka’koa (urakng-urakng kafir Mekah) bakata, ”Ngahe nana’ dituruntatn Mukjizat- mukjizat dari Tuhannya?” kataatnlah (Muhammad), “Mukjizat–mukjizat koa tasarah ka’ Allah. Aku nggan saurakng nang mare’ paringatan nang jalas”"},{"SurahNumber":29,"VerseNumber":51,"Text":"Ahe ke’ nana’ cukup ka’ iaka’koa bahwa’ Kami udah nuruntatn ka’ kao kitab (Al- Quran) nang dimacaatn ka’iaka’koa? sungguh, dalapm (Al-Quran) koa ada rahmat nang aya’ man palajaran ka’ urakng-urakng nang baiman"},{"SurahNumber":29,"VerseNumber":52,"Text":"Kataatnlah (Muhammad),”cukuplah Allah manjadi saksi antara aku man kita’. Ia nau’an ahe nang ka’ langit man ka’ tanah ai’. Man urakng nang pacaya ka’ batil man 29. AL-‘ANK ingkar ka’ Allah, iaka’koalah urakng-urakng nang rugi"},{"SurahNumber":29,"VerseNumber":53,"Text":"Man iaka’koa minta’ ka’ kao supaya capat dituruntatn siksa, kade’ buke’ karana waktunya nang udah ditatapatn,628 pasti atakng siksa ka’ iaka’koa, man (siksaatn) pasti akan atakng ka’iaka’koa mang tiba- tiba, sadangkan iaka’koa nana’ nyadari’nya"},{"SurahNumber":29,"VerseNumber":54,"Text":"Iaka’koa minta ka’kao supaya capat dituruntatn siksaatn. Man sasungguhya naraka Jahanam koa pasti ngulilikngi’ urakng-urakng kafir"},{"SurahNumber":29,"VerseNumber":55,"Text":"Ka’ ari (katika) siksaatn napo’i’ iaka’koa dari atas man dari babah pahanya ka’koa man (Allah) bakata (ka’iaka’koa), ”Rasaatnlah (balasan dari) ahe nang udah kita’ karajaatn!”"},{"SurahNumber":29,"VerseNumber":56,"Text":"Wahe amba-amba-Ku nang baiman! sungguh tanah ai’ Ku luas, maka sambah lah Aku (nihan)"},{"SurahNumber":29,"VerseNumber":57,"Text":"Satiap nang banyawa akan marasaatn mati. Satalah koa, nggan ka’ Kamilah kita’ samua dipulangkatn"},{"SurahNumber":29,"VerseNumber":58,"Text":"Man urakng-urakng nang baiman man nang ngarajaatn kabaikatn, sungguh, iaka’koa tatap Kami tampatatn ka’ tampat- tampat nang tingi (ka’ dalapm saruga), nang ngalir ka’ babahnya sunge-sunge, iaka’koa kakal ka’ dalapmnya. Koalah sabaik-baik balasan ka’ urakng nang babuat baik"},{"SurahNumber":29,"VerseNumber":59,"Text":"(Ialah) urakng-urakng nang basabar man batawakal ka’ Tuhannya"},{"SurahNumber":29,"VerseNumber":60,"Text":"Man sangahe manyak sagana laok bagarak nang banyawa nang nana’ (bisa) ngicakng (ngurus) rajakinya babaro. Allah lah nang mare’ razaki ka’ia man ka’kita’. Ia Maha Nangar, Maha Nau’an"},{"SurahNumber":29,"VerseNumber":61,"Text":"Man kade’ kao batanya ka’ iaka’koa, ”sae ke’ nang nyiptaatn langit man tanah ai’ mang nundukatn mata’ari man bulatn? ”Pasti iaka’ koa akan manjawab,”Allah”. Maka ngahe iaka’koa bisa dipalingkatn (dari kabanaratn)"},{"SurahNumber":29,"VerseNumber":62,"Text":"Allah ngalapangan rajaki ka’ urakng nang Ia kahandaki’ ka’antara amba-amba–Nya man Ia (uga’) nang matasi’nya. Sungguh Allah Maha Nau’an sagala ahe pun"},{"SurahNumber":29,"VerseNumber":63,"Text":"Man kade’ kao batanya’ ka’iaka’ koa, ”Sae ke’ nang nuruntatn ai’dari langit lalu mang (ai’) koa diidupatnnya tanah ai’ nang udah mati?” pasti iaka’ koa akan manjawab, ”Allah,” kataatnlah,”sagala puji nto’ Allah,” Tapi kamanyakatn, ”iaka’ koa nana’ bangaratiatn"},{"SurahNumber":29,"VerseNumber":64,"Text":"Man kaidupatn dunia nian nggelah repo- repo man pamainan. Man sasungguhnya nagari naherat koalah kaidupatn nang sabanarnya, sakiranya iaka’ koa nau’an"},{"SurahNumber":29,"VerseNumber":65,"Text":"Maka kade’ iaka’ koa naik ka’ kapal, iaka’ koa bado’a ka’ Allah mang panoh rasa pangabdian (ikhlas) ka’ Ia,629 tapi katika Allah nyalamatatn iaka’ koa sampe ka’ tabikng ai’, malah iaka’ koa (mulakngagi’) masakutuatn (Allah)"},{"SurahNumber":29,"VerseNumber":66,"Text":"Biarlah iaka’ koa ngingkari’ nikmat nang udah Kami bare’atn ka’iaka’ koa man ka’atinya iaka’ koa (idup) basanang-sanang (dalapm kakafiratn). Maka nae iaka’ koa akan nau’an (akibat pabuatatnnya)"},{"SurahNumber":29,"VerseNumber":67,"Text":"Nana’ ke’ iaka’ koa nele’atn, bahawa’ Kami udah nyadiatn (nagarinya ka’ koa) tanah baraseh nang aman, padahal talino ka’ saki- tarnya babangarampokatn. Ngahe (sasudah nyata kabanaran ) iaka’ koa masih pucaya’ ka’ nang jahat man ingkar ka’ nikmat Allah"},{"SurahNumber":29,"VerseNumber":68,"Text":"Man sae ke’ nang labih zalim dari pada urakng nang ngada-ngadaatn alok-alok ka’ Allah ato urakng nang madah alok nang hak,630 katika (nang hak) koa atakng ka’ ia? Nana’ ke’ ka’ dalapm naraka Jahanam koa na’ada tampat nto’ urakng-urakng kafir"},{"SurahNumber":29,"VerseNumber":69,"Text":"Man urakng-urakng nang bajihad nto’(ngago’ karidoatn) Kami, Kami akan nojokatn ka’iaka’ koa maraga-maraga Kami, Man sungguh Allah basama-sama urakng-urakng nang babuat baik. a"},{"SurahNumber":30,"VerseNumber":1,"Text":"Alif lām m³m"},{"SurahNumber":30,"VerseNumber":2,"Text":"Bangsa Romawi udah dikalahatn"},{"SurahNumber":30,"VerseNumber":3,"Text":"Ka’ nagari nang samak, 632 man iaka’koa salaka’ nyakalah ia ka’ koa akan manangagi’"},{"SurahNumber":30,"VerseNumber":4,"Text":"Dalapm sangahe tahutn (agi’). 634Ka’ Allah lah urusan sanape’ man sasudah (iaka’koa manang ). Man ka’ ari (kamanangan bangsa Romawi koa barepoatn lah urakng-urakng nang baiman)"},{"SurahNumber":30,"VerseNumber":5,"Text":"Karana patolongan Allah, Ia nolong sae nang Ia kahandaki’, Ia Maha Gagah, man Maha Panyayang"},{"SurahNumber":30,"VerseNumber":6,"Text":"(Koalah) janji Allah, Allah nana’ akan nyalahi’ janji-Nya, tatapi kamanyakatn talino nana’ nau’an"},{"SurahNumber":30,"VerseNumber":7,"Text":"Iaka’koa nau’an nang lahir (nampak) dari kaidupatn dunia; sadangkan tahadap (kaidupatn) naherat iaka’koa lalai"},{"SurahNumber":30,"VerseNumber":8,"Text":"Man ngahe iaka’koa nana’ mikiratn tantang (kajadiatn) diri’ nya ka’ koa? Allah nana’ nyiptaatn langit man tanah ai’ atopun ahe nang ada ka’ antara kaduanya, malaintatn mang (tujuan) nang banar ka’ dalapm waktu nang ditantuatn. Man sabatolnya, manyak ka’ antara talino banar-banar ngingkari’ patamuan mang Tuhannya"},{"SurahNumber":30,"VerseNumber":9,"Text":"Man nana’ ke’ iaka’koa baampusatn ka’ dunia lalu nele’ lea mae ka’ udahatn urakng- urakng sanape’ iaka’koa (nang madah alok Rasul)? urakng-urakng ka’ koa labih kuat dari diri’nya ka’ koa man iaka’koa udah ngolah tanah ai’ sarata ngamakmuratn nya malabihi’ ahe nang udah iaka’koa makmu- ratn. Man udah atakng ka’ iaka’koa Rasul- rasul iaka’koa ngicang bukti-bukti nang jalas. Maka Allah sama sakali nana’balaku zalim ka’ iaka’koa, tatapi iaka’koa lah nang balaku zalim ka’ diri’ nyaka’koa babaro"},{"SurahNumber":30,"VerseNumber":10,"Text":"Ia ka’ koa, siksaatn nang labih buruk ialah ahir nto’ urakng-urakng nang ngarajaatn kajahatatn. Karana iaka’koa madah alok ayat-ayat Allah man iaka’koa salalu ngolo’- ngolo’nya"},{"SurahNumber":30,"VerseNumber":11,"Text":"Allah nang mulai’ majoati’ (makhluk), lalu ngulangi’nya agi’; laka’koa ka’Ia-lah kita’ agi’ dipulangkatn"},{"SurahNumber":30,"VerseNumber":12,"Text":"Man ka’ ari’ (katika) tajadi kiamat, urakng- urakng nang badosa (kaum musyrikin) tadiapm baputus asa"},{"SurahNumber":30,"VerseNumber":13,"Text":"Man nana’ mungkin ada pamare’ syafâ’ah (patolongan) ka’ iaka’koa dari bahala- bahala nyaka’koa, sadangkan iaka’koa ngingkari’ bahala-bahala nya koa"},{"SurahNumber":30,"VerseNumber":14,"Text":"Man ka’ ari (katika) tajadi kiamat, ka’ ari koa talino tapacah-pacah (dalapm kalompok)"},{"SurahNumber":30,"VerseNumber":15,"Text":"Maka adapun urakng-urakng nang ba iman man ngarajaatn kabaikatn maka iaka’koa ka’ dalapm taman (saruga) babarepoatn"},{"SurahNumber":30,"VerseNumber":16,"Text":"Man adapun urakng-urakng nang kapir man madah alok ayat-ayat Kami sarata (madah alok) uga’ patamuan ari aherat maka iaka’koa tatap barada ka’ dalapm siksa (naraka)"},{"SurahNumber":30,"VerseNumber":17,"Text":"Maka batasbilah ka’ Allah sa’at gumare’ari mang alapm ari (waktu subuh)"},{"SurahNumber":30,"VerseNumber":18,"Text":"Man sagala puji nto-Nya ka’ langit, ka’ tanah ai’, man ka’ malam ari man uga’ ka’ waktu zuhur (tangah ari)"},{"SurahNumber":30,"VerseNumber":19,"Text":"Ia ngaluaratn nang idup dari nang mati mang ngaluaratn nang mati dari nang idup mang ngidupatn tanah ai’ sasudah mati (karikng). Man saparatikoalah kao akan dikaluaratn (dari subur)"},{"SurahNumber":30,"VerseNumber":20,"Text":"Man ka’ antara tanda-tanda (kabasaran)-Nya ialah Ia nyiptaatn kita’ dari tanah, kamudian tiba-tiba kita’ (manjadi) talino nang bakambang biak"},{"SurahNumber":30,"VerseNumber":21,"Text":"Man ka’ antara tanda-tanda (kabasaran)-Nya ialah Ia nyiptaatn pasangan-pasangan nto’nyu dari janis nyu babaro, supaya kita’ candarung man marasa bahagia ka’ia, man Ia nyadiatn ka’ antara nyu rasa kasih man sayang. sungguh, ka’ nang lekoa, banar- banar tadapat tanda-tanda (kabasaran Allah) ka’ kaum nang bafikir"},{"SurahNumber":30,"VerseNumber":22,"Text":"Man ka’ antara tanda-tanda (kabasaran)-Nya ialah nyiptaatn langit man tanah ai’, pabeda’an bahasa nyu man warna kulit nyu. Sungguh, ka’ nang ampeatn koa banar-banar tadapat tanda-tanda ka’ urakng nang nau’an"},{"SurahNumber":30,"VerseNumber":23,"Text":"Man ka’ antara tanda-tanda kabasaran-Nya ialah tidur nyu ka’ waktu malam man siakng ari man usaha nyu ngago’ sabagian dari Karunia-Nya. Sungguh, ka’ nang lea nian koa banar-banar tadapat tanda-tanda ka’ kaum nang nangaratn"},{"SurahNumber":30,"VerseNumber":24,"Text":"Man ka’ antara tanda-tanda (kabasaran) Nya, Ia nele’atn selak ka’ kita’ nto’ (nimulatn) kagali’atn man arapatn, man Ia nuruntatn ai’ (ujatn) dari langit, lalu mang ai’ koa diidupatn –Nya tanah ai’ salaka’ mati (karikng). Sungguh, ka’ nang lekoa banar-banar tadapat tanda-tanda nto’ kaum nang ngarati"},{"SurahNumber":30,"VerseNumber":25,"Text":"Man ka’ antara tanda-tanda (kabasaran)Nya, ialah badirinya langit, man tanah ai’ mang kahandak-Nya. Kamudian kade’ Ia nyaru’kita’, sakali saru’ dari tanah ai’, sakatika koa kita’bakaluaratn (dari subur)"},{"SurahNumber":30,"VerseNumber":26,"Text":"Man ampu’Nya ahe nang ka’ langit man ka’ tanah ai’. Samuanya nggan ka’ Ia batundukatn"},{"SurahNumber":30,"VerseNumber":27,"Text":"Man Ia lah nang mulai’ Majoat, kamudian ngulangi’ nya agi’, nang koa labih mudah ka’–Nya. Ia ngampu’ sipat nang maha tingi ka’ langit man ka’ tanah ai’. Man Ia-lah Maha Gagah, Maha Bijaksana"},{"SurahNumber":30,"VerseNumber":28,"Text":"Ia mamuat parumpama’an nto’ kita’ dari diri’ kita’ babaro. Ahe ke’ (kao rela kade’) ada ka’ antara amba sahaya nang kita’ ngampu’i’, manjadi sakutu ka’ kita’ dalapm (ngampu’i’) rajaki nang udah Kami bare’atn ka’ kita’, sahingga kita’ manjadi satara (sajajar) man iaka’koa dalapm hal nian, lalu kita’ gali’ ka’ iaka’koa ampahe kita’ gali’ ka’sasama kita’. 637 Saparatikoalah Kami jalasatn ayat-ayat koa nto’kaum nang ngarati"},{"SurahNumber":30,"VerseNumber":29,"Text":"Tatapi urakng-urakng nang zalim, ngikuti’ kainginananya tampa ilmu pangatahuan; maka sae ke’ nang bisa mare’ patunjuk ka’ urakng nang udah disasatatn Allah. Man nana’ ada saurakng panolong pun ka’ iaka’koa"},{"SurahNumber":30,"VerseNumber":30,"Text":"Maka adapatn lah muha nyu nang lurus ka’ agama (Islam); (sasuai) Fitrah Allah disabapatn Ia udah nyiptaatn talino manurut (Fitrah) koa. 638 Nana’ada parubahan ka’ ciptaatn Allah. (koalah) Agama nang loeor. Tapi kamanyakatn talino nana’ nau’an"},{"SurahNumber":30,"VerseNumber":31,"Text":"mang kambalilah batobat ka’ Ia man bataqwalah ka’ Ia sarata karajatn lah salat, man amelah kita’ tamasok urakng-urakng nang masakutuatn Allah"},{"SurahNumber":30,"VerseNumber":32,"Text":"Ialah urakng-urakng nang mamacah-bala agama nyaka’koa, 639 man iaka’koa manj sangahe golongan. Satiap golongan mara laga’ mang ahe nang ada ka’ golongan nyaka’koa"},{"SurahNumber":30,"VerseNumber":33,"Text":"Man kade’ talino ditimpa’sagana bahaya, iaka’koa nyaru’ Tuhannya mang kambali (batobat) ka’ Ia, laka’ koa kade’ dah Ia (Allah) mare’atn sabebet rahmat-Nya. 640 ka’ iaka’koa, tiba-tiba sabagian iaka’koa masakutuatn Allah"},{"SurahNumber":30,"VerseNumber":34,"Text":"Biaratn iaka’koa ngingkari’ rahmat nang udah Kami bare’atn. man barepoatnlah la kita’ maka nae kita akan nau’an (akibat pabuatatn kita’)"},{"SurahNumber":30,"VerseNumber":35,"Text":"Ato paranah ke’ Kami nurutatn ka’ iaka’koa katarangan, nang nyalasatn (ngabanaratn) ahe nang (salalu) iaka’koa pasakutuatn mang Tuhan"},{"SurahNumber":30,"VerseNumber":36,"Text":"Man kade’ udah Kami bare’atn rahmat ka talino, tatap iaka’koa repo mang (rahmat) koa. Tatapi kade’ dah iaka’koa ditimpa’kajaraatn musibah (bahaya) kara kasalahatn nyaka’koa babaro, sakatika k iaka’koa ba putus asa"},{"SurahNumber":30,"VerseNumber":37,"Text":"Man nana’ ke iaka’koa nele’atn bahoa’ Allah nang ngalapangkatn rajaki ka’ sae nang Ia kahandaki’ man Ia (uga’) nang matasi’ (ka’sae nang Ia kahandaki’). Sungguh, ka’ nang saparatikoa banar-ban tadapat tanda-tanda (kabasaran Allah), ka’kaum nang ba iman"},{"SurahNumber":30,"VerseNumber":38,"Text":"Maka bare’atn lah hak nya ka’ kaluarga nang samak, uga’ ka’ urakng miskin, man urakng-urakng nang dalapm pajalanan. Koalah nang labih edo’ nto’ urakng-urak nang ngango’ karido’an Allah. Man iaka’koa lah urakng-urakng nang baruntukng"},{"SurahNumber":30,"VerseNumber":39,"Text":"Man saganatambahatn kalabihatn(riba’) nang kita’ bare’atn supaya kajukutatn har talino batambah, maka nana’ batambah dalapm panele’atn Allah. Man ahe nang kita’ bare’atn barupa zakat nang kita’ maksutatn nto’ namu karido’an Allah, maka koalah urakng-urakng nang malipat gandaatn (pahalanya)"},{"SurahNumber":30,"VerseNumber":40,"Text":"Allah nang nyiptaatn kita’, laka’ koa mare’ kita’ rajaki, lalu matiatn kita’, laka’ koa ngidupatn kita’ (agi’). Ada ke’ ka’ antara iaka’koa nang kita’ sakutuatn mang Allah koa nang bisa babuat sasuatu nang ampakoa ? Maha Cuci baraseh Ia man Maha Tingi dari ahe nang iaka’koa pasakutuatn"},{"SurahNumber":30,"VerseNumber":41,"Text":"Udah katele’atn karusakatn ka’ tanah man ka’ laut disababatn karana pabuatatn kokot talino; Allah ngingintatn supaya iaka’koa ngarasaatn sabagiatn dari (akibat) pabuatatn nyaka’koa, supaya iaka’koa bapulangan (ka’ maraga nang banar)"},{"SurahNumber":30,"VerseNumber":42,"Text":"kataatnlah (Muhammad) “baampusatnlah ka’ dunia lalu tele’lah lea mae ahirnya urakng-urakng nang de’e. Kamanyakatn dari iaka’koa ialah urakng-urakng nang masakutuatn (Allah)"},{"SurahNumber":30,"VerseNumber":43,"Text":"Karana koa lah, adapatn lah muha nyu ka’ agama nang locor (Islam) sanape’ atakng dari Allah nae ari (kiamat) nang nana’ bisa ditolak, ka’ ari koa iaka’koa tapisah-pisah"},{"SurahNumber":30,"VerseNumber":44,"Text":"Sae ma’an kapir maka ia babaro lah nang nanggung (akibat) kakapiratnnya koa; man sae ma’an nang ngarajaatn kabaikatn maka iaka’koa nyiapatn nto’ diri’ nyaka’koa babaro (tampat nang nyanangkatnya)"},{"SurahNumber":30,"VerseNumber":45,"Text":"Supaya Allah mare’ balasatn (pahala) ka’ urakng-urakng nang ba iman man ngarajaatn kabaikatn dari karunia-Nya. Sungguh, Ia nana’ nyukai’ urakng-urakng nang ingkar (kapir)"},{"SurahNumber":30,"VerseNumber":46,"Text":"Man ka’ antara tanda-tanda (kabasaran)Nya ialah bahoa’ Ia ngirimpatn angin sabage pangincakng barita repo, 642 man supaya kita’ ngarasaatn sabagian dari rahmat-Nya man agar kapal bisa balayar mang parentah- Nya man (uga’) supaya kita’ bisa ngango’ sabagian dari Karunia-Nya, supaya kita’ basukur"},{"SurahNumber":30,"VerseNumber":47,"Text":"Man sungguh, Kami udah ngutus sanape’ kao (Muhammad) dahsangahe urakng Rasul ka’ kaumnya, iaka’koa atakng ka’ ia mang ngincakng katarangan –katarangan (nang cukup), lalu Kami ngalakuatn pambalasan taradap urakng-urakng nang ba dosa. 643man marupakan hak Kami nto’ nolong urakng-urakng nang ba iman"},{"SurahNumber":30,"VerseNumber":48,"Text":"Allah lah nang ngirimpatn angin, lalu angin koa ngarakatn rahu’(awan) Allah lah ngamparatnnya ka’ langit manurut nang ia kahandaki’, man nyaadiatnnya bagumpal- gumpal, lalu kao nele’ ujatn kaluar dari calah-calahnya maka kade’ dah Ia manurun- tatnnya ka’ amba-amba-Nya nang Ia kahandaki’ tiba-tiba iaka’koa babarepoatn"},{"SurahNumber":30,"VerseNumber":49,"Text":"Padahal walopun sanape’ ujatn dituruntatn ka’ iaka’koa, iaka’koa banar-banar udah baputus asa"},{"SurahNumber":30,"VerseNumber":50,"Text":"Maka tele’lah bakas-bakas rahmat Allah, ampahe Allah ngidupatn tanah ai’ salaka’ mati (karikng). Sungguh, koa barati Ia pasti (bakuasa), ngidupatn nang udah mati. Man Ia Maha Kuasa ka’ sagala ahe pun"},{"SurahNumber":30,"VerseNumber":51,"Text":"Man sungguh, kade’ Kami ngirimpatn angin lalu iaka’koa nele’ (tumuh-tumuhan koa) jadi kuning (karikng), niscaya salaka’ koa, iaka’koa tatap ingkar"},{"SurahNumber":30,"VerseNumber":52,"Text":"Maka sungguh, kao nana’ akan sanggup mamuat urakng-urakng nang mati koa bisa nangar, man nyadiatn urakng-urakng nang bangal bisa nangaratn saru’atn, kade’ iaka’koa malek ka’ balakang"},{"SurahNumber":30,"VerseNumber":53,"Text":"Man kao nana’ bisa mare’ patunjuk ka’ urakng-urakng nang buta’ (mata atinya) dari kasasatatn nya. Man kao nana’ dapat nanga- ratn (pantunjuk Tuhan) kacoali ka’ urakng- urakng nang ba iman mang ayat-ayat Kami maka iaka’koa lah urakng-urakng nang basarah diri’ (ka’ Kami)"},{"SurahNumber":30,"VerseNumber":54,"Text":"Allah-lah nang nyiptaatn kita’ dari kaadaan lamah, laka’ koa Ia nyadiatn (kao) sasudah kaadaan lamah koa jadi kuat, kamudian Ia nyadiatn (kao) sasudah kuat koa lamah (agi’) man baubah. Ia nyiptaatn ahe nang Ia kahan- daki’. Man Ia Maha Nau’an, Maha Kuasa"},{"SurahNumber":30,"VerseNumber":55,"Text":"Man ka’ ari (katika) tajadinya kiamat, urakng-urakng nang badosa basumpah, bahoa’ iaka’koa badiapm (ka’dalapm subur) nggan sabantar (nihan). ampakoalah de’e’ iaka’koa dipalingkatn (dari kabanaratn)"},{"SurahNumber":30,"VerseNumber":56,"Text":"Man urakng-urakng nang dibare’ ilmu mang ka’ imanan bakata (ka’ urakng-urakng kapir), “sungguh, kao udah badiapm (ka’dalapm subur) manurut katatapatn Allah, sampe ari lumpat duhani babangkit. Maka nianlah ari babangkit koa(kiamat), tapi (de’e) kita’ nana’ ngayakini’ (nya)”"},{"SurahNumber":30,"VerseNumber":57,"Text":"Maka ka’ ari koa nana’ bamanpa’at (agi’) paminta’an maap urakng-urakng nang zalim, man iaka’koa nana’ uga’ dibare’ kasampatatn batobat agi’"},{"SurahNumber":30,"VerseNumber":58,"Text":"Man sabatolnya udah Kami jalasatn ka’ talino sagala macam parumpamaan – parumpama’an ka’ dalapm Al-Quran nian. Man kade’ kao ngincakng suatu ayat ka’iaka’koa, pastilah urakng-urakng kapir koa akan bakata, ”Kao nggelah urakng- urakng nang kajuh majoat kapalsuatn”"},{"SurahNumber":30,"VerseNumber":59,"Text":"Ampakolah Allah ngunci ati urakng-urakng nang bai’ mamahami’"},{"SurahNumber":30,"VerseNumber":60,"Text":"Maka basabarlah Kao (Muhammad), sungguh, janji Allah koa banar man sakali- kali ame sampe urakng-urakng nang nana’ ayakini’ (kabanaratn ayat-ayat Allah) koa ngalisahatn kao"},{"SurahNumber":31,"VerseNumber":1,"Text":"Alif L±mM³m"},{"SurahNumber":31,"VerseNumber":2,"Text":"Nianlah ayat-ayat al-Quran nang mangandung hikmah"},{"SurahNumber":31,"VerseNumber":3,"Text":"Sabage patunjuk man Rahmat ka’ urakng- urakng nang babuat kabaikatn"},{"SurahNumber":31,"VerseNumber":4,"Text":"(Ialah) uarakng-urakng nang ngarajaatn salat, ngaluaratn zakat man iaka’koa ngayakini’ adanya naherat"},{"SurahNumber":31,"VerseNumber":5,"Text":"Iaka’koa lah urakng-urakng nang tatap namu patunjuk dari Tuhannya man iaka’koa lah urakng-urakng nang baruntukng"},{"SurahNumber":31,"VerseNumber":6,"Text":"Man ka’ antara talino (ada) urakng nang make omongan kosong nto’ nyasatatn (talino) ka’ maraga Allah tampa ilmu man nyadiatn olo’-olo’atn. Iaka’koa akan namu siksa nang miah hina"},{"SurahNumber":31,"VerseNumber":7,"Text":"Man kade’ dibacaatn ka’ ia646 ayat-ayat Kami, ia bapaling man nyombongkatn diri’ seolah-olah ia nape’ nangaratnnya, saakan- akan ada jukut nyumbar ka’ kadua tarenyekng nya maka repoatni’lah ia mang siksa nang miah padih"},{"SurahNumber":31,"VerseNumber":8,"Text":"Sabatolnya urakng-urakng nang ba iman man ngarajaatn kabaikatn, iaka’koa akan namu saruga-saruga nang barisi’ kanikmatatn"},{"SurahNumber":31,"VerseNumber":9,"Text":"Iaka’koa kakal ka’ dalapm nya, sabage janji Allah nang banar. Man Ia Maha Pakasa Maha Bijaksana"},{"SurahNumber":31,"VerseNumber":10,"Text":"Ia nyiptaatn langit nana’ ba tihakng ampahe nang kao tele’mang Ia nya laka’atn gunung- gunung (ka’ atas) tanah ai’supaya ia (tanah) nana’ ngoyangkatn kita’ man ngambang- biakatn sagala macam janis laok bagarak man banyawa ka’ dunia. Man Kami turuntatn ai’ ujatn dari langit, lalu Kami tumuhatn ka’ ia sagala macam tumuh- tumuhatn nang baik"},{"SurahNumber":31,"VerseNumber":11,"Text":"Nianlah ciptaatn Allah, maka tele’atn lah dikita ka’ aku ahe nang udah dipajoati di jukot (nang kita’sambah) salain Allah. Sabanarnya urakng-urakng nang zalim koa barada ka’ dalapm kasasatatn nang nyata"},{"SurahNumber":31,"VerseNumber":12,"Text":"Man sungguh, udah Kami bare’atn hikmah ka’ Luqman, ialah, “Basyukurlah ka’ Allah! man sae ma’an basyukur, (ka’ Allah) maka sabatolnya ia basyukur nto’ diri’nya babaro; man sae ma’an nana’ basyukur (kufur) maka sabatolnya Allah Maha Kaya, Maha Tapuji”"},{"SurahNumber":31,"VerseNumber":13,"Text":"Man (ingatlah) katika Luqman bakata ka’ anaknya, katika ia mare’ palajaran ka’ anak- nya, ”Wahe anak ku! Amelah kao nyakutuatn Allah, sabatolnya nyakutuatn (Allah), ”ialah banar-banar kazaliman nang aya”"},{"SurahNumber":31,"VerseNumber":14,"Text":"Man Kami parentahatn ka’ Talino, (babuat baik) ka’ kadua urakng tuhanya. uwe’nya udah mabuntingannya dalapm kaada’an lamah nang batambah-tambah, man nyu- su’i’nya dalapm omor dua tahutn. 647 Basyu- kurlah ka’ Aku man ka’ kadua urakng tuhanyu. ngge ka’ Akulahkita’ ka’ koa di pulangkatni’"},{"SurahNumber":31,"VerseNumber":15,"Text":"Man kade’ kaduanya maksa koa nto’ nyakutuatn Aku mang sagala ahe nang kao nana’ ada ilmu tantang koa, maka amelah kao naati’ kaduanya, man pagauli’lah kaduanya ka’ dunia nang baik, man ikuti’lah maraga urakng nang notek ampus ka’ Aku. Laka’ koanggan ka’ Aku, tampat kambali kita’ maka akan Aku padahatni’ ka’ kita’ ahe nang udah kita’karajaatn"},{"SurahNumber":31,"VerseNumber":16,"Text":"(Luqman bakata), ”Wahe anakku! sungguh, kade’ ada (jukut nang di pamuat) sabarat bege’ sawi, nang ada ka’ dalapm batu ato ka’ langit ato ka’ ai’ tanah, pasti Allah akan mare’nya (balasatn). Sabatolnya Allah Maha Alus, 648 Maha Taliti"},{"SurahNumber":31,"VerseNumber":17,"Text":"Wahe anakku! karajaatnlah salat man suruhlah (talino) babuat nang edo’ (ma’ruf) man bai’atnlah (iaka’koa) dari nang mungkar, man basabarlah ka’ ahe nang nimpa’nyu, sabatolnya nang saparati koa tamasok pakara nang panting"},{"SurahNumber":31,"VerseNumber":18,"Text":"Man amelah kao mamalingkatn muha dari talino (karana sombong) man amelah bajalatn ka’ tanah ai’ mang angkuh. Sungguh, Allah nana’ nyukai’ urakng- urakng nang sombong man ngalaga’atn diri’"},{"SurahNumber":31,"VerseNumber":19,"Text":"Man sadarhanaatnlah dalapm bajalatn, 649 man sawe’atn lah suaranyu. Sabatolnya saburuk-buruk suara ialah suara kaladai”"},{"SurahNumber":31,"VerseNumber":20,"Text":"Nana’ ke’ kao maratiatn bahoa’ Allah udah nundukatn ahe nang ada ka’ langit man ahe nang ada ka’ tanah ai’ nto’ (kapantingan nyu) man nyampuranaatn nikmat–Nya nto’ nyu lahir man batin. Tapi ka’ antara talino ada nang mantah tantang (kaesaatn) Allah tampa ilmu ato patunjuk man tampa kitab nang mare’ panarangan"},{"SurahNumber":31,"VerseNumber":21,"Text":"Man kade’ dah di kataatn ka’ iaka’koa.” ikuti’lah ahe nang dituruntatn Allah.” Iaka’koa nyawap.” (nana’),tapi kami (nggan) ngikuti’ kabiasa’an nang kami tamui’ dari da’ne moyang kami.” Ahe ke’ iaka’koa (akan ngikutia’ ne’ moyang ka’koa). walaupun sabanarnya setan nyaru’ iaka’koa ka’ dalapm bara api nang miah nyala (naraka)"},{"SurahNumber":31,"VerseNumber":22,"Text":"Man sae ma’an basarah diri’ ka’ Allah, padahal ia urakng nang babuat kabaikatn maka sabatolnya ia udah bapegang ka’ buhul (tali) nang kuat, nggan ka’ Allah aher sagala urusan"},{"SurahNumber":31,"VerseNumber":23,"Text":"Man sae ma’an kapir maka kakapiratnya koa amelah nyadihatn kao (Muhammad). ngge ka’ Kami tampat kambali nyaka’koa, lalu Kami padahatn ka’ iaka’koa ahe nang udah iaka’koa karajaatn. Sabatolnya Allah Maha Nau’an Sagala isi ati"},{"SurahNumber":31,"VerseNumber":24,"Text":"Kami biaratn iaka’koa basanang-sanang sabantar, laka’ koa’ Kami paksa iaka’koa (masok) ka’ dalapm siksa nang karas"},{"SurahNumber":31,"VerseNumber":25,"Text":"Man sabatolnya, kade’ kao (Muhammad) tanya’an ka’ iaka’koa,” sae ke’ nang nyiptaatn langit man ai’ tanah?” tantu iaka’koa akan bajawab, “Allah.” kataatnlah, sagala puji nto’ Allah.” tapi kamanyakkatn iaka’koa nana’ nau’an"},{"SurahNumber":31,"VerseNumber":26,"Text":"Nu’ Allahlah ahe nang ka’ langit man ka’ ai’ tanah. Sabatolnya Allah, Ialah nang Maha Kaya, Maha Tapuji"},{"SurahNumber":31,"VerseNumber":27,"Text":"Man sa’andenya puhutn-puhutn ka’ tanah ai’ jadi pen man lautan (jadi ai’pen), ditambahatn tujuh lautan (agi’) salaka’ (karikng) nya, pasti nana’ akan abis-abisnya (ditulisatn) kalimat-kalimat Allah. 650 “sabatolnya Allah Maha Pakasa, Maha Bijaksana"},{"SurahNumber":31,"VerseNumber":28,"Text":"Nyiptaatn man mangkitatn kita’ (bagi Allah) nggelah ampahe (nyiptaatn man mangkitatn) sete’ jiwa ngihan (mudah). Sabatolnya Allah Maha Nangar, Maha Nele’"},{"SurahNumber":31,"VerseNumber":29,"Text":"Nana’ ke’ kao maratiatn, bahoa’ Allah masokatn malam ka’ dalapm siakng man masokkatn siakng ka’ dalapm malam, man Ia nundukkatn mata’ari man bulatn, masing- masing baredar sampe ka’ waktu nang ditantuatn. Sungguh, Allah Maha Taliti ahe nang kao karajaatn"},{"SurahNumber":31,"VerseNumber":30,"Text":"Ampakoalah. Karana sabatolnya Allah, Ialah (Tuhan) nang sabanarnya, man ahe ma’an nang iaka’koa saru’ salain Allah ialah batil. Man sabatolnya Allah, Ialah nang Maha Tinggi, Maha Aya’"},{"SurahNumber":31,"VerseNumber":31,"Text":"Nana’ ke’ kao maratiatn bahoa’ sabatolnya kapal koa balayar ka’ laut mang nikmat Allah, supaya ditele’atn-Nya ka’ kita’ sabagian dari tanda-tanda (kaaya’atn)-Nya. Sungguh, ka’ nang ampakoa tadapat tanda- tanda (kaaya’atn)-Nya satiap urakng nang miah sabar man manyak basyukur"},{"SurahNumber":31,"VerseNumber":32,"Text":"Man kade’ iaka’koa digulong ombak nang aya’ ampahe gunung, iaka’koa nyaru’ Allah mang tulus ikhlas ba’agama ka’ Ia. Tatapi katika Allah nyalamatatn iaka’koa sampe ka’ tabikng, lalu sabagian iaka’koa tatap nampuh maraga nang lurus. 651 Adapun nang ngingkari’ ayat-ayat Kami nggelah panghianat nang nana’ batarima’ kasih"},{"SurahNumber":31,"VerseNumber":33,"Text":"Wahe talino! Bataqwalah ka’ Tuhannyu man gali’lah ka’ ari nang (katika koa) saurakng apa’ nana’ bisa nolong naknya, man saurakng anak nana’ dapat (uga’) nolong apa’nya saebet pun. Sungguh, janji Allah pasti banar maka amelah sakali-sakali kita’ tapadaya di kaidupatn dunia, man amelah sampe kao tapadaya di da’ panipu dalapm (na’ati) Allah"},{"SurahNumber":31,"VerseNumber":34,"Text":"Sabatolnya nggan ka’ sisi Allah ilmu tantang ari Kiamat; man Ia nang nuruntatn ujatn, man nau’ani’ ahe nang ada ka’ dalapm rahim. Man nana’ ada saurakng pun nang bisa nau’an (mang pasti) ahe nang akan dikarajaatn ampagi. 652 Man nana’ ada saurakng pun nangbisa nau’an ka’ tanah ai’ mae ia akan mati. Sungguh, Allah Maha Nau’an, Maha Kanal. a"},{"SurahNumber":32,"VerseNumber":1,"Text":"Alif L±mM³m"},{"SurahNumber":32,"VerseNumber":2,"Text":"Turutnnya al-Quran koa nana’ ada karaguatn ka’ia, (ialah) dari Tuhan saluruh alam"},{"SurahNumber":32,"VerseNumber":3,"Text":"Tatapi ngahe iaka’koa (urakng kapir) bakata, ”Ia (Muhammad) udah ngada- ngadaatn. “Nana’, al-Quran koa kabenaratn (nang atakng) dari Tuhannyu, supaya kao mare’ paringatatn ka’ kaum nang nape’ paranah diatakngi urakng nang mare’ paringatatn sanape’ kao; supaya iaka’koa namu pantunjuk"},{"SurahNumber":32,"VerseNumber":4,"Text":"Allah nang nyiptaatn langit man tanah air man ahe nang ada ka’ antara kaduanya dalapm anam masa, kamudian Ia basamayam ka’ atas Arsy.653 Baginyu nana’ seko’ urakng pun pamare’ sapa’at,654 salain Ia. Maka ahe ke’ kao nana maratiatnnya"},{"SurahNumber":32,"VerseNumber":5,"Text":"Ia ngatur sagala urusan dari langit ka’ tanah air, kamudian (urusan) koa naik ka’-Ia655 dalapm sote’ ari nang kadarnya (lamanya) ialah saribu tahutn manurut paretongan nyu"},{"SurahNumber":32,"VerseNumber":6,"Text":"Nang ampakoa, ialah Tuhan nang nau’an nang gaib man nang nyata, nang Maha Gagah, Maha Panyayang"},{"SurahNumber":32,"VerseNumber":7,"Text":"Nang ngedo’i’ sagala sasuatu nang Ia ciptaatn man nang mulai’ mamuat Talino dari tanah"},{"SurahNumber":32,"VerseNumber":8,"Text":"Kamudiatn Ia nyadiatn katurunannya dari sari pati ai’ nang hina (ai’ mani)"},{"SurahNumber":32,"VerseNumber":9,"Text":"Kamudiatn Ia nyampuranaatn man nyiupatn roh (ciptaatn) –Nya ka’ dalapm (tubuh) nya man Ia nyadiatn panangaratn, panele’atn man ati ka’ kita’, (tatapi) sabebet sakali kita’ basukur"},{"SurahNumber":32,"VerseNumber":10,"Text":"Man iaka’koa bakata, ”Ahe ke’ kade’ kami udah lanyap (ancur) ka’ dalapm tanah, kami ada’a ka’ ciptaatn nang baru?656 Bahkan iaka’koa mangingkari’ patamuan mang Tuhannya"},{"SurahNumber":32,"VerseNumber":11,"Text":"Kataatnlah.” Mala’ekat maut nang di sarahi’ nto’ (mabut seugat) nyu akan matiatn kita’, kamudian ka’ Tuhannyu, kao akan dipulangktn”"},{"SurahNumber":32,"VerseNumber":12,"Text":"Man (alangkah gali’nya), kade’ sakiranya kita’ nele’ urakng-urakng nang badosa koa nundukkatn kapalanya ka’ adapatn Tuhannya, (iaka’koa bakata), ”Wahe Tuhan kami, kami dah nele’ man nangar maka pulangkatn lah kami (ka’ dunia), tatap kami akan ngarajaatn kabaikan. Sungguh, kami ialah urakng-urakng nang yakin"},{"SurahNumber":32,"VerseNumber":13,"Text":"Man kade’ kami ngahandaki’ tatap kami bare’atn ka’ satiap jiwa patunjuk (ka’) ia, tatapi udah ditatapatn pakataatn (katatapatn) dari-Ku, “Pasti akan Aku panohi’ naraka jahanam mang jin man talino samua"},{"SurahNumber":32,"VerseNumber":14,"Text":"Maka rasaatnlah di kita’ (sile saatu) disabapatn kita’ ngalalaiyatn patamuan mang ari nyu nian (ari kiamat), sabatolnya Kami pun ngalalaiyatn kita’ man rasaatn lah siksaatn nang kakal, atas ahe nang kao karajaatn”"},{"SurahNumber":32,"VerseNumber":15,"Text":"Urakng-urakng nang ba iman ka’ ayat-ayat Kami, ngge lah urakng-urakng nang kade’ diparingatatn ka’ia (ayat-ayat Kami), iaka’koa tasungkur sujud, 657 man batasbih sarata mamuji Tuhannya, man iaka’koa nana’ nyombongkatn diri’"},{"SurahNumber":32,"VerseNumber":16,"Text":"Parut nyaka’koa jauh dari tampat tidur, 658 iaka’koa bapamang ka’ Tuhan nya, mang rasa gali’man panoh arap, man iaka’koa ngimpakatn sabagian dari rajaki nang Kami bare’atn ka’ iaka’koa"},{"SurahNumber":32,"VerseNumber":17,"Text":"Maka nana’ saurakng pun nang nau’an ahe nang disosokkatn nto’ iaka’koa ialah (bamacam-macam nikmat) nang nyanangkatn ati sabage balasan tahadap ahe nang iaka’koa karajaatn"},{"SurahNumber":32,"VerseNumber":18,"Text":"Maka ahe ke’ urakng nang ba iman sama man urakng nang fâsiq (kapir)? iaka’koa nana’ sama"},{"SurahNumber":32,"VerseNumber":19,"Text":"Adapun urakng-urakng nang ba iman man ngarajaatn kabaikatn maka iaka’koa akan namu saruga-saruga tampat kadiaman, sabage pahala ka’ ahe nang udah iaka’koa karajaatn"},{"SurahNumber":32,"VerseNumber":20,"Text":"Man adapun urakng-urakng nang fâsiq (kapir) maka tampat kadiaman iaka’koa ialah naraka. Satiap kali iaka’koa mao’ kaluar darinya, iaka’koa dikambaliatn (agi’) ka’ dalapm nya, man dikataatn ka’ iaka’koa, “rasaatnlah siksaatn naraka nang de’e’ kita’ padah alok”"},{"SurahNumber":32,"VerseNumber":21,"Text":"Man pasti kami timpa’atn ka’ iaka’koa sabagian siksaatn nang samak (ka’dunia) sanape’ siksaatn nang labih aya’ (ka’ naherat); supaya iaka’koa pulakng (ka’ maraga nang banar)"},{"SurahNumber":32,"VerseNumber":22,"Text":"Man sae ke’ nang labih jalim daripada urakng nang udah diparingatatn mang ayat- ayat Tuhannya, kamudian ia bapaling darinya? Sungguh, kami akan mare’atn balasatn ka’ urakng-urakng nang badosa"},{"SurahNumber":32,"VerseNumber":23,"Text":"Man sungguh, udah kami anugarahatn Kitab (Taurat) ka’ Musa maka amelah kao (Muhammad) ragu-ragu narima’nya (al- Quran) man Kami jadiatn Kitab (Taurat) koa patunjuk kita’ bani Israil"},{"SurahNumber":32,"VerseNumber":24,"Text":"Man Kami jadiatn ka’antara iaka’koa pamimpin-pamimpin nang mare’ patunjuk mang parentah Kami salama’ iaka’koa sabar. 660 Iaka’koa mucaya’i’ ayat-ayat Kami"},{"SurahNumber":32,"VerseNumber":25,"Text":"Sungguh Tuhannyu, Ia nang mare’atn kaputusan ka’ antara iaka’koa ka’ ari kiamat tantang ahe nang de’e’ iaka’koa pasalisihatn"},{"SurahNumber":32,"VerseNumber":26,"Text":"Man nana’ ke’ jadi patunjuk bagi iaka’koa, dah basangahe umat-umat sanape’ iaka’koa nang udah Kami binasaatn, sadangkan iaka’koa babaro bajalatn ka’ tampat-tampat kadiaman iaka’koa. Sungguh, ka’ nang ampakoa ada tanda-tanda (kakuasa’an Allah). Ahe ke’ iaka’koa nana’ nangaratn (Maratiatn)"},{"SurahNumber":32,"VerseNumber":27,"Text":"Man nana’ ke’ iaka’koa maratiatn bahoa’ Kami ngarahatn rahu’ (awan) nang ngandong) ai’ ka’ ai’ tanah nang tandus, lalu Kami tumuhatn (mang ai’ ujatn koa) tanam- tanaman sahingga ayaman iaka’koa, man iaka’koa babaro dapat makatn darinya. maka ngahe iaka’koa nana’ maratiatn"},{"SurahNumber":32,"VerseNumber":28,"Text":"Man iaka’koa bataya’, “mule ke’ kamanangan koa (atakng) kade’ kao urakng nang banar"},{"SurahNumber":32,"VerseNumber":29,"Text":"Kataatnlah, ”ka’ ari kamanangan661 koa, nana’ banguna agi’ ka’ urakng-urakng kapir kaimanan iaka’koa man iaka’koa nana’ dibare’ pananggohan”"},{"SurahNumber":32,"VerseNumber":30,"Text":"Maka bapalinglah kao dari iaka’koa man tunggulah, sabatolnya iaka’koa (uga’) nunggu"},{"SurahNumber":33,"VerseNumber":1,"Text":"Wahe Nabi! Bataqwalah ka’ Allah, man amelah kao nuruti’ (ka’inginan) urakng- urakng kapir man urakng-urakng munâfiq. Sabatolnya Allah Maha Naw’an, Maha Bijaksana"},{"SurahNumber":33,"VerseNumber":2,"Text":"Man ikuti’lah ahe nang diwahyuatn Tuhannyu ka’ kao. Sungguh, Allah maha taliti tahadap ahe nang kao karajaatn"},{"SurahNumber":33,"VerseNumber":3,"Text":"Man bataqwalah ka’ Allah. Man cukuplah Allah sabage pamalihara"},{"SurahNumber":33,"VerseNumber":4,"Text":"Allah nana’ nyadiaatn nto’ saurakng dua ati dalapm rongganya; man Ia nana’ nyadiaatn bini-bininyu nang kita’ zihar663 koa sabage uwe’ kita’, man Ia nana’ nyadiakan anak angkatnyu sabage anak kandungnyu (babaro). Nang ampakoa nggelah pakataatn ka’ molot kita’ nihan. Allah ngataatn nang sabanarnya, mang Ia nojokkatn maraga (nang banar)"},{"SurahNumber":33,"VerseNumber":5,"Text":"Saru’lah iaka’koa (anak angkat koa) man (make’) dama apa’ nya ka’ koa ngkoalah nang adil ka’ sisi Allah, man kade’ kao nana’ nau’an apa’ iaka’koa maka (saru’lah iaka’koa sabage) sodara-sodaranyu saagama man maula-maulan kita’. 664 Man nana’ ada dosa atas nyu kade’ kao kilaf tantang koa, tatapi (nang ada dosanya) ahe nang disengaja di’ ati kita’. Allah Maha Pangampon, Maha Panyayang"},{"SurahNumber":33,"VerseNumber":6,"Text":"Nabi koa labih utama nto’ urakng-urakng mukmin dibandingkatn diri’ nyaka’koa babaro665 man bini-bininya ialah uwe’-uwe’ iaka’koa. Urakng-urakng nang ada hubungan darah sote’ mang nang lain labih bahak (waris-mawarisi’), ka’ dalapm kitab Allah daripada urakng-urakng mukmin man urakng-urakng muhajirin, kacoali kade’ kao mao’ babuat baik666 ka’ sodara-sodaranyu (sa-agama). Ampakoalah udah tatulis ka’ dalapm Kitab (Allah)"},{"SurahNumber":33,"VerseNumber":7,"Text":"Man (ingatlah) katika Kami na’ap pajanjian dari da’ Nabi man dari kao (babaro), dari Nuh, Ibrahim, Musa man Isa putra Maryam, man Kami udah na’ap dari iaka’koa pajanjian nang taguh"},{"SurahNumber":33,"VerseNumber":8,"Text":"Supaya ia nanya’atn ka’ urakng-urakng nang banar tantang kabanaratn iaka’koa. 668 Ia nyadiatn siksaatn nang padih ka’ urakng- urakng kapir"},{"SurahNumber":33,"VerseNumber":9,"Text":"Wahe urakng-urakng nang ba iman! Ingatlah ka’ nikmat Allah (nang udah dikaruniaatn) ka’ kita’ katika bala tantara atakng ka’ kita’, lalu Kami kirimpatn ka’ iaka’koa angin topan man bala tantara nang nana’ bisa tatele’ di kita’. 669 Allah Maha Nele’ ahe nang kao karajaatn"},{"SurahNumber":33,"VerseNumber":10,"Text":"(Ialah) katika iaka’koa atakng ka’ kita’ dari atas man dari babah kita’, man katika pane- le’ atn (kita’) tapana man ati kita’ sasak sampe ka’ karongkongan670 man kao bapara- sangka nang buke’-buke’ tahadap Allah"},{"SurahNumber":33,"VerseNumber":11,"Text":"Dikoalah diuji urakng-urakng mukmin man digoncangan (atinya) mang goncangan nang miah"},{"SurahNumber":33,"VerseNumber":12,"Text":"Man (ingatlah) katika urakng-urakng munâfiq man urakng-urakng nang atinya bapanyakit bakata, ”Nang dijanjiatn Allah man rasul-Nya ka’ kami ngge lah tipu daya balaka”"},{"SurahNumber":33,"VerseNumber":13,"Text":"Man (ingatlah) katika sagolongan ka’ antara iaka’koa bakata, ”Wahe panduduk Yasrib (Madinah)! nana’ ada tampat baginyu nto’ kita’ maka kambalilah kita’. “Man sabagian dari iaka’koa minta’ ijin ka’ Nabi (nto’ kambali pulakng) mang bakata, ”Sabatolnya rumah-rumah kami tabuka’ (nana’ ada panjaga)”. Man rumah-rumah koa sakali- kali nana’tabuka’, iaka’koa nana’ lain ngge mao’ dari"},{"SurahNumber":33,"VerseNumber":14,"Text":"Man kade’ (Yasrib) disarang dari sagala panjuru, man iaka’koa di minta’ supaya muat kakacoatn, pasti iaka’koa ngarajaatn nya; man ngge sabantar nihan iaka’koa nunggu"},{"SurahNumber":33,"VerseNumber":15,"Text":"Man sungguh, iaka’koa sanape’ kao udah bajanji ka’ Allah, nana’ akan babalik ka’ balakang (mundur). Man pajanjian mang Allah akan pinta’i patanggongjawapatn"},{"SurahNumber":33,"VerseNumber":16,"Text":"Kataatnlah (Muhammad), ”dari nana’ lah baguna baginyunto’ kita’, kade’ kita’ nariatn diri’ dari kamatiatn ato pambunuhan, man kade’ lekoa, (kita’ tahindar dari kamatiatn) kita’ ngge akan ngarasa kasanangan sabantar nihan”"},{"SurahNumber":33,"VerseNumber":17,"Text":"Kataatnlah, ”sae ke’nang bisa ngalindungi’ kao dari (katantuatn) Allah kade’ Ia ngahan- daki’ bancana atas nyu ato ngahandaki’ rahmat nto’ diri’ nyu?” Iaka’koa nana’ akan namu palindungan man panolong salain Allah"},{"SurahNumber":33,"VerseNumber":18,"Text":"Sungguh, Allah nau’an urakng-urakng nang ngalang-ngalangi’ ka’antara kita’ man urakng-urakng nang bakata ka’ sodara- sodaranya, ”Ijehlah barage man kami”. Tatapi iaka’koa atakng baparang ngge sabantar"},{"SurahNumber":33,"VerseNumber":19,"Text":"Iaka’koa sengke’ ka’ kita’. Kade’ dah atakng kagali’anan (bahaya), kita’ tele’ iaka’koa nele’ ka’ kita’ mang mata nang tabalik-balik saparati urakng nang pingsan karana mao’ mati, man kade’ kagali’atn udah ilang, iaka’koa ngina kao mang jilah nang tajapm, sadangkan iaka’koa sengke’ nto’ babuat kabaikatn. Iaka’koa nana’ baiman maka Allah ngapus amalnya. Man ampa koa mudah bagi Allah"},{"SurahNumber":33,"VerseNumber":20,"Text":"Iaka’koa ngira (bahoa’) golongan-golongan (nang basakongkol) koa nape’ ampus, man kade’ golongan-golongan (nang basakong- kol) koa atakng kambali, pasti iaka’koa mao’ barada ka’ dusun-dusun barage-rage urakng Arab badui, barage nanya’an barita tantang kita’. Man sakiranya iaka’koa ada man kita’, iaka’koa nana’ akan baparang malaintatn sabantar nihan’"},{"SurahNumber":33,"VerseNumber":21,"Text":"Sungguh, udah ada ka’ (diri’) Rasulullah koa suri taladan nang edo’ nto’ kita’ (ialah) ka’ urakng nang mangarap (rahmat) Allah man (kaatangan) ari kiamat man nang manyak ngingat Allah"},{"SurahNumber":33,"VerseNumber":22,"Text":"Man katika urakng-urakng mukmin nele’ golongan-golongan (nang basakongkol) koa, iaka’koa bakata, ”Nianlah nang dijanjiatn Allah man Rasul-Nya, 671 ka’ kita’. ”Man banarlah Allah man Rasul-Nya. Nang ampa- koa manambah kaiman man kaislaman iaka’koa"},{"SurahNumber":33,"VerseNumber":23,"Text":"Ka’antara urakng-urakng mukmin koa ada urakng-urakng nang nampati’ ahe nang udah iaka’koa janjiatn ka’ Allah. Man ka’ antara iaka’koa ada nang gugur, man ka’antara iaka’koa ada (uga’) nang nunggu-nunggu672 man iaka’koa saebet pun nana’ ngubah (janjinya)"},{"SurahNumber":33,"VerseNumber":24,"Text":"Agar Allah mare’atn balasan ka’ urakng- urakng nang banar koa karana kabanaratn- nya, man nyiksa urakng munāfiq kade’ Ia ngahen-daki’, ato narima’ tobatnya ka’koa. sungguh, Allah Maha pangampon, Maha Panyayang"},{"SurahNumber":33,"VerseNumber":25,"Text":"Man Allah ngaga’ urakng-urakng kapir koa nang ka’ada’an iaka’koa panoh kajengkel- atn, karana iaka’koa (uga’) nana’ namu kauntungan ahe pun. Cukuplah Allah (nang manto’) ngindaratn urakng-urakng mukmin dari paparangan. 673 Man Allah Maha Kuat, Maha Pakasa"},{"SurahNumber":33,"VerseNumber":26,"Text":"Man Ia nuruntatn urakng-urakng ahli kitab (Bani Quraizah) nang manto’ iaka’koa (golongan-golongan nang basakongkol) dari benteng-benteng Nya ka’koa. Man Ia masokatn rasa gali’ ka’ dalapm ati Nya ka’koa. Sabagian iaka’koa kita’ bunuh man sabagian nang lain kao tawan"},{"SurahNumber":33,"VerseNumber":27,"Text":"Man Ia ngawarisatn ka’ kita' tanah-tanah, rumah-rumah man harta banda iaka’koa, (man ampakoa uga’), tanah nang nape’ kita’ tinyak. 675 Man Allah Maha Kuasa tahadap sagala sasuatu"},{"SurahNumber":33,"VerseNumber":28,"Text":"Wahe Nabi! kataatnlah ka’ bini-bininyu, “kade’ kita’ mangingintatn kaidupatn ka’ dunia man pariasannya maka ka’kaiknglah supaya ku barentatn ka’ kita’ mut’ah man aku careatn kita’ mang cara nang baik”"},{"SurahNumber":33,"VerseNumber":29,"Text":"Man kade’ kao mangingintatn Allah man Rasul-Nya man nagari naherat maka sabatolnya Allah nyadiatn pahala nang aya’ ka’ sae nang babuat edo’ ka’antara kita’"},{"SurahNumber":33,"VerseNumber":30,"Text":"Wahe bini-bini Nabi! sae ma’an ka’antara kita’ nang ngarajaatn pabuatan jahat nang nyata, pasti siksaatnnya akan dilipat gandaatn dua kali lipat ka’ ia. nang ampakoa, mudah bagi Allah"}]}