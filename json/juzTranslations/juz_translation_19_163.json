{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"و كسانى كه ديدار ما- يعنى رستاخيز- را باور و اميد ندارند گويند: چرا بر ما فرشتگان فرو فرستاده نشدند يا چرا پروردگار خود را نمى‌بينيم؟ هر آينه درباره خويشتن بزرگ‌منشى نمودند و سركشى كردند، سركشى بزرگ"},{"SurahNumber":25,"VerseNumber":22,"Text":"روزى كه فرشتگان را ببينند- هنگام مرگ يا روز حشر- آن روز بزهكاران را مژده‌اى نيست، و [به آنها] گويند: [بهشت بر شما] بسته و حرام است"},{"SurahNumber":25,"VerseNumber":23,"Text":"و به كارهايى كه كردند پردازيم و آن را گردى پراكنده كنيم"},{"SurahNumber":25,"VerseNumber":24,"Text":"بهشتيان در آن روز بهترين جايگاه و نيكوترين آسايشگاه دارند"},{"SurahNumber":25,"VerseNumber":25,"Text":"و [ياد كن‌] روزى كه آسمان با ابرها [يش‌] بشكافد و فرشتگان فروشوند، فروشدنى"},{"SurahNumber":25,"VerseNumber":26,"Text":"آن روز، پادشاهى براى خداى رحمان ثابت است، و بر كافران روزى دشوار است"},{"SurahNumber":25,"VerseNumber":27,"Text":"و روزى كه [آن كافر] ستمكار دو دست خويش به دندان گزد [و] گويد: اى كاش با پيامبر راهى فرا مى‌گرفتم"},{"SurahNumber":25,"VerseNumber":28,"Text":"واى بر من، كاش فلان را به دوستى نمى‌گرفتم"},{"SurahNumber":25,"VerseNumber":29,"Text":"همانا مرا از اين يادكرد و پند- قرآن- پس از آنكه به من رسيد گمراه كرد. و شيطان آدمى را فروگذارنده و خواركننده است"},{"SurahNumber":25,"VerseNumber":30,"Text":"و پيامبر گويد: پروردگارا، قوم من اين قرآن را كنار نهاده و فروگذاشتند"},{"SurahNumber":25,"VerseNumber":31,"Text":"و همچنين براى هر پيامبرى دشمنى از بزهكاران پديد كرديم و پروردگار تو راهنما و ياورى بسنده است"},{"SurahNumber":25,"VerseNumber":32,"Text":"و كسانى كه كافر شدند گفتند: چرا قرآن بر او به يك بار فرو فرستاده نشد؟ اينچنين [فرستاديم‌] تا دل تو را بدان استوار و آرام گردانيم، و [از اين رو] آن را جدا جدا- برخى از پى برخى- و به آهستگى برخوانديم"},{"SurahNumber":25,"VerseNumber":33,"Text":"و هيچ مَثَلى- از خرده‌گيريها و طعن در نبوت و كتاب تو- براى تو نيارند مگر آنكه تو را [پاسخ‌] راست و درست و به نيكوتر بيانى بياريم"},{"SurahNumber":25,"VerseNumber":34,"Text":"آنان كه برانگيزندشان و بر رويهاشان به سوى دوزخ همى‌كشند اينان را بدترين جاى و گم‌ترين راه است"},{"SurahNumber":25,"VerseNumber":35,"Text":"و هر آينه موسى را كتاب داديم و برادر او هارون را يار و مددكارش ساختيم"},{"SurahNumber":25,"VerseNumber":36,"Text":"و گفتيم: برويد به سوى قومى كه آيات ما را دروغ انگاشتند پس آنان را بسختى هلاك كرديم"},{"SurahNumber":25,"VerseNumber":37,"Text":"و قوم نوح چون پيامبران را دروغگو شمردند آنان را غرق گردانيديم و براى مردم- بازماندگان و آيندگان- عبرتى كرديم و ستمكاران را عذابى دردناك آماده ساخته‌ايم"},{"SurahNumber":25,"VerseNumber":38,"Text":"و عاد و ثمود و اصحاب رسّ و بسى نسلها را كه ميان آنها بودند [هلاك كرديم‌]"},{"SurahNumber":25,"VerseNumber":39,"Text":"و هر يك را مَثَلها [براى پند گرفتن‌] زديم و [چون پند نگرفتند] همه را بسختى نابود كرديم"},{"SurahNumber":25,"VerseNumber":40,"Text":"و هر آينه [كافران قريش‌] به شهرى- شهر لوط- گذر كردند كه بر آن باران بد- سنگباران- باريده شد. آيا آن را نمى‌ديدند [تا پند گيرند]؟ بلكه برانگيخته شدن- رستاخيز و روز حسابرسى- را باور و اميد نداشتند"},{"SurahNumber":25,"VerseNumber":41,"Text":"و چون تو را بينند جز به مسخره‌ات نگيرند [و گويند:] آيا اين است آن كه خداى به پيامبرى برانگيخته است؟"},{"SurahNumber":25,"VerseNumber":42,"Text":"نزديك بود كه ما را از خدايانمان بگرداند و گمراه كند اگر بر آنها شكيبايى و پايدارى نمى‌ورزيديم. و آنگاه كه عذاب را ببينند خواهند دانست كه چه كسى گمراه‌تر است"},{"SurahNumber":25,"VerseNumber":43,"Text":"آيا كسى را كه خداى خويش را كام و خواهش خويش گرفت ديدى؟ پس آيا تو بر او نگهبان خواهى بود؟"},{"SurahNumber":25,"VerseNumber":44,"Text":"يا مگر پندارى كه بيشترشان [حق را] مى‌شنوند يا درمى‌يابند؟! آنها جز مانند چهارپايان نيستند بلكه گمراه‌ترند"},{"SurahNumber":25,"VerseNumber":45,"Text":"آيا به [صنع‌] پروردگار خويش ننگريستى كه چگونه سايه را بكشيد و اگر مى‌خواست، آن را ايستا مى‌گردانيد [تا يكسره شب و تاريك بودى‌] سپس آفتاب را بر آن"},{"SurahNumber":25,"VerseNumber":46,"Text":"باز آن سايه را به آسانى- اندك اندك- به سوى خويش بگرفتيم"},{"SurahNumber":25,"VerseNumber":47,"Text":"و اوست آن كه شب را براى شما پوششى كرد و خواب را آسايشى، و روز را رستاخيز قرار داد- تا در پى كار و كوشش رويد"},{"SurahNumber":25,"VerseNumber":48,"Text":"و اوست آن كه بادها را پيشاپيش رحمت خويش- باران- مژدگانها فرستاد و از آسمان آبى پاك و پاك‌كننده فروفرستاديم،"},{"SurahNumber":25,"VerseNumber":49,"Text":"تا با آن سرزمين مرده را زنده كنيم و آن را به آفريده‌هاى خويش، چهارپايان و آدميان بسيار، بنوشانيم"},{"SurahNumber":25,"VerseNumber":50,"Text":"و هر آينه آن"},{"SurahNumber":25,"VerseNumber":51,"Text":"و اگر مى‌خواستيم هر آينه در هر آبادى و شهرى بيم‌كننده‌اى برمى‌انگيختيم"},{"SurahNumber":25,"VerseNumber":52,"Text":"پس كافران را فرمان مبر و بدين [قرآن‌]- به حكمى كه در قرآن است يا به ترك طاعت آنان- با آنان جهاد كن، جهادى بزرگ"},{"SurahNumber":25,"VerseNumber":53,"Text":"و اوست آن كه دو دريا را به هم پيوست، اين يكى خوش و گواراست و آن ديگر شور و تلخ و ميان آن دو حائلى و بندى بازدارنده پديد كرد- تا در هم نشوند"},{"SurahNumber":25,"VerseNumber":54,"Text":"و اوست آن كه از آب- آب منى: نطفه-، آدمى را آفريد پس او را نژاد- پيوستگى نسب- و پيوند- پيوستگى ازدواج- كرد و پروردگار تو [بر هر چيز] تواناست"},{"SurahNumber":25,"VerseNumber":55,"Text":"و به جاى خدا چيزها مى‌پرستند كه نه سودشان دارد و نه زيانشان رساند و كافر بر ضد خداى خويش [با شيطان‌] همپشت است"},{"SurahNumber":25,"VerseNumber":56,"Text":"و ما تو را جز مژده‌دهنده و بيم‌كننده نفرستاديم"},{"SurahNumber":25,"VerseNumber":57,"Text":"بگو: از شما بر اين [رسالت‌] هيچ مزدى نمى‌خواهم مگر اين كه هر كه خواهد راهى به سوى پروردگار خويش فرا گيرد"},{"SurahNumber":25,"VerseNumber":58,"Text":"و بر آن زنده‌اى توكل كن كه هرگز او را مرگ نباشد و او را همراه با سپاس و ستايش به پاكى ياد كن، و او به گناهان بندگان خويش آگاهى بسنده است"},{"SurahNumber":25,"VerseNumber":59,"Text":"آن كه آسمانها و زمين و آنچه را ميان آنهاست در شش روز بيافريد، سپس بر عرش- مقام فرماندهى بر جهان هستى- بر آمد. [اوست‌] خداى رحمان، پس [در اين باره- معناى خلق و استوى يا خداى رحمان و صفات او-] از آن كه آگاه است بپرس"},{"SurahNumber":25,"VerseNumber":60,"Text":"و چون آنان را گويند كه خداى رحمان را سجده كنيد، گويند: رحمان چه باشد؟! آيا آن را كه تو به ما فرمان مى‌دهى سجده كنيم؟! و آنها را رميدن [از ايمان و راه حق‌] بيفزايد"},{"SurahNumber":25,"VerseNumber":61,"Text":"بزرگ و بزرگوار است آن كه در آسمان برجها- منازل خورشيد، كه دوازده برج باشند- نهاد و در آن چراغى- خورشيد- و ماهى تابان پديد كرد"},{"SurahNumber":25,"VerseNumber":62,"Text":"و اوست كه شب و روز را پياپى كرد براى هر كه خواهد به ياد آرد و پند گيرد يا خواهد سپاسدارى كند"},{"SurahNumber":25,"VerseNumber":63,"Text":"و بندگان رحمان آنانند كه بر زمين با فروتنى و نرمى راه مى‌روند، و چون نادانان ايشان را [به سخنى ناروا] مخاطب سازند، سخنى مسالمت آميز- يا سلام- گويند"},{"SurahNumber":25,"VerseNumber":64,"Text":"و آنان كه شب را براى پروردگار خويش در سجده و به نماز ايستاده به روز آرند"},{"SurahNumber":25,"VerseNumber":65,"Text":"و آنان كه گويند: پروردگارا، عذاب دوزخ را از ما بگردان، كه عذاب آن پيوسته و بر دوام است"},{"SurahNumber":25,"VerseNumber":66,"Text":"همانا آن بد آرامگاهى و بد ماندن جايى است"},{"SurahNumber":25,"VerseNumber":67,"Text":"و آنان كه چون هزينه كنند نه اسراف كنند و نه تنگ گيرند و ميان اين دو به راه اعتدال باشند"},{"SurahNumber":25,"VerseNumber":68,"Text":"و آنان كه با خداى يكتا خداى ديگر نخوانند- نپرستند- و كسى را كه خداوند كشتن وى را حرام كرده نكشند مگر بحق، و زنا نكنند و هر كه اين كارها كند كيفر بزه خويش ببيند،"},{"SurahNumber":25,"VerseNumber":69,"Text":"عذاب او به روز رستاخيز دوچندان شود و در آن [عذاب‌] به خوارى جاويدان باشد،"},{"SurahNumber":25,"VerseNumber":70,"Text":"مگر كسانى كه توبه كنند و ايمان آورند و كار نيك و شايسته كنند، پس اينانند كه خداوند بديهاشان را به نيكيها بدل گرداند، و خدا آمرزگار و مهربان است"},{"SurahNumber":25,"VerseNumber":71,"Text":"و هر كه توبه كند و كار شايسته كند، همانا او به خدا باز مى‌گردد بازگشتى بسزا"},{"SurahNumber":25,"VerseNumber":72,"Text":"و آنان كه گواهى دروغ- باطل و به ناحق- ندهند- يا در مجالس باطل حضور نيابند-، و چون بر بيهوده و ناپسند بگذرند با بزرگوارى بگذرند"},{"SurahNumber":25,"VerseNumber":73,"Text":"و آنان كه چون به آيات پروردگارشان يادآور و پند داده شوند بر آنها مانند كران و كوران نيفتند- بلكه آنها را به گوش هوش بشنوند و به ديده بصيرت ببينند"},{"SurahNumber":25,"VerseNumber":74,"Text":"و آنان كه گويند: پروردگارا، از همسرانمان و فرزندانمان ما را روشنى چشمها ببخش و ما را پيشواى پرهيزگاران كن"},{"SurahNumber":25,"VerseNumber":75,"Text":"ايشانند كه بدان شكيبايى كه كردند غرفه- جايگاه بلند- بهشت را پاداش يابند، و در آنجا با درود و سلام روبرو شوند"},{"SurahNumber":25,"VerseNumber":76,"Text":"جاودانه در آنجا باشند، نيكو آرامگاهى و نيكو ماندن جايى است"},{"SurahNumber":25,"VerseNumber":77,"Text":"بگو: اگر خواندن- دعا و عبادت- شما نباشد پروردگار من به شما اعتنا و عنايتى نكند- شما را قدر و ارزشى ننهد-، [ولى كافران‌] شما [پيامبر و آيات خدا را] تكذيب كرديد پس [كيفرتان‌] پيوسته و بر دوام خواهد بود"},{"SurahNumber":26,"VerseNumber":1,"Text":"طا، سين، ميم"},{"SurahNumber":26,"VerseNumber":2,"Text":"اين آيتهاى كتاب روشن و روشنگر است"},{"SurahNumber":26,"VerseNumber":3,"Text":"شايد تو خويشتن را از [اندوه‌] اينكه ايمان نمى‌آورند خواهى كشت"},{"SurahNumber":26,"VerseNumber":4,"Text":"اگر بخواهيم، از آسمان آيتى بر آنان فرو فرستيم تا گردنهاشان در برابر آن به فرمانبردارى فرود آيد- يا: تا مهترانشان آن را گردن نهند"},{"SurahNumber":26,"VerseNumber":5,"Text":"هيچ يادكرد و پند تازه‌اى از خداى رحمان بديشان نرسد مگر آنكه از آن رويگردان شوند"},{"SurahNumber":26,"VerseNumber":6,"Text":"همانا تكذيب كردند پس زودا كه خبرهاى آنچه مسخره‌اش مى‌كردند- از رستاخيز و پاداش و كيفر و بهشت و دوزخ- بديشان رسد"},{"SurahNumber":26,"VerseNumber":7,"Text":"آيا به زمين ننگريسته‌اند كه بسا از هر گونه گياه نيكو در آن رويانيده‌ايم"},{"SurahNumber":26,"VerseNumber":8,"Text":"هر آينه در اين نشانه‌اى است ولى بيشترشان مؤمن نيستند"},{"SurahNumber":26,"VerseNumber":9,"Text":"و براستى پروردگار تو هموست تواناى بى‌همتا و مهربان"},{"SurahNumber":26,"VerseNumber":10,"Text":"و [ياد كن‌] آنگاه كه پروردگار تو موسى را بخواند كه به سوى آن گروه ستمكار برو،"},{"SurahNumber":26,"VerseNumber":11,"Text":"گروه فرعون آيا [از كفر و سركشى‌] نمى‌پرهيزند؟"},{"SurahNumber":26,"VerseNumber":12,"Text":"گفت: پروردگارا، من بيم دارم كه دروغگويم خوانند"},{"SurahNumber":26,"VerseNumber":13,"Text":"و سينه‌ام تنگ است و زبانم روان و گشاده نيست، پس به هارون پيام فرست"},{"SurahNumber":26,"VerseNumber":14,"Text":"و آنان را بر من [دعوى‌] گناهى است، از اين رو مى‌ترسم مرا بكشند"},{"SurahNumber":26,"VerseNumber":15,"Text":"گفت: نه چنين است- تو را نمى‌كشند-، پس هر دو با نشانه‌هاى ما برويد، ما با شماييم، مى‌شنويم"},{"SurahNumber":26,"VerseNumber":16,"Text":"نزد فرعون رويد و بگوييد: ما فرستاده پروردگار جهانيانيم،"},{"SurahNumber":26,"VerseNumber":17,"Text":"[پيام او اين است‌] كه فرزندان اسرائيل را با ما بفرست"},{"SurahNumber":26,"VerseNumber":18,"Text":"گفت: آيا تو را در كودكى در ميان خودمان نپرورديم و چند سال از عمرت را در ميان ما نبودى؟"},{"SurahNumber":26,"VerseNumber":19,"Text":"و آن كرده خويش كه كردى، كردى و تو از ناسپاسانى"},{"SurahNumber":26,"VerseNumber":20,"Text":"گفت: آن [كار] را آنگاه كردم كه از ناآگاهان بودم- آگاه نبودم كه به مشت‌زدن من آن كس كشته مى‌شود"},{"SurahNumber":26,"VerseNumber":21,"Text":"پس چون از شما ترسيدم گريختم، و پروردگارم مرا حكمى- حكمت: درستى انديشه و گفتار و كردار يا حكم نبوت- داد و مرا از پيامبران كرد"},{"SurahNumber":26,"VerseNumber":22,"Text":"و آن، [چه‌] نعمتى است كه بر من منت مى‌نهى كه فرزندان اسرائيل را برده ساخته‌اى؟"},{"SurahNumber":26,"VerseNumber":23,"Text":"فرعون گفت: خداى جهانيان چيست؟"},{"SurahNumber":26,"VerseNumber":24,"Text":"گفت: خداوند آسمانها و زمين و هر چه ميان آنهاست، اگر بى‌گمان باور مى‌داريد"},{"SurahNumber":26,"VerseNumber":25,"Text":"[فرعون‌] به كسانى كه گرد او بودند گفت: آيا نمى‌شنويد [چه مى‌گويد]؟"},{"SurahNumber":26,"VerseNumber":26,"Text":"[موسى‌] گفت: پروردگار شما و پروردگار نياكان شما"},{"SurahNumber":26,"VerseNumber":27,"Text":"[فرعون‌] گفت: اين پيامبرتان كه به سوى شما فرستاده شده ديوانه است"},{"SurahNumber":26,"VerseNumber":28,"Text":"[موسى‌] گفت: خداوند خاور و باختر و هر چه ميان آنهاست، اگر خرد داريد"},{"SurahNumber":26,"VerseNumber":29,"Text":"گفت: اگر خدايى جز من بگزينى هر آينه تو را از زندانيان گردانم"},{"SurahNumber":26,"VerseNumber":30,"Text":"گفت: اگر چه تو را حجتى روشن آورده باشم؟"},{"SurahNumber":26,"VerseNumber":31,"Text":"گفت: آن را بيار، اگر از راستگويانى"},{"SurahNumber":26,"VerseNumber":32,"Text":"پس عصاى خويش بيفكند و هماندم اژدهايى هويدا گشت"},{"SurahNumber":26,"VerseNumber":33,"Text":"و دست خويش را بيرون آورد و آنگاه براى بينندگان سپيد و روشن نمود"},{"SurahNumber":26,"VerseNumber":34,"Text":"[فرعون‌] به مهترانى كه گرد او بودند گفت: براستى اين جادوگرى داناست"},{"SurahNumber":26,"VerseNumber":35,"Text":"مى‌خواهد شما را به جادوى خود از سرزمينتان بيرون كند. پس چه مى‌فرماييد؟"},{"SurahNumber":26,"VerseNumber":36,"Text":"گفتند: او و برادرش را واپس دار- كارشان را به تأخير انداز- و گردآوران را به شهرها فرست،"},{"SurahNumber":26,"VerseNumber":37,"Text":"تا هر جادوگر دانايى را نزد تو آورند"},{"SurahNumber":26,"VerseNumber":38,"Text":"پس جادوگران را در وعده‌گاه روزى دانسته فراهم آوردند"},{"SurahNumber":26,"VerseNumber":39,"Text":"و مردم را گفتند: آيا شما نيز فراهم مى‌آييد؟"},{"SurahNumber":26,"VerseNumber":40,"Text":"باشد كه از جادوگران پيروى كنيم، اگر آنان پيروز شوند"},{"SurahNumber":26,"VerseNumber":41,"Text":"چون جادوگران بيامدند به فرعون گفتند: اگر ما پيروز باشيم آيا ما را هيچ مزدى خواهد بود؟"},{"SurahNumber":26,"VerseNumber":42,"Text":"گفت: آرى، و شما آنگاه از نزديكان [دربار من‌] خواهيد بود"},{"SurahNumber":26,"VerseNumber":43,"Text":"موسى به آنان گفت: آنچه را خواهيد افكند، بيفكنيد"},{"SurahNumber":26,"VerseNumber":44,"Text":"پس ريسمانها و عصاهاشان را بيفكندند و گفتند: به جاه و شكوه فرعون سوگند كه هر آينه ما پيروزيم"},{"SurahNumber":26,"VerseNumber":45,"Text":"پس موسى عصاى خويش بيفكند، ناگاه هر چه را به دروغ مى‌ساختند فرو مى‌برد"},{"SurahNumber":26,"VerseNumber":46,"Text":"پس جادوگران به سجده درافتادند"},{"SurahNumber":26,"VerseNumber":47,"Text":"گفتند: به پروردگار جهانيان ايمان آورديم،"},{"SurahNumber":26,"VerseNumber":48,"Text":"پروردگار موسى و هارون"},{"SurahNumber":26,"VerseNumber":49,"Text":"[فرعون‌] گفت: آيا پيش از آنكه شما را اجازه دهم او را باور داشتيد- به او گرويديد-؟ همانا او بزرگ شماست كه شما را جادو آموخته. پس بزودى خواهيد دانست، هر آينه دستها و پاهايتان را بر خلاف يكديگر مى‌برم و همه شما را بردار مى‌كنم"},{"SurahNumber":26,"VerseNumber":50,"Text":"گفتند: باكى نيست، همانا ما به پروردگارمان باز مى‌گرديم"},{"SurahNumber":26,"VerseNumber":51,"Text":"ما اميد داريم كه پروردگارمان گناهانمان را بيامرزد كه ما نخستين مؤمنانيم"},{"SurahNumber":26,"VerseNumber":52,"Text":"و به موسى وحى كرديم كه بندگان مرا شبانه ببر زيرا كه در پى شما خواهند آمد"},{"SurahNumber":26,"VerseNumber":53,"Text":"پس فرعون گردآورانى را به شهرها فرستاد"},{"SurahNumber":26,"VerseNumber":54,"Text":"[و گفتند:] همانا اينان- بنى اسرائيل- گروهى اندكند،"},{"SurahNumber":26,"VerseNumber":55,"Text":"و هر آينه ما را به خشم آورده‌اند،"},{"SurahNumber":26,"VerseNumber":56,"Text":"و بى‌گمان ما گروهى همپشت و سلاح‌داران آماده پيكاريم"},{"SurahNumber":26,"VerseNumber":57,"Text":"پس آنان را از بوستانها و چشمه‌سارها بيرون آورديم،"},{"SurahNumber":26,"VerseNumber":58,"Text":"و از گنجها و جايگاه نيكو و بزرگوارانه"},{"SurahNumber":26,"VerseNumber":59,"Text":"اينچنين [كرديم‌]، و آنها را به فرزندان اسرائيل به ميراث داديم"},{"SurahNumber":26,"VerseNumber":60,"Text":"پس [سپاه فرعون‌] آفتابدم از پى ايشان رفتند"},{"SurahNumber":26,"VerseNumber":61,"Text":"چون آن دو گروه يكديگر را ديدند، ياران موسى گفتند: همانا ما گرفتارشدگانيم"},{"SurahNumber":26,"VerseNumber":62,"Text":"[موسى‌] گفت: هرگز، كه پروردگار من با من است، مرا راه خواهد نمود"},{"SurahNumber":26,"VerseNumber":63,"Text":"پس به موسى وحى كرديم كه عصاى خود را بر دريا بزن پس [دريا] بشكافت و هر پاره‌اى چون كوهى بزرگ گشت"},{"SurahNumber":26,"VerseNumber":64,"Text":"و آن ديگران- فرعونيان- را نزديك آنجا آورديم"},{"SurahNumber":26,"VerseNumber":65,"Text":"و موسى و همه كسانى را كه با او بودند رهانيديم"},{"SurahNumber":26,"VerseNumber":66,"Text":"سپس آن ديگران را غرق ساختيم"},{"SurahNumber":26,"VerseNumber":67,"Text":"هر آينه در اين نشانه و عبرتى است، و بيشترشان مؤمن نبودند"},{"SurahNumber":26,"VerseNumber":68,"Text":"و همانا پروردگار تو هموست تواناى بى‌همتا و مهربان"},{"SurahNumber":26,"VerseNumber":69,"Text":"و خبر ابراهيم را بر آنان برخوان،"},{"SurahNumber":26,"VerseNumber":70,"Text":"آنگاه كه به پدر خويش- آزر، سرپرست خويش- و قوم خود گفت: چه مى‌پرستيد؟"},{"SurahNumber":26,"VerseNumber":71,"Text":"گفتند: بتانى را مى‌پرستيم و پيوسته سر بر آستانشان داريم"},{"SurahNumber":26,"VerseNumber":72,"Text":"گفت: آيا هنگامى كه آنها را مى‌خوانيد آواز شما را مى‌شنوند؟"},{"SurahNumber":26,"VerseNumber":73,"Text":"يا شما را سود يا زيان مى‌رسانند؟"},{"SurahNumber":26,"VerseNumber":74,"Text":"گفتند: بلكه پدرانمان را يافته‌ايم كه چنين مى‌كردند"},{"SurahNumber":26,"VerseNumber":75,"Text":"گفت: آيا ديده‌ايد- يا دانسته‌ايد، يعنى ببينيد و بدانيد- آنچه مى‌پرستيده‌ايد،"},{"SurahNumber":26,"VerseNumber":76,"Text":"شما و پدران پيشترتان؟"},{"SurahNumber":26,"VerseNumber":77,"Text":"همانا آنها دشمن من‌اند، مگر پروردگار جهانيان،"},{"SurahNumber":26,"VerseNumber":78,"Text":"آن كه مرا آفريد پس همو را هم نمايد،"},{"SurahNumber":26,"VerseNumber":79,"Text":"و آن كه طعام و آشاميدنيم دهد،"},{"SurahNumber":26,"VerseNumber":80,"Text":"و چون بيمار شوم بهبودم بخشد،"},{"SurahNumber":26,"VerseNumber":81,"Text":"و آن كه مرا بميراند و سپس زنده‌ام كند،"},{"SurahNumber":26,"VerseNumber":82,"Text":"و آن كه اميد دارم كه روز حساب و پاداش لغزشم را بيامرزد"},{"SurahNumber":26,"VerseNumber":83,"Text":"پروردگارا، مرا حكمى- حكمت: انديشه و گفتار و كردار درست- ببخش و مرا به نيكان و شايستگان بپيوند"},{"SurahNumber":26,"VerseNumber":84,"Text":"و براى من در پسينيان نام و ياد نيك نِه"},{"SurahNumber":26,"VerseNumber":85,"Text":"و مرا از ميراث‌بران بهشت پرنعمت گردان"},{"SurahNumber":26,"VerseNumber":86,"Text":"و پدرم را بيامرز، كه از گمراهان است"},{"SurahNumber":26,"VerseNumber":87,"Text":"و در آن روز كه [مردمان‌] برانگيخته مى‌شوند مرا رسوا و خوار مساز،"},{"SurahNumber":26,"VerseNumber":88,"Text":"روزى كه نه مال سود دارد و نه پسران،"},{"SurahNumber":26,"VerseNumber":89,"Text":"مگر آن كه با دلى پاك و رسته [از شرك و كفر و گناه‌] به نزد خدا آيد"},{"SurahNumber":26,"VerseNumber":90,"Text":"و بهشت براى پرهيزگاران نزديك شود"},{"SurahNumber":26,"VerseNumber":91,"Text":"و دوزخ براى گمراهان پديدار و آشكار گردد"},{"SurahNumber":26,"VerseNumber":92,"Text":"و آنان را گويند: كجايند آنچه جز خدا مى‌پرستيديد،"},{"SurahNumber":26,"VerseNumber":93,"Text":"آيا شما را يارى مى‌كنند يا خود را يارى مى‌دهند؟"},{"SurahNumber":26,"VerseNumber":94,"Text":"پس آنها و گمراهان نگونسار در آنجا افكنده شوند"},{"SurahNumber":26,"VerseNumber":95,"Text":"و سپاهيان ابليس نيز همگان"},{"SurahNumber":26,"VerseNumber":96,"Text":"و در حالى كه در آنجا با يكديگر ستيزه مى‌كنند، گويند"},{"SurahNumber":26,"VerseNumber":97,"Text":"به خدا سوگند كه هر آينه ما در گمراهى آشكارى بوديم،"},{"SurahNumber":26,"VerseNumber":98,"Text":"آنگاه كه شما را با پروردگار جهانيان برابر مى‌داشتيم"},{"SurahNumber":26,"VerseNumber":99,"Text":"و ما را جز بزهكاران گمراه نساختند"},{"SurahNumber":26,"VerseNumber":100,"Text":"اينك ما را هيچ شفاعت‌كننده و خواهشگرى نيست"},{"SurahNumber":26,"VerseNumber":101,"Text":"و نه دوست دلسوز و مهربانى"},{"SurahNumber":26,"VerseNumber":102,"Text":"كاش ما را [به دنيا] بازگشتى مى‌بود تا از مؤمنان مى‌شديم"},{"SurahNumber":26,"VerseNumber":103,"Text":"همانا در اين نشانه و عبرتى است و بيشترشان مؤمن نبودند"},{"SurahNumber":26,"VerseNumber":104,"Text":"و هر آينه پروردگار تو هموست تواناى بى‌همتا و مهربان"},{"SurahNumber":26,"VerseNumber":105,"Text":"قوم نوح پيامبران را دروغگو شمردند"},{"SurahNumber":26,"VerseNumber":106,"Text":"آنگاه كه برادرشان نوح به آنان گفت: آيا [از شرك به خدا] نمى‌پرهيزيد؟"},{"SurahNumber":26,"VerseNumber":107,"Text":"من شما را پيامبرى امينم"},{"SurahNumber":26,"VerseNumber":108,"Text":"پس، از خدا پروا كنيد و مرا فرمان بريد"},{"SurahNumber":26,"VerseNumber":109,"Text":"و بر اين [پيامبرى‌] از شما مزدى نمى‌خواهم، مزد من جز بر پروردگار جهانيان نيست"},{"SurahNumber":26,"VerseNumber":110,"Text":"پس، از خدا بترسيد و مرا فرمان بريد"},{"SurahNumber":26,"VerseNumber":111,"Text":"گفتند: آيا به تو ايمان بياوريم و حال آنكه فرومايگان از تو پيروى كرده‌اند؟"},{"SurahNumber":26,"VerseNumber":112,"Text":"گفت: مرا بدانچه آنان مى‌كردند چه دانشى است؟"},{"SurahNumber":26,"VerseNumber":113,"Text":"حسابشان جز بر پروردگار من نيست، اگر مى‌فهميد"},{"SurahNumber":26,"VerseNumber":114,"Text":"و من مؤمنان را نخواهم راند"},{"SurahNumber":26,"VerseNumber":115,"Text":"من جز بيم‌دهنده‌اى آشكار نيستم"},{"SurahNumber":26,"VerseNumber":116,"Text":"گفتند: اى نوح، اگر [از اين سخنان‌] بازنايستى، هر آينه سنگسار مى‌شوى"},{"SurahNumber":26,"VerseNumber":117,"Text":"گفت: پروردگارا، همانا قوم من مرا تكذيب كردند"},{"SurahNumber":26,"VerseNumber":118,"Text":"پس ميان من و آنان حكم كن، و مرا و مؤمنانى را كه با من‌اند رهايى بخش"},{"SurahNumber":26,"VerseNumber":119,"Text":"پس او و كسانى را كه با او در كشتى گرانبار بودند رهانيديم"},{"SurahNumber":26,"VerseNumber":120,"Text":"سپس آن ماندگان را غرق كرديم"},{"SurahNumber":26,"VerseNumber":121,"Text":"هر آينه در اين نشانه و عبرتى است، و بيشترشان مؤمن نبودند"},{"SurahNumber":26,"VerseNumber":122,"Text":"و همانا پروردگار تو هموست تواناى بى‌همتا و مهربان"},{"SurahNumber":26,"VerseNumber":123,"Text":"قوم عاد فرستادگان را دروغگو شمردند"},{"SurahNumber":26,"VerseNumber":124,"Text":"آنگاه كه برادرشان هود گفت: آيا [از شرك‌] نمى‌پرهيزيد؟"},{"SurahNumber":26,"VerseNumber":125,"Text":"من براى شما پيامبرى امينم"},{"SurahNumber":26,"VerseNumber":126,"Text":"پس، از خدا پروا كنيد و مرا فرمان بريد"},{"SurahNumber":26,"VerseNumber":127,"Text":"و بر اين [پيامبرى‌] از شما مزدى نمى‌خواهم، مزد من جز بر پروردگار جهانيان نيست"},{"SurahNumber":26,"VerseNumber":128,"Text":"آيا به هر جاى بلندى نشانه‌اى- بنايى بلند- به بازى و بيهودگى بنا مى‌كنيد؟"},{"SurahNumber":26,"VerseNumber":129,"Text":"و كوشكهاى بلند و استوار مى‌سازيد گويى جاويدان مى‌مانيد"},{"SurahNumber":26,"VerseNumber":130,"Text":"و چون به خشم دست مى‌گشاييد مانند گردنكشان [بيرحمانه‌] دست مى‌گشاييد"},{"SurahNumber":26,"VerseNumber":131,"Text":"پس، از خدا پروا كنيد و مرا فرمان بريد"},{"SurahNumber":26,"VerseNumber":132,"Text":"و از آن [خداى‌] پروا كنيد كه شما را بدانچه مى‌دانيد كمك و يارى داد"},{"SurahNumber":26,"VerseNumber":133,"Text":"شما را به چهارپايان و پسران مدد كرد"},{"SurahNumber":26,"VerseNumber":134,"Text":"و به بوستانها و چشمه‌سارها"},{"SurahNumber":26,"VerseNumber":135,"Text":"من بر شما از عذاب روزى بزرگ بيمناكم"},{"SurahNumber":26,"VerseNumber":136,"Text":"گفتند: براى ما يكسان است چه پند دهى و چه از پنددهندگان نباشى"},{"SurahNumber":26,"VerseNumber":137,"Text":"اين جز فرابافته و دروغ پيشينيان نيست"},{"SurahNumber":26,"VerseNumber":138,"Text":"و ما هرگز عذاب نخواهيم شد"},{"SurahNumber":26,"VerseNumber":139,"Text":"پس او را دروغگو انگاشتند، و آنها را نابود كرديم. همانا در اين نشانه و عبرتى است و بيشترشان مؤمن نبودند"},{"SurahNumber":26,"VerseNumber":140,"Text":"و هر آينه پروردگار تو هموست تواناى بى‌همتا و مهربان"},{"SurahNumber":26,"VerseNumber":141,"Text":"قوم ثمود نيز فرستادگان را تكذيب كردند"},{"SurahNumber":26,"VerseNumber":142,"Text":"آنگاه كه برادرشان صالح به آنان گفت: آيا [از شرك به خدا] نمى‌پرهيزيد؟"},{"SurahNumber":26,"VerseNumber":143,"Text":"من براى شما پيامبرى امينم"},{"SurahNumber":26,"VerseNumber":144,"Text":"پس، از خدا پروا كنيد و مرا فرمان بريد"},{"SurahNumber":26,"VerseNumber":145,"Text":"و بر اين [پيامبرى‌] از شما مزدى نمى‌خواهم. مزد من جز بر پروردگار جهانيان نيست"},{"SurahNumber":26,"VerseNumber":146,"Text":"آيا شما را در آنچه اينجاست- نعمتها- ايمن خواهند گذاشت؟"},{"SurahNumber":26,"VerseNumber":147,"Text":"در باغها و چشمه‌سارها؟"},{"SurahNumber":26,"VerseNumber":148,"Text":"و كشتزارها و خرمابنها كه شكوفه‌اش- يعنى ميوه‌اش- نازك و لطيف است"},{"SurahNumber":26,"VerseNumber":149,"Text":"و از كوه‌ها استادانه- يا شادمانه- خانه‌ها مى‌تراشيد"},{"SurahNumber":26,"VerseNumber":150,"Text":"پس، از خدا پروا كنيد و مرا فرمان بريد"},{"SurahNumber":26,"VerseNumber":151,"Text":"و فرمان گزافكاران را گردن منهيد،"},{"SurahNumber":26,"VerseNumber":152,"Text":"آنان كه در زمين تباهكارى مى‌كنند و كار نيك و شايسته نمى‌كنند"},{"SurahNumber":26,"VerseNumber":153,"Text":"گفتند: جز اين نيست كه تو از جادوزدگانى"},{"SurahNumber":26,"VerseNumber":154,"Text":"تو جز آدميى همچون ما نيستى، پس اگر از راستگويانى نشانه‌اى بيار"},{"SurahNumber":26,"VerseNumber":155,"Text":"گفت: اين ماده‌شترى است، آن را آبشخورى است و شما را نيز آبشخور روزى دانسته- ديگر"},{"SurahNumber":26,"VerseNumber":156,"Text":"و هيچ گزندى بدان مرسانيد كه شما را عذاب روزى بزرگ فراگيرد"},{"SurahNumber":26,"VerseNumber":157,"Text":"پس آن را پى كردند- كشتند- آنگاه پشيمان گشتند"},{"SurahNumber":26,"VerseNumber":158,"Text":"پس عذاب آنان را فرو گرفت. همانا در اين نشانه و عبرتى است و بيشترشان مؤمن نبودند"},{"SurahNumber":26,"VerseNumber":159,"Text":"و هر آينه پروردگار تو هموست تواناى بى‌همتا و مهربان"},{"SurahNumber":26,"VerseNumber":160,"Text":"قوم لوط نيز فرستادگان را تكذيب كردند"},{"SurahNumber":26,"VerseNumber":161,"Text":"آنگاه كه برادرشان لوط به آنها گفت: آيا [از زشتكارى‌] نمى‌پرهيزيد؟"},{"SurahNumber":26,"VerseNumber":162,"Text":"من براى شما پيامبرى امينم"},{"SurahNumber":26,"VerseNumber":163,"Text":"پس، از خدا پروا كنيد و مرا فرمان بريد"},{"SurahNumber":26,"VerseNumber":164,"Text":"و بر اين [پيامبرى‌] از شما مزدى نمى‌خواهم مزد من جز بر پروردگار جهانيان نيست"},{"SurahNumber":26,"VerseNumber":165,"Text":"چرا از مردم جهان با نران مى‌آميزيد؟"},{"SurahNumber":26,"VerseNumber":166,"Text":"و آنچه را پروردگارتان از همسرانتان براى شما آفريده است وا مى‌گذاريد، بلكه شما گروهى تجاوزكاريد"},{"SurahNumber":26,"VerseNumber":167,"Text":"گفتند: اى لوط، اگر [از اين سخنان‌] بازنايستى هر آينه از بيرون‌راندگان باشى"},{"SurahNumber":26,"VerseNumber":168,"Text":"گفت: من كردار شما را دشمنم"},{"SurahNumber":26,"VerseNumber":169,"Text":"پروردگارا، مرا و خاندان مرا از آنچه مى‌كنند رهايى بخش"},{"SurahNumber":26,"VerseNumber":170,"Text":"پس او و همه خاندان او را رهانيديم،"},{"SurahNumber":26,"VerseNumber":171,"Text":"مگر پيرزنى- زن لوط- را كه در بازماندگان بود"},{"SurahNumber":26,"VerseNumber":172,"Text":"سپس ديگران- بازماندگان- را هلاك كرديم"},{"SurahNumber":26,"VerseNumber":173,"Text":"و بر آنها سنگبارانى باريديم، پس بد بود باران آن بيم‌كردگان"},{"SurahNumber":26,"VerseNumber":174,"Text":"همانا در اين نشانه و عبرتى است و بيشترشان مؤمن نبودند"},{"SurahNumber":26,"VerseNumber":175,"Text":"و هر آينه پروردگار تو هموست تواناى بى‌همتا و مهربان"},{"SurahNumber":26,"VerseNumber":176,"Text":"مردم ايْكه نيز فرستادگان را تكذيب كردند"},{"SurahNumber":26,"VerseNumber":177,"Text":"آنگاه كه شعيب به آنان گفت: آيا [از شرك به خدا و نافرمانى او] نمى‌پرهيزيد؟"},{"SurahNumber":26,"VerseNumber":178,"Text":"من براى شما پيامبرى امينم"},{"SurahNumber":26,"VerseNumber":179,"Text":"پس، از خدا پروا كنيد و مرا فرمان بريد"},{"SurahNumber":26,"VerseNumber":180,"Text":"و بر اين [پيامبرى‌] از شما مزدى نمى‌خواهم مزد من جز بر پروردگار جهانيان نيست"},{"SurahNumber":26,"VerseNumber":181,"Text":"پيمانه را تمام دهيد و از كم‌دهندگان مباشيد"},{"SurahNumber":26,"VerseNumber":182,"Text":"و با ترازوى راست بسنجيد"},{"SurahNumber":26,"VerseNumber":183,"Text":"و كالاهاى مردم را مكاهيد و در زمين به تباهكارى مكوشيد"},{"SurahNumber":26,"VerseNumber":184,"Text":"و از آن [خداى‌] كه شما و آفريدگان پيشين را بيافريد پروا كنيد"},{"SurahNumber":26,"VerseNumber":185,"Text":"گفتند: جز اين نيست كه تو از جادوزدگانى"},{"SurahNumber":26,"VerseNumber":186,"Text":"و تو جز آدميى همانند ما نيستى، و هر آينه تو را از دروغگويان مى‌پنداريم"},{"SurahNumber":26,"VerseNumber":187,"Text":"اگر از راستگويانى پس پاره‌اى از آسمان را بر ما فرو افكن"},{"SurahNumber":26,"VerseNumber":188,"Text":"گفت: پروردگار من بدانچه مى‌كنيد داناتر است"},{"SurahNumber":26,"VerseNumber":189,"Text":"پس تكذيبش كردند، آنگاه عذاب روز سايه- ابر سياهى كه از آن آتش مى‌باريد- آنان را فرو گرفت براستى كه آن، عذاب روزى بزرگ بود"},{"SurahNumber":26,"VerseNumber":190,"Text":"همانا در اين نشانه و عبرتى است و بيشترشان مؤمن نبودند"},{"SurahNumber":26,"VerseNumber":191,"Text":"و هر آينه پروردگار تو هموست تواناى بى‌همتا و مهربان"},{"SurahNumber":26,"VerseNumber":192,"Text":"و همانا اين [قرآن‌] فرو فرستاده پروردگار جهانيان است،"},{"SurahNumber":26,"VerseNumber":193,"Text":"كه روح امين- جبرئيل- آن را فرود آورده است،"},{"SurahNumber":26,"VerseNumber":194,"Text":"بر قلب تو تا از بيم‌دهندگان باشى،"},{"SurahNumber":26,"VerseNumber":195,"Text":"به زبان تازى روشن"},{"SurahNumber":26,"VerseNumber":196,"Text":"و همانا [ياد و مژده و گواهى‌] آن در نوشته‌هاى پيشينيان هست"},{"SurahNumber":26,"VerseNumber":197,"Text":"آيا اين براى آنان نشانه‌اى نبود كه دانايان بنى اسرائيل آن را مى‌دانند؟"},{"SurahNumber":26,"VerseNumber":198,"Text":"و اگر آن"},{"SurahNumber":26,"VerseNumber":199,"Text":"و وى آن را بر ايشان مى‌خواند، بدان ايمان نمى‌آوردند"},{"SurahNumber":26,"VerseNumber":200,"Text":"اينچنين آن را در دلهاى آن بزهكاران راه داديم"},{"SurahNumber":26,"VerseNumber":201,"Text":"به آن ايمان نمى‌آورند تا آنگاه كه عذاب دردناك را ببينند،"},{"SurahNumber":26,"VerseNumber":202,"Text":"كه ناگهان و در حالى كه آگاه نباشند بديشان رسد"},{"SurahNumber":26,"VerseNumber":203,"Text":"پس گويند: آيا مهلتى به ما خواهند داد؟"},{"SurahNumber":26,"VerseNumber":204,"Text":"آيا به عذاب ما مى‌شتابند؟"},{"SurahNumber":26,"VerseNumber":205,"Text":"آيا ديدى- دانستى- كه اگر آنان را سالها برخوردارى دهيم،"},{"SurahNumber":26,"VerseNumber":206,"Text":"سپس آنچه وعده داده مى‌شدند بديشان آيد،"},{"SurahNumber":26,"VerseNumber":207,"Text":"آنچه برخوردارى يافته بودند سودى برايشان [در دفع عذاب‌] نخواهد داشت"},{"SurahNumber":26,"VerseNumber":208,"Text":"و [مردم‌] هيچ شهرى را نابود نكرديم مگر آنكه آن را بيم‌دهندگانى بود،"},{"SurahNumber":26,"VerseNumber":209,"Text":"تا يادآورى و پندى باشد، و ما ستمكار نبوديم"},{"SurahNumber":26,"VerseNumber":210,"Text":"و اين قرآن را ديوان فرود نياوردند"},{"SurahNumber":26,"VerseNumber":211,"Text":"نه آنان را سزد و نه توانند"},{"SurahNumber":26,"VerseNumber":212,"Text":"همانا آنان از شنيدن [وحى و گفتار فرشتگان‌] دور داشته و بركنارشدگانند"},{"SurahNumber":26,"VerseNumber":213,"Text":"پس با خداى يكتا خدايى ديگر مخوان كه آنگاه از عذاب‌شوندگان باشى"},{"SurahNumber":26,"VerseNumber":214,"Text":"و خويشاوندان نزديك خود را بيم كن"},{"SurahNumber":26,"VerseNumber":215,"Text":"و بال [مِهر و نرمى‌] خويش را براى كسانى از مؤمنان كه تو را پيروى كردند فرود آر"},{"SurahNumber":26,"VerseNumber":216,"Text":"پس اگر تو را نافرمانى كنند، بگو: من از آنچه مى‌كنيد بيزارم"},{"SurahNumber":26,"VerseNumber":217,"Text":"و بر آن تواناى بى‌همتا و مهربان توكل كن،"},{"SurahNumber":26,"VerseNumber":218,"Text":"آن كه تو را آنگاه كه [تنها به نماز شب‌] بر مى‌خيزى مى‌بيند،"},{"SurahNumber":26,"VerseNumber":219,"Text":"و هم گشتن تو را در ميان سجده‌كنان- نماز گزاران-،"},{"SurahNumber":26,"VerseNumber":220,"Text":"كه اوست شنوا و دانا"},{"SurahNumber":26,"VerseNumber":221,"Text":"آيا شما را آگاه كنم كه ديوان بر چه كسى فرود مى‌آيند؟"},{"SurahNumber":26,"VerseNumber":222,"Text":"بر هر دروغزن بزهكارى فرود مى‌آيند،"},{"SurahNumber":26,"VerseNumber":223,"Text":"[ديوان‌] شنيدنيها [ى دروغ‌] را القا مى‌كنند و بيشترشان دروغگويند"},{"SurahNumber":26,"VerseNumber":224,"Text":"و [پيامبر شاعر نيست، زيرا كه‌] شاعران را گمراهان پيروى مى‌كنند"},{"SurahNumber":26,"VerseNumber":225,"Text":"مگر نديده‌اى كه آنان"},{"SurahNumber":26,"VerseNumber":226,"Text":"و مى‌گويند آنچه نمى‌كنند"},{"SurahNumber":26,"VerseNumber":227,"Text":"مگر آنان كه ايمان آورده و كارهاى نيك و شايسته كرده و خداى را بسيار ياد كردند و پس از آنكه ستم ديدند كين‌ستانند و آنان كه ستم كردند، زودا كه بدانند به كدام بازگشتگاه بازخواهند گشت"},{"SurahNumber":27,"VerseNumber":1,"Text":"طا، سين، اين آيات قرآن و كتاب روشن و روشنگر است"},{"SurahNumber":27,"VerseNumber":2,"Text":"رهنمونى و مژده است براى مؤمنان،"},{"SurahNumber":27,"VerseNumber":3,"Text":"آنان كه نماز برپا مى‌دارند و زكات مى‌دهند و جهان پسين را بى‌گمان باور دارند"},{"SurahNumber":27,"VerseNumber":4,"Text":"همانا كسانى كه به جهان پسين ايمان ندارند كارهاى [باطل‌] آنان را برايشان بياراستيم پس سرگشته و كوردل‌اند"},{"SurahNumber":27,"VerseNumber":5,"Text":"آنانند كه عذاب بد و سختى دارند و آنها در آن جهان زيانكارترند"},{"SurahNumber":27,"VerseNumber":6,"Text":"و هر آينه تو را اين قرآن از نزد استواركارى دانا دهند- يعنى آن را فرا مى‌گيرى"},{"SurahNumber":27,"VerseNumber":7,"Text":"[ياد كن‌] آنگاه كه موسى به همسر خود گفت: من آتشى ديدم بزودى شما را از آن خبرى بيارم يا پاره‌اى آتش افروخته نزد شما آورم باشد كه گرم شويد"},{"SurahNumber":27,"VerseNumber":8,"Text":"پس چون به نزد آن آمد آوازش دادند كه با بركت است آن كه در آتش است و آن كه پيرامون آن است، و پاك و منزه است خداى، پروردگار جهانيان"},{"SurahNumber":27,"VerseNumber":9,"Text":"اى موسى، همانا منم خداى توانمند بى‌همتا و با حكمت"},{"SurahNumber":27,"VerseNumber":10,"Text":"و عصايت را بيفكن، پس چون آن را ديد كه مى‌جنبد گويى مارى سبكخيز است، [از بيم‌] پشت كرده گريخت و واپس ننگريست. [ندا آمد:] اى موسى، مترس كه به نزد من فرستادگان نترسند"},{"SurahNumber":27,"VerseNumber":11,"Text":"مگر آن كه ستم كند و سپس نيكى را پس از بدى جايگزين گرداند، كه منم آمرزگار و مهربان"},{"SurahNumber":27,"VerseNumber":12,"Text":"و دستت را در گريبانت بَر تا روشن نه از آسيب [پيسى‌] بيرون آيد [و اين‌] در ميان نِه نشانه است به سوى فرعون و گروهش، زيرا كه آنان گروهى بدكار نافرمانند"},{"SurahNumber":27,"VerseNumber":13,"Text":"پس چون نشانه‌هاى ما روشن و هويدا بديشان آمد، گفتند: اين جادويى است آشكار"},{"SurahNumber":27,"VerseNumber":14,"Text":"و آنها را از روى ستم و سركشى انكار كردند در حالى كه دلهاشان بدانها يقين داشت پس بنگر كه سرانجام تباهكاران چگونه بود"},{"SurahNumber":27,"VerseNumber":15,"Text":"و هر آينه داوود و سليمان را دانشى بداديم و گفتند: سپاس و ستايش خداى را كه ما را بر بسيارى از بندگان مؤمن خود برترى داد"},{"SurahNumber":27,"VerseNumber":16,"Text":"و سليمان از داوود ميراث برد، و گفت: اى مردم، ما را سخن مرغان آموختند و ما را از هر چيزى [بهره‌اى‌] دادند. همانا اين است فزون‌بخشى و برترى آشكار"},{"SurahNumber":27,"VerseNumber":17,"Text":"و سليمان را سپاهيانش از پريان و آدميان و مرغان گرد آمدند، پس آنها [از پراكندگى و بى‌نظمى‌] باز داشته مى‌شدند"},{"SurahNumber":27,"VerseNumber":18,"Text":"تا آنگاه كه بر- از بالاى- وادى مورچگان فرا آمدند، مورچه‌اى گفت: اى مورچگان به خانه‌هاى خود در رويد مبادا سليمان و سپاهيانش پايمالتان كنند در حالى كه آگاه نباشند"},{"SurahNumber":27,"VerseNumber":19,"Text":"پس [سليمان‌] از گفتار آن مورچه به لبخندى خندان شد، و گفت: پروردگارا، مرا الهام كن- توفيق ده- كه نعمتت را كه بر من و بر پدر و مادرم ارزانى داشته‌اى سپاس دارم و كارى نيك و شايسته كنم كه آن را مى‌پسندى و مرا به بخشايش خود در ميان بندگان نيك و شايسته‌ات در آر"},{"SurahNumber":27,"VerseNumber":20,"Text":"و مرغان را جويا شده گفت: مرا چيست كه هدهد را نمى‌بينم يا مگر از غايبان است؟"},{"SurahNumber":27,"VerseNumber":21,"Text":"هر آينه او را شكنجه‌اى سخت كنم يا سرش را ببرم يا مرا حجتى- عذرى- روشن و آشكار بيارد"},{"SurahNumber":27,"VerseNumber":22,"Text":"پس درنگش- درنگ سليمان يا هدهد- ديرى نپاييد [كه هدهد آمد] و گفت: چيزى دريافته‌ام كه تو درنيافته‌اى، و از سبا- شهرى در يمن- برايت خبرى درست آورده‌ام"},{"SurahNumber":27,"VerseNumber":23,"Text":"من زنى- بلقيس نام- را يافتم كه بر آنان پادشاهى مى‌كند و از هر چيزى- كه پادشاهان را به كار آيد يا از هر نعمتى- به او داده‌اند و او را تختى است بزرگ"},{"SurahNumber":27,"VerseNumber":24,"Text":"او را و قومش را يافتم كه به جاى خداى يكتا خورشيد را سجده مى‌كنند و شيطان كارهاى [باطل‌] آنان را برايشان بياراسته و آنها را از راه [راست‌] بگردانيده پس به راه راست نيستند،"},{"SurahNumber":27,"VerseNumber":25,"Text":"تا سجده نكنند خدايى را كه نهانيها را كه در آسمانها و زمين است بيرون مى‌آورد و آنچه را پنهان مى‌داريد و آنچه را آشكار مى‌كنيد مى‌داند"},{"SurahNumber":27,"VerseNumber":26,"Text":"خداى يكتا، خدايى جز او نيست، پروردگار عرش بزرگ است"},{"SurahNumber":27,"VerseNumber":27,"Text":"[سليمان‌] گفت: خواهيم ديد كه راست مى‌گويى يا از دروغگويانى"},{"SurahNumber":27,"VerseNumber":28,"Text":"اين نامه مرا ببر و آن را به نزد آنها بيفكن سپس از آنها روى بگردان- به يك سو شو- و بنگر چه پاسخ گويند"},{"SurahNumber":27,"VerseNumber":29,"Text":"[آن زن‌] گفت: اى مهتران، نامه‌اى گرامى به سوى من افكنده شده"},{"SurahNumber":27,"VerseNumber":30,"Text":"آن از سليمان و به نام خداى بخشاينده مهربان است"},{"SurahNumber":27,"VerseNumber":31,"Text":"[به اين مضمون‌] كه بر من برترى مجوييد و به نزد من آييد گردن‌نهادگان"},{"SurahNumber":27,"VerseNumber":32,"Text":"[و] گفت: اى مهتران، مرا در كارم رأى و نظر دهيد، كه من گزارنده هيچ كارى نبوده‌ام تا اينكه شما در نزد من حاضر باشيد"},{"SurahNumber":27,"VerseNumber":33,"Text":"گفتند: ما نيرومندان پرتوان و خداوندان پيكار سختيم، و فرمان تو راست بنگر تا چه فرمايى"},{"SurahNumber":27,"VerseNumber":34,"Text":"گفت: پادشاهان هر گاه به آبادى و شهرى در آيند تباهش كنند و عزيزان مردم آن را خوار گردانند. [آرى‌] و چنين مى‌كنند"},{"SurahNumber":27,"VerseNumber":35,"Text":"و من به سوى ايشان پيشكشى فرستم پس مى‌نگرم كه فرستادگان با چه چيز باز مى‌گردند- چه پاسخى آورند"},{"SurahNumber":27,"VerseNumber":36,"Text":"پس چون [فرستاده‌] نزد سليمان آمد، [سليمان‌] گفت: آيا مرا به مال يارى مى‌كنيد؟! آنچه خداى مرا داده بهتر است از آنچه شما را داده است، بلكه شما به پيشكش خود شادمانيد"},{"SurahNumber":27,"VerseNumber":37,"Text":"سوى آنان باز گرد كه هر آينه با سپاهى بديشان در آييم كه آنان را در برابر آن تاب و توان نباشد و همانا از آنجا به خوارى و سرافكندگى بيرونشان رانيم"},{"SurahNumber":27,"VerseNumber":38,"Text":"[سپس‌] گفت: اى مهتران، كدامتان تخت او را پيش از آنكه گردن نهاده نزد من آيند برايم مى‌آورد؟"},{"SurahNumber":27,"VerseNumber":39,"Text":"ديوى از پريان گفت: من آن را پيش از آنكه از جاى خويش برخيزى نزد تو آرم و من بر اين كار نيرومند و امينم"},{"SurahNumber":27,"VerseNumber":40,"Text":"آن كه دانشى از كتاب- كتابى آسمانى يا لوح محفوظ- نزدش بود گفت: من آن را پيش از آنكه چشم بر هم زنى- يا چون در چيزى نگرى تا چشم از آن بردارى- برايت مى‌آورم. پس چون آن را نزد خود قرار يافته ديد، گفت: اين از فزون‌بخشى پروردگارم است تا بيازمايدم كه سپاس مى‌دارم يا ناسپاسى مى‌كنم، و هر كه سپاس گزارد جز اين نيست كه به سود خويش سپاس مى‌گزارد، و هر كه ناسپاسى كند همانا پروردگار من بى‌نياز است و بزرگوار"},{"SurahNumber":27,"VerseNumber":41,"Text":"گفت: تخت او را برايش ناشناخته سازيد تا بنگريم آيا [به بازشناختن آن‌] راه مى‌برد يا از آنهاست كه راه نمى‌برند"},{"SurahNumber":27,"VerseNumber":42,"Text":"پس چون بيامد به او گفته شد: آيا تخت تو چنين است؟ گفت: گويى اين همان است. و ما را پيش از اين دانش داده‌اند- بر قدرت و حقانيت سليمان- و ما گردن‌نهاده بوده‌ايم"},{"SurahNumber":27,"VerseNumber":43,"Text":"و آنچه جز خدا مى‌پرستيد او را [از پرستش خدا] بازداشته بود، زيرا كه از گروه كافران بود"},{"SurahNumber":27,"VerseNumber":44,"Text":"به او گفته شد: به صحن كاخ درآى چون آن را بديد پنداشت كه آبگيرى ژرف است. و جامه از دو ساق خويش بالا كشيد. [سليمان‌] گفت: اين صحنى است صاف و هموار، [ساخته‌] از آبگينه- آب نيست-. گفت: پروردگارا، من به خود ستم كردم و [اينك‌] با سليمان خداى، پروردگار جهانيان، را گردن نهادم"},{"SurahNumber":27,"VerseNumber":45,"Text":"و هر آينه به سوى قوم ثمود برادرشان صالح را فرستاديم كه خداى يكتا را بپرستيد آنگاه دو گروه شدند كه با يكديگر ستيزه مى‌كردند"},{"SurahNumber":27,"VerseNumber":46,"Text":"[صالح‌] گفت: اى قوم من، چرا پيش از نيكى- توبه- بدى- عذاب- را به شتاب مى‌خواهيد؟ چرا از خدا آمرزش نمى‌خواهيد تا شايد درخور رحمت شويد؟"},{"SurahNumber":27,"VerseNumber":47,"Text":"گفتند: ما تو و آنها را كه با تواند به شگون بد گرفته‌ايم. گفت: شگون بدتان نزد خداوند است بلكه شما گروهى گرفتار آزمونيد- شما را مى‌آزمايند"},{"SurahNumber":27,"VerseNumber":48,"Text":"و در آن شهر نه مرد- يا نه گروه- بودند كه در زمين تباهى مى‌كردند و شايسته‌كار و درست‌كردار نبودند"},{"SurahNumber":27,"VerseNumber":49,"Text":"گفتند: به خدا سوگند خوريد- يا: در حالى كه به خدا سوگند خوردند گفتند- كه بر او و خاندانش شبيخون بريم، سپس به خونخواه او گوييم: ما هلاك شدن [او و] خاندان او را نديده‌ايم- يا حاضر نبوده‌ايم- و همانا ما راستگوييم"},{"SurahNumber":27,"VerseNumber":50,"Text":"و نيرنگى ساختند، و ما نيز نيرنگى ساختيم ولى [نيرنگ ما را] در نمى‌يافتند"},{"SurahNumber":27,"VerseNumber":51,"Text":"پس بنگر كه سرانجام نيرنگشان چسان بود، آنها و قومشان همه را هلاك كرديم"},{"SurahNumber":27,"VerseNumber":52,"Text":"اينك خانه‌هايشان به ستمى كه كردند ويران و تهى مانده است. هر آينه در آن براى گروهى كه بدانند نشانه و عبرتى است"},{"SurahNumber":27,"VerseNumber":53,"Text":"و آنان را كه ايمان آوردند و پرهيزگارى مى‌كردند رهانيديم"},{"SurahNumber":27,"VerseNumber":54,"Text":"و لوط را [ياد كن‌] آنگاه كه به قوم خود گفت: آيا پيرامون زشتكارى مى‌گرديد و حال آنكه مى‌بينيد- زشتى آن را درمى‌يابيد، يا در ديد يكديگر اين زشتكارى مى‌كنيد-؟"},{"SurahNumber":27,"VerseNumber":55,"Text":"آيا شما به كامرانى به جاى زنان به مردان مى‌گراييد؟! بلكه شما گروهى نادانيد"}]}