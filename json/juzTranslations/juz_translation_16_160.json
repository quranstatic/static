{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"گفت: «آیا نگفتمت که نمى‌توانى همپاى من صبر کنى؟»"},{"SurahNumber":18,"VerseNumber":76,"Text":"[موسى] گفت: «اگر از این پس چیزى از تو پرسیدم، دیگر با من همراه مباش، قطعاً از سوى من معذور خواهى بود.»"},{"SurahNumber":18,"VerseNumber":77,"Text":"پس آن دو به راه خود ادامه دادند تا به یک آبادى رسیدند. از اهل آنجا غذا خواستند. [ولی] آنان از پذیرایی آن دو خودداری کردند. پس آن دو در آنجا دیوارى را یافتند که در حال ریزش بود. [خضر،] دیوار را [تعمیر و] برپا کرد. [موسى با تعجّب] گفت: «[اینها که به ما غذا ندادند،] اگر مى‌خواستى، براى این کار مزد مى‌گرفتى!»"},{"SurahNumber":18,"VerseNumber":78,"Text":"[خضر] گفت: «این [بار، هنگام] جدایى میان من و توست. اکنون تو را از اسرار آنچه نتوانستى بر آن شکیبایى ورزى، آگاه خواهم کرد"},{"SurahNumber":18,"VerseNumber":79,"Text":"اما آن کشتى، از آنِ بینوایانى بود که در دریا کار مى‌کردند و در کمین آنان پادشاهى بود که به زور، هر کشتى [سالمى] را مى‌گرفت. من خواستم معیوبش کنم [تا به دست آن ستمگر نیفتد]"},{"SurahNumber":18,"VerseNumber":80,"Text":"و امّا آن نوجوان [که او را کشتم،] پدر و مادرش هر دو مؤمن بودند. ترسیدیم که او آن دو را به کفر و طغیان وادارد"},{"SurahNumber":18,"VerseNumber":81,"Text":"[از این رو] خواستیم که پروردگارشان به جاى او [فرزندى] پاک‌تر و بهتر و با محبّت‌تر به آن دو بدهد"},{"SurahNumber":18,"VerseNumber":82,"Text":"و امّا آن دیوار، از آنِ دو نوجوان یتیم در آن شهر بود، و زیر آن دیوار، گنجى براى آن دو بود و پدرشان مردى صالح بود. پس پروردگارت اراده کرد که آن دو به حدّ رشد خود برسند و گنج خویش را که رحمتى از سوى پروردگارت بود، بیرون آورندو من این کارها را خودسرانه نکردم. این بود تأویل و راز آنچه نتوانستى بر آن صبر و شکیبایى ورزى.»"},{"SurahNumber":18,"VerseNumber":83,"Text":"و از تو درباره ذوالقرنین مى‌پرسند. بگو: «به زودى بخشى از سرگذشت او را براى شما خواهم خواند.»"},{"SurahNumber":18,"VerseNumber":84,"Text":"ما در زمین به او قدرت دادیم و از هر چیزى [که نیاز بود،] وسیله‌اى به او عطا کردیم"},{"SurahNumber":18,"VerseNumber":85,"Text":"پس او راهى را [براى سفر به غرب‌] پی گرفت"},{"SurahNumber":18,"VerseNumber":86,"Text":"تا آن‌گاه که به غروب‌گاهِ خورشید رسید. [غروب‌] خورشید را چنان یافت که در چشمه‌اى تیره و گل‌آلود فرومى‌رود و نزد آن قومى را یافت [که فساد و ستم مى‌کردند]. گفتیم: «اى ذوالقرنین! یا [آنها را] عذاب مى‌کنى و یا میان آنان نیکى در پیش مى‌گیرى [و همه را مى‌بخشایى].»"},{"SurahNumber":18,"VerseNumber":87,"Text":"[ذوالقرنین] گفت: «امّا هرکس ستم کند، او را عذاب خواهیم کرد، سپس به سوى پروردگارش بازگردانده مى‌شود. او هم وى را به سختى عذاب مى‌کند"},{"SurahNumber":18,"VerseNumber":88,"Text":"و امّا هر کس ایمان آورد و کار شایسته کند، پس پاداشی بهتر براى اوست و کار را بر او آسان خواهیم گرفت.»"},{"SurahNumber":18,"VerseNumber":89,"Text":"سپس [ذوالقرنین در ادامه] راهی را پی­گرفت"},{"SurahNumber":18,"VerseNumber":90,"Text":"تا آنکه به محلّ طلوع خورشید رسید، آن را چنان یافت که بر قومى طلوع مى‌کند که در برابر [تابش] آن پوششى براى آنان قرار نداده بودیم"},{"SurahNumber":18,"VerseNumber":91,"Text":"[سرگذشت ذوالقرنین و ملت‌ها] این‌گونه [بود]، و یقیناً ما به آنچه نزد او بود، احاطه داشتیم. [و کارهایش زیر نظر ما بود]"},{"SurahNumber":18,"VerseNumber":92,"Text":"سپس [ذوالقرنین براى سفری دیگر] راهی را پی­گرفت"},{"SurahNumber":18,"VerseNumber":93,"Text":"تا آن‌گاه که به میان دو کوه رسید، پشت آن دو کوه، مردمى را یافت که گویا هیچ سخنى رانمى‌فهمیدند"},{"SurahNumber":18,"VerseNumber":94,"Text":"گفتند: «اى ذوالقرنین! [قوم] یأجوج و مَأجوج در این سرزمین فساد مى‌کنند. آیا اگر ما هزینه را بپردازیم، تو میان ما و آنها سدّى مى‌سازى [تا از شرّشان ایمِن شویم]؟»"},{"SurahNumber":18,"VerseNumber":95,"Text":"[ذوالقرنین] گفت: «آنچه پروردگارم در آن به من قدرت داده، [از کمک مالى شما] بهتر است. پس مرا با نیروی خود کمک کنید تا میان شما و آنان سدّى محکم بسازم"},{"SurahNumber":18,"VerseNumber":96,"Text":"براى من پاره‌هاى آهن بیاورید [و در شکاف این دو کوه بریزید.]» تا آن‌گاه که میان دو کوه هم سطح و برابر شد. آن‌گاه گفت: «[اینک آتش بیفروزید و در کوره‌ها] بدمید.» تا وقتى که آن‌ها را [مانند] آتشى [سرخ] گرداند. گفت: «[اکنون] مس گداخته بیاورید تا روى آهن‌ها[ی مذاب] بریزم.»"},{"SurahNumber":18,"VerseNumber":97,"Text":"[چنان سدی ساخته شد که قوم یأجوج و مأجوج] نتوانستند از آن بالا روند و نتوانستند در آن رخنه‌اى پدید آورند"},{"SurahNumber":18,"VerseNumber":98,"Text":"[ذوالقرنین] گفت: «این، رحمت بزرگى از پروردگار من است [و تا موعد مقرّر پابرجاست]، پس هرگاه وعده‌ى پروردگار من فرارسد، آن [سدّ] را در هم مى‌کوبد. و وعده‌ى پروردگارم حقّ است.»"},{"SurahNumber":18,"VerseNumber":99,"Text":"و در آن روز [پایان جهان]، مردم را رها مى‌کنیم تا بعضى در بعضى همچون موج درآمیزند، و [چون] در صور دمیده شود، همه را یکجا گرد خواهیم آورد"},{"SurahNumber":18,"VerseNumber":100,"Text":"و آن روز، دوزخ را چنان که باید، بر کافران عرضه خواهیم کرد"},{"SurahNumber":18,"VerseNumber":101,"Text":"آنان که چشمانشان از یاد من در پرده‌ى غفلت بود و [از شدّت تعصّب و لجاجت،] توان شنیدن [سخن حقّ را] نداشتند"},{"SurahNumber":18,"VerseNumber":102,"Text":"آیا آنان که کفر ورزیدند، پنداشتند که [اگر] بندگان مرا به جاى من به سرپرستى بگیرند، [آنها را سود مى‌بخشد؟ هرگز!] قطعاً ما جهنّم را براى پذیرایى از کافران آماده کرده‌ایم"},{"SurahNumber":18,"VerseNumber":103,"Text":"بگو: «آیا شما را از زیانکارترینِ مردم آگاه کنیم؟"},{"SurahNumber":18,"VerseNumber":104,"Text":"آنان که در زندگى دنیا تلاششان [به هدر رفته، و] گم و نابود مى‌شود، در حالى که مى‌پندارند کار شایسته و نیک انجام مى‌دهند.»"},{"SurahNumber":18,"VerseNumber":105,"Text":"آنان، کسانى هستند که به آیات پروردگارشان و دیدار او [در قیامت] کفر ورزیدند، پس کارهایشان تباه و نابود شد. ما براى آنان در قیامت، میزانى برپا نخواهیم کرد، [چون کارشان ارزشى ندارد تا نیاز به میزان باشد]"},{"SurahNumber":18,"VerseNumber":106,"Text":"این است که کیفر آنان دوزخ است، به خاطر کفرى که ورزیدند و آیات من و فرستادگانم را به مسخره گرفتند"},{"SurahNumber":18,"VerseNumber":107,"Text":"یقیناً آنان که ایمان آوردند و کارهاى شایسته کردند، بهشت برین منزلگاه پذیرایى آنهاست"},{"SurahNumber":18,"VerseNumber":108,"Text":"همواره در آن جاوِدانه‌اند و درخواست دگرگونى و جابه‌جایى نمى‌کنند"},{"SurahNumber":18,"VerseNumber":109,"Text":"بگو: «اگر دریا براى [نوشتن] کلمات پروردگارم مرکب شود، پیش از آنکه کلمات پروردگارم پایان پذیرد، [آب] دریا تمام مى‌شود، هر چند دریایى همانند آن را به کمک آوریم.»"},{"SurahNumber":18,"VerseNumber":110,"Text":"بگو: «بی‌گمان من بشرى همچون شمایم، [جز اینکه] به من وحى مى‌شود که خداى شما خداى یگانه است. پس هر که به دیدار پروردگارش امید و ایمان دارد، کارى شایسته کند و هیچ‌کس را در عبادت پروردگارش شریک نسازد.»"},{"SurahNumber":19,"VerseNumber":1,"Text":"كاف، ها، یا، عین، صاد"},{"SurahNumber":19,"VerseNumber":2,"Text":"[این آیات،] یادى است از لطف پروردگارت به بنده‌اش زكریا"},{"SurahNumber":19,"VerseNumber":3,"Text":"هنگامی كه پروردگارش را با ندایى پنهان خواند"},{"SurahNumber":19,"VerseNumber":4,"Text":"[زكریا] گفت: «پروردگارا! به راستی استخوانم سست، و [موى] سرم از پیرى، سپید شده است. و پروردگارا! من هرگز در دعا به پیشگاهت [از اجابت] محروم نبوده‌ام"},{"SurahNumber":19,"VerseNumber":5,"Text":"و من براى پس از [مرگ] خود، از بستگانم بیمناكم. و همسرم [از آغاز زندگى‌] نازا بوده است، پس از جانب خود جانشینى به من عطا فرما"},{"SurahNumber":19,"VerseNumber":6,"Text":"[جانشینى] كه وارث من و دودمان یعقوب باشد. و پروردگارا! او را پسندیده قرار ده!»"},{"SurahNumber":19,"VerseNumber":7,"Text":"[خداوند فرمود:] «اى زكریا! ما تو را به پسرى نوید مى‌دهیم كه نامش یحیى است. پیش از این همنامى براى او قرار نداده‌ایم.»"},{"SurahNumber":19,"VerseNumber":8,"Text":"[زكریا] گفت: «پروردگارا! چگونه براى من پسرى خواهد بود در حالى كه همسرم نازا بوده است و خود نیز از پیرى به فرتوتى رسیده‌ام؟!»"},{"SurahNumber":19,"VerseNumber":9,"Text":"[فرشته وحى] گفت: «چنین است [كه گفتى، ولى‌] پروردگارت فرمود: این [كار] بر من آسان است، و من تو را پیش از این آفریدم، در حالى كه چیزى نبودى.»"},{"SurahNumber":19,"VerseNumber":10,"Text":"[زكریا] گفت: «پروردگارا! براى من نشانه‌اى قرار ده [تا علم من به یقین تبدیل شود.]» [خداوند] فرمود: «نشانه تو آن است كه تا سه شبانه‌روز [زبان تو، از كار مى‌افتد و] با مردم سخن نخواهى گفت، [با اینكه تندرستى.]»"},{"SurahNumber":19,"VerseNumber":11,"Text":"آن‌گاه [زكریا] از محراب عبادت به سوى مردمش بیرون شد، پس به آنان اشاره كرد كه: بامدادان و شامگاهان خدا را تسبیح گویید.»"},{"SurahNumber":19,"VerseNumber":12,"Text":"[پس یحیى را به وى عطا كردیم و به او گفتیم:] «اى یحیى! كتاب [خدا] را با قدرت بگیر و در كودكى به او حكمت [و نبوّت] دادیم"},{"SurahNumber":19,"VerseNumber":13,"Text":"و نیز از جانب خود، مهربانى و پاكى به او دادیم و او تقواپیشه بود"},{"SurahNumber":19,"VerseNumber":14,"Text":"و نسبت به پدر و مادرش نیكوكار بود و هرگز [نسبت به مردم، زورگو،] سركش و نافرمان نبود"},{"SurahNumber":19,"VerseNumber":15,"Text":"و سلامی [شایسته] بر او باد، روزی که زاده شد و روزی که می‌میرد و روزی که زنده برانگیخته می‌شود"},{"SurahNumber":19,"VerseNumber":16,"Text":"و در این كتاب، مریم را یاد كن، هنگامى كه از خاندانش جدا شد و در مكانى شرقى قرار گرفت"},{"SurahNumber":19,"VerseNumber":17,"Text":"آن‌گاه دور از دیگران، براى خود پرده‌اى قرار داد. پس ما روح [الامین] خود، [جبرئیل] را به سوى او فرستادیم که به شكل انسانى خوش­اندام بر او نمایان شد"},{"SurahNumber":19,"VerseNumber":18,"Text":"[مریم به او] گفت: «من از تو به [خداى] رحمان پناه مى‌برم، اگر پرهیزكارى [از من دور شو]!»"},{"SurahNumber":19,"VerseNumber":19,"Text":"[فرشته]گفت: «همانا من فرستاده‌ى پروردگار توام، [و آمده‌ام] تا پسرى پاكیزه به تو ببخشم.»"},{"SurahNumber":19,"VerseNumber":20,"Text":"[مریم] گفت: «چگونه ممكن است براى من فرزندى باشد؟ در حالى كه دست هیچ بشرى به من نرسیده است، و بدكاره هم نبوده‌ام؟»"},{"SurahNumber":19,"VerseNumber":21,"Text":"[فرشته‌] گفت: چنین است! [ولى‌] پروردگارت فرمود: این كار بر من آسان است و براى این [است‌] که او را براى مردم نشانه‌اى [از قدرت خود] و رحمتى از جانب خویش قرار دهیم، و این كارى است شدنى و قطعى.»"},{"SurahNumber":19,"VerseNumber":22,"Text":"پس مریم [به عیسى] باردار شد و با وى در مكانى دور خلوت گزید"},{"SurahNumber":19,"VerseNumber":23,"Text":"آن‌گاه دردِ زایمان او را به سوى تنه‌ى درخت خرمایى كشاند. [مریم از شدّت ناراحتى و بیم رسوایی] گفت: «اى كاش پیش از این مرده بودم، و فراموش شده بودم.»"},{"SurahNumber":19,"VerseNumber":24,"Text":"پس، از فرودست او را صدا زد كه: « [اى مریم!] غم مخور! همانا پروردگارت زیر [پاى] تو چشمه‌ى آبى روان ساخت"},{"SurahNumber":19,"VerseNumber":25,"Text":"و شاخه‌ی این نخل را به سوى خود تكان بده، [تا] رطب تازه بر تو فرو ریزد"},{"SurahNumber":19,"VerseNumber":26,"Text":"پس [از آن رطب] بخور و [از آب نهر] بنوش و چشمت را [به داشتن فرزند] روشن بدار. پس اگر کسى از آدمیان را دیدى، [که درباره‌ی نوزاد مى‌پرسند، با اشاره] بگو: «من براى [خداوند] رحمان، روزه‌ى سکوت نذر کرده‌ام، بنابراین امروز با هیچ انسانى سخن نخواهم گفت.»"},{"SurahNumber":19,"VerseNumber":27,"Text":"پس مریم در حالى که نوزادش را در آغوش گرفته بود، او را نزد قوم خود آورد. گفتند: «اى مریم! به راستى کار بسیار ناپسندى مرتکب شده‌اى"},{"SurahNumber":19,"VerseNumber":28,"Text":"اى خواهر هارون! پدرت مرد بدى نبود، و مادرت [نیز] بدکاره نبود.»"},{"SurahNumber":19,"VerseNumber":29,"Text":"پس مریم به نوزادش اشاره کرد [که از او بپرسید]. گفتند: «چگونه با کسى که در گهواره [و] کودک است سخن بگوییم؟»"},{"SurahNumber":19,"VerseNumber":30,"Text":"[عیسى به سخن آمد و] گفت: «منم بنده‌ى خدا! او به من کتاب داده و مرا پیامبر کرده است"},{"SurahNumber":19,"VerseNumber":31,"Text":"و هرجا که باشم، خداوند مرا مایه‌ى برکت قرار داده، و تا زنده‌ام مرا به نماز و زکات سفارش کرده است"},{"SurahNumber":19,"VerseNumber":32,"Text":"و مرا نسبت به مادرم نیکوکار قرار داده، و [نسبت به مردم،] ستمگر و سنگدل قرار نداده است"},{"SurahNumber":19,"VerseNumber":33,"Text":"و درود بر من، روزى که زاده شدم، و روزى که مى‌میرم، و روزى که زنده برانگیخته مى‌شوم.»"},{"SurahNumber":19,"VerseNumber":34,"Text":"این است [ماجرای] عیسى، پسر مریم؛ [همان] گفتار درستى که [یهود و نصارا‌] در آن شک مى‌کنند"},{"SurahNumber":19,"VerseNumber":35,"Text":"شایسته نیست که خداوند فرزندى برگزیند، او منزّه است، هرگاه انجام کارى را اراده کند، همین­قدر که بگوید: موجود باش، بى‌درنگ موجود مى‌شود"},{"SurahNumber":19,"VerseNumber":36,"Text":"و [عیسى گفت:] «در حقیقت خدا پروردگار من و پروردگار شماست، پس او را بپرستید که راه مستقیم، همین [بندگى او] است.»"},{"SurahNumber":19,"VerseNumber":37,"Text":"پس گروه‌هایى از میان پیروانش [درباره وى] به اختلاف پرداختند، [برخى او را خدا دانستند، و برخى فرزند خدا،] پس واى بر کافران از حضور در روز بزرگ [قیامت]"},{"SurahNumber":19,"VerseNumber":38,"Text":"چه خوب شنوا و بینایند روزى که به سوى ما مى‌آیند، ولى ستمگران امروز در گمراهىِ آشکارند"},{"SurahNumber":19,"VerseNumber":39,"Text":"و آنان را از روز ندامت و حسرت، [روز رستاخیز‌] بترسان، آن هنگام که کار تمام شود [و همه چیز پایان یابد؛ ولی اکنون] آنان در غفلتند و ایمان نمى‌آورند"},{"SurahNumber":19,"VerseNumber":40,"Text":"تنها ماییم که زمین و اهلش را به ارث مى‌بریم و [همه] به سوى ما بازگردانده مى‌شوند"},{"SurahNumber":19,"VerseNumber":41,"Text":"و در این کتاب، ابراهیم را یاد کن، که او پیامبرى راستگو و راست‌کردار بود"},{"SurahNumber":19,"VerseNumber":42,"Text":"آن‌گاه که به [عموى مشرکش آزر که به جای] پدرش [سرپرستی او را به عهده داشت]، گفت: «اى پدر! چرا چیزى را مى‌پرستى که نمى‌شنود و نمى‌بیند و تو را از هیچ چیز بى‌نیاز نمى‌کند؟"},{"SurahNumber":19,"VerseNumber":43,"Text":"اى پدر! به راستی دانشى [از جانب حقّ] براى من آمده که براى تو نیامده است؛ بنابراین، از من پیروى کن تا تو را به راه راست هدایت کنم"},{"SurahNumber":19,"VerseNumber":44,"Text":"اى پدر! شیطان را [با اطاعت از او] پرستش مکن، که شیطان [خداى] رحمان را نافرمان است"},{"SurahNumber":19,"VerseNumber":45,"Text":"اى پدر! من مى‌ترسم که از جانب [خداى] رحمان عذابى به تو رسد، و تو براى شیطان دوست و یاور باشى.»"},{"SurahNumber":19,"VerseNumber":46,"Text":"گفت: «اى ابراهیم! آیا از خدایان من بیزارى؟ اگر [از این روش] دست برندارى، قطعاً تو را سنگسار خواهم کرد و [اکنون] براى مدّتى طولانى از من دور شو!»"},{"SurahNumber":19,"VerseNumber":47,"Text":"[ابراهیم] گفت: «بدرود! به زودى از پروردگارم براى تو آمرزش مى‌خواهم، زیرا او همواره نسبت به من بسیار مهربان بوده است"},{"SurahNumber":19,"VerseNumber":48,"Text":"و من از شما و آنچه غیر خدا مى‌خوانید، کناره مى‌گیرم و پروردگارم را مى‌خوانم. امیدوارم که در خواندن پروردگارم محروم [و بى‌پاسخ] نمانم.»"},{"SurahNumber":19,"VerseNumber":49,"Text":"چون ابراهیم از مشرکان و از آنچه به جاى خدا مى‌پرستیدند، کناره گرفت، ما اسحاق و [فرزندش] یعقوب را به او بخشیدیم و همه را پیامبر قرار دادیم"},{"SurahNumber":19,"VerseNumber":50,"Text":"و از رحمت خویش به آنها عطا کردیم و براى آنان [در میان مردم] نام نیکو و آوازه‌ی بلند قرار دادیم"},{"SurahNumber":19,"VerseNumber":51,"Text":"و در این کتاب، از موسى یاد کن، زیرا که او بنده‌ى [برگزیده و] خالص‌شده [خدا] و فرستاده‌اى پیامبر بود"},{"SurahNumber":19,"VerseNumber":52,"Text":"و او را از جانبِ راستِ [کوهِ] طور ندا دادیم و رازگویان [به خود] نزدیکش ساختیم"},{"SurahNumber":19,"VerseNumber":53,"Text":"و از رحمت خویش، برادرش هارون را که پیامبر بود، به او بخشیدیم. [تا وزیرش باشد]"},{"SurahNumber":19,"VerseNumber":54,"Text":"و در این کتاب از اسماعیل یاد کن که او همواره در وعده‌هایش صادق، و فرستاده‌اى پیامبر بود"},{"SurahNumber":19,"VerseNumber":55,"Text":"و همواره خاندان خود را به نماز و زکات فرمان مى‌داد، و پیوسته نزد پروردگارش پسندیده بود"},{"SurahNumber":19,"VerseNumber":56,"Text":"و در این کتاب، از اِدریس یاد کن، به راستی او پیامبرى بسیار راستگو بود"},{"SurahNumber":19,"VerseNumber":57,"Text":"و ما او را به مقام والایى بالا بردیم"},{"SurahNumber":19,"VerseNumber":58,"Text":"آنان پیامبرانى بودند که خداوند بر آنها نعمت [ویژه] ارزانى داشت؛ [پیامبرانى] از نسل آدم و از [فرزندان] کسانى که با نوح [در کشتى] سوارشان کردیم، و از نسل ابراهیم و یعقوب، و از کسانى که هدایت نمودیم و برگزیدیم. هرگاه آیات [خداى] رحمان بر آنان خوانده مى‌شد، سجده‌کنان و گریان به خاک مى‌افتادند"},{"SurahNumber":19,"VerseNumber":59,"Text":"آن‌گاه پس از آنان، جانشینان بد و ناشایستى آمدند که نماز را تباه کردند و هوس‌ها را پى گرفتند. پس به زودى [کیفر] گمراهى خود را خواهند دید"},{"SurahNumber":19,"VerseNumber":60,"Text":"مگر کسانی که توبه کنند و ایمان آورند و کار شایسته کنند، که آنها داخل بهشت مى‌شوند و کمترین ستمی به آنان نخواهد شد"},{"SurahNumber":19,"VerseNumber":61,"Text":"بهشت‌هاى جاویدى که [خداى] رحمان از غیب به بندگانش وعده داده است. حتماً وعده‌ی او شدنى است"},{"SurahNumber":19,"VerseNumber":62,"Text":"در آنجا سخن بیهوده‌اى نمى‌شنوند، بلکه آنچه مى‌شنوند فقط سلام و درود است و در آنجا هر بامداد و شامگاه، روزى آنان برایشان [آماده‌] است"},{"SurahNumber":19,"VerseNumber":63,"Text":"این، همان بهشتى است که به هریک از بندگان پرهیزکار خود به میراث می‌دهیم"},{"SurahNumber":19,"VerseNumber":64,"Text":"[پس از مدّتی تأخیر در نزول وحى، جبرئیل بر پیامبر نازل شد و گفت:] «ما [فرشتگان] جز به فرمان پروردگارت فرود نمى‌آییم؛ آینده و گذشته‌ی ما و آنچه میان آنهاست، از آنِ اوست و پروردگار تو فراموشکار نیست"},{"SurahNumber":19,"VerseNumber":65,"Text":"پروردگار آسمان‌ها و زمین، و آنچه میان آن دو قرار دارد؛ تنها او را بپرست و براى عبادتش شکیبا باش، آیا براى او همتا و هم‌نامى مى‌شناسى؟»"},{"SurahNumber":19,"VerseNumber":66,"Text":"و انسان مى‌گوید: «آیا آن‌گاه که مردم، دوباره زنده [از خاک‌] بیرونم مى‌آورند؟»"},{"SurahNumber":19,"VerseNumber":67,"Text":"آیا انسان به یاد نمى‌آورد که ما او را پیش از این آفریده‌ایم، در حالى که هیچ چیز نبود؟"},{"SurahNumber":19,"VerseNumber":68,"Text":"پس به پروردگارت سوگند که ما همه‌ی آنها را [که منکر معاد شده‌اند،] با شیطان‌ها گرد مى‌آوریم، سپس در حالى که به زانو درآمده‌اند، گرداگرد دوزخ حاضر خواهیم کرد"},{"SurahNumber":19,"VerseNumber":69,"Text":"سپس از هر گروهى، کسانى را که بر [خداى] رحمان سرکش‌تر بودند، جدا خواهیم کرد"},{"SurahNumber":19,"VerseNumber":70,"Text":"آن‌گاه ما بهتر مى‌دانیم چه کسانى براى سوختن در دوزخ سزاوارترند"},{"SurahNumber":19,"VerseNumber":71,"Text":"و همه‌ی شما وارد دوزخ مى‌شوید. [این امر] از جانب پروردگارت حکمى است قطعی"},{"SurahNumber":19,"VerseNumber":72,"Text":"سپس پرهیزکاران را نجات مى‌دهیم و ستمکاران را [که از ضعف و ذلّت] به زانو درآمده [اند]، در آن رها مى‌کنیم"},{"SurahNumber":19,"VerseNumber":73,"Text":"و هرگاه آیات روشن ما بر آنان خوانده شود، کسانى که کفر ورزیده‌اند به آنان که ایمان آورده‌اند، مى‌گویند: «کدام یک از ما دو گروه، جایگاهش بهتر و محفلش آراسته‌تر است؟!»"},{"SurahNumber":19,"VerseNumber":74,"Text":"و چه بسیار ملت‌ها را پیش از آنان [به سبب طغیانشان‌] نابود کردیم که مال و ثروتشان بهتر بود و ظاهرى آراسته‌تر داشتند"},{"SurahNumber":19,"VerseNumber":75,"Text":"بگو: «هرکه در گمراهى است، [خداوند] رحمان او را تا مدّتى یارى و مهلت می‌دهد، تا وقتى که آنچه را وعده داده مى‌شوند، ببینند، یا عذاب [این دنیا] یا [عذاب] قیامت را. پس [در آن روز] خواهند دانست چه کسى جایگاهش بدتر و لشکرش ناتوان‌تر است.»"},{"SurahNumber":19,"VerseNumber":76,"Text":"کسانى که هدایت یافته‌اند، خداوند بر هدایتشان مى‌افزاید و ثوابِ نیکى‌هاى ماندگار، نزد پروردگارت بهتر و خوش‌فرجام‌تر است"},{"SurahNumber":19,"VerseNumber":77,"Text":"پس آیا دیدى کسى را که به آیات ما کفر ورزید و گفت: «قطعاً به من مال و فرزند [بسیار] داده خواهد شد!»"},{"SurahNumber":19,"VerseNumber":78,"Text":"آیا او از غیب آگاه است؟ یا از [خداى] رحمان تعهّدى گرفته است؟"},{"SurahNumber":19,"VerseNumber":79,"Text":"هرگز [چنین نیست،] به زودى هر چه مى‌گوید، [در پرونده‌ی عملش‌] مى‌نویسیم و براى همیشه عذابش مى‌کنیم"},{"SurahNumber":19,"VerseNumber":80,"Text":"و هر چه را [از مال و فرزند] که مى‌گوید، ما وارث خواهیم شد و او بى‌کس و تنها نزد ما خواهد آمد"},{"SurahNumber":19,"VerseNumber":81,"Text":"و به جاى خداى یگانه خدایانى [دروغین] برگزیدند تا براى ایشان مایه‌ی عزّت و توانمندی باشد"},{"SurahNumber":19,"VerseNumber":82,"Text":"هرگز [به این آرزو نمى‌رسند؛ بلکه] به زودى [معبودها] پرستش آنان را انکار می‌کنند و در برابر آنان به دشمنی برمى‌خیزند"},{"SurahNumber":19,"VerseNumber":83,"Text":"آیا ندیدى که ما شیطان‌ها را به سوى کافران فرستادیم تا آنان را شدیداً تحریک کنند؟"},{"SurahNumber":19,"VerseNumber":84,"Text":"پس بر [عذاب] آنان شتاب مکن. ما حساب آنها را شماره می‌کنیم [تا موعدشان فرارسد و به کیفر آنچه مرتکب مى‌شدند، برسند]"},{"SurahNumber":19,"VerseNumber":85,"Text":"روزى که ما پرهیزکاران را دسته‌جمعى به سوى [ضیافت خداى] رحمان گردآوریم"},{"SurahNumber":19,"VerseNumber":86,"Text":"و مجرمان را تشنه به سوى دوزخ مى‌رانیم"},{"SurahNumber":19,"VerseNumber":87,"Text":"[در آن روز،] اختیار شفاعت ندارند مگر کسانى که از نزد [خداى‌] رحمان، پیمانى [بر اذن شفاعت‌] گرفته باشند"},{"SurahNumber":19,"VerseNumber":88,"Text":"و [کافران] گفتند: «[خداى] رحمان [براى خود] فرزندى انتخاب کرده است!»"},{"SurahNumber":19,"VerseNumber":89,"Text":"راستى، چیز زشت و زننده‌ای [بر زبان‌] آوردید"},{"SurahNumber":19,"VerseNumber":90,"Text":"نزدیک است از این سخن، آسمان‌ها متلاشى، و زمین شکافته شود و کوه‌ها به شدّت فروریزد"},{"SurahNumber":19,"VerseNumber":91,"Text":"زیرا براى [خداى] رحمان، فرزندى قائل شدند"},{"SurahNumber":19,"VerseNumber":92,"Text":"در حالى که براى [خداى] رحمان، سزاوار نیست که فرزندی برگزیند"},{"SurahNumber":19,"VerseNumber":93,"Text":"تمام موجودات آسمان‌ها و زمین، بنده‌وار نزد [خداوندِ] رحمان مى‌آیند"},{"SurahNumber":19,"VerseNumber":94,"Text":"قطعاً آنان را برشمرده و حساب آنها را درست نگه داشته است"},{"SurahNumber":19,"VerseNumber":95,"Text":"و همگى روز قیامت تنها [و تهى‌دست] نزد او خواهند آمد"},{"SurahNumber":19,"VerseNumber":96,"Text":"بی‌گمان کسانى که ایمان آورده و کارهاى شایسته انجام داده‌اند، به زودى [خداى] رحمان براى آنان [در دل‌ها] محبّتى قرار مى‌دهد"},{"SurahNumber":19,"VerseNumber":97,"Text":"پس قرآن را بر زبان تو آسان ساختیم تا پرهیزکاران را به وسیله‌ى آن مژده دهى و مردم ستیزه‌جو را بدان بترسانى"},{"SurahNumber":19,"VerseNumber":98,"Text":"و چه بسیار ملّت‌ها را پیش از آنان [به سبب طغیانشان‌] نابود کردیم. آیا کسى از آنها را مى‌یابى؟ یا کمترین صدایى از ایشان مى‌شنوى؟"},{"SurahNumber":20,"VerseNumber":1,"Text":"طاها"},{"SurahNumber":20,"VerseNumber":2,"Text":"ما قرآن را بر تو نازل نکردیم که به زحمت و مشقّت بیفتى"},{"SurahNumber":20,"VerseNumber":3,"Text":"[بلکه آن را نازل کردیم‌] تا براى کسى که [از خدا] مى‌ترسد، مایه‌ى تذکر و یادآورى باشد"},{"SurahNumber":20,"VerseNumber":4,"Text":"[این قرآن‌] از سوی کسى نازل شده که زمین و آسمان‌هاى بلند را آفریده است"},{"SurahNumber":20,"VerseNumber":5,"Text":"[خداوند] رحمان بر عرش (تخت فرمانروایى هستى) چیره است"},{"SurahNumber":20,"VerseNumber":6,"Text":"آنچه در آسمان‌ها و آنچه در زمین، و آنچه در میان آنها و آنچه در زیر زمین است، براى اوست"},{"SurahNumber":20,"VerseNumber":7,"Text":"و اگر سخنت را آشکار بگویى [یا پنهان کنى]، او اسرار [شما] و پنهان‌تر [از آن] را مى‌داند"},{"SurahNumber":20,"VerseNumber":8,"Text":"خدایى که معبودى جز او نیست. نیکوترینِ نام‌ها مخصوص اوست"},{"SurahNumber":20,"VerseNumber":9,"Text":"و آیا خبر موسى به تو رسیده است؟"},{"SurahNumber":20,"VerseNumber":10,"Text":"آن­گاه که [در سفر از مَدین به مصر،] آتشى را دید، پس به خانواده‌ى خود گفت: «قدرى درنگ کنید، من آتشى دیدم، شاید شعله‌اى از آن را براى شما بیاورم، یا نزد آتش راهنمایى بیابم.»"},{"SurahNumber":20,"VerseNumber":11,"Text":"پس همین که نزد آتش آمد، ندا داده شد: «اى موسى"},{"SurahNumber":20,"VerseNumber":12,"Text":"من پروردگار توام! پس کفش‌های خود را از پای بیرون آر! به درستى که تو در سرزمین مقدّس طُوى هستى"},{"SurahNumber":20,"VerseNumber":13,"Text":"و من تو را [به پیامبرى] برگزیده‌ام، پس به آنچه وحى مى‌شود، گوش ­فراده"},{"SurahNumber":20,"VerseNumber":14,"Text":"همانا منم اللّه، جز من خدایى نیست، پس مرا بندگى کن و نماز را به پای دار تا به یاد من باشى"},{"SurahNumber":20,"VerseNumber":15,"Text":"همانا قیامت خواهد آمد، [ولى] من مى‌خواهم [زمان] آن را پنهان دارم، تا هر کس برابر سعى و تلاش خود، جزا داده شود"},{"SurahNumber":20,"VerseNumber":16,"Text":"پس مبادا کسى که به قیامت ایمان ندارد و پیرو هواى نفس خویش است، تو را از توجّه به قیامت بازدارد که نابود مى‌شوى"},{"SurahNumber":20,"VerseNumber":17,"Text":"و اى موسى! آنچه به دست راست تو، چیست؟»"},{"SurahNumber":20,"VerseNumber":18,"Text":"گفت: «این، عصاى من است که بر آن تکیه مى‌دهم، و با آن براى گوسفندانم برگ مى‌ریزم، و کارهاى دیگرى هم براى من از آن برمى‌آید.»"},{"SurahNumber":20,"VerseNumber":19,"Text":"[خداوند] فرمود: «اى موسى! عصا را بیفکن!»"},{"SurahNumber":20,"VerseNumber":20,"Text":"پس آن را افکند، ناگهان مارى شد که مى‌شتافت"},{"SurahNumber":20,"VerseNumber":21,"Text":"[خداوند] فرمود: «آن را بگیر و نترس، ما به زودى آن را به حال نخستینش برمى‌گردانیم"},{"SurahNumber":20,"VerseNumber":22,"Text":"و دستت را در گریبانت فرو ببر تا بدون هیچ عیبى، سپید و درخشان بیرون آید، [که این نیز‌] معجزه‌اى دیگر است"},{"SurahNumber":20,"VerseNumber":23,"Text":"تا برخی از نشانه‌هاى بزرگ خویش را به تو نشان دهیم"},{"SurahNumber":20,"VerseNumber":24,"Text":"[اى موسى! اکنون] به سوى فرعون برو، که او سرکشى کرده است"},{"SurahNumber":20,"VerseNumber":25,"Text":"[موسى] گفت: «پروردگارا! سینه‌ام را گشاده گردان [و بر صبر و حوصله‌ام بیافزا]"},{"SurahNumber":20,"VerseNumber":26,"Text":"و کارم را برایم آسان فرما"},{"SurahNumber":20,"VerseNumber":27,"Text":"و گرهى را [که مانع روان سخن گفتن من است،‌] از زبانم باز کن"},{"SurahNumber":20,"VerseNumber":28,"Text":"تا سخنان مرا [خوب] بفهمند"},{"SurahNumber":20,"VerseNumber":29,"Text":"و از خاندانم دستیارى برایم قرار بده،"},{"SurahNumber":20,"VerseNumber":30,"Text":"برادرم هارون را"},{"SurahNumber":20,"VerseNumber":31,"Text":"با او پشتوانه‌ام را محکم ساز"},{"SurahNumber":20,"VerseNumber":32,"Text":"و او را در کارم شریک گردان"},{"SurahNumber":20,"VerseNumber":33,"Text":"تا ما تو را بسیار به پاکى بستاییم"},{"SurahNumber":20,"VerseNumber":34,"Text":"و تو را بسیار یاد کنیم"},{"SurahNumber":20,"VerseNumber":35,"Text":"[پروردگارا!] همانا تو همواره به کار و حال ما آگاه و بینایى!»"},{"SurahNumber":20,"VerseNumber":36,"Text":"[خداوند] فرمود: «اى موسى! آنچه را درخواست کردى، به تو داده شد"},{"SurahNumber":20,"VerseNumber":37,"Text":"و ما بار دیگر بر تو منّت گذاشتیم [و تو را مشمول نعمت‌هاى خویش ساختیم]"},{"SurahNumber":20,"VerseNumber":38,"Text":"آن‌گاه که به مادرت آنچه را باید الهام کرد، وحى کردیم"},{"SurahNumber":20,"VerseNumber":39,"Text":"که کودک خود را در صندوقى بگذار و آن را به دریا بینداز، تا دریا آن را به ساحل افکند و دشمن من و دشمن او آن را برگیرد و من محبّتى از جانب خویش بر تو افکندم [تا تو را دوست بدارند] و تا زیر نظر من ساخته شوى [و پرورش یابى]"},{"SurahNumber":20,"VerseNumber":40,"Text":"آن‌گاه که خواهرت [نزد آنان] مى‌رفت تا بگوید: «آیا مى‌خواهید کسى را به شما نشان دهم که او را سرپرستى کند؟» [و آنان پذیرفتند.] پس [این‌گونه] ما تو را به سوى مادرت بازگرداندیم تا چشم او روشن شود و اندوهگین نگردد و تو شخصى [از فرعونیان] را به قتل رساندى، پس تو را از غم نجات دادیم و تو را در آزمون‌هاى مختلف آزمودیم. پس چند سالى را در میان مردم مَدین درنگ کردى، [اینک] در زمان مقدّر [براى پذیرش رسالت به اینجا] آمدى"},{"SurahNumber":20,"VerseNumber":41,"Text":"[اى موسى!] من تو را براى خودم ساختم [و پروردم]"},{"SurahNumber":20,"VerseNumber":42,"Text":"[اکنون] تو و برادرت [هارون] با [معجزات و] نشانه‌هایى که من به شما داده‌ام، بروید و درباره ذکر من [که ابلاغ وحی است،] من سستى نکنید"},{"SurahNumber":20,"VerseNumber":43,"Text":"به سوى فرعون بروید که او سرکشى کرده است"},{"SurahNumber":20,"VerseNumber":44,"Text":"پس به نرمى با او سخن بگویید، شاید پند پذیرد، یا [از خدا] بهراسد"},{"SurahNumber":20,"VerseNumber":45,"Text":"[موسى و هارون] گفتند: «پروردگارا! مى‌ترسیم که بر ما پیشى گیرد [و ما را بیازارد]، یا [نپذیرد و] بر سرکشى خود بیافزاید.»"},{"SurahNumber":20,"VerseNumber":46,"Text":"[خداوند] فرمود: نترسید! من با شما هستم [و همه چیز را] مى‌شنوم و مى‌بینم"},{"SurahNumber":20,"VerseNumber":47,"Text":"پس به سراغ او بروید و بگویید: ما دو فرستاده‌ى پروردگار توایم، بنى‌اسرائیل را به همراه ما بفرست [و بیش از این] آنها را آزار مده! البتّه ما با معجزه‌اى از جانب پروردگارت به سوى تو آمده‌ایم، و درود بر کسى که هدایت را پیروى کند"},{"SurahNumber":20,"VerseNumber":48,"Text":"به ما وحى گردیده که عذاب بر کسى است که [آیات الهى را] تکذیب کند و سرپیچى نماید.»"},{"SurahNumber":20,"VerseNumber":49,"Text":"[فرعون] گفت: «اى موسى! پروردگار شما دو نفر کیست؟!»"},{"SurahNumber":20,"VerseNumber":50,"Text":"[موسى] گفت: «پروردگار ما کسى است که هر چیزى را، آفرینشی که درخور اوست، عطا کرد و آن‌گاه [آن را به راه کمال] هدایت فرمود.»"},{"SurahNumber":20,"VerseNumber":51,"Text":"[فرعون] گفت: «پس حال مردمان دوره‌هاى نخستین چه مى‌شود [که به اینها ایمان نداشتند]؟!»"},{"SurahNumber":20,"VerseNumber":52,"Text":"[موسى] گفت: «علم آن در کتابى نزد پروردگار من است. پروردگارم نه اشتباه مى‌کند، و نه از یاد مى‌برد.»"},{"SurahNumber":20,"VerseNumber":53,"Text":"خدایى که زمین را براى شما بستر آسایش قرار داد، و راه‌هایى را در آن براى شما پدید آورد و از آسمان آبى فرستاد. پس با آن، انواعى از گیاهان گوناگون را [از خاک] بیرون آوردیم"},{"SurahNumber":20,"VerseNumber":54,"Text":"[هم خودتان از آن] بخورید، و [هم] چهارپایانتان را [در آن] بچرانید. البتّه در این [امور] نشانه‌هایى براى خردمندان است"},{"SurahNumber":20,"VerseNumber":55,"Text":"ما شما را از آن [زمین] آفریدیم، و در آن بازمى‌گردانیم و بار دیگر شما را از همان برمى‌آوریم"},{"SurahNumber":20,"VerseNumber":56,"Text":"و بى‌گمان ما تمام آیات و معجزات خویش را به فرعون نشان دادیم، ولى او تکذیب و خودداری کرد"},{"SurahNumber":20,"VerseNumber":57,"Text":"[فرعون]گفت: «اى موسى! آیا تو آمده‌اى تا با جادوی خود، ما را از سرزمینمان بیرون کنى؟"},{"SurahNumber":20,"VerseNumber":58,"Text":"پس ما [هم] حتماً جادویى همانند آن را براى تو خواهیم آورد. پس [اکنون] میان ما و خود زمانى را قرار بده که هیچ کدام از آن تخلّف نکنیم، [آن هم در] سرزمینى هموار، و با فاصله‌اى که نسبت به همه یکسان باشد.»"},{"SurahNumber":20,"VerseNumber":59,"Text":"[موسى]گفت: «وعده‌گاه [ما و] شما، روز زینت، [روز عید،] و در وقت نیمروز، که همه‌ى مردم جمع شده باشند.»"},{"SurahNumber":20,"VerseNumber":60,"Text":"پس فرعون بازگشت و [تمام] مکر و حیله‌ى خود را فراهم آورد، سپس [در روز موعود] بازآمد"},{"SurahNumber":20,"VerseNumber":61,"Text":"موسى به آنان گفت: «واى بر شما! بر خدا دروغ نبندید، که شما را با عذابى [سخت] هلاک و ریشه‌کن خواهد کرد و آن کس که [به خدا] دروغ ببندد، بی‌تردید ناکام و زیانکار می‌گردد.»"},{"SurahNumber":20,"VerseNumber":62,"Text":"پس آنان در کارشان به کشمکش پرداختند و رازگویى [خود] را پنهان داشتند"},{"SurahNumber":20,"VerseNumber":63,"Text":"[فرعونیان] گفتند: «همانا این دو، (موسى و هارون) قطعاً جادوگرند و مى‌خواهند با سحرشان شما را از سرزمینتان بیرون کنند و آیین برتر شما را براندازند"},{"SurahNumber":20,"VerseNumber":64,"Text":"پس [اینک تمام] حیله و نیرنگ خود را گرد آورید، سپس در یک صف [و منظّم] بیایید. که بی‌تردید امروز پیروزى از آنِ کسى است که برترى یابد [و سحر او غالب شود].»"},{"SurahNumber":20,"VerseNumber":65,"Text":"[ساحران] گفتند: «اى موسى! آیا تو [عصاى خود را] مى‌افکنى، یا ما اوّل کسى باشیم که بیافکند؟!»"},{"SurahNumber":20,"VerseNumber":66,"Text":"[موسى] گفت: «بلکه شما بیفکنید.» پس از جادوى آنان چنان به نظرش آمد که ریسمان‌ها و چوبدست‌هایشان مى‌شتابد"},{"SurahNumber":20,"VerseNumber":67,"Text":"پس موسى در دل خود احساس ترسی کرد [که مبادا مردم فریب بخورند]"},{"SurahNumber":20,"VerseNumber":68,"Text":"ما گفتیم: نترس! که تو خود برترى"},{"SurahNumber":20,"VerseNumber":69,"Text":"و آنچه را در دست راستت دارى، بیفکن تا هر چه را آنان ساخته‌اند، در کام خود فروبرد. آنچه آنان ساخته‌اند، نیرنگ جادوگر است و جادوگر هر جا رود، [پیروز و] رستگار نگردد"},{"SurahNumber":20,"VerseNumber":70,"Text":"[چون موسی عصایش را افکند، دریافتند که کار موسی معجزه است، نه جادو، پس تمام] ساحران به سجده افتادند و گفتند: «ما به پروردگار هارون و موسى ایمان آوردیم.»"},{"SurahNumber":20,"VerseNumber":71,"Text":"[فرعون] گفت: «آیا پیش از آنکه به شما اجازه دهم، به او ایمان آوردید؟! بى‌گمان او سردسته‌ی شماست که به شما جادو آموخته است. پس دست‌ها و پاهاى شما را یکى از راست و یکى از چپ می‌برم و شما را بر شاخه‌هاى نخل به دار خواهم آویخت و به زودى خواهید دانست که شکنجه و مجازات کدام یک از ما سخت‌تر و پایدارتر است؟ [من یا خداى موسى‌؟]»"},{"SurahNumber":20,"VerseNumber":72,"Text":"[ساحران] گفتند: «ما هرگز تو را بر دلایل روشنى که برای ما آمده، و بر کسى که ما را آفریده، ترجیح نخواهیم داد. پس تو هر حکم و قضاوتى که مى‌خواهى بکن، تو فقط در این زندگانىِ دنیا حکم مى‌کنى"},{"SurahNumber":20,"VerseNumber":73,"Text":"ما به پروردگارمان ایمان آورده‌ایم تا خطاهاى ما، و آن جادویى که ما را به آن واداشتى، بر ما بیامرزد و خداوند بهتر و پاینده‌تر است.»"},{"SurahNumber":20,"VerseNumber":74,"Text":"چنین است که هرکس گناهکار و مجرم نزد پروردگار خود بیاید، دوزخ براى اوست، نه در آن مى‌میرد و نه [با خوشى] زندگى مى‌کند"},{"SurahNumber":20,"VerseNumber":75,"Text":"و کسانى که مؤمن نزد او بیایند، در حالى که کارهاى شایسته کرده‌اند، پس براى آنان درجات عالى و برتر است"},{"SurahNumber":20,"VerseNumber":76,"Text":"باغ‌هاى جاویدانى که درزیر [درختان] آنها نهرها جارى است، همیشه در آنجا خواهند بود و این پاداش کسى است که [خود را از کفر و گناه] پاکیزه گرداند"},{"SurahNumber":20,"VerseNumber":77,"Text":"و ما به موسى وحى کردیم که بندگان مرا شبانه [از مصر] کوچ بده و براى آنان راهى خشک در میان دریا بگشا، [چنان که] نه از تعقیب [فرعونیان] بترسى و نه [از غرق شدن،] بیمناک باشى"},{"SurahNumber":20,"VerseNumber":78,"Text":"پس فرعون با سپاهیانش آنان را دنبال کرد، اما [موجى] از دریا آنان را گرفت، و به طور کامل غرق کرد"},{"SurahNumber":20,"VerseNumber":79,"Text":"و فرعون قوم خود را به گمراهی برد و هیچ هدایت نکرد"},{"SurahNumber":20,"VerseNumber":80,"Text":"اى بنى‌اسرائیل! ما شما را از دشمنانتان نجات دادیم و با شما در سمت راست کوه طور، وعده گذاردیم، و بر شما [غذاهاى آماده‌اى چون] مَنّ و سَلوى نازل کردیم"},{"SurahNumber":20,"VerseNumber":81,"Text":"[اینک] از چیزهاى پاکیزه‌اى که روزى شما کرده‌ایم، بخورید، و در آن طغیان نکنید که خشم من شما را فراگیرد و هر کس که خشم من او را فراگیرد، بى‌گمان نابود خواهد شد"},{"SurahNumber":20,"VerseNumber":82,"Text":"و البتّه من آمرزنده‌ی آن کسم که توبه کند و ایمان آورد و کارى شایسته کند، سپس هدایت شود"},{"SurahNumber":20,"VerseNumber":83,"Text":"و [چون موسى با برگزیدگان قومش به کوه طور آمدند، موسى پیش‌تر رسید، به او گفتیم:] اى موسى! چه چیز تو را به شتاب واداشت که پیش از قوم خود آمدى؟»"},{"SurahNumber":20,"VerseNumber":84,"Text":"[موسى] گفت: «آنها به دنبال من می‌آیند و پروردگارا! من براى خشنودى تو به سویت شتاب کردم.»"},{"SurahNumber":20,"VerseNumber":85,"Text":"[خدا] فرمود: «ما قوم تو را بعد از [آمدن] تو آزمایش کردیم، و سامرى آنها را گمراه کرد.»"},{"SurahNumber":20,"VerseNumber":86,"Text":"پس موسى خشگمین و اندوهناک به سوى قوم خود بازگشت [و] گفت: «اى قوم من! آیا پروردگارتان به شما وعده‌اى نیکو نداد [که تورات را بر شما فروفرستد]؟ آیا مدّت [رفتن من] بر شما طولانى شد؟ یا اینکه مى‌خواستید خشمى از پروردگارتان بر شما فرود آید، که از وعده‌ی من تخلّف کردید؟!»"},{"SurahNumber":20,"VerseNumber":87,"Text":"[مردم به موسى] گفتند: «ما به میل و اراده‌ى خود با وعده‌ی تو مخالفت نکردیم، بلکه بارهایى [گران] از زیورآلات قومِ [فرعون] بر دوش ما نهادند، پس ما آنها را [در آتش] افکندیم، آن‌گاه سامِرى [نیز] این چنین [طرح] افکند.»"},{"SurahNumber":20,"VerseNumber":88,"Text":"پس [سامرى] براى آنها پیکر گوساله‌اى پدید آورد که بانگ گاو داشت. آن‌گاه [با پیروانش] گفتند: «این خداى شما و خداى موسى است!» پس سامرى [پیمان خدا و همه تعلیمات موسى را] فراموش کرد"},{"SurahNumber":20,"VerseNumber":89,"Text":"آیا نمى‌بینند که [این گوساله، هنگامى که آن را مى‌خوانند،] برایشان پاسخى ندارد، و مالک سود و زیانى براى آنها نیست؟"},{"SurahNumber":20,"VerseNumber":90,"Text":"و البته هارون پیش از این به آنان گفته بود: «اى قوم من! شما قطعاً با آن [گوساله]، مورد آزمایش قرار گرفته‌اید و همانا پروردگار شما، [خداوند] رحمان است، پس از من پیروى کنید و دستور مرا اطاعت نمایید.»"},{"SurahNumber":20,"VerseNumber":91,"Text":"[اما آنان به هارون] گفتند: «ما یکسره در پرستش آن [گوساله] خواهیم بود، تا موسى به سوى ما بازگردد.»"},{"SurahNumber":20,"VerseNumber":92,"Text":"[هنگامى که موسى بازگشت،‌] گفت: «اى هارون! زمانى که دیدى آنان گمراه شدند، چه چیز تو را بازداشت،"},{"SurahNumber":20,"VerseNumber":93,"Text":"از اینکه مرا [در برخورد شدید با فتنه‌گران‌] پیروى کنى؟ آیا از فرمان من سرپیچى کردى؟»"},{"SurahNumber":20,"VerseNumber":94,"Text":"[هارون] گفت: «[برادرم!] اى فرزند مادرم! [موى] ریش و سر مرا [به بازخواست] مگیر! من ترسیدم [آنها پراکنده شوند و] تو بگویى میان بنى‌اسرائیل تفرقه انداختى و سفارش مرا [در حفظ وحدت‌] پاس نداشتى!»"},{"SurahNumber":20,"VerseNumber":95,"Text":"[سپس موسى به سامرى] گفت: «اى سامرى! [منظور تو از] این کار خطرناک [و فتنه] بزرگ که کردى، چه بود؟»"},{"SurahNumber":20,"VerseNumber":96,"Text":"[سامرى] گفت: «من به چیزى پى بردم که [دیگران] به آن پى نبردند، من مشتى از آثار رسول را برگرفتم، پس آن را افکندم و این­گونه نفسم این کار را در نظرم آراست [و فریب داد].»"},{"SurahNumber":20,"VerseNumber":97,"Text":"[موسى] گفت: «پس برو! [دور شو!] همانا بهره‌ى تو در دنیا این است که [به دردى مبتلا خواهى شد که پیوسته] مى‌گویى: «به من دست نزنید!» و براى تو [در آخرت] میعادگاهى است که هرگز از آن تخلّف نخواهد شد و [اکنون] به سوى معبودت که پیوسته آن را می‌پرستیدى، بنگر! ما آن را مى‌سوزانیم [و] خاکستر و ذرات آن را به دریا خواهیم پاشید"},{"SurahNumber":20,"VerseNumber":98,"Text":"[اى قوم من!] همانا معبود شما «اللّه» است که معبودى جز او نیست [و] علم او همه چیز را فرا‌گرفته است.»"},{"SurahNumber":20,"VerseNumber":99,"Text":"[اى پیامبر!] ما این­گونه از اخبار گذشته بر تو حکایت مى‌کنیم و ما از جانب خویش به تو ذکری [چون قرآن] داده‌ایم"},{"SurahNumber":20,"VerseNumber":100,"Text":"پس هرکس از آن روى­برگرداند، قطعاً در روز قیامت، بار سنگینى را بر دوش خواهد کشید"},{"SurahNumber":20,"VerseNumber":101,"Text":"براى همیشه در آن خواهند ماند و چه بد بارى است براى آنها، در روز قیامت"},{"SurahNumber":20,"VerseNumber":102,"Text":"روزى که در صور دمیده مى‌شود و ما در آن روز، مجرمان را با چشمان تیره محشور مى‌کنیم"},{"SurahNumber":20,"VerseNumber":103,"Text":"[آنها] میان خویش آهسته با یکدیگر مى‌گویند: «شما [در دنیا] ده روزى بیش درنگ نداشته‌اید.»"},{"SurahNumber":20,"VerseNumber":104,"Text":"[البتّه] ما به آنچه آنها می‌گویند، داناتریم، آن‌گاه که بهترینِ آنان در رفتار، مى‌گوید: «شما یک روز [بیشتر] درنگ نکردید!»"},{"SurahNumber":20,"VerseNumber":105,"Text":"و از تو درباره‌ى کوه‌ها [در قیامت] مى‌پرسند، بگو: «پروردگار من آنها را از بن برکنده و متلاشى مى‌کند"},{"SurahNumber":20,"VerseNumber":106,"Text":"پس آنها را [همچون] کویرى صاف و هموار، رها مى‌سازد"},{"SurahNumber":20,"VerseNumber":107,"Text":"که در آن هیچ پستى و بلندى مشاهده نمى‌کنى.»"},{"SurahNumber":20,"VerseNumber":108,"Text":"در آن روز، [مردم] از دعوت‌کننده‌اى که [هیچ] انحرافى ندارد، پیروى می‌کنند. [و گوش به صداى اسرافیل هستند.] و همه‌ی صداها در برابر [عظمت خدا] رحمان فرومی‌نشیند. پس جز صدایى آهسته [چیزى‌] نمی‌شنوی"},{"SurahNumber":20,"VerseNumber":109,"Text":"در آن روز، شفاعت [هیچ‌کس] سودى ندارد، مگر کسى که [خداى] رحمان به او اجازه دهد و از گفتار او [در مورد شفاعت دیگران‌] راضى باشد"},{"SurahNumber":20,"VerseNumber":110,"Text":"[خداوند] به آنچه آنان در پیش روى دارند و آنچه [در دنیا] پشت سر گذاشته‌اند، آگاه است؛ ولى مردم بر او احاطه علمى ندارند"},{"SurahNumber":20,"VerseNumber":111,"Text":"و [در آن روز] همه‌ى چهره‌ها در برابر خداوندِ زنده‌ى پاینده، خوار و فروتن مى‌شود و البتّه هر کس که بار ستم برداشت، نومید و زیانکار است"},{"SurahNumber":20,"VerseNumber":112,"Text":"و هر کس برخى [کارهاى‌] نیکو انجام دهد و مؤمن باشد، از هیچ ستم وکاستى [در پاداشش] نمى‌ترسد"},{"SurahNumber":20,"VerseNumber":113,"Text":"و بدین‌سان ما آن را قرآنى عربى نازل کردیم و در آن با انواع بیان‌ها، هشدار دادیم، شاید آنها پروا کنند یا برایشان پندى پدید آید"},{"SurahNumber":20,"VerseNumber":114,"Text":"پس [بدان که] بلندمرتبه است خداى فرمانرواى بر حقّ! و تو [اى پیامبر!] بر خواندن قرآن، پیش از آنکه وحىِ آن بر تو پایان یابد، شتاب مکن و بگو: «پروردگارا! بر دانش من بیافزاى!»"},{"SurahNumber":20,"VerseNumber":115,"Text":"و به یقین، پیش از این با آدم پیمان بستیم، امّا او فراموش کرد و ما عزم استوارى براى او نیافتیم"},{"SurahNumber":20,"VerseNumber":116,"Text":"و زمانى که به فرشتگان گفتیم: «براى آدم سجده کنید!» پس همگى سجده کردند، مگر ابلیس که سر باز زد"},{"SurahNumber":20,"VerseNumber":117,"Text":"پس گفتیم: «اى آدم! این [ابلیس] دشمن تو و همسر توست، پس [مراقب باش که] شما را از [این] باغ بیرون نکند که به رنج و مشقّت خواهى افتاد"},{"SurahNumber":20,"VerseNumber":118,"Text":"قطعاً تو در آن [باغ]، نه گرسنه مى‌شوى و نه برهنه مى‌مانى"},{"SurahNumber":20,"VerseNumber":119,"Text":"و در آنجا، نه تشنه مى‌شوى، و نه از حرارت آفتاب آزار مى‌بینى.»"},{"SurahNumber":20,"VerseNumber":120,"Text":"پس شیطان او را وسوسه کرد [و] گفت: «اى آدم! آیا تو را به درخت جاوِدانگى و فرمانرواییِ فناناپذیر راهنمایى کنم؟!»"},{"SurahNumber":20,"VerseNumber":121,"Text":"پس [آدم و همسرش فریفته شدند و] هر دو از آن [درخت ممنوعه] خوردند، پس شرمگاهشان براى آنان نمایان شد و [ناچار] هر دو شروع کردند به چسباندن برگ [درختان] بهشت بر خود و [این چنین] آدم پروردگارش را نافرمانى کرد و بیراهه رفت"},{"SurahNumber":20,"VerseNumber":122,"Text":"سپس پروردگارش او را برگزید، پس [لطف خویش را] بر او بازگرداند و او را هدایت کرد"},{"SurahNumber":20,"VerseNumber":123,"Text":"[خداوند] فرمود: از آن [بهشت، و مقام والا] فرود آیید [که] برخى از شما دشمن برخى دیگر خواهند بود، پس اگر از سوى من رهنمودى براى شما آمد، هر کس از هدایت من پیروى کند، نه گمراه مى‌شود و نه در رنج مى‌افتد"},{"SurahNumber":20,"VerseNumber":124,"Text":"و هر کس از یاد من روى گردانَد، بی‌گمان براى او زندگىِ [سخت و] تنگی خواهد بود و ما او را در قیامت نابینا محشور مى‌کنیم"},{"SurahNumber":20,"VerseNumber":125,"Text":"[او خواهد] گفت: «پروردگارا! چرا مرا نابینا محشور کردى؟ درحالى که من [در دنیا] بینا بودم!»"},{"SurahNumber":20,"VerseNumber":126,"Text":"[و خداوند خواهد] فرمود: «همان‌گونه که آیات ما به تو رسید و تو آنها را فراموش کردى، امروز هم همان‌طور فراموش گردیده‌اى.»"},{"SurahNumber":20,"VerseNumber":127,"Text":"و ما این‌گونه هر کس را که اسراف کند، و به آیات پروردگارش ایمان نیاورد، کیفر مى‌دهیم و قطعاً عذاب آخرت سخت‌تر و پایدارتر است"},{"SurahNumber":20,"VerseNumber":128,"Text":"پس آیا براى هدایتشان کافى نیست که ملت‌هاى پیشین را [که سرکشی و فساد کردند،] نابود کردیم، و [اینان امروز] در خانه‌هاى آنان رفت و آمد مى‌کنند؟! همانا در آن [حوادث] براى خردمندان نشانه‌هاست"},{"SurahNumber":20,"VerseNumber":129,"Text":"و اگر نبود سنّت سابق پروردگارت، و مدتى که [براى زندگى آنان‌] مشخص شده است، حتماً [عذاب الهى بی‌درنگ] لازم مى‌آمد"},{"SurahNumber":20,"VerseNumber":130,"Text":"پس [ای پیامبر!] بر آنچه مى‌گویند، شکیبا باش و پیش از طلوع آفتاب و قبل از غروب آن، با ستایش پروردگارت [او را] تسبیح کن و [نیز] برخى از ساعات شب و حوالى روز را به نیایش بپرداز، باشد که خشنود شوى"},{"SurahNumber":20,"VerseNumber":131,"Text":"و به آنچه با آن گروه‌هایى از آنان را بهره‌مند گردانده‌ایم، چشم مدوز، که [این] شکوفه و جلوه‌ى زندگى دنیاست [و ما مى‌خواهیم] تا آنها را در آن بیازماییم و [به یقین] روزىِ پروردگارت بهتر و پایدارتر است"},{"SurahNumber":20,"VerseNumber":132,"Text":"و خانواده‌ات را به نماز فرمان ده و بر آن شکیبا باش. ما از تو روزى نمى‌خواهیم، [بلکه] ما تو را روزى مى‌دهیم، و سرانجامِ [نیکو] براى [اهل] تقواست"},{"SurahNumber":20,"VerseNumber":133,"Text":"و [کافران] گفتند: «چرا [محمّد] از جانب پروردگارش، معجزه و نشانه‌اى براى ما نمى‌آورد؟» آیا دلیل و نشانه‌ى روشن در کتاب‌های [آسمانی] پیشین برایشان نیامده [تا ایمان بیاورند]؟"},{"SurahNumber":20,"VerseNumber":134,"Text":"و اگر ما آنان را پیش از این با عذابى هلاک مى‌کردیم، مى‌گفتند: «پروردگارا! چرا پیامبرى براى ما نفرستادى تا ما از آیات تو پیروى کنیم، پیش از آنکه خوار و رسوا شویم.»"},{"SurahNumber":20,"VerseNumber":135,"Text":"بگو: «هر یک [از ما و شما] در انتظاریم، پس انتظار بکشید که به زودى خواهید دانست یاران راه راست کیانند و چه کسى راه یافته است.»"}]}