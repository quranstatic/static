{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":21,"VerseNumber":1,"Text":"Po u afrohet njerëzve dita për të dhënë llogari, por ata vazhdojnë të jenë të shkujdesur e të shmangur (nga e vërteta)"},{"SurahNumber":21,"VerseNumber":2,"Text":"Sa herë që atyre u vjen nga Zoti i tyre ndonjë paralajmërim i ri, ata e dëgjojnë, duke u tallur me të"},{"SurahNumber":21,"VerseNumber":3,"Text":"Zemrat e tyre janë të hutuara. Ndërsa ata që janë idhujtarë, flasin fshehurazi: “A është ky (Muhamedi) diçka tjetër, përveçse njeri si ju? Vallë, a do të shkoni ju pas magjisë (së tij), kur e shikoni me sytë tuaj"},{"SurahNumber":21,"VerseNumber":4,"Text":"(I Dërguari) tha: “Zoti im e di se ç’flitet qoftë në qiell, qoftë në Tokë, Ai dëgjon gjithçka dhe është i Gjithëdijshëm.”"},{"SurahNumber":21,"VerseNumber":5,"Text":"Ata[202] thonë: “Këto[203] janë vetëm ëndrra të turbullta! Ose ai[204] i ka trilluar ato. Madje ai është poet. Le të na sjellë një mrekulli, ashtu si i kanë sjellë të dërguarit e parë!”"},{"SurahNumber":21,"VerseNumber":6,"Text":"Asnjë vendbanim nga ata që i kemi shkatërruar, nuk ka besuar e vallë, a do të besojnë këta"},{"SurahNumber":21,"VerseNumber":7,"Text":"Edhe para teje kemi dërguar vetëm njerëz, të cilëve, u kemi shpallur; andaj, pyetni njerëzit e shkrimeve (të mëparshme), nëse ju nuk dini"},{"SurahNumber":21,"VerseNumber":8,"Text":"Dhe ne nuk i kemi bërë ata (të dërguarit) trupa që nuk hanë ushqim, as nuk kanë qenë të pavdekshëm"},{"SurahNumber":21,"VerseNumber":9,"Text":"Pastaj, ua kemi përmbushur atyre premtimin e i kemi shpëtuar së bashku me njerëzit (besimtarë) që kemi dashur; ndërsa i kemi shkatërruar ata që e kanë shkelur kufirin (mohuesit)"},{"SurahNumber":21,"VerseNumber":10,"Text":"Ne të kemi shpallur Librin, i cili është përkujtesë për ju. Vallë, a nuk po kuptoni"},{"SurahNumber":21,"VerseNumber":11,"Text":"Sa e sa vendbanime, banorët e të cilëve kanë qenë mohues, i kemi shkatërruar; e pas tyre kemi ngritur popuj të tjerë"},{"SurahNumber":21,"VerseNumber":12,"Text":"Kur e ndienin dënimin Tonë, ata iknin me të shpejtë"},{"SurahNumber":21,"VerseNumber":13,"Text":"Mos ikni! Kthehuni atje, në luksin tuaj dhe në pallatet tuaja, se ju do të pyeteni.”"},{"SurahNumber":21,"VerseNumber":14,"Text":"Ata do të thonë: “Mjerë ne, me të vërtetë, kemi qenë keqbërës!”"},{"SurahNumber":21,"VerseNumber":15,"Text":"Këto rënkime të tyre nuk pushuan, derisa Ne i palosëm si drithë i korrur"},{"SurahNumber":21,"VerseNumber":16,"Text":"Ne nuk e kemi krijuar qiellin dhe Tokën e ç’gjendet në mes tyre, për të luajtur (pa qëllim)"},{"SurahNumber":21,"VerseNumber":17,"Text":"Sikur të donim argëtim, Ne do ta bënim me gjërat pranë Nesh (si engjëjt, hyritë etj.), nëse do të bënim diçka të tillë"},{"SurahNumber":21,"VerseNumber":18,"Text":"Por Ne e godasim të pavërtetën, me të vërtetën, e cila e shkatërron atë dhe ajo zhduket. Dhe, mjerë për ju, për atë që i vishni (Allahut)"},{"SurahNumber":21,"VerseNumber":19,"Text":"Atij i përket gjithkush që gjendet në qiej dhe në Tokë. Ata që janë tek Ai (engjëjt), nuk ngurrojnë për të adhuruar Atë e nuk ndiejnë lodhje"},{"SurahNumber":21,"VerseNumber":20,"Text":"por e lavdërojnë (Atë) natën dhe ditën, paprerë"},{"SurahNumber":21,"VerseNumber":21,"Text":"Vallë, a mos i kanë marrë zotat prej dheu, që të ishin në gjendje t’i ngjallnin të vdekurit"},{"SurahNumber":21,"VerseNumber":22,"Text":"Sikur në qiej dhe në Tokë të kishte zota të tjerë, përveç Allahut, si qiejt, ashtu edhe Toka do të shkatërroheshin. Qoftë i lavdëruar Allahu, Zoti i Fronit dhe i lartësuar mbi çka ia veshin Atij"},{"SurahNumber":21,"VerseNumber":23,"Text":"Ai nuk mund të pyetet për atë që punon, kurse ata do të pyeten"},{"SurahNumber":21,"VerseNumber":24,"Text":"Vallë, a adhurojnë ata të tjerë zota, në vend të Atij?! Thuaj: “Sillni provën tuaj!” Ky është mesazhi për ata që janë me mua dhe i atyre që kanë qenë para meje, por shumica e tyre nuk e di të Vërtetën dhe shmangen nga ajo”"},{"SurahNumber":21,"VerseNumber":25,"Text":"Ne nuk kemi nisur asnjë të dërguar para teje, që të mos i kemi shpallur se: “S’ka zot tjetër përveç Meje, andaj më adhuroni (vetëm) Mua!”"},{"SurahNumber":21,"VerseNumber":26,"Text":"Ata thonë: “I Gjithëmëshirshmi ka për Vete një bir (prej engjëjve)”. Qoftë i lavdëruar Ai dhe i lartësuar! Jo, ata (engjëjt) janë robër të nderuar"},{"SurahNumber":21,"VerseNumber":27,"Text":"Ata nuk flasin para (Fjalës së) Tij dhe veprojnë me Urdhrin e Tij"},{"SurahNumber":21,"VerseNumber":28,"Text":"Ai e di se ç’ka para tyre (ç’kanë vepruar) dhe ç’ka pas tyre (çfarë do të veprojnë), ndërsa ata ndërmjetësojnë vetëm për atë me të cilin Ai është i kënaqur, e prej frikës së Tij qëndrojnë me nderim dhe frikë (se mos i ndëshkon)"},{"SurahNumber":21,"VerseNumber":29,"Text":"Këdo prej tyre që thotë: “Unë jam zot, përveç Atij”, Ne e dënojmë me Xhehenem. Kështu i “shpërblejmë” keqbërësit"},{"SurahNumber":21,"VerseNumber":30,"Text":"A nuk e dinë mohuesit se qiejt dhe Toka kanë qenë një e tërë? Pastaj Ne e ndamë dhe bëmë nga uji çdo gjë të gjallë! Akoma nuk besojnë"},{"SurahNumber":21,"VerseNumber":31,"Text":"Ne vendosëm nëpër Tokë male të patundura, që ajo të mos lëkundet bashkë me njerëzit dhe bëmë lugina dhe rrugë për të udhëtuar në to"},{"SurahNumber":21,"VerseNumber":32,"Text":"Ne e bëmë qiellin mbulesë të mbrojtur, por përsëri ata shmangen nga shenjat që gjenden aty"},{"SurahNumber":21,"VerseNumber":33,"Text":"Allahu është Ai, i Cili krijoi natën dhe ditën, Diellin dhe Hënën; e të gjitha këto lundrojnë në gjithësi"},{"SurahNumber":21,"VerseNumber":34,"Text":"Para teje, Ne nuk e kemi bërë asnjë të pavdekshëm. Nëse ti vdes, a do të mbesin ata të përjetshëm"},{"SurahNumber":21,"VerseNumber":35,"Text":"Çdo njeri do ta shijojë vdekjen! Ne ju vëmë në provë me të keqe dhe me të mirë dhe te Ne do të ktheheni"},{"SurahNumber":21,"VerseNumber":36,"Text":"Kur të shohin jobesimtarët, ata tallen me ty (duke thënë): “Ky është ai që i përmend (për keq) zotat tuaj?” Ndërkohë, ata e mohojnë Këshillën e të Gjithëmëshirshmit"},{"SurahNumber":21,"VerseNumber":37,"Text":"Njeriu është krijuar i ngutur. Unë do t’jua tregoj shenjat e Mia, prandaj mos më kërkoni të ngutem"},{"SurahNumber":21,"VerseNumber":38,"Text":"Ata thonë: “Kur do të bëhet ky premtim, nëse flisni të vërtetën?”"},{"SurahNumber":21,"VerseNumber":39,"Text":"Sikur mohuesit ta dinin kohën, kur nuk do të mund ta shmangin zjarrin nga fytyrat dhe shpinat e tyre dhe nuk do të ndihmohen, (nuk do të flisnin kështu)"},{"SurahNumber":21,"VerseNumber":40,"Text":"Por atyre (Kiameti) do t’u vijë papritmas e do t’i trullosë, kështu që nuk do të mund ta shmangin atë e as nuk do t’u jepet afat"},{"SurahNumber":21,"VerseNumber":41,"Text":"Në të vërtetë, janë përqeshur edhe të dërguar të tjerë para teje, por shpotitësve u erdhi dënimi, me të cilin talleshin"},{"SurahNumber":21,"VerseNumber":42,"Text":"Thuaj: “Kush do t’ju ruajë natën dhe ditën (nga dënimi) i të Gjithëmëshirshmit?” Jo, askush! E, megjithatë, ata shmangen nga përmendja e Zotit të tyre"},{"SurahNumber":21,"VerseNumber":43,"Text":"Apo ata kanë zota të tjerë, të cilët mund t’i mbrojnë prej Nesh? Këta nuk mund të ndihmojnë as veten dhe askush nuk mund t’i marrë në mbrojtje kundër Nesh"},{"SurahNumber":21,"VerseNumber":44,"Text":"Ne u dhamë atyre dhe baballarëve të tyre kënaqësi e ua zgjatëm jetën. A nuk e shohin vallë ata që Ne i qasemi tokës së tyre dhe ia cungojmë skajet? E si mund të jenë ata fitues"},{"SurahNumber":21,"VerseNumber":45,"Text":"Thuaj: “Unë vetëm ju paralajmëroj, me atë që më është shpallur”. Por, shurdhët nuk e dëgjojnë thirrjen kur paralajmërohen"},{"SurahNumber":21,"VerseNumber":46,"Text":"Sikur ata t’i prekte një puhi prej dënimit të Zotit tënd, me siguri, do të thoshin: “Mjerë ne që kemi qenë keqbërës!”"},{"SurahNumber":21,"VerseNumber":47,"Text":"Dhe në Ditën e Kiametit, Ne do të vendosim peshore të sakta e askush nuk do të pësojë asnjë padrejtësi. Ne do të sjellim (për gjykim) çdo vepër, qoftë kjo edhe sa pesha e një kokrre sinapi. Ne jemi të mjaftueshëm për llogaritje"},{"SurahNumber":21,"VerseNumber":48,"Text":"Ne i dhamë Musait dhe Harunit Dalluesin[205], që është dritë dhe këshillë për të devotshmit"},{"SurahNumber":21,"VerseNumber":49,"Text":"që i frikësohen Zotit të tyre - edhe kur nuk i sheh askush dhe, që i tremben Orës (së Kiametit)"},{"SurahNumber":21,"VerseNumber":50,"Text":"Ndërsa ky (Kuran) është Këshillë e bekuar, të cilën Ne e kemi shpallur, prandaj, si mund ta mohoni ju atë"},{"SurahNumber":21,"VerseNumber":51,"Text":"Në të vërtetë, Ne e udhëzuam Ibrahimin në rrugë të drejtë qysh më parë dhe e njihnim atë (se ishte i aftë për këtë gjë)"},{"SurahNumber":21,"VerseNumber":52,"Text":"Kur ai i tha të atit dhe popullit të tij: “Ç’janë këta idhuj, që ju po i adhuroni kaq shumë?”"},{"SurahNumber":21,"VerseNumber":53,"Text":"ata thanë: “Baballarët tanë i adhuronin këta.”"},{"SurahNumber":21,"VerseNumber":54,"Text":"(Ibrahimi) tha: “Me të vërtetë, ju dhe baballarët tuaj keni qenë në humbje të qartë.”"},{"SurahNumber":21,"VerseNumber":55,"Text":"Ata thanë: “A po na sjell të Vërtetën apo je nga ata që tallen?”"},{"SurahNumber":21,"VerseNumber":56,"Text":"Ai tha: “Jo, por Zoti juaj është Zoti i qiejve dhe i Tokës. Është Ai që i ka krijuar ato, ndërsa unë jam njëri prej atyre që e dëshmojnë këtë"},{"SurahNumber":21,"VerseNumber":57,"Text":"(Betohem) për Allahun, se do t’i flak idhujt tuaj, posa të largoheni ju!”"},{"SurahNumber":21,"VerseNumber":58,"Text":"Dhe i bëri ata copa-copa, përveç idhullit të tyre më të madh, kështu që ata t’i drejtoheshin atij"},{"SurahNumber":21,"VerseNumber":59,"Text":"Disa thanë: “Kush i bëri kështu zotat tanë? Me të vërtetë, ai është keqbërës!”"},{"SurahNumber":21,"VerseNumber":60,"Text":"Të tjerët u përgjigjën: “Dëgjuam një djalosh që i përgojonte, quhej Ibrahim.”"},{"SurahNumber":21,"VerseNumber":61,"Text":"“Atëherë silleni atë para syve të botës, që ata të dëshmojnë” – thanë ata"},{"SurahNumber":21,"VerseNumber":62,"Text":"Ata e pyetën: “Ti i bëre kështu zotat tanë, o Ibrahim?”"},{"SurahNumber":21,"VerseNumber":63,"Text":"Ai tha: “Jo! Këtë e ka bërë ky i madhi i tyre. Pyesni ata, nëse flasin!”"},{"SurahNumber":21,"VerseNumber":64,"Text":"Atëherë ata i thirrën mendjes dhe i thanë njëri-tjetrit: “Me të vërtetë, ju vetë jeni keqbërësit.”"},{"SurahNumber":21,"VerseNumber":65,"Text":"Pastaj ulën kokat dhe i thanë: “Sigurisht që ti e di, se këta nuk flasin!”"},{"SurahNumber":21,"VerseNumber":66,"Text":"Ai u tha: “Mos vallë, ju adhuroni në vend të Allahut gjëra që nuk mund t’ju sjellin kurrfarë dobie e as dëmi"},{"SurahNumber":21,"VerseNumber":67,"Text":"Mjerë ju dhe mjerë ata që ju i adhuroni në vend të Allahut! A nuk arsyetoni?!”"},{"SurahNumber":21,"VerseNumber":68,"Text":"Ata thirrën: “Digjeni atë dhe ndihmoni zotat tuaj, nëse doni të bëni ndonjë vepër!”"},{"SurahNumber":21,"VerseNumber":69,"Text":"Ne thamë: “O zjarr, bëhu i ftohtë dhe shpëtim për Ibrahimin!”"},{"SurahNumber":21,"VerseNumber":70,"Text":"Ata deshën ta lëndonin, por Ne i bëmë të dështonin"},{"SurahNumber":21,"VerseNumber":71,"Text":"Ne e shpëtuam atë dhe Lutin (dhe i çuam) në tokën, të cilën e kemi bekuar për njerëzit"},{"SurahNumber":21,"VerseNumber":72,"Text":"Ne i dhuruam atij Is’hakun dhe Jakubin si dhunti dhe të gjithë i bëmë të drejtë"},{"SurahNumber":21,"VerseNumber":73,"Text":"Ne i bëmë ata udhëheqës që udhëzonin sipas urdhrit Tonë dhe i frymëzuam që të bënin vepra të mira, të kryenin faljet dhe të jepnin zekatin, dhe ata vetëm Ne na adhuruan"},{"SurahNumber":21,"VerseNumber":74,"Text":"Lutit i dhamë urtësi dhe dituri, dhe e shpëtuam prej vendbanimit ku bëheshin vepra të liga. Ata ishin vërtet njerëz të këqij e të mbrapshtë"},{"SurahNumber":21,"VerseNumber":75,"Text":"Lutin e pranuam në mëshirën Tonë. Me të vërtetë, ai është prej të mirëve"},{"SurahNumber":21,"VerseNumber":76,"Text":"(Kujtoje) Nuhun kur ai Na thirri më përpara, dhe Ne iu përgjigjëm atij, duke e shpëtuar atë dhe familjen e tij nga mjerimi i madh (mbytja)"},{"SurahNumber":21,"VerseNumber":77,"Text":"Dhe e ndihmuam atë kundër popullit që i quante gënjeshtra shenjat Tona. Me të vërtetë, ai ishte popull i keq, prandaj e fundosëm të gjithin"},{"SurahNumber":21,"VerseNumber":78,"Text":"(Kujtoje) edhe Davudin dhe Sulejmanin, kur gjykuan mbi të lashtat në të cilat kishin kullotur natën bagëtitë e disa njerëzve. Ne ishim dëshmitarë të gjykimit të tyre"},{"SurahNumber":21,"VerseNumber":79,"Text":"Ne e bëmë Sulejmanin ta kuptonte drejtë çështjen dhe, që të dyve u dhamë mençuri e dituri. Ne i nënshtruam malet dhe shpendët që, bashkë me Davudin, të thurnin lavde (për Allahun). Ishim Ne që i bënim këto"},{"SurahNumber":21,"VerseNumber":80,"Text":"Ne i mësuam atij (Davudit) punimin e parzmoreve prej hekuri për ju, për t’ju mbrojtur në luftë me armikun, andaj, a jeni mirënjohës"},{"SurahNumber":21,"VerseNumber":81,"Text":"Sulejmanit i dhamë erën e fortë, që të fryjë sipas urdhrit të tij, drejt tokës, të cilën Ne e kemi bekuar; Ne jemi të Dijshëm për çdo gjë"},{"SurahNumber":21,"VerseNumber":82,"Text":"Dhe (ia nënshtruam atij) disa nga djajtë që zhyteshin në det për të, (duke nxjerrë xhevahire) dhe bënin edhe punë të tjera dhe Ne i ruanim ata (që të mos i bënin dëm)"},{"SurahNumber":21,"VerseNumber":83,"Text":"(Kujtoje) Ejubin, kur iu lut Zotit të vet: “Mua më ka goditur fatkeqësia e Ti je më mëshiruesi i mëshiruesve!”"},{"SurahNumber":21,"VerseNumber":84,"Text":"Ne iu përgjigjëm atij, ia larguam mjerimin që kishte dhe ia kthyem familjen të dyfishuar në numër. (Këtë e bëmë) nga mëshira Jonë dhe që të jetë përkujtesë për ata që Na adhurojnë"},{"SurahNumber":21,"VerseNumber":85,"Text":"(Kujto) Ismailin, Idrisin dhe Dhulkiflin! Të gjithë këta kanë qenë të durueshëm"},{"SurahNumber":21,"VerseNumber":86,"Text":"Ne i pranuam ata me mëshirën Tonë. Me të vërtetë, ata ishin ndër të drejtët"},{"SurahNumber":21,"VerseNumber":87,"Text":"(Kujtoje) Dhun-Nunin (Junusin) kur iku i zemëruar e mendoi se Ne nuk do ta dënojmë, andaj thërriti nga errësira: “S’ka zot tjetër, përveç Teje! Qofsh i lavdëruar! Me të vërtetë, unë kam gabuar!”"},{"SurahNumber":21,"VerseNumber":88,"Text":"Ne iu përgjigjëm atij dhe e shpëtuam nga brengosja. Kështu, Ne i shpëtojmë besimtarët"},{"SurahNumber":21,"VerseNumber":89,"Text":"(Kujtoje) Zekerijan, kur iu lut Zotit të vet: “O Zoti im, mos më lër vetëm (pa fëmijë), e Ti je trashëgimtari më i mirë.”"},{"SurahNumber":21,"VerseNumber":90,"Text":"Ne iu përgjigjëm atij dhe i dhuruam Jahjain, duke ia bërë gruan të aftë (për lindje). Me të vërtetë, ata nxitonin për vepra të mira dhe Na luteshin, me shpresë e frikë dhe ishin të përulur ndaj Nesh"},{"SurahNumber":21,"VerseNumber":91,"Text":"(Kujtoje) atë që ruajti virgjërinë e saj[206]! Ne frymë brenda saj nga shpirti Ynë dhe e bëmë atë dhe birin e saj[207] mrekulli për gjithë njerëzit"},{"SurahNumber":21,"VerseNumber":92,"Text":"Vërtet, ky është besimi juaj - besimi i vetëm, e Unë jam Zoti juaj, andaj më adhuroni Mua"},{"SurahNumber":21,"VerseNumber":93,"Text":"Njerëzit janë përçarë në çështje të besimit, por të gjithë do të kthehen te Ne (Ditën e Gjykimit)"},{"SurahNumber":21,"VerseNumber":94,"Text":"Atij që bën vepra të mira dhe është besimtar, përpjekja nuk do t’i mohohet. Dhe këtë Ne ia shënojmë atij"},{"SurahNumber":21,"VerseNumber":95,"Text":"Është e pamundur, që banorët e një vendi, të cilët i kemi zhdukur Ne, të kthehen sërish në këtë botë"},{"SurahNumber":21,"VerseNumber":96,"Text":"Dhe, kur të dalin Jexhuxhët dhe Mexhuxhët e të shpejtojnë prej çdo lartësie"},{"SurahNumber":21,"VerseNumber":97,"Text":"dhe të afrohet premtimi i vërtetë (Kiameti), atëherë sytë e atyre që nuk kanë besuar, do të zgurdullohen, (e thonë): “Mjerë për ne! Ne kemi qenë të pavëmendshëm ndaj kësaj dhe e kemi ngarkuar veten me gjynahe”"},{"SurahNumber":21,"VerseNumber":98,"Text":"Me të vërtetë, ju (idhujtarë) dhe idhujt që i adhuroni në vend të Allahut, do të jeni lëndë djegëse për Xhehenemin. Ju do të vini në të"},{"SurahNumber":21,"VerseNumber":99,"Text":"Sikur këta të ishin zota (të vërtetë), nuk do të vinin atje dhe të gjithë do të mbeteni përherë aty"},{"SurahNumber":21,"VerseNumber":100,"Text":"Ata do të gulçojnë dhe nuk do të dëgjojnë (asgjë)"},{"SurahNumber":21,"VerseNumber":101,"Text":"Ndërsa ata të cilëve u ka prirë mirësia Jonë qysh më parë, do të jenë larg nga Xhehenemi"},{"SurahNumber":21,"VerseNumber":102,"Text":"Ata nuk do të dëgjojnë fërshëllimën e tij dhe do të qëndrojnë përherë në atë që u ka dëshiruar shpirti i tyre"},{"SurahNumber":21,"VerseNumber":103,"Text":"Ata nuk do t’i brengosë tmerri më i madh dhe engjëjt do t’i presin (duke u thënë): “Kjo është dita juaj e premtuar.”"},{"SurahNumber":21,"VerseNumber":104,"Text":"Atë Ditë, Ne do të palosim qiellin, ashtu siç paloset letra e librit. Ashtu siç e filluam krijimin e parë, do ta përsërisim atë. Ky është premtimi Ynë. Ne do ta bëjmë këtë me të vërtetë"},{"SurahNumber":21,"VerseNumber":105,"Text":"Ne shënuam në Zebur, pas Teuratit, që tokën (e Xhenetit) do ta trashëgojnë robërit e Mi të mirë"},{"SurahNumber":21,"VerseNumber":106,"Text":"Me të vërtetë, në këtë (Kuran) ka mësime të mjaftueshme për ata që (e) adhurojnë (Allahun)"},{"SurahNumber":21,"VerseNumber":107,"Text":"Dhe Ne nuk të kemi dërguar ty (o Muhamed), veçse si mëshirë për botët"},{"SurahNumber":21,"VerseNumber":108,"Text":"Thuaj: “Mua më është shpallur që Zoti juaj është një Zot i vetëm; pra, a jeni myslimanë[208]?”"},{"SurahNumber":21,"VerseNumber":109,"Text":"E, nëse ata i shmangen (thirrjes sate), ti thuaju: “Unë ju kam lajmëruar të gjithëve pa dallim dhe nuk di a është afër apo larg ajo, që ju është premtuar"},{"SurahNumber":21,"VerseNumber":110,"Text":"Ai i di vërtet fjalët e thëna haptazi apo fshehtazi"},{"SurahNumber":21,"VerseNumber":111,"Text":"Ndërsa unë nuk e di: a është ajo[209] sprovë për ju apo kënaqësi e përkohshme"},{"SurahNumber":21,"VerseNumber":112,"Text":"O Zoti im, gjyko me drejtësi! Zoti ynë është i Gjithëmëshirshmi, ndihmën e të Cilit kërkojmë kundër atyre që thoni.”"},{"SurahNumber":22,"VerseNumber":1,"Text":"O njerëz, frikësojuni Zotit tuaj, sepse dridhja e Orës (së Kiametit), është vërtet një ngjarje e madhe"},{"SurahNumber":22,"VerseNumber":2,"Text":"Ditën, që do të shihni atë, çdo grua me fëmijë në gji do ta harrojë fëmijën e saj dhe çdo grua shtatzënë do ta hedhë barrën e vet. Njerëzit do t’i shihni si të dehur, ndonëse ata nuk do të jenë të dehur, por dënimi i Allahut është i ashpër"},{"SurahNumber":22,"VerseNumber":3,"Text":"Ka disa njerëz që diskutojnë për Allahun, pa kurrfarë dijenie dhe ndjekin rrugën e çdo djalli të ndërkryer"},{"SurahNumber":22,"VerseNumber":4,"Text":"e është caktuar për të (djallin), se kush e bën mik, ai (djalli) do ta shmangë (mikun) e do ta sjellë atë në dënimin e zjarrit"},{"SurahNumber":22,"VerseNumber":5,"Text":"O njerëz, nëse ju dyshoni në ringjalljen, mendoni si Ne ju kemi krijuar prej dheut, pastaj prej pikës së farës, pastaj prej droçkave të gjakut, pastaj prej një cope mishi me trajtë të plotë ose jo të plotë, për t’jua bërë të qartë! Dhe Ne e mbajmë në mitër atë që duam deri në kohën e caktuar. Pastaj ju nxjerrim si fëmijë e pas kësaj do të arrini moshën e pjekurisë. Disa nga ju vdesin e disa ngelin deri në pleqëri të thellë, që të mos dinë asgjë nga ajo që kanë ditur më parë. Dhe ti e sheh tokën të tharë, por, kur Ne lëshojmë ujë mbi të, ajo trazohet dhe gufon dhe prej saj mbijnë gjithfarë lloj bimësh të mrekullueshme në çift"},{"SurahNumber":22,"VerseNumber":6,"Text":"Kjo ndodh (që ta dini) se Allahu është e Vërteta, se Ai i ringjall të vdekurit, se Ai është i Fuqishëm për çdo gjë"},{"SurahNumber":22,"VerseNumber":7,"Text":"se Ora (e Kiametit) do të vijë, gjë për të cilën s’ka dyshim dhe se Allahu do t’i ringjallë ata që janë në varre"},{"SurahNumber":22,"VerseNumber":8,"Text":"Disa njerëz diskutojnë për Allahun pa kurrfarë diturie, pa udhërrëfyes dhe pa Libër ndriçues"},{"SurahNumber":22,"VerseNumber":9,"Text":"Ata e kthejnë mënjanë kokën (nga mendjemadhësia), që të largojnë të tjerët nga rruga e Allahut. Këta njerëz do të poshtërohen në këtë botë, kurse në Ditën e Kiametit Ne do t’i bëjmë, që të shijojnë dënimin e zjarrit të ndezur fort"},{"SurahNumber":22,"VerseNumber":10,"Text":"(duke iu thënë): “Ky (dënim) është për shkak të veprave tuaja, se Allahu nuk është i padrejtë ndaj robërve të Tij.”"},{"SurahNumber":22,"VerseNumber":11,"Text":"Disa njerëz të tjerë e adhurojnë Allahun me kusht: Nëse u ecën mbarë, janë të kënaqur, por, nëse i godet fatkeqësia, ata kthehen në mohim e kështu humbasin këtë botë dhe tjetrën. Pikërisht kjo është humbja e qartë"},{"SurahNumber":22,"VerseNumber":12,"Text":"Në vend të Allahut, ata u luten edhe atyre që nuk mund të sjellin as ndonjë dëm e as ndonjë dobi. Kjo është vërtet humbja e largët"},{"SurahNumber":22,"VerseNumber":13,"Text":"Ata i luten asaj, dëmi i së cilës është më i afërt se dobia: një zotëri i keq dhe një shok i keq"},{"SurahNumber":22,"VerseNumber":14,"Text":"Vërtet, ata që besojnë dhe bëjnë vepra të mira, Allahu do t’i fusë në kopshte, nëpër të cilat rrjedhin lumenj. Pa dyshim, Allahu bën çfarë të dëshirojë"},{"SurahNumber":22,"VerseNumber":15,"Text":"Kush mendon se Allahu nuk do ta ndihmojë (Muhamedin) në këtë botë dhe në botën tjetër, le të lidhë një litar në tavan e të varet! Pastaj le të shohë nëse do t’ia largojë ky veprim hidhërimin"},{"SurahNumber":22,"VerseNumber":16,"Text":"Dhe kështu, Ne e kemi zbritur Kuranin në vargje të qarta dhe, sigurisht, Allahu udhëzon në rrugë të drejtë kë të dojë"},{"SurahNumber":22,"VerseNumber":17,"Text":"Vërtet, si ata që kanë besuar, ashtu dhe hebrenjtë, sabi’inët, të krishterët, mexhusitë[211] e idhujtarët, Allahu do t’i gjykojë drejt të gjithë Ditën e Kiametit. Nuk ka dyshim, se Allahu është dëshmitar për çdo gjë"},{"SurahNumber":22,"VerseNumber":18,"Text":"A nuk e sheh ti se, në të vërtetë, Allahut i përulen në sexhde ata që gjenden në qiej dhe në Tokë, edhe Dielli, edhe Hëna, edhe yjet, edhe malet, edhe drurët, edhe kafshët dhe shumë nga njerëzit (myslimanët)? Por ka shumë njerëz (mohues), që meritojnë dënimin. E atë që e poshtëron Allahu, askush nuk mund ta bëjë të nderuar. Allahu, me të vërtetë, bën çfarë të dëshirojë"},{"SurahNumber":22,"VerseNumber":19,"Text":"Besimtarët dhe jobesimtarët grinden për Zotin e tyre, por për ata që nuk besojnë janë përgatitur rroba prej zjarri, e mbi kokat e tyre do të hidhet ujë i valuar"},{"SurahNumber":22,"VerseNumber":20,"Text":"me të cilin do t’u shkrihen ç’kanë në barqe dhe lëkura"},{"SurahNumber":22,"VerseNumber":21,"Text":"Për ata ka kamxhikë prej hekuri"},{"SurahNumber":22,"VerseNumber":22,"Text":"Sa herë, që do të përpiqen të dalin nga ankthi i zjarrit, do të rikthehen në të (e do t’u thuhet): “Shijoni dënimin me djegie të tmerrshme!”"},{"SurahNumber":22,"VerseNumber":23,"Text":"S’ka dyshim se ata që besojnë dhe bëjnë vepra të mira, Allahu i fut në kopshte, nëpër të cilat rrjedhin lumenj. Ata do të stolisen me byzylykë të artë dhe inxhi e rrobat e tyre do të jenë prej mëndafshi"},{"SurahNumber":22,"VerseNumber":24,"Text":"Ata qenë udhëzuar drejt fjalës së mirë[212] dhe në rrugën e Atij që është i Denjë për t’u lavdëruar"},{"SurahNumber":22,"VerseNumber":25,"Text":"Vërtet, ata që nuk besojnë dhe pengojnë njerëzit nga rruga e Allahut dhe nga Xhamia e Shenjtë, të cilën Ne e kemi bërë të njëjtë për të gjithë njerëzit, si për vendasin ashtu edhe për atë që vjen nga tjetër vend dhe, ata që synojnë ta përdhosin (Xhaminë), me të keqe, Ne do t’i bëjmë të shijojnë dënim të dhembshëm"},{"SurahNumber":22,"VerseNumber":26,"Text":"Kujtoje kur Ne vendosëm për Ibrahimin vendin e Faltores[213] (duke e urdhëruar): “Mos më shoqëro asgjë (në adhurim) dhe pastroje Shtëpinë Time (nga idhujtaria), për ata që vijnë rrotull saj (në shenjë adhurimi) dhe për ata që rrinë në këmbë, përkulen dhe bien në sexhde duke u falur"},{"SurahNumber":22,"VerseNumber":27,"Text":"Thirri njerëzit për haxhillëk: ata do të vijnë në këmbë dhe me deve prej të gjitha viseve të largëta"},{"SurahNumber":22,"VerseNumber":28,"Text":"që të dëshmojnë dobitë e tyre dhe të përmendin Emrin e Allahut në ditët e caktuara mbi kafshët (për kurban), të cilat ua ka dhuruar Ai. Hani nga ato (mishin) dhe ushqeni nevojtarin e varfër"},{"SurahNumber":22,"VerseNumber":29,"Text":"Pastaj, haxhinjtë le të pastrojnë trupin e tyre, le t’i kryejnë zotimet e tyre dhe le t’i vijnë rrotull Shtëpisë së lashtë"},{"SurahNumber":22,"VerseNumber":30,"Text":"Këto (janë urdhërimet). Për atë që nderon ritet e shenjta të Allahut, do të jetë më mirë te Zoti i tij. Ju janë lejuar bagëtitë, përveç atyre që ju janë thënë (se janë të ndaluara). Andaj, largohuni prej ndotësisë së idhujve dhe largohuni prej fjalëve të rreme"},{"SurahNumber":22,"VerseNumber":31,"Text":"Përuluni plotësisht para Allahut me sinqeritet, duke mos i shoqëruar asgjë Atij (në adhurim). Kush i shoqëron Allahut diçka (në adhurim), i ngjan atij që bie nga qielli e që e rrëmben zogu ose i ngjan atij që stuhia e erës e ka hedhur në një vend të largët e të humbur"},{"SurahNumber":22,"VerseNumber":32,"Text":"Po, kështu është! Ndërsa kush madhëron shenjat e fesë së Allahut, tregon përkushtimin e zemrës së tij"},{"SurahNumber":22,"VerseNumber":33,"Text":"Ju do të përfitoni nga ato (kafshë) deri në një kohë të caktuar; pastaj ato do të flijohen te Faltorja e lashtë"},{"SurahNumber":22,"VerseNumber":34,"Text":"Për çdo popull, Ne kemi caktuar një ritual, që ata të përmendin emrin e Allahut gjatë flijimit të kafshëve, që Ai ua ka dhuruar për ushqim. Zoti juaj është një Zot i vetëm, prandaj vetëm Atij përuljuni. Dhe jepu lajme të mira atyre që janë të përulur"},{"SurahNumber":22,"VerseNumber":35,"Text":"atyre, zemrat e të cilëve frikësohen, kur përmendet Allahu, që (janë) të durueshëm për gjithçka që i godet, që falin namazet dhe që ndajnë nga ajo, që Ne ua kemi dhënë"},{"SurahNumber":22,"VerseNumber":36,"Text":"Devetë dhe gjedhët i kemi bërë për ju si një nga ritet e Allahut për flijim dhe ju keni dobi nga ato. Prandaj, përmendeni emrin e Allahut mbi ato, ndërsa i radhisni në këmbë (për t’i therur). Kur ato të bien në tokë, hani prej (mishit të) tyre dhe ushqeni edhe atë që lyp, edhe atë që nuk lyp. Kështu pra, Ne i kemi vënë ato në shërbimin tuaj, që ju të jeni mirënjohës"},{"SurahNumber":22,"VerseNumber":37,"Text":"Tek Allahu nuk arrin as mishi, as gjaku i tyre, por arrin përkushtimi juaj. Kështu, Ai i ka vënë ato në shërbimin tua,j që ju ta madhëroni Allahun sepse ju ka udhëzuar. Dhe, jepu lajmin e mirë, punëdrejtëve"},{"SurahNumber":22,"VerseNumber":38,"Text":"Allahu, në të vërtetë, i mbron besimtarët. Ai nuk i do tradhtarët mohues"},{"SurahNumber":22,"VerseNumber":39,"Text":"Atyre që janë sulmuar, u lejohet (që të mbrohen), sepse u është bërë padrejtësi dhe, në të vërtetë, Allahu është i Fuqishëm, që t’i ndihmojë"},{"SurahNumber":22,"VerseNumber":40,"Text":"ata, që janë dëbuar nga vatrat e tyre padrejtësisht, vetëm sepse thanë: “Zoti ynë është Allahu.”[214] Sikur Allahu të mos u kishte dhënë njerëzve mundësinë për t’u mbrojtur nga njëri-tjetri, do të shkatërroheshin manastiret, kishat, sinagogat dhe xhamitë, në të cilat përmendet shumë emri i Allahut. Vërtet, Allahu e ndihmon këdo që e ndihmon Atë. Allahu është vërtet i Fortë dhe i Plotfuqishëm"},{"SurahNumber":22,"VerseNumber":41,"Text":"(Allahu i ndihmon edhe) ata, të cilëve, nëse u japim pushtet në tokë, kryejnë faljet, japin zekatin, urdhërojnë kryerjen e veprave të mira dhe pengojnë atë që është e mbrapshtë. Tek Allahu është fundi i të gjitha çështjeve"},{"SurahNumber":22,"VerseNumber":42,"Text":"Nëse ata të quajnë ty gënjeshtar, (dije se) para tyre (i) kanë quajtur gënjeshtarë (profetët e vet) edhe populli i Nuhut, fiset Ad e Themud"},{"SurahNumber":22,"VerseNumber":43,"Text":"populli i Ibrahimit, populli i Lutit"},{"SurahNumber":22,"VerseNumber":44,"Text":"dhe banorët e Medjenit. Edhe Musain e përgënjeshtruan; andaj Unë u dhashë afat mohuesve, pastaj i dënova ata. Eh, si ka qenë dënimi Im"},{"SurahNumber":22,"VerseNumber":45,"Text":"Sa e sa qytete i shkatërruam, ngaqë banorët e tyre ishin të këqij dhe tani ato janë kthyer përmbys! Sa e sa puse mbetën të braktisura, sa e sa pallate të larta të shkretuara"},{"SurahNumber":22,"VerseNumber":46,"Text":"Vallë, a nuk kanë udhëtuar ata nëpër botë, që zemrat e tyre të mendojnë dhe veshët të dëgjojnë? Në të vërtetë, atyre nuk u janë verbuar sytë (në këto gjëra), por u janë verbuar zemrat e veta në kraharor"},{"SurahNumber":22,"VerseNumber":47,"Text":"Ata të kërkojnë që t’u shpejtohet dënimi, por Allahu kurrsesi nuk e thyen premtimin e Vet. Një ditë te Zoti yt është sa një mijë vjet sipas llogarisë suaj"},{"SurahNumber":22,"VerseNumber":48,"Text":"Sa e sa vendbanimeve Unë ua shtyva dënimin, edhe pse ata ishin keqbërës, por prapëseprapë i dënova. Tek Unë kthehet çdo gjë"},{"SurahNumber":22,"VerseNumber":49,"Text":"Thuaj (o Muhamed!): “O njerëz, unë jam për ju vetëm paralajmërues i qartë”"},{"SurahNumber":22,"VerseNumber":50,"Text":"Për ata që besojnë dhe bëjnë vepra të mira, ka falje dhe dhunti fisnike"},{"SurahNumber":22,"VerseNumber":51,"Text":"Ndërsa ata që përpiqen t’i luftojnë shpalljet Tona, duke menduar se nuk do t’i dënojmë, (dije se) njerëz të tillë janë banorë të Xhehenemit"},{"SurahNumber":22,"VerseNumber":52,"Text":"Ne nuk kemi sjellë para teje (o Muhamed) asnjë të dërguar e asnjë profet që djalli të mos i ndërhynte në leximin e tij (nga shpallja). Por Allahu e zhdukte ndërhyrjen e djallit dhe më pas i forconte shpalljet e Veta. Allahu është i Gjithëdijshëm dhe i Urtë"},{"SurahNumber":22,"VerseNumber":53,"Text":"Kjo ndodh që Ai ta bëjë ndërhyrjen e djallit sprovë për njerëzit që i kanë zemrat të sëmura (nga dyshimi) dhe të ngurtësuara prandaj keqbërësit janë në përçarje të madhe"},{"SurahNumber":22,"VerseNumber":54,"Text":"dhe që ata, të cilëve u është dhënë dituria, ta kuptojnë se ai (Kurani) është e Vërteta nga Zoti yt, ta besojnë atë dhe zemrat e tyre të binden e të qetësohen me të. Nuk ka dyshim se Allahu i udhëzon në rrugën e drejtë ata që besojnë"},{"SurahNumber":22,"VerseNumber":55,"Text":"Ata që nuk besojnë do të vazhdojnë të dyshojnë në të (Kuran), derisa t’u vijë Ora (e Kiametit) në mënyrë të papritur ose derisa t’u vijë dënimi i Ditës Shterpë"},{"SurahNumber":22,"VerseNumber":56,"Text":"I tërë pushteti atë ditë i përket Allahut. Ai do t’i gjykojë të gjithë: ata që kanë besuar dhe kanë bërë vepra të mira, do të gjenden në kopshtet e begative"},{"SurahNumber":22,"VerseNumber":57,"Text":"ndërsa ata që nuk kanë besuar dhe i kanë përgënjeshtruar shpalljet Tona, do të kenë dënim poshtërues"},{"SurahNumber":22,"VerseNumber":58,"Text":"Atyre që kanë mërguar për hir të Allahut e kanë rënë dëshmorë apo kanë vdekur, me siguri, Allahu do t’u japë shpërblim të mirë. Pa dyshim, Allahu është dhuruesi më i mirë"},{"SurahNumber":22,"VerseNumber":59,"Text":"Ai do t’i shpjerë në një vend, ku do të jenë vërtet të kënaqur! Allahu është vërtet i Gjithëdijshëm dhe i Butë"},{"SurahNumber":22,"VerseNumber":60,"Text":"Po, kështu është! Ai që merr hak për aq sa është dëmtuar e pastaj pëson sërish padrejtësi, me siguri, do të ndihmohet nga Allahu. Allahu është Shlyes i gjynaheve dhe Falës"},{"SurahNumber":22,"VerseNumber":61,"Text":"Kjo është kështu, sepse Allahu e ndërfut natën te dita e ditën te nata dhe se Allahu dëgjon dhe sheh gjithçka"},{"SurahNumber":22,"VerseNumber":62,"Text":"Kjo është kështu, sepse Allahu është e Vërteta (i vetmi që meriton të adhurohet), kurse gjithçka që adhurohet përveç Tij, është e pavërteta. Dhe, pa dyshim, Allahu është më i Lartësuari dhe i Madhërishmi"},{"SurahNumber":22,"VerseNumber":63,"Text":"A nuk e sheh ti se Allahu lëshon shiun nga qielli e toka gjelbërohet?! Me të vërtetë, Allahu i di të gjitha në hollësi dhe njeh mirë çdo gjë"},{"SurahNumber":22,"VerseNumber":64,"Text":"Atij i përket ç’ka në qiej e ç’ka në Tokë. Me të vërtetë, Allahu është i Vetëmjaftueshmi dhe i Denji për çdo lavd"},{"SurahNumber":22,"VerseNumber":65,"Text":"A nuk e sheh ti, se Allahu ka vënë në shërbimin tuaj gjithçka që është në Tokë dhe anijet që lundrojnë nëpër det me urdhrin e Tij?! Është Ai që e mban qiellin që të mos bjerë në Tokë; kjo mund të ndodhë vetëm me lejen e Tij. Vërtet, Allahu është i Butë dhe i Mëshirshëm me njerëzit"},{"SurahNumber":22,"VerseNumber":66,"Text":"Ai ju dha jetë dhe pastaj do t’ju bëjë të vdisni e më vonë do t’ju ringjallë. Me të vërtetë, njeriu është mosmirënjohës"},{"SurahNumber":22,"VerseNumber":67,"Text":"Ne kemi caktuar për çdo popull rregulla fetare, sipas të cilave ata shkojnë, prandaj mos lejo kurrsesi (o Muhamed) që të diskutojnë me ty për atë çështje. Dhe thirri te Zoti yt! Sigurisht që ti je në rrugë të drejtë"},{"SurahNumber":22,"VerseNumber":68,"Text":"Nëse ata grinden me ty, thuaju: “Allahu e di më së miri atë që bëni ju"},{"SurahNumber":22,"VerseNumber":69,"Text":"Ai do të gjykojë në Ditën e Kiametit për kundërshtitë, që keni pasur ndërmjet jush.”"},{"SurahNumber":22,"VerseNumber":70,"Text":"A nuk e di ti, se Allahu di çdo gjë, që është në qiej e në Tokë? Të gjitha këto janë (shënuar) në Libër[216]. Me të vërtetë, kjo është e lehtë për Allahun"},{"SurahNumber":22,"VerseNumber":71,"Text":"Ata adhurojnë në vend të Allahut atë, për të cilën Ai nuk u ka dërguar atyre asnjë provë autoritare dhe, për të cilën, nuk kanë kurrfarë dijenie. Keqbërësit (idhujtarë) nuk do të kenë asnjë, që t’i ndihmojë (Ditën e Gjykimit)"},{"SurahNumber":22,"VerseNumber":72,"Text":"Kur atyre iu lexohen vargjet Tona të qarta, ti do të vëresh në fytyrat e jobesimtarëve marazin; ata duan t’u vërsulen atyre që iu lexojnë shpalljet Tona. Thuaj: “A doni t’ju tregoj se çfarë është më e keqe se kjo? - Zjarri i Xhehenemit, të cilin Allahu ua ka premtuar atyre që nuk besojnë! Eh, sa vendbanim i shëmtuar që është ai!”"},{"SurahNumber":22,"VerseNumber":73,"Text":"O njerëz, është sjellë një shembull, andaj dëgjojeni atë: “Idhujt që ju i adhuroni në vend të Allahut, nuk mund të krijojnë as edhe një mizë, edhe nëse bashkohen të gjithë për këtë. E, nëse miza u merr atyre diçka, ata nuk do të mund t’ia marrin. I dobët është përgjëruesi (adhuruesi), por edhe ai të cilit i përgjërohen (idhulli).”"},{"SurahNumber":22,"VerseNumber":74,"Text":"Ata nuk e çmojnë Allahun me vlerën e Tij të vërtetë. Vërtet, Allahu është i Fortë dhe i Plotfuqishëm"},{"SurahNumber":22,"VerseNumber":75,"Text":"Allahu zgjedh të dërguar nga engjëjt dhe njerëzit; me të vërtetë, Allahu dëgjon dhe sheh gjithçka"},{"SurahNumber":22,"VerseNumber":76,"Text":"Ai e di ç’ka para tyre dhe ç’ka pas tyre dhe tek Allahu kthehet çdo çështje"},{"SurahNumber":22,"VerseNumber":77,"Text":"O besimtarë! Përkuluni dhe përuluni në sexhde (para Allahut)! Adhuroni Zotin tuaj dhe bëni vepra të mira për të arritur shpëtimin"},{"SurahNumber":22,"VerseNumber":78,"Text":"Luftoni në rrugën e Allahut, ashtu si duhet luftuar. Ai ju ka zgjedhur dhe nuk ju ka vënë asnjë barrë në fenë tuaj, fenë e babait tuaj, Ibrahimit. Ai ju ka quajtur ju myslimanë qysh më parë (në Shkrimet e Shenjta) dhe në këtë (Kuran), me qëllim që i Dërguari të jetë dëshmitar mbi ju dhe që ju të jeni dëshmitarë mbi njerëzit e tjerë. Andaj, faleni namazin, jepni zekatin dhe mbështetuni tek Allahu! Ai është Mbrojtësi juaj. Sa Mbrojtës dhe Ndihmës i mrekullueshëm është Ai"}]}