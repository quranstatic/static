{"Id":439,"LanguageCodes":["tr","tur"],"Name":"tur-ynozturk","Author":"Y. N. Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":33,"VerseNumber":31,"Text":"Sizden kim, Allah´a ve resulüne itaat eder, iyilik yaparsa, ona da ücretini iki kat olarak veririz. Kendisi için bol ve bereketli bir rızık da hazırlamışızdır"},{"SurahNumber":33,"VerseNumber":32,"Text":"Ey peygamber hanımları! Siz, kadınlardan herhangi biri gibi değilsiniz. Eğer korunup takvaya sarılıyorsanız sözü kırıtarak söylemeyin ki, kalbinde maraz bulunan biri ümide kapılmasın. Örfe uygun söz söyleyin"},{"SurahNumber":33,"VerseNumber":33,"Text":"Evlerinizde de vakarlı oturun. İlk cahiliye teşhirciliği gibi kendinizi teşhir etmeyin. Namazı/duayı yerine getirin, zekâtı verin, Allah´a ve resulüne itaat edin. Allah sizden kiri/lekeyi gidermek istiyor ey Ehlibeyt, sizi tam bir biçimde temizlemek istiyor"},{"SurahNumber":33,"VerseNumber":34,"Text":"Evlerinizde Allah´ın ayetlerinden ve hikmetten okunanları hatırlayın. Kuşkusuz, Allah Latîf´tir, Habîr´dir"},{"SurahNumber":33,"VerseNumber":35,"Text":"Allah şu kişiler için bir affediş ve büyük bir ödül hazırlamıştır: Müslüman erkekler, Müslüman kadınlar, mümin erkekler, mümin kadınlar, itaat eden erkekler, itaat eden kadınlar, özü-sözü doğru erkekler, özü-sözü doğru kadınlar, sabreden erkekler, sabreden kadınlar, Allah korkusuyla ürperen erkekler, Allah korkusuyla ürperen kadınlar, sadaka veren erkekler, sadaka veren kadınlar, oruç tutan erkekler, oruç tutan kadınlar, ırz ve iffetlerini koruyan erkekler, ırz ve iffetlerini koruyan kadınlar, Allah´ı çok anan erkekler, Allah´ı çok anan kadınlar"},{"SurahNumber":33,"VerseNumber":36,"Text":"Allah ve resulü bir işte hüküm verdiklerinde, inanmış bir erkekle inanmış bir kadının, işlerini kendi isteklerine göre belirleme hakları yoktur. Allah´a ve resulüne isyan eden, açık bir sapıklığa batıp gitmiş demektir"},{"SurahNumber":33,"VerseNumber":37,"Text":"Hani sen Allah´ın nimetlendirdiği, senin de lütufta bulunduğun kişiye \"Eşini yanında tut, Allah´tan kork!\" diyordun ama, Allah´ın açıklayacağı bir şeyi de içinde saklıyordun; insanlardan çekiniyordun. Oysaki kendisinden korkmana Allah daha layıktır. Zeyd o kadından ilişiğini kesince onu sana nikâhladık ki, evlatlıkları eşleriyle ilişkilerini kestiklerinde, müminler için o kadınlarla evlenmede bir güçlük olmasın. Zaten Allah´ın emri yerine getirilmiştir"},{"SurahNumber":33,"VerseNumber":38,"Text":"Allah´ın kendisine farz kıldığı şeyde peygambere hiçbir vebal yoktur. Daha önce gelip geçmişlerde de Allah´ın yolu-yöntemi buydu. Allah´ın emri, belirlenmiş bir kaderdir/ölçüdür"},{"SurahNumber":33,"VerseNumber":39,"Text":"Onlar ki Allah´ın mesajlarını tebliğ edip O´ndan korkarlar, Allah´tan gayrı hiç kimseden korkmazlar. Hesap sorucu olarak Allah yeter"},{"SurahNumber":33,"VerseNumber":40,"Text":"Muhammed, sizin erkeklerinizden hiçbirinin babası değildir; O, Allah´ın resulü ve nebilerin sonuncusudur. Allah herşeyi gereğince biliyor"},{"SurahNumber":33,"VerseNumber":41,"Text":"Ey iman edenler! Allah´ı çok anın"},{"SurahNumber":33,"VerseNumber":42,"Text":"O´nu sabah-akşam tespih edin"},{"SurahNumber":33,"VerseNumber":43,"Text":"O, odur ki sizi karanlıklardan aydınlığa çıkarsın diye size acıyor/destek veriyor. Melekleri de öyle yapıyor. Zaten O, inananlara karşı çok merhametlidir"},{"SurahNumber":33,"VerseNumber":44,"Text":"Kendisine kavuştukları gün onların esenlik dilekleri şöyledir: \"Selam!\" O, onlar için seçkin ve bereketli bir ödül hazırlamıştır"},{"SurahNumber":33,"VerseNumber":45,"Text":"Ey Peygamber! Hiç kuşkusuz, biz seni bir tanık bir müjdeci ve bir uyarıcı olarak gönderdik"},{"SurahNumber":33,"VerseNumber":46,"Text":"Ve Allah´ın izniyle bir davetçi, ışık saçan bir kandil olarak"},{"SurahNumber":33,"VerseNumber":47,"Text":"Ve muştula inananlara: Kendilerine Allah´tan büyük bir lütuf vardır"},{"SurahNumber":33,"VerseNumber":48,"Text":"İnkârcılara, ikiyüzlülere itaat etme, onların ezalarına aldırma; Allah´a tevekkül et. Vekil olarak Allah yeter"},{"SurahNumber":33,"VerseNumber":49,"Text":"Ey iman edenler! Mümin kadınları nikâhlayıp da kendilerini, onlara dokunmadan boşarsanız, sizin belirleyeceğiniz bir iddet boyunca onları bekletme hakkınız yoktur. O halde, böyle durumlarda onları nimetlendirin ve kendilerini güzelce serbest bırakın"},{"SurahNumber":33,"VerseNumber":50,"Text":"Ey Peygamber! Biz sana şu hanımları helal kıldık: Mehirlerini verdiğin eşlerin, Allah´ın sana ganimet olarak verdiklerinden elinin altında bulunanlar, amcalarının, halalarının, dayılarının, teyzelerinin kızlarından seninle birlikte hicret edenler. Peygamber kendisiyle evlenmek istediğinde, kendisini Peygamber´e hibe eden mümin bir kadını da öteki müminlere değil, yalnız sana özgü olmak üzere helal kıldık. Onlara eşleri ve elleri altındakiler hakkında neler farz kıldığımızı biz biliriz. Sana bir zorluk olmasın diyedir bu... Allah Gafûr´dur, Rahîm´dir"},{"SurahNumber":33,"VerseNumber":51,"Text":"Onlardan dilediğini geriye bırakırsın, dilediğini yanına alırsın. Bir süre için uzaklaştığın hanımlarından dilediğini yanına almanda bir sakınca yoktur. Onların gözlerinin aydınlanmasında, tasalanmalarında ve kendilerine verdiğinle hepsinin hoşnut olmasında bu daha uygun bir yoldur. Allah sizin kalplerinizde olanı bilir. Allah Alîm´dir, Halîm´dir"},{"SurahNumber":33,"VerseNumber":52,"Text":"Bundan sonra sana artık başka kadınlar helal olmaz. Bunları, başka eşlerle değiştirmek de -onların güzellikleri hoşuna gitse bile - helal olmaz. Elinin sahip olabilecekleri müstesna. Allah her şey üzerinde bir Rakîb´dir, her şeyi gözetlemektedir"},{"SurahNumber":33,"VerseNumber":53,"Text":"Ey iman edenler! Size bir yemek için izin verilmedikçe Peygamber´in evlerine girmeyin. Vaktini bekleyip durmaksızın çağırıldığınızda girin, ancak yemeği yiyince hemen dağılın. Söze dalıp lafı koyulaştırmayın. Çünkü böyle davranmanız Peygamber´i rahatsız eder. Fakat o size bir şey söylemekten utanır. Allah ise hakkı dile getirmekten çekinmez. Peygamber´in eşlerinden bir şey istediğinizde, onlardan perde arkasından isteyin. Bu, hem sizin kalpleriniz hem de onların kalpleri için daha temiz bir yoldur. Allah´ın resulüne rahatsızlık vermeniz ve kendisinden sonra onun eşleriyle nikâhlanmanız, size helal kılınmamıştır. Böyle bir şey Allah katında büyük bir vebaldir"},{"SurahNumber":33,"VerseNumber":54,"Text":"Siz birşeyi açıklasanız da gizleseniz de Allah bunların tümünü bilmektedir"},{"SurahNumber":33,"VerseNumber":55,"Text":"Peygamber´in hanımlarına; babaları, oğulları, kardeşleri,erkek kardeşlerinin oğulları, kızkardeşlerinin oğulları, hizmetindeki kadınlar ve anlaşmalarıyla sahip olduklarından ötürü hiçbir günah yoktur. Allah´tan korkun, ey Peygamber hanımları! Kuşkusuz, Allah her şeye tanıklık etmektedir"},{"SurahNumber":33,"VerseNumber":56,"Text":"Şu bir gerçek ki, Allah ve melekleri, o Peygamber´e destek verirler/onun şanını yüceltirler. Ey inananlar! Siz de ona destek olun/onun şanını yüceltin ve ona içtenlikle selam verin"},{"SurahNumber":33,"VerseNumber":57,"Text":"Allah´ı ve resulünü incitenleri Allah dünyada da âhirette de lanetlemiştir. Onlar için, alçaltıcı bir azap da hazırlanmıştır"},{"SurahNumber":33,"VerseNumber":58,"Text":"Mümin erkeklerle mümin kadınları, yapmadıkları bir şeyden dolayı rahatsız edenler, bir iftira ve açık bir günah yüklenmişlerdir"},{"SurahNumber":33,"VerseNumber":59,"Text":"Ey Peygamber! Eşlerine, kızlarına ve müminlerin kadınlarına söyle, dış giysilerini üzerlerine alsınlar. Bu, onların tanınmaları ve incitilmemeleri için çok daha uygun bir yoldur. Allah Gafûr´dur, Rahîm´dir"},{"SurahNumber":33,"VerseNumber":60,"Text":"İkiyüzlüler, kalplerinde maraz bulunanlar, şehirde çirkin haberler yayanlar, bu yaptıklarına son vermezlerse, seni onların üzerine gitmeye elbette teşvik edeceğiz. Bundan sonra onlar, orada senin yakınında, çok az kalabilirler"},{"SurahNumber":33,"VerseNumber":61,"Text":"Lanetlenmiş hale gelirler. Rastlandıkları yerde enselenirler, öldürülür de öldürülürler"},{"SurahNumber":33,"VerseNumber":62,"Text":"Bu, Allah´ın daha önce gelip geçmişlerde işleyen tavrı-tarzıdır. Allah´ın tavrında herhangi bir değişiklik asla bulamazsın"},{"SurahNumber":33,"VerseNumber":63,"Text":"İnsanlar sana kıyametin saatinden soruyorlar. De ki: \"Ona ilişkin bilgi Allah katındadır.\" Ne bilirsin, belki de o saat yakındır"},{"SurahNumber":33,"VerseNumber":64,"Text":"Hiç kuşkusuz, Allah, inkârcıları lanetlemiş ve onlar için çılgın bir ateş hazırlamıştır"},{"SurahNumber":33,"VerseNumber":65,"Text":"Uzun süre kalacaklardır onun içinde. Ne bir dost bulacaklardır ne bir yardımcı"},{"SurahNumber":33,"VerseNumber":66,"Text":"Gün olur, yüzleri ateşin içinde evrilip çevrilir de şöyle derler: \"Vay başımıza! Keşke Allah´a itaat etseydik, keşke resule itaat etseydik"},{"SurahNumber":33,"VerseNumber":67,"Text":"Ve derler ki: \"Rabbimiz! Biz, efendilerimize, büyüklerimize itaat ettik de bizi yoldan saptırdılar"},{"SurahNumber":33,"VerseNumber":68,"Text":"Rabbimiz, onlara iki kat azap ver; onları büyük bir lanet ile lanetle"},{"SurahNumber":33,"VerseNumber":69,"Text":"Ey iman edenler! Mûsa´ya eziyet edenler gibi olmayın! Allah, Mûsa´yı onların dediğinden uzak tutmuştur. O, Allah katında olumlu, itibarlı bir kul idi"},{"SurahNumber":33,"VerseNumber":70,"Text":"Ey iman edenler! Allah´tan sakının ve sağlam söz seyleyin"},{"SurahNumber":33,"VerseNumber":71,"Text":"Ki Allah amellerinizi barışa/hayra yarayışlı kılsın, günahlarınızı affetsin. Allah´a ve O´nun resulüne itaat eden, büyük bir başarı elde etmiştir"},{"SurahNumber":33,"VerseNumber":72,"Text":"Biz emâneti göklere, yere, dağlara teklif ettik de onlar onu yüklenmekten kaçındılar, ondan ürktüler. İnsan ise çok zalim ve çok cahil olduğu halde onu yüklendi"},{"SurahNumber":33,"VerseNumber":73,"Text":"Bunun böyle olması, Allah´ın; ikiyüzlü erkeklerle ikiyüzlü kadınlara, şirke sapmış erkeklerle şirke sapmış kadınlara azap etmesi, mümin erkeklerle mümin kadınların tövbelerini kabul etmesi içindir. Allah Gafûr´dur, Rahîm´dir"},{"SurahNumber":34,"VerseNumber":1,"Text":"Hamt, göklerde ve yerde bulunanlar kendisine ait olan Allah´adır. Ölüm ötesi âlemde de hamt yalnız O´nadır. Hakîm´dir O, Habîr´dir"},{"SurahNumber":34,"VerseNumber":2,"Text":"Yerin içine gireni, oradan çıkanı, gökten ineni, oraya yükseleni o bilir. Rahîm´dir O, Gafûr´dur"},{"SurahNumber":34,"VerseNumber":3,"Text":"Küfre sapanlar şöyle dediler: \"Kıyamet saati bize gelmez!\" De ki: \"Hayır, öyle değil! Gaybı bilen Rabbime yemin olsun ki, o size mutlaka ve mutlaka gelecektir! Göklerde ve yerde zerre miktarı bir şey bile Rabbimden gizli kalmaz. Zerreden daha küçük veya daha büyük hiçbir istisna olmamak üzere, her şey apaçık bir Kitap´ta belirlenmiştir"},{"SurahNumber":34,"VerseNumber":4,"Text":"Ki Allah, iman edip hayra ve barışa yönelik işler sergileyenleri ödüllendirsin. İşte bunlar için bir bağışlanma ve kutlu-bereketli bir rızık vardır"},{"SurahNumber":34,"VerseNumber":5,"Text":"Ayetlerimizi hükümsüz kılmak uğruna koşuşup duranlar var ya, onlar için pislikten, inletici bir azap vardır"},{"SurahNumber":34,"VerseNumber":6,"Text":"Kendilerine ilim verilenler, Rabbinden sana indirilenin, hakkın ta kendisi olduğunu, Hamîd ve Azîz olan Allah´ın yoluna kılavuzladığını görürler"},{"SurahNumber":34,"VerseNumber":7,"Text":"Küfre batanlar şöyle dedi: \"Dağılıp parçalandığınızda, kesinlikle yepyeni bir yaratılış içinde olacağınız yolunda, peygamberce haberler veren bir adamı size gösterelim mi"},{"SurahNumber":34,"VerseNumber":8,"Text":"Yalan düzüp Allah´a iftira mı ediyor, yoksa çıldırmış mı bu?\" Hayır, söyledikleri gibi değil! Gerçek şu ki, âhirete inanmayanlar, dönüşü olmayan bir sapıklık ve bir azap içindedirler"},{"SurahNumber":34,"VerseNumber":9,"Text":"Onlar, önlerinde ve arkalarında, gökten ve yerden neler var, görmediler mi? Dilesek onları yere batırırız, ya da üzerlerine gökten parçalar düşürürüz. Hiç kuşkusuz, bütün bunlarda Allah´a yönelen her kul için mutlak bir ibret vardır"},{"SurahNumber":34,"VerseNumber":10,"Text":"Yemin olsun, biz, Dâvud´a katımızdan bir lütufta bulunduk. \"Ey dağlar, onunla birlikte tespih edin ve ey kuşlar siz de.\" dedik. Ve onun için demiri yumuşattık"},{"SurahNumber":34,"VerseNumber":11,"Text":"Geniş ve uzun zırhlar yap! Dokumasında titiz davran! Siz de hayra ve barışa yönelik iş yapın. Kuşkusuz, ben, yaptıklarınızı görüyorum"},{"SurahNumber":34,"VerseNumber":12,"Text":"Süleyman için de sabah gidişi bir ay, akşam dönüşü bir ay olan rüzgârı görevlendirdik. Onun için erimiş katran/bakır kaynağını sel gibi akıttık. Cinlerden öylesi vardı ki, Rabbinin izniyle onun önünde iş yapardı. Onlardan hangisi buyruğumuzdan yan çizse, alevli ateş azabını kendisine tattırdık"},{"SurahNumber":34,"VerseNumber":13,"Text":"Onlar Süleyman için, mihraplardan/kalelerden, heykellerden, havuzlar gibi çanaklardan, yerinden kaldırılamaz kazanlardan ne dilerse yaparlardı. Ey Davûd ailesi, şükür olarak iş yapın! Kullarım içinden şükredenler o kadar az ki"},{"SurahNumber":34,"VerseNumber":14,"Text":"Sonunda, Süleyman için ölüm hükmünü verdiğimizde, onun ölümünü, değneğini yiyen dâbbetül arzdan/ağaç kurtçuğundan başkası onlara göstermedi. Süleyman yere yığılınca, açıkça anlaşıldı ki, eğer cinler gaybı bilmiş olsalardı, o alçaltıcı azap içinde bekleyip durmazlardı"},{"SurahNumber":34,"VerseNumber":15,"Text":"Yemin olsun, Sebe´ için kendi meskenlerinde bir ibret vardı. Sağ ve soldan iki bahçe. Rabbinizin rızkından yiyin de O´na şükredin. Tertemiz bir belde ve affeden bir Rab"},{"SurahNumber":34,"VerseNumber":16,"Text":"Ne var ki onlar yüz çevirdiler; biz de üzerlerine Arim selini gönderdik. Onların iki bahçesini, buruk yemişli, acı ılgınlı, birazcık da sedir ağacı bulunan iki bahçeye çevirdik"},{"SurahNumber":34,"VerseNumber":17,"Text":"İşte böyle! Nankörlük ettikleri için onları cezalandırdık. Nankörden başkasına ceza verir miyiz hiç"},{"SurahNumber":34,"VerseNumber":18,"Text":"Biz onlarla, içini bereketle dolduğumuz kentler arasında, sırt-sırta vermiş kasabalar oluşturduk; Bunlar arasında gidiş-gelişler belirledik. \"Geceleri ve güdüzleri, güven içinde gezip dolaşın oralarda.\" dedik"},{"SurahNumber":34,"VerseNumber":19,"Text":"Ama onlar, tutup şöyle dediler: \"Rabbimiz, seferlerimizin arasını uzaklaştır!\" Böylece kendilerine zulmettiler de biz de onları efsaneler haline getirdik; hepsini darmadağın ettik. İşte bunda, gereğince sabreden, yeterince şükreden herkes için elbette ibretler vardır"},{"SurahNumber":34,"VerseNumber":20,"Text":"Yemin olsun, İblis onlarla ilgili sanısında isabet etti. İnananlardan bir grup dışındakiler ona uydular"},{"SurahNumber":34,"VerseNumber":21,"Text":"Oysaki onun, onlar üzerinde hiçbir sultası yoktu. Sadece biz; âhirete inananı, onun hakkında kuşkuya düşenden ayırmak için böyle yapıyorduk. Rabbin herşey üzerinde Hafiz´dir, kollar, korur, gözetir"},{"SurahNumber":34,"VerseNumber":22,"Text":"De ki: \"Allah dışındaki o bir şey sandıklarınızı çağırın/onlara yalvarın! Ama onlar, göklerde de yerde de zerre kadar bir şeye sahip olamazlar. O göklerde ve yerde onların ortaklığı da yoktur. Ve O´nun onlardan bir destekçisi de yoktur"},{"SurahNumber":34,"VerseNumber":23,"Text":"O´nun katında, bizzat kendisinin izin verdiği kimseden başkasının şefaatı/kendisinin izin verdiği kimseden başkası için şefaat yarar sağlamaz. Sonunda, kalplerinden korku giderilince: \"Rabbimiz ne dedi?\" derler. \"Hakkı söyledi, O´dur Aliyy, O´dur Kebîr"},{"SurahNumber":34,"VerseNumber":24,"Text":"De ki: \"Göklerden ve yerden sizi kim rızıklandırıyor?\" De ki: \"Allah! O halde biz yahut siz ya tam hidayet üzerindeyiz yahut açık bir sapıklık içinde"},{"SurahNumber":34,"VerseNumber":25,"Text":"De ki: \"Bizim işlediğimiz suçlardan siz sorumlu olmayacaksınız; biz de sizin yaptıklarınızdan sorguya çekilmeyeceğiz"},{"SurahNumber":34,"VerseNumber":26,"Text":"De ki: \"Rabbimiz hepimizi biraraya toplayacak, sonra da aramızı hak ile ayıracak. O´dur Fettâh, O´dur Alîm"},{"SurahNumber":34,"VerseNumber":27,"Text":"De ki: \"Ortaklar olarak O´nun yanına koymaya kalktıklarınızı bana gösterin! Hayır, iş sandığınız gibi değil! O, Allah´tır; Azîz´dir, Hakîm´dir"},{"SurahNumber":34,"VerseNumber":28,"Text":"Biz seni, bütün insanlara bir müjdeci ve uyarıcı olarak gönderdik, başka değil! Ama insanların çokları bilmiyorlar"},{"SurahNumber":34,"VerseNumber":29,"Text":"Diyorlar: \"Doğru sözlülerseniz, bu tehdit ne zaman"},{"SurahNumber":34,"VerseNumber":30,"Text":"De ki: \"Size bir gün vaat edilmiştir; ondan ne bir saat geri kalabirsiniz ne de ileri geçebilirsiniz"},{"SurahNumber":34,"VerseNumber":31,"Text":"Küfre sapanlar dedi ki: \"Biz, bu Kur´an´a da bundan öncekine de asla inanmayacağız!\" Ah, bir görsen o zalimleri Rableri huzurunda, tutuklanmış halde! Bir kısmı da bir kısmına söz atar durur. Basit görülüp horlananları, büyüklük taslayanlara şöyle derler: \"Siz olmasaydınız, vallahi biz inanacaktık"},{"SurahNumber":34,"VerseNumber":32,"Text":"Büyüklük taslayanlar ise basit görülüp horlananlara şöyle derler: \"Hidayet size geldikten sonra, sizi ondan biz mi geri çevirdik? Hayır, siz kendiniz günahkârlardınız"},{"SurahNumber":34,"VerseNumber":33,"Text":"Bu kez, basit görülüp horlananlar büyüklük taslayanlara şöyle derler: \"Hayır, öyle değil!\" İşiniz gece gündüz düzenbazlıktı. Siz bize Allah´a nankörlük etmemizi, O´na eşler-ortaklar tutmamızı emrediyordunuz.\" Nihayet, azabı gördüklerinde, pişmanlığı içlerine gömerler. Biz ise inkârcıların boyunlarına bukağıları vurmuşuzdur. Yapıp ettiklerinden başka, neyin karşılığını görüyorlar ki"},{"SurahNumber":34,"VerseNumber":34,"Text":"Biz, hangi ülkeye bir uyarıcı göndermişsek, onun servet ve refahla şımaranları mutlaka şöyle demişlerdir: \"Biz, sizin elçilik yaptığınız şeyi inkâr ediyoruz"},{"SurahNumber":34,"VerseNumber":35,"Text":"Şunu da söylemişlerdir: \"Biz, malca da evlatça da çoğuz. Azaba uğratılacak olanlar, bizler değiliz"},{"SurahNumber":34,"VerseNumber":36,"Text":"De ki: \"Rabbim, dilediğine rızkı genişletip açar, dilediğine ölçülü verir/kısar. Fakat insanların çokları bilmiyorlar"},{"SurahNumber":34,"VerseNumber":37,"Text":"Sizi bize yaklaştırıp, katımızda size yakınlık sağlayacak olan, ne mallarınızdır ne de çocuklarınız. İman edip hayra ve barışa yönelik iş yapanlar müstesna. Onlara, yaptıklarının kat kat fazlası ödül vardır. Onlar, seçkin odalarda güven içindedirler"},{"SurahNumber":34,"VerseNumber":38,"Text":"Ayetlerimizi hükümsüz bırakmak için koşuşanlara gelince, onlar azabın içinde hazır bulundurulacaklardır"},{"SurahNumber":34,"VerseNumber":39,"Text":"De ki: \"Rabbim, kullarından dilediğine rızkı bolca-genişçe verir, dilediğine de kısarak verir. Bir şey infak ederseniz O, onun yerine başka bir şey lütfeder. Rızık verenlerin en hayırlısıdır O"},{"SurahNumber":34,"VerseNumber":40,"Text":"Gün olur, onların hepsini bir yere toplar, sonra meleklere sorar: \"Şunlar, sadece size mi kulluk/ibadet ediyorlardı"},{"SurahNumber":34,"VerseNumber":41,"Text":"Melekler derler ki: \"Tespih ederiz seni! Bizim Velî´miz sendin, onlar değil. Doğrusu şu ki, onlar cinlere tapıyorlardı. Onların çoğu cinlere iman etmekteydi"},{"SurahNumber":34,"VerseNumber":42,"Text":"Artık o gün, birinizin diğerine yarar sağlamaya da zarar vermeye de gücü yetmez. Zulme sapanlara şöyle deriz: \"O kendisini yalanlayıp durduğunuz ateş azabını tadın"},{"SurahNumber":34,"VerseNumber":43,"Text":"Ayetlerimiz açık-seçik kanıtlar halinde karşılarında okununca şöyle derler: \"Bu adam, atalarınızın kulluk/ibadet etmekte olduklarından sizi vazgeçirmek isteyen biriden başkası değil.\" Şunu da söylerler: \"Bu, düzenlenmş bir yalandan/iftiradan başka şey değildir.\" Hakkı inkâr edenler, o kendilerine geldiğinde şöyle demişlerdir: \"Açık bir büyüden başka şey değil bu"},{"SurahNumber":34,"VerseNumber":44,"Text":"Oysaki biz onlara, araştırıp ders alacakları kitaplar vermemiştik; daha önce kendilerine bir uyarıcı da göndermemiştik"},{"SurahNumber":34,"VerseNumber":45,"Text":"Onlardan öncekiler de yalanladılar. Üstelik bunlar, ötekilerine verdiklerimizin onda birine bile ulaşamadılar. Resullerimi yalanladılar. Peki, benim azabım nasıl oldu"},{"SurahNumber":34,"VerseNumber":46,"Text":"De ki: \"Size, bir tek şey öğütleyeceğim: Allah için ikişer ikişer, teker teker kalkın, sonra da iyice düşünün!\" Arkadaşınızda cinnetten eser yok! O, şiddetli bir azap öncesinde sizi uyaran bir kişiden başkası değil"},{"SurahNumber":34,"VerseNumber":47,"Text":"De ki: \"Ben sizden herhangi bir ücret istemedim; o sizin olsun. Benim ödülüm yalnız Allah´tandır. Ve O, her şey üzerinde bir Şehîd, gerçek bir tanık"},{"SurahNumber":34,"VerseNumber":48,"Text":"De ki: \"Benim Rabbim, gerçeği ortaya koyar. Gaybları en iyi bilen O´dur"},{"SurahNumber":34,"VerseNumber":49,"Text":"De ki: \"Hak geldi, artık bâtıl ortaya yeni bir şey çıkaramaz; eskiyi de geri getiremez"},{"SurahNumber":34,"VerseNumber":50,"Text":"De ki: \"Eğer saparsam, öz benliğim aleyhine saparım. Doğruyu ve güzeli bulursam bu, Rabbimin bana vahyettiği sayesindedir. Çünkü O, Semî´dir, Karîb´dir"},{"SurahNumber":34,"VerseNumber":51,"Text":"Bir görsen onları korku ve telaşa düştüklerinde! Artık kaçış-kurtuluş yok! Çok yakın bir yerden yakalanmışlardır"},{"SurahNumber":34,"VerseNumber":52,"Text":"Ona inandık!\" dediler. Ama nasıl mümkün olur onlar için imana ulaşmak o uzak yerden"},{"SurahNumber":34,"VerseNumber":53,"Text":"Daha önce inkâr etmişlerdi onu. Gayba taş atıp duruyorlardı o uzak yerden"},{"SurahNumber":34,"VerseNumber":54,"Text":"Artık kendileriyle, iştahla arzuladıkları şey arasına engel konmuştur. Tıpkı daha önce benzerlerine yapıldığı gibi. Gerçek şu ki onlar, tutarsızlığa iten bir kuşku içindeydiler"},{"SurahNumber":35,"VerseNumber":1,"Text":"Hamt, Fâtır olan Allah´adır; gökleri ve yeri yaratan, melekleri ikişer, üçer, dörder kanatlı elçiler yapan O´dur. Yaratışta/yaratılmışlarda dilediğini artırır O. Hiç kuşkusuz, Allah her şeye gücü yetendir"},{"SurahNumber":35,"VerseNumber":2,"Text":"Allah´ın insanlar için açıp yaydığı rahmeti hiç kimse tutup kısamaz. Onun tutup kıstığını ise O´ndan sonra salıp açacak yoktur. Azîz´dir O, Hakîm´dir"},{"SurahNumber":35,"VerseNumber":3,"Text":"Ey insanlar, Allah´ın, üzerinizdeki nimetini anın! Allah´tan başka yaratıcı mı var? Sizi gökten ve yerden rızıklandırır. O´ndan başka ilah yoktur. Hal böyle iken nasıl oluyor da yüz geri çevriliyorsunuz"},{"SurahNumber":35,"VerseNumber":4,"Text":"Eğer seni yalanlıyorlarsa, senden önceki resuller de yalanlanmıştır. Bütün işler ve oluşlar Allah´a döndürülür"},{"SurahNumber":35,"VerseNumber":5,"Text":"Ey insanlar, Allah´ın vaadi haktır! O halde iğreti dünya hayatı sizi sakın aldatmasın! O yaman aldatıcı, o çok gururlu, sizi sakın Allah ile aldatmasın"},{"SurahNumber":35,"VerseNumber":6,"Text":"Şu bir gerçek ki, şeytan sizin için bir düşmandır. O halde siz de onu düşman tutun. Hiç kuşkusuz, o kendi hizbini cehennem yâranından olmaları için çağırır durur"},{"SurahNumber":35,"VerseNumber":7,"Text":"Küfre sapanlar için şiddetli bir azap vardır. İman edip hayra ve barışa yönelik ameller işleyenlere gelince onlar için bir bağışlanma ve büyük bir ödül olacaktır"},{"SurahNumber":35,"VerseNumber":8,"Text":"Ya o kişi? Yaptıklarının kötülüğü kendisine allanıp pullanmış da onu güzel görüvermiş. Doğrusu şu: Allah dilediğini/dileyeni saptırır, dilediğini/dileyeni de doğruya ve güzele kılavuzlar. O halde canın onlar için üzüntülere dalmasın. Hiç kuşkusuz, Allah onların ürettiklerini/ortaya koydukları oyunları çok iyi bilmektedir"},{"SurahNumber":35,"VerseNumber":9,"Text":"Allah odur ki, rüzgârları gönderdi. Rüzgârlar bir bulut kaldırır. Derken onu ölü bir beldeye sevk ettik de ölümünden sonra toprağa onunla hayat verdik. İşte ölümünden sonra dirilme de böyledir"},{"SurahNumber":35,"VerseNumber":10,"Text":"Onur ve yücelik isteyen bilsin ki, onur ve yüceliğin tümü Allah´adır. Temiz ve güzel kelime O´na yükselir; hayra ve barışa yönelik amel de o kelimeyi yüceltir. Kötülükleri kuranlara/kötülükleri tuzak yapanlara gelince, onlar için şiddetli bir azap vardır. Ve böylelerinin tuzağı tarumar olur"},{"SurahNumber":35,"VerseNumber":11,"Text":"Allah sizi bir topraktan, sonra bir spermden yarattı; sonra sizi çiftler haline getirdi. O´nun ilmi dışında, bir dişi ne hamile olur ne de doğurur. Yaşayan bir varlığa daha çok ömür verilmesi de onun ömründen biraz azaltılması da mutlaka bir kitapta yazılıdır. Bu, Allah için gerçekten çok kolaydır"},{"SurahNumber":35,"VerseNumber":12,"Text":"İki deniz birbirine eşit olmaz. Bu tatlıdır, susuzluğu giderir, içimi hoş ve rahattır; şu tuzludur, acıdır. Ama hepsinden de taze et yersiniz; giyip takınacağınız bir süs çıkarırsınız. Allah´ın lütfundan nasip aramanız ve şükredebilmeniz için, gemilerin denizi yara yara gittiğini görürsün"},{"SurahNumber":35,"VerseNumber":13,"Text":"Allah, geceyi gündüzün içine sokar, gündüzü de gecenin içine sokar. Güneş´i ve Ay´ı buyruk altına almıştır. Her biri belirlenen bir süreye kadar akıp gidiyor. İşte Rabbiniz Allah bu; mülk ve yönetim O´nundur. Onun berisinden yakardıklarınız ise bir çekirdek zarına bile hükmedemezler"},{"SurahNumber":35,"VerseNumber":14,"Text":"Onlara çağırsanız, çağrınızı duymazlar. Duysalar da size cevap veremezler. Kıyamet günü de sizin onları ortak koştuğunuzu inkâr ederler. Hiç kimse sana, Habîr olan Allah´ın verdiği gibi haber veremez"},{"SurahNumber":35,"VerseNumber":15,"Text":"Ey insanlar, siz Allah´a yönelmiş yoksullarsınız! Allah ise mutlak Ganî, mutlak Hamîd´dir"},{"SurahNumber":35,"VerseNumber":16,"Text":"Dilerse sizi yok eder, yepyeni bir halk getirir"},{"SurahNumber":35,"VerseNumber":17,"Text":"Ve bu, Allah´a hiç de güç gelmez"},{"SurahNumber":35,"VerseNumber":18,"Text":"Hiçbir günahkâr, bir başkasının günahını yüklenmez. Yükü ağır gelen, onu taşımaya çağırsa bile, kendisinden hiçbir şey yüklenilmez. Akraba bile olsa... Sen ancak Rablerinden için için korkanları ve namazı/duayı yerine getirenleri uyarırsın. Arınıp temizlenen, kendi benliği için arınıp temizlenir. Dönüş Allah´adır"},{"SurahNumber":35,"VerseNumber":19,"Text":"Körle, gören bir olmaz"},{"SurahNumber":35,"VerseNumber":20,"Text":"Karanlıklarla ışık da bir olmaz"},{"SurahNumber":35,"VerseNumber":21,"Text":"Gölge ile sıcaklık da aynı değildir"},{"SurahNumber":35,"VerseNumber":22,"Text":"Diriler de eşit olmaz, ölüler de. Allah dilediğine/dileyene işittirir. Ama sen, kabirlerdekilere işittiremezsin"},{"SurahNumber":35,"VerseNumber":23,"Text":"Sen sadece bir uyarıcısın"},{"SurahNumber":35,"VerseNumber":24,"Text":"Şu bir gerçek ki, biz seni hak ile bir müjdeci ve uyarıcı olarak gönderdik. Hiçbir ümmet yoktur ki, içinden bir uyarıcı gelip geçmemiş olsun"},{"SurahNumber":35,"VerseNumber":25,"Text":"Seni yalanlıyorlarsa, onlardan öncekiler de yalanlamıştı. Resulleri onlara açık-seçik mesajlar, sayfalar ve aydınlatıcı kitap getirmişlerdi"},{"SurahNumber":35,"VerseNumber":26,"Text":"Sonra ben, inkâr edenleri yakaladım. Ama nasıl oldu benim azabım"},{"SurahNumber":35,"VerseNumber":27,"Text":"Görmedin mi, Allah, gökten bir su indirdi. Onunla, renkleri çeşit çeşit meyvelar çıkardık. Dağlardan da yollar var; beyaz, kırmızı, değişik renklerde. Ve simsiyah yollar da var"},{"SurahNumber":35,"VerseNumber":28,"Text":"Aynı şekilde, insanlardan, hayvanlardan, davarlardan da çeşitli renklerde olanlar var. Kulları içinde Allah´tan ancak bilginler ürperir. Allah Azîz´dir, Gafûr´dur"},{"SurahNumber":35,"VerseNumber":29,"Text":"Allah´ın kitabını okuyanlar, namazı/duayı yerine getirenler, kendilerine verdiğimiz rızıklardan gizli ve açık infak edenler, asla batmayacak bir ticaret umabilirler"},{"SurahNumber":35,"VerseNumber":30,"Text":"Çünkü Allah onlara ücretlerini tam ödeyecek, lütfundan onlara artırma da yapacaktır. Gafûr´dur O, çok affeder; Şekûr´dur, şükredenlere mutlaka karşılık verir"},{"SurahNumber":35,"VerseNumber":31,"Text":"Kitap´tan sana vahyettiğimiz, kendinden öncekini tasdikleyici hakkın ta kendisidir. Allah, kullarından tam haberdardır, onları iyice görmektedir"},{"SurahNumber":35,"VerseNumber":32,"Text":"Sonra, kullarımız arasından seçtiklerimizi kitaba mirasçı kıldık. İçlerinden öz nefsine zulmeden var. Orta yolda gideni var. Allah´ın izniyle hayırlarda öne geçeni var. İşte bu, büyük lütfun ta kendisidir"},{"SurahNumber":35,"VerseNumber":33,"Text":"Adn cennetlerine girerler onlar, orada altından bilezikler ve inci takınırlar. Orada giysileri ise ipektir"},{"SurahNumber":35,"VerseNumber":34,"Text":"Şöyle derler: \"Hamt olsun, üzüntüyü bizden gideren Allah´a! Rabbimiz mutlak Gafûr, mutlak Şekûr´dur"},{"SurahNumber":35,"VerseNumber":35,"Text":"Lütfuyla bizi durulacak yurda kondurdu. Orada bize hiçbir yorgunluk dokunmaz. Orada bize hiçbir usanç da dokunmaz"},{"SurahNumber":35,"VerseNumber":36,"Text":"İnkâr edenlere de cehennem ateşi var. Ne haklarında hüküm verilir ki ölsünler ne de azapları hafifletilir. İşte böyle cezalandırırız tüm nankörleri biz"},{"SurahNumber":35,"VerseNumber":37,"Text":"Feryat edip dururlar orada: \"Rabbimiz, çıkar bizi de önceden yaptığımızdan başka şey yapalım. Barışa ve hayra yönelik iyi bir iş yapalım.\" Sizi biz, öğüt alanın öğüt alacağı bir süre ömürlendirmedik mi? Uyarıcı da geldi size. Hadi, tadın bakalım azabı! Zalimler için hiçbir yardımcı yok artık"},{"SurahNumber":35,"VerseNumber":38,"Text":"Allah, göklerin ve yerin gaybını bilendir/Âlim´dir. O, göğüslerin özündekini de çok iyi bilir"},{"SurahNumber":35,"VerseNumber":39,"Text":"Sizi yeryüzünde halefler yapan O´dur. Nankörlük edenin nankörlüğü kendi aleyhinedir. Kâfirlerin küfrü, Rableri katında öfkeden başka bir şey artırmaz. Kâfirlerin küfrü hüsran ve yıkımdan başka bir şey artırmaz"},{"SurahNumber":35,"VerseNumber":40,"Text":"De ki: \"Allah´ın berisinden yakardığınız şu ortaklarınızı gördünüz mü? Gösterin bana topaktan neyi yarattı onlar!\" Yoksa göklerde bir ortaklıkları mı var? Yoksa onlara bir kitap verdik de kendileri o kitaptan bir kanıt üzerinde midirler? Hayır, zalimler birbirlerine aldanıştan/aldatıştan başka hiçbir şey vaat etmezler"},{"SurahNumber":35,"VerseNumber":41,"Text":"Allah, gökleri ve yeri, yok olup gitmesinler diye tutuyor. Yemin olsun, eğer çöküp giderlerse, O´ndan başka hiç kimse onları tutamaz. Halîm´dir O, Gafûr´dur"},{"SurahNumber":35,"VerseNumber":42,"Text":"Yeminlerinin tüm gücüyle Allah´a ant içmişlerdi ki, eğer kendilerine bir uyarıcı gelirse, ümmetlerin herhangi birinden çok daha doğru bir gidiş üzere olacaklar. Fakat uyarıcı onlara gelince, bu onlara nefretle kaçıştan başka bir katkı sağlamadı"},{"SurahNumber":35,"VerseNumber":43,"Text":"Yeryüzünde kibirlendi ve kötülük tezgâhladılar. Oysaki tezgâhlanan kötülük, sahibinden başkasını kuşatmaz. Öncekilerin başına gelenlerden başkasını mı bekliyorlar? Allah´ın yol ve yönteminde değişme asla bulamazsın! Allah´ın yol ve yönteminde döneklik de bulamazsın"},{"SurahNumber":35,"VerseNumber":44,"Text":"Yeryüzünde dolaşıp da kendilerinden öncekilerin sonlarının nasıl olduğunu görmediler mi? Onlar, kuvvet bakımından bunlardan daha zorluydular. Göklerde de yerde de Allah´ı âciz bırakacak hiçbir şey yoktur. Alîm´dir O, Kadîr´dir"},{"SurahNumber":35,"VerseNumber":45,"Text":"Eğer Allah, insanları, kazandıkları yüzünden hesaba çekseydi, yerkürenin sırtında hiçbir canlı bırakmazdı. Ne var ki, onları belirli bir süreye kadar, ecelleri gelinceye kadar erteliyor. Allah, kullarını iyice görmektedir"},{"SurahNumber":36,"VerseNumber":1,"Text":"Yâ, Sîn"},{"SurahNumber":36,"VerseNumber":2,"Text":"Yemin olsun o hikmetlerle dolu Kur´an´a ki"},{"SurahNumber":36,"VerseNumber":3,"Text":"Hiç kuşkusuz, sen, gönderilen elçilerdensin"},{"SurahNumber":36,"VerseNumber":4,"Text":"Dosdoğru bir yol üzerindesin"},{"SurahNumber":36,"VerseNumber":5,"Text":"Azîz ve Rahîm´in indirdiği üzeresin"},{"SurahNumber":36,"VerseNumber":6,"Text":"Babaları uyarılmamış, tam gaflet içinde bir toplumu uyarman için gönderildin"},{"SurahNumber":36,"VerseNumber":7,"Text":"Yemin olsun ki, onların çoğuna söz hak olmuştur, artık onlar iman etmezler"},{"SurahNumber":36,"VerseNumber":8,"Text":"Biz onların boyunlarına bukağılar geçirdik. Bukağılar çenelere dayanmıştır da bu yüzden onların kafaları yukarı kalkıktır"},{"SurahNumber":36,"VerseNumber":9,"Text":"Önlerine bir set, arkalarına da başka bir set çektik. Böylece onları kuşatıp sardık; artık onlar görmezler"},{"SurahNumber":36,"VerseNumber":10,"Text":"Sen ha uyarmışsın onları ha uyarmamışsın, fark etmez onlar için; inanmazlar"},{"SurahNumber":36,"VerseNumber":11,"Text":"Sen ancak o zikire/Kur´an´a uyan ve görmediği halde Rahman´dan korkan kimseyi uyarırsın. Böylesini, bir bağışlanma ve seçkin bir ödülle müjdele"},{"SurahNumber":36,"VerseNumber":12,"Text":"Biz, yalnız biz, ölüleri diriltiriz ve onların önden gönderdiklerini de eserlerini de yazarız! Zaten biz her şeyi apaçık bir kütükte ayrıntılı olarak kaydetmişizdir"},{"SurahNumber":36,"VerseNumber":13,"Text":"Onlara o kent halkını örnek ver. Hani, elçiler gelmişti oraya"},{"SurahNumber":36,"VerseNumber":14,"Text":"Hani, biz onlara iki kişi göndermiştik, onları yalanlamışlardı. Bunun üzerine biz, üçüncü bir kişiyle destek vermiştik. Şöyle demişlerdi: \"Biz, size gönderilen elçileriz"},{"SurahNumber":36,"VerseNumber":15,"Text":"Kent halkı dedi ki: \"Siz, bizim gibi birer insandan başka şey değilsiniz. Rahman hiçbir şey indirmemiştir. Siz sadece yalan söylüyorsunuz"},{"SurahNumber":36,"VerseNumber":16,"Text":"Dediler: \"Rabbimiz biliyor ki, biz size gönderilmiş elçileriz"},{"SurahNumber":36,"VerseNumber":17,"Text":"Bize düşen, açık bir tebliğden başka şey değildir"},{"SurahNumber":36,"VerseNumber":18,"Text":"Dediler: \"Sizin yüzünüzden uğursuzlukla karşılaştık/biz sizi uğursuzluk sebebi saymaktayız. Eğer bu işe son vermezseniz, sizi mutlaka taşlayacağız. Ve bizden size acıklı bir azap kesinlikle dokunacaktır"},{"SurahNumber":36,"VerseNumber":19,"Text":"Dediler: \"Uğursuzluk kuşunuz sizinle beraberdir. Size öğüt verildi diye mi bütün bunlar? Hayır, siz savurganlığa, aşırılığa sapmış bir topluluksunuz"},{"SurahNumber":36,"VerseNumber":20,"Text":"Kentin öbür ucundan bir adam koşarak gelip şöyle dedi: \"Ey topluluk, bu elçilere uyun"},{"SurahNumber":36,"VerseNumber":21,"Text":"Sizden herhangi bir ücret istemeyelere uyun. Onlardır doğruyu ve güzeli bulanlar"},{"SurahNumber":36,"VerseNumber":22,"Text":"Beni yaratana ne diye kulluk etmeyecek mişim ben? Ve sizler de O´na döndürüleceksiniz"},{"SurahNumber":36,"VerseNumber":23,"Text":"O´ndan başka tanrılar mı edineyim ben? Eğer Rahman bana bir zorluk/zarar dilerse onların şefaati benden hiçbir şeyi savamaz; beni kurtaramazlar"},{"SurahNumber":36,"VerseNumber":24,"Text":"Bu durumda ben elbette ki açık bir sapıklığın içine düşerim"},{"SurahNumber":36,"VerseNumber":25,"Text":"Ben, sizin Rabbinize iman ettim, artık dinleyin beni"},{"SurahNumber":36,"VerseNumber":26,"Text":"Gir cennete!\" denildi. Dedi: \"Kavmim bir bilebilseydi"},{"SurahNumber":36,"VerseNumber":27,"Text":"Ki Rabbim beni affetti; beni, ikram edilenlerden kıldı"}]}