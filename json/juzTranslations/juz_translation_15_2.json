{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":17,"VerseNumber":1,"Text":"Maha suci that Tuhan nyang Esa Neujakba hamba Neuh nyang meutuah Neujakba nibak masjidil haram Bak saboh malam Neuyue meulangkah Troh keudeh u masjidil aqsha Nanggroe mulia Neubri le Allah Ka lheuh Kamoe bri beureukat sinan Ban silingka nyan nanggroe meutuah Kamoe peuleumah bak gopnyan sinoe Dum ayat Kamoe nyang le sileupah Tuhan Neudeunge ngon deuh Neukalon Meu bacut pih kon haba nyang salah"},{"SurahNumber":17,"VerseNumber":2,"Text":"Kamoe bri kitab dilee bak Musa Peutunyok hamba beunar ngon salah Jeut keu peutunyok Bani Israil Bek cok keu wali nyang bukon Allah Laen nibak Lon bek cok keu wali Bala barangri han ek jipeuglah"},{"SurahNumber":17,"VerseNumber":3,"Text":"Dum keuturunan nyang ek sajan Noh Watee Nabi Noh Kamoe peuleupah Watee Kamoe ba Noh dalam kapai Padum droe sagai ureueng meutuah Keubit Nabi Noh nyan sidroe hamba Nyang hana reuda chuko keu Allah"},{"SurahNumber":17,"VerseNumber":4,"Text":"Ka lheuh Kamoe boh di dalam kitab Israil teutap jipubuet salah Dua go salah di gata dum nyoe Di dalam bumoe tapeugot ulah Tapeumbong droe teuh manyang ngon raya"},{"SurahNumber":17,"VerseNumber":5,"Text":"Azeub phon teuka Kamoe bri bagah Kamoe bri nyang phon azeub keu gata Meukirem hamba nyang teuga leupah Hamba Kamoe nyan han ek talawan Nanggroe gatanyan teuma jijajah Nyan janji nyang phon han jeut han teuka"},{"SurahNumber":17,"VerseNumber":6,"Text":"‘Oh dudoe teuma meubalek arah Kamoe bri gata teuma nyang teuga Ek tageulawa awaknyan kalah Meubri bantuan keu bandum gata Ka le areuta ase takeubah Aneuk teuh pih le Kamoe peujumba Hingga jeut gata rame that leupah"},{"SurahNumber":17,"VerseNumber":7,"Text":"Meu tapubuet got got keu droe gata Meunyo brok teuma droeuteuh cit salah i Meuwoe brok keu droeteuh kon ho laen Hukoman laen teuma geupeugah Meunyo ka teuka janji nyang akhe Keunan cit troh le laen parikah Jipeukrot muka teuh teuma keubit Daľam meusijid jitameng bagah Lagee jitamong yoh phon-phon dilee Meusapeue teuntee han le jikeubah Abeh jireuloh bandum peue nyang na"},{"SurahNumber":17,"VerseNumber":8,"Text":"Teuma Po gata bit that Pemurah Mudah-mudahan uleh Hadharat Keu gata rahmat Neubri lom bagah Adak meutawoe lagee set teuma Di Kamoe hana meutukri peugah Kamoe pih meuwoe cit lagee gata Ka meuseudia nuraka juah Kamoe boh kaphe lam glap nuraka Nyankeuh peunjara ureueng nyang salah"},{"SurahNumber":17,"VerseNumber":9,"Text":"Qur'an nyoe keubit peutunyok jalan Nyang rila Tuhan teupat sileupah Haba gembira pih lom di sinan Ureueng meuiman keupada Allah Soe nyang meuiman ngon jipubuet got Pahla raya that Neubri le Allah"},{"SurahNumber":17,"VerseNumber":10,"Text":"Nyang han pateh na uroe akhirat Kamoe bri azeub peudeh sileupah"},{"SurahNumber":17,"VerseNumber":11,"Text":"Insan meuduʻa keu jeuheut di jih Sa ngon duʻa jih keu bak got leupah Ka meunan sipheut si manusia Kurueng that saba leupah that bagah"},{"SurahNumber":17,"VerseNumber":12,"Text":"Malam ngon uroe cit Kamoe peujeut Dua boh sipheut nyang saban leupah Kamoe sampoh treuk nyang sipheut malam Tinggai uroe trang that meujeureulah Mangat tamita raseuki gata O Nibak Po gata nyang Maha Murah Lom nak tateupue jeut tabileung thon Uroe ngon buleun takira mudah Bandum atranyan ka Kamoe peutrang"},{"SurahNumber":17,"VerseNumber":13,"Text":"Jumba dum insan pih Kamoe keubah Bak takue insan cit Kamoe gantung Jumba ngon bulueng jih ka meukeubah Kamoe peutubiet uroe kiamat Keu jihnyan kitab jileung le bagah"},{"SurahNumber":17,"VerseNumber":14,"Text":"Boh kakheun laju kitab droekeuh nyan Uroenyan sinan keunira di kah Sep lam kitab nyan di kah keunira"},{"SurahNumber":17,"VerseNumber":15,"Text":"Soe nyang bahgia nyan nyang meutuah Nyang pubuet lagee peutunyok Tuhan Keu droe ureueng nyan teurimong balah Teuma nyang sisat meularat keu droe Jih laen han soe jeut jipeusalah Soe nyang meudacha han jeut jitanggong Dacha gob laen nyang pubuet salah Kamoe meuazeub pih han barangsoe Meu goh bak jihnyoe teuka peurintah Lheuh Kamoe kirem Rasul ubak jih Meubaroe jeut jih Kamoe peusalah"},{"SurahNumber":17,"VerseNumber":16,"Text":"Meunyo na napsu teuma di Kamoe Na saboh nanggroe keumeung peubicah Napsu nanggroe nyan meupeubinasa Bak ureueng kaya Kamoe peurintah Sabab ka le peng jipubuet sigra Peue-peue nyang hawajih pasek leupah ‘Oh ban ka cukop jipubuet dacha Ka trang ngon nyata jihnyan dum salah Yohnyan keuh nanggroe Kamoe peuanco Nyankeuh meubaro bandum jih sudah"},{"SurahNumber":17,"VerseNumber":17,"Text":"Padum le nyang ka meupeubinasa Yoh dilee masa ‘oh lheuh Noh leupah ‘Oh Iheuh Nabi Noh leupah bak bala Tophan ie raya hana ban peugah Cukop Po gata nyang that Neuteupue Hamba Neuh sinoe jipubuet salah Bandum Neukalon dacha dum hamba"},{"SurahNumber":17,"VerseNumber":18,"Text":"Nyang hʻeut keu donya Neubri le bagah Soe-soe nyang galak keu udep donya Kamoe bri lanja seunang jih leupah Peue meuh‘eut Kamoe sinapsu Kamoe Meubri le jinoe udepjih mewah ‘Oh Iheuhnyan Meubri keu jih nuraka Jitamong lanja hana soe peuglah Hina ngon saket sinan jirasa Caci ngon ceula meulimpah ruah"},{"SurahNumber":17,"VerseNumber":19,"Text":"Soe-soe nyang meuh‘eut teuma akhirat Jipubuet buet got sunggoh sileupah Lagi pih jihnyan ureueng meuiman Chuko keu jihnyan teuma le Allah"},{"SurahNumber":17,"VerseNumber":20,"Text":"Bandua pihak Kamoe bri rata Nibak Po gata bandum hadiah Barangpeue Neubri nibak Po gata Hana soe daya jikeumeung bantah"},{"SurahNumber":17,"VerseNumber":21,"Text":"Taeu nyan Kamoe peuleupah ladom Ateuh nyang ladom Kamoe peupisah Nyang leubeh raya teuma akhirat Raya that pangkat leubeh that leupah"},{"SurahNumber":17,"VerseNumber":22,"Text":"Meunyo meunapsu gata keu aman Bek tacok Tuhan laen ngon Allah Meu tatem meunan han keunong ceula Han tinggai gata teuma geukeubah"},{"SurahNumber":17,"VerseNumber":23,"Text":"Ka Neupeurintah uleh Po gata Taseumah sahja cit sidroe Allah Bek roh taseumah peue-peue nyang laen Teuma beu meucen keu ma ngon ayah c Beu got tahiroe keu ma-ku gata ‘Oh gopnyan tuha beu got tapapah Got salah sidroe got pih bandua Geuh sajan gata sapat takeubah Bek roh takheun ‘euh lom pih bek tadhot Narit nyang patot beu got tapeugah Tamarit nyang got tapeumulia"},{"SurahNumber":17,"VerseNumber":24,"Text":"Droe tapeuhina han jeut keu salah Sabab tagaseh keu ma-ku gata Talakee duʻa teuma bak Allah Tuhanku Neubri keu ma-ku lonnyoe Rahmat nibek Droeuneuh beu le leupah Lagee phon ubit lon geuplihara"},{"SurahNumber":17,"VerseNumber":25,"Text":"Teuma Po gata Neuteupue sudah Neuteupue pakri lam ate gata Meunyo bit gata niet teuh ikheulah Tuhan Pengampon keu ureueng toubat Meunyo niet teupat jih hana salah"},{"SurahNumber":17,"VerseNumber":26,"Text":"Beu na tajok hak kawom keurabat Ureueng gasien that pih beu tapapah Meunan pih teuma ureueng meudagang Bak jalan Tuhan kon jalan salah Lom bek mubazir taboh areuta Hana keunira royai teuh leupah"},{"SurahNumber":17,"VerseNumber":27,"Text":"Ureueng mubazir chedara chetan Kaphe keu Tuhan chetan seurakah k"},{"SurahNumber":17,"VerseNumber":28,"Text":"Meunyo tapaleng hana jeut tabri Kadang raseuki teuh kureueng leupah Dang tajak mita nyang laen lagi Mita raseuki rahmat bak Allah Nibak Po gata tamita rahmat Nyan narit mangat laju tapeugah Tapeugah beu got bek saket ate"},{"SurahNumber":17,"VerseNumber":29,"Text":"Jaroe meurante pih tapeusiblah Meurante jaroe bak takue gata Nyan tausaha beu ek tapeuglah Meunan pih jaroe bek leupah taleung Hana tareugam sabe tapeuhah Mangat bek gata jeut gop ceureuca ‘Oh dudoe gata meunyeusai teulah"},{"SurahNumber":17,"VerseNumber":30,"Text":"Keubit Po gata Neuleueng raseuki Soe nyang h‘eut Neubri raseuki mudah Meunan pih ladom Neukot raseuki Keu hamba Neubri ban nyang h‘ʻeut Allah Pakri hai hamba bandum Neuteupue Cit Neueu keudroe bandum le Allah"},{"SurahNumber":17,"VerseNumber":31,"Text":"Bek tapoh aneuk teumakot keu deuk Hana sep beuheuk tabri napakah Raseuki keu jih Kamoe nyang peuna Keu gata pih na cit Kamoe keubah Soe nyang poh mate aneuk dum gata Raya that dacha hana ban peugah"},{"SurahNumber":17,"VerseNumber":32,"Text":"Lom bek tapeutoe ubak buet zina Buet nyan that hina keuji sileupah Jalan nyang brok that kon jalan nyang got"},{"SurahNumber":17,"VerseNumber":33,"Text":"Tacok nyawong gop pih brat that salah Barangkasoe pih bek tapoh nyawong Ka Neupeuhareuem buet nyan le Allah Meulengkan meunyoe deungon sibeunar Meu tatueng bila hana peue salah Ureueng nyang poh gop ngon elanya Walijih teuma jeut jak tueng balah Kamoe bri hak nyan ubak si wali Tapi buet wali bek leupah-leupah Bek jitueng bila kon ban aturan Nyan tulong Tuhan ka Neubri mudah"},{"SurahNumber":17,"VerseNumber":34,"Text":"Areuta yatim pih bek tapeutoe ý Meu kon tagantoe nyang leubeh indah c Hingga troh umu jih saboh watee Tapulang teuntee janji bek ubah Peue nyang tajanji akan geutanyong Meu hana keunong meuhat geubalah"},{"SurahNumber":17,"VerseNumber":35,"Text":"Peusanteut are watee tasukat Tatimang nyang brat pih ceng bek salah Meunan keuh nyang got beutoi akibat"},{"SurahNumber":17,"VerseNumber":36,"Text":"Nyang goh tatupat bek takheun bagah j Geulinyueng mata ngon ate gata Geutanyong teuma peue nyang tapeugah Tadeungo tangieng got pih tapike Geutanyong ase peue na nyang salah"},{"SurahNumber":17,"VerseNumber":37,"Text":"Bek tajak ngon mbong di ateuh bumoe $ Han ek takilo bumoe tameung plah l Han santeut gata ngon pucok gunong Bah gata panyang badan tujoh hah"},{"SurahNumber":17,"VerseNumber":38,"Text":"Bandum atranyan larangan Tuhan Buet keujahatan nyang brok sileupah Buet brok Neubenci le Tuhan gata"},{"SurahNumber":17,"VerseNumber":39,"Text":"Nyankeuh bak gata wahyu Neupeugah Hikeumah nyang jroh wahyu Po gata Nyang bek tamita Tuhan kon Allah Bek peucharikat ngon Tuhan laen Meu hana meucen teuh apui mirah Beu na tatakot apui nuraka Keunan keuh gata geutiek geukeubah Caci ceureuca dalam nuraka Jioh lom gata ngon rahmat Allah"},{"SurahNumber":17,"VerseNumber":40,"Text":"Peue Neubri aneuk agam keu gata Le Tuhan gata nyang Maha Murah Nyang aneuk inong dum malaikat Neucok nyan meuhat keu aneuk lidah Keubit tamarit narit raya that Raya akibat raya that salah"},{"SurahNumber":17,"VerseNumber":41,"Text":"Padum na sabe teuma di Kamoe Dalam Qur’an nyoe ka Kamoe peugah < Mangat jeut jitueng dum keu peuingat Di jih maken that jioh meutamah Jipleung jioh that laju jipeujak Maken that jarak ngon jalan Allah>"},{"SurahNumber":17,"VerseNumber":42,"Text":"Takheun meunyo na Tuhan dum le that Nyang kon Hadharat lagee jih peugah Teuntee Tuhan nyan dum mita jalan Jijak bak Tuhan jih nyang Po ‘arasy"},{"SurahNumber":17,"VerseNumber":43,"Text":"Maha suci that Maha Manyang that Tuhan Hadharat kon ban jih peugah Manyang ngon raya Tuhanku sidroe"},{"SurahNumber":17,"VerseNumber":44,"Text":"Langet ngon bumoe dum pujoe Allah Ucap teuseubeh ban tujoh langet Bumoe pih meuhat hana meuubah Dum asoe langet ngon asoe bumoe Teuseubeh pujoe bandum keu Allah Tapi gata dum hana tateupue Teuseubeh jihnyoe han jeut tapeugah Keubit cit Tuhan kalim Neuh that-that Peungampon that-that keu hamba Allah"},{"SurahNumber":17,"VerseNumber":45,"Text":"‘Oh watee gata tabeuet Qur'an Meupeujeuet sinan tutop bek teuhah Gata ngon awak nyang hana iman Na binteh sinan Kamoe peusiblah Hana jipateh uroe akhirat Han jeut peusapat cit meuparikah"},{"SurahNumber":17,"VerseNumber":46,"Text":"Dalam atejih Kamoe boh tutop Han ek jiikot peue nyang tapeugah Lam geuleinyueng jih Kamoe boh sumpai Han meupłiom sagai tuloe sileupah Watee tabaca dalam Qur'an Po gata Tuhan cit sidroe Allah Jipaleng laju jijak u likot Mukajih pih krot benci jih leupah"},{"SurahNumber":17,"VerseNumber":47,"Text":"Kamoe meuteupue peue nyang jideungo Jipura deungo peue nyang tapeugah Peue nyang jimeus‘ah ngon awak lalem Nyang kheun bit jihnyan ka keunong rajah Peue taikot jih ka keunong sihe"},{"SurahNumber":17,"VerseNumber":48,"Text":"Takalon pakri gata jipeugah Jipeugot miseu macam keu gata Sisat jih raya hana le ubah Hana le keu jih jalan nyang teupat"},{"SurahNumber":17,"VerseNumber":49,"Text":"Akan geubangket pih tan jipeugah Peue ‘oh jeut kamoe keu tuleung anco Ek lom jeut baro kamoe geuubah Makheuluk baro geupeujeut kamoe Geubangket kamoe meunan tapeugah"},{"SurahNumber":17,"VerseNumber":50,"Text":"Takheun boh jeut kah jinoe keu batee Got pih keu palee beusoe kreuh leupah"},{"SurahNumber":17,"VerseNumber":51,"Text":"Atawa jeut kah makheuluk hebat Nyang hana sapat lom kadeungo gah Sit jikheun teuma soe bangket kamoe Beu ek lom meuwoe lagee nyang sudah Takheun nyang peujeuet gata phon dilee Jiasek ulee teuma le bagah Jiasek ulee u ateuh gata Boh pajan teuka jitanyong bagah Takheun ka rap troh mudah-mudahan Hana peue nyang nyan tapreh trep leupah"},{"SurahNumber":17,"VerseNumber":52,"Text":"Uroenyan teuma Neumeuhoi gata Bandum teuh sigra tapujoe Allah Tasangka bandum ban taeh siat Ban tanjo meuhat tabeudoh bagah"},{"SurahNumber":17,"VerseNumber":53,"Text":"Takheun bak hamba Lon ‘oh jimarit Narit jih keubit nyang got that leupah Teuma di chetan cit jipeupake Keudroe teuh sabe jiyue meubantah Beu na taingat keubit cit chetan Musoh ngon insan nyata sileupah"},{"SurahNumber":17,"VerseNumber":54,"Text":"Po gata cit that Neutukri gata f Neugaseh gata meunyoe h‘eut Allah Meunyoe Neukheundak Neuazeub gata Bandum na gata ek Neupeurintah Teuma di Kamoe meukirem gata Kon meuyue jaga jihnyan tapapah"},{"SurahNumber":17,"VerseNumber":55,"Text":"Lom pih Po gata bandum Neuteupue i Di langet bumoe meusoe bak Allah Kamoe peuleubeh nyang ladom Nabi Kamoe jok bahgi nyang leubeh indah Kamoe jok Zabur keu Nabi Daod Ban laku patot Kamoe bri jatah"},{"SurahNumber":17,"VerseNumber":56,"Text":"Takheun ba keunoe dum Tuhan gata Nyang gata puja nyang bukon Allah Han ek bak gata jiboh meularat Jipinah siat pih han jiilah"},{"SurahNumber":17,"VerseNumber":57,"Text":"Teuma ureueng nyan nyang jikheun Tuhan Geumita jalan cit jak bak Allah Jalan mangat toe ngon Po ureueng nyan Rahmat Droeuneuhnyan geuharap leupah Lom pih geutakot azeub Droeuneuhnyan Sabab azeubnyan han ek soe peuglah Patot tatakot azeub Po gata"},{"SurahNumber":17,"VerseNumber":58,"Text":"Nanggroe nyang raya pih anco bicah Padumna Kamoe meupeubinasa Nanggroe nyang raya nyang buet jih salah Yoh gohlom teuka uroe kiamat Kamoe bri azeub nyang brat sileupah Atranyan bandum ka lheuh meusurat Di dalam kitab sideh bak Allah"},{"SurahNumber":17,"VerseNumber":59,"Text":"Di Kamoe kon han meukirem ayat 5 Nyang jeut mukjizat keu jih tapeugah i Sabab ka dilee meukirem ayat f ‘Oh troh sulet that di jih jipeugah ” Keu kawom Tsamud Kamoe bri unta Jieu ngon matajih trang sileupah Unta inong nyan pih jielanya Padahai hana sapeue meusalah Meukirem ayat Kamoe peutakot Mangat jiturot bek le jibantah"},{"SurahNumber":17,"VerseNumber":60,"Text":"Watee Kamoe kheun dilee bak gata Dum manusia lam jaroe Allah Peue jimeupeugot u ateuh gata Le Tuhan gata cit ek Neupeuglah Nyan leumpoeteuh nyan Kamoe peuleumah Cit keu phiteunah cubaan Allah Bak kayee laknat dalam Qur’an Nyan pih cubaan nyang Kamoe peugah Kamoe peutakot dum manusia Tapi ceulaka keu jih meutamah Di jih meutamah lom darohaka Leupah that raya keu jih musibah"},{"SurahNumber":17,"VerseNumber":61,"Text":"Watee Kamoe kheun bak malaikat ; Bak Adam ligat tasujud bagah t Sujud treuk bandum meulengkan iblih Han jitem di jih turot peurintah Jikheun peue jeuneh lon sujud bak jih Ka Neupeujeut jih hina sileupah Neupeujeut jihnyan sit nibak tanoh"},{"SurahNumber":17,"VerseNumber":62,"Text":"Jikheun peue jeuneh jih Neupeumeugah Neupeumulia jih u ateuhlon Meu Neubri keu lon watee beuluah Neupeutanggoh lon sampoe kiamat Bandum jih meuhat lonba bak salah Lon meu peusisat aneuk cucojih Bandum beu abeh bek meuho arah Tinggai padum droe mantong nyang gleh-gleh"},{"SurahNumber":17,"VerseNumber":63,"Text":"Neukheun jak keudeh kaman hai di kah Soe nyang ikot kah kaba jih bandum Dalam jahannam keudeh Kubalah Bandum kah cukop sinan balasan Nyankeuh jahannam nuraka juah"},{"SurahNumber":17,"VerseNumber":64,"Text":"Kamaba dumsoe nyang ek kamaba Mameh suara beu got kapeugah Kaparoh dum jih kalet ngon guda Ngon bala teuntra bala dum kakrah Kapeucharikat jih bak areuta Lom bak aneukda galak jih leupah Kajanji keu jih dum macam-macam Meu janji chetan bandum beurakah Cit tipee bandum meu janji chetan"},{"SurahNumber":17,"VerseNumber":65,"Text":"HambaLon roe han ek kabeureukah Hana kuasa di kah ateuhjih Tuhankah keu jih sabe Neupapah"},{"SurahNumber":17,"VerseNumber":66,"Text":"Tuhan dum gata Neubri keu gata Kapai tajakba lam laot mirah Jeut tajak mita karonya Tuhan Keu gata Tuhan Neugaseh leupah"},{"SurahNumber":17,"VerseNumber":67,"Text":"Watee di laot gata meularat Hana meusapat hai jeut tapeugah Meulengkan Tuhan teumpat talakee ; Laen meuteuntee hana soe peuglah ‘Oh ban ka leupah gata u darat Tapaleng ligat Tuhan takeubah Guna baroekon han le taingat Meunan tabiʻat insan meutuah"},{"SurahNumber":17,"VerseNumber":68,"Text":"Meunyo Neulungkop tanoh bak tadong Peue gata aman nibak musibah Got pih Neukirem badei raya that Hana meusapat pih soe ek peuglah"},{"SurahNumber":17,"VerseNumber":69,"Text":"Got pih tatron lom tajak u laot Badei jibapot Neuyue le Allah Abeh dum karam gata sinan le Sabab takaphe teuwo keu Allah Han le soe seutot dum mayet gata Hana meuhoka lam laot luah Hana soe jakcok bila bak Kamoe Hana meu sidroe pih ek tueng balah"},{"SurahNumber":17,"VerseNumber":70,"Text":"Aneuk Adam dum meupeumulia Jijak uluwa Kamoe peumudah Darat ngon laot dum jih Kamoe ba Peue nyang jimita meuteumee sudah Raseuki nyang got keu jih Kamoe bri Meupeujeut lagi jih leubeh ceudah Leubeh jih nibak makheuluk laen Nyang Kamoe kirem lam alam luah"},{"SurahNumber":17,"VerseNumber":71,"Text":"Teuma Kamoe hei bandum uroenyan Bandum na insan keunoe talangkah Taba peumimpin teuh bandum keunoe Tajakcok jinoe peue nyang takeubah Soe nyang cok kitab ngon jaroe uneun Wateenyan jikheun seunang that leupah Bandum amaijih di sinan ka na Tan geuelanya jih meube seupah"},{"SurahNumber":17,"VerseNumber":72,"Text":"Teuma nyang buta atejih sinoe Akhirat dudoe buta that leupah Hana meuho jak sisat bak jalan"},{"SurahNumber":17,"VerseNumber":73,"Text":"Gata pih meuna karap-rap salah Ka rap jipadan gata jitaki Nyang Kamoe wahi dum jiyue peugah Jiyue bak gata peugot nyang laen Nyang Kamoe peutron bek le tapeugah Nyan jitueng gata teuma keu rakan"},{"SurahNumber":17,"VerseNumber":74,"Text":"Karap jipadan gata meungalah k Mungken ateteuh Kamoe peuteutap Bacut treuk karap tapateh ilah"},{"SurahNumber":17,"VerseNumber":75,"Text":"Meunyo roh meunan teuma di gata Azeub meuganda ka Kamoe keubah Meuganda udep meuganda mate Hingga hana le nyang soe ek peuglah Hana nyang beuhe u ateuh Kamoe Jeut gata sidroe han soe peuleupah"},{"SurahNumber":17,"VerseNumber":76,"Text":"Jimeung peutubiet di sinan gata Hingga rap gata ka jeut keu susah Meu jadeh di jih peutubiet gata Dilikot gata abeh jih sudah Hanajan meutrep ‘oh leupah gata Kamoe bri bala keu jih le bagah"},{"SurahNumber":17,"VerseNumber":77,"Text":"Dileekon ka jeut keu adat Kamoe Meu Rasul Kamoe le jih jibantah Adat Kamoenyan han jeut tatuka Meunan pih juga han jeut taubah"},{"SurahNumber":17,"VerseNumber":78,"Text":"‘Oh mireng uroe gata seumbahyang Oh seupot malam gohlom trep leupah Teuma ‘oh suboh jiteubiet phajar Saksi dum teuka wateenyan sudah"},{"SurahNumber":17,"VerseNumber":79,"Text":"Pubuet tahajod bak watee malam Ngon nyan seumbahyang gata meutamah Mudah-mudahan Neupeuduek gata Le Tuhan gata bak teumpat indah Teumpat nyang manyang meuteumeung pujoe"},{"SurahNumber":17,"VerseNumber":80,"Text":"Tuhanku sidroe takheun le bagah Wahe Tuhanku Neubri lontamong Bak jalan tamong nyang beunar leupah Meunan pih Neubri watee lontubiet Bek roh lontubiet baak teumpat salah Neubri kuasa bak Droeuneuh keu lon Neubantu tulong keu lon ya Allah"},{"SurahNumber":17,"VerseNumber":81,"Text":"Takheun nyang beunar ka teuka jinoe ; Bandum nyang bateu ka abeh sudah ; Bandum nyang bateu han jeut han gadoh Atra nyang teuboh hana phaedah"},{"SurahNumber":17,"VerseNumber":82,"Text":"Nibak Qur'an Kamoe bri teuma Ubat peunawar meupeutron sudah Rahmat keu ureueng nyang na meuiman Nyang han meuiman rugoe sileupah Awak nyang lalem jilawan Kamoe Di jih cit rugoe meutamah-tamah"},{"SurahNumber":17,"VerseNumber":83,"Text":"Watee Kamoe bri nikmat keu insan i Balek haluan di jih le bagah Jipeumbong droejih sabab ka kaya ‘Oh teuka bala laju meuubah ‘Oh meularat jih ngon teuka bala Cit putoh asa di jih le bagah"},{"SurahNumber":17,"VerseNumber":84,"Text":"Takheun bandum teuh tapubuet amai Ban laku akai teuh ban nyang mudah Teuma Po gata nyang leubeh teupue Antara jih soe nyang hana salah Soe nyang Neutunyok bak jalan teupat Jalan Hadharat nyang Maha Murah"},{"SurahNumber":17,"VerseNumber":85,"Text":"Teuma bak gata dum jijak tanyong Pakriban nyawong tacuba peugah Takheun nyawong nyan urusan Po lon Atranyan bak lon hana Neupeugah ‘Eleumee gata cit Neubri bacut Dum ek tatuntut han Neubri luah"},{"SurahNumber":17,"VerseNumber":86,"Text":"Meu napsu Kamoe sit ek Kamoe boh Wahyu dum gadoh Kamoe peurintah Wahyu nyang Kamoe peutron bak gata Watee nyoe lanja gadoh dum sudah ‘Oh lheuhnyan teuma tinggai treuk gata Han le soe bila talawan Allah"},{"SurahNumber":17,"VerseNumber":87,"Text":"Meulengkan rahmat nibak Po gata Leupah that raya hana ban peugah Neubri karonya le that keu gata"},{"SurahNumber":17,"VerseNumber":88,"Text":"Teuma bak nyata bak jih tapeugah Meunyoe mupakat insan deungon jen Jipeugot laen Qur’an jiubah Jipeugot laen beusaban ngon nyoe Hana meu sidroe pih ek jiilah Beuthat bandum jih meubantu-bantu Jilakee bantu bak ureueng ceudah"},{"SurahNumber":17,"VerseNumber":89,"Text":"Le that Kamoe bri keu manusia Miseu nyang nyata dum Kamoe peugah Dalam Qur’an nyoe Kamoe peunyata Keu manusia le that phaedah Teuma le that jih han jitem pike Di jih jikaphe cit jeuheut leupah"},{"SurahNumber":17,"VerseNumber":90,"Text":"Jikheun lom Kamoe han meupeucaya Peue nyang le gata bandum tapeugah Ie dalam bumoe beu ek teupanca Jeut kamoe sigra meutueng phaedah Mangat meupateh ban narit gata"},{"SurahNumber":17,"VerseNumber":91,"Text":"Atawa gata na lampoh luah Kuruma anggor dalam lampohnyan Te krueng lom sinan meulimpah ruah Tapeupanca ie di dalam krueng nyan Ile ie tajam takalon boh-bah"},{"SurahNumber":17,"VerseNumber":92,"Text":"Atawa langet tapeurhot keunoe U ateuh kamoe lagee tapeugah Ateuh kamoe dum langet tapeuro Hingga dum anco meukrek-krek beukah Atawa Tuhan ngon malaikat Taba meuhadap ngon kamoe bagah"},{"SurahNumber":17,"VerseNumber":93,"Text":"Got pih na rumohteuh meuh ngon intan Got taek rijang u langet luah Taek u langet pih han meupateh Meunyo kon sideh taba peurintah Tapeutron kitab jeut kamoe baca Nak meupeucaya peue nyang tapeugah Takheun Tuhanlon Maha Suci that Soe lon nyoe meuhat takalon sudah Lon nyoe kon laen cit sidroe insan Nyang Rasul Tuhan jakba peurintah"},{"SurahNumber":17,"VerseNumber":94,"Text":"Han jimeuiman dum manusia ‘Oh ban troh teuka peutunyok Allah Sabab jipeugah pakon di Tuhan Neukirem insan nyang ba peurintah"},{"SurahNumber":17,"VerseNumber":95,"Text":"Meu bumoe teumpat dum malaikat k Lon kirem meuhat meunan tapeugah 5 Lon peutron rasul pih malaikat Mangat jeut sapat geuba peurintah"},{"SurahNumber":17,"VerseNumber":96,"Text":"Takheun keu saksi lon deungon gata Allah Taʻala nyang Maha Murah Sep sidroe Tuhan mantong keu saksi Di lon ka lonbri peue nyang peurintah Tuhan that maklum urusan hamba Neuh Neueu nyata beunar ngon salah"},{"SurahNumber":17,"VerseNumber":97,"Text":"Soe nyang Neutunyok jih nyan le Tuhan Nyankeuh ureueng nyan nyang na hidayah Teuma barangsoe nyang Neupeusisat Hana meusapat pih ek soe peuglah Hana roe walijih nyang ek bantu Meu kon Tuhanku nyang Maha Murah Uroe kiamat meupeusapat jih Meubu muka jih saket sileupah Buta klo tuloe di jih wateenyan Teumpat jih yohnyan lam apui mirah Dalam nuraka nyang tutong sabe Kamoe peuhu le ‘oh kureueng mirah"},{"SurahNumber":17,"VerseNumber":98,"Text":"Nyankeuh balah jih kaphe keu Kamoe Dum ayat Kamoe sulet jipeugah Jikheun ‘oh Kamoe tuleung ka anco © Ek jeuet lom baro kamoe geuulah Makheuluk baro geupeujeut kamoe Geubangket kamoe meunan tapeugah"},{"SurahNumber":17,"VerseNumber":99,"Text":"Peue han jieu langet ngon bumoe Tuhan peujeuet nyoe hana meupayah Teuntee kuasa Neupeujeut lom jih Nyang sa lagee jih hana meuubah Neuepujeut ajai jih jan nyang Neucok Hana peue tachok beunar sileupah Teuma si lalem teutap jikaphe Jideungon han le peue nyang tapeugah"},{"SurahNumber":17,"VerseNumber":100,"Text":"Takheun meu gata tamilek gudang ; Rahmat Tuhanlon nyang le that leupah Meuhat tagunci han tabeulanja Takot areuta tameunapakah Takot jeut kureueng areuta gata Bit manusia bek kriet sileupah"},{"SurahNumber":17,"VerseNumber":101,"Text":"Dilee Kamoe bri keu Nabi Musa Sikureueng tanda nyang that trang leupah Tatanyong keuh bak Bani Israil Musa nyan pakri ‘oh troh geulangkah Peuraʻun jikheun di lon kusangka Gata hai Musa ka keunong rajah Ka keunong sihe jiboh keu gata"},{"SurahNumber":17,"VerseNumber":102,"Text":"Geukheun sit gata tateupue sudah Atranyoe bandum Tuhan nyang peutron Keudeh takalon hana meuilah Tuhankeuh nyang Po langet ngon bumoe Bak kira lonnyoe gata nyang salah Gata Peuraʻun akan binasa"},{"SurahNumber":17,"VerseNumber":103,"Text":"Peuraʻun teuma beungeh that leupah Jimeuuse geuh dalam nanggroe nyan Ka keuh jih karam lam laot luah Kamoe peukaram jih ngon rakanjih Abeh bandum jih hana meukubah"},{"SurahNumber":17,"VerseNumber":104,"Text":"Bak cot Israil Kamoe kheun lheuhnyan Taduek dum sinan ka seunang leupah Hingga troh teuma janji nyang akhe Bandum teuh sare meusapat sudah"},{"SurahNumber":17,"VerseNumber":105,"Text":"Nyang Kamoe peutron-kitab sibeunar Haba that beunar sinan geupeugah Kon keupue laen meukirem gata Haba gembira mangat tapeugah Haba nyang mangat keu soe nyang ikot Haba peutakot keu soe nyang bantah"},{"SurahNumber":17,"VerseNumber":106,"Text":"Teuma Qur'an nyang Kamoe peutron Siseun dua seun meupisah-pisah í Hana sigohop meupeutron keunan Mangat jeut takheun bek bagah-bagah Meupeutron keunan siseun-seun bacut Mangat tapubuet nyang le phaedah"},{"SurahNumber":17,"VerseNumber":107,"Text":"Takheun got gata tatem meuiman Akan Qur’an nyang troen bak Allah Atawa pih han tatem meuiman Saban atranyan hana meuubah Teuma di ureueng nyang na ‘eleumee Yoh masa dilee cit raya tuah Yoh hana lom tron dilee Qur’an Bandum ureueng nyan meuiman bagah ‘Oh ban geubaca ubak ureueng nyan Peuduek dhoe rijang sujud bak Allah"},{"SurahNumber":17,"VerseNumber":108,"Text":"Geukheun le Maha Suci Po kamoe Janji Po kamoe han tom meusalah"},{"SurahNumber":17,"VerseNumber":109,"Text":"Geuteukui ngon dhoe bak teumpat sujud Geumoe meuʻet-‘et geuingat Allah Meutamah khuchu‘ gopnyan keu Tuhan"},{"SurahNumber":17,"VerseNumber":110,"Text":"Takheun bak Tuhan tamohon bagah Tamohon duʻa bak Tuhan Rahman Sipheut Droeuneuhnyan nyang Maha Murah Peue nyang talakee bak tameudu‘a Sit le that nama nyang jroh keu Allah Bak tameuduʻa teuma di gata Su bek that raya hana phaedah f Teuma bek cit that halon tameusu Rayok sigitu meubek that leupah Diantaranyan tadeungo keudroe"},{"SurahNumber":17,"VerseNumber":111,"Text":"Takheuen dum pujoe meuwoe keu Allah Hana meuaneuk Tuhan Hadharat í Hana charikat keurajeuen luah Meu sidroe wali Neuh pih sit hana Meu jipeuhina hana soe balah Jak tateukeubi peuagong Tuhan Keubit sit Tuhan raya that leupah"},{"SurahNumber":18,"VerseNumber":1,"Text":"Sigala pujoe milek Hadharat Nyang peutron kitab keu Rasul Allah Hana nyang ceukok asoe lam kitab"},{"SurahNumber":18,"VerseNumber":2,"Text":"Beunar ngon teupat hana meusalah ; Neuyue peutakot ureueng nyang sisat i Azeub raya that dudoe Neubalah Neuyue peusuka mukmin nyang taʻat Amai nyang jroh that galak sileupah Tuhan Neubalah pahla nyang got that"},{"SurahNumber":18,"VerseNumber":3,"Text":"Lam sabe teutap hana meuubah"},{"SurahNumber":18,"VerseNumber":4,"Text":"Neuyue peutakot kaphe nyang sisat Haba sulet that jikheun keu Allah Jikheun na aneuk Tuhan Hadharat"},{"SurahNumber":18,"VerseNumber":5,"Text":"Keubit sulet that haba jipeugah ‘Eleumee jih tan jikheun keu batat Dudoe jih meuhat hana meuubah Hana jiteupue narit raya that Raya akibat teubiet lam babah"},{"SurahNumber":18,"VerseNumber":6,"Text":"Sang-sang di gata wahe Muhammad Gadoh seumangat sabab that gundah Han jitem pateh gata peuingat Gata han mangat droe tapeususah"},{"SurahNumber":18,"VerseNumber":7,"Text":"Kamoe nyang peujeuet bandum lat-batat Hiasan meuhat bumoe nyang indah Kamoe ci kalon hamba nyang taʻat Amai nyang got that jipubuet bagah"},{"SurahNumber":18,"VerseNumber":8,"Text":"Kamoe peujeuet lom tanoh subur that Barangsoe hajat jitueng phaedah"},{"SurahNumber":18,"VerseNumber":9,"Text":"Peue na tasangka wahe Muhammad Saboh riwayat ajeb sileupah l Ureueng lam guha pinto ka meucap Nyoe saboh ayat kuasa Allah"},{"SurahNumber":18,"VerseNumber":10,"Text":"Padum droe ureueng muda-muda that Lam guha meuhat keudeh geulangkah Teuma geulakee ubak Hadharat C Keu kamoe rahmat Neubri ya Allah Neubri beuleumah jalan nyang teupat Bak buet nyoe meuhat kamoe bek salah"},{"SurahNumber":18,"VerseNumber":11,"Text":"Teuma ureueng nyan kheundak Hadharat Mate dum siat lam guha beukah Padum thon mate di sinan meuhat"},{"SurahNumber":18,"VerseNumber":12,"Text":"Teuma Hadharat peubangket bagah Neukeumeung kalon ureueng nyang ceupat Geukira ligat padum thon leupah"},{"SurahNumber":18,"VerseNumber":13,"Text":"Tadeungo jinoe Kamoe riwayat Tuhan Hadharat meunan Neupeugah Haba sibeunar ureueng muda that Bandum cit meuhat iman keu Allah Meutamah lagi tunyok Hadharat"},{"SurahNumber":18,"VerseNumber":14,"Text":"Ate meuikat hana meupisah Pemuda beudoh laju mupakat Tuhan Hadharat laju geupeugah Tuhan geutanyoe nyang Po lat-batat Bumoe ngon langet peuneujeuet Allah Han jeuet tapeugah laen Hadharat Dacha raya that tanyoe bak Allah"},{"SurahNumber":18,"VerseNumber":15,"Text":"Kawom gatanyoe bandum ka sisat Jikheun Hadharat ka le sileupah Hana alasan naritjih meuhat Elanya that-that sulet keu Allah Jipeuna-peuna narit sulet that Keubit raya that jipubuet salah"},{"SurahNumber":18,"VerseNumber":16,"Text":"Masa uroejeh kon na taingat Wahe dum umat nyang pubuet salah 5 Gata peujioh ureueng nyan meuhat Sampoe beurangkat keudeh geulangkah Padahai sapeue nyang jeuet keu sabab Geukheun Hadharat cit sidroe Allah Teuma ureueng nyan Kamoe bri teumpat Lam guha ligat tamong beubagah Di sinan gata Kamoe bri rahmat Meuteumeung nikmat seunang that leupah"},{"SurahNumber":18,"VerseNumber":17,"Text":"Di mata uroe guha jilumpat Bek keunong teupat tutong sileupah Beungeh rot uneun han jijak teupat ‘Oh seupot meuhat rot wie jilangkah Hingga ureueng nyan reului bak teumpat Tuhan Hadharat kuasa leupah Tuhan peutunyok ureueng nyang teupat Tuhan peusisat ureueng buet salah Han ek soe tulong meunyo ka sisat Han soe peuteupat meunyo ka salah"},{"SurahNumber":18,"VerseNumber":18,"Text":"Tasangka jaga ureuengnyan meuhat Padahai teupat teungeut that leupah Ureueng nyan geueh badan han teutap Uleh Hadharat Neubalek balah Rot uneun rot wie balek siat-at Watee talihat sang mantong hayah Di asee jieh jaroe meulipat Di pinto meuhat bak guha beukah Meunyo tajingeuk keunan talihat Taplueng meukarat teumakot leupah"},{"SurahNumber":18,"VerseNumber":19,"Text":"Kamoe peubangket ureueng nyan meuhat Mangat geusasat meupeugah-peugah Nyang sidroe tanyong padum ka lambat Tanyoe ka teupat teungeut sileupah Geuseuot rakan hana lom lambat Bak lon phirasat si uroe sudah Meu kon si uroe siteungoh meuhat Teuma hakikat teuntee bak Allah Tuhan nyang teupue bandum hakikat Got trep got siat hana peue peugah Beudoh hai rakan sidroe beurangkat Mita peue hajat keudeh talangkah Tajak lam kuta tame peng meuhat Makanan ligat peuwoe beubagah Tapi bak tajak beu meusom that-that Bek na soe lihat bala sileupah"},{"SurahNumber":18,"VerseNumber":20,"Text":"Meunyo jiteupue tanyoe dum nyoepat Jipoh jiikat tanyoe jireupah Jipeuwoe lom bak agama sisat Ceulaka that-that hana peue peugah Gadoh bahgia donya akhirat Meunyo jitupat tanyoe ka meugah"},{"SurahNumber":18,"VerseNumber":21,"Text":"Meunan keuh dudoe Tuhan peutupat Keunan troh ligat ureueng geulangkah Neumeung peuleumah uleh Hadharat F Kuasa Neuh that hana ban peugah | Janji Tuhanku sit troh le siat Uróe akhirat pih bek tabantah Watee troh ureueng keunan beurangkat Teuma sayang that kameuparikah Nyang ladom geukheun tapeugot teumpat Geudong nyang got that sinoe takeubah Nyang leubeh teupue sidroe Hadharat Nyang meunang pakat teuma geupeugah Peudong meusijid sinan nyang teupat Teumpat ibadat tapujoe Allah Hingga geupeudong meusijid ligat Meunan riwayat Tuhan Neupeugah"},{"SurahNumber":18,"VerseNumber":22,"Text":"Ureueng nyan lhee droe ladom riwayat Asee keu eumpat meunan geupeugah Nyang kheun limong droe asee nam meuhat Tapi han meupat dali nyan nyang sah Nyang kheun tujoh droe soe leh ek teupat Ngon asee meuhat lapan jumulah A Tuhan Neupeugah nyang bit hakikat Nit nyang soe tupat Neubri le Allah Bek tameudawa wahe Muhammad Teuntang hai umat nyang ka Lon peugah Dawa bak lahe hana hikeumat Yakin lom ingat bek sagai ubah Bak ureueng laen han peue tasasat Haba nyoe meuhat sinoe keuh nyang sah"},{"SurahNumber":18,"VerseNumber":23,"Text":"Bek sagai takheun wahe Muhammad Singeh teuntee that buet nyoe ka sudah"},{"SurahNumber":18,"VerseNumber":24,"Text":"Meu hana kheundak nibak Hadharat Pakri ek teupat janji tapeugah Meunyo ka teuwo jinoe taingat Tuhan Hadharat kuasa leupah Wahe Tuhanku Neutunyok ligat Ulon nyoe meuhat karap roh salah"},{"SurahNumber":18,"VerseNumber":25,"Text":"Lheuh lhee reutoh thon sikureueng meuhat Ureueng nyan trep that sinan geukeubah"},{"SurahNumber":18,"VerseNumber":26,"Text":"Nyang leubeh teupue sidroe Hadharat Rijang ngon lambat Neuteupue sudah À Langet ngon bumoe nyang han tatupat Tuhan Neulihat Neudeungo leupah Hana soe tulong meu kon Hadharat Hana charikat bak hukom Allah"},{"SurahNumber":18,"VerseNumber":27,"Text":"Baca le gata wahyu Hadharat Asoe lam kitab bandum tapeugah Hana soe ubah kalam Neuh meuhat Beu got taingat hai Rasulullah Ý Teumpat tajok droe laen hanapat Meu kon Hadharat nyang that-that meugah"},{"SurahNumber":18,"VerseNumber":28,"Text":"Ingat droe gata tasaba beu that i z Sajan meusapat ureueng meutuah i Ureueng nyang sunggoh sabe munajat Lakee peue hajat sabe bak Allah Beungoh ngon seupot pubuet ibadat I Ureueng nyan meuhat bek roh takeubah Bek roh tatinggai ureueng nyan meuhat Sabab tahajat donya nyang indah Bek roh taikot ureueng nyang sisat Atejih batat han ingat Allah Peuturot napsu peue-peue nyang hajat Buet jih leupah that diluwa batah"},{"SurahNumber":18,"VerseNumber":29,"Text":"Takheun le gata wahe Muhammad Putusan meuhat sideh bak Allah Napsu meuiman pih jeuet ban hajat Napsu keu sisat pih han soe teugah Teuma soe kaphe jiingat beu that c Tuhan Hadharat akan Neubalah Soe nyang elanya nuraka teumpat Silingka meuhat tutong sileupah ‘Oh jilakee ie sabab grah that-that Geujok le ligat keu jih ie mirah Glue lagee minyeuk ie nyan tutong that Watee tapeurap muka sang bicah Hana minuman meunan jeuheut that Ngon brok that teumpat nuraka juah"},{"SurahNumber":18,"VerseNumber":30,"Text":"Ureueng meuiman pateh Hadharat Amai nyang jroh that geupubuet sudah Han sia-sia amai nyan meuhat Pahla raya that Tuhan Neubalah"},{"SurahNumber":18,"VerseNumber":31,"Text":"Neubri churuga uleh Hadharat Adnen manyang that ngon jroh sileupah Di yup ile krueng ie jeureuengeh that Takalon alat dum meuh meutatah Pakaian ijo sutra bureukat Han tom tatupat sidumnan ceudah Ija sundusen licen haloh that Hana barangpat nyang saban indah Tapiyoh sinan jaroe meulipat Meusadeue ligat ubak peuratah Nikmat churuga sineujroh teumpat Nibak Hadharat sineujroh balah"},{"SurahNumber":18,"VerseNumber":32,"Text":"Tapeugot miseu dua droe sahbat Uleh Hadharat meunan Neupeugah i r Nyang sidroe kaya na keubon ‘inab Anggor that mangat jitanom luah s Ngon bak kuruma sinan pih le that Laen lom meuhat tanaman indah"},{"SurahNumber":18,"VerseNumber":33,"Text":"Bandua lampoh boh kayee le that 2 Rasajih lazat mangat sileupah Hana nyang rusak taeu meu sapat Te krueng pih jroh that ile di bawah"},{"SurahNumber":18,"VerseNumber":34,"Text":"Jieu boh kayee dum lazat-lazat : Ureueng nyan ligat meunoe jipeugah \\ Jikheun bak rakan ulon kaya that Meunan lom pangkat raya sileupah"},{"SurahNumber":18,"VerseNumber":35,"Text":"‘Oh Iheuh jikheun nyan jitamong ligat i Keubon nyang jroh that jak kalon pantah y Jikhem le teuma keubonlon meuhat Barangjan meuhat han le meuubah"},{"SurahNumber":18,"VerseNumber":36,"Text":"Hana teujalok di lon meu siat Uroe kiamat dudoe geupeugah Meunyo cit lonwoe ubak Hadharat Teuntee mangat that leubeh lom indah"},{"SurahNumber":18,"VerseNumber":37,"Text":"Jaweub le rakan geubri nasehat Pakon roh sisat gata ka salah 1 Pakon takaphe akan Hadharat Tuhanku nyang that kuasa leupah d Tuhan nyang peujeuet gata hai sahbat Bak tauoh batat sinan Neuulah Bak ie sititek Neupeujeuet ligat d ‘Oh rayok meuhat agam nyang gagah"},{"SurahNumber":18,"VerseNumber":38,"Text":"Teutapi di lon wahe e sahbat Tuhan Hadharat di lon keu Allah Han sagai di lon lonpeucharikat Tuhan Hadharat hana lon bantah"},{"SurahNumber":18,"VerseNumber":39,"Text":"Pakon han takheun meunoe hai sahbat Watee talihat keubon jroh leupah Tuhan nyang kheundak peujeuet nyoe meuhat Hana nyang kuat meunyo kon Allah Bah le takalon lonnyoe gasien that Harta tan sapat Neubri le Allah Aneuk pi di lon hana siurat Di gata meuhat sit le that leupah"},{"SurahNumber":18,"VerseNumber":40,"Text":"Teutapi Tuhan kuasa that-that : Deungon sikeujap pih ek Neuubah £ Ek Neubri keu lon keubon nyang jroh that Leubeh bak hajat gata nyang mewah Lam keubon gata Neupeutron laknat Geulanteue kilat Neubri le Allah Abeh dum jitak kurma ngon ‘inab Bandum ka seungap anco ngon bicah Tanoh nyang geumbok bandum jeuet batat"},{"SurahNumber":18,"VerseNumber":41,"Text":"Bala raya that Neubri le Allah Je krueng teuh pih tho han le tatupat Jitron u pusat dalam tanoh crah"},{"SurahNumber":18,"VerseNumber":42,"Text":"Lheuhnyan teukeudi nibak Hadharat Anco han meupat keubon nyang indah Han le boh kayee nyang lazat-lazat Yohnyan teulah that rugoe- sileupah Padumna rugoe beulanja le that Abeh riwayat bandum ka sudah Watee nyan jikheun ulon teulah that Keu peue Hadharat lonkheun le leupah Adak kon Tuhan lon peucharikat Teuntee lon meuhat han meunoe sudah"},{"SurahNumber":18,"VerseNumber":43,"Text":"Han le soe tulong jinoe jih meuhat Han troh barangpat keunan kaphilah Rugoe ngon payah hana soe lihat Meu kon Hadharat nyang bri peurintah"},{"SurahNumber":18,"VerseNumber":44,"Text":"Sinan keuh nyata Tuhan beunar that Nyang jroh akibat pahla bak Allah"},{"SurahNumber":18,"VerseNumber":45,"Text":"Neupeugot miseu saboh treuk siat Tuhan Hadharat meunan Neupeugah Udep lam donya saban cit that-that z Lagee ibarat ujeuen le leupah Ujeuen Neupeutron uleh Hadharat Timoh lat-batat tanaman indah Na padum na trep kayee ijo that Neubalek ligat teuma le Allah Kayee dum mate angen peuteupat Dalam sikeujap anco dum bicah Sinan keuh nyata Tuhan Hadharat Kuasa that-that teuga sileupah"},{"SurahNumber":18,"VerseNumber":46,"Text":"Harta ngon aneuk hiasan hayat Gatanyoe meuhat harok teuh leupah Padahai laen na roe nyang got that Amai salihat nyang jroh bak Allah Harapan nyang jroh angan nyang teupat Pahla raya that amai salihah"},{"SurahNumber":18,"VerseNumber":47,"Text":"Bak saboh uroe watee kiamat Gunong manyang that anco dum bicah Bumoe pih laen watee talihat Uleh Hadharat ka Iheuh Neuubah s Wateenyan bandum ureueng meusapat Bak saboh teumpat Neuyue le Allah Hana meu sidroe nyang tinggai meuhat Bandum meusapat meuhadap Allah"},{"SurahNumber":18,"VerseNumber":48,"Text":"Yue dong meubareh banja beuteupat Uleh Hadharat teuma Neupeugah Ka troh teuh keunoe bandum meusa^at Lagee yoh phon that gata meuulah Tasangka dilee janji Hadharat Sang-sang han teupat ube Neupeugah"},{"SurahNumber":18,"VerseNumber":49,"Text":"Wateenyan teuma geujok ngon kitab Kaphe nyang sisat muka pih ubah ‘Oh ban jikalon sinan meusurat Jimarit ligat meunyeusai leupah Ceulaka tanyoe wahe dum sahbat Haba lam kitab abeh geupeuhah Dum buet nyang jeuheut sinan meusurat Bah le ubit that hana geukeubah Ubit ngon raya dacha geusurat Bandum lam kitab sinan geupeugah Peue nyang jipubuet yoh masa hayat Bandum jilihat dalam keureutah Hana elanya meu sidroe meuhat Tuhan Hadharat ade sileupah"},{"SurahNumber":18,"VerseNumber":50,"Text":"Masa Kamoe kheun bak malaikat : Uleh Hadharat meunan Neupeugah s Sujud bak Adam hai malaikat Bandum sit ligat turot peurintah 2 č Nyang ha: tem turot meu iblih jungkat Tuhan Hau sarat di jih jibantah Neupeujeuet bak jen iblih nyan meuhat Sinan meusapat di jih kaphilah Han jitem pateh suroh Hadharat Keubit pasek that iblih seurakah Peue teuma patot iblih tadaulat Sidumna jungkat batat sileupah Aneuk ngon cuco iblih nyan meuhat Badai Hadharat meunan tapeugah Padahai gata di jih musoh that Meu jih tadaulat rugoe that leupah"},{"SurahNumber":18,"VerseNumber":51,"Text":"Hana tom lon tueng iblih keu sahbat $ Meunan Hadharat ka Iheuh Neupeugah t Langet ngon bumoe Lon peujeuet siat Bak iblih jungkat han tom Lon peugah Jih nyan pih bandum Lon peujeuet meuhat Pakri tadaulat soe laknat Allah Di Lon hana tom Lontueng keu sahbat Tukang peusisat raya that salah"},{"SurahNumber":18,"VerseNumber":52,"Text":"Bak saboh uroe teuma jilihat Tuhan Hadharat akan Neupeugah Hoka dum taba tuhan charikat Gantoe Hadharat jihnyan tapeugah Tameuhoi jinoe keunoe taintat Jimeuhoi ligat teuma le bagah Hana soe seuot watee nyan meuhat Tuhan charikat jioh peusiblah"},{"SurahNumber":18,"VerseNumber":53,"Text":"Watee nyan kaphe bandum jilihat Apui raya that tutong sileupah Yakin lam ate watee nyan ligat Sinan keuh teumpat tanyoe geukeubah Hana ho jiplueng laen meusapat Bandum jilihat nuraka juah"},{"SurahNumber":18,"VerseNumber":54,"Text":"Ka Kamoe peugah bandingan le that Di dalam kitab Neukheun le Allah Bandum keu contoh mangat jiingat Le bandum umat keupada Allah Teutapi sayang han jitem ingat Peue nyang amanat sabe jibantah"},{"SurahNumber":18,"VerseNumber":55,"Text":"Pakon han jitem meuiman ligat ‘Oh troh geuintat peutunyok Allah Jilakee ampon ubak Hadharat g Meu jitem meuhat hana soe teugah Pakon han jitem peue jipreh troh had Azeub Hadharat nyang brat sileupah Lagee nyan nyang ka dileekon meuhat Azeub Hadharat keu soe nyang bantah"},{"SurahNumber":18,"VerseNumber":56,"Text":"Neukirem Rasul uleh Hadharat d Bandum saban that geuba peurintah Peugalak bandum mukmin nyang taʻat Meuteumeung nikmat dudoe bak Allah Neuyue peutakot kaphe nyang sisat Dudoe meularat azeub that leupah Awak nyang kaphe bandum sit batat Rasul Hadharat bandum jibantah Di jih nyang bateu nyang galak jih that ‘Oh geukheun ayat jikheun beurakah ‘Oh geupeutakot azeub Hadharat Jipeukhem ligat ulok sileupah"},{"SurahNumber":18,"VerseNumber":57,"Text":"Hana dum ureueng elanya that-that Laen bak umat han pateh Allah i Jipaleng muka ‘oh geupeuingat ‘Oh geukheun ayat di jih jiludah ‘Oh lheuh jipubuet teuwo jih ligat Jipubuet sisat jikheun tan salah Ate ka Neutop uleh Hadharat Han le jitupat peue nyang jipeugah Dalam geulinyueng sumpai ka sarat Peue nyang nasehat bandum jibantah Meunyo tayue jak bak jalan teupat Tunyok Hadharat keu jih tapeugah Barangjan di jih sit han le teupat Sabab ka sisat han le meuubah"},{"SurahNumber":18,"VerseNumber":58,"Text":"Teuma Po gata Pengampon that-that Keu ureueng sisat rahmat Neulimpah Meunyo Neupeutron azeub raya that Jinoe le siat anco dum bicah Sabab han jitem pateh Hadharat Di jih sit batat tungang sileupah Tapi di Tuhan han Neupeuceupat Neuyue preh siat janji Neupeugah Meunyo ka teuka azeub Hadharat Hana le ubat wahe meutuah"},{"SurahNumber":18,"VerseNumber":59,"Text":"Bandum gampong nyan teumpat duek umat , Nyang han tem ingat peurintah Allah Abeh binasa kheundak Hadharat Sabab jih jungkat elanya leupah Dilee pih meunan Neuyue preh siat Jinoe talihat binasa sudah"},{"SurahNumber":18,"VerseNumber":60,"Text":"Bak saboh watee Musa beurangkat Dua ngon sahbat mudaʻthat leupah Musa geupeugah laju bak sahbat Jinoe takarat tajak beubagah Bak dua laot atawa liwat Sinan keuh teumpat tapiyoh payah"},{"SurahNumber":18,"VerseNumber":61,"Text":"Hingga teuk geujak ban laku kasad ; Laot meusapat sinan dua blah s Eungkot nyang geuba han le teuingat Ka lheuh amanat beunoe geupeugah Eungkot ka jigrop laju jilumpat Lam laot ligat jipiyoh payah"},{"SurahNumber":18,"VerseNumber":62,"Text":"Musa ngon rakan ka leupah liwat Piyoh hai sahbat di lon hek leupah Tacok makanan keunoe me siat Cuba talihat eungkot takeubah"},{"SurahNumber":18,"VerseNumber":63,"Text":"‘Oh ban geukalon eungkot le sahbat Bak Musa ligat teuma geupeugah Kon na yoh beunoe tapiyoh siat Bak batee bulat beunoe ka leupah Di lon keu eungkot teuwo lon that-that Keubit that jeungkat chetan seurakah Jijak peuteuwo lon bek teuingat Gadoh amanat bandum ka leupah Di eungkot teuma pih ka jilumpat Lam laot ligat ajeb that leupah"},{"SurahNumber":18,"VerseNumber":64,"Text":"Musa geuseuot tagisa ligat Keunan keuh teumpat tanyoe talangkah ‘Oh ban geugisa u likot siat"},{"SurahNumber":18,"VerseNumber":65,"Text":"Meuteumeung ligat ngon hamba Allah Musa meureumpok sidroe sahabat Ka Neubri rahmat gopnyan le Allah Neubri ‘eleumee uleh Hadharat Ureueng nyan meuhat ‘eleumee luah"},{"SurahNumber":18,"VerseNumber":66,"Text":"Teuma di Musa geutanyong ligat G Di lon meuhʻeut that sajan lon langkah Meunyo taizin lon seutot siat Di lon that hajat ‘eleumee Allah"},{"SurahNumber":18,"VerseNumber":67,"Text":"Teuma geujaweub gata hai sahbat Sang-sang han dapat napsu tateugah Han ek tasaba gata meu siat"},{"SurahNumber":18,"VerseNumber":68,"Text":"Sabab han meupat taeu phaedah Sabab rahsia hana tatupat Pakri ek dapat napsu tateugah"},{"SurahNumber":18,"VerseNumber":69,"Text":"Musa geujaweub tulong Hadharat Di lon hai sahbat saba sileupah c Ban nyang gata kheun di lon lonta‘at Sinan lonmumat hana meuubah"},{"SurahNumber":18,"VerseNumber":70,"Text":"Teuma geujaweub meu ka that hajat é Jinoe nasehat bacut lonpeugah Bek tanyong-tanyong peue nyang talihat ‘Oh dudoe meuhat teuma lonpeugah"},{"SurahNumber":18,"VerseNumber":71,"Text":"‘Oh Iheuh geukheun nyan laju beurangkat | Dua ngon sahbat u laot luah Meuteumeung kapai geuek le ligat Tapi hireuen that kapai ka geuplah Musa geutanyong pakon hai sahbat Kapai gob jroh that ka tapeubeukah Meunyo sit karam ureueng meularat Teuntee jeuheut that gata geupeugah"},{"SurahNumber":18,"VerseNumber":72,"Text":"Teuma geujaweub pakon hai sahbat Teuwo nasehat nyang ban lonpeugah Ka lheuh lonpeugah tasaba siat Napsu jeuheut that han tateugah"},{"SurahNumber":18,"VerseNumber":73,"Text":"Musa geujaweub teuwo lon that-that Meuʻah hai sahbat di lon ka salah Bek tueng keu bulueng ulon meularat Jinoe hai sahbat sipheut lonubah"},{"SurahNumber":18,"VerseNumber":74,"Text":"(Teuma geubeudoh laju beurangkat e Meureumpok ligat aneukmiet ceudah Ka geupoh mate aneuk nyan ligat Hanajan siat sinan ka reubah Musa geutanyong pakon jeuheut that Tapoh han sasat aneuk tan salah JUZ 16) Hana jipoh gop keupue tajungkat Teuntee salah that gata geupeugah"}]}