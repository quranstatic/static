{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":21,"VerseNumber":1,"Text":"مردم را وقت حسابشان نزديك شده و آنها همچنان در غفلت و بى‌خبرى رويگردانند"},{"SurahNumber":21,"VerseNumber":2,"Text":"هيچ پند تازه‌اى از پروردگارشان برايشان نيامد مگر اين كه بازى‌كنان آن را گوش دادند"},{"SurahNumber":21,"VerseNumber":3,"Text":"در حالى كه دل‌هايشان [به دنيا] مشغول بود. و آنها كه ظلم كردند، پنهانى نجوا كردند كه: آيا اين جز بشرى مانند شماست؟ آيا ديده و دانسته به جادو روى مى‌آوريد"},{"SurahNumber":21,"VerseNumber":4,"Text":"[پيامبر] گفت: پروردگار من هر گفتارى را در آسمان و زمين مى‌داند، و شنواى دانا اوست"},{"SurahNumber":21,"VerseNumber":5,"Text":"بلكه گفتند: خواب‌هاى پريشان است، بلكه آن را بر بافته، نه بلكه او شاعر است. پس بايد براى ما معجزه‌اى بياورد همان گونه كه پيشينيان فرستاده شدند"},{"SurahNumber":21,"VerseNumber":6,"Text":"قبل از آنها [نيز مردم‌] هيچ شهرى كه آنها را هلاك نموديم، [به معجزه‌هاى ما] ايمان نياوردند، پس آيا اينان ايمان مى‌آورند"},{"SurahNumber":21,"VerseNumber":7,"Text":"و پيش از تو نيز نفرستاديم مگر مردانى را كه به آنها وحى مى‌كرديم. پس اگر خود نمى‌دانيد از اهل ذكر [و كتاب دانان‌] بپرسيد"},{"SurahNumber":21,"VerseNumber":8,"Text":"و آنان را جسدى قرار نداديم كه طعام نخورند، و عمر جاويدان هم نداشتند"},{"SurahNumber":21,"VerseNumber":9,"Text":"سپس وعده‌ى خود را بر آنها محقق كرديم و آنها و هر كه را خواستيم نجات داديم و تجاوزكاران را هلاك نموديم"},{"SurahNumber":21,"VerseNumber":10,"Text":"همانا ما كتابى به سوى شما نازل كرديم كه ياد شما در آن است، آيا نمى‌انديشيد"},{"SurahNumber":21,"VerseNumber":11,"Text":"و چه بسيار شهرهايى را كه [مردمش‌] ستمكار بودند درهم شكستيم و پس از آنها قومى ديگر پديد آورديم"},{"SurahNumber":21,"VerseNumber":12,"Text":"پس چون عذاب ما را احساس كردند، به ناگاه از شهر مى‌گريختند"},{"SurahNumber":21,"VerseNumber":13,"Text":"[به استهزا گفته مى‌شد]، نگريزيد و به زندگى خوش و به خانه‌هاى خود برگرديد تا شايد [فقرا] از شما حاجت خواهند [و شما هم ندهيد]"},{"SurahNumber":21,"VerseNumber":14,"Text":"گفتند: اى واى بر ما، كه ما واقعا ستمگر بوديم"},{"SurahNumber":21,"VerseNumber":15,"Text":"سخنشان پيوسته همين بود تا آنان را درو كرديم و خاموش ساختيم"},{"SurahNumber":21,"VerseNumber":16,"Text":"و آسمان و زمين و آنچه را كه ميان آن دو است بازى‌كنان نيافريديم"},{"SurahNumber":21,"VerseNumber":17,"Text":"اگر مى‌خواستيم مشغوليتى بگيريم، قطعا آن را از نزد خود اختيار مى‌كرديم"},{"SurahNumber":21,"VerseNumber":18,"Text":"بلكه حق را بر سر باطل مى‌افكنيم پس آن را درهم مى‌شكند و ناگهان آن نابود مى‌گردد. واى بر شما از آنچه وصف مى‌كنيد"},{"SurahNumber":21,"VerseNumber":19,"Text":"و هر كه در آسمان‌ها و زمين است از آن اوست، و كسانى كه نزد اويند از پرستش وى سرباز نمى‌زنند و ملول نمى‌شوند"},{"SurahNumber":21,"VerseNumber":20,"Text":"آنها شب و روز بى‌هيچ سستى تسبيح مى‌كنند"},{"SurahNumber":21,"VerseNumber":21,"Text":"آيا براى خود خدايانى از زمين اختيار كرده‌اند كه آنها حيات دوباره مى‌دهند"},{"SurahNumber":21,"VerseNumber":22,"Text":"اگر در زمين و آسمان غير از خداى يگانه خدايان ديگرى مى‌بود، قطعا زمين و آسمان تباه مى‌شد. پس منزّه است خدا- صاحب عرش- از آنچه وصف مى‌كنند"},{"SurahNumber":21,"VerseNumber":23,"Text":"[خدا] از آنچه مى‌كند بازخواست نمى‌شود، ولى آن‌ها بازخواست مى‌شوند"},{"SurahNumber":21,"VerseNumber":24,"Text":"آيا به جاى او خدايانى براى خود گرفته‌اند؟ بگو: برهانتان را بياوريد. اين [حجت خواهى‌] سخن و تذكار كسانى است كه با منند و تذكار كسانى است كه پيش از من بودند. اما بيشترشان حق را نمى‌شناسند و لذا از آن رويگردانند"},{"SurahNumber":21,"VerseNumber":25,"Text":"و پيش از تو هيچ پيامبرى نفرستاديم جز اين كه به او وحى مى‌كرديم كه: خدايى جز من نيست، پس مرا بپرستيد"},{"SurahNumber":21,"VerseNumber":26,"Text":"و گفتند: خداى رحمان فرزندى گرفته است، منزّه است او، بلكه [فرشتگان و اوليا] بندگانى ارجمندند"},{"SurahNumber":21,"VerseNumber":27,"Text":"كه در سخن بر او پيشى نمى‌گيرند و به فرمان او كار مى‌كنند"},{"SurahNumber":21,"VerseNumber":28,"Text":"آنچه پيش رو و پشت سرشان است مى‌داند، و جز براى كسى كه [خدا] رضايت دهد شفاعت نمى‌كنند و از مهابت او هراسانند"},{"SurahNumber":21,"VerseNumber":29,"Text":"و هر كه از آنها بگويد: من معبودى غير از خدا هستم، او را به جهنم كيفر مى‌دهيم. [آرى‌] ستمكاران را اين گونه سزا مى‌دهيم"},{"SurahNumber":21,"VerseNumber":30,"Text":"آيا كسانى كه كافر شدند، نديدند كه آسمان‌ها و زمين بسته بودند [و آب و گياه نمى‌دادند] و ما آنها را شكافتيم و هر چيز زنده‌اى را از آب پديد آورديم؟ پس آيا ايمان نمى‌آورند"},{"SurahNumber":21,"VerseNumber":31,"Text":"و در زمين كوه‌هايى استوار نهاديم تا زمين آنان را نلرزاند، و در آن راه‌هايى فراخ پديد آورديم تا راه خود را بيابند"},{"SurahNumber":21,"VerseNumber":32,"Text":"و آسمان را سقفى محفوظ قرار داديم، ولى آنها از [مطالعه‌] نشانه‌هاى آن رويگردانند"},{"SurahNumber":21,"VerseNumber":33,"Text":"و اوست آن كه شب و روز و خورشيد و ماه را آفريد، كه هر كدام در مدارى معين شناورند"},{"SurahNumber":21,"VerseNumber":34,"Text":"و پيش از تو براى هيچ بشرى جاودانگى [در دنيا] مقرر نكرديم، آيا اگر تو مردى آنها جاويد مى‌مانند"},{"SurahNumber":21,"VerseNumber":35,"Text":"هر نفسى چشنده‌ى مرگ است، و شما را با خير و شر مى‌آزماييم آزمونى [ويژه‌]، و به سوى ما بازگردانده مى‌شويد"},{"SurahNumber":21,"VerseNumber":36,"Text":"و كسانى كه كافر شدند، چون تو را ببينند جز به مسخره‌ات نگيرند [و گويند]: آيا اين همان كس است كه خدايانتان را [به بدى‌] ياد مى‌كند؟ در حالى كه آنان خود ياد خداى رحمان را منكرند"},{"SurahNumber":21,"VerseNumber":37,"Text":"انسان [گويى‌] از شتاب آفريده شده است! به زودى آيات خود را به شما نشان مى‌دهم، پس عجله نكنيد"},{"SurahNumber":21,"VerseNumber":38,"Text":"و مى‌گويند: اين وعده [ى قيامت‌] كى خواهد بود اگر راست مى‌گوييد"},{"SurahNumber":21,"VerseNumber":39,"Text":"اگر كافران مى‌دانستند زمانى را كه نه مى‌توانند آتش را از چهره و پشت خود باز دارند و نه يارى مى‌شوند [در آمدن قيامت شتاب نمى‌كردند]"},{"SurahNumber":21,"VerseNumber":40,"Text":"بلكه [قيامت‌] ناگهان بر آنها فرا مى‌رسد و مبهوتشان مى‌كند، كه نه مى‌توانند آن را برگردانند و نه به آنها مهلت داده مى‌شود"},{"SurahNumber":21,"VerseNumber":41,"Text":"و همانا پيامبرانى هم كه پيش از تو بودند مورد استهزا قرار گرفتند، پس كسانى كه ايشان را تمسخر مى‌كردند، همان عذابى كه مسخره‌اش مى‌كردند دامانشان را گرفت"},{"SurahNumber":21,"VerseNumber":42,"Text":"بگو: چه كسى شما را شب و روز از [قهر خداى‌] رحمان حفظ مى‌كند؟ بلكه آنها از ياد پروردگارشان رويگردانند"},{"SurahNumber":21,"VerseNumber":43,"Text":"آيا برايشان خدايانى است كه در برابر ما از آنها دفاع كنند؟ [آن خدايان‌] نه مى‌توانند خود را يارى كنند و نه از جانب ما حمايت مى‌شوند"},{"SurahNumber":21,"VerseNumber":44,"Text":"بلكه ما آنان و پدرانشان را برخوردار كرديم، تا آن جا كه عمرشان طولانى شد [و موجب غرورشان گرديد]. آيا نمى‌بينند كه ما به سراغ زمين مى‌آييم و آن را از هر طرف مى‌كاهيم [و مردمش را مى‌بريم‌]؟ آيا پس آنها پيروزند"},{"SurahNumber":21,"VerseNumber":45,"Text":"بگو: من تنها با وحى [الهى و قرآن‌] شما را هشدار مى‌دهم ولى كران چون بيم داده شوند دعوت را نمى‌شنوند"},{"SurahNumber":21,"VerseNumber":46,"Text":"و اگر شمه‌اى از عذاب پروردگارت به آنها برسد، حتما خواهند گفت: اى واى بر ما، به راستى ما ستمكار بوديم"},{"SurahNumber":21,"VerseNumber":47,"Text":"و ترازوهاى عدل را در روز رستاخيز مى‌نهيم، پس هيچ كس اندك ستمى نمى‌بيند، و اگر [عملى‌] هموزن دانه خردلى هم باشد آن را مى‌آوريم، و كافى است كه ما حسابرس باشيم"},{"SurahNumber":21,"VerseNumber":48,"Text":"و بى‌شك به موسى و هارون [كتاب‌] فرقان داديم كه براى پرهيزگاران روشنايى و يادآورى بود"},{"SurahNumber":21,"VerseNumber":49,"Text":"[همان‌] كسانى كه از پروردگارشان در نهان پروا دارند و از قيامت بيمناكند"},{"SurahNumber":21,"VerseNumber":50,"Text":"و اين [قرآن‌] ذكر مباركى است كه آن را نازل كرده‌ايم، پس آيا شما آن را انكار مى‌كنيد"},{"SurahNumber":21,"VerseNumber":51,"Text":"و همانا ما از پيش به ابراهيم رشد و كمالش را عطا كرديم و ما به [شايستگى‌] او دانا بوديم"},{"SurahNumber":21,"VerseNumber":52,"Text":"آن‌گاه كه به پدر خود و قومش گفت: اين مجسمه‌هايى كه شما به پرستش آنها معتكفيد چيستند"},{"SurahNumber":21,"VerseNumber":53,"Text":"گفتند: پدران خود را پرستشگر آنها يافتيم"},{"SurahNumber":21,"VerseNumber":54,"Text":"گفت: قطعا شما و پدرانتان در گمراهى آشكارى بوده‌ايد"},{"SurahNumber":21,"VerseNumber":55,"Text":"گفتند: آيا [سخن‌] حق را براى ما آورده‌اى يا از بازيگرانى"},{"SurahNumber":21,"VerseNumber":56,"Text":"گفت: آرى [حق را آورده‌ام‌]، پروردگارتان پروردگار آسمان‌ها و زمين است كه آنها را پديد آورده و من بر اين [واقعيت‌] از گواهانم"},{"SurahNumber":21,"VerseNumber":57,"Text":"و [در دل گفت:] به خدا سوگند پس از آن كه پشت كرديد و رفتيد، قطعا براى بت‌هاى شما چاره‌اى خواهم كرد"},{"SurahNumber":21,"VerseNumber":58,"Text":"پس آنها را خرد كرد، جز بزرگشان را، تا به سوى او مراجعه كنند [كه حق را روشن كند]"},{"SurahNumber":21,"VerseNumber":59,"Text":"گفتند: چه كسى با خدايان ما چنين كرده است؟ او واقعا از ستمكاران است"},{"SurahNumber":21,"VerseNumber":60,"Text":"گفتند: شنيده‌ايم جوانى كه به او ابراهيم گفته مى‌شود از آنها به بدى ياد مى‌كند"},{"SurahNumber":21,"VerseNumber":61,"Text":"گفتند: پس او را در برابر چشم مردم حاضر كنيد تا آنها [به جرم او] گواهى دهند"},{"SurahNumber":21,"VerseNumber":62,"Text":"گفتند: اى ابراهيم! آيا تو با خدايان ما چنين كرده‌اى"},{"SurahNumber":21,"VerseNumber":63,"Text":"گفت: نه، بلكه اين كار را بزرگ آنها كرده است. اگر حرف مى‌زنند از خودشان بپرسيد"},{"SurahNumber":21,"VerseNumber":64,"Text":"پس به خويشتن بازگشتند و [به يكديگر] گفتند: در حقيقت شما خودتان ستمكاريد"},{"SurahNumber":21,"VerseNumber":65,"Text":"سپس سر افكنده شدند [و گفتند:] تو خوب مى‌دانى كه اينها سخن نمى‌گويند"},{"SurahNumber":21,"VerseNumber":66,"Text":"گفت: پس آيا سواى خدا چيزى را مى‌پرستيد كه هيچ سود و زيانى به شما نمى‌رساند"},{"SurahNumber":21,"VerseNumber":67,"Text":"اف بر شما و بر آنچه غير از خدا مى‌پرستيد، پس چرا نمى‌انديشيد"},{"SurahNumber":21,"VerseNumber":68,"Text":"گفتند: اگر مى‌خواهيد كارى كنيد او را بسوزانيد و خدايانتان را نصرت دهيد"},{"SurahNumber":21,"VerseNumber":69,"Text":"گفتيم: اى آتش! براى ابراهيم سرد و سلامت باش"},{"SurahNumber":21,"VerseNumber":70,"Text":"و خواستند به او نيرنگى بزنند ولى ما آنها را زيانكارتر [و بازنده‌ى اصلى‌] قرار داديم"},{"SurahNumber":21,"VerseNumber":71,"Text":"و او و لوط را [با مهاجرت‌] به سوى سرزمينى كه در آن براى مردم بركت گذاشته‌ايم، نجات داديم"},{"SurahNumber":21,"VerseNumber":72,"Text":"و اسحاق و يعقوب را به عنوان عطيه به او بخشيديم و همه را شايسته قرار داديم"},{"SurahNumber":21,"VerseNumber":73,"Text":"و آنها را پيشوايانى كرديم كه [مردم را] به فرمان ما هدايت مى‌كردند، و به ايشان انجام دادن كارهاى نيك و برپا داشتن نماز و اداى زكات را وحى كرديم و آنان پرستشگر ما بودند"},{"SurahNumber":21,"VerseNumber":74,"Text":"و به لوط داورى و دانش عطا كرديم و او را از آن شهرى كه مردمش كارهاى پليد مى‌كردند نجات داديم. به راستى آنها مردمى بدكار و فاسق بودند"},{"SurahNumber":21,"VerseNumber":75,"Text":"و او را در رحمت خويش داخل كرديم همانا او از شايستگان بود"},{"SurahNumber":21,"VerseNumber":76,"Text":"و نوح را ياد كن آن‌گاه كه پيش از اين ندا كرد و ما او را اجابت كرديم و وى را با خانواده‌اش از آن بلاى بزرگ نجات داديم"},{"SurahNumber":21,"VerseNumber":77,"Text":"و او را در مقابل مردمى كه آيات ما را تكذيب كردند نصرت داديم، آنها مردم بدكارى بودند، پس همه آنها را غرق ساختيم"},{"SurahNumber":21,"VerseNumber":78,"Text":"و داود و سليمان را [ياد كن‌]، هنگامى كه در باره‌ى آن كشتزار كه گوسفندان قوم، شبانه در آن چريده بودند داورى مى‌كردند و ما شاهد حكمتشان بوديم"},{"SurahNumber":21,"VerseNumber":79,"Text":"پس شيوه‌ى داورى را به سليمان فهمانديم و هر يك را حكم و دانش عطا كرديم، و كوه‌ها و پرندگان را با داود مسخر كرديم كه با او تسبيح مى‌گفتند، و ما انجام دهنده‌ى اين كار بوديم"},{"SurahNumber":21,"VerseNumber":80,"Text":"و براى شما به داود فن زره‌سازى آموختيم تا شما را از خطرات جنگتان حفظ كند. پس آيا سپاسگزار هستيد"},{"SurahNumber":21,"VerseNumber":81,"Text":"و تندباد را مسخر سليمان كرديم كه به فرمان او به سوى سرزمينى كه در آن بركت نهاده بوديم روان مى‌گشت، و ما به هر چيزى آگاه بوديم"},{"SurahNumber":21,"VerseNumber":82,"Text":"و عده‌اى از شياطين براى او غواصى مى‌كردند و غير از آن نيز كارهايى انجام مى‌دادند، و ما مراقب اوضاع آنها بوديم [تا از فرمان سليمان تمرد نكنند]"},{"SurahNumber":21,"VerseNumber":83,"Text":"و ايوب را [ياد كن‌]، هنگامى كه پروردگارش را ندا داد كه مرا رنج و عسرت گرفته است و تو از همه مهربانان مهربان‌ترى"},{"SurahNumber":21,"VerseNumber":84,"Text":"پس دعاى او را اجابت نموديم و آسيب وارد شده بر او را برطرف كرديم، و خانواده‌ى او و نظيرشان را همراه با آنان مجددا به وى عطا كرديم تا رحمتى از جانب ما و تذكرى براى خداپرستان باشد"},{"SurahNumber":21,"VerseNumber":85,"Text":"و اسماعيل و ادريس و ذو الكفل را [ياد كن‌] كه همه از صابران بودند"},{"SurahNumber":21,"VerseNumber":86,"Text":"و آنها را در جوار رحمت خود در آورديم، همانا آنان از شايستگان بودند"},{"SurahNumber":21,"VerseNumber":87,"Text":"و ذو النّون (يونس) را [ياد كن‌]، آن‌گاه كه خشمگين [از ميان مردم خود] برفت و پنداشت كه ما هرگز بر او تنگ نمى‌گيريم، [كه ماهى او را بلعيد،] پس درون تاريكى‌ها ندا در داد كه معبودى جز تو نيست. منزّهى تو. به راستى كه من از ستمكاران بودم"},{"SurahNumber":21,"VerseNumber":88,"Text":"پس دعايش را اجابت كرديم و او را از اندوه رهانيديم، و مؤمنان را چنين نجات مى‌دهيم"},{"SurahNumber":21,"VerseNumber":89,"Text":"و زكريّا را [ياد كن‌]، هنگامى كه پروردگار خود را خواند: پروردگارا! مرا تنها [و بى‌فرزند] مگذار و تو بهترين وارثانى"},{"SurahNumber":21,"VerseNumber":90,"Text":"پس دعاى او را اجابت نموديم و يحيى را بدو بخشيديم، و همسرش را براى او شايسته [و آماده‌ى حمل‌] كرديم همانا آنها در كارهاى نيك پيشقدم بودند و با بيم و اميد ما را مى‌خواندند و در برابر ما خاشع بودند"},{"SurahNumber":21,"VerseNumber":91,"Text":"و [به ياد آور] آن بانو (مريم) را كه دامنش را پاك داشت، پس از روح خويش در او دميديم و او و پسرش را براى جهانيان آيتى قرار داديم"},{"SurahNumber":21,"VerseNumber":92,"Text":"[گفتيم:] اين است آيين شما كه آيينى يگانه است [با يك هدف و يك خدا]، و من پروردگار شمايم، پس مرا بپرستيد"},{"SurahNumber":21,"VerseNumber":93,"Text":"ولى آنها امر [دين‌] خويش را ميان خود قطعه قطعه كردند [و فرقه‌ها شدند، ولى‌] همه آنان به سوى ما باز مى‌گردند"},{"SurahNumber":21,"VerseNumber":94,"Text":"پس هر كه كارهاى شايسته انجام دهد و مؤمن باشد، سعى او ناسپاسى نخواهد شد، و ما نويسنده‌ى اعمال او هستيم"},{"SurahNumber":21,"VerseNumber":95,"Text":"و مردم شهرى كه آن را هلاك كرده‌ايم محال است بازگشتى داشته باشند"},{"SurahNumber":21,"VerseNumber":96,"Text":"تا وقتى كه [راه‌] يأجوج و مأجوج گشوده شود و آنها از هر بلندى بتازند"},{"SurahNumber":21,"VerseNumber":97,"Text":"و آن وعده‌ى راستين [قيامت‌] نزديك مى‌شود و به ناگاه چشمان كسانى كه كافر شدند خيره مى‌شود [و مى‌گويند:] اى واى بر ما كه از اين روز غافل بوديم! بلكه ما ستمگر بوده‌ايم"},{"SurahNumber":21,"VerseNumber":98,"Text":"در حقيقت شما و آنچه غير از خدا مى‌پرستيد، هيزم دوزخيد و همه در آن وارد مى‌شويد"},{"SurahNumber":21,"VerseNumber":99,"Text":"اگر اينها خدا بودند وارد جهنم نمى‌شدند، و حال آن كه جملگى در آن ماندگارند"},{"SurahNumber":21,"VerseNumber":100,"Text":"آنها را در آن جا ناله‌هايى [دردناك‌] است و ايشان در آن جا چيزى نمى‌شنوند"},{"SurahNumber":21,"VerseNumber":101,"Text":"البته كسانى كه قبلا از جانب ما به آنها وعده‌ى نيكو داده شده، از آن [عذاب‌] دور نگاه داشته شدگانند"},{"SurahNumber":21,"VerseNumber":102,"Text":"صداى دوزخ را نمى‌شنوند و در آنچه دل‌هايشان بخواهد جاودانند"},{"SurahNumber":21,"VerseNumber":103,"Text":"آن دلهره‌ى بزرگ‌تر آنها را غمگين نكند و فرشتگان استقبالشان كنند [و گويند:] اين همان روزى است كه به شما وعده داده مى‌شد"},{"SurahNumber":21,"VerseNumber":104,"Text":"روزى كه آسمان را چون طومار نوشته‌ها درهم مى‌پيچيم. چنان كه نخستين بار [مخلوقات را] بيافريديم آن را باز مى‌گردانيم. اين وعده‌اى بر عهده‌ى ما است، و ما بى‌ترديد انجام دهنده‌ى آنيم"},{"SurahNumber":21,"VerseNumber":105,"Text":"و همانا در زبور پس از تورات نوشتيم كه زمين را بندگان شايسته ما به ارث خواهند برد"},{"SurahNumber":21,"VerseNumber":106,"Text":"به راستى در اين سخن براى خداپرستان پيام روشنى است"},{"SurahNumber":21,"VerseNumber":107,"Text":"و ما تو را جز رحمتى براى جهانيان نفرستاديم"},{"SurahNumber":21,"VerseNumber":108,"Text":"بگو: جز اين نيست كه به من وحى مى‌شود كه خداى شما خدايى يگانه است، حال آيا شما تسليم مى‌شويد"},{"SurahNumber":21,"VerseNumber":109,"Text":"پس اگر روى برتافتند، بگو: به همه شما به طور يكسان اعلام كردم و من چه مى‌دانم آيا آنچه وعده داده مى‌شويد نزديك است يا دور"},{"SurahNumber":21,"VerseNumber":110,"Text":"آرى او، هم سخن آشكار را مى‌داند و هم آنچه را نهان مى‌داريد مى‌داند"},{"SurahNumber":21,"VerseNumber":111,"Text":"و نمى‌دانم، شايد آن [تأخير عذاب‌] براى شما آزمايشى و [مهلت‌] برخوردارى تا زمانى [معين‌] باشد"},{"SurahNumber":21,"VerseNumber":112,"Text":"[پيامبر] گفت: اى خداى من! به حق داورى كن [و ظالمان را كيفر ده‌]، و پروردگار ما خداى رحمان، در برابر آنچه توصيف مى‌كنيد، مورد استمداد است"},{"SurahNumber":22,"VerseNumber":1,"Text":"اى مردم! از پروردگارتان پروا كنيد همانا زلزله قيامت واقعه بزرگى است"},{"SurahNumber":22,"VerseNumber":2,"Text":"روزى كه آن را ببينيد، [از هول آن‌] هر شير دهنده‌اى شير خواره‌اش را از ياد مى‌برد و هر آبستنى بار خود را [بر زمين‌] مى‌نهد، و مردم را مست مى‌بينى حال آن كه مست نيستند، بلكه عذاب خدا شديد است"},{"SurahNumber":22,"VerseNumber":3,"Text":"و برخى از مردم در باره‌ى خدا بدون هيچ دانشى مجادله مى‌كنند و از هر شيطان سركشى پيروى مى‌نمايند"},{"SurahNumber":22,"VerseNumber":4,"Text":"بر وى (شيطان) مقرر شده كه هر كس او را ولى بگيرد بى‌ترديد او را گمراه كند و به عذاب آتش بكشاند"},{"SurahNumber":22,"VerseNumber":5,"Text":"اى مردم! اگر در رستاخيز شك داريد [توجه كنيد كه‌] همانا ما شما را از خاك، سپس از نطفه، سپس از لخته خونى آن‌گاه از پاره گوشتى شكل يافته و شكل نايافته، آفريديم تا [قدرت خود را] براى شما روشن سازيم، و هر چه را بخواهيم تا زمانى معين در رحم‌ها نگاه مى‌داري"},{"SurahNumber":22,"VerseNumber":6,"Text":"اين [قدرت نمايى‌ها] از آن روست كه خدا حق است و اوست كه مردگان را زنده مى‌كند و هم اوست كه بر هر چيزى تواناست"},{"SurahNumber":22,"VerseNumber":7,"Text":"[و اين‌] كه بى‌ترديد قيامت در پيش است و شكى در آن نيست و خدا هر كه را در گورهاست بر مى‌انگيزد"},{"SurahNumber":22,"VerseNumber":8,"Text":"و از ميان مردم كسى است كه بدون هيچ دانش و بى‌هيچ رهنمود و كتاب روشنى در باره‌ى خدا به مجادله مى‌پردازد"},{"SurahNumber":22,"VerseNumber":9,"Text":"از سر نخوت پشت مى‌كند تا [مردم را] از راه خدا گمراه كند. در اين دنيا براى او خوارى است و روز رستاخيز عذاب آتش سوزان را به او مى‌چشانيم"},{"SurahNumber":22,"VerseNumber":10,"Text":"[گفته شود:] اين به سزاى آن چيزى است كه به دستان خود پيش فرستاده‌اى، و البته خداوند به بندگان خويش ستمگر نيست"},{"SurahNumber":22,"VerseNumber":11,"Text":"و از مردم كسى است كه خدا را در حاشيه [و با ترديد] مى‌پرستد حال اگر خيرى [از ديندارى‌] به او رسد بدان آرام گيرد، و چون امتحانى براى او پيش آيد [از دين‌] روى برتابد. او در دنيا و آخرت زيانكار است و اين همان خسارت آشكار است"},{"SurahNumber":22,"VerseNumber":12,"Text":"به جاى خدا چيزى را مى‌خواند كه نه زيانى به او مى‌رساند و نه سودش مى‌دهد. گمراهى دور همين است"},{"SurahNumber":22,"VerseNumber":13,"Text":"كسى را مى‌خواند كه زيانش نزديك‌تر از سود اوست. وه، چه بد سرپرستى و چه بد معاشرى است"},{"SurahNumber":22,"VerseNumber":14,"Text":"بى‌گمان، خدا كسانى را كه گرويده و كارهاى شايسته كرده‌اند به بهشت‌هايى در مى‌آورد كه از پاى درختانش نهرها جارى است. خدا هر چه خواهد انجام مى‌دهد"},{"SurahNumber":22,"VerseNumber":15,"Text":"هر كس گمان مى‌كرد كه خدا پيامبرش را در دنيا و آخرت هرگز يارى نخواهد كرد [و حال كه مى‌بيند يارى كرده، به خشم آمده است‌] پس ريسمانى به بالا بكشد، آن‌گاه خود را حلق آويز كرده، آن را قطع كند و آن‌گاه بنگرد كه آيا اين نقشه خشم او را از ميان مى‌برد"},{"SurahNumber":22,"VerseNumber":16,"Text":"و بدين گونه قرآن را به صورت آياتى روشنگر نازل كرديم، و خداست كه هر كه را بخواهد راه مى‌نمايد"},{"SurahNumber":22,"VerseNumber":17,"Text":"همانا كسانى كه ايمان آوردند و كسانى كه يهودى شدند و صابئى‌ها و مسيحيان و زرتشتيان و كسانى كه شرك ورزيدند، بى‌ترديد خداوند روز قيامت ميانشان داورى خواهد كرد همانا خدا بر هر چيزى گواه است"},{"SurahNumber":22,"VerseNumber":18,"Text":"آيا نديدى كه هر كس در آسمان‌ها و هر كه در زمين است و خورشيد و ماه و تمام ستارگان و كوه‌ها و درختان و جنبندگان و بسيارى از مردم براى خدا سجده مى‌كنند؟ و بسيارى هم [ابا دارند كه‌] عذاب در باره‌ى آنان حتمى است. و هر كه را خدا خوار كند، او را اكرام كننده"},{"SurahNumber":22,"VerseNumber":19,"Text":"اينان (مؤمنان و كافران) دو خصم‌اند كه در باره‌ى پروردگارشان به خصومت برخاسته‌اند. پس كسانى كه كافر شدند، جامه‌هايى از آتش برايشان بريده شده است و از بالاى سرشان آب جوشان ريخته مى‌شود"},{"SurahNumber":22,"VerseNumber":20,"Text":"به نحوى كه هم آنچه در شكم آنهاست با آن گداخته مى‌شود و هم پوستشان"},{"SurahNumber":22,"VerseNumber":21,"Text":"و آنها را گرزهاى آهنين است"},{"SurahNumber":22,"VerseNumber":22,"Text":"هر بار بخواهند از [كثرت‌] اندوه از آن بيرون آيند به آن بازگردانده مى‌شوند و [گفته مى‌شود:] بچشيد عذاب آتش سوزان را"},{"SurahNumber":22,"VerseNumber":23,"Text":"همانا خدا كسانى را كه ايمان آورده و كارهاى شايسته كرده‌اند به بهشت‌هايى داخل مى‌كند كه نهرها از پاى درختانش جارى است. در آن جا با دستبندهاى زرّين و مرواريد آراسته شوند و لباسشان در آن جا حرير است"},{"SurahNumber":22,"VerseNumber":24,"Text":"و به گفتار پاك هدايت شده و به راه [خداى‌] ستوده هدايت گرديده‌اند"},{"SurahNumber":22,"VerseNumber":25,"Text":"بى‌ترديد كسانى كه كافر شدند و [مردم را] از راه خدا و مسجد الحرام- كه آن را براى مردم، چه مقيم آن و چه مسافر، يكسان قرار داده‌ايم- باز مى‌دارند، [در خور عذابند]، و هر كه بخواهد در اين سرزمين به ستم كجروى كند، او را از عذابى دردناك مى‌چشانيم"},{"SurahNumber":22,"VerseNumber":26,"Text":"و چون براى ابراهيم جايگاه كعبه را آماده كرديم [گفتيم: در اين كانون توحيد] چيزى را شريك من نكن، و خانه‌ام را براى طواف كنندگان و قيام كنندگان [به عبادت‌] و ركوع كنندگان و سجده كنندگان پاك دار"},{"SurahNumber":22,"VerseNumber":27,"Text":"و ميان مردم نداى حج ده تا پياده و سوار بر مركب‌هاى لاغر [تندرو] از هر راه دورى به سوى تو آيند"},{"SurahNumber":22,"VerseNumber":28,"Text":"تا ناظر منافع خود باشند و نام خدا را در روزهاى معين، بر [ذبح‌] آنچه از چهارپايان روزيشان كرده است ياد كنند پس از آنها بخوريد و به درمانده‌ى مستمند بخورانيد"},{"SurahNumber":22,"VerseNumber":29,"Text":"سپس بايد آلودگى خود را بزدايند و به نذرهايشان وفا كنند و برگرد خانه‌ى كهن طواف نمايند"},{"SurahNumber":22,"VerseNumber":30,"Text":"اين است [آنچه مقرر شده‌] و هر كس مقررات خدا را بزرگ دارد، آن براى او نزد پروردگارش بهتر است. و چهارپايان براى شما جز آنچه [حرمت آن‌] بر شما خوانده مى‌شود حلال است، پس از پليدى كه بت‌ها هستند دورى كنيد و از گفتار باطل اجتناب ورزيد"},{"SurahNumber":22,"VerseNumber":31,"Text":"در حالى كه مخلصان خدا باشيد، نه مشرك به او. و هر كس به خدا شرك آورد، بدان ماند كه گويى از آسمان افتاده و مرغان، او را مى‌ربايند يا تندباد، او را به نقطه‌اى دور پرتاب مى‌كند"},{"SurahNumber":22,"VerseNumber":32,"Text":"اين است [سخن حق‌]، و هر كس شعائر خدا را بزرگ دارد بى‌ترديد آن نشانه تقواى دل‌هاست"},{"SurahNumber":22,"VerseNumber":33,"Text":"در آن [قربانى‌ها] براى شما منافعى است [چون شير و پشم‌] تا زمانى معين، سپس محل [قربانى‌] آنها در كنار خانه‌ى كهن است"},{"SurahNumber":22,"VerseNumber":34,"Text":"و براى هر امتى قربانگاهى قرار داديم تا نام خدا را بر [ذبح‌] چهارپايانى كه روزى آنها كرده است ببرند، پس [بدانيد كه‌] خداى شما خداى يگانه است، پس به فرمان او گردن نهيد. و فروتنان را بشارت ده"},{"SurahNumber":22,"VerseNumber":35,"Text":"همانان كه چون نام خدا ياد شود دل‌هايشان هراس يابد، و آنان كه بر مصيبتى كه بر سرشان آيد صابرند و برپا دارندگان نمازند و از آنچه روزيشان داده‌ايم انفاق مى‌كنند"},{"SurahNumber":22,"VerseNumber":36,"Text":"و [قربانى‌] شتران فربه را براى شما از جمله شعائر خدا قرار داديم، در آنها براى شما خير است. پس نام خدا را بر [ذبح‌] آنها در حالى كه ايستاده‌اند ببريد، و چون به پهلو افتادند [و جان دادند] از آنها بخوريد و فقير قانع و فقير سائل را اطعام كنيد. اين گونه آ"},{"SurahNumber":22,"VerseNumber":37,"Text":"هرگز گوشت و خون آنها به خدا نخواهد رسيد و ليكن تقواى شماست كه به او مى‌رسد. اين گونه آنها را مسخر شما كرد تا خدا را به خاطر آن كه هدايتتان نموده به بزرگى ياد كنيد. و نيكوكاران را مژده ده"},{"SurahNumber":22,"VerseNumber":38,"Text":"قطعا خداوند از كسانى كه ايمان آورده‌اند دفاع مى‌كند [زيرا] خدا هيچ خيانتكار كفر پيشه‌اى را دوست ندارد"},{"SurahNumber":22,"VerseNumber":39,"Text":"به كسانى كه جنگ بر آنها تحميل شده اذن [جهاد] داده شده است، چرا كه مورد ظلم قرار گرفته‌اند، و البته خدا بر نصرت آنها تواناست"},{"SurahNumber":22,"VerseNumber":40,"Text":"كسانى كه به ناحق از خانه‌هايشان بيرون رانده شدند، چرا كه مى‌گفتند: پروردگار ما خداست. و اگر خدا بعضى از مردم را با بعضى ديگر دفع نمى‌كرد، صومعه‌ها و كليساها و كنيسه‌ها و مساجدى كه نام خدا در آنها بسيار ذكر مى‌شود سخت ويران مى‌شد، و قطعا خدا به كسى ك"},{"SurahNumber":22,"VerseNumber":41,"Text":"كسانى كه چون در زمين به آنها توانايى دهيم نماز برپا مى‌دارند و زكات مى‌دهند و امر به معروف و نهى از منكر مى‌كنند، و سر انجام همه كارها با خداست"},{"SurahNumber":22,"VerseNumber":42,"Text":"و اگر تو را تكذيب كنند، البته پيش از آنها قوم نوح و عاد و ثمود نيز [پيامبران خود را] تكذيب كردند"},{"SurahNumber":22,"VerseNumber":43,"Text":"و نيز قوم ابراهيم و قوم لوط"},{"SurahNumber":22,"VerseNumber":44,"Text":"و همچنين اهل مدين و موسى نيز تكذيب شد پس كافران را مهلت دادم، سپس گريبان آنها را گرفتم [بنگر] عقوبت من چگونه بود"},{"SurahNumber":22,"VerseNumber":45,"Text":"و چه بسيار شهرها را كه ستمكار بودند هلاكشان كرديم، و اينك آن شهرها بر سقف‌هايش فرو ريخته است، و بسا چاه‌هاى آب كه رها شده و قصرهاى افراشته [كه بى‌صاحب مانده‌اند]"},{"SurahNumber":22,"VerseNumber":46,"Text":"آيا در زمين گردش نكردند تا صاحب دل‌هايى شوند كه با آن بينديشند يا گوش‌هايى كه با آن بشنوند؟ در حقيقت چشم‌ها كور نمى‌شود، و ليكن دل‌هايى كه در سينه‌هاست كور مى‌شود"},{"SurahNumber":22,"VerseNumber":47,"Text":"و از تو تقاضاى تعجيل در عذاب مى‌كنند، با آن كه هرگز خدا از وعده‌اش تخلف نمى‌كند، و در حقيقت يك روز [از قيامت‌] نزد پروردگار تو مانند هزار سال است از آنچه مى‌شماريد"},{"SurahNumber":22,"VerseNumber":48,"Text":"و چه بسيار شهرها كه به آنها مهلت دادم در حالى كه ستمكار بودند، سپس گرفتارشان كردم، و بازگشت به سوى من است"},{"SurahNumber":22,"VerseNumber":49,"Text":"بگو: اى مردم! من براى شما فقط هشدار دهنده‌اى آشكارم"},{"SurahNumber":22,"VerseNumber":50,"Text":"پس، آنها كه ايمان آوردند و كارهاى شايسته كردند آمرزش و روزى نيكو براى ايشان خواهد بود"},{"SurahNumber":22,"VerseNumber":51,"Text":"و كسانى كه در [تخريب‌] آيات ما كوشيدند كه ما را عاجز كنند، آنها اهل دوزخ‌اند"},{"SurahNumber":22,"VerseNumber":52,"Text":"و پيش از تو نيز هيچ رسول و پيامبرى را نفرستاديم جز اين كه هرگاه آرزو مى‌كرد [و طرحى براى اهداف رسالت خود مى‌ريخت‌] شيطان در خواسته او القاى [شبهه و يأس‌] مى‌كرد، [اما] خدا آنچه را شيطان القا مى‌كرد محو مى‌گردانيد، سپس خدا آيات خود را استوار مى‌ساخت"},{"SurahNumber":22,"VerseNumber":53,"Text":"تا آنچه را كه شيطان القا مى‌كند آزمودنى براى بيماردلان و سنگدلان قرار دهد، و ستمگران در ستيز بزرگى [با حق‌] گرفتارند"},{"SurahNumber":22,"VerseNumber":54,"Text":"و تا دانش يافتگان بدانند، كه قرآن حق است و از جانب پروردگار توست و به آن بگروند و دل‌هايشان در برابر آن خاضع گردد. و خداوند بى‌ترديد راهنماى مؤمنان به راه راست است"},{"SurahNumber":22,"VerseNumber":55,"Text":"و كسانى كه كافر شدند همواره از بابت آن در شك‌اند تا آن‌گاه كه قيامت بر آنها در رسد يا عذاب روز عقيم به سراغشان بيايد [كه قادر به جبران گذشته نباشند]"},{"SurahNumber":22,"VerseNumber":56,"Text":"در آن روز فرمانروايى از آن خداست [و] ميانشان حكم مى‌كند. سپس كسانى كه ايمان آورده و كارهاى شايسته كرده‌اند در باغ‌هاى پر ناز و نعمت خواهند بود"},{"SurahNumber":22,"VerseNumber":57,"Text":"و كسانى كه كافر شدند و آيات ما را تكذيب كردند، براى آنان عذابى خفّت‌بار خواهد بود"},{"SurahNumber":22,"VerseNumber":58,"Text":"و آنها كه در راه خدا مهاجرت كردند، سپس كشته شدند يا مردند، قطعا خداوند به آنها رزقى نيكو مى‌بخشد، و بى‌ترديد خداوند بهترين روزى دهندگان است"},{"SurahNumber":22,"VerseNumber":59,"Text":"آنان را حتما به جايگاهى كه آن را مى‌پسندند وارد مى‌كند، و شك نيست كه خداوند داناى بردبار است"},{"SurahNumber":22,"VerseNumber":60,"Text":"اين [حكم خداست‌] و هر كس به آن اندازه كه به او ستم شده مجازات كند و سپس باز بر او ستم كنند، قطعا خدا او را نصرت دهد همانا خدا بخشنده‌ى آمرزنده است"},{"SurahNumber":22,"VerseNumber":61,"Text":"اين [نصرت مظلوم‌] از آن روست كه خدا [قادر است چيزى را بر ديگرى غالب كند چنان كه‌] شب را در روز داخل مى‌كند [و ظلمت مغلوب مى‌شود] و روز را در شب در مى‌آورد و اين كه خدا شنواى بيناست"},{"SurahNumber":22,"VerseNumber":62,"Text":"اين از آن روست كه خدا خود حق است و آنچه به جاى او مى‌خوانند باطل است، و اين خداست كه والا و بزرگ است"},{"SurahNumber":22,"VerseNumber":63,"Text":"آيا نديدى كه خدا از آسمان آبى مى‌فرستد آنگاه زمين سرسبز مى‌گردد؟ آرى، خداوند باريك بين و آگاه است"},{"SurahNumber":22,"VerseNumber":64,"Text":"آنچه در آسمان‌ها و آنچه در زمين است از آن اوست، و در حقيقت خداست كه بى‌نياز و ستوده است"},{"SurahNumber":22,"VerseNumber":65,"Text":"آيا نديدى كه خدا آنچه را در زمين است مسخر شما كرده و كشتى‌ها در دريا به امر او مى‌روند و آسمان را نگاه مى‌دارد كه جز به اذن او بر زمين نيفتد؟ بى‌ترديد خداوند نسبت به مردم رئوف و مهربان است"},{"SurahNumber":22,"VerseNumber":66,"Text":"و اوست آن كه شما را زنده كرد، سپس شما را مى‌ميراند و آن‌گاه دوباره زنده‌تان مى‌كند. حقا كه انسان سخت ناسپاس است"},{"SurahNumber":22,"VerseNumber":67,"Text":"ما براى هر امتى عبادتى قرار داديم كه بدان عمل مى‌كنند پس نبايد با تو در اين امر مجادله كنند. و به سوى پروردگارت بخوان كه تو به راستى بر هدايتى مستقيم هستى"},{"SurahNumber":22,"VerseNumber":68,"Text":"و اگر با تو مجادله كنند بگو: خدا به آنچه مى‌كنيد داناتر است"},{"SurahNumber":22,"VerseNumber":69,"Text":"خدا روز قيامت ميان شما در مورد آنچه اختلاف مى‌كرديد حكم خواهد كرد"},{"SurahNumber":22,"VerseNumber":70,"Text":"آيا ندانسته‌اى كه خداوند آنچه را در آسمان و زمين است مى‌داند؟ اينها همه در كتابى [كه علم الهى است مسطور] است. قطعا اين امر بر خدا آسان است"},{"SurahNumber":22,"VerseNumber":71,"Text":"و به جاى خدا چيزى را مى‌پرستند كه بر [تأييد] آن حجّتى نازل نكرده و بدان آگاهى ندارند. و ستمكاران را هيچ ياورى نيست"},{"SurahNumber":22,"VerseNumber":72,"Text":"و چون آيات روشن ما بر آنها تلاوت شود، در چهره‌ى كسانى كه كافر شدند آثار ترشرويى و انكار را خواهى ديد. چيزى نمانده است كه بر كسانى كه آيات ما را بر ايشان تلاوت مى‌كنند حمله‌ور شوند. بگو: آيا شما را به بدتر از اين [كه در كمين شماست‌] خبر بدهم؟ آن آتش د"},{"SurahNumber":22,"VerseNumber":73,"Text":"اى مردم مثلى زده شده است، پس بدان گوش فرا دهيد: كسانى را كه جز خدا مى‌خوانيد، هرگز مگسى را خلق نتوانند كرد هر چند براى آفريدن آن گرد آيند، و اگر آن مگس چيزى از آنها بربايد نمى‌توانند آن را پس بگيرند. طالب و مطلوب هر دو ناتوانند"},{"SurahNumber":22,"VerseNumber":74,"Text":"منزلت خدا را چنان كه در خور اوست نشناختند. به راستى خدا نيرومند شكست ناپذير است"},{"SurahNumber":22,"VerseNumber":75,"Text":"خدا از ميان فرشتگان رسولانى بر مى‌گزيند و از مردم نيز. بى‌گمان خدا شنواى بيناست"},{"SurahNumber":22,"VerseNumber":76,"Text":"آنچه پيش رويشان و آنچه پشت سرشان است (گذشته و آينده‌ى آنها را) مى‌داند و همه كارها به خدا بازگردانده مى‌شود"},{"SurahNumber":22,"VerseNumber":77,"Text":"اى كسانى كه ايمان آورده‌ايد! ركوع كنيد و سجده آوريد و پروردگارتان را بندگى كنيد و كار خير انجام دهيد، باشد كه رستگار شويد"},{"SurahNumber":22,"VerseNumber":78,"Text":"و در راه خدا چنان كه شايسته اوست جهاد كنيد. او شما را برگزيد و بر شما در اين دين سختى قرار نداد كه آيين پدرتان ابراهيم است. او شما را از پيش و هم در اين قرآن مسلمان ناميد تا اين پيامبر بر شما گواه باشد و شما بر مردم گواه باشيد. پس نماز را بر پا داري"}]}