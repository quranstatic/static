{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":51,"VerseNumber":31,"Text":"तब इबराहीम ने पूछा कि (ऐ ख़ुदा के) भेजे हुए फरिश्तों आख़िर तुम्हें क्या मुहिम दर पेश है"},{"SurahNumber":51,"VerseNumber":32,"Text":"वह बोले हम तो गुनाहगारों (क़ौमे लूत) की तरफ भेजे गए हैं"},{"SurahNumber":51,"VerseNumber":33,"Text":"ताकि उन पर मिटटी के पथरीले खरन्जे बरसाएँ"},{"SurahNumber":51,"VerseNumber":34,"Text":"जिन पर हद से बढ़ जाने वालों के लिए तुम्हारे परवरदिगार की तरफ से निशान लगा दिए गए हैं"},{"SurahNumber":51,"VerseNumber":35,"Text":"ग़रज़ वहाँ जितने लोग मोमिनीन थे उनको हमने निकाल दिया"},{"SurahNumber":51,"VerseNumber":36,"Text":"और वहाँ तो हमने एक के सिवा मुसलमानों का कोई घर पाया भी नहीं"},{"SurahNumber":51,"VerseNumber":37,"Text":"और जो लोग दर्दनाक अज़ाब से डरते हैं उनके लिए वहाँ (इबरत की) निशानी छोड़ दी और मूसा (के हाल) में भी (निशानी है)"},{"SurahNumber":51,"VerseNumber":38,"Text":"जब हमने उनको फिरऔन के पास खुला हुआ मौजिज़ा देकर भेजा"},{"SurahNumber":51,"VerseNumber":39,"Text":"तो उसने अपने लशकर के बिरते पर मुँह मोड़ लिया और कहने लगा ये तो (अच्छा ख़ासा) जादूगर या सौदाई है"},{"SurahNumber":51,"VerseNumber":40,"Text":"तो हमने उसको और उसके लशकर को ले डाला फिर उन सबको दरिया में पटक दिया"},{"SurahNumber":51,"VerseNumber":41,"Text":"और वह तो क़ाबिले मलामत काम करता ही था और आद की क़ौम (के हाल) में भी निशानी है हमने उन पर एक बे बरकत ऑंधी चलायी"},{"SurahNumber":51,"VerseNumber":42,"Text":"कि जिस चीज़ पर चलती उसको बोसीदा हडडी की तरह रेज़ा रेज़ा किए बग़ैर न छोड़ती"},{"SurahNumber":51,"VerseNumber":43,"Text":"और समूद (के हाल) में भी (क़ुदरत की निशानी) है जब उससे कहा गया कि एक ख़ास वक्त तक ख़ूब चैन कर लो"},{"SurahNumber":51,"VerseNumber":44,"Text":"तो उन्होने अपने परवरदिगार के हुक्म से सरकशी की तो उन्हें एक रोज़ कड़क और बिजली ने ले डाला और देखते ही रह गए"},{"SurahNumber":51,"VerseNumber":45,"Text":"फिर न वह उठने की ताक़त रखते थे और न बदला ही ले सकते थे"},{"SurahNumber":51,"VerseNumber":46,"Text":"और (उनसे) पहले (हम) नूह की क़ौम को (हलाक कर चुके थे) बेशक वह बदकार लोग थे"},{"SurahNumber":51,"VerseNumber":47,"Text":"और हमने आसमानों को अपने बल बूते से बनाया और बेशक हममें सब क़ुदरत है"},{"SurahNumber":51,"VerseNumber":48,"Text":"और ज़मीन को भी हम ही ने बिछाया तो हम कैसे अच्छे बिछाने वाले हैं"},{"SurahNumber":51,"VerseNumber":49,"Text":"और हम ही ने हर चीज़ की दो दो क़िस्में बनायीं ताकि तुम लोग नसीहत हासिल करो"},{"SurahNumber":51,"VerseNumber":50,"Text":"तो ख़ुदा ही की तरफ़ भागो मैं तुमको यक़ीनन उसकी तरफ से खुल्लम खुल्ला डराने वाला हूँ"},{"SurahNumber":51,"VerseNumber":51,"Text":"और ख़ुदा के साथ दूसरा माबूद न बनाओ मैं तुमको यक़ीनन उसकी तरफ से खुल्लम खुल्ला डराने वाला हूँ"},{"SurahNumber":51,"VerseNumber":52,"Text":"इसी तरह उनसे पहले लोगों के पास जो पैग़म्बर आता तो वह उसको जादूगर कहते या सिड़ी दीवाना (बताते)"},{"SurahNumber":51,"VerseNumber":53,"Text":"ये लोग एक दूसरे को ऐसी बात की वसीयत करते आते हैं (नहीं) बल्कि ये लोग हैं ही सरकश"},{"SurahNumber":51,"VerseNumber":54,"Text":"तो (ऐ रसूल) तुम इनसे मुँह फेर लो तुम पर तो कुछ इल्ज़ाम नहीं है"},{"SurahNumber":51,"VerseNumber":55,"Text":"और नसीहत किए जाओ क्योंकि नसीहत मोमिनीन को फायदा देती है"},{"SurahNumber":51,"VerseNumber":56,"Text":"और मैने जिनों और आदमियों को इसी ग़रज़ से पैदा किया कि वह मेरी इबादत करें"},{"SurahNumber":51,"VerseNumber":57,"Text":"न तो मैं उनसे रोज़ी का तालिब हूँ और न ये चाहता हूँ कि मुझे खाना खिलाएँ"},{"SurahNumber":51,"VerseNumber":58,"Text":"ख़ुदा ख़ुद बड़ा रोज़ी देने वाला ज़ोरावर (और) ज़बरदस्त है"},{"SurahNumber":51,"VerseNumber":59,"Text":"तो (इन) ज़ालिमों के वास्ते भी अज़ाब का कुछ हिस्सा है जिस तरह उनके साथियों के लिए हिस्सा था तो इनको हम से जल्दी न करनी चाहिए"},{"SurahNumber":51,"VerseNumber":60,"Text":"तो जिस दिन का इन काफ़िरों से वायदा किया जाता है इससे इनके लिए ख़राबी है"},{"SurahNumber":52,"VerseNumber":1,"Text":"(कोहे) तूर की क़सम"},{"SurahNumber":52,"VerseNumber":2,"Text":"और उसकी किताब (लौहे महफूज़) की"},{"SurahNumber":52,"VerseNumber":3,"Text":"जो क़ुशादा औराक़ में लिखी हुई है"},{"SurahNumber":52,"VerseNumber":4,"Text":"और बैतुल मामूर की (जो काबा के सामने फरिश्तों का क़िब्ला है)"},{"SurahNumber":52,"VerseNumber":5,"Text":"और ऊँची छत (आसमान) की"},{"SurahNumber":52,"VerseNumber":6,"Text":"और जोश व ख़रोश वाले समन्दर की"},{"SurahNumber":52,"VerseNumber":7,"Text":"कि तुम्हारे परवरदिगार का अज़ाब बेशक वाकेए होकर रहेगा"},{"SurahNumber":52,"VerseNumber":8,"Text":"(और) इसका कोई रोकने वाला नहीं"},{"SurahNumber":52,"VerseNumber":9,"Text":"जिस दिन आसमान चक्कर खाने लगेगा"},{"SurahNumber":52,"VerseNumber":10,"Text":"और पहाड़ उड़ने लगेंगे"},{"SurahNumber":52,"VerseNumber":11,"Text":"तो उस दिन झुठलाने वालों की ख़राबी है"},{"SurahNumber":52,"VerseNumber":12,"Text":"जो लोग बातिल में पड़े खेल रहे हैं"},{"SurahNumber":52,"VerseNumber":13,"Text":"जिस दिन जहन्नुम की आग की तरफ उनको ढकेल ढकेल ले जाएँगे"},{"SurahNumber":52,"VerseNumber":14,"Text":"(और उनसे कहा जाएगा) यही वह जहन्नुम है जिसे तुम झुठलाया करते थे"},{"SurahNumber":52,"VerseNumber":15,"Text":"तो क्या ये जादू है या तुमको नज़र ही नहीं आता"},{"SurahNumber":52,"VerseNumber":16,"Text":"इसी में घुसो फिर सब्र करो या बेसब्री करो (दोनों) तुम्हारे लिए यकसाँ हैं तुम्हें तो बस उन्हीं कामों का बदला मिलेगा जो तुम किया करते थे"},{"SurahNumber":52,"VerseNumber":17,"Text":"बेशक परहेज़गार लोग बाग़ों और नेअमतों में होंगे"},{"SurahNumber":52,"VerseNumber":18,"Text":"जो (जो नेअमतें) उनके परवरदिगार ने उन्हें दी हैं उनके मज़े ले रहे हैं और उनका परवरदिगार उन्हें दोज़ख़ के अज़ाब से बचाएगा"},{"SurahNumber":52,"VerseNumber":19,"Text":"जो जो कारगुज़ारियाँ तुम कर चुके हो उनके सिले में (आराम से) तख्तों पर जो बराबर बिछे हुए हैं"},{"SurahNumber":52,"VerseNumber":20,"Text":"तकिए लगाकर ख़ूब मज़े से खाओ पियो और हम बड़ी बड़ी ऑंखों वाली हूर से उनका ब्याह रचाएँगे"},{"SurahNumber":52,"VerseNumber":21,"Text":"और जिन लोगों ने ईमान क़ुबूल किया और उनकी औलाद ने भी ईमान में उनका साथ दिया तो हम उनकी औलाद को भी उनके दर्जे पहुँचा देंगे और हम उनकी कारगुज़ारियों में से कुछ भी कम न करेंगे हर शख़्श अपने आमाल के बदले में गिरवी है"},{"SurahNumber":52,"VerseNumber":22,"Text":"और जिस क़िस्म के मेवे और गोश्त को उनका जी चाहेगा हम उन्हें बढ़ाकर अता करेंगे"},{"SurahNumber":52,"VerseNumber":23,"Text":"वहाँ एक दूसरे से शराब का जाम ले लिया करेंगे जिसमें न कोई बेहूदगी है और न गुनाह"},{"SurahNumber":52,"VerseNumber":24,"Text":"(और ख़िदमत के लिए) नौजवान लड़के उनके आस पास चक्कर लगाया करेंगे वह (हुस्न व जमाल में) गोया एहतियात से रखे हुए मोती हैं"},{"SurahNumber":52,"VerseNumber":25,"Text":"और एक दूसरे की तरफ रूख़ करके (लुत्फ की) बातें करेंगे"},{"SurahNumber":52,"VerseNumber":26,"Text":"(उनमें से कुछ) कहेंगे कि हम इससे पहले अपने घर में (ख़ुदा से बहुत) डरा करते थे"},{"SurahNumber":52,"VerseNumber":27,"Text":"तो ख़ुदा ने हम पर बड़ा एहसान किया और हमको (जहन्नुम की) लौ के अज़ाब से बचा लिया"},{"SurahNumber":52,"VerseNumber":28,"Text":"इससे क़ब्ल हम उनसे दुआएँ किया करते थे बेशक वह एहसान करने वाला मेहरबान है"},{"SurahNumber":52,"VerseNumber":29,"Text":"तो (ऐ रसूल) तुम नसीहत किए जाओ तो तुम अपने परवरदिगार के फज़ल से न काहिन हो और न मजनून किया"},{"SurahNumber":52,"VerseNumber":30,"Text":"क्या (तुमको) ये लोग कहते हैं कि (ये) शायर हैं (और) हम तो उसके बारे में ज़माने के हवादिस का इन्तेज़ार कर रहे हैं"},{"SurahNumber":52,"VerseNumber":31,"Text":"तुम कह दो कि (अच्छा) तुम भी इन्तेज़ार करो मैं भी इन्तेज़ार करता हूँ"},{"SurahNumber":52,"VerseNumber":32,"Text":"क्या उनकी अक्लें उन्हें ये (बातें) बताती हैं या ये लोग हैं ही सरकश"},{"SurahNumber":52,"VerseNumber":33,"Text":"क्या ये लोग कहते हैं कि इसने क़ुरान ख़ुद गढ़ लिया है बात ये है कि ये लोग ईमान ही नहीं रखते"},{"SurahNumber":52,"VerseNumber":34,"Text":"तो अगर ये लोग सच्चे हैं तो ऐसा ही कलाम बना तो लाएँ"},{"SurahNumber":52,"VerseNumber":35,"Text":"क्या ये लोग किसी के (पैदा किये) बग़ैर ही पैदा हो गए हैं या यही लोग (मख़लूक़ात के) पैदा करने वाले हैं"},{"SurahNumber":52,"VerseNumber":36,"Text":"या इन्होने ही ने सारे आसमान व ज़मीन पैदा किए हैं (नहीं) बल्कि ये लोग यक़ीन ही नहीं रखते"},{"SurahNumber":52,"VerseNumber":37,"Text":"क्या तुम्हारे परवरदिगार के ख़ज़ाने इन्हीं के पास हैं या यही लोग हाकिम हैं"},{"SurahNumber":52,"VerseNumber":38,"Text":"या उनके पास कोई सीढ़ी है जिस पर (चढ़ कर आसमान से) सुन आते हैं जो सुन आया करता हो तो वह कोई सरीही दलील पेश करे"},{"SurahNumber":52,"VerseNumber":39,"Text":"क्या ख़ुदा के लिए बेटियाँ हैं और तुम लोगों के लिए बेटे"},{"SurahNumber":52,"VerseNumber":40,"Text":"या तुम उनसे (तबलीग़े रिसालत की) उजरत माँगते हो कि ये लोग कर्ज़ के बोझ से दबे जाते हैं"},{"SurahNumber":52,"VerseNumber":41,"Text":"या इन लोगों के पास ग़ैब (का इल्म) है कि वह लिख लेते हैं"},{"SurahNumber":52,"VerseNumber":42,"Text":"या ये लोग कुछ दाँव चलाना चाहते हैं तो जो लोग काफ़िर हैं वह ख़ुद अपने दांव में फँसे हैं"},{"SurahNumber":52,"VerseNumber":43,"Text":"या ख़ुदा के सिवा इनका कोई (दूसरा) माबूद है जिन चीज़ों को ये लोग (ख़ुदा का) शरीक बनाते हैं वह उससे पाक और पाक़ीज़ा है"},{"SurahNumber":52,"VerseNumber":44,"Text":"और अगर ये लोग आसमान से कोई अज़ाब (अज़ाब का) टुकड़ा गिरते हुए देखें तो बोल उठेंगे ये तो दलदार बादल है"},{"SurahNumber":52,"VerseNumber":45,"Text":"तो (ऐ रसूल) तुम इनको इनकी हालत पर छोड़ दो यहाँ तक कि वह जिसमें ये बेहोश हो जाएँगे"},{"SurahNumber":52,"VerseNumber":46,"Text":"इनके सामने आ जाए जिस दिन न इनकी मक्कारी ही कुछ काम आएगी और न इनकी मदद ही की जाएगी"},{"SurahNumber":52,"VerseNumber":47,"Text":"और इसमें शक़ नहीं कि ज़ालिमों के लिए इसके अलावा और भी अज़ाब है मगर उनमें बहुतेरे नहीं जानते हैं"},{"SurahNumber":52,"VerseNumber":48,"Text":"और (ऐ रसूल) तुम अपने परवरदिगार के हुक्म से इन्तेज़ार में सब्र किए रहो तो तुम बिल्कुल हमारी निगेहदाश्त में हो तो जब तुम उठा करो तो अपने परवरदिगार की हम्द की तस्बीह किया करो"},{"SurahNumber":52,"VerseNumber":49,"Text":"और कुछ रात को भी और सितारों के ग़ुरूब होने के बाद तस्बीह किया करो"},{"SurahNumber":53,"VerseNumber":1,"Text":"तारे की क़सम जब टूटा"},{"SurahNumber":53,"VerseNumber":2,"Text":"कि तुम्हारे रफ़ीक़ (मोहम्मद) न गुमराह हुए और न बहके"},{"SurahNumber":53,"VerseNumber":3,"Text":"और वह तो अपनी नफ़सियानी ख्वाहिश से कुछ भी नहीं कहते"},{"SurahNumber":53,"VerseNumber":4,"Text":"ये तो बस वही है जो भेजी जाती है"},{"SurahNumber":53,"VerseNumber":5,"Text":"इनको निहायत ताक़तवर (फ़रिश्ते जिबरील) ने तालीम दी है"},{"SurahNumber":53,"VerseNumber":6,"Text":"जो बड़ा ज़बरदस्त है और जब ये (आसमान के) ऊँचे (मुशरक़ो) किनारे पर था तो वह अपनी (असली सूरत में) सीधा खड़ा हुआ"},{"SurahNumber":53,"VerseNumber":7,"Text":"फिर करीब हो (और आगे) बढ़ा"},{"SurahNumber":53,"VerseNumber":8,"Text":"(फिर जिबरील व मोहम्मद में) दो कमान का फ़ासला रह गया"},{"SurahNumber":53,"VerseNumber":9,"Text":"बल्कि इससे भी क़रीब था"},{"SurahNumber":53,"VerseNumber":10,"Text":"ख़ुदा ने अपने बन्दे की तरफ जो 'वही' भेजी सो भेजी"},{"SurahNumber":53,"VerseNumber":11,"Text":"तो जो कुछ उन्होने देखा उनके दिल ने झूठ न जाना"},{"SurahNumber":53,"VerseNumber":12,"Text":"तो क्या वह (रसूल) जो कुछ देखता है तुम लोग उसमें झगड़ते हो"},{"SurahNumber":53,"VerseNumber":13,"Text":"और उन्होने तो उस (जिबरील) को एक बार (शबे मेराज) और देखा है"},{"SurahNumber":53,"VerseNumber":14,"Text":"सिदरतुल मुनतहा के नज़दीक"},{"SurahNumber":53,"VerseNumber":15,"Text":"उसी के पास तो रहने की बेहिश्त है"},{"SurahNumber":53,"VerseNumber":16,"Text":"जब छा रहा था सिदरा पर जो छा रहा था"},{"SurahNumber":53,"VerseNumber":17,"Text":"(उस वक्त भी) उनकी ऑंख न तो और तरफ़ माएल हुई और न हद से आगे बढ़ी"},{"SurahNumber":53,"VerseNumber":18,"Text":"और उन्होने यक़ीनन अपने परवरदिगार (की क़ुदरत) की बड़ी बड़ी निशानियाँ देखीं"},{"SurahNumber":53,"VerseNumber":19,"Text":"तो भला तुम लोगों ने लात व उज्ज़ा और तीसरे पिछले मनात को देखा"},{"SurahNumber":53,"VerseNumber":20,"Text":"भला ये ख़ुदा हो सकते हैं"},{"SurahNumber":53,"VerseNumber":21,"Text":"क्या तुम्हारे तो बेटे हैं और उसके लिए बेटियाँ"},{"SurahNumber":53,"VerseNumber":22,"Text":"ये तो बहुत बेइन्साफ़ी की तक़सीम है"},{"SurahNumber":53,"VerseNumber":23,"Text":"ये तो बस सिर्फ नाम ही नाम है जो तुमने और तुम्हारे बाप दादाओं ने गढ़ लिए हैं, ख़ुदा ने तो इसकी कोई सनद नाज़िल नहीं की ये लोग तो बस अटकल और अपनी नफ़सानी ख्वाहिश के पीछे चल रहे हैं हालॉकि उनके पास उनके परवरदिगार की तरफ से हिदायत भी आ चुकी है"},{"SurahNumber":53,"VerseNumber":24,"Text":"क्या जिस चीज़ की इन्सान तमन्ना करे वह उसे ज़रूर मिलती है"},{"SurahNumber":53,"VerseNumber":25,"Text":"आख़ेरत और दुनिया तो ख़ास ख़ुदा ही के एख्तेयार में हैं"},{"SurahNumber":53,"VerseNumber":26,"Text":"और आसमानों में बहुत से फरिश्ते हैं जिनकी सिफ़ारिश कुछ भी काम न आती, मगर ख़ुदा जिसके लिए चाहे इजाज़त दे दे और पसन्द करे उसके बाद (सिफ़ारिश कर सकते हैं)"},{"SurahNumber":53,"VerseNumber":27,"Text":"जो लोग आख़ेरत पर ईमान नहीं रखते वह फ़रिश्तों के नाम रखते हैं औरतों के से नाम हालॉकि उन्हें इसकी कुछ ख़बर नहीं"},{"SurahNumber":53,"VerseNumber":28,"Text":"वह लोग तो बस गुमान (ख्याल) के पीछे चल रहे हैं, हालॉकि गुमान यक़ीन के बदले में कुछ भी काम नहीं आया करता"},{"SurahNumber":53,"VerseNumber":29,"Text":"तो जो हमारी याद से रदगिरदानी करे ओर सिर्फ दुनिया की ज़िन्दगी ही का तालिब हो तुम भी उससे मुँह फेर लो"},{"SurahNumber":53,"VerseNumber":30,"Text":"उनके इल्म की यही इन्तिहा है तुम्हारा परवरदिगार, जो उसके रास्ते से भटक गया उसको भी ख़ूब जानता है, और जो राहे रास्त पर है उनसे भी ख़ूब वाक़िफ है"},{"SurahNumber":53,"VerseNumber":31,"Text":"और जो कुछ आसमानों में है और जो कुछ ज़मीन में है (ग़रज़ सब कुछ) ख़ुदा ही का है, ताकि जिन लोगों ने बुराई की हो उनको उनकी कारस्तानियों की सज़ा दे और जिन लोगों ने नेकी की है (उनकी नेकी की जज़ा दे)"},{"SurahNumber":53,"VerseNumber":32,"Text":"जो सग़ीरा गुनाहों के सिवा कबीरा गुनाहों से और बेहयाई की बातों से बचे रहते हैं बेशक तुम्हारा परवरदिगार बड़ी बख्यिश वाला है वही तुमको ख़ूब जानता है जब उसने तुमको मिटटी से पैदा किया और जब तुम अपनी माँ के पेट में बच्चे थे तो (तकब्बुर) से अपने नफ्स की पाकीज़गी न जताया करो जो परहेज़गार है उसको वह ख़ूब जानता है"},{"SurahNumber":53,"VerseNumber":33,"Text":"भला (ऐ रसूल) तुमने उस शख़्श को भी देखा जिसने रदगिरदानी की"},{"SurahNumber":53,"VerseNumber":34,"Text":"और थोड़ा सा (ख़ुदा की राह में) दिया और फिर बन्द कर दिया"},{"SurahNumber":53,"VerseNumber":35,"Text":"क्या उसके पास इल्मे ग़ैब है कि वह देख रहा है"},{"SurahNumber":53,"VerseNumber":36,"Text":"क्या उसको उन बातों की ख़बर नहीं पहुँची जो मूसा के सहीफ़ों में है"},{"SurahNumber":53,"VerseNumber":37,"Text":"और इबराहीम के (सहीफ़ों में)"},{"SurahNumber":53,"VerseNumber":38,"Text":"जिन्होने (अपना हक़) (पूरा अदा) किया इन सहीफ़ों में ये है, कि कोई शख़्श दूसरे (के गुनाह) का बोझ नहीं उठाएगा"},{"SurahNumber":53,"VerseNumber":39,"Text":"और ये कि इन्सान को वही मिलता है जिसकी वह कोशिश करता है"},{"SurahNumber":53,"VerseNumber":40,"Text":"और ये कि उनकी कोशिश अनक़रीेब ही (क़यामत में) देखी जाएगी"},{"SurahNumber":53,"VerseNumber":41,"Text":"फिर उसका पूरा पूरा बदला दिया जाएगा"},{"SurahNumber":53,"VerseNumber":42,"Text":"और ये कि (सबको आख़िर) तुम्हारे परवरदिगार ही के पास पहुँचना है"},{"SurahNumber":53,"VerseNumber":43,"Text":"और ये कि वही हँसाता और रूलाता है"},{"SurahNumber":53,"VerseNumber":44,"Text":"और ये कि वही मारता और जिलाता है"},{"SurahNumber":53,"VerseNumber":45,"Text":"और ये कि वही नर और मादा दो किस्म (के हैवान) नुत्फे से जब (रहम में) डाला जाता है"},{"SurahNumber":53,"VerseNumber":46,"Text":"पैदा करता है"},{"SurahNumber":53,"VerseNumber":47,"Text":"और ये कि उसी पर (कयामत में) दोबारा उठाना लाज़िम है"},{"SurahNumber":53,"VerseNumber":48,"Text":"और ये कि वही मालदार बनाता है और सरमाया अता करता है"},{"SurahNumber":53,"VerseNumber":49,"Text":"और ये कि वही योअराए का मालिक है"},{"SurahNumber":53,"VerseNumber":50,"Text":"और ये कि उसी ने पहले (क़ौमे) आद को हलाक किया"},{"SurahNumber":53,"VerseNumber":51,"Text":"और समूद को भी ग़रज़ किसी को बाक़ी न छोड़ा"},{"SurahNumber":53,"VerseNumber":52,"Text":"और (उसके) पहले नूह की क़ौम को बेशक ये लोग बड़े ही ज़ालिम और बड़े ही सरकश थे"},{"SurahNumber":53,"VerseNumber":53,"Text":"और उसी ने (क़ौमे लूत की) उलटी हुई बस्तियों को दे पटका"},{"SurahNumber":53,"VerseNumber":54,"Text":"(फिर उन पर) जो छाया सो छाया"},{"SurahNumber":53,"VerseNumber":55,"Text":"तो तू (ऐ इन्सान आख़िर) अपने परवरदिगार की कौन सी नेअमत पर शक़ किया करेगा"},{"SurahNumber":53,"VerseNumber":56,"Text":"ये (मोहम्मद भी अगले डराने वाले पैग़म्बरों में से एक डरने वाला) पैग़म्बर है"},{"SurahNumber":53,"VerseNumber":57,"Text":"कयामत क़रीब आ गयी"},{"SurahNumber":53,"VerseNumber":58,"Text":"ख़ुदा के सिवा उसे कोई टाल नहीं सकता"},{"SurahNumber":53,"VerseNumber":59,"Text":"तो क्या तुम लोग इस बात से ताज्जुब करते हो और हँसते हो"},{"SurahNumber":53,"VerseNumber":60,"Text":"और रोते नहीं हो"},{"SurahNumber":53,"VerseNumber":61,"Text":"और तुम इस क़दर ग़ाफ़िल हो तो ख़ुदा के आगे सजदे किया करो"},{"SurahNumber":53,"VerseNumber":62,"Text":"और (उसी की) इबादत किया करो (62) सजदा"},{"SurahNumber":54,"VerseNumber":1,"Text":"क़यामत क़रीब आ गयी और चाँद दो टुकड़े हो गया"},{"SurahNumber":54,"VerseNumber":2,"Text":"और अगर ये कुफ्फ़ार कोई मौजिज़ा देखते हैं, तो मुँह फेर लेते हैं, और कहते हैं कि ये तो बड़ा ज़बरदस्त जादू है"},{"SurahNumber":54,"VerseNumber":3,"Text":"और उन लोगों ने झुठलाया और अपनी नफ़सियानी ख्वाहिशों की पैरवी की, और हर काम का वक्त मुक़र्रर है"},{"SurahNumber":54,"VerseNumber":4,"Text":"और उनके पास तो वह हालात पहुँच चुके हैं जिनमें काफी तम्बीह थीं"},{"SurahNumber":54,"VerseNumber":5,"Text":"और इन्तेहा दर्जे की दानाई मगर (उनको तो) डराना कुछ फ़ायदा नहीं देता"},{"SurahNumber":54,"VerseNumber":6,"Text":"तो (ऐ रसूल) तुम भी उनसे किनाराकश रहो, जिस दिन एक बुलाने वाला (इसराफ़ील) एक अजनबी और नागवार चीज़ की तरफ़ बुलाएगा"},{"SurahNumber":54,"VerseNumber":7,"Text":"तो (निदामत से) ऑंखें नीचे किए हुए कब्रों से निकल पड़ेंगे गोया वह फैली हुई टिड्डियाँ हैं"},{"SurahNumber":54,"VerseNumber":8,"Text":"(और) बुलाने वाले की तरफ गर्दनें बढ़ाए दौड़ते जाते होंगे, कुफ्फ़ार कहेंगे ये तो बड़ा सख्त दिन है"},{"SurahNumber":54,"VerseNumber":9,"Text":"इनसे पहले नूह की क़ौम ने भी झुठलाया था, तो उन्होने हमारे (ख़ास) बन्दे (नूह) को झुठलाया, और कहने लगे ये तो दीवाना है"},{"SurahNumber":54,"VerseNumber":10,"Text":"और उनको झिड़कियाँ भी दी गयीं, तो उन्होंने अपने परवरदिगार से दुआ की कि (बारे इलाहा मैं) इनके मुक़ाबले में कमज़ोर हूँ"},{"SurahNumber":54,"VerseNumber":11,"Text":"तो अब तू ही (इनसे) बदला ले तो हमने मूसलाधार पानी से आसमान के दरवाज़े खोल दिए"},{"SurahNumber":54,"VerseNumber":12,"Text":"और ज़मीन से चश्में जारी कर दिए, तो एक काम के लिए जो मुक़र्रर हो चुका था (दोनों) पानी मिलकर एक हो गया"},{"SurahNumber":54,"VerseNumber":13,"Text":"और हमने एक कश्ती पर जो तख्तों और कीलों से तैयार की गयी थी सवार किया"},{"SurahNumber":54,"VerseNumber":14,"Text":"और वह हमारी निगरानी में चल रही थी (ये) उस शख़्श (नूह) का बदला लेने के लिए जिसको लोग न मानते थे"},{"SurahNumber":54,"VerseNumber":15,"Text":"और हमने उसको एक इबरत बना कर छोड़ा तो कोई है जो इबरत हासिल करे"},{"SurahNumber":54,"VerseNumber":16,"Text":"तो (उनको) मेरा अज़ाब और डराना कैसा था"},{"SurahNumber":54,"VerseNumber":17,"Text":"और हमने तो क़ुरान को नसीहत हासिल करने के वास्ते आसान कर दिया है तो कोई है जो नसीहत हासिल करे"},{"SurahNumber":54,"VerseNumber":18,"Text":"आद (की क़ौम ने) (अपने पैग़म्बर) को झुठलाया तो (उनका) मेरा अज़ाब और डराना कैसा था"},{"SurahNumber":54,"VerseNumber":19,"Text":"हमने उन पर बहुत सख्त मनहूस दिन में बड़े ज़न्नाटे की ऑंधी चलायी"},{"SurahNumber":54,"VerseNumber":20,"Text":"जो लोगों को (अपनी जगह से) इस तरह उखाड़ फेकती थी गोया वह उखड़े हुए खजूर के तने हैं"},{"SurahNumber":54,"VerseNumber":21,"Text":"तो (उनको) मेरा अज़ाब और डराना कैसा था"},{"SurahNumber":54,"VerseNumber":22,"Text":"और हमने तो क़ुरान को नसीहत हासिल करने के वास्ते आसान कर दिया, तो कोई है जो नसीहत हासिल करे"},{"SurahNumber":54,"VerseNumber":23,"Text":"(क़ौम) समूद ने डराने वाले (पैग़म्बरों) को झुठलाया"},{"SurahNumber":54,"VerseNumber":24,"Text":"तो कहने लगे कि भला एक आदमी की जो हम ही में से हो उसकी पैरवीं करें ऐसा करें तो गुमराही और दीवानगी में पड़ गए"},{"SurahNumber":54,"VerseNumber":25,"Text":"क्या हम सबमें बस उसी पर वही नाज़िल हुई है (नहीं) बल्कि ये तो बड़ा झूठा तअल्ली करने वाला है"},{"SurahNumber":54,"VerseNumber":26,"Text":"उनको अनक़रीब कल ही मालूम हो जाएगा कि कौन बड़ा झूठा तकब्बुर करने वाला है"},{"SurahNumber":54,"VerseNumber":27,"Text":"(ऐ सालेह) हम उनकी आज़माइश के लिए ऊँटनी भेजने वाले हैं तो तुम उनको देखते रहो और (थोड़ा) सब्र करो"},{"SurahNumber":54,"VerseNumber":28,"Text":"और उनको ख़बर कर दो कि उनमें पानी की बारी मुक़र्रर कर दी गयी है हर (बारी वाले को अपनी) बारी पर हाज़िर होना चाहिए"},{"SurahNumber":54,"VerseNumber":29,"Text":"तो उन लोगों ने अपने रफीक़ (क़ेदार) को बुलाया तो उसने पकड़ कर (ऊँटनी की) कूंचे काट डालीं"},{"SurahNumber":54,"VerseNumber":30,"Text":"तो (देखो) मेरा अज़ाब और डराना कैसा था"},{"SurahNumber":54,"VerseNumber":31,"Text":"हमने उन पर एक सख्त चिंघाड़ (का अज़ाब) भेज दिया तो वह बाड़े वालो के सूखे हुए चूर चूर भूसे की तरह हो गए"},{"SurahNumber":54,"VerseNumber":32,"Text":"और हमने क़ुरान को नसीहत हासिल करने के वास्ते आसान कर दिया है तो कोई है जो नसीहत हासिल करे"},{"SurahNumber":54,"VerseNumber":33,"Text":"लूत की क़ौम ने भी डराने वाले (पैग़म्बरों) को झुठलाया"},{"SurahNumber":54,"VerseNumber":34,"Text":"तो हमने उन पर कंकर भरी हवा चलाई मगर लूत के लड़के बाले को हमने उनको अपने फज़ल व करम से पिछले ही को बचा लिया"},{"SurahNumber":54,"VerseNumber":35,"Text":"हम शुक्र करने वालों को ऐसा ही बदला दिया करते हैं"},{"SurahNumber":54,"VerseNumber":36,"Text":"और लूत ने उनको हमारी पकड़ से भी डराया था मगर उन लोगों ने डराते ही में शक़ किया"},{"SurahNumber":54,"VerseNumber":37,"Text":"और उनसे उनके मेहमान (फ़रिश्ते) के बारे में नाजायज़ मतलब की ख्वाहिश की तो हमने उनकी ऑंखें अन्धी कर दीं तो मेरे अज़ाब और डराने का मज़ा चखो"},{"SurahNumber":54,"VerseNumber":38,"Text":"और सुबह सवेरे ही उन पर अज़ाब आ गया जो किसी तरह टल ही नहीं सकता था"},{"SurahNumber":54,"VerseNumber":39,"Text":"तो मेरे अज़ाब और डराने के (पड़े) मज़े चखो"},{"SurahNumber":54,"VerseNumber":40,"Text":"और हमने तो क़ुरान को नसीहत हासिल करने के वास्ते आसान कर दिया तो कोई है जो नसीहत हासिल करे"},{"SurahNumber":54,"VerseNumber":41,"Text":"और फिरऔन के पास भी डराने वाले (पैग़म्बर) आए"},{"SurahNumber":54,"VerseNumber":42,"Text":"तो उन लोगों ने हमारी कुल निशानियों को झुठलाया तो हमने उनको इस तरह सख्त पकड़ा जिस तरह एक ज़बरदस्त साहिबे क़ुदरत पकड़ा करता है"},{"SurahNumber":54,"VerseNumber":43,"Text":"(ऐ अहले मक्का) क्या उन लोगों से भी तुम्हारे कुफ्फार बढ़ कर हैं या तुम्हारे वास्ते (पहली) किताबों में माफी (लिखी हुई) है"},{"SurahNumber":54,"VerseNumber":44,"Text":"क्या ये लोग कहते हैं कि हम बहुत क़वी जमाअत हैं"},{"SurahNumber":54,"VerseNumber":45,"Text":"अनक़रीब ही ये जमाअत शिकस्त खाएगी और ये लोग पीठ फेर कर भाग जाएँगे"},{"SurahNumber":54,"VerseNumber":46,"Text":"बात ये है कि इनके वायदे का वक्त क़यामत है और क़यामत बड़ी सख्त और बड़ी तल्ख़ (चीज़) है"},{"SurahNumber":54,"VerseNumber":47,"Text":"बेशक गुनाहगार लोग गुमराही और दीवानगी में (मुब्तिला) हैं"},{"SurahNumber":54,"VerseNumber":48,"Text":"उस रोज़ ये लोग अपने अपने मुँह के बल (जहन्नुम की) आग में घसीटे जाएँगे (और उनसे कहा जाएगा) अब जहन्नुम की आग का मज़ा चखो"},{"SurahNumber":54,"VerseNumber":49,"Text":"बेशक हमने हर चीज़ एक मुक़र्रर अन्दाज़ से पैदा की है"},{"SurahNumber":54,"VerseNumber":50,"Text":"और हमारा हुक्म तो बस ऑंख के झपकने की तरह एक बात होती है"},{"SurahNumber":54,"VerseNumber":51,"Text":"और हम तुम्हारे हम मशरबो को हलाक कर चुके हैं तो कोई है जो नसीहत हासिल करे"},{"SurahNumber":54,"VerseNumber":52,"Text":"और अगर चे ये लोग जो कुछ कर चुके हैं (इनके) आमाल नामों में (दर्ज) है"},{"SurahNumber":54,"VerseNumber":53,"Text":"(यानि) हर छोटा और बड़ा काम लिख दिया गया है"},{"SurahNumber":54,"VerseNumber":54,"Text":"बेशक परहेज़गार लोग (बेहिश्त के) बाग़ों और नहरों में"},{"SurahNumber":54,"VerseNumber":55,"Text":"(यानि) पसन्दीदा मक़ाम में हर तरह की कुदरत रखने वाले बादशाह की बारगाह में (मुक़र्रिब) होंगे"},{"SurahNumber":55,"VerseNumber":1,"Text":"बड़ा मेहरबान (ख़ुदा)"},{"SurahNumber":55,"VerseNumber":2,"Text":"उसी ने क़ुरान की तालीम फरमाई"},{"SurahNumber":55,"VerseNumber":3,"Text":"उसी ने इन्सान को पैदा किया"},{"SurahNumber":55,"VerseNumber":4,"Text":"उसी ने उनको (अपना मतलब) बयान करना सिखाया"},{"SurahNumber":55,"VerseNumber":5,"Text":"सूरज और चाँद एक मुक़र्रर हिसाब से चल रहे हैं"},{"SurahNumber":55,"VerseNumber":6,"Text":"और बूटियाँ बेलें, और दरख्त (उसी को) सजदा करते हैं"},{"SurahNumber":55,"VerseNumber":7,"Text":"और उसी ने आसमान बुलन्द किया और तराजू (इन्साफ) को क़ायम किया"},{"SurahNumber":55,"VerseNumber":8,"Text":"ताकि तुम लोग तराज़ू (से तौलने) में हद से तजाउज़ न करो"},{"SurahNumber":55,"VerseNumber":9,"Text":"और ईन्साफ के साथ ठीक तौलो और तौल कम न करो"},{"SurahNumber":55,"VerseNumber":10,"Text":"और उसी ने लोगों के नफे क़े लिए ज़मीन बनायी"},{"SurahNumber":55,"VerseNumber":11,"Text":"कि उसमें मेवे और खजूर के दरख्त हैं जिसके ख़ोशों में ग़िलाफ़ होते हैं"},{"SurahNumber":55,"VerseNumber":12,"Text":"और अनाज जिसके साथ भुस होता है और ख़ुशबूदार फूल"},{"SurahNumber":55,"VerseNumber":13,"Text":"तो (ऐ गिरोह जिन व इन्स) तुम दोनों अपने परवरदिगार की कौन कौन सी नेअमतों को न मानोगे"},{"SurahNumber":55,"VerseNumber":14,"Text":"उसी ने इन्सान को ठीकरे की तरह खन खनाती हुई मिटटी से पैदा किया"},{"SurahNumber":55,"VerseNumber":15,"Text":"और उसी ने जिन्नात को आग के शोले से पैदा किया"},{"SurahNumber":55,"VerseNumber":16,"Text":"तो (ऐ गिरोह जिन व इन्स) तुम अपने परवरदिगार की कौन कौन सी नेअमतों से मुकरोगे"},{"SurahNumber":55,"VerseNumber":17,"Text":"वही जाड़े गर्मी के दोनों मशरिकों का मालिक है और दोनों मग़रिबों का (भी) मालिक है"},{"SurahNumber":55,"VerseNumber":18,"Text":"तो (ऐ जिनों) और (आदमियों) तुम अपने परवरदिगार की किस किस नेअमत से इन्कार करोगे"},{"SurahNumber":55,"VerseNumber":19,"Text":"उसी ने दरिया बहाए जो बाहम मिल जाते हैं"},{"SurahNumber":55,"VerseNumber":20,"Text":"दो के दरमियान एक हद्दे फ़ासिल (आड़) है जिससे तजाउज़ नहीं कर सकते"},{"SurahNumber":55,"VerseNumber":21,"Text":"तो (ऐ जिन व इन्स) तुम दोनों अपने परवरदिगार की किस किस नेअमत को झुठलाओगे"},{"SurahNumber":55,"VerseNumber":22,"Text":"इन दोनों दरियाओं से मोती और मूँगे निकलते हैं"},{"SurahNumber":55,"VerseNumber":23,"Text":"(तो जिन व इन्स) तुम दोनों अपने परवरदिगार की कौन कौन सी नेअमत को न मानोगे"},{"SurahNumber":55,"VerseNumber":24,"Text":"और जहाज़ जो दरिया में पहाड़ों की तरह ऊँचे खड़े रहते हैं उसी के हैं"},{"SurahNumber":55,"VerseNumber":25,"Text":"तो (ऐ जिन व इन्स) तुम अपने परवरदिगार की किस किस नेअमत को झुठलाओगे"},{"SurahNumber":55,"VerseNumber":26,"Text":"जो (मख़लूक) ज़मीन पर है सब फ़ना होने वाली है"},{"SurahNumber":55,"VerseNumber":27,"Text":"और सिर्फ तुम्हारे परवरदिगार की ज़ात जो अज़मत और करामत वाली है बाक़ी रहेगी"},{"SurahNumber":55,"VerseNumber":28,"Text":"तो तुम दोनों अपने मालिक की किस किस नेअमत से इन्कार करोगे"},{"SurahNumber":55,"VerseNumber":29,"Text":"और जितने लोग सारे आसमान व ज़मीन में हैं (सब) उसी से माँगते हैं वह हर रोज़ (हर वक्त) मख़लूक के एक न एक काम में है"},{"SurahNumber":55,"VerseNumber":30,"Text":"तो तुम दोनों अपने सरपरस्त की कौन कौन सी नेअमत से मुकरोगे"},{"SurahNumber":55,"VerseNumber":31,"Text":"(ऐ दोनों गिरोहों) हम अनक़रीब ही तुम्हारी तरफ मुतावज्जे होंगे"},{"SurahNumber":55,"VerseNumber":32,"Text":"तो तुम दोनों अपने पालने वाले की किस किस नेअमत को न मानोगे"},{"SurahNumber":55,"VerseNumber":33,"Text":"ऐ गिरोह जिन व इन्स अगर तुममें क़ुदरत है कि आसमानों और ज़मीन के किनारों से (होकर कहीं) निकल (कर मौत या अज़ाब से भाग) सको तो निकल जाओ (मगर) तुम तो बग़ैर क़ूवत और ग़लबे के निकल ही नहीं सकते (हालॉ कि तुममें न क़ूवत है और न ही ग़लबा)"},{"SurahNumber":55,"VerseNumber":34,"Text":"तो तुम अपने परवरदिगार की किस किस नेअमत को झुठलाओगे"},{"SurahNumber":55,"VerseNumber":35,"Text":"(गुनाहगार जिनों और आदमियों जहन्नुम में) तुम दोनो पर आग का सब्ज़ शोला और सियाह धुऑं छोड़ दिया जाएगा तो तुम दोनों (किस तरह) रोक नहीं सकोगे"},{"SurahNumber":55,"VerseNumber":36,"Text":"फिर तुम दोनों अपने परवरदिगार की किस किस नेअमत से इन्कार करोगे"},{"SurahNumber":55,"VerseNumber":37,"Text":"फिर जब आसमान फट कर (क़यामत में) तेल की तरह लाल हो जाऐगा"},{"SurahNumber":55,"VerseNumber":38,"Text":"तो तुम दोनों अपने परवरदिगार की किस किस नेअमत से मुकरोगे"},{"SurahNumber":55,"VerseNumber":39,"Text":"तो उस दिन न तो किसी इन्सान से उसके गुनाह के बारे में पूछा जाएगा न किसी जिन से"},{"SurahNumber":55,"VerseNumber":40,"Text":"तो तुम दोनों अपने मालिक की किस किस नेअमत को न मानोगे"},{"SurahNumber":55,"VerseNumber":41,"Text":"गुनाहगार लोग तो अपने चेहरों ही से पहचान लिए जाएँगे तो पेशानी के पटटे और पाँव पकड़े (जहन्नुम में डाल दिये जाएँगे)"},{"SurahNumber":55,"VerseNumber":42,"Text":"आख़िर तुम दोनों अपने परवरदिगार की किस किस नेअमत से इन्कार करोगे"},{"SurahNumber":55,"VerseNumber":43,"Text":"(फिर उनसे कहा जाएगा) यही वह जहन्नुम है जिसे गुनाहगार लोग झुठलाया करते थे"},{"SurahNumber":55,"VerseNumber":44,"Text":"ये लोग दोज़ख़ और हद दरजा खौलते हुए पानी के दरमियान (बेक़रार दौड़ते) चक्कर लगाते फिरेंगे"},{"SurahNumber":55,"VerseNumber":45,"Text":"तो तुम दोनों अपने परवरदिगार की किस किस नेअमत को न मानोगे"},{"SurahNumber":55,"VerseNumber":46,"Text":"और जो शख्स अपने परवरदिगार के सामने खड़े होने से डरता रहा उसके लिए दो दो बाग़ हैं"},{"SurahNumber":55,"VerseNumber":47,"Text":"तो तुम दोनों अपने परवरदिगार की कौन कौन सी नेअमत से इन्कार करोगे"},{"SurahNumber":55,"VerseNumber":48,"Text":"दोनों बाग़ (दरख्तों की) टहनियों से हरे भरे (मेवों से लदे) हुए"},{"SurahNumber":55,"VerseNumber":49,"Text":"फिर दोनों अपने सरपरस्त की किस किस नेअमतों को झुठलाओगे"},{"SurahNumber":55,"VerseNumber":50,"Text":"इन दोनों में दो चश्में जारी होंगें"},{"SurahNumber":55,"VerseNumber":51,"Text":"तो तुम दोनों अपने परवरदिगार की किस किस नेअमत से मुकरोगे"},{"SurahNumber":55,"VerseNumber":52,"Text":"इन दोनों बाग़ों में सब मेवे दो दो किस्म के होंगे"},{"SurahNumber":55,"VerseNumber":53,"Text":"तुम दोनों अपने परवरदिगार की किस किस नेअमत से इन्कार करोगे"},{"SurahNumber":55,"VerseNumber":54,"Text":"यह लोग उन फ़र्शों पर जिनके असतर अतलस के होंगे तकिये लगाकर बैठे होंगे तो दोनों बाग़ों के मेवे (इस क़दर) क़रीब होंगे (कि अगर चाहे तो लगे हुए खालें)"},{"SurahNumber":55,"VerseNumber":55,"Text":"तो तुम दोनों अपने मालिक की किस किस नेअमत को न मानोगे"},{"SurahNumber":55,"VerseNumber":56,"Text":"इसमें (पाक दामन ग़ैर की तरफ ऑंख उठा कर न देखने वाली औरतें होंगी जिनको उन से पहले न किसी इन्सान ने हाथ लगाया होगा) और जिन ने"},{"SurahNumber":55,"VerseNumber":57,"Text":"तो तुम दोनों अपने परवरदिगार की किन किन नेअमतों को झुठलाओगे"},{"SurahNumber":55,"VerseNumber":58,"Text":"(ऐसी हसीन) गोया वह (मुजस्सिम) याक़ूत व मूँगे हैं"},{"SurahNumber":55,"VerseNumber":59,"Text":"तो तुम दोनों अपने परवरदिगार की किन किन नेअमतों से मुकरोगे"},{"SurahNumber":55,"VerseNumber":60,"Text":"भला नेकी का बदला नेकी के सिवा कुछ और भी है"},{"SurahNumber":55,"VerseNumber":61,"Text":"फिर तुम दोनों अपने मालिक की किस किस नेअमत को झुठलाओगे"},{"SurahNumber":55,"VerseNumber":62,"Text":"उन दोनों बाग़ों के अलावा दो बाग़ और हैं"},{"SurahNumber":55,"VerseNumber":63,"Text":"तो तुम दोनों अपने पालने वाले की किस किस नेअमत से इन्कार करोगे"},{"SurahNumber":55,"VerseNumber":64,"Text":"दोनों निहायत गहरे सब्ज़ व शादाब"},{"SurahNumber":55,"VerseNumber":65,"Text":"तो तुम दोनों अपने सरपरस्त की किन किन नेअमतों को न मानोगे"},{"SurahNumber":55,"VerseNumber":66,"Text":"उन दोनों बाग़ों में दो चश्में जोश मारते होंगे"},{"SurahNumber":55,"VerseNumber":67,"Text":"तो तुम दोनों अपने परवरदिगार की किस किस नेअमत से मुकरोगे"},{"SurahNumber":55,"VerseNumber":68,"Text":"उन दोनों में मेवें हैं खुरमें और अनार"},{"SurahNumber":55,"VerseNumber":69,"Text":"तो तुम दोनों अपने मालिक की किन किन नेअमतों को झुठलाओगे"},{"SurahNumber":55,"VerseNumber":70,"Text":"उन बाग़ों में ख़ुश ख़ुल्क और ख़ूबसूरत औरतें होंगी"},{"SurahNumber":55,"VerseNumber":71,"Text":"तो तुम दोनों अपने मालिक की किन किन नेअमतों को झुठलाओगे"},{"SurahNumber":55,"VerseNumber":72,"Text":"वह हूरें हैं जो ख़ेमों में छुपी बैठी हैं"},{"SurahNumber":55,"VerseNumber":73,"Text":"फिर तुम दोनों अपने परवरदिगार की कौन कौन सी नेअमत से इन्कार करोगे"},{"SurahNumber":55,"VerseNumber":74,"Text":"उनसे पहले उनको किसी इन्सान ने उनको छुआ तक नहीं और न जिन ने"},{"SurahNumber":55,"VerseNumber":75,"Text":"फिर तुम दोनों अपने मालिक की किस किस नेअमत से मुकरोगे"},{"SurahNumber":55,"VerseNumber":76,"Text":"ये लोग सब्ज़ कालीनों और नफीस व हसीन मसनदों पर तकिए लगाए (बैठे) होंगे"},{"SurahNumber":55,"VerseNumber":77,"Text":"फिर तुम अपने परवरदिगार की किन किन नेअमतों से इन्कार करोगे"},{"SurahNumber":55,"VerseNumber":78,"Text":"(ऐ रसूल) तुम्हारा परवरदिगार जो साहिबे जलाल व करामत है उसी का नाम बड़ा बाबरकत है"},{"SurahNumber":56,"VerseNumber":1,"Text":"जब क़यामत बरपा होगी और उसके वाक़िया होने में ज़रा झूट नहीं"},{"SurahNumber":56,"VerseNumber":2,"Text":"उस वक्त लोगों में फ़र्क ज़ाहिर होगा"},{"SurahNumber":56,"VerseNumber":3,"Text":"कि किसी को पस्त करेगी किसी को बुलन्द"},{"SurahNumber":56,"VerseNumber":4,"Text":"जब ज़मीन बड़े ज़ोरों में हिलने लगेगी"},{"SurahNumber":56,"VerseNumber":5,"Text":"और पहाड़ (टकरा कर) बिल्कुल चूर चूर हो जाएँगे"},{"SurahNumber":56,"VerseNumber":6,"Text":"फिर ज़र्रे बन कर उड़ने लगेंगे"},{"SurahNumber":56,"VerseNumber":7,"Text":"और तुम लोग तीन किस्म हो जाओगे"},{"SurahNumber":56,"VerseNumber":8,"Text":"तो दाहिने हाथ (में आमाल नामा लेने) वाले (वाह) दाहिने हाथ वाले क्या (चैन में) हैं"},{"SurahNumber":56,"VerseNumber":9,"Text":"और बाएं हाथ (में आमाल नामा लेने) वाले (अफ़सोस) बाएं हाथ वाले क्या (मुसीबत में) हैं"},{"SurahNumber":56,"VerseNumber":10,"Text":"और जो आगे बढ़ जाने वाले हैं (वाह क्या कहना) वह आगे ही बढ़ने वाले थे"},{"SurahNumber":56,"VerseNumber":11,"Text":"यही लोग (ख़ुदा के) मुक़र्रिब हैं"},{"SurahNumber":56,"VerseNumber":12,"Text":"आराम व आसाइश के बाग़ों में बहुत से"},{"SurahNumber":56,"VerseNumber":13,"Text":"तो अगले लोगों में से होंगे"},{"SurahNumber":56,"VerseNumber":14,"Text":"और कुछ थोडे से पिछले लोगों में से मोती"},{"SurahNumber":56,"VerseNumber":15,"Text":"और याक़ूत से जड़े हुए सोने के तारों से बने हुए"},{"SurahNumber":56,"VerseNumber":16,"Text":"तख्ते पर एक दूसरे के सामने तकिए लगाए (बैठे) होंगे"},{"SurahNumber":56,"VerseNumber":17,"Text":"नौजवान लड़के जो (बेहिश्त में) हमेशा (लड़के ही बने) रहेंगे"},{"SurahNumber":56,"VerseNumber":18,"Text":"(शरबत वग़ैरह के) सागर और चमकदार टोंटीदार कंटर और शफ्फ़ाफ़ शराब के जाम लिए हुए उनके पास चक्कर लगाते होंगे"},{"SurahNumber":56,"VerseNumber":19,"Text":"जिसके (पीने) से न तो उनको (ख़ुमार से) दर्दसर होगा और न वह बदहवास मदहोश होंगे"},{"SurahNumber":56,"VerseNumber":20,"Text":"और जिस क़िस्म के मेवे पसन्द करें"},{"SurahNumber":56,"VerseNumber":21,"Text":"और जिस क़िस्म के परिन्दे का गोश्त उनका जी चाहे (सब मौजूद है)"},{"SurahNumber":56,"VerseNumber":22,"Text":"और बड़ी बड़ी ऑंखों वाली हूरें"},{"SurahNumber":56,"VerseNumber":23,"Text":"जैसे एहतेयात से रखे हुए मोती"},{"SurahNumber":56,"VerseNumber":24,"Text":"ये बदला है उनके (नेक) आमाल का"},{"SurahNumber":56,"VerseNumber":25,"Text":"वहाँ न तो बेहूदा बात सुनेंगे और न गुनाह की बात"},{"SurahNumber":56,"VerseNumber":26,"Text":"(फहश) बस उनका कलाम सलाम ही सलाम होगा"},{"SurahNumber":56,"VerseNumber":27,"Text":"और दाहिने हाथ वाले (वाह) दाहिने हाथ वालों का क्या कहना है"},{"SurahNumber":56,"VerseNumber":28,"Text":"बे काँटे की बेरो और लदे गुथे हुए"},{"SurahNumber":56,"VerseNumber":29,"Text":"केलों और लम्बी लम्बी छाँव"},{"SurahNumber":56,"VerseNumber":30,"Text":"और झरनो के पानी"},{"SurahNumber":56,"VerseNumber":31,"Text":"और अनारों"},{"SurahNumber":56,"VerseNumber":32,"Text":"मेवो में होंगें"},{"SurahNumber":56,"VerseNumber":33,"Text":"जो न कभी खत्म होंगे और न उनकी कोई रोक टोक"},{"SurahNumber":56,"VerseNumber":34,"Text":"और ऊँचे ऊँचे (नरम गद्दो के) फ़र्शों में (मज़े करते) होंगे"},{"SurahNumber":56,"VerseNumber":35,"Text":"(उनको) वह हूरें मिलेंगी जिसको हमने नित नया पैदा किया है"},{"SurahNumber":56,"VerseNumber":36,"Text":"तो हमने उन्हें कुँवारियाँ प्यारी प्यारी हमजोलियाँ बनाया"},{"SurahNumber":56,"VerseNumber":37,"Text":"ये सब सामान"},{"SurahNumber":56,"VerseNumber":38,"Text":"दाहिने हाथ (में नामए आमाल लेने) वालों के वास्ते है"},{"SurahNumber":56,"VerseNumber":39,"Text":"(इनमें) बहुत से तो अगले लोगों में से"},{"SurahNumber":56,"VerseNumber":40,"Text":"और बहुत से पिछले लोगों में से"},{"SurahNumber":56,"VerseNumber":41,"Text":"और बाएं हाथ (में नामए आमाल लेने) वाले (अफसोस) बाएं हाथ वाले क्या (मुसीबत में) हैं"},{"SurahNumber":56,"VerseNumber":42,"Text":"(दोज़ख़ की) लौ और खौलते हुए पानी"},{"SurahNumber":56,"VerseNumber":43,"Text":"और काले सियाह धुएँ के साये में होंगे"},{"SurahNumber":56,"VerseNumber":44,"Text":"जो न ठन्डा और न ख़ुश आइन्द"},{"SurahNumber":56,"VerseNumber":45,"Text":"ये लोग इससे पहले (दुनिया में) ख़ूब ऐश उड़ा चुके थे"},{"SurahNumber":56,"VerseNumber":46,"Text":"और बड़े गुनाह (शिर्क) पर अड़े रहते थे"},{"SurahNumber":56,"VerseNumber":47,"Text":"और कहा करते थे कि भला जब हम मर जाएँगे और (सड़ गल कर) मिटटी और हडिडयाँ (ही हडिडयाँ) रह जाएँगे"},{"SurahNumber":56,"VerseNumber":48,"Text":"तो क्या हमें या हमारे अगले बाप दादाओं को फिर उठना है"},{"SurahNumber":56,"VerseNumber":49,"Text":"(ऐ रसूल) तुम कह दो कि अगले और पिछले"},{"SurahNumber":56,"VerseNumber":50,"Text":"सब के सब रोजे मुअय्यन की मियाद पर ज़रूर इकट्ठे किए जाएँगे"},{"SurahNumber":56,"VerseNumber":51,"Text":"फिर तुमको बेशक ऐ गुमराहों झुठलाने वालों"},{"SurahNumber":56,"VerseNumber":52,"Text":"यक़ीनन (जहन्नुम में) थोहड़ के दरख्तों में से खाना होगा"},{"SurahNumber":56,"VerseNumber":53,"Text":"तो तुम लोगों को उसी से (अपना) पेट भरना होगा"},{"SurahNumber":56,"VerseNumber":54,"Text":"फिर उसके ऊपर खौलता हुआ पानी पीना होगा"},{"SurahNumber":56,"VerseNumber":55,"Text":"और पियोगे भी तो प्यासे ऊँट का सा (डग डगा के) पीना"},{"SurahNumber":56,"VerseNumber":56,"Text":"क़यामत के दिन यही उनकी मेहमानी होगी"},{"SurahNumber":56,"VerseNumber":57,"Text":"तुम लोगों को (पहली बार भी) हम ही ने पैदा किया है"},{"SurahNumber":56,"VerseNumber":58,"Text":"फिर तुम लोग (दोबार की) क्यों नहीं तस्दीक़ करते"},{"SurahNumber":56,"VerseNumber":59,"Text":"तो जिस नुत्फे क़ो तुम (औरतों के रहम में डालते हो) क्या तुमने देख भाल लिया है क्या तुम उससे आदमी बनाते हो या हम बनाते हैं"},{"SurahNumber":56,"VerseNumber":60,"Text":"हमने तुम लोगों में मौत को मुक़र्रर कर दिया है और हम उससे आजिज़ नहीं हैं"},{"SurahNumber":56,"VerseNumber":61,"Text":"कि तुम्हारे ऐसे और लोग बदल डालें और तुम लोगों को इस (सूरत) में पैदा करें जिसे तुम मुत्तलक़ नहीं जानते"},{"SurahNumber":56,"VerseNumber":62,"Text":"और तुमने पैहली पैदाइश तो समझ ही ली है (कि हमने की) फिर तुम ग़ौर क्यों नहीं करते"},{"SurahNumber":56,"VerseNumber":63,"Text":"भला देखो तो कि जो कुछ तुम लोग बोते हो क्या"},{"SurahNumber":56,"VerseNumber":64,"Text":"तुम लोग उसे उगाते हो या हम उगाते हैं अगर हम चाहते"},{"SurahNumber":56,"VerseNumber":65,"Text":"तो उसे चूर चूर कर देते तो तुम बातें ही बनाते रह जाते"},{"SurahNumber":56,"VerseNumber":66,"Text":"कि (हाए) हम तो (मुफ्त) तावान में फॅसे (नहीं)"},{"SurahNumber":56,"VerseNumber":67,"Text":"हम तो बदनसीब हैं"},{"SurahNumber":56,"VerseNumber":68,"Text":"तो क्या तुमने पानी पर भी नज़र डाली जो (दिन रात) पीते हो"},{"SurahNumber":56,"VerseNumber":69,"Text":"क्या उसको बादल से तुमने बरसाया है या हम बरसाते हैं"},{"SurahNumber":56,"VerseNumber":70,"Text":"अगर हम चाहें तो उसे खारी बना दें तो तुम लोग यक्र क्यों नहीं करते"},{"SurahNumber":56,"VerseNumber":71,"Text":"तो क्या तुमने आग पर भी ग़ौर किया जिसे तुम लोग लकड़ी से निकालते हो"},{"SurahNumber":56,"VerseNumber":72,"Text":"क्या उसके दरख्त को तुमने पैदा किया या हम पैदा करते हैं"},{"SurahNumber":56,"VerseNumber":73,"Text":"हमने आग को (जहन्नुम की) याद देहानी और मुसाफिरों के नफे के (वास्ते पैदा किया)"},{"SurahNumber":56,"VerseNumber":74,"Text":"तो (ऐ रसूल) तुम अपने बुज़ुर्ग परवरदिगार की तस्बीह करो"},{"SurahNumber":56,"VerseNumber":75,"Text":"तो मैं तारों के मनाज़िल की क़सम खाता हूँ"},{"SurahNumber":56,"VerseNumber":76,"Text":"और अगर तुम समझो तो ये बड़ी क़सम है"},{"SurahNumber":56,"VerseNumber":77,"Text":"कि बेशक ये बड़े रूतबे का क़ुरान है"},{"SurahNumber":56,"VerseNumber":78,"Text":"जो किताब (लौहे महफूज़) में (लिखा हुआ) है"},{"SurahNumber":56,"VerseNumber":79,"Text":"इसको बस वही लोग छूते हैं जो पाक हैं"},{"SurahNumber":56,"VerseNumber":80,"Text":"सारे जहाँ के परवरदिगार की तरफ से (मोहम्मद पर) नाज़िल हुआ है"},{"SurahNumber":56,"VerseNumber":81,"Text":"तो क्या तुम लोग इस कलाम से इन्कार रखते हो"},{"SurahNumber":56,"VerseNumber":82,"Text":"और तुमने अपनी रोज़ी ये करार दे ली है कि (उसको) झुठलाते हो"},{"SurahNumber":56,"VerseNumber":83,"Text":"तो क्या जब जान गले तक पहुँचती है"},{"SurahNumber":56,"VerseNumber":84,"Text":"और तुम उस वक्त (क़ी हालत) पड़े देखा करते हो"},{"SurahNumber":56,"VerseNumber":85,"Text":"और हम इस (मरने वाले) से तुमसे भी ज्यादा नज़दीक होते हैं लेकिन तुमको दिखाई नहीं देता"},{"SurahNumber":56,"VerseNumber":86,"Text":"तो अगर तुम किसी के दबाव में नहीं हो"},{"SurahNumber":56,"VerseNumber":87,"Text":"तो अगर (अपने दावे में) तुम सच्चे हो तो रूह को फेर क्यों नहीं देते"},{"SurahNumber":56,"VerseNumber":88,"Text":"पस अगर वह (मरने वाला ख़ुदा के) मुक़र्रेबीन से है"},{"SurahNumber":56,"VerseNumber":89,"Text":"तो (उस के लिए) आराम व आसाइश है और ख़ुशबूदार फूल और नेअमत के बाग़"},{"SurahNumber":56,"VerseNumber":90,"Text":"और अगर वह दाहिने हाथ वालों में से है"},{"SurahNumber":56,"VerseNumber":91,"Text":"तो (उससे कहा जाएगा कि) तुम पर दाहिने हाथ वालों की तरफ़ से सलाम हो"},{"SurahNumber":56,"VerseNumber":92,"Text":"और अगर झुठलाने वाले गुमराहों में से है"},{"SurahNumber":56,"VerseNumber":93,"Text":"तो (उसकी) मेहमानी खौलता हुआ पानी है"},{"SurahNumber":56,"VerseNumber":94,"Text":"और जहन्नुम में दाखिल कर देना"},{"SurahNumber":56,"VerseNumber":95,"Text":"बेशक ये (ख़बर) यक़ीनन सही है"},{"SurahNumber":56,"VerseNumber":96,"Text":"तो (ऐ रसूल) तुम अपने बुज़ुर्ग परवरदिगार की तस्बीह करो"},{"SurahNumber":57,"VerseNumber":1,"Text":"जो जो चीज़ सारे आसमान व ज़मीन में है सब ख़ुदा की तसबीह करती है और वही ग़ालिब हिकमत वाला है"},{"SurahNumber":57,"VerseNumber":2,"Text":"सारे आसमान व ज़मीन की बादशाही उसी की है वही जिलाता है वही मारता है और वही हर चीज़ पर कादिर है"},{"SurahNumber":57,"VerseNumber":3,"Text":"वही सबसे पहले और सबसे आख़िर है और (अपनी क़ूवतों से) सब पर ज़ाहिर और (निगाहों से) पोशीदा है और वही सब चीज़ों को जानता"},{"SurahNumber":57,"VerseNumber":4,"Text":"वह वही तो है जिसने सारे आसमान व ज़मीन को छह: दिन में पैदा किए फिर अर्श (के बनाने) पर आमादा हुआ जो चीज़ ज़मीन में दाखिल होती है और जो उससे निकलती है और जो चीज़ आसमान से नाज़िल होती है और जो उसकी तरफ चढ़ती है (सब) उसको मालूम है और तुम (चाहे) जहाँ कहीं रहो वह तुम्हारे साथ है और जो कुछ भी तुम करते हो ख़ुदा उसे देख रहा है"},{"SurahNumber":57,"VerseNumber":5,"Text":"सारे आसमान व ज़मीन की बादशाही ख़ास उसी की है और ख़ुदा ही की तरफ कुल उमूर की रूजू होती है"},{"SurahNumber":57,"VerseNumber":6,"Text":"वही रात को (घटा कर) दिन में दाखिल करता है तो दिन बढ़ जाता है और दिन को (घटाकर) रात में दाख़िल करता है (तो रात बढ़ जाती है) और दिलों के भेदों तक से ख़ूब वाक़िफ है"},{"SurahNumber":57,"VerseNumber":7,"Text":"(लोगों) ख़ुदा और उसके रसूल पर ईमान लाओ और जिस (माल) में उसने तुमको अपना नायब बनाया है उसमें से से कुछ (ख़ुदा की राह में) ख़र्च करो तो तुम में से जो लोग ईमान लाए और (राहे ख़ुदा में) ख़र्च करते रहें उनके लिए बड़ा अज्र है"},{"SurahNumber":57,"VerseNumber":8,"Text":"और तुम्हें क्या हो गया है कि ख़ुदा पर ईमान नहीं लाते हो हालॉकि रसूल तुम्हें बुला रहें हैं कि अपने परवरदिगार पर ईमान लाओ और अगर तुमको बावर हो तो (यक़ीन करो कि) ख़ुदा तुम से (इसका) इक़रार ले चुका"},{"SurahNumber":57,"VerseNumber":9,"Text":"वही तो है जो अपने बन्दे (मोहम्मद) पर वाज़ेए व रौशन आयतें नाज़िल करता है ताकि तुम लोगों को (कुफ़्र की) तारिक़ीयों से निकाल कर (ईमान की) रौशनी में ले जाए और बेशक ख़ुदा तुम पर बड़ा मेहरबान और निहायत रहम वाला है"},{"SurahNumber":57,"VerseNumber":10,"Text":"और तुमको क्या हो गया कि (अपना माल) ख़ुदा की राह में ख़र्च नहीं करते हालॉकि सारे आसमान व ज़मीन का मालिक व वारिस ख़ुदा ही है तुममें से जिस शख़्श ने फतेह (मक्का) से पहले (अपना माल) ख़र्च किया और जेहाद किया (और जिसने बाद में किया) वह बराबर नहीं उनका दर्जा उन लोगों से कहीं बढ़ कर है जिन्होंने बाद में ख़र्च किया और जेहाद किया और (यूँ तो) ख़ुदा ने नेकी और सवाब का वायदा तो सबसे किया है और जो कुछ तुम करते हो ख़ुदा उससे ख़ूब वाक़िफ़ है"},{"SurahNumber":57,"VerseNumber":11,"Text":"कौन ऐसा है जो ख़ुदा को ख़ालिस नियत से कर्जे हसना दे तो ख़ुदा उसके लिए (अज्र को) दूना कर दे और उसके लिए बहुत मुअज्ज़िज़ सिला (जन्नत) तो है ही"},{"SurahNumber":57,"VerseNumber":12,"Text":"जिस दिन तुम मोमिन मर्द और मोमिन औरतों को देखोगे कि उन (के ईमान) का नूर उनके आगे आगे और दाहिने तरफ चल रहा होगा तो उनसे कहा (जाएगा) तुमको बशारत हो कि आज तुम्हारे लिए वह बाग़ है जिनके नीचे नहरें जारी हैं जिनमें हमेशा रहोगे यही तो बड़ी कामयाबी है"},{"SurahNumber":57,"VerseNumber":13,"Text":"उस दिन मुनाफ़िक मर्द और मुनाफ़िक औरतें ईमानदारों से कहेंगे एक नज़र (शफ़क्क़त) हमारी तरफ़ भी करो कि हम भी तुम्हारे नूर से कुछ रौशनी हासिल करें तो (उनसे) कहा जाएगा कि तुम अपने पीछे (दुनिया में) लौट जाओ और (वही) किसी और नूर की तलाश करो फिर उनके बीच में एक दीवार खड़ी कर दी जाएगी जिसमें एक दरवाज़ा होगा (और) उसके अन्दर की जानिब तो रहमत है और बाहर की तरफ अज़ाब तो मुनाफ़िक़ीन मोमिनीन से पुकार कर कहेंगे"},{"SurahNumber":57,"VerseNumber":14,"Text":"(क्यों भाई) क्या हम कभी तुम्हारे साथ न थे तो मोमिनीन कहेंगे थे तो ज़रूर मगर तुम ने तो ख़ुद अपने आपको बला में डाला और (हमारे हक़ में गर्दिशों के) मुन्तज़िर हैं और (दीन में) शक़ किया किए और तुम्हें (तुम्हारी) तमन्नाओं ने धोखे में रखा यहाँ तक कि ख़ुदा का हुक्म आ पहुँचा और एक बड़े दग़ाबाज़ (शैतान) ने ख़ुदा के बारे में तुमको फ़रेब दिया"},{"SurahNumber":57,"VerseNumber":15,"Text":"तो आज न तो तुमसे कोई मुआवज़ा लिया जाएगा और न काफ़िरों से तुम सबका ठिकाना (बस) जहन्नुम है वही तुम्हारे वास्ते सज़ावार है और (क्या) बुरी जगह है"},{"SurahNumber":57,"VerseNumber":16,"Text":"क्या ईमानदारों के लिए अभी तक इसका वक्त नहीं आया कि ख़ुदा की याद और क़ुरान के लिए जो (ख़ुदा की तरफ से) नाज़िल हुआ है उनके दिल नरम हों और वह उन लोगों के से न हो जाएँ जिनको उन से पहले किताब (तौरेत, इन्जील) दी गयी थी तो (जब) एक ज़माना दराज़ गुज़र गया तो उनके दिल सख्त हो गए और इनमें से बहुतेरे बदकार हैं"},{"SurahNumber":57,"VerseNumber":17,"Text":"जान रखो कि ख़ुदा ही ज़मीन को उसके मरने (उफ़तादा होने) के बाद ज़िन्दा (आबाद) करता है हमने तुमसे अपनी (क़ुदरत की) निशानियाँ खोल खोल कर बयान कर दी हैं ताकि तुम समझो"},{"SurahNumber":57,"VerseNumber":18,"Text":"बेशक ख़ैरात देने वाले मर्द और ख़ैरात देने वाली औरतें और (जो लोग) ख़ुदा की नीयत से ख़ालिस कर्ज़ देते हैं उनको दोगुना (अज्र) दिया जाएगा और उनका बहुत मुअज़िज़ सिला (जन्नत) तो है ही"},{"SurahNumber":57,"VerseNumber":19,"Text":"और जो लोग ख़ुदा और उसके रसूलों पर ईमान लाए यही लोग अपने परवरदिगार के नज़दीक सिद्दीक़ों और शहीदों के दरजे में होंगे उनके लिए उन्ही (सिद्दीकों और शहीदों) का अज्र और उन्हीं का नूर होगा और जिन लोगों ने कुफ्र किया और हमारी आयतों को झुठलाया वही लोग जहन्नुमी हैं"},{"SurahNumber":57,"VerseNumber":20,"Text":"जान रखो कि दुनियावी ज़िन्दगी महज़ खेल और तमाशा और ज़ाहिरी ज़ीनत (व आसाइश) और आपस में एक दूसरे पर फ़ख्र क़रना और माल और औलाद की एक दूसरे से ज्यादा ख्वाहिश है (दुनयावी ज़िन्दगी की मिसाल तो) बारिश की सी मिसाल है जिस (की वजह) से किसानों की खेती (लहलहाती और) उनको ख़ुश कर देती थी फिर सूख जाती है तो तू उसको देखता है कि ज़र्द हो जाती है फिर चूर चूर हो जाती है और आख़िरत में (कुफ्फार के लिए) सख्त अज़ाब है और (मोमिनों के लिए) ख़ुदा की तरफ से बख़्शिस और ख़ुशनूदी और दुनयावी ज़िन्दगी तो बस फ़रेब का साज़ो सामान है"},{"SurahNumber":57,"VerseNumber":21,"Text":"तुम अपने परवरदिगार के (सबब) बख़्शिस की और बेहिश्त की तरफ लपक के आगे बढ़ जाओ जिसका अर्ज़ आसमान और ज़मीन के अर्ज़ के बराबर है जो उन लोगों के लिए तैयार की गयी है जो ख़ुदा पर और उसके रसूलों पर ईमान लाए हैं ये ख़ुदा का फज़ल है जिसे चाहे अता करे और ख़ुदा का फज़ल (व क़रम) तो बहुत बड़ा है"},{"SurahNumber":57,"VerseNumber":22,"Text":"जितनी मुसीबतें रूए ज़मीन पर और ख़ुद तुम लोगों पर नाज़िल होती हैं (वह सब) क़ब्ल इसके कि हम उन्हें पैदा करें किताब (लौह महफूज़) में (लिखी हुई) हैं बेशक ये ख़ुदा पर आसान है"},{"SurahNumber":57,"VerseNumber":23,"Text":"ताकि जब कोई चीज़ तुमसे जाती रहे तो तुम उसका रंज न किया करो और जब कोई चीज़ (नेअमत) ख़ुदा तुमको दे तो उस पर न इतराया करो और ख़ुदा किसी इतराने वाले येख़ी बाज़ को दोस्त नहीं रखता"},{"SurahNumber":57,"VerseNumber":24,"Text":"जो ख़ुद भी बुख्ल करते हैं और दूसरे लोगों को भी बुख्ल करना सिखाते हैं और जो शख़्श (इन बातों से) रूगरदानी करे तो ख़ुदा भी बेपरवा सज़ावारे हम्दोसना है"},{"SurahNumber":57,"VerseNumber":25,"Text":"हमने यक़ीनन अपने पैग़म्बरों को वाज़े व रौशन मोजिज़े देकर भेजा और उनके साथ किताब और (इन्साफ़ की) तराज़ू नाज़िल किया ताकि लोग इन्साफ़ पर क़ायम रहे और हम ही ने लोहे को नाज़िल किया जिसके ज़रिए से सख्त लड़ाई और लोगों के बहुत से नफे (की बातें) हैं और ताकि ख़ुदा देख ले कि बेदेखे भाले ख़ुदा और उसके रसूलों की कौन मदद करता है बेशक ख़ुदा बहुत ज़बरदस्त ग़ालिब है"},{"SurahNumber":57,"VerseNumber":26,"Text":"और बेशक हम ही ने नूह और इबराहीम को (पैग़म्बर बनाकर) भेजा और उनही दोनों की औलाद में नबूवत और किताब मुक़र्रर की तो उनमें के बाज़ हिदायत याफ्ता हैं और उन के बहुतेरे बदकार हैं"},{"SurahNumber":57,"VerseNumber":27,"Text":"फिर उनके पीछे ही उनके क़दम ब क़दम अपने और पैग़म्बर भेजे और उनके पीछे मरियम के बेटे ईसा को भेजा और उनको इन्जील अता की और जिन लोगों ने उनकी पैरवी की उनके दिलों में यफ़क्क़त और मेहरबानी डाल दी और रहबानियत (लज्ज़ात से किनाराकशी) उन लोगों ने ख़ुद एक नयी बात निकाली थी हमने उनको उसका हुक्म नहीं दिया था मगर (उन लोगों ने) ख़ुदा की ख़ुशनूदी हासिल करने की ग़रज़ से (ख़ुद ईजाद किया) तो उसको भी जैसा बनाना चाहिए था न बना सके तो जो लोग उनमें से ईमान लाए उनको हमने उनका अज्र दिया उनमें के बहुतेरे तो बदकार ही हैं"},{"SurahNumber":57,"VerseNumber":28,"Text":"ऐ ईमानदारों ख़ुदा से डरो और उसके रसूल (मोहम्मद) पर ईमान लाओ तो ख़ुदा तुमको अपनी रहमत के दो हिस्से अज्र अता फरमाएगा और तुमको ऐसा नूर इनायत फ़रमाएगा जिस (की रौशनी) में तुम चलोगे और तुमको बख्श भी देगा और ख़ुदा तो बड़ा बख्शने वाला मेहरबान है"},{"SurahNumber":57,"VerseNumber":29,"Text":"(ये इसलिए कहा जाता है) ताकि अहले किताब ये न समझें कि ये मोमिनीन ख़ुदा के फज़ल (व क़रम) पर कुछ भी कुदरत नहीं रखते और ये तो यक़ीनी बात है कि फज़ल ख़ुदा ही के कब्ज़े में है वह जिसको चाहे अता फरमाए और ख़ुदा तो बड़े फज़ल (व क़रम) का मालिक है"}]}