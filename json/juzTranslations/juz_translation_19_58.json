{"Id":58,"LanguageCodes":["bn","ben"],"Name":"ben-zohurulhoque","Author":"Zohurul Hoque","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":25,"VerseNumber":21,"Text":"আর যারা আমাদের সাথে মোলাকাতের কামনা করে না তারা বলে -- ''কেন আমাদের কাছে ফিরিশ্‌তাদের পাঠানো হয় না, অথবা আমাদের প্রভুকেই বা কেন আমরা দেখতে পাই না?’’ তারা তাদের নিজেদের সন্বন্ধে নিশ্চয়ই বড়াই করছে, আর বড় বাড় বেড়েছে।"},{"SurahNumber":25,"VerseNumber":22,"Text":"যেদিন তারা ফিরিশ্‌তাদের দেখতে পাবে সেইদিন অপরাধীদের জন্য কোনো খোশখবর থাকবে না, আর তারা বলবে -- ''অলঙ্ঘনীয় ব্যবধান হোক।’’"},{"SurahNumber":25,"VerseNumber":23,"Text":"আর তারা কাজকর্মের যা করেছে তা আমরা বিবেচনা করব, তারপর তাকে বিক্ষিপ্ত ধূলিকণা বানিয়ে দেব।"},{"SurahNumber":25,"VerseNumber":24,"Text":"স্বর্গোদ্যানের বাসিন্দারা সেদিন পাবে উৎকৃষ্ট বাসস্থান ও সুন্দরতর বিশ্রামস্থল।"},{"SurahNumber":25,"VerseNumber":25,"Text":"আর সেই দিন আকাশ বিদীর্ণ হবে মেঘমালার সঙ্গে, আর ফিরিশতাদের পাঠানো হবে পাঠানোর মতো।"},{"SurahNumber":25,"VerseNumber":26,"Text":"সার্বভৌমত্ব সেইদিন সত্যি-সত্যি পরম করুণাময়ের। আর অবিশ্বাসীদের জন্য সেই দিনটি হবে বড় কঠিন"},{"SurahNumber":25,"VerseNumber":27,"Text":"আর সেইদিন অন্যায়কারী তার হাত কামড়াবে এই বলে -- ''হায় আমার দুর্ভোগ! আমি যদি রসূলের সঙ্গে পথ অবলন্বন করতাম"},{"SurahNumber":25,"VerseNumber":28,"Text":"হায়! কি আফসোস! আমি যদি এমন একজনকে বন্ধুরূপে গ্রহণ না করতাম"},{"SurahNumber":25,"VerseNumber":29,"Text":"আমাকে তো সে বিভ্রান্তিতে নিয়েই গেছে স্মারকগ্রন্থ থেকে তা আমার কাছে আসার পরে! আর শয়তান মানুষের জন্য সদা হতাশকারী।’’"},{"SurahNumber":25,"VerseNumber":30,"Text":"আর রসূল বলছেন -- ''হে আমার প্রভু! নিঃসন্দেহ আমার স্বজাতি এই কুরআনকে পরিত্যজ্য বলে ধরে নিয়েছিল। ’’"},{"SurahNumber":25,"VerseNumber":31,"Text":"আর এইভাবেই আমরা প্রত্যেক নবীর জন্য শত্রু সৃষ্টি করেছি অপরাধীদের মধ্যে থেকে। আর তোমার প্রভুই পথপ্রদর্শক ও সহায়করূপে যথেষ্ট।"},{"SurahNumber":25,"VerseNumber":32,"Text":"আর যারা অবিশ্বাস পোষণ করে তারা বলে -- ''তাঁর কাছে কুরআনখানা সমগ্রভাবে একেবারে অবতীর্ণ হ’ল না কেন?’’ এইভাবেই -- যেন এর দ্বারা তোমার হৃদয়কে আমরা সুপ্রতিষ্ঠিত করতে পারি, আর আমরা একে সাজিয়েছি সাজানোর মতো।"},{"SurahNumber":25,"VerseNumber":33,"Text":"আর তারা তোমার কাছে নিয়ে আসতে পারবে না কোনো সমস্যা, আমরা কিন্তু তোমার নিকট নিয়ে আসব প্রকৃত-সত্য ও শ্রেষ্ঠ- সুন্দর ব্যাখ্যা।"},{"SurahNumber":25,"VerseNumber":34,"Text":"তাদের মুখ-থুবড়ে-পড়া অবস্থায় যাদের জাহান্নামের দিকে একত্রিত করা হবে তারাই হবে অবস্থার দিক দিয়ে অতি নিকৃষ্ট আর পথের দিক দিয়ে বড়ই পথভ্রষ্ট।"},{"SurahNumber":25,"VerseNumber":35,"Text":"আর ইতিপূর্বে আমরা মূসাকে ধর্মগ্রন্থ দিয়েছিলাম, আর তাঁর সঙ্গে তাঁর ভাই হারূনকে সহায়ক বানিয়েছিলাম।"},{"SurahNumber":25,"VerseNumber":36,"Text":"কাজেই আমরা বলেছিলাম -- ''তোমরা দুজনে চলে যাও সেই লোকদের কাছে যারা আমাদের নির্দেশাবলী প্রত্যাখ্যান করেছে।’’ পরিণামে আমরা তাদের ধ্বংস করেছিলাম পূর্ণ বিধ্বংসে।"},{"SurahNumber":25,"VerseNumber":37,"Text":"আর নূহের স্বজাতি -- যখন তারা রসূলগণকে প্রত্যাখ্যান করেছিল তখন আমরা তাদের ডুবিয়ে দিয়েছিলাম, আর লোকদের জন্য তাদের এক নিদর্শন বানিয়েছিলাম। আর অন্যায়াচারীদের জন্য আমরা এক মর্মন্তুদ শাস্তি তৈরি করে রেখেছি।"},{"SurahNumber":25,"VerseNumber":38,"Text":"আর 'আদ ও ছামূদ ও রস-এর অধিবাসীদের, আর তাদের মধ্যেকার বহুসংখ্যক বংশকেও।"},{"SurahNumber":25,"VerseNumber":39,"Text":"আর প্রত্যেকেরই বেলায় -- আমরা তার জন্য দৃষ্টান্তগুলো প্রদান করেছিলাম। আর সকলকেই আমরা বিধবস্ত করেছিলাম পূর্ণবিধ্বংসে।"},{"SurahNumber":25,"VerseNumber":40,"Text":"আর তারা তো সে জনপদের পাশ দিয়েই যাতায়াত করে যার উপরে আমরা বর্ষণ করেছিলাম এক অশুভ বৃষ্টি। তারা কি তবে এটি দেখতে পায় নি? না, তারা পুনরুত্থানের প্রত্যাশা করে না।"},{"SurahNumber":25,"VerseNumber":41,"Text":"আর তারা যখন তোমাকে দেখে তখন তারা তোমাকে ঠাট্টা-বিদ্রপের পাত্র ছাড়া অন্যভাবে গ্রহণ করে না। ''এ-ই কি সে যাকে আল্লাহ্ রসূল বানিয়েছেন"},{"SurahNumber":25,"VerseNumber":42,"Text":"সে তো আমাদের দেব-দেবীদের থেকে আমাদের প্রায় সরিয়েই নিয়েছিল যদি না আমরা তাদের প্রতি অনুরাগ পোষণ করতাম!’’ আর শীঘ্রই তারা জানতে পারবে যখন তারা শাস্তি প্রত্যক্ষ করবে -- কে পথ থেকে অধিক পথভ্রষ্ট।"},{"SurahNumber":25,"VerseNumber":43,"Text":"তুমি কি তাকে দেখেছ যে তার কামনাকে তার উপাস্যরূপে গ্রহণ করেছে? তুমি কি তবে তার জন্য একজন কর্ণধার হবে"},{"SurahNumber":25,"VerseNumber":44,"Text":"অথবা তুমি কি মনে কর যে তাদের অধিকাংশই শোনে অথবা বোঝে? তারা তো গরু-ছাগলের মতো ছাড়া আর কিছু নয়, বরং তারা পথ থেকে অধিক পথভ্রষ্ট।"},{"SurahNumber":25,"VerseNumber":45,"Text":"তুমি কি প্রত্যক্ষ কর নি তোমার প্রভুর প্রতি -- কিভাবে তিনি ছায়া বিস্তার করেন? আর তিনি যদি চাইতেন তবে একে অনড় করে দিতেন। আমরা বরং সূর্যকে এর উপরে নির্দেশক বানিয়েছি।"},{"SurahNumber":25,"VerseNumber":46,"Text":"তারপর আমরা এটিকে আমাদের কাছে টেনে নিই আস্তে আস্তে টানতে টানতে।"},{"SurahNumber":25,"VerseNumber":47,"Text":"আর তিনিই সেইজন যিনি তোমাদের জন্য রাত্রিকে করেছেন আবরণী, আর ঘুমকে বিশ্রামস্বরূপ, আর দিনকে করেছেন জেগে ওঠার জন্য।"},{"SurahNumber":25,"VerseNumber":48,"Text":"আর তিনিই সেইজন যিনি বাতাসকে পাঠান সুসংবাদদাতা-রূপে তাঁর করুণার প্রাক্কালে, আর আমরা আকাশ থেকে বর্ষণ করি বিশুদ্ধ পানি"},{"SurahNumber":25,"VerseNumber":49,"Text":"যেন আমরা তার দ্বারা মৃত ভূখন্ডকে জীবন দান করতে পারি, এবং তা পান করতে দিই বহুসংখ্যক গবাদি-পশুকে ও মানুষকে যাদের আমরা সৃষ্টি করেছি।"},{"SurahNumber":25,"VerseNumber":50,"Text":"আর আমরা নিশ্চয়ই এটিকে বিতরণ করি তাদের মধ্যে যেন তারা স্মরণ করতে পারে, কিন্ত অধিকাংশ লোকেই প্রত্যাখ্যান করা ছাড়া আর কিছুতে একমত হয় না।"},{"SurahNumber":25,"VerseNumber":51,"Text":"আর যদি আমরা চাইতাম তাহলে প্রত্যেকটি জনপদে এক-একজন সতর্ককারী দাঁড় করাতাম।"},{"SurahNumber":25,"VerseNumber":52,"Text":"অতএব অবিশ্বাসীদের আজ্ঞানুসরণ করো না, বরং তুমি এর সাহায্যে তাদের সঙ্গে জিহাদ করো কঠোর জিহাদে।"},{"SurahNumber":25,"VerseNumber":53,"Text":"আর তিনিই সেইজন যিনি দুটি সাগরকে প্রবাহিত করছেন, -- একটি মিষ্ট, পিপাসা দমনকারক, আর একটি লবণাক্ত, তেতো স্বাদবিশিষ্ট, আর এ দুইয়ের মধ্যে তিনি সৃষ্টি করেছেন এক 'বরযখ’ ও এক অনতিক্রম্য ব্যবধান।"},{"SurahNumber":25,"VerseNumber":54,"Text":"আর তিনিই সেইজন যিনি মানুষকে সৃষ্টি করেছেন পানি থেকে, তারপর তার জন্য স্থাপন করেছেন রক্ত-সম্পর্ক ও বৈবাহিক সম্পর্ক। আর তোমার প্রভু অত্যন্ত ক্ষমতাশালী।"},{"SurahNumber":25,"VerseNumber":55,"Text":"আর তারা আল্লাহ্‌কে বাদ দিয়ে তার উপাসনা করে যে তাদের কোনো উপকার করতে পারে না, আর তাদের অপকারও করতে পারে না। আর অবিশ্বাসী রয়েছে তার প্রভুর বিরুদ্ধে পৃষ্ঠপোষক।"},{"SurahNumber":25,"VerseNumber":56,"Text":"আর আমরা তোমাকে সুসংবাদদাতা ও সতর্ককারীরূপে ভিন্ন অন্যভাবে পাঠাই নি।"},{"SurahNumber":25,"VerseNumber":57,"Text":"তুমি বল -- ''আমি তোমাদের কাছ থেকে এর জন্য কোনো মজুরি চাই না, শুধু এ-ই যে যে-কেউ ইচ্ছা করে সে যেন তার প্রভুর অভিমুখে পথ ধরে।’’"},{"SurahNumber":25,"VerseNumber":58,"Text":"আর তুমি নির্ভর কর চিরীবের উপরে যিনি মৃত্যু বরণ করেন না, আর তাঁর প্রশংসার সাথে জপতপ করো। আর তাঁর বান্দাদের পাপাচার সন্বন্ধে ওয়াকিফহালরূপে তিনিই যথেষ্ট"},{"SurahNumber":25,"VerseNumber":59,"Text":"যিনি সৃষ্টি করেছেন মহাকাশমন্ডলী ও পৃথিবী এবং এ দুইয়ের মধ্যের সবকিছুকে ছয় দিনে, তারপর তিনি অধিষ্ঠিত হলেন আরশের উপরে, -- তিনি পরম করুণাময়, অতএব তাঁর সন্বন্ধে জিজ্ঞাসা কর কোনো ওয়াকিফহালকে।"},{"SurahNumber":25,"VerseNumber":60,"Text":"আর যখন তাদের বলা হয়, 'পরম করুণাময়কে সিজদা কর’, তারা বলে -- ''করুণাময় আবার কে? আমরা কি তাকেই সিজদা করব যার সন্বন্ধে তুমি আমাদের আদেশ কর?’’ আর এটি তাদের জন্য বাড়িয়ে দেয় বিতৃষ্ণা।"},{"SurahNumber":25,"VerseNumber":61,"Text":"মহামহিম তিনি যিনি মহাকাশে তারকারাজি সৃষ্টি করেছেন, আর তাতে বানিয়েছেন এক প্রদীপ ও এক চন্দ্র -- দীপ্তিদায়ক।"},{"SurahNumber":25,"VerseNumber":62,"Text":"আর তিনিই সেইজন যিনি রাত ও দিনকে বানিয়েছেন বিবর্তনক্রম তার জন্য যে চায় স্মরণ করতে, অথবা যে চায় কৃতজ্ঞতা জানাতে।"},{"SurahNumber":25,"VerseNumber":63,"Text":"আর পরম করুণাময়ের বান্দারা হচ্ছে তারা যারা পৃথিবীতে নম্রভাবে চলাফেরা করে, আর যখন অজ্ঞ লোকেরা তাদের সন্বোধন করে তখন বলে -- ''সালাম’’।"},{"SurahNumber":25,"VerseNumber":64,"Text":"আর যারা রাত কাটিয়ে দেয় তাদের প্রভুর জন্য সিজদাবনত হয়ে ও দাঁড়িয়ে থেকে।"},{"SurahNumber":25,"VerseNumber":65,"Text":"আর যারা বলে -- ''আমাদের প্রভু! আমাদের থেকে জাহান্নামের শাস্তি ফিরিয়ে রাখ, এর শাস্তি তো আলবৎ অপ্রতিহত"},{"SurahNumber":25,"VerseNumber":66,"Text":"নিঃসন্দেহ এটি বিশ্রামস্থল ও বাসস্থান বিসাবে কত নিকৃষ্ট!’’"},{"SurahNumber":25,"VerseNumber":67,"Text":"আর যারা যখন খরচপত্র করে তখন অমিতব্যয় করে না, আর কার্পণ্যও করে না, বরং তারা এ দুয়ের মধ্যস্থলে কায়েম রয়েছে।"},{"SurahNumber":25,"VerseNumber":68,"Text":"আর যারা আল্লাহ্‌র সঙ্গে অন্য উপাস্যকে ডাকে না, আর ন্যায়ের প্রয়োজনে ব্যতীত যারা এমন কোনো লোককে হত্যা করে না যাকে আল্লাহ্ নিষেধ করেছেন, আর যারা ব্যভিচার করে না। আর যে এই করে সে পাপের শাস্তির সাক্ষাৎ পাবেই"},{"SurahNumber":25,"VerseNumber":69,"Text":"আর কিয়ামতের দিনে তার জন্য শাস্তি বাড়িয়ে দেওয়া হবে, আর সেখানে সে হীন অবস্থায় স্থায়ী হয়ে রইবে"},{"SurahNumber":25,"VerseNumber":70,"Text":"সে ব্যতীত যে তওবা করে এবং ঈমান আনে ও পুণ্য-পবিত্র ক্রিয়াকর্ম করে। সুতরাং তারাই, -- আল্লাহ্ তাদের মন্দকাজকে সৎকাজ দিয়ে বদলে দেবেন। আর আল্লাহ্ সতত পরিত্রাণকারী, অফুরন্ত ফলদাতা।"},{"SurahNumber":25,"VerseNumber":71,"Text":"আর যে কেউ তওবা করে এবং সৎকর্ম করে সে-ই তো তবে আল্লাহ্‌র প্রতি ফেরার মতো ফেরে।"},{"SurahNumber":25,"VerseNumber":72,"Text":"আর যারা মিথ্যা ব্যাপারে সাক্ষ্য দেয় না, আব যখন তারা খেলো পরিবেশের পাশ দিয়ে যায় তখন তারা মর্যাদার সাথে পাশ কেটে যায়।"},{"SurahNumber":25,"VerseNumber":73,"Text":"আর যারা যখন তাদের প্রভুর নির্দেশসমূহ তাদের স্মরণ করিয়ে দেওয়া হয় তখন তারা তার উপরে ঝাঁপিয়ে পড়ে না বধির ও অন্ধ হয়ে।"},{"SurahNumber":25,"VerseNumber":74,"Text":"আর যারা বলে -- ''আমাদের প্রভু! আমাদের স্ত্রীদের থেকে ও আমাদের সন্তান-সন্ততি থেকে চোখ-জোড়ানো আনন্দ আমাদের প্রদান করো, আর আমাদের তুমি বানিয়ে দাও ধর্মপরায়ণদের নেতৃস্থানীয়।’’"},{"SurahNumber":25,"VerseNumber":75,"Text":"এইসব লোকেদের প্রতিদান দেওয়া হবে উচুঁ পদমর্যাদা দিয়ে যেহেতু তারা অধ্যবসায় করেছিল, আর সেখানে তাদের অভ্যর্থনা করা হবে অভিবাদন ও সালাম জানিয়ে"},{"SurahNumber":25,"VerseNumber":76,"Text":"সেখানে তারা স্থায়ীভাবে থাকবে, -- বিশ্রামস্থল ও বাসস্থান হিসাবে কত সুন্দর"},{"SurahNumber":25,"VerseNumber":77,"Text":"বলো -- ''তোমাদের দোয়া না থাকলেও আমার প্রভুর কিছু যায় আসে না, কিন্তু তোমরা তো প্রত্যাখ্যানই করেছ, সেজন্য শীঘ্রই অনিবার্য শাস্তি আসছে।’’"},{"SurahNumber":26,"VerseNumber":1,"Text":"ত্বা, সীন, মীম।"},{"SurahNumber":26,"VerseNumber":2,"Text":"এসব হচ্ছে সুস্পষ্ট গ্রন্থের বাণীসমূহ।"},{"SurahNumber":26,"VerseNumber":3,"Text":"তুমি হয়ত তোমার নিজেকে মেরেই ফেলবে যেহেতু তারা মুমিন হচ্ছে না।"},{"SurahNumber":26,"VerseNumber":4,"Text":"যদি আমরা ইচ্ছা করতাম তাহলে আমরা তাদের উপরে আকাশ থেকে একটি নিদর্শন পাঠাতে পারতাম, তখন এর কারণে তাদের ঘাড় নুইয়ে হেটঁ করে দেয়া হত।"},{"SurahNumber":26,"VerseNumber":5,"Text":"আর তাদের নিকট পরম করুণাময়ের কাছ থেকে কোনো নতুন স্মরণীয়-বার্তা আসতে না আসতেই তারা তা থেকে বিমুখ হয়ে যায়।"},{"SurahNumber":26,"VerseNumber":6,"Text":"তাহলে তারা প্রত্যাখ্যান করেই ফেলেছে, সুতরাং যা নিয়ে তারা ঠাট্টা-বিদ্রপ করত তার সংবাদ তাদের কাছে শীঘ্রই আসছে।"},{"SurahNumber":26,"VerseNumber":7,"Text":"তারা কি পৃথিবীর দিকে চেয়ে দেখে না -- এতে আমরা প্রত্যেক উৎকৃষ্ট কল্পতরু কত যে জন্নিয়েছি"},{"SurahNumber":26,"VerseNumber":8,"Text":"নিঃসন্দেহ এতে তো এক নিদর্শন রয়েছে, কিন্ত তাদের অধিকাংশই বিশ্বাসী নয়"},{"SurahNumber":26,"VerseNumber":9,"Text":"আর নিঃসন্দেহ তোমার প্রভু -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":10,"Text":"আর স্মরণ করো! তোমার প্রভু মূসাকে ডেকে বললেন -- ''তুমি অত্যাচারী লোকদের কাছে যাও"},{"SurahNumber":26,"VerseNumber":11,"Text":"ফিরআউনের লোকদের কাছে। তারা কি ধর্মভীরুতা অবলন্বন করবে না?’’"},{"SurahNumber":26,"VerseNumber":12,"Text":"তিনি বললেন -- ''আমার প্রভু! আমি অবশ্যই আশংকা করি যে তারা আমাকে প্রত্যাখ্যান করবে।"},{"SurahNumber":26,"VerseNumber":13,"Text":"আমার বুক সংকুচিত হয়ে পড়েছে, আর আমার জিহ্বা বাক্‌পটু নয়, সেজন্য হারূনের প্রতিও ডাক পাঠাও।"},{"SurahNumber":26,"VerseNumber":14,"Text":"আর আমার বিরুদ্ধে এক অপরাধ তাদের তত্ত্বাবধানে রয়েছে, সেজন্য আমি ভয় করি যে তারা আমাকে কাতল করবে।’’"},{"SurahNumber":26,"VerseNumber":15,"Text":"তিনি বললেন -- ''কখনো না! অতএব তোমরা দুজনেই আমাদের নিদর্শন সমূহ নিয়ে যাও, নিশ্চয়ই আমরা তোমাদের সঙ্গে রয়েছি শুনতে থাকা অবস্থায়।"},{"SurahNumber":26,"VerseNumber":16,"Text":"সুতরাং তোমরা ফিরআউনের নিকট যাও আর বলো -- 'আমরা আলবৎ বিশ্বজগতের প্রভুর রসূল"},{"SurahNumber":26,"VerseNumber":17,"Text":"যে ইসরাইলের বংশধরদের আমাদের সঙ্গে পাঠিয়ে দাও’।’’"},{"SurahNumber":26,"VerseNumber":18,"Text":"সে বললে -- ''তোমাকে কি ছেলেবেলায় আমাদের কাছেই লালনপালন করি নি, এবং তুমি কি আমাদেরই মধ্যে তোমার জীবনের বহু বৎসর কাটাও নি"},{"SurahNumber":26,"VerseNumber":19,"Text":"আর তোমার কাজ যা তুমি করেছ তা তো করেইছ, তথাপি তুমি অকৃতজ্ঞদের মধ্যেকার!’’"},{"SurahNumber":26,"VerseNumber":20,"Text":"তিনি বললেন -- ''আমি এটি করেছিলাম যখন আমি পথভ্রষ্টদের মধ্যে ছিলাম।"},{"SurahNumber":26,"VerseNumber":21,"Text":"এরপর যখন আমি তোমাদের ভয় করেছিলাম তখন আমি তোমাদের থেকে ফেরার হলাম, তারপর আমার প্রভু আমাকে জ্ঞান দান করেছেন, আর তিনি আমাকে বানিয়েছেন রসূলদের অন্যতম।"},{"SurahNumber":26,"VerseNumber":22,"Text":"আর এই তো হচ্ছে সেই অনুগ্রহ যা তুমি আমার কাছে উল্লেখ করছ যার জন্যে তুমি ইসরাইলের বংশধরদের দাস বানিয়েছ!’’"},{"SurahNumber":26,"VerseNumber":23,"Text":"ফিরআউন বললে -- ''বিশ্বজগতের প্রভু আবার কি হয়?’’"},{"SurahNumber":26,"VerseNumber":24,"Text":"তিনি বললেন -- ''মহাকাশমন্ডলী ও পৃথিবীর এবং তাদের মধ্যে যা-কিছু আছে তার প্রভু, -- যদি তোমরা দৃঢ়প্রত্যয়িত হও।’’"},{"SurahNumber":26,"VerseNumber":25,"Text":"সে তার আশপাশে যারা আছে তাদের বললে -- ''তোমরা কি শুনছ না?’’"},{"SurahNumber":26,"VerseNumber":26,"Text":"তিনি বললেন -- ''তোমাদের প্রভু এবং পূর্বকালের তোমাদের পিতৃপুরুষদেরও প্রভু।’’"},{"SurahNumber":26,"VerseNumber":27,"Text":"সে বললে -- ''তোমাদের রসূলটি যাকে তোমাদের কাছে পাঠানো হয়েছে সে তো বদ্ধ পাগল।’’"},{"SurahNumber":26,"VerseNumber":28,"Text":"তিনি বললেন -- ''তিনি পূর্ব ও পশ্চিমের এবং এ দুইয়ের মধ্যে যা আছে তারও প্রভু, যদি তোমরা বুঝতে পারতে।’’"},{"SurahNumber":26,"VerseNumber":29,"Text":"সে বললে -- ''তুমি যদি আমাকে ছাড়া অন্য উপাস্য গ্রহণ কর তবে আমি আলবৎ তোমাকে কয়েদীদের অন্তর্ভুক্ত করব।’’"},{"SurahNumber":26,"VerseNumber":30,"Text":"তিনি বললেন -- ''কী! আমি তোমার কাছে সুস্পষ্ট কিছু আনলেও?’’"},{"SurahNumber":26,"VerseNumber":31,"Text":"সে বললে -- ''তবে তা নিয়ে এস যদি তুমি সত্যবাদীদের একজন হও।’’"},{"SurahNumber":26,"VerseNumber":32,"Text":"সুতরাং তিনি তাঁর লাঠি নিক্ষেপ করলেন, তখন আশ্চর্য! এটি এক স্পষ্ট সাপ হয়ে গেল।"},{"SurahNumber":26,"VerseNumber":33,"Text":"আর তিনি তাঁর হাত বের করেলন, তখন দেখো! দর্শকদের কাছে তা সাদা হয়ে গেল।"},{"SurahNumber":26,"VerseNumber":34,"Text":"সে তার আশপাশের প্রধানদের বললে -- ''এ তো নিশ্চয়ই এক ওস্তাদ জাদুকর"},{"SurahNumber":26,"VerseNumber":35,"Text":"সে চাইছে তার জাদুর দ্বারা তোমাদের দেশ থেকে তোমাদের বের করে দিতে, কাজেই কী তোমরা উপদেশ দাও?’’"},{"SurahNumber":26,"VerseNumber":36,"Text":"তারা বললে -- ''তাকে ও তার ভাইকে অবকাশ দাও, আর শহরে শহরে সংগ্রাহকদের পাঠাও"},{"SurahNumber":26,"VerseNumber":37,"Text":"যেন তারা প্রত্যেক জ্ঞানী জাদুকরদের তোমার কাছে নিয়ে আছে।’’"},{"SurahNumber":26,"VerseNumber":38,"Text":"সুতরাং জাদুকরদের একত্র করা হ’ল নির্দিষ্ট স্থানে বিজ্ঞাপিত দিনে"},{"SurahNumber":26,"VerseNumber":39,"Text":"আর লোকদের বলা হ’ল -- ''তোমরা কি জমায়েৎ হচ্ছ"},{"SurahNumber":26,"VerseNumber":40,"Text":"যেন আমরা জাদুকরদের অনুগমন করতে পারি যদি তারা নিজেরা বিজয়ী হয়?’’"},{"SurahNumber":26,"VerseNumber":41,"Text":"তারপর যখন জদুকররা এল তারা ফিরআউনকে বললে -- ''আমাদের জন্য কি বিশেষ পুরস্কার থাকবে যদি আমরা খোদ বিজয়ী হই?’’"},{"SurahNumber":26,"VerseNumber":42,"Text":"সে বললে -- ''হাঁ, আর সেক্ষেত্রে তোমরা নিশ্চয়ই অন্তরঙ্গ হবে।’’"},{"SurahNumber":26,"VerseNumber":43,"Text":"মূসা তাদের বললেন -- ''ছোড়ো যা তোমরা ছুড়ঁতে যাচ্ছ।’’"},{"SurahNumber":26,"VerseNumber":44,"Text":"সুতরাং তাদের দড়িদড়া ও তাদের লাঠি-লগুড় তারা ছুড়ঁলো এবং বললে -- ''ফিরআউনের প্রভাবে আমরা তো নিজেরাই বিজয়ী হব।’’"},{"SurahNumber":26,"VerseNumber":45,"Text":"তারপর মূসা তাঁর লাঠি নিক্ষেপ করলেন, তখন দেখো! এটি গিলে ফেলল যা তারা বুনেছিল।"},{"SurahNumber":26,"VerseNumber":46,"Text":"তখন জাদুকররা লুটিয়ে পড়ল সিজদাবনত হয়ে"},{"SurahNumber":26,"VerseNumber":47,"Text":"তারা বললে, ''আমরা ঈমান আনলাম বিশ্বজগতের প্রভুর প্রতি"},{"SurahNumber":26,"VerseNumber":48,"Text":"যিনি মূসা ও হারুনেরও প্রভু।’’"},{"SurahNumber":26,"VerseNumber":49,"Text":"সে বললে -- ''তোমরা তার প্রতি বিশ্বাস স্থাপন করলে আমি তোমাদের অনুমতি দেবার আগেই? সে-ই নিশ্চয় তোমাদের গুরু যে তোমাদের জাদুবিদ্যা শিখিয়েছে। সুতরাং শীঘ্রই তোমরা টের পাবে। আমি নিশ্চয় তোমাদের হাত ও তোমাদের পা আড়াআড়ি- ভাবে কেটে ফেলবই, আর তোমাদের সবাইকে শূলে চড়াব।’’"},{"SurahNumber":26,"VerseNumber":50,"Text":"তারা বললে -- ''কোনো ক্ষতি নেই, নিঃসন্দেহ আমরা আমাদের প্রভুর কাছে প্রত্যাবর্তনশীল।"},{"SurahNumber":26,"VerseNumber":51,"Text":"আমরা নিশ্চয়ই আশা করি যে আমাদের প্রভু আমাদের অপরাধসমূহ ক্ষমা করে দেবেন, যেহেতু আমরা মুমিনদের মধ্যে অগ্রণী।’’"},{"SurahNumber":26,"VerseNumber":52,"Text":"আর আমরা মূসাকে প্রত্যাদেশ দিয়েছিলাম এই বলে -- ''আমার বান্দাদের নিয়ে রাতের মধ্যে রওয়ানা হয়ে যাও, তোমাদের অবশ্য পশ্চাদ্ধাবন করা হবে।’’"},{"SurahNumber":26,"VerseNumber":53,"Text":"তখন ফিরআউন শহরে-নগরে সংগ্রাহকদের পাঠাল"},{"SurahNumber":26,"VerseNumber":54,"Text":"নিঃসন্দেহ তারা একটি ছোটখাট দল"},{"SurahNumber":26,"VerseNumber":55,"Text":"আর নিঃসন্দেহ আমাদের জন্য তারা তো ক্রোধ উদ্রেককারী"},{"SurahNumber":26,"VerseNumber":56,"Text":"আর আমরা তো নিশ্চয় সজাগ-সশস্ত্র জনতা।’’"},{"SurahNumber":26,"VerseNumber":57,"Text":"কাজেই আমরা তাদের বের ক’রে আনলাম বাগানসমূহ ও ঝরনারাজি থেকে"},{"SurahNumber":26,"VerseNumber":58,"Text":"আর ধনভান্ডার ও জমকালো বাড়িঘর থেকে"},{"SurahNumber":26,"VerseNumber":59,"Text":"এইভাবেই। আর এইগুলো আমরা ইসরাইলের বংশধরদের উত্তরাধিকার করতে দিয়েছিলাম।"},{"SurahNumber":26,"VerseNumber":60,"Text":"তারপর তারা এদের পশ্চাদ্ধাবন করেছিল সূর্যোদয়কালে।"},{"SurahNumber":26,"VerseNumber":61,"Text":"অতঃপর যখন দুই দল পরস্পরকে দেখল তখন মূসার সঙ্গীরা বললে -- ''আমরা তো নিঃসন্দেহ ধরা পড়ে গেলাম।’’"},{"SurahNumber":26,"VerseNumber":62,"Text":"তিনি বললেন -- ''নিশ্চয়ই না, আমার সঙ্গে আলবৎ আমার প্রভু রয়েছেন, তিনি আমাকে অচিরেই পথ দেখাবেন।’’"},{"SurahNumber":26,"VerseNumber":63,"Text":"তখন আমরা মূসার নিকট প্রত্যাদেশ দিলাম এই বলে -- ''তোমার লাঠি দিয়ে সমুদ্রে আঘাত কর।’’ ফলে এটি বিভক্ত হয়ে গেল, সুতরাং প্রত্যেক দল এক-একটি বিরাট পাহাড়ের মতো হয়েছিল।"},{"SurahNumber":26,"VerseNumber":64,"Text":"আর অন্যদেরকেও আমরা নিয়ে এলাম সেই অঞ্চলে।"},{"SurahNumber":26,"VerseNumber":65,"Text":"আর মূসাকে ও তাঁর সঙ্গে যারা ছিল সে-সবাইকে আমরা উদ্ধার করেছিলাম।"},{"SurahNumber":26,"VerseNumber":66,"Text":"তারপর অন্যদেরকে আমরা ডুবিয়ে দিয়েছিলাম।"},{"SurahNumber":26,"VerseNumber":67,"Text":"নিঃসন্দেহ এতে তো একটি নিদর্শন রয়েছে, কিন্ত তাদের অধিকাংশই বিশ্বাসী নয়।"},{"SurahNumber":26,"VerseNumber":68,"Text":"আর নিঃসন্দেহ তোমার প্রভু -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":69,"Text":"আর তুমি তাদের কাছে ইব্রাহীমের কাহিনী বর্ণনা করো।"},{"SurahNumber":26,"VerseNumber":70,"Text":"স্মরণ করো! তিনি তাঁর পিতৃপুরুষকে ও তাঁর স্বজাতিকে বললেন -- ''তোমরা কিসের উপাসনা কর?’’"},{"SurahNumber":26,"VerseNumber":71,"Text":"তারা বললে -- ''আমরা প্রতিমাদের পূজা করি, আর আমরা তাদের আরাধনায় নিষ্ঠাবান থাকব।’’"},{"SurahNumber":26,"VerseNumber":72,"Text":"তিনি বললেন, ''তারা কি তোমাদের শোনে যখন তোমরা ডাকো"},{"SurahNumber":26,"VerseNumber":73,"Text":"অথবা তারা কি তোমাদের উপকার করতে পারে কিংবা অপকার করতে পারে?’’"},{"SurahNumber":26,"VerseNumber":74,"Text":"তারা বললে -- ''না, আমাদের পিতৃপুরুষদের আমরা দেখতে পেয়েছি এইভাবে তারা করছে ।’’"},{"SurahNumber":26,"VerseNumber":75,"Text":"তিনি বললেন -- ''তোমরা কি তবে ভেবে দেখেছ তোমরা কিসের উপাসনা করছ"},{"SurahNumber":26,"VerseNumber":76,"Text":"তোমরা ও তোমাদের পূর্বগামী পিতৃপুরুষরা"},{"SurahNumber":26,"VerseNumber":77,"Text":"অতএব তারা আলবৎ আমার শত্রু, কিন্ত ভূ-বিশ্বের প্রভু নন"},{"SurahNumber":26,"VerseNumber":78,"Text":"যিনি আমাকে সৃষ্টি করেছেন, তারপর তিনি আমাকে পথ দেখিয়েছেন"},{"SurahNumber":26,"VerseNumber":79,"Text":"আর যিনি আমাকে আহার করান এবং পান করতে দেন"},{"SurahNumber":26,"VerseNumber":80,"Text":"আর যখন আমি রোগে ভোগি তখন তিনিই আমাকে আরোগ্য করেন"},{"SurahNumber":26,"VerseNumber":81,"Text":"আর যিনি, আমার মৃত্যু ঘটাবেন তারপরে আমাকে পুনর্জীবন দেবেন"},{"SurahNumber":26,"VerseNumber":82,"Text":"আর যিনি, আমি আশা করি, বিচারের দিনে আমার ভুলভ্রান্তিগুলো আমার জন্য ক্ষমা করে দেবেন।"},{"SurahNumber":26,"VerseNumber":83,"Text":"আমার প্রভু! আমাকে জ্ঞান দান করো, আর আমাকে সৎকর্মীদের সঙ্গে যুক্ত করো।"},{"SurahNumber":26,"VerseNumber":84,"Text":"আর আমার জন্য পরবর্তীদের মধ্যে সদালাপন সৃষ্টি করো।"},{"SurahNumber":26,"VerseNumber":85,"Text":"আর আমাকে আনন্দময় উদ্যানের ওয়ারিশানের অন্তর্ভুক্ত করো।"},{"SurahNumber":26,"VerseNumber":86,"Text":"আর আমার পিতৃপুরুষকে পরিত্রাণ করো, কেননা সে তো পথভ্রান্তদের মধ্যেকার হয়ে গেছে।"},{"SurahNumber":26,"VerseNumber":87,"Text":"আর আমাকে লাঞ্ছিত করো না তখন যেইদিন তাদের পুরুত্থিত করা হবে"},{"SurahNumber":26,"VerseNumber":88,"Text":"যেদিন ধনসম্পদে কোনো কাজ দেবে না, সন্তানাদিতেও নয়"},{"SurahNumber":26,"VerseNumber":89,"Text":"শুধু সে ব্যতীত যে নির্মল-নিস্পাপ অন্তর নিয়ে আল্লাহ্‌র কাছে আসবে।’’"},{"SurahNumber":26,"VerseNumber":90,"Text":"আর স্বর্গোদ্যানকে ধর্মভীরুদের জন্য সন্নিকটে আনা হবে"},{"SurahNumber":26,"VerseNumber":91,"Text":"আর দুযখকে খোলে দেওয়া হবে পথভ্রষ্টদের জন্য।"},{"SurahNumber":26,"VerseNumber":92,"Text":"আর তাদের বলা হবে -- ''কোথায় তারা যাদের তোমরা উপাসনা করতে"},{"SurahNumber":26,"VerseNumber":93,"Text":"আল্লাহ্‌কে বাদ দিয়ে? তারা কি তোমাদের সাহায্য করছে, না তারা নিজেদেরই সাহায্য করতে পারছে?’’"},{"SurahNumber":26,"VerseNumber":94,"Text":"সুতরাং তাদের এর মধ্যে নিক্ষেপ করা হবে -- তাদের এবং পথভ্রান্তদের"},{"SurahNumber":26,"VerseNumber":95,"Text":"আর ইবলীসের দলবল সকলকেও।"},{"SurahNumber":26,"VerseNumber":96,"Text":"তারা সেখানে তর্ক-বিতর্ক করতে করতে বলবে"},{"SurahNumber":26,"VerseNumber":97,"Text":"আল্লাহ্‌র দিব্য, আমরা তো স্পষ্ট বিভ্রান্তিতেই ছিলাম"},{"SurahNumber":26,"VerseNumber":98,"Text":"যখন আমরা বিশ্বজগতের প্রভুর সঙ্গে তোমাদের এক-সমান গণ্য করেছিলাম।"},{"SurahNumber":26,"VerseNumber":99,"Text":"আর অপরাধীরা ছাড়া অন্য কেউ আমাদের বিপথে নেয় নি।"},{"SurahNumber":26,"VerseNumber":100,"Text":"সেজন্যে আমাদের জন্য সুপারিশকারীদের কেউ নেই"},{"SurahNumber":26,"VerseNumber":101,"Text":"আর কোনো অন্তরঙ্গ বন্ধুও নেই।"},{"SurahNumber":26,"VerseNumber":102,"Text":"হায়! আমাদের জন্য যদি আকেরবার উপায় থাকত তাহলে আমরা মুমিনদের মধ্যেকার হতাম।’’"},{"SurahNumber":26,"VerseNumber":103,"Text":"নিঃসন্দেহ এতে তো এক নিদর্শন রয়েছে, কিন্ত তাদের অধিকাংশই বিশ্বাসী নয়।"},{"SurahNumber":26,"VerseNumber":104,"Text":"আর নিঃসন্দেহ তোমার প্রভু, -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":105,"Text":"নূহের স্বজাতি রসূলগণকে প্রত্যাখ্যান করেছিল।"},{"SurahNumber":26,"VerseNumber":106,"Text":"দেখো! তাদের ভাই নূহ তাদের বলেছিলেন -- ''তোমরা কি ধর্মপরায়ণতা অবলন্বন করবে না"},{"SurahNumber":26,"VerseNumber":107,"Text":"আমি নিশ্চয়ই তোমাদের জন্য একজন বিশ্বস্ত রসূল"},{"SurahNumber":26,"VerseNumber":108,"Text":"অতএব তোমরা আল্লাহ্‌কে ভয়-ভক্তি কর ও আমাকে মেনে চল।"},{"SurahNumber":26,"VerseNumber":109,"Text":"আর আমি এর জন্য তোমাদের কাছে কোনো পারিশ্রমিক চাই না, আমার মজুরি তো বিশ্বজগতের প্রভুর কাছে ছাড়া অন্যত্র নয়।"},{"SurahNumber":26,"VerseNumber":110,"Text":"অতএব তোমরা আল্লাহ্‌কে ভক্তি-শ্রদ্ধা কর ও আমার আজ্ঞাপালন কর।’’"},{"SurahNumber":26,"VerseNumber":111,"Text":"তারা বললে -- ''আমরা কি তোমার প্রতি ঈমান আনব যখন তোমাকে অনুসরণ করছে ইতরগোষ্ঠী?’’"},{"SurahNumber":26,"VerseNumber":112,"Text":"তিনি বললেন -- ''তারা কী করত সে সন্বন্ধে আর আমার জ্ঞান থাকবার নয়।"},{"SurahNumber":26,"VerseNumber":113,"Text":"তাদের হিসাবপত্র আমার প্রভুর কাছে ছাড়া অন্যত্র নয়, যদি তোমরা বুঝতে"},{"SurahNumber":26,"VerseNumber":114,"Text":"আর আমি তো মুমিনদের তাড়িয়ে দেবার পাত্র নই।"},{"SurahNumber":26,"VerseNumber":115,"Text":"আমি একজন স্পষ্ট সতর্ককারী ভিন্ন নই।’’"},{"SurahNumber":26,"VerseNumber":116,"Text":"তারা বললে -- ''হে নূহ! তুমি যদি না থামো তাহলে তোমাকে অবশ্যই প্রস্তরাঘাতে-নিহতদের অন্তর্ভুক্ত করা হবে।’’"},{"SurahNumber":26,"VerseNumber":117,"Text":"তিনি বললেন -- ''আমার প্রভু! আমার স্বজাতি আমাকে প্রত্যাখ্যান করেছে।"},{"SurahNumber":26,"VerseNumber":118,"Text":"অতএব আমার মধ্যে ও তাদের মধ্যে একটি সিদ্ধান্ত এনে মীমাংসা করে দাও, আর আমাকে ও আমার সাথে মুমিনদের যারা রয়েছে তাদের উদ্ধার করে দাও।’’"},{"SurahNumber":26,"VerseNumber":119,"Text":"সুতরাং আমরা তাঁকে ও তাঁর সাথে যারা ছিল তাদের উদ্ধার করলাম বোঝাই করা জাহাজে।"},{"SurahNumber":26,"VerseNumber":120,"Text":"তারপর আমরা ডুবিয়ে দিলাম পরবর্তী অবশিষ্টদের।"},{"SurahNumber":26,"VerseNumber":121,"Text":"নিঃসন্দেহ এতে তো এক নিদর্শন রয়েছে, কিন্ত তাদের অধিকাংশই বিশ্বাসী নয়।"},{"SurahNumber":26,"VerseNumber":122,"Text":"আর নিঃসন্দেহ তোমার প্রভু, -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":123,"Text":"আর 'আদ জাতি রসূলগণকে প্রত্যাখ্যান করেছিল।"},{"SurahNumber":26,"VerseNumber":124,"Text":"দেখো, তাদের ভাই হূদ তাদের বলেছিলেন -- ''তোমরা কি ধর্মপরায়ণতা অবলন্বন করবে না"},{"SurahNumber":26,"VerseNumber":125,"Text":"আমি নিশ্চয়ই তোমাদের জন্য একজন বিশ্বস্ত রসূল"},{"SurahNumber":26,"VerseNumber":126,"Text":"অতএব তোমরা আল্লাহ্‌কে ভয় কর ও আমাকে মেনে চল।"},{"SurahNumber":26,"VerseNumber":127,"Text":"আর আমি এ-জন্য তোমাদের কাছে কোনো মজুরি চাই না, আমার নজুরি তো ভূ-বিশ্বের প্রভুর কাছে ছাড়া অন্যত্র নয়।"},{"SurahNumber":26,"VerseNumber":128,"Text":"তোমরা কি প্রত্যেক পাহাড়ে অযথা স্তম্ভ নির্মাণ করছ"},{"SurahNumber":26,"VerseNumber":129,"Text":"আর দুর্গ তৈরি করছ যেন তোমরা চিরস্থায়ী হবে?’’"},{"SurahNumber":26,"VerseNumber":130,"Text":"আর যখন তোমরা পাকড়াও কর তখন জবরদস্তভাবে পাকড়াও করে থাক।"},{"SurahNumber":26,"VerseNumber":131,"Text":"সুতরাং তোমরা আল্লাহ্‌কে ভক্তিশ্রদ্ধা কর ও আমার আজ্ঞাপালন কর।"},{"SurahNumber":26,"VerseNumber":132,"Text":"আর ভয়-ভক্তি কর তাঁকে যিনি তোমাদের মদদ করেছেন যা তোমরা শিখেছ তা দিয়ে"},{"SurahNumber":26,"VerseNumber":133,"Text":"আর তিনি তোমাদের সাহায্য করেছেন গবাদি-পশু ও সন্তান-সন্ততি দিয়ে"},{"SurahNumber":26,"VerseNumber":134,"Text":"আর বাগানসমূহ ও ফোয়ারাগুলো দিয়ে।"},{"SurahNumber":26,"VerseNumber":135,"Text":"নিঃসন্দেহ আমি আশংকা করছি তোমাদের উপরে এক মহাদিনের শাস্তির।’’"},{"SurahNumber":26,"VerseNumber":136,"Text":"তারা বললে -- ''তুমি উপদেশ দাও অথবা উপদেশদাতাদের মধ্যে তুমি নাই-বা হও আমাদের কাছে সবই সমান।"},{"SurahNumber":26,"VerseNumber":137,"Text":"এ তো সেকেলে আচরণ ছাড়া কিছুই নয়"},{"SurahNumber":26,"VerseNumber":138,"Text":"আর আমরা শাস্তি পাবার নই।’’"},{"SurahNumber":26,"VerseNumber":139,"Text":"কাজেই তারা তাঁকে প্রত্যাখ্যান করল, সুতরাং আমরা তাদের ধ্বংস করেছিলাম। নিঃসন্দেহ এতে তো এক নিদর্শন রয়েছে, কিন্ত তাদের অধিকাংশই বিশ্বাসী নয়।"},{"SurahNumber":26,"VerseNumber":140,"Text":"আর নিঃসন্দেহ তোমার প্রভু, -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":141,"Text":"আর ছামূদ জাতি রসূলগণকে প্রত্যাখ্যান করেছিল।"},{"SurahNumber":26,"VerseNumber":142,"Text":"দেখো, তাদের ভাই সালিহ্ তাদের বলেছিলেন -- ''তোমরা কি ধর্মভীরুতা অবলন্বন করবে না"},{"SurahNumber":26,"VerseNumber":143,"Text":"আমি নিশ্চয়ই তোমাদের জন্য একজন বিশ্বস্ত রসূল"},{"SurahNumber":26,"VerseNumber":144,"Text":"অতএব তোমরা আল্লাহ্‌কে ভয়-ভক্তি কর ও আমাকে মেনে চল"},{"SurahNumber":26,"VerseNumber":145,"Text":"আর আমি এর জন্য তোমাদের কাছে কোনো মজুরি চাই না, আমার মজুরি তো বিশ্বজগতের প্রভুর কাছে ছাড়া অন্যত্র নয়।"},{"SurahNumber":26,"VerseNumber":146,"Text":"এখানে যা আছে তাতে কি তোমাদের নিরাপদে রেখে দেওয়া হবে"},{"SurahNumber":26,"VerseNumber":147,"Text":"বাগানসমূহে ও ফোয়ারাগুলোয়"},{"SurahNumber":26,"VerseNumber":148,"Text":"আর শস্যক্ষেত্রে ও খেজুর-বাগানে যার ছড়িগুলো ভারী"},{"SurahNumber":26,"VerseNumber":149,"Text":"তোমরা তো পাহাড় খুদে বাড়িঘর তৈরি কর নিপুণভাবে।"},{"SurahNumber":26,"VerseNumber":150,"Text":"সুতরাং তোমরা আল্লাহ্‌কে ভক্তি-শ্রদ্ধা কর ও আমার আজ্ঞাপালন কর।"},{"SurahNumber":26,"VerseNumber":151,"Text":"আর সীমালংঘনকারীদের নির্দেশ মেনে চল না"},{"SurahNumber":26,"VerseNumber":152,"Text":"যারা দেশে অশান্তি সৃষ্টি করে আর শান্তিস্থাপন করে না।’’"},{"SurahNumber":26,"VerseNumber":153,"Text":"তারা বললে -- ''তুমি তো নিঃসন্দেহ জাদুগ্রস্তদেরই একজন।"},{"SurahNumber":26,"VerseNumber":154,"Text":"তুমি আমাদের মতো মানুষ ছাড়া আর কিছু নও, অতএব কোনো এক নিদর্শন নিয়ে এস যদি তুমি সত্যবাদীদের মধ্যেকার হও।’’"},{"SurahNumber":26,"VerseNumber":155,"Text":"তিনি বললেন -- ''এই একটি উষ্টী, তার জন্য পানীয় থাকবে আর তোমাদের জন্যও পানীয় থাকবে নির্ধারিত সময়ে।"},{"SurahNumber":26,"VerseNumber":156,"Text":"আর তোমরা অনিষ্ট দিয়ে ওকে স্পর্শ করো না, পাছে এক ভয়ংকর দিনের শাস্তি তোমাদের পাকড়াও করে।’’"},{"SurahNumber":26,"VerseNumber":157,"Text":"কিন্ত তারা এটিকে হত্যা করলে, পরিণামে সকাল-সকালই তারা পরিতাপকারী হল।"},{"SurahNumber":26,"VerseNumber":158,"Text":"সেজন্য শাস্তি তাদের পাকড়াও করল। নিঃসন্দেহ এতে তো এক নিদর্শন রয়েছে, কিন্ত তাদের অধিকাংশই বিশ্বাসী নয় ।"},{"SurahNumber":26,"VerseNumber":159,"Text":"আর নিঃসন্দেহ তোমার প্রভু -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":160,"Text":"আর লূতের লোকদল রসূলগণকে প্রত্যাখ্যান করেছিল।"},{"SurahNumber":26,"VerseNumber":161,"Text":"দেখো! তাদের ভাই লূত তাদের বলেছিলেন -- ''তোমরা কি ধর্মভীরুতা অবলন্বন করবে না"},{"SurahNumber":26,"VerseNumber":162,"Text":"আমি নিশ্চয়ই তোমাদের জন্য একজন বিশ্বস্ত রসূল"},{"SurahNumber":26,"VerseNumber":163,"Text":"অতএব তোমরা আল্লাহ্‌কে ভয়ভক্তি কর ও আমাকে মেনে চল।"},{"SurahNumber":26,"VerseNumber":164,"Text":"আর আমি এর জন্য তোমাদের কাছে কোনো মজুরি চাই না, আমার মজুরি তো বিশ্বজগতের প্রভুর কাছে ছাড়া অন্যত্র নয়।"},{"SurahNumber":26,"VerseNumber":165,"Text":"তোমরা কি মানুষজাতীর মধ্যে পুরুষদের কাছেই এসে থাক"},{"SurahNumber":26,"VerseNumber":166,"Text":"আর পরিত্যাগ করছ তোমাদের স্ত্রীদের যাদের তোমাদের প্রভু তোমাদের জন্য সৃষ্টি করেছেন? না, তোমরা তো সীমালংঘনকারী জাতি।’’"},{"SurahNumber":26,"VerseNumber":167,"Text":"তারা বললে -- ''হে লূত! তুমি যদি বিরত না হও তাহলে তুমি নিশ্চয়ই নির্বাসিতদের অন্তর্ভুক্ত হবে।’’"},{"SurahNumber":26,"VerseNumber":168,"Text":"তিনি বললেন -- ''আমি অবশ্যই তোমাদের আচরণকে ঘৃণাকারীদেরই একজন।"},{"SurahNumber":26,"VerseNumber":169,"Text":"আমার প্রভু! তারা যা করে তা থেকে আমাকে ও আমার পরিবার পরিজনকে উদ্ধার করো।’’"},{"SurahNumber":26,"VerseNumber":170,"Text":"সুতরাং আমরা তাঁকে ও তাঁর পরিবারবর্গকে একই সঙ্গে উদ্ধার করলাম"},{"SurahNumber":26,"VerseNumber":171,"Text":"এক বুড়ীকে ছাড়া, যে পেছনে-পড়ে-থাকাদের মধ্যে রয়েছিল।"},{"SurahNumber":26,"VerseNumber":172,"Text":"তারপর আমরা অন্যান্যদের বিধ্বংস করেছিলাম।"},{"SurahNumber":26,"VerseNumber":173,"Text":"আর তাদের উপরে আমরা বর্ষণ করেছিলাম এক বৃষ্টি, -- সুতরাং কত মন্দ এই বৃষ্টি সতককৃতদের জন্য।"},{"SurahNumber":26,"VerseNumber":174,"Text":"নিঃসন্দেহ এতে তো এক নিদর্শন রয়েছে, কিন্ত তাদের অধিকাংশই বিশ্বাসী নয়।"},{"SurahNumber":26,"VerseNumber":175,"Text":"আর নিঃসন্দেহ তোমার প্রভু, -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":176,"Text":"আইকার অধিবাসীরা রসূলগণকে প্রত্যাখ্যান করেছিল।"},{"SurahNumber":26,"VerseNumber":177,"Text":"দেখো, শোআইব তাদের বলেছিলেন -- ''তোমরা কি ধর্মপরায়ণতা অবলন্বন করবে না"},{"SurahNumber":26,"VerseNumber":178,"Text":"আমি নিশ্চয়ই তোমাদের জন্য একজন বিশ্বস্ত রসূল"},{"SurahNumber":26,"VerseNumber":179,"Text":"অতএব তোমরা আল্লাহ্‌কে ভয়ভক্তি কর ও আমাকে মেনে চল।"},{"SurahNumber":26,"VerseNumber":180,"Text":"আর আমি এর জন্য তোমাদের কাছে কোনো পারিশ্রমিক চাই না, আমার পারিশ্রমিক তো বিশ্বজগতের প্রভুর কাছে ছাড়া অন্যত্র নয়।"},{"SurahNumber":26,"VerseNumber":181,"Text":"মাপে পুরোমাত্রায় দেবে, আর তোমরা মাপে-কম-করা লোকদের অন্তর্ভুক্ত হয়ো না।"},{"SurahNumber":26,"VerseNumber":182,"Text":"সঠিক পাল্লায় ওজন করো।"},{"SurahNumber":26,"VerseNumber":183,"Text":"আর লোকজনের ক্ষতিসাধন করো না তাদের বিষয়বস্তু সন্বন্ধে, আর দুনিয়াতে বিপর্যয় ঘটিয়ো না অনিষ্টাচরণ ক’রে।"},{"SurahNumber":26,"VerseNumber":184,"Text":"আর ভয়-ভক্তি করো তাঁকে যিনি তোমাদের সৃষ্টি করেছেন এবং পূর্ববর্তী লোকদেরও।’’"},{"SurahNumber":26,"VerseNumber":185,"Text":"তারা বললে -- ''তুমি তো আলবৎ জাদুগ্রস্তদের মধ্যেকার,’’"},{"SurahNumber":26,"VerseNumber":186,"Text":"আর তুমি আমাদের ন্যায় একজন মানুষ ছাড়া আর কিছুই নও, আর আমরা তোমাকে মিথ্যাবাদীদের একজন বলেই তো গণনা করি।"},{"SurahNumber":26,"VerseNumber":187,"Text":"অতএব আকাশের একটি টুকরো আমাদের উপরে ফেলে দাও, যদি তুমি সত্যবাদীদের মধ্যেকার হও।’’"},{"SurahNumber":26,"VerseNumber":188,"Text":"তিনি বললেন -- ''আমার প্রভু ভাল জানেন কী তোমরা কর।’’"},{"SurahNumber":26,"VerseNumber":189,"Text":"কিন্ত তারা তাঁকে প্রত্যাখ্যান করল, সেজন্যে এক অন্ধকার দিনের শাস্তি তাদের পাকড়াও করল। নিঃসন্দেহ এটি ছিল এক ভীষণ দিনে শাস্তি।"},{"SurahNumber":26,"VerseNumber":190,"Text":"নিঃসন্দেহ এতে তো এক নিদর্শন রয়েছে, কিন্ত তাদের অধিকাংশই বিশ্বাসী নয়।"},{"SurahNumber":26,"VerseNumber":191,"Text":"আর নিঃসন্দেহ তোমার প্রভু, -- তিনিই তো মহাশক্তিশালী, অফুরন্ত ফলদাতা।"},{"SurahNumber":26,"VerseNumber":192,"Text":"আর নিঃসন্দেহ এটি নিশ্চয়ই বিশ্বজগতের প্রভুর তরফ থেকে এক অবতারণ।"},{"SurahNumber":26,"VerseNumber":193,"Text":"রুহুল আমীন এটি নিয়ে অবতরণ করেছেন"},{"SurahNumber":26,"VerseNumber":194,"Text":"তোমার হৃদয়ের উপরে, যেন তুমি সতর্ককারীদের অন্যতম হতে পার"},{"SurahNumber":26,"VerseNumber":195,"Text":"সুস্পষ্ট আরবী ভাষায়।"},{"SurahNumber":26,"VerseNumber":196,"Text":"আর নিঃসন্দেহ এটি পূর্ববর্তীদের ধর্মগ্রন্থে রয়েছে ।"},{"SurahNumber":26,"VerseNumber":197,"Text":"একি তাদের জন্য একটি নিদর্শন নয় যে ইসরাইলের বংশধরদের পন্ডিতগণ এটি জানে"},{"SurahNumber":26,"VerseNumber":198,"Text":"আর আমরা যদি এটি অবতারণ করতাম কোনো ভিন্ন দেশীয়ের কাছে"},{"SurahNumber":26,"VerseNumber":199,"Text":"আর সে এটি তাদের কাছে পাঠ করত, তাহলে তারা তাতে বিশ্বাসভাজন হতো না।"},{"SurahNumber":26,"VerseNumber":200,"Text":"এইভাবেই আমরা এটিকে প্রবেশ করিয়েছি অপরাধীদের অন্তরে।"},{"SurahNumber":26,"VerseNumber":201,"Text":"তারা এতে বিশ্বাস করবে না যে পর্যন্ত না তারা মর্মন্তুদ শাস্তি প্রত্যক্ষ করে।"},{"SurahNumber":26,"VerseNumber":202,"Text":"সুতরাং এ তাদের কাছে আসবে আকস্মিকভাবে, আর তারা টের পাবে না।"},{"SurahNumber":26,"VerseNumber":203,"Text":"তখন তারা বলবে -- ''আমরা কি অবকাশ প্রাপ্ত হব?’’"},{"SurahNumber":26,"VerseNumber":204,"Text":"কী, তারা কি এখনও আমাদের শাস্তি সন্বন্ধে তাড়াতাড়ি করতে চায়"},{"SurahNumber":26,"VerseNumber":205,"Text":"তুমি কি তবে লক্ষ্য করেছ -- যদি আমরা তাদের বহু বছর ভোগ-বিলাস করতে দিই।"},{"SurahNumber":26,"VerseNumber":206,"Text":"তারপর তাদের কাছে এসে পড়ে যা তাদের ওয়াদা করা হয়েছিল"},{"SurahNumber":26,"VerseNumber":207,"Text":"তবু যা তাদের উপভোগ করতে দেওয়া হয়েছিল তা তাদের কোনো কাজে আসবে না"},{"SurahNumber":26,"VerseNumber":208,"Text":"আর আমরা কোনো জনপদ ধ্বংস করি নি যার সতর্ককারী ছিল না।"},{"SurahNumber":26,"VerseNumber":209,"Text":"স্মারকগ্রন্থ, আর আমরা কখনও অন্যায়কারী নই।"},{"SurahNumber":26,"VerseNumber":210,"Text":"আর শয়তানরা এ নিয়ে অবতরণ করে নি"},{"SurahNumber":26,"VerseNumber":211,"Text":"আর তাদের পক্ষে এ সমীচীন নয়, আর তারা সামর্থ্যও রাখে না।"},{"SurahNumber":26,"VerseNumber":212,"Text":"নিঃসন্দেহ শুনবার ক্ষেত্রে তারা তো অপারগ।"},{"SurahNumber":26,"VerseNumber":213,"Text":"সুতরাং তুমি আল্লাহ্‌র সাথে অন্য উপাস্যকে ডেকো না, পাছে তুমি শাস্তিপ্রাপ্তদের মধ্যেকার হয়ে যাও।"},{"SurahNumber":26,"VerseNumber":214,"Text":"আর তোমার নিকটতম আ‌ত্মীয়দের সাবধান করে দাও"},{"SurahNumber":26,"VerseNumber":215,"Text":"আর তোমার ডানা আনত করো মুমিনদের যারা তোমাকে অনুসরণ করে তাদের প্রতি।"},{"SurahNumber":26,"VerseNumber":216,"Text":"কিন্ত তারা যদি তোমার অবাধ্যতা করে তবে বলো -- ''আমি আলবৎ দায়মুক্ত তোমরা যা কর সে সন্বন্ধে।’’"},{"SurahNumber":26,"VerseNumber":217,"Text":"আর তুমি নির্ভর কর মহাশক্তিশালী, অফুরন্ত ফলদাতার উপরে"},{"SurahNumber":26,"VerseNumber":218,"Text":"যিনি তোমাকে দেখেন যখন তুমি দাঁড়াও"},{"SurahNumber":26,"VerseNumber":219,"Text":"এবং সিজদাকারীদের সঙ্গে তোমার উঠা-বসা করতে।"},{"SurahNumber":26,"VerseNumber":220,"Text":"নিঃসন্দেহ তিনি -- তিনিই সর্বশ্রোতা, সর্বজ্ঞাতা।"},{"SurahNumber":26,"VerseNumber":221,"Text":"আমি কি তোমাদের জানাব কাদের উপরে শয়তানরা অবতরণ করে"},{"SurahNumber":26,"VerseNumber":222,"Text":"তারা অবতরণ করে প্রত্যেক মিথ্যাবাদী পাপাচারীর উপরে"},{"SurahNumber":26,"VerseNumber":223,"Text":"তারা কান পাতে, আর তাদের অধিকাংশই মিথ্যাবাদী।"},{"SurahNumber":26,"VerseNumber":224,"Text":"আর কবিগণ, -- তাদের অনুসরণ করে ভ্রান্তপথগামীরা।"},{"SurahNumber":26,"VerseNumber":225,"Text":"তুমি কি দেখ না যে তারা নিঃসন্দেহ প্রত্যেক উপত্যকায় লক্ষ্যহীনভাবে ঘুরে বেড়ায়"},{"SurahNumber":26,"VerseNumber":226,"Text":"আর তারা নিশ্চয়ই তাই বলে যা তারা করে না"},{"SurahNumber":26,"VerseNumber":227,"Text":"তবে তারা ব্যতীত যারা ঈমান আনে ও সৎকাজ করে, এবং আল্লাহ্‌কে খুব ক’রে স্মরণ করে, আর অত্যাচারিত হবার পরে প্রতিরক্ষা করে। আর যারা অন্যায় করে তারা অচিরেই জানতে পারবে কোন বিপর্যয়ের মধ্যে তারা প্রত্যাবর্তন করছে।"},{"SurahNumber":27,"VerseNumber":1,"Text":"ত্বা, সীন। এ-সব হচ্ছে কুরআনের তথা সুস্পষ্ট গ্রন্থের বাণীসমূহ"},{"SurahNumber":27,"VerseNumber":2,"Text":"মুমিনদের জন্য পথ-নির্দেশক এবং সুসংবাদবাহক"},{"SurahNumber":27,"VerseNumber":3,"Text":"যারা নামায কায়েম করে ও যাকাত প্রদান করে, আর তারা আখেরাত সন্বন্ধে স্বয়ং দৃঢ়বিশ্বাস রাখে।"},{"SurahNumber":27,"VerseNumber":4,"Text":"নিঃসন্দেহ যারা পরকালে বিশ্বাস করে না তাদের ক্রিয়াকর্মকে আমরা তাদের জন্য চিত্তাকর্যক করেছি, ফলে তারা অন্ধভাবে ঘুরে বেড়ায়।"},{"SurahNumber":27,"VerseNumber":5,"Text":"এরাই তারা যাদের জন্য রয়েছে এক কষ্টকর শাস্তি, আর পরকালে তারা খোদ হবে সর্বাধিক ক্ষতিগ্রস্ত।"},{"SurahNumber":27,"VerseNumber":6,"Text":"আর অবশ্য তুমি, -- তোমাকেই তো কুরআন পাওয়ানো হয়েছে পরম জ্ঞানী সর্বজ্ঞাতার তরফ থেকে।"},{"SurahNumber":27,"VerseNumber":7,"Text":"স্মরণ করো! মূসা তাঁর পরিজনকে বললেন -- ''নিঃসন্দেহ আমি আগুনের আভাস পাচ্ছি, আমি এখনি সেখান থেকে তোমাদের কাছে কোনো খবর নিয়ে আসছি, অথবা তোমাদের জন্য জ্বলন্ত আঙটা নিয়ে আসছি যাতে তোমরা নিজেদের গরম করতে পার।’’"},{"SurahNumber":27,"VerseNumber":8,"Text":"অতঃপর যখন তিনি এর কাছে এলেন তখন আওয়াজ হলো এই বলে -- ''ধন্য সেইজন যে আগুনের ভেতরে এবং যে এর আশেপাশে রয়েছে। আর সকল মহিমা বিশ্বজগতের প্রভু আল্লাহ্‌র"},{"SurahNumber":27,"VerseNumber":9,"Text":"হে মূসা! নিঃসন্দেহ এই তো আমি আল্লাহ্ -- মহাশক্তিশালী, পরমজ্ঞানী।"},{"SurahNumber":27,"VerseNumber":10,"Text":"আর তোমার লাঠি ছুঁড়ে মার।’’ তারপর যখন তিনি এটিকে দেখলেন দৌড়ছে -- যেন এটি একটি সাপ, তিনি তখন পেছন দিকে ছুটলেন আর ঘুরে দেখলেন না। ''হে মূসা, ভয় করো না, নিঃসন্দেহ রসূলগণ আমার সামনে ভয় করে না"},{"SurahNumber":27,"VerseNumber":11,"Text":"সে ব্যতীত যে অন্যায় করেছে তারপর মন্দ কাজের পরে বদলা করে ভাল কাজ, তাহলে আমি নিশ্চয়ই পরিত্রাণ কারী, অফুরন্ত ফলদাতা।"},{"SurahNumber":27,"VerseNumber":12,"Text":"আর তোমার হাত তোমার পকেটে ঢোকাও, এটি বেরিয়ে আসবে সাদা হয়ে কোনো দোষত্রুটি ছাড়া, -- ফিরআউন ও তার লোকদলের কাছে নয়টি নিদর্শনের অন্তর্গত। নিঃসন্দেহ তারা হচ্ছে সীমালংঘনকারী জাতি।’’"},{"SurahNumber":27,"VerseNumber":13,"Text":"তারপর যখন আমাদের নিদর্শনগুলো তাদের কাছে এল দর্শনীয়ভাবে, তারা বললে -- ''এ তো পরিস্কার জাদু।’’"},{"SurahNumber":27,"VerseNumber":14,"Text":"আর তারা এসব প্রত্যাখ্যান করল অন্যায়ভাবে ও উদ্ধতভাবে, যদিও তাদের অন্তর এগুলোতে নিঃসংশয় ছিল। অতএব চেয়ে দেখো -- কেমন হয়েছিল বিপর্যয় সৃষ্টিকারীদের পরিণাম।"},{"SurahNumber":27,"VerseNumber":15,"Text":"আর অবশ্যই ইতিপূর্বে আমরা দাউদ ও সুলাইমানকে জ্ঞান দান করেছিলাম, আর তাঁরা উভয়ে বলেছিলেন -- ''সমস্ত প্রশংসা আল্লাহ্‌র জন্য যিনি আমাদের শ্রেষ্ঠত্ব দিয়েছেন তাঁর বহুসংখ্যক মুমিন বান্দাদের উপরে।’’"},{"SurahNumber":27,"VerseNumber":16,"Text":"আর সুলাইমান দাউদকে উত্তরাধিকার করলেন এবং বললেন -- ''ওহে জনগণ, আমাদের পক্ষি-বিজ্ঞান শেখানো হয়েছে, আর সব জিনিস থেকে আমাদের দেওয়া হয়েছে। নিঃসন্দেহ এটি -- এ অবশ্যই সুস্পষ্ট অনুগ্রহসামগ্রী।’’"},{"SurahNumber":27,"VerseNumber":17,"Text":"আর সুলাইমানের সামনে সমবেত করা হয়েছিল তাঁর বাহিনীকে -- জিন ও মানুষ ও পাখিদের থেকে, আর তাদের কুচকাওয়াজ করানো হলো।"},{"SurahNumber":27,"VerseNumber":18,"Text":"তারপর যখন তাঁরা নমলদের উপত্যকায় এসেছিলেন তখন একজন নমল বললে -- ''ওহে নমলজাতি! তোমাদের বাড়িঘরে ঢোকে যাও, সুলাইমান ও তাঁর বাহিনী যেন তোমাদের পিষে না ফেলে যদিবা তারা বুঝতে না পারে।’’"},{"SurahNumber":27,"VerseNumber":19,"Text":"সুতরাং তিনি তার কথায় বিস্মিত হয়ে মুচকি হাসলেন ও বললেন -- ''আমার প্রভু! তুমি আমাকে অনুমতি দাও যেন তুমি আমার প্রতি ও আমার পিতামাতার প্রতি যে নিয়ামত অর্পণ করেছ তোমার সেই আশিসের জন্য আমি কৃতজ্ঞতা জানাতে পারি, আর আমি যেন সৎকর্ম করতে পারি যা তুমি পছন্দ কর, আর তোমার অনুগ্রহ বশতঃ আমাকে তোমার সৎপথাবলন্বী বান্দাদের অন্তর্ভূক্ত করো।’’"},{"SurahNumber":27,"VerseNumber":20,"Text":"আর তিনি পাখিদের পর্যবেক্ষণ করলেন, তখন বললেন -- ''একি! হুদহুদকে দেখছি না কেন? সে কি গরহাজিরদের একজন"},{"SurahNumber":27,"VerseNumber":21,"Text":"আমি অবশ্যই তাকে কঠিন শাস্তি দেব, অথবা আমি নিশ্চয়ই তাকে জবাই করব, অথবা তাকে অবশ্যই আমার কাছে আসতে হবে সুস্পষ্ট অজুহাত নিয়ে।’’"},{"SurahNumber":27,"VerseNumber":22,"Text":"তারপর তিনি অনতিবিলন্বকাল অপেক্ষা করলেন তখন সে বললে, ''আমি তার খোঁজ পেয়েছি যে-সন্বন্ধে আপনি অবগত নন, আর আমি সাবা’ থেকে আপনার কাছে আসছি সঠিক বার্তা নিয়ে।"},{"SurahNumber":27,"VerseNumber":23,"Text":"আমি নিশ্চয়ই এক নারীকে দেখতে পেলাম তাদের উপর রাজত্ব করছে, আর তাকে সব-কিছু থেকে দেওয়া হয়েছে, আর তার রয়েছে এক মস্তবড় সিংহাসন।"},{"SurahNumber":27,"VerseNumber":24,"Text":"আর আমি তাকে ও তার লোকদের দেখতে পেলাম তারা আল্লাহ্‌কে বাদ দিয়ে সূর্যকে সিজদা করছে, আর শয়তান তাদের জন্য তাদের ক্রিয়াকলাপ চিত্তাকর্ষক করেছে, কাজেই পথ থেকে সে তাদের সরিয়ে রেখেছে, সুতরাং তারা সৎপথ পাচ্ছে না"},{"SurahNumber":27,"VerseNumber":25,"Text":"তাইতো তারা আল্লাহ্‌কে সিজদা করে না যিনি মহাকাশমন্ডলী ও পৃথিবীর গুপ্ত বিষয়বস্তু প্রকাশ করে দেন, আর যিনি জানেন যা তোমরা লুকিয়ে রাখ এবং যা প্রকাশ কর।"},{"SurahNumber":27,"VerseNumber":26,"Text":"আল্লাহ্‌, তিনি ছাড়া অন্য উপাস্য নেই, যিনি মহান আরশের অধিপতি।’’"},{"SurahNumber":27,"VerseNumber":27,"Text":"তিনি বললেন -- ''আমরা শীঘ্রই দেখব তুমি কি সত্য বলছ, না তুমি মিথ্যাবাদীদের মধ্যেকার"},{"SurahNumber":27,"VerseNumber":28,"Text":"আমার এই লিপি নিয়ে যাও আর এটি তাদের কাছে অর্পণ কর, তারপর তাদের থেকে চলে এস, আর দেখ কি তারা ফেরত পাঠায়।’’"},{"SurahNumber":27,"VerseNumber":29,"Text":"সে বললে -- ''ওহে প্রধানগণ! নিঃসন্দেহ আমার কাছে এক সম্মানিত লিপি পাঠানো হয়েছে।"},{"SurahNumber":27,"VerseNumber":30,"Text":"এটি আলবৎ সুলাইমানের কাছে থেকে, আর এটি প্রধানতঃ এই -- 'আল্লাহ্‌র নাম নিয়ে, যিনি রহমান, রহীম"},{"SurahNumber":27,"VerseNumber":31,"Text":"আমার বিরুদ্ধে যেন হামবড়াই কর না, আর আমার কাছে এস মুসলিম হয়ে’।’’"},{"SurahNumber":27,"VerseNumber":32,"Text":"সে বললে -- ''ওহে প্রধানগণ! আমার করণীয় সন্বন্ধে আমাকে উপদেশ দাও, আমি কোনো ব্যাপারে সিদ্ধান্ত গ্রহণকারী হই না যে পর্যন্ত না তোমরা আমার সাক্ষাতে থাকো।’’"},{"SurahNumber":27,"VerseNumber":33,"Text":"তারা বললে -- ''আমরা শক্তির অধিকারী এবং প্রবল বিক্রমেরও অধিকারী, আর হুকুম আপনারই কাছে, অতএব ভেবে দেখুন কী আপনি হুকুম করবেন।’’"},{"SurahNumber":27,"VerseNumber":34,"Text":"সে বললে -- ''নিঃসন্দেহ রাজা-বাদশারা যখন কোনো জনপদে প্রবেশ করে তখন তাকে বিপর্যস্ত করে দেয় এবং তার বাসিন্দাদের শ্রেষ্ঠ মর্যাদাসম্পন্নদের বানিয়ে দেয় চরম লাঞ্ছিত, আর এইভাবেই তারা করে থাকে।"},{"SurahNumber":27,"VerseNumber":35,"Text":"আর আমি অবশ্য তাদের কাছে পাঠাতে যাচ্ছি একটি উপহার, তারপর দেখতে চাই দূতরা কী নিয়ে ফেরে।’’"},{"SurahNumber":27,"VerseNumber":36,"Text":"তারপর যখন সুলাইমানের কাছে সে এল তখন তিনি বললেন -- ''কি! তোমরা কি আমাকে মাল-আসবাব দিয়ে মদদ করতে চাও? কিন্ত আল্লাহ্ আমাকে যা দিয়েছেন তা তোমাদের তিনি যা দিয়েছেন তার চাইতে শ্রেষ্ঠ। না, তোমাদের উপহার সন্বন্ধে তোমরাই গর্ববোধ করছ।"},{"SurahNumber":27,"VerseNumber":37,"Text":"তাদের কাছে ফিরে যাও, আমরা অবশ্যই তাদের কাছে আসব সৈন্যবাহিনী নিয়ে যার মোকাবিলা করার ক্ষমতা তাদের নেই, আর আমরা অবশ্যই সেখান থেকে তাদের বহিস্কার করব লাঞ্ছনার সাথে, আর তারা বনবে ছোটলোক।’’"},{"SurahNumber":27,"VerseNumber":38,"Text":"তিনি বললেন -- ''ওহে প্রধানগণ! তোমাদের মধ্যে কে আমার কাছে নিয়ে আসবে তার সিংহাসন আমার কাছে মুসলিমরূপে তাদের আসবার পূর্বে?’’"},{"SurahNumber":27,"VerseNumber":39,"Text":"জিনদের এক জোয়ান বললে -- ''আমি এটি আপনার কাছে নিয়ে আসব আপনার আসন ছেড়ে ওঠবার আগেই, আর আমি অবশ্যই এ ব্যাপারে বিশেষ ক্ষমতাবান, বিশ্বস্ত।’’"},{"SurahNumber":27,"VerseNumber":40,"Text":"যার কাছে ধর্মগ্রন্থের জ্ঞান রয়েছে এমন একজন বললে -- ''আমি এটি আপনার কাছে নিয়ে আসব আপনার দৃষ্টি আপনার কাছে ফিরে আসার আগেই।’’ তারপর যখন তিনি এটি দেখতে পেলেন তাঁর পার্শ্বে স্থাপিত হয়েছে তখন বললেন -- ''এ আমার প্রভুর করুণাভান্ডার থেকে, যাতে তিনি আমাকে পরীক্ষা ক’রে দেখতে পারেন আমি কৃতজ্ঞতা জ্ঞাপন করি, না অকৃতজ্ঞতা পোষণ করি। আর যে কেউ কৃতজ্ঞতা প্রকাশ করে সে অবশ্যই কৃতজ্ঞতা জানায় তার নিজের জন্য, আর যে কেউ অকৃতজ্ঞতা পোষণ করে -- আমার প্রভু নিশ্চয়ই মহাবিত্তবান, মহানুভব।’’"},{"SurahNumber":27,"VerseNumber":41,"Text":"তিনি বললেন -- ''তার সিংহাসনখানা তারজন্য বদলে দাও, আমরা দেখতে চাই সে সৎপথ অবলন্বন করে, না সে তাদের দলের হয় যারা সৎপথে চলে না।’’"},{"SurahNumber":27,"VerseNumber":42,"Text":"তারপর যখন সে এল তখন বলা হ’ল -- ''তোমার সিংহাসন কি এই রকমের?’’ সে বললে, ''এটিই যেন তাই।’’ ''আর আমাদের জ্ঞান দেওয়া হয়েছে তার আগে, আর আমরা মুসলিম ছিলাম।’’"},{"SurahNumber":27,"VerseNumber":43,"Text":"আর আল্লাহ্‌কে বাদ দিয়ে সে যার পূজা করত তাই তাকে নিবৃত্ত করেছিল, নিঃসন্দেহ সে ছিল অবিশ্বাসী লোকদের মধ্যেকার।"},{"SurahNumber":27,"VerseNumber":44,"Text":"তাকে বলা হ’ল -- ''দরবার-ঘরে প্রবেশ করো।’’ কিন্ত যখন সে তা দেখল সে এটিকে মনে করল এক বিশাল জলাশয়, আর সে তার কাপড় টেনে তুললো। তিনি বললেন -- ''এটিই দরবার ঘর, মসৃণ করা হয়েছে কাচ দিয়ে ।’’ সে বললে -- ''আমার প্রভু! আমি নিঃসন্দেহ আমার আ‌ত্মার প্রতি অন্যায় করেছি, আর আমি সুলাইমানের সঙ্গে বিশ্বজগতের প্রভু আল্লাহ্‌র প্রতি আত্নসমর্পণ করছি।’’"},{"SurahNumber":27,"VerseNumber":45,"Text":"আর আমরা অবশ্যই ছামূদ জাতির কাছে তাদের ভাই সালিহ্‌কে পাঠিয়েছিলাম এই বলে -- ''তোমরা আল্লাহ্‌র এবাদত কর।’’ কিন্তু দেখো! তারা দুই দল হয়ে গেল -- পরস্পরে বিবাদ করতে লাগল।"},{"SurahNumber":27,"VerseNumber":46,"Text":"তিনি বললেন -- ''হে আমার স্বজাতি, তোমরা কেন মন্দকে ত্বরান্বিত করতে চাইছ ভালর আগে? কেন তোমরা আল্লাহর পরিত্রাণ খোঁজো না যাতে তোমাদের করুণা করা হয়?’’"},{"SurahNumber":27,"VerseNumber":47,"Text":"তারা বললে -- ''তোমাকে ও তোমার সঙ্গে যারা আছে তাদের আমরা অমঙ্গলময় মনে করি।’’ তিনি বললেন -- তোমাদের অমঙ্গল-কামনা আল্লাহ্‌র এখতিয়ারে, বস্তুতঃ তোমরা হচ্ছ এক গোষ্ঠী যাদের পরীক্ষা করা হচ্ছে।’’"},{"SurahNumber":27,"VerseNumber":48,"Text":"আর সে শহরে ছিল নয়জন লোক যারা দেশে গন্ডগোল সৃষ্টি করত, আর তারা শান্তি স্থাপন করত না।"},{"SurahNumber":27,"VerseNumber":49,"Text":"তারা বললে -- ''আল্লাহ্‌র নামে তোমরা কসম খাও যে আমরা অবশ্যই তাকে ও তার পরিজনবর্গকে রাত্রিকালে আক্রমণ করব, তারপর তার দাবিদারকে আমরা আলবৎ বলব -- 'আমরা তার পরিজনবর্গের হত্যাকান্ড দেখতে পাই নি, আর আমরা তো নিঃসন্দেহ সত্যবাদী।’’"},{"SurahNumber":27,"VerseNumber":50,"Text":"আর তারা এক ষড়যন্ত্রের চক্রান্ত করেছিল, আর আমারও এক পরিকল্পনা উদ্ভাবন করেছিলাম, কিন্ত তারা বুঝতেও পারে নি।"},{"SurahNumber":27,"VerseNumber":51,"Text":"অতএব চেয়ে দেখো, তাদের ষড়যন্ত্রের পরিণাম কী হয়েছিল, -- নিঃসন্দেহ আমরা তাদের এবং তাদের স্বজাতিকে সাকল্যে ধ্বংস করেছিলাম।"},{"SurahNumber":27,"VerseNumber":52,"Text":"সুতরাং এই তো তাদের ঘরবাড়িসব -- ভেঙেচুরে রয়েছে যেহেতু তারা অন্যায়াচরণ করেছিল। নিঃসন্দেহ এতে তো এক নিদর্শন রয়েছে সেই লোকদের জন্য যারা জানে।"},{"SurahNumber":27,"VerseNumber":53,"Text":"আর আমরা উদ্ধার করেছিলাম তাদের যারা ঈমান এনেছিল ও ভয়ভক্তি করে চলত।"},{"SurahNumber":27,"VerseNumber":54,"Text":"আর লূত, স্মরণ কর! তিনি তাঁর জাতিকে বলেছিলেন -- ''তোমরা কি অশ্লীলতা করতেই থাকবে, অথচ তোমরা দেখতে পাচ্ছ"},{"SurahNumber":27,"VerseNumber":55,"Text":"তোমরা কি নারীদের বাদ দিয়ে কামতৃপ্তির জন্য পুরুষেই উপগত হবে? না, তোমরা একটি সম্প্রদায় যারা মূর্খামি করছ।’’"}]}