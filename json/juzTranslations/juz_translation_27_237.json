{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":51,"VerseNumber":31,"Text":"(ئیبراھیم) ووتی: چیتان پێ سپێردراوە ئەی نێرراوانی خوا"},{"SurahNumber":51,"VerseNumber":32,"Text":"ووتیان بێگومان ئێمە نێرراوین بۆ سەر گەلی تاوانباران"},{"SurahNumber":51,"VerseNumber":33,"Text":"بۆ ئەوەی ببارێنین بە سەریاندا بەرد لە گڵی سورەوە کراوی"},{"SurahNumber":51,"VerseNumber":34,"Text":"نیشانە کراو لەلایەن پەروەردگارتەوە بۆ لە سنوور دەرچوان"},{"SurahNumber":51,"VerseNumber":35,"Text":"ئەمجا ھەرچی بوو لەو (شارەی لوط) دا لە بڕواداران دەرمان کردن"},{"SurahNumber":51,"VerseNumber":36,"Text":"وە نەماندی تێیدا بێجگە لەیەك ماڵی موسڵمان نەبێت (ئەویش ماڵی لوط بوو)"},{"SurahNumber":51,"VerseNumber":37,"Text":"وەپەند ونیشانەیەکمان تێدا بەجێ ھێشت بۆ ئەوانەی کە لە سزای بە ئازار دەترسن"},{"SurahNumber":51,"VerseNumber":38,"Text":"ھەروەھا لەبەسەر ھاتی موسادا (چەند بەڵگە وپەند ھەیە) کاتێك کەناردمان بۆ لای فیرعەون بە بەڵگەی ڕوون وئاشکراوە"},{"SurahNumber":51,"VerseNumber":39,"Text":"فیرعەونیش ڕوی وەرگێڕا وسەرپێچی کرد بەھۆی دەسەڵاتەکەیەوە وە ووتی: (موسا) جادووگـەرە یان شێتە"},{"SurahNumber":51,"VerseNumber":40,"Text":"ئێمەش خۆی ولەشکرەکەیمان گرت وفڕێمان دانە ناو دەریاوە کە ئەو شیاوی لۆمە کردن بوو"},{"SurahNumber":51,"VerseNumber":41,"Text":"وە لەگەلی عاددا بەڵگەو پەند ھەیە، کاتێ کە ناردمانە سەریان بای (گەرمی توندی) بێ خێر"},{"SurahNumber":51,"VerseNumber":42,"Text":"بەسەر ھەر شتێکدا بڕۆیشتایە وازی لێ نەدەھێنا ھەتا وەك ڕزیوی لێ ئەکرد"},{"SurahNumber":51,"VerseNumber":43,"Text":"وە لە گەلی سەموددا (پەند وئامۆژگاری ھەیە) کاتێك کە پێیان ووترا ڕابوێرن تا کاتی خۆی دێت"},{"SurahNumber":51,"VerseNumber":44,"Text":"جا ئەوان سەرکەشیان کرد لەفەرمانی پەروەردگاریان، ئەمجا ھەورە بروسکە لێیدان لەکاتێکدا ئەوان (تیاچوونی خۆیانیان) بەچاو دەبینی"},{"SurahNumber":51,"VerseNumber":45,"Text":"ئیتر نەیانتوانی ھەستنەوە وە سەرکەوتوویش نەبوون"},{"SurahNumber":51,"VerseNumber":46,"Text":"وە گەلی نووحیش لەپێش ئەماندا بوو کە بەڕاستی گەلێکی بەدکارو لەسنوور دەرچوو بوون"},{"SurahNumber":51,"VerseNumber":47,"Text":"وە ئاسمانمان بەھێز وتوانایەکی گەورە دروست کردووە وە ئێمە بەڕاستی فراوانکەری (ئاسمانین) بە بەردەوامی"},{"SurahNumber":51,"VerseNumber":48,"Text":"وە زەویمان ڕاخستووە ئای چ ڕاخەرێکی چاکین ئێمە"},{"SurahNumber":51,"VerseNumber":49,"Text":"وە لە ھەموو شتێك جووتێك (نێر و مێ) مان دروست کردووە، بۆ ئەوەی بیربکەنەوە وپەندی لێ وەربگرن"},{"SurahNumber":51,"VerseNumber":50,"Text":"ئەمجا بەپەلە بەرەو لای خوا بڕۆن بەڕاستی من لەلایەن خواوە ترسێنەرێکی ئاشکراو ڕوونم بۆ ئێوە"},{"SurahNumber":51,"VerseNumber":51,"Text":"وە لەگەڵ خوادا پەرستراوی تر دامەنێن، بەڕاستی من لەلایەن خواوە ترسێنەرێکی ئاشکراو ڕوونم بۆ ئێوە"},{"SurahNumber":51,"VerseNumber":52,"Text":"ھەر بەم شێوەیە ھیچ پێغەمبەرێك نەھاتووە بۆ لای ئوممەتانی پێش ئەمان مەگەر ووتوویانە(بەو پێغەمبەرە) جادوگەرە یان شێتە"},{"SurahNumber":51,"VerseNumber":53,"Text":"ئایا(ئەمان وئەوان) ڕاسپاردەیان بۆیەکتری کردووە؟ (نەخێر) بەڵکو ئەمان گەلێکی سەرکەش ویاخین"},{"SurahNumber":51,"VerseNumber":54,"Text":"تۆ (ئەی موحەممەد ﷺ) ڕوویان لێ وەرگێڕە چونکە تۆ لۆمەکراو نیت"},{"SurahNumber":51,"VerseNumber":55,"Text":"وە ئامۆژگاریان بکەو بیریان بخەرەوە چونکە بەڕاستی ئامۆژگاری (ئەگەر سوودی بۆ بێ بڕوایان نەبێت) سوود ئەگەیەنێت بەبڕواداران"},{"SurahNumber":51,"VerseNumber":56,"Text":"وە من جنۆکە وئادەمیزادم تەنھا بۆ ئەوە دروست کردووە کەبەندایەتی من بکەن"},{"SurahNumber":51,"VerseNumber":57,"Text":"من ھیچ ڕۆزییەکم ناوێ لێیان، ناشمەوێت خواردنم بدەنێ"},{"SurahNumber":51,"VerseNumber":58,"Text":"بەڕاستی تەنھا خوا خۆی ڕۆزی دەرە کە خاوەن دەسەڵاتی زۆر بەھێزە"},{"SurahNumber":51,"VerseNumber":59,"Text":"ئەمجا بێگومان بۆ ئەوانەی ستەمیان کردووە، سزای زۆرمان بۆ ئامادەکردوون ھەروەک چۆن بۆ ھاوەڵ وھاوبیرەکانیان ئامادەمانکردووە دەی با ئیتر پەلە نەکەن (لە داواکردنی سزا)"},{"SurahNumber":51,"VerseNumber":60,"Text":"سا ھاوار بۆ ئەوانەی بێ باوەڕ بوون لەو ڕۆژەی کە ھەڕەشەیان پێ لێکراوە"},{"SurahNumber":52,"VerseNumber":1,"Text":"سوێند بە کێوی طور (بەو کێوەی موسا لەسەری قسەی لەگەڵ خوای گەورە کرد)"},{"SurahNumber":52,"VerseNumber":2,"Text":"وە بەکتێبی نووسراو (مەبەست پێی قورئانە)"},{"SurahNumber":52,"VerseNumber":3,"Text":"لەچەند پەڕەیەکی بڵاوکراوە (قورئان نووسراوەتەوە لەچەند پەڕەیەکدا)"},{"SurahNumber":52,"VerseNumber":4,"Text":"وە سوێند بەو خانەی ئاوەدانە (بیت المعمور: جێگایەکە لە ئاسمان، فریشتەکان ھەمیشە بەدەوریدا دێن ودەچن، بەوانەوە ئاوەدانە)"},{"SurahNumber":52,"VerseNumber":5,"Text":"وە سوێند بەبانی بڵندکراو (ئاسمانی دونیا)"},{"SurahNumber":52,"VerseNumber":6,"Text":"وە سوێند بەدەریای پڕ کراو (لە ئاو یان ئاگری داگیرساو)"},{"SurahNumber":52,"VerseNumber":7,"Text":"بێگومان سزای پەروەردگارت(بۆ بێ بڕوایان) دەبێت"},{"SurahNumber":52,"VerseNumber":8,"Text":"ھیچ بەرگری کەری نیە"},{"SurahNumber":52,"VerseNumber":9,"Text":"ڕۆژێکك کەئاسمان زۆر توند دەکەوێتە جوڵە وھاتوچۆ"},{"SurahNumber":52,"VerseNumber":10,"Text":"وە چیاکان (لەجێی خۆیان) دەجووڵێن وتوند دەڕۆن"},{"SurahNumber":52,"VerseNumber":11,"Text":"کەواتە لەو ڕۆژەدا ھاوار بۆ بێ باوەڕان"},{"SurahNumber":52,"VerseNumber":12,"Text":"ئەوانەی کە لەکاری ناڕەوادا ڕۆدەچن وھەمیشە گاڵتە وگەپ دەکەن"},{"SurahNumber":52,"VerseNumber":13,"Text":"ڕۆژێ پاڵیان پێوە دەنرێت بەرەو ئاگری دۆزەخ چۆن پاڵ پێوەنانێك"},{"SurahNumber":52,"VerseNumber":14,"Text":"(پێیان دەووترێت) ئەمە ئەو ئاگرەیە کەئێوە بە درۆتان دەزانی"},{"SurahNumber":52,"VerseNumber":15,"Text":"ئایا ئەم ئاگرە جادوە یان ئێوە نابینن"},{"SurahNumber":52,"VerseNumber":16,"Text":"بچنە ناویەوە ئەمجا ئارام بگرن یا نەیگرن یەکسانە بۆتان، بێگومان ھەر تۆڵەی ئەو کردەوانەی دەتانکرد لێتان دەسەنرێتەوە"},{"SurahNumber":52,"VerseNumber":17,"Text":"بە ڕاستی پارێزکاران ولەخواترسان لە ناو باخات ونیعمەتەکانی بەھەشتدان"},{"SurahNumber":52,"VerseNumber":18,"Text":"چێژ ئەبەن لەو شتانەی پەروەردگاریان پێی بەخشیوون وە پەروەردگاریان پاراستوونی لەسزای دۆزەخ"},{"SurahNumber":52,"VerseNumber":19,"Text":"(پێیان دەووترێت) بخۆن وبخۆنەوە نۆشی گیانتان بێت بەھۆی ئەوچاکانەی لەدونیادا دەتانکرد"},{"SurahNumber":52,"VerseNumber":20,"Text":"پاڵیان داوەتەوە لەسەر کورسی وقەنەفەی ڕیزکراو وە حۆریانی چاو گەش وچاو گەورەمان کردە ھاوسەریان"},{"SurahNumber":52,"VerseNumber":21,"Text":"وە ئەوانەی بڕوایان ھێناوە وە نەوەکانیشیان دوایان کەوتوون بەئیمانەوە، نەوەکانیان دەگەیەنین پێیان (لەپلەی بەھەشتدا) وە ھیچ لە کردەوەی(باوکە)کانیان کەم ناکەینەوە، ھەرکەسە بارمتەی کردەوەکانی خۆیەتی"},{"SurahNumber":52,"VerseNumber":22,"Text":"وە بەردەوام ھەموو جۆرە میوە وگۆشتێکیان پێ دەدەن لەوەی ئارەزووی دەکەن"},{"SurahNumber":52,"VerseNumber":23,"Text":"لەو (بەھەشتە)دا پەرداخی شەراب لە یەکتری وەردەگرن نە قسەی پڕو پووچی تێدایە ونەگوناە کردن"},{"SurahNumber":52,"VerseNumber":24,"Text":"دەگەڕێن بەسەریاندا کوڕانی نەوجەوانی ئێسك سووکی خۆیان وخزمەتیان دەکەن، وەك مرواری ناو سەدەفن (لە جوانی وپاکیدا)"},{"SurahNumber":52,"VerseNumber":25,"Text":"بەھەشتیەکان ڕوو دەکەنە یەکتری وپرسیار لە یەکتری دەکەن"},{"SurahNumber":52,"VerseNumber":26,"Text":"ئەڵێن: بەڕاستی ئێمە پێشتر لەناو کەس وکارماندا دەترساین (لەسزای دۆزەخ)"},{"SurahNumber":52,"VerseNumber":27,"Text":"ئەوەتە خوا منەتی نا بەسەرماندا وە لەسزای دۆزەخ پاراستینی"},{"SurahNumber":52,"VerseNumber":28,"Text":"بەڕاستی ئێمە لەمەو پێش خوامان دەپەرست وھاوارمان لێدەكرد، بەڕاستی ئەو چاکەکارێکی میھرەبانە"},{"SurahNumber":52,"VerseNumber":29,"Text":"جا (ئەی موحەممەد ﷺ) یادیان خەرەوە چونکە تۆ بەھۆی نیعمەتەکانی پەروەردگارتەوە نەفاڵچیت ونەشێتیت"},{"SurahNumber":52,"VerseNumber":30,"Text":"نا بەڵکو دەڵێن (موحەممەد ﷺ) شاعیرە چاوەڕوانی مردنی دەکەین"},{"SurahNumber":52,"VerseNumber":31,"Text":"(ئەی موحەممەد ﷺ) بڵێ: چاوەڕوان بن بێگومان منیش لەگەڵتاندا لەچاوەڕوانانم"},{"SurahNumber":52,"VerseNumber":32,"Text":"ئاخۆ فام وژیرییان فەرمانیان پێ ئەدا بەم قسانە (نەخێر) بەڵکو ئەمانە گەلێکی سەرکەش ویاخین"},{"SurahNumber":52,"VerseNumber":33,"Text":"یا دەڵێن قورئان (موحەممەد ﷺ) خۆی ھەڵیبەستووە؟ (نەخێر وانیە) بەڵکو بڕوا ناھێنن"},{"SurahNumber":52,"VerseNumber":34,"Text":"دەی با ئەوان(بێ باوەڕەکان) نموونەیەکی وەك قورئان بھێنن ئەگەر ڕاست ئەکەن، (کە ھەڵبەستراوی مرۆڤە)"},{"SurahNumber":52,"VerseNumber":35,"Text":"ئایا ئەوان (بێ خالقێك) لە خۆیانەوە دروست بوون یان خۆیان (خالق) ودروستکەری خۆیانن؟"},{"SurahNumber":52,"VerseNumber":36,"Text":"ئەی ئایا ئەوان ئاسمانەکان وزەویان دروست کردووە (نەخێر وا نیە) بەڵکو دڵنیانین وگومانمان ھەیە"},{"SurahNumber":52,"VerseNumber":37,"Text":"ئەی ئایا گەنجینەکانی پەروەردگاری تۆ لای ئەوانە؟ یان ئایا ھەر ئەوان دەسەڵاتدار وزاڵن"},{"SurahNumber":52,"VerseNumber":38,"Text":"یان پەیژەیەکیان ھەیە (پێـیدا سەربکەون بۆ ئاسمان و) گوێ بگرن تێیدا (لە ھەواڵی ئاسمان)؟ جا (ئەگەر ڕاست ئەکەن) با گوێ گرەکەیان بەڵگەیەکی ڕوون بهێنێت"},{"SurahNumber":52,"VerseNumber":39,"Text":"یان ئایا کچان بۆ خوایە وکوڕان بۆ ئێوەیە؟"},{"SurahNumber":52,"VerseNumber":40,"Text":"یان ئایا تۆ (ئەی موحەممەد ﷺ) داوای کرێ وپاداشتیانیان لێ دەکەیت؟ ئەوانیش لەبەر بژاردنی باریان گرانە؟"},{"SurahNumber":52,"VerseNumber":41,"Text":"یا ئایا زانیاری غەیبیان لایە؟ کە (لەبەری) بنووسنەوە"},{"SurahNumber":52,"VerseNumber":42,"Text":"ئەی ئایا ئەیانەوێت فێڵ بکەن؟ دەی ھەربێ باوەڕان فێڵ لێ کراوون"},{"SurahNumber":52,"VerseNumber":43,"Text":"ئەی ئایا پەرستراوێکیان ھەیە بێجگە لە خوا؟ خوا پاکە لە ھەموو ھاوبەشێك کە بۆی بڕیار دەدەن"},{"SurahNumber":52,"VerseNumber":44,"Text":"وە ئەگەر پارچەیەك لە ئاسمان ببینن بکەوێتە خوارەوە ئەڵێن: (ئەمە) ھەورێکی بەسەریەکدا کەوتووە (بارانمان بۆ دەبارێنێ)"},{"SurahNumber":52,"VerseNumber":45,"Text":"دەی لێیان گەڕێ تا تووشی ڕۆژی خۆیان دەبن کە تیایدا لە ناو دەچن"},{"SurahNumber":52,"VerseNumber":46,"Text":"ڕۆژێك کە فێڵەکانیان ھیچ سوودێکیان پێ ناگەیەنێت وە ھیچ سەرکەوتوو وسەرفراز نابن"},{"SurahNumber":52,"VerseNumber":47,"Text":"بە ڕاستی ئەوانەی ستەمیان کردووە (لە خۆیان و بێ بڕوا بوون) بۆیان ھەیە سزایەك پێش سزای ڕۆژی دوایی، بەڵام زۆربەیان نایزانن"},{"SurahNumber":52,"VerseNumber":48,"Text":"چاوەڕوانی بڕیاری پەروەردگارت بە چونکە بێگومان تۆ لەپێش چاو وچاودێری ئێمەدایت (لەم ئایەتەدا جێگیرکردن وباسکردنی سیفەتی چاو بۆ خوا ھاتووە ئێمە بڕوامان پێیەتی بەبێ ھیچ لێچواندن ولێکدانەوەیەك، وەشێوەکەی نازانین تەنھا خوا دەیزانێت) ھەرکاتێ (لەخەو) ھەستایت تەسبیحات بکە بە ستایشی پەروەردگارت"},{"SurahNumber":52,"VerseNumber":49,"Text":"وە بیپەرستە وستایشی بکە لە بەشێك لەشەودا وە کاتێك ئەستێرەکان وون دەبن (وپشت ھەڵدەکەن)"},{"SurahNumber":53,"VerseNumber":1,"Text":"سوێند بە ئەستێرە کاتێك ئاوا دەبێت"},{"SurahNumber":53,"VerseNumber":2,"Text":"ھاوڕێکەتان (موحەممەد ﷺ) گومڕا نەبووە وە لە ڕاستی لای نەداوە"},{"SurahNumber":53,"VerseNumber":3,"Text":"وە لە ھەوا وھەوسەوە قسە ناکات (کە قورئان دەخوێنێت)"},{"SurahNumber":53,"VerseNumber":4,"Text":"ھەرچی دەیڵێت (قورئانەو) نیگا دەکرێت بۆی"},{"SurahNumber":53,"VerseNumber":5,"Text":"(جوبرەیلی) زۆر بەتوانا فێری کردووە"},{"SurahNumber":53,"VerseNumber":6,"Text":"خاوەنی بیرو ھۆشی بەھێزە، جا لەسەر شێوەی ڕاستەقینەی خۆی ڕاوەستاوە"},{"SurahNumber":53,"VerseNumber":7,"Text":"کە بە ئاسۆی ھەرە بەرزی ئاسمانەوە بوو"},{"SurahNumber":53,"VerseNumber":8,"Text":"پاشان نزیك بوویەوە (لە موحەممەد ﷺ) و ئەمجا ھاتە خوارەوە"},{"SurahNumber":53,"VerseNumber":9,"Text":"تا بە ئەندازەی دوو کەوان یان کەمتری(ماوە بوو لەگەڵ موحەممەددا ﷺ)"},{"SurahNumber":53,"VerseNumber":10,"Text":"ئەمجا (خوا) نیگای کرد بۆ بەندەی خۆی، ئای چ نیگایەك بوو"},{"SurahNumber":53,"VerseNumber":11,"Text":"ئەوەی (موحەممەد ﷺ) بەچاوی سەر بینی دڵی (بڕوای پێ کرد و) بە درۆی نەزانی"},{"SurahNumber":53,"VerseNumber":12,"Text":"جا ئایا (بێ باوەڕان) ئێوە دەمەقاڵێی لەگەڵ دەکەن دەربارەی ئەوەی کە بە چاوی خۆی دەی بینێت"},{"SurahNumber":53,"VerseNumber":13,"Text":"سوێند بەخوا بێگومان جارێکی تر جوبرەئیلی بینیوە"},{"SurahNumber":53,"VerseNumber":14,"Text":"لای درەختی(سیدرەتولمونتـەھا)"},{"SurahNumber":53,"VerseNumber":15,"Text":"کە لای ئەوەوەیە بەھەشتی نیشتەجێ بوون"},{"SurahNumber":53,"VerseNumber":16,"Text":"ئەو کاتەی (پێغەمَبەرﷺ) ئەو شتە گرنگ وسەر سوڕھێنەرەی بینی کە سیدرەی داپۆشی چۆن داپۆشینێك"},{"SurahNumber":53,"VerseNumber":17,"Text":"چاوی ئەو (موحەممەد ﷺ) بەملاولادا نەیـدەڕوانی (لە مەبەست تێ نەدەپەڕی)"},{"SurahNumber":53,"VerseNumber":18,"Text":"سوێند بەخوا بێگومان بینی گەورەترین بەڵگە ونیشانەی پەروەردگاری"},{"SurahNumber":53,"VerseNumber":19,"Text":"دەی پێم بڵێن ئایا لات و عوززا (کە دووبتن)"},{"SurahNumber":53,"VerseNumber":20,"Text":"وە بتی سێهەم کە مەناتە (ئایا ھیچیان پێ دەکرێت)"},{"SurahNumber":53,"VerseNumber":21,"Text":"ئایا ڕاستە ئێوە کوڕان بۆ خۆتان وکچان بۆ خودا بەڕەوا وچاك دەزانن؟"},{"SurahNumber":53,"VerseNumber":22,"Text":"ئەگەر وابێت دابەشکردنێکی نادروست دەبێ"},{"SurahNumber":53,"VerseNumber":23,"Text":"ئەم بتانە ھەر ناوانێکی ڕوتن کە ئێوە و باو وباپیرانتان لێتان ناون (بەبێ ناوەڕۆك) خوا ھیچ بەڵگەیەکی لەسەر پەرستراوی ئەوان نەناردووەتە خوارەوە، تەنھا شوێنی گومان وئەو شتە دەکەون کە نەفسی خۆیان حەزی لێیەتی، لە کاتێکدا کە بەڕاستی لەلایەن پەروەردگاریانەوە ھیدایەتیان بۆ ھاتووە"},{"SurahNumber":53,"VerseNumber":24,"Text":"ئایا مرۆڤ ئارەزووی ھەرچی کرد بۆی دێتە دی (نەخێر)"},{"SurahNumber":53,"VerseNumber":25,"Text":"چونکە ھەر خوایە خاوەنی دونیا ودواڕۆژە"},{"SurahNumber":53,"VerseNumber":26,"Text":"وە چەندەھا فریشتە کە لە ئاسمانەکاندا ھەن تکا وشەفاعەتیان ھیچ سوودی نیە، مەگەر دوای ئەوەی کە خوا مۆڵەت بدات بۆ ھەرکەسێك کە خۆی بیەوێت وڕازی بێت پێی"},{"SurahNumber":53,"VerseNumber":27,"Text":"بەڕاستی ئەوانەی کە باوەڕ بـە ڕۆژی دوایی ناھێنن، فریشتەکان بە کچی (خوا) ناو دەبەن"},{"SurahNumber":53,"VerseNumber":28,"Text":"لە کاتێکدا ھیچ زانیاریەکیان دەربارەی نیە، تەنھا دوای گومان دەکەون وە بەڕاستی گومان ھیچ سوودێکی نیە لەزانینی ھەق وڕاستیدا"},{"SurahNumber":53,"VerseNumber":29,"Text":"دەی کەواتە تۆش وازبھێنە لەو کەسە پشت دەکاتە قورئان ویادی ئێمە، وە بێجگە ژیانی دونیا ھیچی تری ناوێت"},{"SurahNumber":53,"VerseNumber":30,"Text":"ئەمە ئەوپەڕی زانیاری وتێگەیشتنیانە لەزانیاریدا، بەڕاستی پەروەردگارت چاك دەزانێت بەوەی لە ڕێبازەکەی گومڕا بووە وە چاك دەزانێت بەوەی کە ڕێنووین بووە"},{"SurahNumber":53,"VerseNumber":31,"Text":"وە خوا خاوەنێتی ھەرچی لەئاسمانـەکان وزەویدایە، تا سزای ئەوانە بدات کە خراپەیان کردووە بە پێی کردەوەکانیان وە پاداشتی ئەوانە بداتەوە کەچاکەیان کردووە بەچاکەتر (لەوەی کردویانە)"},{"SurahNumber":53,"VerseNumber":32,"Text":"ئەوانەی کە لەگوناھی گەورە وکردەوەی دزێو خۆیان دەپارێزن جگە تاوانی بچوك نەبێت، بەڕاستی پەروەردگارت لێبوردنی فراوانە، ئەو لەھەموو کەس بەحاڵی ئێوە زاناترە لەکاتێکدا کە لەزەوی دروستی کردون وە کاتێك کە ئێوە کۆرپەلەن ولەسکی دایکتاندان، کەواتە خۆتان بەچاك وپاك دامەنێن، خوا زاناترە بەو کەسەی زیاتر لە خواترسە"},{"SurahNumber":53,"VerseNumber":33,"Text":"جا ئایا بینیت ئەو کەسەی کە پشتی ھەڵکرد (لەباوەڕ)"},{"SurahNumber":53,"VerseNumber":34,"Text":"(لەوەی بڕیاری دابوو) کەمێکی بەخشی وئەوەی تری گرتەوە"},{"SurahNumber":53,"VerseNumber":35,"Text":"ئایا (ئەو کەسە) زانیاری پەنھانی لایەو بەچاو دەیبینێت"},{"SurahNumber":53,"VerseNumber":36,"Text":"یان ئایا ئاگادار نەکرابوو بەوەی کە لەپەڕاوەکانی موسادا بوو"},{"SurahNumber":53,"VerseNumber":37,"Text":"(وە بەوەی کە لەپەڕاوی ئیبراھیمدا بوو) ئەو ئیبراھیمەی کە پەیمانی خۆی بەچاکی بەجێ ھێنا"},{"SurahNumber":53,"VerseNumber":38,"Text":"(لەو پەڕاوانەدا ھاتووە) کە ھیچ تاوانبارێك گوناھی تاوانبارێکی تر ھەڵناگرێت"},{"SurahNumber":53,"VerseNumber":39,"Text":"وەبێگومان ئادەمی جگە لەکۆششی خۆی خاوەنی ھیچی تر نیە (لە دواڕۆژدا)"},{"SurahNumber":53,"VerseNumber":40,"Text":"و بێگومان ھەوڵ کۆششەکەی لە داھاتوو (لەقیامەت)دا دەبینرێتەوە"},{"SurahNumber":53,"VerseNumber":41,"Text":"پاشان پاداشت دەدرێتەوە بەتێر وتەواوی"},{"SurahNumber":53,"VerseNumber":42,"Text":"وە بەڕاستی ھەموو کارێک سەرەنجامەکەی ھەر بۆ لای پەروەردگارت دەگەڕێتەوە"},{"SurahNumber":53,"VerseNumber":43,"Text":"وە بێگومان ھەر ئەویش بەندەکان دەخاتە گریان وپێکەنین"},{"SurahNumber":53,"VerseNumber":44,"Text":"وە بێگومان ھەر ئەوە دەیانمرێنێت وزیندووشیان دەکاتەوە"},{"SurahNumber":53,"VerseNumber":45,"Text":"وەبەڕاستی ھەر ئەوە کە جوتێ نێر ومێی دروستكردووە"},{"SurahNumber":53,"VerseNumber":46,"Text":"لە نوتفەیەك (دڵۆپە ئاوێك)کاتێك دەڕژێنرێتە منداڵـدانەوە"},{"SurahNumber":53,"VerseNumber":47,"Text":"وە بەڕاستی ھەر لەسەر خوایە دروست کردنەوەی لەڕۆژی دواییدا"},{"SurahNumber":53,"VerseNumber":48,"Text":"وە بێگومان ھەر ئەویشە کەخەڵکی دەوڵەمەند وھەژار دەکات"},{"SurahNumber":53,"VerseNumber":49,"Text":"وە بەڕاستی ھەر ئەوە پەروەردگاری ئەستێرەی شیعرا ( شیعرا : ئەستێرەیەك بوو خەڵکانێك لەسەردەمی نەفامیدا دەیانپەرست)"},{"SurahNumber":53,"VerseNumber":50,"Text":"وەبێگومان ھەر ئەو خوایە گەلی عادی یەکەمی لەناو برد"},{"SurahNumber":53,"VerseNumber":51,"Text":"گەلی سەموودیشی لەناوبرد وکەسی نەھێشتن"},{"SurahNumber":53,"VerseNumber":52,"Text":"وەگەلی نووحیشی (لەناو برد) لەپێش (عاد وسەمود)دا کەبەڕاستی ئەوان ستەم کارتر وسەر کەش تربوون"},{"SurahNumber":53,"VerseNumber":53,"Text":"وەگوندە سەروژێرکراوەکانی (بەزەویدا) بردە خوارەوە (کەگوندەکانی گەلی لوط بوون)"},{"SurahNumber":53,"VerseNumber":54,"Text":"ئەمجا ئەو گوندانەی داپۆشی (بەجۆرەھا سزای سەخت) چۆن داپۆشینێك"},{"SurahNumber":53,"VerseNumber":55,"Text":"لەکام ناز ونیعمەتەکانی پەروەردگارت دوو دڵیت"},{"SurahNumber":53,"VerseNumber":56,"Text":"ئەم (پێغەمبەرە) ترسێنەرێکە لە (پێغەمبەرە) ترسێنەرەکانی پێشوو"},{"SurahNumber":53,"VerseNumber":57,"Text":"ڕۆژی دوایی زۆر نزیك بووەتەوە"},{"SurahNumber":53,"VerseNumber":58,"Text":"جگە لەخوای گەورە کەس نیە ئاشکرای بکات (وبزانێت کەی دێت)"},{"SurahNumber":53,"VerseNumber":59,"Text":"جـا ئایا لەم قورئانە سەرتان سوڕ دەمێنێت؟"},{"SurahNumber":53,"VerseNumber":60,"Text":"وە پێدەکەنن وناگرین"},{"SurahNumber":53,"VerseNumber":61,"Text":"وە ئێوە سەر گەرم و بێ ئاگان"},{"SurahNumber":53,"VerseNumber":62,"Text":"دەی سوژدە بەرن بۆ خوا وپەرستشی بکەن"},{"SurahNumber":54,"VerseNumber":1,"Text":"ڕۆژی دوایی نزیك بوویەوە وە مانگ لەت بوو"},{"SurahNumber":54,"VerseNumber":2,"Text":"وە ئەگەر بێ بڕوایان موعجیزەیەك ببینن پشت ھەڵدەکەن وە دەڵێن ئەمە جادوویەکی بەردەوامە (و موحەممەد لێیان دەکات)"},{"SurahNumber":54,"VerseNumber":3,"Text":"وەئەو (بت پەرستانە) باوەڕیان نەھێناو شوێن ھەواو ئارەزووی خۆیان کەوتن لەکاتێکدا ھەموو کارێك سەرەنجامێکی ھەیە"},{"SurahNumber":54,"VerseNumber":4,"Text":"بێگومان ھەواڵی زۆر (لەناوبردنی یاخیانیان) پێ گەیشتووە (لەقورئاندا) کە بیانگێڕێتەوە (لە بت پەرستی)"},{"SurahNumber":54,"VerseNumber":5,"Text":"(قورئان) ھەمووی حیکمەتێکی تەواوە بەڵام ترساندنی ترسێنەران (بۆ گەلی بێ بڕوا) سوودی نیە"},{"SurahNumber":54,"VerseNumber":6,"Text":"ئەمجا تۆ (ئەی موحەممەد ﷺ) ڕوویان لێ وەرچەرخێنە (چاوەڕوانی) ئەو ڕۆژە بکە کە جاڕ دەرێك بانگی خەڵکی دەکات بۆ شتێکی زۆر ناخۆش(کەڕۆژی حەشرە)"},{"SurahNumber":54,"VerseNumber":7,"Text":"(بێ باوەڕِان) بەکزوچاو شۆڕیەوە لەگۆڕەکانیان دێنەدەرەوە وەك کوللەی پەرش وبڵاون"},{"SurahNumber":54,"VerseNumber":8,"Text":"خێرا دوای جاڕ دەرەکە دەکەون، بێ باوەڕان دەڵێن: ئەمڕۆ ڕۆژێکی زۆر دژوار وسەختە"},{"SurahNumber":54,"VerseNumber":9,"Text":"پێش ئەمان گەلی نووح بێ باوەڕ بوون، جابەندەی ئێمە (نوح)یان بەدرۆزن دانا وە ووتیان (نووح) شێتە وە ھـەڕەشەیان لێکرد وڕێگری کـرا لـەبانگەوازەکەی"},{"SurahNumber":54,"VerseNumber":10,"Text":"جا (نوح) ھاواری کردە پەروەردگاری و (ووتی): بەڕاستی من شکستم خواردووە (بێ دەسەڵاتم) دەی تۆ یارمەتیم بدە،"},{"SurahNumber":54,"VerseNumber":11,"Text":"ئێمەش ھەموو دەرگای ئاسمانمان کردەوە بەئاوی بارانی بەلێزمە"},{"SurahNumber":54,"VerseNumber":12,"Text":"وە کانیاوی زۆرمان لەزەویدا ھەڵقوڵاند، جائاوی ئاسمان وزەوی بەیەك گەشتن بەو ئەندازەی کە بڕیاری لەسەر درا بوو"},{"SurahNumber":54,"VerseNumber":13,"Text":"وە نوحمان (لەگەڵ شوێن کەوتووانی) ھەڵگرت لەسەر کەشتییە کە بەچەند پارچە تەختە وبزمار (دروست کرابوو)"},{"SurahNumber":54,"VerseNumber":14,"Text":"لە پێش چاو وچاودێری ئێمە دەڕۆیشت (نەمان ھێشت نوقم ببێت) (لەم ئایەتەدا جێگیرکردنی صیفەتی [عین = چاو] بۆ خوای گەورە ھاتووە، بەڵام بەشێوەیە کە شایستەی گەورەیی وتەواوی زاتی خوا بێت، بەبێ ھیچ لێچواندن ولێکدانەوەیەك، وە بڕوامان پێیەتی وچۆنیەتیەکەی نازانین، تەنھا خوا دەیزانێت) ئەمە پاداشتە بۆ ئەو کەسەی باوەڕی پێ نەکرا (کە نووحە)"},{"SurahNumber":54,"VerseNumber":15,"Text":"بێگومان ئەو ڕووداوەمان ھێشتەوە تاببێتە پەندێك، جا ئایا کەسێك ھەیە پەند وەرگرێت؟"},{"SurahNumber":54,"VerseNumber":16,"Text":"دەی ئایا سزا وترساندنم چۆن بوو؟"},{"SurahNumber":54,"VerseNumber":17,"Text":"سوێند بەخوا بەڕاستی ئێمە قورئانمان ئاسان کردووە بۆ ئامۆژگاری لێ وەرگرتن، جا ئایا کەسێك ھەیە پەندی لێ وەربگرێت؟"},{"SurahNumber":54,"VerseNumber":18,"Text":"گەلی عادیش پێغەمبەرەکەیان بەدرۆ زانی جا ئایا سزا وترساندنم چۆن بوو؟"},{"SurahNumber":54,"VerseNumber":19,"Text":"بێگومان ئێمە بایەکی توندی ساردمان ناردە سەریان لەڕۆژێکی شوومی سەختدا بە بەردەوامی"},{"SurahNumber":54,"VerseNumber":20,"Text":"خەڵکی (لە زەوی) ھەڵئەگرت وەك بنە دارخورمای لەبێخ ھەڵکەندراوی (لێکردن)"},{"SurahNumber":54,"VerseNumber":21,"Text":"دەی ئایا سزا وترساندنم چۆن بوو؟"},{"SurahNumber":54,"VerseNumber":22,"Text":"سوێند بەخوا بەڕاستی ئێمە قورئانمان ئاسان کردووە بۆ ئامۆژگاری لێ وەرگرتن، جا ئایا کەسێك ھەیە پەندی لێ وەربگرێت؟"},{"SurahNumber":54,"VerseNumber":23,"Text":"گەلی سەموود باوەڕیان بە پێغەمبەرەکەیان نەھێنا (کە صاڵح پێغەمبەریان بوو علیە السلام)"},{"SurahNumber":54,"VerseNumber":24,"Text":"جا ووتیان: چۆن ئێمە دوای تاکە کەسێك بکەوین لەخۆمان، ئەگەر دوای تۆ بکەوین ئەوسا ئێمە لەگومڕایی وشکست داین"},{"SurahNumber":54,"VerseNumber":25,"Text":"ئایا لەناو ھەمووماندا نیگا ھەر بۆ ئەو کراوە بەتەنیا؟ (نەخێر) بەڵکو ئەو (صاڵح) پیاوێکی زۆر درۆزنی خود پەسەند ولوت بەرزە"},{"SurahNumber":54,"VerseNumber":26,"Text":"سبەی دەزانن کە کێ زۆر درۆزنی خود پەسەندە"},{"SurahNumber":54,"VerseNumber":27,"Text":"ئێمە حوشترەکە دەنێرین بۆ تاقی کردنەوەیان جا (ئەی صاڵح) چاوەڕوانی سەر ئەنجامیان بکە ودان بەخۆدا بگرە"},{"SurahNumber":54,"VerseNumber":28,"Text":"وە ھەواڵیان پێ بدە کەئاوەکە لەنێوانی (حوشترەکە وئەواندا) بەشكراوە ھەریەکەیان لە نۆرە ئاوی خۆیدا حازربێت"},{"SurahNumber":54,"VerseNumber":29,"Text":"(گەلەکەی لەم کارە بێزار بوون) جا بانگی ھاوڕێ (خراپە)کەیان کرد (قوداری کوڕی سالیف) ئەویش دەستی دایە شمشێر و(حوشترەکەی) سەر بڕی"},{"SurahNumber":54,"VerseNumber":30,"Text":"دەی ئایا سزا وترساندنم چۆن بوو؟"},{"SurahNumber":54,"VerseNumber":31,"Text":"بێگومان ئێمە دەنگێکی گەورەی ترسناکمان بۆ ناردن، ھەموو (مردن وتەفروتونا بوون) بەوێنەی پووشی ژێر پێی ئاژەڵ"},{"SurahNumber":54,"VerseNumber":32,"Text":"سوێند بەخوا بەڕاستی ئێمە قورئانمان ئاسان کردووە بۆ ئامۆژگاری لێ وەرگرتن، جا ئایا کەسێك ھەیە پەندی لێ وەربگرێت؟"},{"SurahNumber":54,"VerseNumber":33,"Text":"گەلی لوط باوەڕیان نەھێنا بە پێغەمبەرەکەیان"},{"SurahNumber":54,"VerseNumber":34,"Text":"بە ڕاستی ئێمەش ناردمانە سەریان بایەکی بەھێز بەوردە زیخەوە (ولەناوی بردن) جگە لە کەسوکاری لوط نەبێت لە بەرەبەیاندا ڕزگارمان کردن"},{"SurahNumber":54,"VerseNumber":35,"Text":"بە بەزەیی وڕەحمەتی خۆمان ھەر بەو شێوە پاداشتی سوپاسگوزاران دەدەینەوە"},{"SurahNumber":54,"VerseNumber":36,"Text":"بە ڕاستی (لوط) گەلەکەی ترساند لەتۆڵەی سەختی ئێمە، بەڵام ئەوان گومانیان ھەبوو لەو ترساندنە وبڕوایان پێی نەبوو"},{"SurahNumber":54,"VerseNumber":37,"Text":"سوێند بەخوا بێگومان (گەلی لوط) داوای میوانەکانیان لێـکرد، جا ئێمەش چاویانمان کوێر کرد، دە بچەژن سزا وسەرەنجامی ھەڕەشەکانم"},{"SurahNumber":54,"VerseNumber":38,"Text":"سوێند بەخوا بێگومان ھێرشی بردە سەریان لەبەرەبەیاندا سزایەکی بەردەوام"},{"SurahNumber":54,"VerseNumber":39,"Text":"دەی بچەژن سزا وسەرەنجامی ھەڕەشەکانم"},{"SurahNumber":54,"VerseNumber":40,"Text":"سوێند بەخوا بەڕاستی ئێمە قورئانمان ئاسان کردووە بۆ ئامۆژگاری لێ وەرگرتن، جا ئایا کەسێك ھەیە پەندی لێ وەربگرێت؟"},{"SurahNumber":54,"VerseNumber":41,"Text":"بێگومان ترسێنەران (مووسا وھاروون) ھاتن بۆ سەر فیرعەون ودەست وپێوەندەکەی"},{"SurahNumber":54,"VerseNumber":42,"Text":"باوەڕیان بە ھەر ھەموو نیشانەکانی ئێمە نەکرد وبەدرۆیان زانی، جا ئێمەش تۆڵەمان لێسەندن بەتۆڵەسەندنی کەسێکی زاڵ وبەتوانا"},{"SurahNumber":54,"VerseNumber":43,"Text":"ئایا کافرەکانی ئێوە (ئەی خەڵکی مەککە) باشترن لەم گەلانەی (کەباسکران) یان ئێوە ( ئەمان نامەتان) ھەیە لە کتێبە ئاسمانیەکاندا (ودڵنیان کە سزانادرێن)"},{"SurahNumber":54,"VerseNumber":44,"Text":"یان دەڵێن ئێمە کۆمەڵێکی سەرکەوتووین ونابەزین"},{"SurahNumber":54,"VerseNumber":45,"Text":"بێگومان کۆمەڵەکەیان دەشکێنرێت وھەڵدێن"},{"SurahNumber":54,"VerseNumber":46,"Text":"بەڵکو بەڵێنیان ڕۆژی دواییە وە (سزای) ئەو ڕۆژە زۆر سەختر وتاڵترە"},{"SurahNumber":54,"VerseNumber":47,"Text":"بەڕاستی تاوانبارەکان لەگومڕایی وشێتیدان"},{"SurahNumber":54,"VerseNumber":48,"Text":"ئەو ڕۆژەی کە لە ئاگری دۆزەخدا بەسەر ڕوخساریاندا ڕادەکێشرێن (پێیان دەڵێن) بچەژن ئازاری دۆزەخ"},{"SurahNumber":54,"VerseNumber":49,"Text":"بێگومان ئێمە ھەموو شتێکمان بەئەندازە دروست کردووە"},{"SurahNumber":54,"VerseNumber":50,"Text":"وە فەرمانی ئێمە تەنھا یەكجارە وەك چاو تروکاندنێك (وایە لەخێراییدا)"},{"SurahNumber":54,"VerseNumber":51,"Text":"سوێند بەخوا بێگومان زۆر لە کەسانی بێ باوەڕی وەك ئێوەمان لەناو بردووە جا ئایا کەسێك ھەیە پەندی لێ وەربگرێت؟"},{"SurahNumber":54,"VerseNumber":52,"Text":"وە ھەر چیەکیان کردووە لە نامەی کردەوەکانیاندایە"},{"SurahNumber":54,"VerseNumber":53,"Text":"وە وورد ودرشتی(کردەوەکانیان) ھەموو نوسراوە"},{"SurahNumber":54,"VerseNumber":54,"Text":"بێگومان پارێزکاران ولەخواترسان وان لە باخات وڕووبارەکانی (بەھەشتدا)"},{"SurahNumber":54,"VerseNumber":55,"Text":"لە جێگایەکی خۆش وپەسەندان لای پاشایەکی بەدەسەڵاتی بە توانان"},{"SurahNumber":55,"VerseNumber":1,"Text":"خوای بەخشندە ( ئەو خوایەیە)"},{"SurahNumber":55,"VerseNumber":2,"Text":"کە قورئانی فێری(موحەممەد ﷺ وئادەمیزاد کرد، بەئاسانکردنی خوێندنەوە و لەبەرکردن وتێگەیشتنی مانا وواتاکانی)"},{"SurahNumber":55,"VerseNumber":3,"Text":"ئادەمی دروست کرد"},{"SurahNumber":55,"VerseNumber":4,"Text":"وە فێری گفتوگۆی کرد"},{"SurahNumber":55,"VerseNumber":5,"Text":"ڕۆژ ومانگ بە حسابێکی زۆر وورد دێن ودەچن"},{"SurahNumber":55,"VerseNumber":6,"Text":"ئەستێرە وگژوگیا ودرەخت (بۆ خوا) سوژدە دەبەن"},{"SurahNumber":55,"VerseNumber":7,"Text":"وە ئاسمانی بڵند وبەرزکردووەتەوە وە تەرازوی(عەدالەتی) داناوە"},{"SurahNumber":55,"VerseNumber":8,"Text":"(وە فەرمانی داوە) کە ھەرگیز زیادەڕۆی لەتەرازودا نەکەن"},{"SurahNumber":55,"VerseNumber":9,"Text":"وەکێشانەتان ڕێك بکێشن لە تەرازودا کەم وکووڕی مەکەن (سووك مەیکێشن)"},{"SurahNumber":55,"VerseNumber":10,"Text":"وە زەوی بۆ خەڵکی ڕاخستووە"},{"SurahNumber":55,"VerseNumber":11,"Text":"تێدایە میوەھات ودارخورمای خاوەن پۆرك"},{"SurahNumber":55,"VerseNumber":12,"Text":"وە دانەوێڵەی خاوەن کاو پەل وپۆدار وڕەیحانە"},{"SurahNumber":55,"VerseNumber":13,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":14,"Text":"ئادەمیی دروست کرد لەقوڕێکی ووشکەوە بووی وەك سواڵەت"},{"SurahNumber":55,"VerseNumber":15,"Text":"وە جنۆکەی دروست کرد لە بڵێسەی ئاگرێکی بێ دووکەڵ"},{"SurahNumber":55,"VerseNumber":16,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":17,"Text":"(خوا) پەروەردگاری ھەر دوو ڕۆژھەڵات وپەروەردگاری ھەر دوو ڕۆژ ئاوایە"},{"SurahNumber":55,"VerseNumber":18,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":19,"Text":"دوو دەریای بەرەڵا کردووە کەدەگەن بەیەك"},{"SurahNumber":55,"VerseNumber":20,"Text":"لەنێوانیاندا بەربەستێك ھەیە تێکەڵی یەکتر نابن"},{"SurahNumber":55,"VerseNumber":21,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":22,"Text":"لەو دوودەریایە مرواری ومەرجان دەردەچن (دروست دەبن)"},{"SurahNumber":55,"VerseNumber":23,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":24,"Text":"وە بۆ خوایە ئەو کەشتیە گەورە دروستکراوانەی کە وەك شاخن لەدەریادا دەگەڕێن"},{"SurahNumber":55,"VerseNumber":25,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":26,"Text":"ھەرچی دروستکراو لەسەر زەویدا ھەیە نامێنت وتیادەچێ"},{"SurahNumber":55,"VerseNumber":27,"Text":"وە ھەر ڕووی پیرۆزی پەروەردگارت دەمێنێت (لەم ئایەتەدا جێگیرکردنی سیفەتی [وجە = ڕوو] بۆ خوای گەورە ھاتووە، بەڵام بەشێوەیەك کە شایستەی گەورەیی وتەواوی زاتی خوا بێت، بەبێ ھیچ لێچواندن ولێکدانەوەیەك، وە بڕوامان پێیەتی وچۆنیەتیەکەی نازانین، تەنھا خوا دەیزانێت) کەخاوەن شکۆی ڕێزدارە"},{"SurahNumber":55,"VerseNumber":28,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":29,"Text":"ئەوەی لەئاسمانەکان وزەوی دایە (ھەموو) داوای (پێویستیان) لەخوا دەکەن، ھەموو ڕۆژێ خوا لە (بەئەنجام گەیاندنی) کارێکی (گشتی بوونەوەر) دایە (یەك دەمرێنێت، یەك لەدایك دەبێت، یەکێك سەردەخات ویەکێکی تر دەشکێنێت، ھتد)"},{"SurahNumber":55,"VerseNumber":30,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":31,"Text":"لەمەولا موحاسەبەتان دەکەین ئەی گرۆی ئادەمی وجنۆکە"},{"SurahNumber":55,"VerseNumber":32,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":33,"Text":"ئەی کۆمەڵی جنۆکە وئادەمی ئەگەر توانیتان دەرچن لەبەشەکانی ئاسمانەکان وزەوی ئەوە بڕۆن دەرچن، ناشتوانن مەگەر بەدەسەڵاتێك نەبێت"},{"SurahNumber":55,"VerseNumber":34,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":35,"Text":"بۆتان دەنێرێ بڵێسەی ئاگر ومسی تواوە (یادوو کەڵی ئاگر) ئەوسا یارمەتی یەکترتان پێ نادرێت"},{"SurahNumber":55,"VerseNumber":36,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":37,"Text":"ئەمجا کاتێك ئاسمان لەت لەت بوو وەك گوڵی سوور، یان ڕۆنی ھەڵقرچاوی لێھات"},{"SurahNumber":55,"VerseNumber":38,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":39,"Text":"ئەمجا لەو ڕۆژەدا پرسیار ناکرێت لەتاوانی ھیچ ئادەمی وجنۆکەیەك (چونکە ھەموو کەس لەو ڕۆژەدا بە ڕوویدا دەناسرێتەوە کە تاوانبارە یان چاکەکار)"},{"SurahNumber":55,"VerseNumber":40,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":41,"Text":"خراپەکاران بەڕوخساریاندا دەناسرێنەوە، ئەمجا ڕائەکێشرێن بەمووی پێشی سەریان وبەقاچیان (بۆ ناو دۆزەخ)"},{"SurahNumber":55,"VerseNumber":42,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":43,"Text":"ئەمە ئەو دۆزەخەیە کەتاوانباران بەدرۆیان دەزانی"},{"SurahNumber":55,"VerseNumber":44,"Text":"ھاتوچۆ ئەکەن لەنێوان ئەو (دۆزەخە) وئاوی زۆر گەرمدا"},{"SurahNumber":55,"VerseNumber":45,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":46,"Text":"وە بۆ ئەو کەسەی لەوەستانی بەردەم پەروەردگاری بترسێت ھەیە دوو باخی (خۆش)"},{"SurahNumber":55,"VerseNumber":47,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":48,"Text":"(دوو باخەکە) خاوەنی میوە ودرەختی زۆرن"},{"SurahNumber":55,"VerseNumber":49,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":50,"Text":"تێیاندا ھەیە دوو ڕووبار وکانیاووی ڕەوان"},{"SurahNumber":55,"VerseNumber":51,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":52,"Text":"ھەیە لە ناویاندا لەھەر میوەیەك دوو جۆر"},{"SurahNumber":55,"VerseNumber":53,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":54,"Text":"پاڵیان داوەتەوە لەسەر جۆرە فەرشێك کە بەرەکانیان لەئاوریشمی ئەستورە وە میوە لێ کردنەوەی ئەو دوو باخە نزیکە دەستە"},{"SurahNumber":55,"VerseNumber":55,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":56,"Text":"لەو باخانەدا ھەن حۆریانێك کەتەنھا چاویان بڕیوەتە مێردەکانیان پێش ئەوان دەستی ئادەمی وجنۆکەیان لێ نەکەوتووە"},{"SurahNumber":55,"VerseNumber":57,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":58,"Text":"ئەو (حۆریانە) وەك یاقووت ومەرجان وان"},{"SurahNumber":55,"VerseNumber":59,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":60,"Text":"ئایا پاداشتی چاکە ھەر چاکە نیە؟"},{"SurahNumber":55,"VerseNumber":61,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":62,"Text":"وە بێجگە لەو دوو باخەی (کەباسکران) دوو باخی تر ھەن"},{"SurahNumber":55,"VerseNumber":63,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":64,"Text":"دوو باخی ئەوەندە سەوزن (لەسەوزیدا ڕەش دەنوێنن)"},{"SurahNumber":55,"VerseNumber":65,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":66,"Text":"لەو دوو (باخە)دا دوو کانی ھەڵقوڵاویان تێدایە"},{"SurahNumber":55,"VerseNumber":67,"Text":"جا بەکام لەنیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":68,"Text":"لەو دوو (باخەدا لەھەموو جۆرە) میوە ودارخورماو ھەنارێکیان تێدایە"},{"SurahNumber":55,"VerseNumber":69,"Text":"جا بەکام لە نیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":70,"Text":"تێیاندا ھەیە ئافرەتانی ئاکار چاکی ڕواڵەت جوان"},{"SurahNumber":55,"VerseNumber":71,"Text":"جا بەکام لە نیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":72,"Text":"حۆریانێك لەناو خێوەت و چادرەکاندا دەرناچن و دوور ناکەونەوە (ھەمیشە چاوەڕیی ھاوسەرەکانیان)"},{"SurahNumber":55,"VerseNumber":73,"Text":"جا بەکام لە نیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":74,"Text":"پێش ئەوان نەدەستی ئادەمی و نەدەستی جنۆکەیان لێ نەکەوتووە"},{"SurahNumber":55,"VerseNumber":75,"Text":"جا بەکام لە نیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":76,"Text":"پاڵ دەدەنەوە بەپشتی سەوزباوی ڕازاوە و فەرشی زۆر جوانی نایابەوە"},{"SurahNumber":55,"VerseNumber":77,"Text":"جا بەکام لە نیعمەتەکانی پەروەردگارتان باوەڕ ناکەن؟"},{"SurahNumber":55,"VerseNumber":78,"Text":"پیرۆزە ناوی پەروەردگاری خاوەن گەورەیی وبەخشش"},{"SurahNumber":56,"VerseNumber":1,"Text":"کاتێك کە ڕووداوی گەورەی (قیامەت) ڕوویدا"},{"SurahNumber":56,"VerseNumber":2,"Text":"لەڕودانیدا ھیچ درۆ وگومانێك نیە"},{"SurahNumber":56,"VerseNumber":3,"Text":"نزم کەرەوەی (کەسانێکە و) بەرزکەرەوەیە (بۆ کەسانێکی تر)"},{"SurahNumber":56,"VerseNumber":4,"Text":"کاتێك کە زەوی ھێنرایە جوڵان بە جوڵانێکی توند"},{"SurahNumber":56,"VerseNumber":5,"Text":"وە شاخەکان زۆر وورد کران بەورد کردن"},{"SurahNumber":56,"VerseNumber":6,"Text":"وە بوون بە تەپوتۆزی پرش وبڵاو"},{"SurahNumber":56,"VerseNumber":7,"Text":"وە ئێوە دەبنە سێ کۆمەڵ (لە دوا ڕۆژدا)"},{"SurahNumber":56,"VerseNumber":8,"Text":"ئەمجا یارانی لای ڕاست ، کام یارانی لای ڕاست؟"},{"SurahNumber":56,"VerseNumber":9,"Text":"وە یارانی لای چەپ، کام یارانی لای چەپ؟"},{"SurahNumber":56,"VerseNumber":10,"Text":"وە پێشەکەوتوەکان ھەر خۆیانن پێش کەوتوو"},{"SurahNumber":56,"VerseNumber":11,"Text":"ئەوانەن نزیکانی (بارەگای خوا)"},{"SurahNumber":56,"VerseNumber":12,"Text":"لە بەھەشتانی پڕ نازو نیعمەتدان"},{"SurahNumber":56,"VerseNumber":13,"Text":"کۆمەڵێکی زۆرن لە (گەلانی) پێشینان"},{"SurahNumber":56,"VerseNumber":14,"Text":"وە کەمێکن لە پاشینان (لە ئوممەتی موحەممەد ﷺ)"},{"SurahNumber":56,"VerseNumber":15,"Text":"لەسەر قەنەفە وکورسی چنراو بە ئاڵتون"},{"SurahNumber":56,"VerseNumber":16,"Text":"پاڵ ئەدەنەوە لەسەری بەرامبەر بەیەکتری"},{"SurahNumber":56,"VerseNumber":17,"Text":"تازە لاوی ھەمیشەیی بەسەریاندا دەگەڕێن"},{"SurahNumber":56,"VerseNumber":18,"Text":"بەپەرداخ و سوراحیی وگڵاسی پڕ لەشەرابی سەرچاوەی ڕەوان"},{"SurahNumber":56,"VerseNumber":19,"Text":"نەسەریان پێی دەێشێت ونەسەرخۆش ئەبن پێی"},{"SurahNumber":56,"VerseNumber":20,"Text":"میوەھاتیش کەخۆیان ھەڵی بژێرن"},{"SurahNumber":56,"VerseNumber":21,"Text":"وە گۆشتی ھەر باڵندەیەك کەحەزی لێ بکەن"},{"SurahNumber":56,"VerseNumber":22,"Text":"وەحۆریانی چاو گەش وچاو بەڵەك"},{"SurahNumber":56,"VerseNumber":23,"Text":"وەك مرواری ناو سەدەف وان"},{"SurahNumber":56,"VerseNumber":24,"Text":"(ئەم نیعمەتانە) لەپاداشتی ئەو کردەوانەدایە کە ئەنجامیان ئەدا"},{"SurahNumber":56,"VerseNumber":25,"Text":"نایبیستن لەو بەھەشتانەدا نەقسەی بێھودە، وە نەتاوانبارکردن"},{"SurahNumber":56,"VerseNumber":26,"Text":"جگە لەووتەی سڵاو وسەلام کردن (لەیەکتری)"},{"SurahNumber":56,"VerseNumber":27,"Text":"وە یارانی لای ڕاست کام یارانی لای ڕاست"},{"SurahNumber":56,"VerseNumber":28,"Text":"لەژێر سێبەری دارتاوگی بێ دڕکدان"},{"SurahNumber":56,"VerseNumber":29,"Text":"وداری مۆزی ھۆنراو بەھێشووە مۆز"},{"SurahNumber":56,"VerseNumber":30,"Text":"و سێبەری بەردەوام"},{"SurahNumber":56,"VerseNumber":31,"Text":"وەئاوی تاڤگەیی وئاوی ڕەوان"},{"SurahNumber":56,"VerseNumber":32,"Text":"وەمیوەھاتی زۆر"},{"SurahNumber":56,"VerseNumber":33,"Text":"کە ھەرگیز تەواو نابێ وقەدەغەش ناکرێ"},{"SurahNumber":56,"VerseNumber":34,"Text":"ھەروەھا ڕاخەری بەرز وبڵندی تێدایە"},{"SurahNumber":56,"VerseNumber":35,"Text":"ئێمە حۆریەکانی بەھەشتمان دروست کردووە بەدروست کردنێکی زۆر جوان"},{"SurahNumber":56,"VerseNumber":36,"Text":"وەگێڕاومانن بەحۆریانی ھەمیشە کچ (واتە : ھەرچەند ھاوسەرکانیان بچنە لایان خوای گەورە بۆیان دەکاتەوە بەکچ)"},{"SurahNumber":56,"VerseNumber":37,"Text":"ھاوسەرەکانیان زۆر خۆش دەوێت وھاوتەمەنیانن"},{"SurahNumber":56,"VerseNumber":38,"Text":"(ئەمانە ھەموو ) بۆ یارانی لای ڕاستن"},{"SurahNumber":56,"VerseNumber":39,"Text":"کۆمەڵێکی زۆرن لە (گەلانی) پێشینان"},{"SurahNumber":56,"VerseNumber":40,"Text":"کۆمەڵێکی زۆریش لەپاشینان (لە ئوممەتی موحەممەد ﷺ)"},{"SurahNumber":56,"VerseNumber":41,"Text":"وە ھاوڕێیانی لای چەپ کام ھاوڕێیانی لای چەپ؟"},{"SurahNumber":56,"VerseNumber":42,"Text":"لەناو گڕی دۆزەخ وئاوی لەکوڵدان"},{"SurahNumber":56,"VerseNumber":43,"Text":"وە لە سێبەری چڕە دووکەڵی ڕەشدان"},{"SurahNumber":56,"VerseNumber":44,"Text":"نە فێنکە و نە کەڵکیشی ھەیە"},{"SurahNumber":56,"VerseNumber":45,"Text":"چونکە بەڕاستی ئەمانە پێشتر خۆشـگوزەران بوون"},{"SurahNumber":56,"VerseNumber":46,"Text":"وە بەردەوام بوون لەسەر گوناھە گەورەکە (ھاوەڵ دانان بۆ خوا)"},{"SurahNumber":56,"VerseNumber":47,"Text":"وە دەیانووت: ئایا ئەگەر مردین وبووین بەخۆڵ وئێسکی ڕزیو ئایا ئێمە زیندوو ئەکرێینەوە"},{"SurahNumber":56,"VerseNumber":48,"Text":"یاخود باوو باپیرانمان (زیندوو ئەکرێنەوە)"},{"SurahNumber":56,"VerseNumber":49,"Text":"(ئەی موحەممەد ﷺ) بڵێ: بێگومان ھەموو پێشینان وپاشینان"},{"SurahNumber":56,"VerseNumber":50,"Text":"کۆدەکرێنەوە وڕاپێچ دەکرێن بۆکاتی ڕۆژی دیاریكراو"},{"SurahNumber":56,"VerseNumber":51,"Text":"پاشان ئێوە ئەی گومڕایانی بێ باوەڕان"},{"SurahNumber":56,"VerseNumber":52,"Text":"بێگومان لە(بەری) درەختی ژەقنەمووت (دەخۆن)"},{"SurahNumber":56,"VerseNumber":53,"Text":"جا وورگی خۆتانی لێ پڕدەکەن"},{"SurahNumber":56,"VerseNumber":54,"Text":"ئەمجا ئاوی کوڵاوی بەسەردا دەخۆنەوە"},{"SurahNumber":56,"VerseNumber":55,"Text":"دەی خۆنەوە وەکو خواردنەوەی (حوشترانی) تینوو"},{"SurahNumber":56,"VerseNumber":56,"Text":"ئەمە میوانداری ئەوانە لە ڕۆژی قیامەتدا"},{"SurahNumber":56,"VerseNumber":57,"Text":"ئێمە دروستمان کردون ئەی بۆ بڕوا ناکەن (بەزیندوو بوونەوە)"},{"SurahNumber":56,"VerseNumber":58,"Text":"جا پێم بڵێن ئەو ئاوەی کە دەیڕێژنە ناو منداڵدانەوە؟"},{"SurahNumber":56,"VerseNumber":59,"Text":"ئایا ئێوە دروستی دەکەن؟ یان ئێمەین بەدی ھێنەرینی؟"},{"SurahNumber":56,"VerseNumber":60,"Text":"ئێمە لەناوتاندا مردنمان‎ داناوە، وەکەس پێش دەسەڵاتی ئێمە ناکەوێ"},{"SurahNumber":56,"VerseNumber":61,"Text":"(بەدەسەڵاتین) کە لەجیاتی ئێوە نەوەی تر بھێنین وە دروستتان بکەینەوە بەشێوەیەك کەھیچی لێ نازانن"},{"SurahNumber":56,"VerseNumber":62,"Text":"سوێند بەخوا بێگومان ئێوە لەبەدیهێنانی یەکەمی ئاگادارن ئیتر بۆ بیرناکەنەوە"},{"SurahNumber":56,"VerseNumber":63,"Text":"جا پێم بڵێن ئەو تۆوەی کەدەیچێنن"},{"SurahNumber":56,"VerseNumber":64,"Text":"ئایا ئێوە دەیڕوێنن؟ یائێمەین دەیڕوێنین؟"},{"SurahNumber":56,"VerseNumber":65,"Text":"ئەگەر بمان ویستایە ئەو (ڕواوە)مان دەگێڕا بە پووش و کا، ئەمجا دەستان دەکرد بەقسەی بێ کەڵك"},{"SurahNumber":56,"VerseNumber":66,"Text":"(دەتانـووت) بەڕاستی زەرەرلێکەوتوو ئێمەین"},{"SurahNumber":56,"VerseNumber":67,"Text":"بەڵکو ئێمە لە ڕزق وڕۆزی بێ بەشین"},{"SurahNumber":56,"VerseNumber":68,"Text":"جا پێم بڵێن ئەو ئاوەی کەدەیخۆنەوە"},{"SurahNumber":56,"VerseNumber":69,"Text":"ئایا ئێوە لە ھەورەکانەوە دەیبارێنن یا ئێمە دەیبارێنین"},{"SurahNumber":56,"VerseNumber":70,"Text":"ئەگەر بمان ویستایە دەمانکرد بەئاوێکی زۆر سوێری تاڵ، ئیتر بۆ سوپاسی خوا ناکەن"},{"SurahNumber":56,"VerseNumber":71,"Text":"پێم بڵێن ئەو ئاگرەی کە دایدەگیرسێنن"},{"SurahNumber":56,"VerseNumber":72,"Text":"ئایا ئێوە دارەکەیتان بەدیهێناوە؟ یائێمە بەدیهێنەرینی؟"},{"SurahNumber":56,"VerseNumber":73,"Text":"ئێمە ئەو (ئاگرە)مان کردووە بەھۆی یادخەرەوە(ی ئاگری دۆزەخ) وە (کردومانەتە) ھۆی کەڵک لێ وەرگرتن بۆ گەشتیاران"},{"SurahNumber":56,"VerseNumber":74,"Text":"جا کەواتە یاد وتەسبیحاتی پەروەردگاری گەورەی خۆت بەپاکی بکە"},{"SurahNumber":56,"VerseNumber":75,"Text":"جا سوێند بێت بەشوێنی (ھەڵھاتن وئاوابوونی) ئەستێرەکان"},{"SurahNumber":56,"VerseNumber":76,"Text":"بەڕاستی ئەم سوێندە ئەگەر بزانن سوێندێکی زۆر گەورەیە"},{"SurahNumber":56,"VerseNumber":77,"Text":"کە بێگومان ئەمە قورئانێکی گەورە وبەڕێزە"},{"SurahNumber":56,"VerseNumber":78,"Text":"لەناو کتێبێکی شاراوەدایە (کەلوح المحفوظه)"},{"SurahNumber":56,"VerseNumber":79,"Text":"جگە لە (فریشتە) پاکەکان کەس دەستی لێ نادات"},{"SurahNumber":56,"VerseNumber":80,"Text":"نێردراوەتە خوارەوە لە لایەن پەروەردگاری جیھانیانەوە"},{"SurahNumber":56,"VerseNumber":81,"Text":"دەی ئایا ئێوە بەم قورئانە باوەڕ ناکەن"},{"SurahNumber":56,"VerseNumber":82,"Text":"وە لەجیاتی سوپاسگوزاری لەسەر ڕۆزیتان ئێوە باوەڕ ناھێنن"},{"SurahNumber":56,"VerseNumber":83,"Text":"دەی بۆچی کاتێك گیانی (نەخۆشەکەتان) دەگاتە گەرووی"},{"SurahNumber":56,"VerseNumber":84,"Text":"وە ئێوە لەو کاتەدا تەماشا دەکەن"},{"SurahNumber":56,"VerseNumber":85,"Text":"لەوکاتەدا (فریشتەکانمان) لە ئێوە نزیکترن لەو (کەسەی لەسەرە مەرگدایە) بەڵام ئێوە (فریشتەکانی) ئێمە نابینن"},{"SurahNumber":56,"VerseNumber":86,"Text":"ئەگەر ئێوە (زیندوو ناکرێنەوەو)پاداشت نادرێنەوە؟"},{"SurahNumber":56,"VerseNumber":87,"Text":"ڕۆحی (مردوەکەتان) بگێڕنەوە ئەگەر ڕاست دەکەن"},{"SurahNumber":56,"VerseNumber":88,"Text":"ئەمجا ئەگەر ئەو (کەسەی لە گیانە ڵادایە) لەنزیکان بێ(لەخوا)"},{"SurahNumber":56,"VerseNumber":89,"Text":"ئەوە حەسانەوە وبۆنی خۆش وبەھەشتی پڕ لەناز ونیعمەتی بۆ ھەیە"},{"SurahNumber":56,"VerseNumber":90,"Text":"وە ئەگەر لەھاوەڵانی دەستی ڕاست بێت"},{"SurahNumber":56,"VerseNumber":91,"Text":"ئەوە سەلامەتی و بێ زیانی بۆ تۆ (چونکە) تۆ لەیارانی دەستی ڕاستی"},{"SurahNumber":56,"VerseNumber":92,"Text":"بەڵام ئەگەر لە بێ باوەڕانی گومڕا بێت"},{"SurahNumber":56,"VerseNumber":93,"Text":"ئەوە(شوێنی) میوانداریەکەی ئێجگار گەرمە"},{"SurahNumber":56,"VerseNumber":94,"Text":"وەچوونە ناو دۆزەخە"},{"SurahNumber":56,"VerseNumber":95,"Text":"بەڕاستی ئەوەی (کـە لەم سورەتەدا باسکرا) حەق وبێـگومانە"},{"SurahNumber":56,"VerseNumber":96,"Text":"جا کەواتە یاد وتەسبیحاتی پەروەردگاری گەورەی خۆت بەپاکی بکە"},{"SurahNumber":57,"VerseNumber":1,"Text":"ھەرچی لەئاسمانەکان وزەویدا ھەیە تەسبیحاتی خوا دەکەن وە ھەر ئەوە باڵادەست وکار بەجێ"},{"SurahNumber":57,"VerseNumber":2,"Text":"ھەر بۆ ئەوە دەسەڵات و خاوەنیەتی ئاسمانەکان و زەوی دەژێنی دەمرێنێ وە ئەو دەسەڵاتی بەسەر ھەموو شتێکدا ھەیە"},{"SurahNumber":57,"VerseNumber":3,"Text":"ھەر ئەوە یەکەمینە (پێش ھەموو شتێك ھەبووە) وە ھەر ئەوە دواھەمینیشە و(پاشی ھەموو شتێك دەمێنێت) وە دیارو ئاشکرایە (بۆ خاوەن ھۆش وفامەکان بەبەڵگەکانی) وە پەنھان وشاراوەیە (لەچاوی بەندەکان وزانایە بەئاشکرا ونھێنیەکان) وە ئەو بەھەموو شتێك ئاگادارە"},{"SurahNumber":57,"VerseNumber":4,"Text":"(خـوا) ئـەو زاتـەیە کـەئـاسمـانـەکـان وزەوی دروسـت کـردووە لەشەش ڕۆژدا پاشان بەرزبویەوە سەر عەرش وقەراری گرت (باوەڕمان پێیەتی بەو شێوەی شیاوی خوا بێت، وەچۆنیەتیەکەی نازانین، تەنھا خوا خۆی دەزانێت) دەزانێت چی دەچێتە ناوی زەوی وەچی لێ دێتە دەرەوە وەچی لەئاسمانەوە دێتە خوار وەچی بۆ سەردەکەوێت وە لەھەر کوێ بن خوا لەگەڵتانە (بەزانیاری و ئاگاداری) وەخوا بینایە بەھەرچی کە دەیکەن"},{"SurahNumber":57,"VerseNumber":5,"Text":"خاوەندارێتی ئاسمانەکان وزەوی ھەر بۆ ئەوە وە ھەموو کارێك ھەر بۆ لای خوا دەگەڕێنرێتەوە"},{"SurahNumber":57,"VerseNumber":6,"Text":"شەو دەبات بەناو ڕۆژدا (لەھاوین وپایزدا) وە ڕۆژ دەبات بەناو شەودا (لە زستان وبەھاردا) وە ئەو (خوا) ئاگادارە بەنیازی ناو دڵان"},{"SurahNumber":57,"VerseNumber":7,"Text":"باوەڕ بھێنن بەخوا وپێغەمبەرەکەی وببەخشن لەو ماڵ وسامانەی کە (خوای گەورە) خستویەتیە ژێر دەستان وجێنشین تیایدا، ئەمجا ئەوانەتان کە باوەڕی ھێناوە وداراییان بەخشیووە ،پاداشتی گەورەیان بۆ ھەیە"},{"SurahNumber":57,"VerseNumber":8,"Text":"ئەوە چیتانە بۆ باوەڕ بەخوا ناھێنن؟ کە پێغەمبەر بانگتان دەکات کە باوەڕ بە پەروەردگارتان بھێنن لەکاتێکدا کە بێگومان خوا پەیمانی (باوەڕ ھێنانی) لێ وەرگرتوون ئەگەر ئێوە باوەڕدارن"},{"SurahNumber":57,"VerseNumber":9,"Text":"خوا ئەو زاتەیە دەینێرێت بۆ بەندەی خۆی (کە موحەممەد ﷺ)ە بەڵگە وئایەتانێکی ڕوون وئاشکرا تا لەتاریکستانی (گومڕایی وبێباوەڕی) دەرتان بھێنێت بۆ ناو ڕووناکی ( ئیمان وئیسلام) وە بەڕاستی خوا بەرامبەر ئێوە بەسۆز ومیھرەبانە"},{"SurahNumber":57,"VerseNumber":10,"Text":"ئەوە چیتانە کەوا ھیچ نابەخشن لە ڕێی خوادا لە کاتێکدا میراتی ئاسمانەکان وزەوی بۆ خوا دەمێنێتەوە، یەکسان نین ئەوانەتان کە لەپێش گرتنی (مەککە)دا ماڵیان بەخشیوو جەنگاون (لەگەڵ ئەوانەی لە دوای فەتحی مەککە ئەو کارانە بکەن) ئەوانە پلەو پایەیان زۆر گەورەترە لەوانەی کە لەدوای (گرتنی مەککە) ماڵیان بەخشیووە وجەنگاون وە بەھەر دوولا خوا بەڵێنی بەھەشتی داوە وە خوا ئاگادارە بەوەی کە دەیکەن"},{"SurahNumber":57,"VerseNumber":11,"Text":"کێیە ئەو کەسەی قەرز دەدات بەخوا بەقەرزێکی چاك (مەبەست ئەوەیە ماڵ ببەخشێت لەپێناو خوا) تا خواش چەند بەرامبەر بیداتەوە وە پاداشتی زۆر چاکی بۆ ھەیە"},{"SurahNumber":57,"VerseNumber":12,"Text":"لەرۆِژێکدا کە تۆ پیاوان وئافرەتانی ئیماندار دەبینیت کەڕووناکی (باوەڕیان) لەپێشیانەوە ولەلای ڕاستیانەوە دەڕوات (پێیان دەڵێن) مژدەی ئێوە ئەمڕۆ بەھەشتانێکە کەڕووباری زۆر بەژێریاندا دەڕوات تێیدا دەمێننەوە بەھەمیشەیی، ھەر ئەوەیە سەرکەوتنی گەورە"},{"SurahNumber":57,"VerseNumber":13,"Text":"لەو ڕۆژەدا پیاوان وئافرەتانی دووڕوو دەڵێن بەوانەی کەباوەڕدار بوون سەیرێکمان بکەن تا لەڕووناکیتان تروسکێك وەرگرین، پێیان دەوترێت بگەڕێنەوە بۆ دواوەی خۆتان وە داوای ڕووناکی بکەن بۆخۆتان، یەکسەر شوورایەك دەکێشرێت لەنێوانیاندا کە دەرگایەکی تێدایە ڕِووی ناوەوەی ڕەحمەتی تێدایە دەرەوەیشی ڕووی لەسزایە"},{"SurahNumber":57,"VerseNumber":14,"Text":"(دوو ڕووان ئیمانداران) بانگ دەکەن ودەڵێن: ئایا ئێمە لەگەڵ ئێوە نەبوین (لە نوێژ و ڕۆژوودا) ئیمانداران دەڵێن: بەڵێ لەگەڵماندا بوون بەڵام ئێوە خۆتان خەڵەتاند (دووڕوو وپیلان گێڕبوون) وە چاوەڕوانی (نەمانی باوەڕدارانتان) دەکرد ودوودڵ بوون وە ھیواو ئاوات فریوویدان تا فەرمانی خوا ھات( و مردن) وە شەیتان فریویدان بە لێ بوردەیی خوای گەورە"},{"SurahNumber":57,"VerseNumber":15,"Text":"ئەمڕۆ ھیچ بریتیەك وەرناگیرێت نە لەئێوە وە نە لە بێ باوەڕان بۆ ڕزگار بوونتان، جێگاتان ئاگری دۆزەخە، ئەو ئاگرە شیاوتانە، ئای چەند سەرئەنجامێکی خراپە"},{"SurahNumber":57,"VerseNumber":16,"Text":"ئایا کاتی ئەوە نەھاتووە بۆ بڕواداران کە دڵیان ڕاچڵەکێت وملکەچ بێ بۆ یاد وزیکری خوا وە بۆ ئەو قورئانەی کەناردویەتیە خوارەوە؟ وەك ئەوکەسانە (جولەکە وگاور) نەبن کە لەمەو پێش کتێبی ئاسمانیان پێدرا وە ماوەیەکی دوورو ودرێژیان بەسەردا تێپەڕی ئەمجا دڵیان ڕەق بوو وە زۆربەیان یاخی ولەسنوور دەرچووبوون"},{"SurahNumber":57,"VerseNumber":17,"Text":"بێگومان بزانن کەخوا زەوی زیندوو دەکاتەوە دوای مردنی، بێگومان نیشانەو بەڵگەکانمان بۆ ڕوون کردونەتەوە تابیربکەنەوە"},{"SurahNumber":57,"VerseNumber":18,"Text":"بێگومان پیاوان وژنانی خێرخواز ئەوانەش قەرز دەدەن بەخوا بەقەرزێکی چاك (یارمەتی ھەژاران دەدەن) چەند بەرامبەر دەیاندرێتەوە وە بۆ ئەوان ھەیە پاداشتی زۆر چاك"},{"SurahNumber":57,"VerseNumber":19,"Text":"وە ئەوانەی باوەڕیان ھێناوە بەخوا وبەپێغەمبەرانی ئەوانە خۆیانن ڕاست گۆیان وەشەھیدان لەلای پەروەردگاریان، خاوەن پاداشت ونور وڕووناکی خۆیانن وە ئەوانەی کەبێ باوەڕبوون وبەڵگە ونیشانەکانی ئێمەیان بەدرۆ زانی ئەوانە ھاوەڵی ئاگری دۆزەخن"},{"SurahNumber":57,"VerseNumber":20,"Text":"وە بزانن کەبێگومان ژیانی دونیا تەنھا گاڵتە وگەمە وڕازاندنەوە وخۆھەڵکێشانە لەنێوانتاندا وەلاف لێدانە بەدارایی ومنداڵی زۆرەوە، وەك بارانێك وایە کە حاسڵاتەکەی جووتیاران دڵخۆش بکات، پاشان ووشك ببێت وبەزەردی بیبینیت لە پاشان ببێت بە پووش وپەڵاش، لە ڕۆژی دوایشدا سزای توند وسەخت (ھەیە بۆ دونیا پەرستان) وە لێبوردن وڕەزامەندی ھەیە لەلایەن خواوە (بۆ خواناسان) وە ژیانی دونیا ھیچ نیە جگە لە ڕابواردنێکی خەڵەتێنەر نەبێت"},{"SurahNumber":57,"VerseNumber":21,"Text":"(کەواتە) پێشبرکێ بکەن بۆ (دەست خستنی) لێخۆشبوون لەلایەن پەروەردگارتانەوە وە بۆ بەھەشتێك کە پانتاییەكەی بەوێنەی پانتایی ئاسمان وزەویە، ئامادەکراوە بۆ ئەوانەی باوەڕیان ھێناوە بەخوا وپێغەمبەرانی، ئەو (پاداشتە) بەخششێکی خواییە دەیدات بە ھەر کەس کە خۆی بیەوێت وە خوا خاوەنی بەخششی گەورەیە"},{"SurahNumber":57,"VerseNumber":22,"Text":"ھیچ زیان و بەڵایەك ڕووی نەداوە نە لەزەوی و نە لە خـودی خۆتاندا ئیللا لە (لوح المحفوظ) دا نوسراوە پێش ئەوەی بەدی بھێنین بێگومان ئەوە بۆ خوا زۆر ئاسانە"},{"SurahNumber":57,"VerseNumber":23,"Text":"تا خەفەت نەخۆن بۆ ئەوەی لەدەستتان چووە وە دڵخۆش ومەغرور نەبن بەوەی کە پێی داوون وەخوا ھیچ خۆ بەزل زانێکی شانازی کەری خۆش ناوێت"},{"SurahNumber":57,"VerseNumber":24,"Text":"ئەوانەی چروکی وڕەزیلی دەکەن (لەماڵ بەخشین لەپێناو خوادا) وە فەرمان بەخەڵکیش دەکەن ڕەزیل وچروك بن وە ھەر کەس پشت ھەڵکات ئەوە بێگومان خوا ھەر خۆی بێ نیاز وسوپاسکراوە"},{"SurahNumber":57,"VerseNumber":25,"Text":"سوێند بەخوا بەڕاستی ئێمە پێغەمبەرانی خۆمانمان ناردووە بە بەڵگە وموعجیزەی ڕوونەوە وە کتێبی (ئاسمانی) وتەرازوی دادمان لەگەڵدا ناردن بۆ ئەوەی خەڵکی بەدادگەری ڕەفتار بکەن (لەناو خۆیاندا) وە ئاسنمان دروست کرد کە ھێزێکی بەتینی توندی تێدایە بۆجەنگ کردن وە سوودێکی زۆریشی ھەیە بۆ خەڵکی (لەبەرکاھێنانی لە ھەموو جۆرە پیشەسازیە خزمەتگوزاریەکاندا) وە تا خوا دەری بخات چ کەسێك یارمەتی (ئاینی) خوا وپێغەمبەرانی دەدات کە پەنھانیشە، بێگومان خوا بەھێز ودەسەڵاتە"},{"SurahNumber":57,"VerseNumber":26,"Text":"سوێند بەخوا بێگومان نوح وئیبراھیم مان ڕەوانەکرد وە لە ناو وەچەکانیشیاندا پێغەمبەرێتی وکتێبی ئاسمانیمان دانا ئەمجا ھەندێکیان ڕێنموونیان وەرگرت وە زۆریشیان یاخی وکافربوون"},{"SurahNumber":57,"VerseNumber":27,"Text":"لە پاشان بەشوێن ئەواندا دیسان پێغەمبەرانی خۆمانمان نارد وە دواتر عیسای کوڕی مەریەممان نارد وەئینجیلمان پێ بەخشی وە لە دڵی ئەوانەدا کەشوێنی کەوتن سۆز وبەزەییمان دروست کرد وە گۆشە گیرییەك کە خۆیان دایان ھێنا بوو کە ئێمە ئەوەمان لەسەر پێویست نەکردبوون بەڵام خۆیان دایان ھێنا بۆ ڕەزامەندی خوا، کەچی وەك پێویست پارێزگاری ئەو گۆشەگیرییەیان نەکرد، ئێمەش بەخشیمان بەوانەیان کەباوەڕیان ھێنا بوو پاداشتی خۆیان. وە زۆریشیان لە سنوور دەرچوون"},{"SurahNumber":57,"VerseNumber":28,"Text":"ئەی ئەو کەسانەی باوەڕتان ھێناوە لەخوا بترسن وباوەڕبھێنن بەپێغەمبەرەکەی، دوو بەشتان لەڕەحمەت وبەخششی خۆی پێ دەبەخشێت وە ڕووناکیەکتان دەداتێ کە ڕێنموونی وڕێی ڕاستی پێ دەرکەن وە لێتان خۆش دەبێت وەخوا لێ خۆشبووی میھرەبانە"},{"SurahNumber":57,"VerseNumber":29,"Text":"تا خاوەن پەڕاوە ئاسمانیەکان بزانن کە دەسەڵاتیان نیە بەسەر ھیچێك لە بەخشیشی خوا وە ھەرچی بەخشش ھەیە بە دەست خوایە، دەیدات بە ھەر کەسێك کە خۆی بیەوێت وە خوا خاوەنی بەخششی زۆر گەورەیە"}]}