{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":3,"VerseNumber":93,"Text":"Tevrat indirilmeden önce İsrail kendisine haram kılıncaya kadar İsrailoğullarına tüm yiyecekler helal idi. \"Doğru sözlülerseniz Tevrat'ı getirip okuyun,\" de"},{"SurahNumber":3,"VerseNumber":94,"Text":"Artık kim yalanları ALLAH'a yakıştırırsa, işte zalimler onlardır"},{"SurahNumber":3,"VerseNumber":95,"Text":"De ki: \"ALLAH doğruyu söyler; İbrahim'in tektanrıcı dinine uyun. O puta tapanlardan olmadı"},{"SurahNumber":3,"VerseNumber":96,"Text":"Halk için kurulan en önemli ev, tüm halklara bir hidayet kaynağı olan Bekke'deki kutlu evdir"},{"SurahNumber":3,"VerseNumber":97,"Text":"Orada apaçık işaretler var: İbrahim'in (putperestliğe karşı) duruş yeridir. Oraya giren güvenlik içinde olmalı. Halktan yolculuğa gücü yetenler o Ev'i (Kabeyi) ALLAH için haccetmekle yükümlüdür. Kim inkar ederse bilsin ki ALLAH kimseye muhtaç değildir"},{"SurahNumber":3,"VerseNumber":98,"Text":"De ki, \"Kitap halkı, ALLAH yaptıklarınıza tanıkken neden ALLAH'ın ayetlerini tanımıyorsunuz"},{"SurahNumber":3,"VerseNumber":99,"Text":"De ki, \"Kitap halkı, doğruya tanık olduğunuz halde neden ALLAH'ın yolunu değiştirmeye yeltenerek inananları saptırıyorsunuz? ALLAH yaptıklarınızdan habersiz değildir"},{"SurahNumber":3,"VerseNumber":100,"Text":"İnananlar! Kitap halkından bir kısmına uyarsanız iman etmenizden sonra sizi inkarcılığa döndürürler"},{"SurahNumber":3,"VerseNumber":101,"Text":"ALLAH'ın ayetleri size okunduğu ve O'nun elçisi aranızda olduğu halde nasıl olur da inkar edersiniz? Kim ALLAH'a sarılırsa dosdoğru yola iletilmiştir"},{"SurahNumber":3,"VerseNumber":102,"Text":"İnananlar! ALLAH'ı gereğince dinleyin ve müslümanlar (Tanrı'ya teslim olanlar) olarak ölmeye bakın"},{"SurahNumber":3,"VerseNumber":103,"Text":"ALLAH'ın ipine topluca sımsıkı sarılın; ayrılığa düşmeyin. ALLAH'ın size olan nimetini anımsayın. Siz birbirinize düşmanlar idiniz de kalplerinizi birleştirdi ve O'nun nimeti sayesinde kardeşler oldunuz. Bir ateş çukurunun kenarında idiniz, sizi ondan kurtardı. Yola gelesiniz diye ALLAH ayetlerini böyle açıklıyor"},{"SurahNumber":3,"VerseNumber":104,"Text":"İçinizde, iyiliğe çağıran, sağduyuyu öğütleyen ve kötülükten sakındıran bir topluluk olsun. Bunlar başaranlardır"},{"SurahNumber":3,"VerseNumber":105,"Text":"Kendilerine apaçık deliller geldikten sonra ayrılık ve anlaşmazlığa düşenler gibi olmayınız. Onlar için büyük bir azap var"},{"SurahNumber":3,"VerseNumber":106,"Text":"O gün bazı yüzler aklanır, bazı yüzlerse kararır. Yüzleri kararanlara: \"İman ettikten sonra inkar mı ettiniz? İnkarınızdan dolayı azabı tadın"},{"SurahNumber":3,"VerseNumber":107,"Text":"Yüzleri aklananlar ise ALLAH'ın rahmeti içindedir. Orada sürekli kalırlar"},{"SurahNumber":3,"VerseNumber":108,"Text":"Bunlar, sana dosdoğru olarak okuduğumuz ALLAH'ın ayetleridir. ALLAH hiç kimseye zulmetmek istemez"},{"SurahNumber":3,"VerseNumber":109,"Text":"Göklerde ve yerde ne varsa ALLAH'ındır ve tüm işler ALLAH tarafından kontrol edilir"},{"SurahNumber":3,"VerseNumber":110,"Text":"Siz, halk için çıkarılmış en iyi topluluksunuz. İyiliği öğütler, kötülükten sakındırır ve ALLAH'a inanırsınız. Kitap halkı inansaydı kendileri için iyi olurdu. İçlerinde inananlar olmakla birlikte çoğunluğu yoldan çıkmıştır"},{"SurahNumber":3,"VerseNumber":111,"Text":"Size hakaretten başka bir zarar veremezler. Sizinle savaşırlarsa dönüp kaçarlar; kazanamazlar"},{"SurahNumber":3,"VerseNumber":112,"Text":"Nerede bulunurlarsa bulunsunlar -ALLAH'ın ipine, ya da insanların ipine (sözleşmesine) sığınanlar hariç- horlandılar. ALLAH'ın gazabını hakkettiler ve yoksulluğa mahkum edildiler. Zira onlar, ALLAH'ın ayetlerini inkar ediyor ve peygamberleri haksız yere öldürüyorlardı. Tüm bunlar, karşı gelmeleri ve sınırı aşmalarının bir sonucu idi"},{"SurahNumber":3,"VerseNumber":113,"Text":"Ancak hepsi bir değil. Kitap halkından bir grup var ki geceleri ALLAH'ın ayetlerini okuyup secde ederler"},{"SurahNumber":3,"VerseNumber":114,"Text":"ALLAH'a ve ahiret gününe inanırlar, iyiliği öğütler kötülükten sakındırır ve iyi işlere koşuşurlar. İşte onlar iyilerdendir"},{"SurahNumber":3,"VerseNumber":115,"Text":"Yaptıkları hiç bir iyilik karşılıksız kalmıyacaktır. ALLAH erdemlileri çok iyi bilir"},{"SurahNumber":3,"VerseNumber":116,"Text":"İnkar edenlerin ne paraları ne de çocukları ALLAH'a karşı kendilerine hiç bir yarar sağlamıyacaktır. Onlar ateşin halkıdır ve orada sürekli kalıcıdırlar"},{"SurahNumber":3,"VerseNumber":117,"Text":"Bu dünya hayatındaki harcamaları, kendi kendilerine zulmeden bir topluluğun ekinine vurup mahfeden dondurucu bir rüzgar gibidir. ALLAH onlara zulmetmedi; fakat onlar kendi kendilerine zulmediyorlardı"},{"SurahNumber":3,"VerseNumber":118,"Text":"İnananlar, size kötülük etmekten geri durmayan, sizin sıkıntıya düşmenizi isteyen kimseleri sırdaş edinmeyin. Ağızlarından kin ve nefret taşmaktadır. Göğüslerinde gizledikleri ise daha büyük. Size ayetleri açıkladık; düşünürseniz"},{"SurahNumber":3,"VerseNumber":119,"Text":"İşte sizler, onlar sizi sevmediği halde onları sevenlersiniz! Üstelik siz bütün kitaplara/kitabın tümüne inanırsınız. Sizinle karşılaştıkları zaman \"İnandık,\" derler, yalnız kaldıklarında ise size olan öfkelerinden dolayı parmaklarını ısırırlar. De ki: \"Öfkenizden canınız çıksın.\" Kuşkusuz ALLAH göğüslerin özünü Bilendir"},{"SurahNumber":3,"VerseNumber":120,"Text":"Size bir iyilik dokunsa onlara üzüntü verir, başınıza bir kötülük gelse ona sevinirler. Zorluklara karşı direnir ve erdemli davranırsanız entrikaları size hiç bir zarar vermez. ALLAH tüm yaptıklarını kontrol eder"},{"SurahNumber":3,"VerseNumber":121,"Text":"Hani sen, sabah erkenden ailenden ayrılarak inananları savaşta tutacakları noktalara yerleştiriyordun. Elbette ALLAH İşitir, Bilir"},{"SurahNumber":3,"VerseNumber":122,"Text":"Sizden iki grup nerede ise bozguna uğradı. Oysa ALLAH onların Sahibiydi. İnananlar ALLAH'a güvensin"},{"SurahNumber":3,"VerseNumber":123,"Text":"Nitekim siz zayıf durumda iken, Bedir'de, ALLAH size yardım edip zafere ulaştırdı. Teşekkürünüzü belirtmek için ALLAH'ı dinlemelisiniz"},{"SurahNumber":3,"VerseNumber":124,"Text":"İnananlara şunları diyordun: \"İndirilmiş üç bin melek ile Rabbinizin sizi desteklemesi size yetmez mi"},{"SurahNumber":3,"VerseNumber":125,"Text":"Evet, güçlüklere karşı direnir ve erdemli davranırsanız size şu anda ani bir baskın yapsalar, Rabbiniz sizi eğitilmiş beş bin melek ile destekler"},{"SurahNumber":3,"VerseNumber":126,"Text":"ALLAH bunu, kalbinizi yatıştıracak bir müjde olsun diye anlatıyor. Zafer, yalnızca Güçlü ve Bilge olan ALLAH katındandır"},{"SurahNumber":3,"VerseNumber":127,"Text":"Böylece inkarcıların bir kısmını imha eder veya onları etkisiz hale getirip bozguna uğratır"},{"SurahNumber":3,"VerseNumber":128,"Text":"Tevbelerini kabul etmesi veya işledikleri zulümden dolayı onları azaplandırması seni ilgilendirmez"},{"SurahNumber":3,"VerseNumber":129,"Text":"Göklerde ve yerde bulunan her şey ALLAH'ındır. Affedilmeyi hakkedeni affeder, cezayı hakkedeni cezalandırır. ALLAH Bağışlayandır, Rahimdir"},{"SurahNumber":3,"VerseNumber":130,"Text":"İnananlar, faizi kat kat arttırılmış olarak yemeyin. Başarılı olmak için ALLAH'ı dinleyin"},{"SurahNumber":3,"VerseNumber":131,"Text":"İnkarcılar için hazırlanmış olan ateşten sakının"},{"SurahNumber":3,"VerseNumber":132,"Text":"Merhamet edilmeniz için ALLAH'a ve elçiye uyun"},{"SurahNumber":3,"VerseNumber":133,"Text":"Rabbiniz tarafından bağışlanmaya, eni göklerle yeri kapsayan ve erdemliler için hazırlanmış olan cennete doğru koşun"},{"SurahNumber":3,"VerseNumber":134,"Text":"O erdemliler ki bollukta ve darlıkta yardım için para harcarlar, öfkelerini kontrol ederler, insanların kusurlarını görmemezlikten gelirler. ALLAH iyilik yapanları sever"},{"SurahNumber":3,"VerseNumber":135,"Text":"Onlar ki bir günah işledikleri, yahut kendilerine zulmettikleri zaman ALLAH'ı anımsar ve günahları için bağışlanma dilerler -Zaten ALLAH'tan başka kim günahları bağışlayabilir ki?- ve onlar bile bile günah işlemeye devam etmez"},{"SurahNumber":3,"VerseNumber":136,"Text":"Onlara, Rab'lerinden bağışlanma ve altından ırmaklar akan cennetlerle karşılık verilir; orada sürekli kalırlar. Çalışanların ödülü ne güzeldir"},{"SurahNumber":3,"VerseNumber":137,"Text":"Sizden önce de yasalar uygulanmıştı. Yeryüzünde dolaşın da yalanlayıcıların sonunun ne olduğunu görün"},{"SurahNumber":3,"VerseNumber":138,"Text":"Bu, insanlara bir bildiri, erdemlilere de bir yol gösterici ve öğüttür"},{"SurahNumber":3,"VerseNumber":139,"Text":"Gevşemeyin, üzülmeyin; inanıyorsanız üstün sizsiniz"},{"SurahNumber":3,"VerseNumber":140,"Text":"Size bir sıkıntı dokunduysa, düşman topluluğa da benzeri bir sıkıntı dokunmuştur. Böyle günleri, halkın arasında döndürüp duruyoruz ki ALLAH gerçek inananları ayırsın ve sizden bazılarını şahitler edinsin. ALLAH zalimleri sevmez"},{"SurahNumber":3,"VerseNumber":141,"Text":"ALLAH böylece inananları sağlamlaştırır ve kafirlerin gururunu kırar"},{"SurahNumber":3,"VerseNumber":142,"Text":"ALLAH aranızdaki çalışanları ortaya çıkarmadan, sabredenleri ayırmadan cennete gireceğinizi mi sandınız"},{"SurahNumber":3,"VerseNumber":143,"Text":"Siz ölümle karşılaşmadan önce onu arzuluyordunuz. Fakat şimdi onu gördüğünüz halde bekliyorsunuz"},{"SurahNumber":3,"VerseNumber":144,"Text":"Muhammed sadece bir elçidir ve ondan önce de nice elçiler gelip geçmiştir. Ölür yahut öldürülürse geriye mi döneceksiniz. Dönekler ALLAH'a hiç bir zarar veremez. ALLAH şükredenleri ödüllendirecektir"},{"SurahNumber":3,"VerseNumber":145,"Text":"ALLAH'ın izni olmadan hiç kimse ölemez. Ölümün belirlenmiş bir süresi var. Kim dünya nimetini isterse ona ondan veririz, kim ahiret nimetini isterse ona da ondan veririz. Şükredenleri ödüllendireceğiz"},{"SurahNumber":3,"VerseNumber":146,"Text":"Nice peygamberler var ki kendilerini Rab'lerine adamış birçok kişi onlarla birlikte savaştı. ALLAH yolunda başlarına gelenden ötürü gevşemediler, yılmadılar, boyun eğmediler. ALLAH direnenleri sever"},{"SurahNumber":3,"VerseNumber":147,"Text":"Sözleri yalnızca şuydu: \"Rabbimiz, günahlarımızı ve işlerimizdeki aşırılıklarımızı bağışla, ayaklarımızı sağlam tut ve inkarcı topluluğa karşı bize zafer ver"},{"SurahNumber":3,"VerseNumber":148,"Text":"ALLAH da onlara hem dünya nimetini hem de ahiret nimetinin en güzelini verdi. ALLAH güzel davrananları sever"},{"SurahNumber":3,"VerseNumber":149,"Text":"Ey inananlar, inkar edenlere uyarsanız sizi gerisin geriye döndürürler ve kaybedenlerden olursunuz"},{"SurahNumber":3,"VerseNumber":150,"Text":"Hayır, mevlanız (sahibiniz ve dostunuz) ALLAH'tır. O, yardım edenlerin en iyisidir"},{"SurahNumber":3,"VerseNumber":151,"Text":"Güçsüz ve yetkisiz kişileri ALLAH'a ortak koştukları için inkarcıların kalplerine korku salacağız. Yerleri ateştir. Zalimlerin durağı ne kötü"},{"SurahNumber":3,"VerseNumber":152,"Text":"ALLAH size verdiği sözde durdu ve nitekim izniyle onları darmadağın ettiniz. Ama, sevdiğiniz (zaferi) size gösterdikten sonra duraksadınız, savaş hakkında birbirinizle çekiştiniz ve emirleri dinlemediniz. Kiminiz dünyayı istiyordu, kiminiz de ahireti... Sonra, sınamak için sizi onlardan çevirdi ve her şeye rağmen sizi affetti. ALLAH'ın inananlara nimeti boldur"},{"SurahNumber":3,"VerseNumber":153,"Text":"Elçi arkanızdan çağırmasına rağmen siz hiç kimseye dönüp bakmaksızın tepeyi tırmanıyordunuz. Yitirdiklerinize ve başınıza gelenlere üzülmeyesiniz diye size keder üstüne keder verdi. ALLAH yaptıklarınızdan Haberdardır"},{"SurahNumber":3,"VerseNumber":154,"Text":"Sonra o üzüntünün ardından, içinizden bir grubu sakinleştiren güven dolu bir uykuyu üzerinize indirdi. Bir kısmınız bencilce kendi derdine düşmüş, cahiliye döneminde olduğu gibi ALLAH hakkında yanlış düşünceler üretiyor ve, \"Bu işte bir yetkimiz varmı,\" diyordu. \"Tüm yetki ALLAH'ındır,\" de. Sana açmadıklarını içlerinde gizliyorlardı. \"Bizim bir yetkimiz olsaydı burada öldürülmezdik,\" diyorlar. De ki, \"Evlerinizde dahi olsaydınız, aranızda ölmesi kararlaştırılanlar devrilecekleri yere doğru sürüneceklerdi.\" ALLAH böylece göğüslerinizdekini dener ve kalplerinizdekini arıtır. ALLAH en gizli düşünceleri bilir"},{"SurahNumber":3,"VerseNumber":155,"Text":"İki ordunun çarpıştığı gün geriye dönenlerinizi yaptıkları bazı işlerden dolayı şeytan kaydırmak istemişti. Ancak ALLAH onları affetti. ALLAH gerçekten çok Bağışlayıcı, çok Şefkatlidir"},{"SurahNumber":3,"VerseNumber":156,"Text":"İnananlar! Yolculuğa çıkan veya savaşa giden kardeşleri için, \"Bizimle kalsalardı ne ölür ne de öldürülürlerdi,\" diyen inkarcılar gibi olmayın. ALLAH bu tip düşünceyi kalplerinde bir üzüntü kaynağı yapar. Yaşatan da öldüren de ALLAH'tır. ALLAH yaptıklarınızı Görüyor"},{"SurahNumber":3,"VerseNumber":157,"Text":"ALLAH yolunda ölür yahut öldürülürseniz, ALLAH'ın bağışlaması ve rahmetine kavuşmuş olursunuz ki bu onların tüm topladıklardından daha iyidir"},{"SurahNumber":3,"VerseNumber":158,"Text":"Ölürseniz de öldürülürseniz de ALLAH'ın huzuruna çıkarılacaksınız"},{"SurahNumber":3,"VerseNumber":159,"Text":"ALLAH'ın sana bir bağışı olarak onlara yumuşak davrandın. Kaba ve katı yürekli olsaydın çevrenden dağılır giderlerdi. Onları affet, bağışlanmalarını dile ve yapılacak işler hakkında onlara danış. Karar verince de ALLAH'a güven; ALLAH güvenenleri sever"},{"SurahNumber":3,"VerseNumber":160,"Text":"ALLAH sizi desteklerse hiç bir güç sizi yenemez. Sizi terk ederse, artık size kim yardım edebilir ki? İnananlar ALLAH'a güvensin"},{"SurahNumber":3,"VerseNumber":161,"Text":"Bir peygamber ganimet mallarından hakkından fazlasını alamaz. Kim hakkından fazlasını alırsa diriliş günü o fazlalıkla gelir. Sonra herkese kazandığının karşılığı tam ödenir ve haksızlığa uğratılmazlar"},{"SurahNumber":3,"VerseNumber":162,"Text":"ALLAH'ın rızasını gözeten bir kimse ALLAH'ın öfkesine uğrayan gibi olur mu? Onun yeri cehennemdir; o ne kötü bir sonuçtur"},{"SurahNumber":3,"VerseNumber":163,"Text":"Onlar ALLAH katında derece derecedir. ALLAH yaptıkları herşeyi görmektedir"},{"SurahNumber":3,"VerseNumber":164,"Text":"ALLAH inananların içinden, onlara ayetlerini okuyan, onları arındıran, onlara kitap ve bilgelik öğreten bir elçiyi göndermekle iyilikte bulundu. Oysa onlar daha önce apaçık bir sapıklık içindeydiler"},{"SurahNumber":3,"VerseNumber":165,"Text":"Uğradığınız zararın iki katını (düşmanınıza) verdiğiniz halde, \"Bu da niçin,\" dediniz. De ki, \"(O) musibet, kendi tarafınızdandır.\" ALLAH her şeye Kadirdir"},{"SurahNumber":3,"VerseNumber":166,"Text":"İki ordu çarpıştığı gün başınıza gelenler ALLAH'ın izniyle oldu. İnananlar böylece ayırdedilir"},{"SurahNumber":3,"VerseNumber":167,"Text":"İkiyüzlüler de böylece açığa çıkarılır. Kendilerine, \"Gelin, ALLAH yolunda savaşın ya da katkıda bulunun,\" denildiğinde, onlar, \"Savaştan anlasaydık size katılırdık,\" dediler. O an onlar imandan daha çok inkara yakın idiler. Kalplerinde olmayanı ağızlarıyla söylüyorlar. Halbuki ALLAH onların gizlediğini çok iyi biliyor"},{"SurahNumber":3,"VerseNumber":168,"Text":"Onlar oturup, akrabaları için şunu söylediler: \"Bize uysalardı öldürülmeyeceklerdi.\" De ki, \"Ölümü kendinizden savın da doğru sözlü olduğunuzu kanıtlayın"},{"SurahNumber":3,"VerseNumber":169,"Text":"ALLAH yolunda vurulanları ölü sanmayın; bilakis onlar Rableri katında nimetler içinde diridirler"},{"SurahNumber":3,"VerseNumber":170,"Text":"ALLAH'ın onlara bolca verdiği nimetlerle neşe içindedirler. Kendilerine daha katılmamış yoldaşlarına bir korku ve üzüntü olmadığını müjdelemek isterler"},{"SurahNumber":3,"VerseNumber":171,"Text":"ALLAH'ın bol nimetini ve ALLAH'ın inananların ödülünü yitirmeyeceği gerçeğini müjdelemek isterler"},{"SurahNumber":3,"VerseNumber":172,"Text":"O inananlar ki, savaşta yara aldıktan sonra bile ALLAH'ın ve elçisinin çağrısına uydular. İyilik yapıp erdemli davrananları için büyük bir ödül var"},{"SurahNumber":3,"VerseNumber":173,"Text":"Onlar ki insanlar kendilerine, \"Halk size karşı birleşip harekete geçmis; korkun onlardan,\" dediklerinde, bu onların ancak imanını arttırır ve şöyle derler: \"Bize ALLAH yeter; o ne güzel Koruyucudur"},{"SurahNumber":3,"VerseNumber":174,"Text":"Böylece, kendilerine hiçbir kötülük dokunmadan, ALLAH'tan bir nimet ve lütufla geri döndüler.. ALLAH'ın rızasını gözetmişlerdi. Büyük lütfun sahibi ALLAH'tır"},{"SurahNumber":3,"VerseNumber":175,"Text":"Şeytan ancak kendi dostlarına korku verir. Onlardan korkmayın, benden korkun; gerçekten inanmışsanız"},{"SurahNumber":3,"VerseNumber":176,"Text":"İnkarcılıkta yarışanlar seni üzmesin. Onlar ALLAH'a hiçbir zarar veremez. ALLAH ahirette onlara bir pay vermemek istiyor. Onlar için büyük bir azap var"},{"SurahNumber":3,"VerseNumber":177,"Text":"İmanı bırakıp küfrü satın alanlar ALLAH'a hiçbir zarar veremezler ve onlar için acıklı bir azap var"},{"SurahNumber":3,"VerseNumber":178,"Text":"İnkarcılar, vermiş bulunduğum sürenin kendileri için iyi olduğunu sanmasınlar. Günahlarının artması için kendilerine süre veriyoruz. Onlara alçaltıcı bir azap var"},{"SurahNumber":3,"VerseNumber":179,"Text":"ALLAH inananları şu içinde bulunduğunuz durumda bırakacak değil. İyiyi kötüden ayıracaktır. ALLAH size geleceği bildirecek de değil. Fakat ALLAH elçilerinden dilediğini seçer. ALLAH'a ve elçilerine inanın. İnanıp erdemli davranırsanız size büyük birödül var"},{"SurahNumber":3,"VerseNumber":180,"Text":"ALLAH'ın lütfundan kendilerine bağışladığı nimetlerde cimrilik edenler onu kendileri için hayırlı sanmasın. Aksine, o kendileri için zararlıdır. Toplayıp biriktirdikleri, Diriliş Günü boyunlarına dolanacak. Göklerin ve yerin mirası ALLAH'ındır. ALLAH yaptıklarınızdan haberdardır"},{"SurahNumber":3,"VerseNumber":181,"Text":"ALLAH fakir, biz ise zenginiz,\" diyenlerin sözünü ALLAH işitmekte. Söylediklerini ve haksız yere peygamberleri öldürmelerini kaydedeceğiz ve \"Yakıcı azabı tadın,\" diyeceğiz"},{"SurahNumber":3,"VerseNumber":182,"Text":"Bu, kendi yaptıklarınızın bir sonucudur.\" Kuşkusuz ALLAH kullara karşı zalim değildir"},{"SurahNumber":3,"VerseNumber":183,"Text":"Onlar, \"Ateşin yiyeceği bir kurban getirmedikçe hiçbir elçiye inanmamamız konusunda ALLAH bizden söz aldı,\" diyorlar. De ki, \"Benden önce, apaçık delillerle birlikte bu dediğinizi de size getiren elçiler geldi. Sözünüzün eriyseniz niçin onları öldürdünüz"},{"SurahNumber":3,"VerseNumber":184,"Text":"Seni yalanlarlarsa (şaşma), senden önce apaçık deliller, Zeburlar (Tanrı sevgisini dile getiren ilahiler) ve aydınlatıcı kitap getiren elçiler de yalanlanmıştı"},{"SurahNumber":3,"VerseNumber":185,"Text":"Herkes ölümü tadacaktır. Diriliş günü ödülleriniz size eksiksiz olarak verilir. Kim ateşten kurtarılıp cennete sokulursa, zafer kazanmış olur. Dünya hayatı ancak aldatıcı bir zevkten ibarettir"},{"SurahNumber":3,"VerseNumber":186,"Text":"Paralarınızla, canlarınızla sınanacaksınız. Sizden önce kendilerine kitap verilenlerden ve ortak koşanlardan çok hakaretler işiteceksiniz. Direnir ve erdemli bir hayat sürerseniz büyük iş yapmış olursunuz"},{"SurahNumber":3,"VerseNumber":187,"Text":"ALLAH kendilerine kitap verilenlerden, \"Onu mutlaka insanlara açıklayacaksınız, gizlemiyeceksiniz,\" diye söz almıştı. Fakat onlar, onu arkalarına atıp az bir fiyata sattılar. Ne kötü bir alış veriş"},{"SurahNumber":3,"VerseNumber":188,"Text":"Sanma ki verdikleriyle gururlanan ve yapmadıkları şeylerden ötürü övülmeyi sevenler, evet sanma ki onlar azaptan kurtulacak. Onlara acıklı bir azap var"},{"SurahNumber":3,"VerseNumber":189,"Text":"Göklerin ve yerin egemenliği ALLAH'ındır. ALLAH herşeye Kadirdir"},{"SurahNumber":3,"VerseNumber":190,"Text":"Göklerin ve yerin yaratılmasında, gece ile gündüzün birbirini izlemesinde akıl sahipleri için ayetler var"},{"SurahNumber":3,"VerseNumber":191,"Text":"Onlar ki ayaktayken, otururken ve yanları üzerine yatarken ALLAH'ı anarlar. Göklerin ve yerin yapısı ve yaratılışı hakkında düşünürler: \"Rabbimiz, sen bunları boş yere yaratmadın, sen yücesin, bizi ateş azabından koru"},{"SurahNumber":3,"VerseNumber":192,"Text":"Rabbimiz, sen kimi ateşe sokarsan elbette onu rezil etmişsindir. Zalimlere yardım eden olmaz"},{"SurahNumber":3,"VerseNumber":193,"Text":"Rabbimiz, biz, 'Rabbinize inanın' diye imana çağıran bir davetçiyi işittik ve inandık. Rabbimiz, günahlarımızı bağışla, kötülüklerimizi ört ve iyi kişiler olarak canımızı al"},{"SurahNumber":3,"VerseNumber":194,"Text":"Rabbimiz, elçilerin yoluyla bize söz verdiğin şeyi ver, diriliş gününde bizi rezil etme. Sen sözünden hiç caymazsın"},{"SurahNumber":3,"VerseNumber":195,"Text":"Rab'leri onlara cevap verdi: \"Ben, sizden hiçbir çalışanın yaptığını ödülsüz bırakmam, ister erkek olsun, ister kadın olsun; hepiniz eşitsiniz. Göç edenler, yurtlarından çıkarılanlar, yolumda işkence ve hakarete uğrayanlar, vuruşanlar, öldürülenler... Onların kötülüklerini örteceğim ve onları içlerinde ırmaklar akan bahçelere yerleştireceğim. ALLAH'tan bir karşılık olarak... En güzel karşılık ALLAH'ın yanındadır"},{"SurahNumber":3,"VerseNumber":196,"Text":"İnkarcıların ülkelerdeki egemenliği seni aldatmasın"},{"SurahNumber":3,"VerseNumber":197,"Text":"Bu kısa süreli bir yararlanmadır, sonra cehennemi boylayacaklar; ne kötü bir durak"},{"SurahNumber":3,"VerseNumber":198,"Text":"Rab'lerini dinleyenler için içlerinde ırmaklar akan cennetler var. ALLAH tarafından bir konut olarak orada ebedi kalacaklar. İyiler için ALLAH'ın yanında bulunanlar daha hayırlıdır"},{"SurahNumber":3,"VerseNumber":199,"Text":"Kitaplıların öyleleri var ki ALLAH'a, size indirilene ve kendilerine indirilene inanırlar. ALLAH'a karşı derin saygıya sahiptirler. ALLAH'ın ayetlerini satmazlar. Onların ödülleri Rab'lerinin yanındadır. ALLAH hesabı çabuk görendir"},{"SurahNumber":3,"VerseNumber":200,"Text":"İnananlar! Başarmak için, güçlüklere karşı tek tek direnin, topluca direnin, birlik olun ve ALLAH'ı dinleyin"},{"SurahNumber":4,"VerseNumber":1,"Text":"İnsanlar! Sizi bir tek nefisten yaratan, ondan da eşini yaratan, ikisinden pek çok erkek ve kadın üreten Rabbinizi dinleyin. Adına birbirinizden isteklerde bulunduğunuz ALLAH'a saygı gösterin; akrabalara da... ALLAH elbette sizi Gözetlemektedir"},{"SurahNumber":4,"VerseNumber":2,"Text":"Yetimlere mallarını verin. Temiz olanı pis olanla değişmeyin. Mallarını kendi mallarınıza katıp yemeyin. Bu büyük bir adaletsizlik olur"},{"SurahNumber":4,"VerseNumber":3,"Text":"Yetimler hakkında adaletli davranamamaktan korkuyorsanız uygun gördüğünüz kadınlarla ikişer, üçer, dörder evlenebilirsiniz. Onlara eşit davranamamaktan korkuyorsanız bir taneyle veya yeminlerinizin/anlaşmalarınızın hak sahibi olduklari ile yetinin. Sapmamanız için en uygunu budur"},{"SurahNumber":4,"VerseNumber":4,"Text":"Kadınlara mehirlerini tam verin. Kendi istekleriyle o mehrin bir kısmını size bağışlarlarsa onu günül huzuruyla yiyebilirsiniz"},{"SurahNumber":4,"VerseNumber":5,"Text":"ALLAH'ın sizi gözetici kıldığı mallarınızı aklı ermezlere vermeyin. O mallarla onları (yetimleri) besleyin, giydirin ve onlarla güzel iletişim kurun"},{"SurahNumber":4,"VerseNumber":6,"Text":"Evlenme yaşına eriştiklerinde yetimleri sınayın. Onlarda olgunluk görürseniz kendilerine mallarını verin. Onlar büyüyecek diye savurganlık ve aceleyle mallarını yemeyin. Zengin, (malın korumasına gösterdiği çabanın ücretinden) vazgeçsin. Fakir ise uygun bir miktarda harcasın. Mallarını kendilerine tanıklar huzurunda geri verin. Hesap görücü olarak ALLAH yeter"},{"SurahNumber":4,"VerseNumber":7,"Text":"Ana babanın ve akrabaların bıraktığından erkeklere bir pay vardır. Ana babanın ve akrabaların bıraktığından kadınlara da bir pay vardır. Miras ister az olsun ister çok olsun (kadın) bir pay almalıdır"},{"SurahNumber":4,"VerseNumber":8,"Text":"Miras bölüşümünde, akrabalar, yetimler ve yoksullar da hazır bulunursa güzel sözler söyleyerek onlara da verin"},{"SurahNumber":4,"VerseNumber":9,"Text":"Geriye zayıf çocuklar bırakan ve onların durumlarından endişe duyanlar dikkat etsinler! ALLAH'ı düşünsünler ve uygun kararlar versinler"},{"SurahNumber":4,"VerseNumber":10,"Text":"Yetimlerin mallarını haksız yere yiyenler karınlarını ateşle doldurmuş olurlar ve cehennemi boylayacaklar"},{"SurahNumber":4,"VerseNumber":11,"Text":"ALLAH size çocuklarınız hakkında öğütte bulunuyor. Erkek, kadının iki katı pay alır. Mirasçılar sadece kadın olup iki kişiden fazla iseler terekenin üçte ikisi onlarındır. Çocuk sadece bir kadınsa terekenin yarısı onundur. Ölen kişi ardında çocuk bırakmışsa, ana ve babasının her birisine altıda bir düşer. Çocuğu yok da kendisine sadece ana ve babası varis oluyorsa bu durumda annesine üçte bir pay düşer. Kardeşi varsa bu durumda annesine altıda bir düşer. Tüm bu paylaşma oranları, ölenin yaptığı vasiyetten ve borçların ödenmesinden sonra gelir. Analarınız, babalarınız ve çocuklarınızdan hangisinin size daha yararlı olduğunu bilemezsiniz. Bu ALLAH'ın yasasıdır. ALLAH Bilendir, Bilgedir"},{"SurahNumber":4,"VerseNumber":12,"Text":"Çocukları yoksa, hanımlarınızın bıraktığı mirasın yarısı sizindir. Çocukları var ise, bıraktıklarının dörtte biri sizindir. Bu pay, borçlarının ödenmesinden ve yaptıkları vasiyetteki payların dağıtılmasından sonradır. Çocuklarınız yoksa bıraktığınızın dörtte biri onlarındır. Çocuklarınız varsa, bıraktığınızın sekizde biri onlarındır. Bu pay, borçlarınızın ödenmesinden ve yaptığınız vasiyetteki payların dağıtılmasından sonradır. Miras bırakan erkeğin veya kadının, çocuğu ve eşi olmayıp bir erkek veya bir kız kardeşi var ise bu durumda herbirine altıda bir düşer. Bundan fazla iseler, üçte biri paylaşırlar. Bu paylaşım vasiyetteki payların dağıtılmasından ve borçların ödenmesinden sonra uygulanmalıdır ki kimseye zarar verilmesin. Bu, ALLAH'tan bir vasiyettir. ALLAH Bilir, Şefkatlidir"},{"SurahNumber":4,"VerseNumber":13,"Text":"Bunlar ALLAH'ın yasalarıdır. ALLAH'a ve elçisine uyanları içinden ırmaklar akan cennetlere yerleştirir. Orada sürekli kalırlar. Bu, en büyük başarıdır"},{"SurahNumber":4,"VerseNumber":14,"Text":"Kim ALLAH'a ve elçisine isyan eder ve yasalarını çiğnerse, onu içinde sürekli kalacağı bir ateşe sokar. Onun için alçaltıcı bir azap var"},{"SurahNumber":4,"VerseNumber":15,"Text":"Kadınlarınızdan fuhuş yapanlara karşı içinizden dört tanık getirin. Tanıklık ederlerse, onları, ölünceye veya ALLAH onlara bir yol açıncaya kadar evlerde tutun"},{"SurahNumber":4,"VerseNumber":16,"Text":"Sizden zina işleyen çifti cezalandırın. Tevbe edip düzelirlerse onlardan vazgeçin. ALLAH yönelişleri kabul edendir, Rahim'dir"},{"SurahNumber":4,"VerseNumber":17,"Text":"Cahillik yüzünden bir kötülük işleyen ve hemen ardından tövbe edenlerin tövbesinin kabulu ALLAH'a aittir. ALLAH tövbelerini kabul eder. ALLAH Bilendir, Bilgedir"},{"SurahNumber":4,"VerseNumber":18,"Text":"Sürekli kötülük işleyen ve kendilerini ölüm yakalayınca, \"Ben artık tövbe ettim,\" diyenlerin tövbesi geçersizdir. İnkarcı olarak ölenlerin de tövbesi geçersizdir. Onlar için acıklı bir azap var"},{"SurahNumber":4,"VerseNumber":19,"Text":"İnananlar! Kadınların mirasına onların isteklerine aykırı olarak mirasçı olmanız sizin için yasal değil. Kendilerine önceden vermiş bulunduğunuz malları onlardan geri almak için onları sıkıştırmayın. Bir fuhuş işlemeleri hali istisna. Onlarla iyi geçinin. Onlardan hoşlanmıyorsanız, olur ki hoşlanmadığınız bir şeye ALLAH çok hayır koymuştur"},{"SurahNumber":4,"VerseNumber":20,"Text":"Mevcut eşinizi bırakıp bir başka eşle evlenmek istiyorsanız, birincisine büyük miktarda mal vermişseniz bile ondan hiç bir şeyi geri almayın. Sahtekarlık ve iftira ederek ve günah işleyerek mi geri alacaksınız"},{"SurahNumber":4,"VerseNumber":21,"Text":"Bir zamanlar birbirinizin en yakın içli dışlı dostu olmanıza ve sizden sağlam bir söz almalarına rağmen nasıl olur da onu geri alırsınız"},{"SurahNumber":4,"VerseNumber":22,"Text":"Babanızın evlenmiş bulunduğu kadınlarla artık evlenmeyin. Fakat geçmişte yaptığınız bu tip evlilikleri de bozmayın. O davranış büyük bir günahtır, iğrenç ve kötü bir yoldur"},{"SurahNumber":4,"VerseNumber":23,"Text":"Size şunlar yasaklandı: Anneleriniz, kızlarınız, kız kardeşleriniz, halalarınız, teyzeleriniz, kardeş kızları, kız kardeş kızları, sizi emziren analarınız, süt bacılarınız, karılarınızın anaları, kendileriyle gerdeğe girdiğiniz karılarınızdan olup evlerinizde bulunan üvey kızlarınız -eğer onlarla gerdeğe girmemişseniz kızlarıyla evlenebilirsiniz-, öz oğullarınızın eşleri ve iki kız kardeşi bir arada almanız... Mevcut evlilikler bu yasanın dışındadır. ALLAH Bağışlayandır, Rahimdir"}]}