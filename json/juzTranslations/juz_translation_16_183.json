{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":18,"VerseNumber":75,"Text":"Ya ce: \"Shin, ban ce maka ba, lalle ne kai ba za ka iya yin haƙuri tare da ni ba"},{"SurahNumber":18,"VerseNumber":76,"Text":"Ya ce: \"Idan na tambaye* ka daga wani abu a bayanta, to, kada ka abuce ni. Lalle ne, ka isa ga iyakar uzuri daga gare ni"},{"SurahNumber":18,"VerseNumber":77,"Text":"Sai suka tafi, har a lokacin da suka je wa mutanen wata alƙarya, suka nemi mutanenta da su ba su abinci, sai suka ƙi su yi musu liyafa. Sai suka sami wani bango a cikinta yana nufin ya karye, sai (Halliru) ya tayar da shi miƙe. (Musa) ya ce: \"Da ka so, lalle ne da ka karɓi ijara a kansa"},{"SurahNumber":18,"VerseNumber":78,"Text":"Ya ce: \"Wannan shi ne rabuwar tsakanina da tsakaninka. Za ni gaya maka fassarar abin da ba ka iya yin haƙuri ba a kansa"},{"SurahNumber":18,"VerseNumber":79,"Text":"Amma Jirgin, to, ya zama na waɗansu matalauta ne suna aiki* a cikin teku, sai na yi niyyar in aibanta shi, alhali kuwa wani sarki ya kasance a gaba gare su, yana karɓewar kowane jirgi (lafiyayye) da ƙwace"},{"SurahNumber":18,"VerseNumber":80,"Text":"Kuma amma yaron, to, uwayensa sun kasance muminai, to, sai muka ji tsoron ya kallafa musu kangara da kafirci"},{"SurahNumber":18,"VerseNumber":81,"Text":"Sai muka yi nufin Ubangijinsu Ya musanya musu mafi alheri daga gare shi ga tsarkakuwa, kuma mafi kusantar tausayi"},{"SurahNumber":18,"VerseNumber":82,"Text":"Kuma amma bangon, to, ya kasance na waɗansu yara biyu ne, marayu a cikin birnin, kuma akwai wata taska tasu a ƙarƙashinsa, kuma ubansu ya kasance sahihin mutum* ne, domin haka Ubangijinka Ya yi nufin su isa iyakar ƙarfinsu, kuma su, su fitar da taskarsu, saboda rahama ne daga Ubangijinka. Kuma ban yi shi ba daga umurnina. Wancan shi ne fassarar abin da ba ka iya yin haƙuri ba a kansa"},{"SurahNumber":18,"VerseNumber":83,"Text":"Kuma suna tambayar ka daga zulƙarnaini*, ka ce: \"Zan karanta muku ambato daga gare shi"},{"SurahNumber":18,"VerseNumber":84,"Text":"Lalle ne Mu Mun ba shi mulki a cikin ƙasa kuma Muka ba shi daga kowane abu, hanya (zuwa ga muradinsa)"},{"SurahNumber":18,"VerseNumber":85,"Text":"Sai ya bi hanya"},{"SurahNumber":18,"VerseNumber":86,"Text":"Har a lokacin da ya isa ga mafaɗar rana, kuma ya same ta tana ɓacewa a cikin wani ruwa mai baƙar laka, kuma ya sami waɗansu mutane a wurinta. Muka ce: \"Ya Zulƙarnaini imma dai ka azabtar kuma imma ka riƙi kyautatawa a cikinsu"},{"SurahNumber":18,"VerseNumber":87,"Text":"Ya ce: \"Amma wanda ya yi zalunci, to za mu azabta shi, sa'an nan a mayar da shi zuwa ga Ubangijinsa, sai kuma Ya yi masa azaba, azaba abar ƙyama"},{"SurahNumber":18,"VerseNumber":88,"Text":"Kuma amma wanda ya yi imani kuma ya aikata aikin ƙwarai to, za mu yi sakamako a gare shi (watau kyauta) mai kyau*, kuma za mu gaya masa sauƙi daga umurninmu"},{"SurahNumber":18,"VerseNumber":89,"Text":"Sa'an nan kuma ya bi hanya"},{"SurahNumber":18,"VerseNumber":90,"Text":"Har a lokacin da ya isa ga mafitar rana, ya same ta tana fita a kan waɗansu mutane (waɗanda) ba Mu sanya musu wata kariya ba daga barinta"},{"SurahNumber":18,"VerseNumber":91,"Text":"Kamar wancan alhali kuwa haƙiƙa, Mun kewaye da jarrabawa ga abin da ke gunsa"},{"SurahNumber":18,"VerseNumber":92,"Text":"Sa'an nan kuma ya bi hanya"},{"SurahNumber":18,"VerseNumber":93,"Text":"Har a lokacin da ya isa a tsakanin duwatsu biyu, ya sami waɗansu mutane daga gabaninsu. Ba su yi kusa su fahimci magana ba"},{"SurahNumber":18,"VerseNumber":94,"Text":"Suka ce: \"Ya Zulƙarnaini! Lalle ne Yajuja da Majuja masu ɓarna ne a cikin ƙasa. To, ko za mu Sanya haraji saboda kai, a kan ka sanya wani danni a tsakaninmu da tsakaninsu"},{"SurahNumber":18,"VerseNumber":95,"Text":"Ya ce: \"Abin da Ubangijina Ya mallaka mini, a cikinsa ya fi zama alheri. Sai ku taimakeni da ƙarfi, in sanya babbar katanga a tsakaninku da tsakaninsu"},{"SurahNumber":18,"VerseNumber":96,"Text":"Ku kawo mini guntayen baƙin ƙarfe\". (Suka kai masa) har a lokacin da ya daidaita a tsakanin duwatsun biyu (ya sanya wuta a cikin ƙarfen) ya ce: \"Ku hura (da zugazugai).\" Har a lokacin da ya mayar da shi wuta, ya ce: \"Ku kawo mini gaci (narkakke) in zuba a kansa"},{"SurahNumber":18,"VerseNumber":97,"Text":"Domin haka ba za su iya hawansa ba, kuma ba za su iya hujewa gare shi ba"},{"SurahNumber":18,"VerseNumber":98,"Text":"Ya ce: \"Wannan wata rahama ce daga Ubangijina. Sai idan wa'adin* Ubangijina ya zo, ya mayar da shi niƙaƙƙe. Kuma wa'adin Ubangijina ya kasance tabbatacce"},{"SurahNumber":18,"VerseNumber":99,"Text":"Kuma Muka bar sashensu a ranar nan, yana garwaya a cikin sashe, kuma aka busa a cikin ƙaho sai muka tara su, tarawa"},{"SurahNumber":18,"VerseNumber":100,"Text":"Kuma Muka gitta Jahannama, a ranar nan ga kafirai gittawa"},{"SurahNumber":18,"VerseNumber":101,"Text":"Waɗanda idanunsu suka kasance a cikin rufi daga tuna* Ni, kuma sun kasance ba su iya saurarawa"},{"SurahNumber":18,"VerseNumber":102,"Text":"Shin fa, waɗanda suka kafirta sun yi zaton (daidai ne) su riƙi waɗansu bayiNa*, majiɓinta baic iNa? Lalle ne, Mun yi tattalin Jahannama ta zama liyafa ga kafirai"},{"SurahNumber":18,"VerseNumber":103,"Text":"Ka ce: \"Ko mu gaya muku game da mafifita hasara ga ayyuka"},{"SurahNumber":18,"VerseNumber":104,"Text":"Waɗanda aikinsu ya ɓace a cikin rayuwar duniya, alhali kuwa suna zaton lalle ne su, suna kyautata, (abin da suke gani) aikin ƙwarai"},{"SurahNumber":18,"VerseNumber":105,"Text":"Waɗancan ne waɗanda suka kafirta da ayoyin Ubangijinsu, da kuma haɗuwa da Shi, sai ayyukansu suka ɓaci. Saboda haka ba za Mu tsayar musu da awo* ba a Ranar ¡iyama"},{"SurahNumber":18,"VerseNumber":106,"Text":"Wancan ne sakamakonsu shi ne Jahannama, saboda kafircinsu, kuma suka riƙi ayoyi Na da Manzanni Na abin izgili"},{"SurahNumber":18,"VerseNumber":107,"Text":"Lalle ne, waɗanda suka yi imani kuma suka aikata ayyuka na ƙwarai, Aljannar Firdausi ta kasance ita ce liyafa a gare su"},{"SurahNumber":18,"VerseNumber":108,"Text":"Suna madawwama a cikinta, ba su neman makarkata daga barinta"},{"SurahNumber":18,"VerseNumber":109,"Text":"Ka ce: \"Da teku* ta kasance tawada ga (rubutun) kalmomin Ubangijina, lalle ne da tekun ta ƙare a gabanin kalmomin Ubangijina su ƙare, kuma koda mun je da misalinsa domin ƙari"},{"SurahNumber":18,"VerseNumber":110,"Text":"Ka ce: \"Ni, mutum ne kawai kamarku, ana yin wahayi zuwa gare ni cewa: Lalle ne, Abin bautawarku, Abin bautawa Guda ne, saboda haka wanda ya kasance yana fatan haɗuwa da Ubangijinsa, to, sai ya yi aiki na ƙwarai. Kuma kada ya haɗa kowa ga bauta wa Ubangijinsa"},{"SurahNumber":19,"VerseNumber":1,"Text":"K.H. Y.I. S"},{"SurahNumber":19,"VerseNumber":2,"Text":"Ambaton rahamar Ubangijinka ne ga BawanSa Zakariyya"},{"SurahNumber":19,"VerseNumber":3,"Text":"A lokacin da ya kirayi Ubangijinsa, kira ɓoyayye"},{"SurahNumber":19,"VerseNumber":4,"Text":"Ya ce: \"Ya Ubangijina! Lalle ne ni, ƙashi na daga gare ni ya yi rauni, kuma kaina ya kunnu da furfura, kuma ban kasance marashin arziki ba game da kiranKa, ya Ubangiji"},{"SurahNumber":19,"VerseNumber":5,"Text":"Kuma lalle ni, na ji tsoron* dangi a bayana, kuma matata ta kasance bakarariya! Sai ka ba ni wani mataimaki daga wajenKa"},{"SurahNumber":19,"VerseNumber":6,"Text":"Ya gaje ni, kuma ya yi gado daga gidan Yaƙuba. Kuma Ka sanya shi yardajje, ya Ubangiji"},{"SurahNumber":19,"VerseNumber":7,"Text":"(Allah Ya karɓa) \"Ya zakariyya! Lalle ne Mu, Muna yi maka bushara da wani yaro, sunansa Yahaya. Ba Mu sanya masa wani takwara ba a gabani"},{"SurahNumber":19,"VerseNumber":8,"Text":"Ya ce: \"Ya Ubangijina! Yaya wani yaro zai kasance a gare ni, alhali kuwa matata ta kasance bakarariya, kuma ga shi na kai ga matuƙa ta tsufa"},{"SurahNumber":19,"VerseNumber":9,"Text":"Ya ce: \"Kamar wancan Ubangijinka Ya ce. Shi, a gare Ni mai sauƙi ne, kuma haƙiƙa Na halitta ka a gabanin haka, alhali ba ka kasance kome ba"},{"SurahNumber":19,"VerseNumber":10,"Text":"Ya ce: \"Ya Ubangijina! Ka sanya mini alama.\" Ya ce: \"Alamarka ita ce ka kasa yi wa mutane magana a daruruwa uku daidai"},{"SurahNumber":19,"VerseNumber":11,"Text":"Sai ya fita ga mutanensa daga masallaci, sa'an nan ya yi ishara zuwa gare su da cewa, \"Ku yi tasbihi safe da yamma"},{"SurahNumber":19,"VerseNumber":12,"Text":"Ya kai Yahaya! Ka kama littafi da ƙarfi. Kuma Muka ba shi hukunci yana yaro"},{"SurahNumber":19,"VerseNumber":13,"Text":"Kuma (Muka sanya shi) abin girmamawa daga gun Mu, kuma mai albarka, kuma ya kasance mai ɗa'a da taƙawa"},{"SurahNumber":19,"VerseNumber":14,"Text":"Kuma mai biyayya ga mahaifan sa biyu, kuma bai kasance mai girman kai mai saɓo ba"},{"SurahNumber":19,"VerseNumber":15,"Text":"Kuma aminci ya tabbata a gare shi a ranar da aka haife shi da ranar da yake mutuwa da ranar da ake tayar da shi yana mai rai"},{"SurahNumber":19,"VerseNumber":16,"Text":"Kuma ka ambaci Maryamu* a cikin Littafi, a lokacin da ta tsallake daga mutanenta a wani wuri, a gefen gabas"},{"SurahNumber":19,"VerseNumber":17,"Text":"Sa'an nan ta riƙi wani shamaki daga barinsu. Sai Muka aika ruhinMu zuwa gare ta. Sai ya bayyana a gare ta da siffar mutum madaidaci"},{"SurahNumber":19,"VerseNumber":18,"Text":"Ta ce: \"Lalle ni ina neman tsari ga Mai, rahama daga gare ka, idan ka kasance mai tsaron addini"},{"SurahNumber":19,"VerseNumber":19,"Text":"Ya ce: \"Abin sani kawai, ni Manzon Ubangijinki ne domin in bayar da wani yaro tsarkakke gare ki"},{"SurahNumber":19,"VerseNumber":20,"Text":"Ta ce: \"A ina yaro zai kasance a gare ni alhali kuwa wani mutum bai shafe ni ba, kuma ban kasance karuwa ba"},{"SurahNumber":19,"VerseNumber":21,"Text":"Ya ce: \"Kamar wancan Ubangijinki Ya ce. Shi, a gare Ni mai sauƙi* ne. Kuma domin Mu sanya shi wata alama ga mutane, kuma wata rahama ce daga gare Mu.' Kuma abin ya kasance wani al'amari hukuntacce"},{"SurahNumber":19,"VerseNumber":22,"Text":"Sai ta yi cikinsa, sai ta tsallake da shi ga wani wuri mai nisa"},{"SurahNumber":19,"VerseNumber":23,"Text":"Sai naƙuda ta kai ta zuwa ga wani kututturen dabiniya, ta ce \"Kaitona, da dai na mutu a gabanin wannan kuma na kasance wani abu wulakantacce wanda aka manta"},{"SurahNumber":19,"VerseNumber":24,"Text":"Sai (yaron da ta haifa) ya* kira ta daga ƙarƙashinta, \"Kada ki yi baƙin ciki! Haƙiƙa Ubangijinki Ya sanya wani marmaro a ƙarƙashinki"},{"SurahNumber":19,"VerseNumber":25,"Text":"Kuma ki girgiza zuwa gare ki game da kututturen dabinon ya zuba a kanki yana 'ya'yan dabino, ruɗabi nunannu"},{"SurahNumber":19,"VerseNumber":26,"Text":"Sai ki ci kuma ki sha kuma ki ji sanyi ga idanunki*. To, idan kin ga wani aya daga mutane, sai ki ce, 'Lalle ni, na yi alwashin azumi domin Mai rahama saboda haka ba zan yi wa wani mutum magana ba"},{"SurahNumber":19,"VerseNumber":27,"Text":"Sai ta je wa mutanenta tana auke da shi. Suka ce: \"Ya Maryamu! Lalle ne, haƙiƙa kin zo da wani abu mai girma"},{"SurahNumber":19,"VerseNumber":28,"Text":"Ya 'yar'uwar Haruna! Ubanki bai kasance mutumin alfasha ba, kuma uwarki ba ta kasance karuwa ba"},{"SurahNumber":19,"VerseNumber":29,"Text":"Sai ta yi ishara zuwa gare shi, suka ce: \"Yaya za mu yi magana da wanda ya kasance a cikin shimfiar tsumma yana jariri"},{"SurahNumber":19,"VerseNumber":30,"Text":"Ya ce: \"Lalle ne, ni bawan Allah ne Allah Ya ba ni Littafi kuma Ya sanya ni Annabi"},{"SurahNumber":19,"VerseNumber":31,"Text":"Kuma Ya sanya ni mai albarka a inda duk na kasance kuma Ya umurce ni da yin salla da zakka matuƙar ina da rai"},{"SurahNumber":19,"VerseNumber":32,"Text":"Kuma mai biyayya ga uwata, kuma bai sanya ni mai kaushin zuciya ba marashin alheri"},{"SurahNumber":19,"VerseNumber":33,"Text":"Kuma aminci ya tabbata a gare ni a ranar da aka haife ni da ranar da nake mutuwa da ranar da ake tayar da ni ina mai rai"},{"SurahNumber":19,"VerseNumber":34,"Text":"Wancan ne Isa ɗan Maryamu, maganar gaskiya wadda suke shakka a cikinta"},{"SurahNumber":19,"VerseNumber":35,"Text":"Ba ya kasancewa ga Allah Ya riƙi wani ɗa*. Tsarki ya tabbata a gare shi! Idan Ya hukunta wani al'amari sai kawai Ya ce masa, \"Kasance.\" Sai ya dinga kasan cewa"},{"SurahNumber":19,"VerseNumber":36,"Text":"Kuma lalle Allah ne Ubangijina* kuma Ubangijinku, sai ku bauta Masa. Wannan shi ne tafarki madaidaici"},{"SurahNumber":19,"VerseNumber":37,"Text":"Sai ƙungiyoyin* suka saɓa wa juna a tsakanins u. To, bone ya tabbata ga waɗanda suka kafirta daga halartar yini mai girma"},{"SurahNumber":19,"VerseNumber":38,"Text":"Mene ne ya yi jinsu*, kuma mene ne ya yi ganinsu a ranar da suke zo Mana! Amma azzalumai suna a cikin ɓata bayyananna"},{"SurahNumber":19,"VerseNumber":39,"Text":"Kuma ka yi musu gargaɗi da ranar nadama a lokacin da aka hukunta al'amari alhali kuwa suna a cikin ɓata, kuma su ba su yin imani"},{"SurahNumber":19,"VerseNumber":40,"Text":"Lalle ne Mu, Mu ne ke gadon ƙasa* da wanda yake a kanta, kuma zuwa gare Mu ake mayar da su"},{"SurahNumber":19,"VerseNumber":41,"Text":"Kuma ambaci Ibrahim* a cikin Littafi. Lalle shi ya kasance mai yawan gaskatawa, Annabi"},{"SurahNumber":19,"VerseNumber":42,"Text":"A lokacin da ya ce wa ubansa, \"Ya baba! Don me kake bauta wa abin da ba ya ji, kuma ba ya ga ni, kuma ba ya wadatar da kome daga barinka"},{"SurahNumber":19,"VerseNumber":43,"Text":"Ya baba! Lalle ni, haƙiƙa abin da bai je maka ba na ilmi ya zo mini, saboda haka ka bi ni in shiryar da kai wani tafarki madaidaici"},{"SurahNumber":19,"VerseNumber":44,"Text":"Ya baba! Kada ka bauta wa Shaiɗan. Lalle Shaiɗan ya kasance mai saɓawa ga Mai rahama"},{"SurahNumber":19,"VerseNumber":45,"Text":"Ya baba! Lalle ne ni ina tsoron wata azaba daga Mai rahama ta shafe ka, har ka zama masoyi ga Shaiɗan"},{"SurahNumber":19,"VerseNumber":46,"Text":"Ya ce: \"Ashe, mai gudu ne kai daga gumakana? Ya Ibraim! Lalle ne, idan ba ka hanu ba, haƙi ƙa, zan jefe ka. Kuma ka ƙaurace mini tun kana mai mutunci"},{"SurahNumber":19,"VerseNumber":47,"Text":"Ya ce: \"Aminci ya tabbata a gare ka! zan nemi Ubangijina Ya gafarta maka.* Lalle Shi Ya kasance Mai girmamawa gare ni"},{"SurahNumber":19,"VerseNumber":48,"Text":"Kuma ina nisantar ku da abin da kuke kira, baicin Allah kuma ina kiran Ubangijina, tsammanin kada in zama marashin arziki game da kiran Ubangijina"},{"SurahNumber":19,"VerseNumber":49,"Text":"To, sa'ad da ya nisance su da abin da suke bautawa baicin Allah, Muka ba shi Is'haƙa da Ya'aƙuba alhali kuwa kowanensu Mun mayar da shi Annabi"},{"SurahNumber":19,"VerseNumber":50,"Text":"Kuma Muka yi musu kyauta daga Rahamar Mu, kuma Muka sanya musu harshen gaskiya* maɗaukaki"},{"SurahNumber":19,"VerseNumber":51,"Text":"Kuma ka ambaci Musa a cikin Littafi. Lalle ne shi, ya kasance zaɓaɓɓe, kuma ya kasance Manzo, Annabi"},{"SurahNumber":19,"VerseNumber":52,"Text":"Kuma Muka kira shi daga gefen dutse na dama kuma Muka kusanta shi yana abokin ganawa"},{"SurahNumber":19,"VerseNumber":53,"Text":"Kuma Muka yi masa kyauta daga Rahamar Mu da ɗan'uwan sa Haruna, ya zama Annabi"},{"SurahNumber":19,"VerseNumber":54,"Text":"Kuma ka ambaci Isma'ila a cikin Littafi. Lalle shi, ya kasance mai gaskiyar alkawari, kuma ya kasance Manzo, Annabi"},{"SurahNumber":19,"VerseNumber":55,"Text":"Kuma ya kasance yana umurnin mutanens *da salla da zakka. Kuma ya kasance yardajje a wurin Ubangijinsa"},{"SurahNumber":19,"VerseNumber":56,"Text":"Kuma ka ambaci Idrisa a cikin Littafi. Lalle shi, ya kasance mai yawan gaskatawa, Annabi"},{"SurahNumber":19,"VerseNumber":57,"Text":"Muka ɗaukaka shi a wuri maɗaukaki"},{"SurahNumber":19,"VerseNumber":58,"Text":"Waɗancan su ne waɗanda Allah Ya yi wa ni'ima daga Annabawa daga zurriyar Adamu, kuma daga waɗanda muka ɗauka tare da Nuhu, kuma daga zurriyar Ibrahim da Isra'ila, kuma daga waɗanda Muka shiryar kuma Muka zaɓe su. Idan ana karatun ayoyin Mai rahama a kansu, sai su faɗi suna masu sujada kuma masu kuka"},{"SurahNumber":19,"VerseNumber":59,"Text":"Sai waɗansu 'yan baya* suka maye a bayansu suka tozarta salla, kuma suka bi sha'awowinsu. To, da sannu za su hau da wani sharri"},{"SurahNumber":19,"VerseNumber":60,"Text":"Face wanda ya tuba, kuma ya yi imani, kuma ya aikata aiki na ƙwarai. To, waɗannan suna shiga Aljanna, kuma ba a zaluntar su da kome"},{"SurahNumber":19,"VerseNumber":61,"Text":"Gidajen Aljannar zama wadda Mai rahama ya yi alkawarin bayarwa ga bayinSa (masu aikin imani) a fake. Lalle ne shi, alkawarin ya kasance abin riskuwa"},{"SurahNumber":19,"VerseNumber":62,"Text":"Ba su jin yasassar magana a cikinta, face sallama. Kuma suna da abinci, a cikinta, safe da maraice"},{"SurahNumber":19,"VerseNumber":63,"Text":"Wancan Aljannar ce wadda Muke gadar da wanda ya kasance mai aiki da taƙawa daga bayiNa"},{"SurahNumber":19,"VerseNumber":64,"Text":"(Suna masu cewa) \"Kuma ba mu sauka* Face da umuruin Ubangijinka (Muhammad). Shi ne da mulkin abin da ke a gaba gare mu da abin da ke a bayanmu da abin da ke a tsakanin wannan.\" Kuma** (Ubangijinka bai kasance wanda ake mantawa ba)"},{"SurahNumber":19,"VerseNumber":65,"Text":"Shi ne Ubangijin sammai da ƙasa da abin da yake a tsakanin su. sai ka bauta Masa, kuma ka yi haƙuri ga bautar sa. Shin ka san wani takwara a gare shi"},{"SurahNumber":19,"VerseNumber":66,"Text":"Kuma mutum yana cewa, \"Shin idan na mutu lalle ne haƙi ƙa da sannu za a fitar da ni ina mai rai"},{"SurahNumber":19,"VerseNumber":67,"Text":"Shin, kuma mutum ba zai tuna ba cewa lalle ne Mun halitta shi a gabani, alhali kuwa bai kasance kome ba"},{"SurahNumber":19,"VerseNumber":68,"Text":"To, Muna rantsuwa da Ubangijin ka, lalle ne, Muna tayar da su da kuma shaianun sa'an nan, kuma lalle Muna halatar da su da kuma Shaiɗanun sa'an nan, kuma, lalle Muna halatar da su a gefen Jahannama suna gurfane"},{"SurahNumber":19,"VerseNumber":69,"Text":"Sa'an nan kuma lalle Muna fizge wanda yake mafi tsananin girman kai ga Mai rahama daga kowace ƙungiya"},{"SurahNumber":19,"VerseNumber":70,"Text":"Sa'an nan kuma lalle Mu ne Mafi sani ga waɗan da suke su ne mafiya cancantar ƙonuwa da ita"},{"SurahNumber":19,"VerseNumber":71,"Text":"Kuma babu kowa daga gare ku sai mai tuzga mata.* Ya kasance wajibi ga Ubangijinka, hukuntacce"},{"SurahNumber":19,"VerseNumber":72,"Text":"Sa'an nan kuma Mu tserar da waɗanda suka yi aiki da taƙawa, kuma Mu bar azzalumai a cikinta gurfane"},{"SurahNumber":19,"VerseNumber":73,"Text":"Kuma idan ana karatun ayoyinMu, bayyanannu a kansu, sai waɗanda suka kafirta su ce wa waɗanda suka yi imani, \"Wanne daga ƙungiyoyin biyu ya fi zama mafi alheri ga matsayi, kuma mafi kyaun majalisa"},{"SurahNumber":19,"VerseNumber":74,"Text":"Kuma da yawa daga mutanen ƙarni Muka halakar a gabaninsu su (waɗandaMuka halakar) in ne mafi kyaun kayan aki da magana"},{"SurahNumber":19,"VerseNumber":75,"Text":"Ka ce: \"Wanda ya kasance a cikin ɓata sai Mai rahama Ya yalwata masa yalwatawa, har idan sun ga abin da ake yi musu wa'adi, imma azaba ko sa'a, to za su sani, wane ne yake shi ne, mafi sharri ga wuri, kuma mafi rauni ga runduna"},{"SurahNumber":19,"VerseNumber":76,"Text":"Kuma Allah na ƙara wa wa ɗanda suka nemi shiryuwa da shiriya. Kuma ayyuka masu wanzuwa na ƙwarai ne mafi alheri awurin Ubangijinka ga lada, kuma mafi alheri ga makoma"},{"SurahNumber":19,"VerseNumber":77,"Text":"Shin, ka ga wanda ya kafirta da ayoyinMu, kuma ya ce: \"Lalle ne za a ba ni dukiya da ɗiya"},{"SurahNumber":19,"VerseNumber":78,"Text":"Shin, ya tsinkayi gaibi ne, ko kuwa ya ɗauki wani alkawari daga Mai rahama ne"},{"SurahNumber":19,"VerseNumber":79,"Text":"A'aha! za mu rubuta abin da yake faɗa, kuma Mu yalwata masa, daga azaba, yalwatawa"},{"SurahNumber":19,"VerseNumber":80,"Text":"Kuma Mu gade shi ga abin da yake faɗa, kuma ya zo Mana yana shi kɗai"},{"SurahNumber":19,"VerseNumber":81,"Text":"Kuma suka riƙi gumaka,* baicin Allah, domin su kasance mataimaka a gare su"},{"SurahNumber":19,"VerseNumber":82,"Text":"A'aha! Za su kafirta da ibadarsu, kuma su kasance maƙiya a kansu"},{"SurahNumber":19,"VerseNumber":83,"Text":"Shin, ba ka gani ba cewa Mun saki shaiɗanu* a kan kafirai suna shushuta su ga zunubi shushutawa"},{"SurahNumber":19,"VerseNumber":84,"Text":"Saboda haka kada ka yi gaggawa a kansu, Muna yi musu ƙidayar Ajali ne kawai, ƙidayawa"},{"SurahNumber":19,"VerseNumber":85,"Text":"A ranar da Muka tara masu taƙawa zuwa ga Mai rahama suna baƙin girma"},{"SurahNumber":19,"VerseNumber":86,"Text":"Kuma Muna kora masu laifi zuwa Jahannama, gargaawa"},{"SurahNumber":19,"VerseNumber":87,"Text":"Ba su malakar ceto face wanda ya riƙi alkawari a wurin Mai rahama"},{"SurahNumber":19,"VerseNumber":88,"Text":"Kuma suka ce: \"Mai rahama Ya riƙi a"},{"SurahNumber":19,"VerseNumber":89,"Text":"Lalle ne haƙiƙa kun zo da wani abu mai girman muni"},{"SurahNumber":19,"VerseNumber":90,"Text":"Sammai suna kusa su tsattsage saboda shi, kuma ƙasa ke kece kuma duwatsu su faɗi suna karyayyu"},{"SurahNumber":19,"VerseNumber":91,"Text":"Domin sun yi da'awar ɗa ga Mai rahama"},{"SurahNumber":19,"VerseNumber":92,"Text":"Alhali ba ya kamata ga Mai rahama ya riƙi wani ɗa"},{"SurahNumber":19,"VerseNumber":93,"Text":"Dukkan wanda yake a cikin sammai da ƙasa bai zama ba face mai je wa Mai rahama ne yana bawa"},{"SurahNumber":19,"VerseNumber":94,"Text":"Lalle ne haƙiƙa Ya lissafe su, kuma ya ƙidaye su, ƙidaya"},{"SurahNumber":19,"VerseNumber":95,"Text":"Kuma dukan kowanensu mai je Masa ne a Ranar ¡iyama yana shi kaɗai"},{"SurahNumber":19,"VerseNumber":96,"Text":"Lalle ne waɗanda suka yi imani, kuma suka aikata ayyuka na ƙwarai, Mai rahama zai sanya musu so"},{"SurahNumber":19,"VerseNumber":97,"Text":"Sa'an nan Ibin sani kawai Mun sauƙaƙar da shi (Alƙur'ani) a harshenka, domin ka yi bushara da shi ga masu aiki da taƙawa kuma ka yi gargaɗi da shi ga mutane masu tsananin husuma"},{"SurahNumber":19,"VerseNumber":98,"Text":"Kuma da yawa Muka halakar da mutanen ƙarnoni a gabaninsu. Shin kana jin motsin wani guda daga gare su, ko kuwa kana jin wata ɗuriya tasu"},{"SurahNumber":20,"VerseNumber":1,"Text":"T,H"},{"SurahNumber":20,"VerseNumber":2,"Text":"Ba Mu saukar da Alƙur'ani a gare ka domin ka wahala ba"},{"SurahNumber":20,"VerseNumber":3,"Text":"Face domin tunatarwa ga wanda ke tsoron Allah"},{"SurahNumber":20,"VerseNumber":4,"Text":"(An saukar da shi) saukarwa daga wanda Ya halitta ƙasa da sammai maɗaukaka"},{"SurahNumber":20,"VerseNumber":5,"Text":"Mai rahama, Ya daidaita* a kan Al'arshi"},{"SurahNumber":20,"VerseNumber":6,"Text":"Abin da yake a cikin sammai nasa ne, da abin da yake a cikin ƙasa da abin da yake a tsakaninsu da abin da ke ƙarƙashin turɓaya"},{"SurahNumber":20,"VerseNumber":7,"Text":"Kuma idan ka bayyana da magana, to, lalle Shi, Yana sanin asiri da mafi boyuwa"},{"SurahNumber":20,"VerseNumber":8,"Text":"Allah babu abin bautawa face Shi. Yana da sunaye mafiya kyau"},{"SurahNumber":20,"VerseNumber":9,"Text":"Kuma shin, labarin Musa yaje maka"},{"SurahNumber":20,"VerseNumber":10,"Text":"A lokacin da ya ga wata wuta, sai ya ce wa iyalinsa, \"Ku dakata. Lalle ne ni, na tsinkayi wata wuta tsammanina in zo mukuda makamashi daga gare ta, ko kuwa in sami wata shiriya a kan wutar"},{"SurahNumber":20,"VerseNumber":11,"Text":"Sa'an nan a lokacin da ya je mata, aka kira shi, \"Ya Musa"},{"SurahNumber":20,"VerseNumber":12,"Text":"Lalle ne, Ni ne Ubangijnka, sai ka ɗebe takalmanka* Lalle ne kana a rafin nan abin tsarkakewa, ¦uwa"},{"SurahNumber":20,"VerseNumber":13,"Text":"Kuma Ni na zaɓe ka. Sai ka saurara ga abin da ake yin wahayi"},{"SurahNumber":20,"VerseNumber":14,"Text":"Lalle, Ni Ni ne Allah. Babu abin bautawa face Ni. Sai ka bauta Mini, kuma ka tsayar da salla domin tuna Ni"},{"SurahNumber":20,"VerseNumber":15,"Text":"Lalle ne Sa'a mai zuwa ce, lna kusa da In ɓoye ta domin a saka wa dukan rai da abin da yake aikatawa"},{"SurahNumber":20,"VerseNumber":16,"Text":"Saboda haka, kada wanda ba ya yin imani da ita kumaya bi son zuciyarsa, ya taushe ka daga gare ta har ka halaka"},{"SurahNumber":20,"VerseNumber":17,"Text":"Kuma wace ce waccan ga damanka ya Musa"},{"SurahNumber":20,"VerseNumber":18,"Text":"Ya ce: \"Ita sandata ce, ina dogara a kanta, kuma ina kakkaɓar ganye da ita a kan ƙananan bisashena kuma ina da waɗansu bukatoci* na dabam a gare ta"},{"SurahNumber":20,"VerseNumber":19,"Text":"Ya ce: \"Ka yi jifa da ita, ya Musa"},{"SurahNumber":20,"VerseNumber":20,"Text":"Sai ya jefa ta. Sai ga ta dabbar macijiya, tana tafiya da gaggawa"},{"SurahNumber":20,"VerseNumber":21,"Text":"Ya ce: \"Ka kama ta kuma kada ka ji tsoro. Za Mu mayar da ita ga halinta na farko"},{"SurahNumber":20,"VerseNumber":22,"Text":"Kuma ka haɗa hannunka zuwa ga damtsenka, ya fita yana fari, babu sofane, wata aya ta dabam"},{"SurahNumber":20,"VerseNumber":23,"Text":"Domin Mu nuna maka daga ayoyin Mu manya"},{"SurahNumber":20,"VerseNumber":24,"Text":"Ka tafi zuwa ga Fir'auna. Lalle shi ya ƙetare haddi (da girman kai)"},{"SurahNumber":20,"VerseNumber":25,"Text":"Ya ce: \"Ya Ubangiji! Ka buɗa* mini, ƙirjina"},{"SurahNumber":20,"VerseNumber":26,"Text":"kuma ka sawwake mun Al'amari na"},{"SurahNumber":20,"VerseNumber":27,"Text":"Kuma Ka warware mini wani ƙulli daga harshena"},{"SurahNumber":20,"VerseNumber":28,"Text":"Su fahimci maganata"},{"SurahNumber":20,"VerseNumber":29,"Text":"Kuma Ka sanya mini wani mataimaki daga mutanena"},{"SurahNumber":20,"VerseNumber":30,"Text":"Haruna ɗan uwana"},{"SurahNumber":20,"VerseNumber":31,"Text":"Ka ƙarfafa halittata da shi"},{"SurahNumber":20,"VerseNumber":32,"Text":"Kuma Ka shigar da shi a cikin al'amarina"},{"SurahNumber":20,"VerseNumber":33,"Text":"Domin mu tsarkake Ka da yawa"},{"SurahNumber":20,"VerseNumber":34,"Text":"Kuma mu tuna Ka da yawa"},{"SurahNumber":20,"VerseNumber":35,"Text":"Lalle Kai, Ka kasance Mai gani gare mu"},{"SurahNumber":20,"VerseNumber":36,"Text":"Ya ce: \"Lalle ne, an ba ka roƙonka, ya Musa"},{"SurahNumber":20,"VerseNumber":37,"Text":"Kuma lalle ne haƙiƙa, Mun yi wata baiwa gare ka a wani lokacin na dabam"},{"SurahNumber":20,"VerseNumber":38,"Text":"A lokacin da Muka yi wahayin abin da aka yi wahayi zuwa ga uwarka"},{"SurahNumber":20,"VerseNumber":39,"Text":"Cewa, Ki jefa shi a cikin akwatin nan, sa'an nan ki jefa shi a cikin kogi, sa'an nan kogin ya jefa shi a gaɓa, wani maƙiyi Nawa kuma maƙiyi nasa ya ɗauke shi.' Kuma Na jefa wani so daga gare Ni a kanka. Kuma domin a riƙe ka da kyau a kan gan iNa"},{"SurahNumber":20,"VerseNumber":40,"Text":"A sa'ad da 'yar'uwrka ke tafiya har ta ce, shin, in shiryar da ku ga wanda ke renonsa?' Sai Muka mayar da kai zuwa ga uwarka domin idonta ya yi sanyi* kuma ba za ta yi baƙin ciki ba. Kuma ka kashe wani rai, sa'an nan Muka tserar da kai daga baƙin ciki, kuma Muka fitine ka da waɗansu fitinoni. Sa'an nan ka zauna shekaru a cikin mutanen Madyana. Sa'an nan kuma ka zo a kan wata ƙaddara, ya Musa"},{"SurahNumber":20,"VerseNumber":41,"Text":"Kuma Na zaɓe ka domin Kaina"},{"SurahNumber":20,"VerseNumber":42,"Text":"Ka tafi kai da ɗan uwanka game da ayoyi Na, kuma kada ku yi rauni ga ambato Na"},{"SurahNumber":20,"VerseNumber":43,"Text":"Ku tafi ku biyu zuwa ga Fir'auna. Lalle shi ya ƙetare haddi (ga girman kai)"},{"SurahNumber":20,"VerseNumber":44,"Text":"Sai ku gaya masa magana mai laushi,* tsammaninsa yana tunawa ko kuwa ya ji tsoro"},{"SurahNumber":20,"VerseNumber":45,"Text":"Su biyu suka ce: \"Ya Ubangijinmu! Lalle ne muna tsoron ya yi gaggawa a kanmu, ko ya ƙetare haddi"},{"SurahNumber":20,"VerseNumber":46,"Text":"Ya ce: \"Kada ku ji tsoro. Lalle Ni, Ina tare da ku, Inaji, kuma Ina gani"},{"SurahNumber":20,"VerseNumber":47,"Text":"Sai ku je masa sa'an nan ku ce, Lalle mu, Manzanni biyune na Ubangijinka, sai ka saki Bani Isra'ila tare da mu. Kuma kada ka yi musu azaba. Haƙiƙa mun zomaka da wata aya daga, Ubangijinka. Kuma aminci ya tabbata ga wanda ya bi shiriya"},{"SurahNumber":20,"VerseNumber":48,"Text":"Lalle mu, haƙiƙa, an yi wahayi zuwa gare mu, cewa azaba tana a kan wanda ya ƙaryata, kuma ya juya baya"},{"SurahNumber":20,"VerseNumber":49,"Text":"Ya ce: \"To, wane ne Ubangijinku? Ya Musa"},{"SurahNumber":20,"VerseNumber":50,"Text":"Ya ce: \"Ubangijin mu Shi ne wanda Ya bai wa dukan kome halittarsa, sa'an nan Ya shiryar"},{"SurahNumber":20,"VerseNumber":51,"Text":"Ya ce: \"To, mene halin ƙarnonin farko"},{"SurahNumber":20,"VerseNumber":52,"Text":"Ya ce: \"Saninsu yana a wurin Ubangijina, Ubangijina ba Ya ɓacewa kuma ba Ya mantuwa"},{"SurahNumber":20,"VerseNumber":53,"Text":"Wanda Ya sanya muku ƙasa shimfiɗa, kuma Ya shigar muku da hanyoyi a cikinta, kuma Ya saukar da ruwa daga sama.\" Sa'an nan game da shi* Muka fitar da nau'i-nau'i daga tsiruruwa dabam-dabam"},{"SurahNumber":20,"VerseNumber":54,"Text":"Ku ci kuma ku yi kiwon dabbobin ni'imarku. Lalle ne, a cikin wannan akwai ayoyi ga masu hankali"},{"SurahNumber":20,"VerseNumber":55,"Text":"Daga gare ta* Muka halitta ku, kuma a cikinta Muke mayar da ku, kuma daga gare ta Muke fitar da ku a wani lokaci na dabam"},{"SurahNumber":20,"VerseNumber":56,"Text":"Kuma lalle, haƙiƙa, Mun nuna masa ayoyin Mu dukansu sai ya ƙaryata, kuma ya ƙiya"},{"SurahNumber":20,"VerseNumber":57,"Text":"Ya ce: \"Shin ka zo mana ne domin ka fitar da mu daga ƙasarmu game da sihirinka, ya Musa"},{"SurahNumber":20,"VerseNumber":58,"Text":"To, lalle ne muna zo maka da wani sihiri irinsa. Sai ka sanya wani wa'adi a tsakaninmu da tsakaninka ba mu saɓa masa mu kai kuma, ba ka saɓawa, a wani wuri mai dacewa"},{"SurahNumber":20,"VerseNumber":59,"Text":"Ya ce: \"Wa'adinku shi ne ranar ƙawa kuma a tara mutane da hantsi"},{"SurahNumber":20,"VerseNumber":60,"Text":"Sai Fir'auna ya juya, sa'an nan ya tara mugunyar dabararsa, sa'an nan kuma ya zo"},{"SurahNumber":20,"VerseNumber":61,"Text":"Musa ya ce musu, \"Kaitonku! Kada ku ƙirƙira ƙarya ga Allah har Ya tumɓuke ku da wata azaba. Kuma wanda ya ƙirƙira ƙarya, ya taɓe"},{"SurahNumber":20,"VerseNumber":62,"Text":"Sai suka yi jayayya ga al'amarinsu a tsakanin su kuma suka asirta ganawa"},{"SurahNumber":20,"VerseNumber":63,"Text":"Suka ce: \"Lalle ne waɗannan biyun, haƙiƙa masihirta ne suna nufin su fitar da ku daga ƙasarku* game da sihirinsu kuma su tafi da tabi'arku mafificiya"},{"SurahNumber":20,"VerseNumber":64,"Text":"Sai ku haɗa dabararku sa'an nan kuma ku tafi a sahu guda, kuma haƙiƙa, wanda ya rinjaya, a yau, ya rabbanta"},{"SurahNumber":20,"VerseNumber":65,"Text":"Suka ce: \"Ya Musa! Imma ka jefa, ko kuma mu kasance farkon mai jefawa"},{"SurahNumber":20,"VerseNumber":66,"Text":"Ya ce: \"A'a, ku jefa.\" Sai ga igiyoyinsu da sandunansu ana suranta su a gare shi, daga sihirinsu, lalle suna tafiya da sauri"},{"SurahNumber":20,"VerseNumber":67,"Text":"Sai Musa ya ji tsoro a cikin ransa"},{"SurahNumber":20,"VerseNumber":68,"Text":"Muka ce: \"Kada ka ji tsoro. lalle kai ne mafi ɗaukaka"},{"SurahNumber":20,"VerseNumber":69,"Text":"Kuma ka jefa abin da ke a cikin hannun damanka, ta cafe abin da suka aikata. Lalle ne abin da suka aikata makircin masihirci ne kuma masihirci ba ya cin nasara a duk inda ya je"},{"SurahNumber":20,"VerseNumber":70,"Text":"Sai aka jefar da masihirtan suna masu sujada, suka ce: \"Mun yi imani da Ubangijin Haruna da Musa"},{"SurahNumber":20,"VerseNumber":71,"Text":"Ya ce: \"Kun yi imani saboda shi a gabanin in yi muku izni? Lalle shi, haƙiƙa, babbanku ne wanda ya sanar da ku sihirin! To, lalle ne zan kakkatse hannayenku da ƙafafunku a tarnaƙi kuma lalle zan tsire ku a cikin kututturan itacen dabino, kuma lalle za ku sani wanenmu ne mafi tsananin azaba kuma wane ne mafi wanzuwar (azaba)"},{"SurahNumber":20,"VerseNumber":72,"Text":"Suka ce: \"Ba za mu fifita ka ba faufau a kan abin da ya zo mana na hujjoji. Muna rantsuwa da wanda Ya ƙaga halittarmu sai ka hukunta abin da kake mai hukuntawa, ai kana ƙare wannan rayuwar duniya kawai ne"},{"SurahNumber":20,"VerseNumber":73,"Text":"Lalle mu, mun yi imani da Ubangijinmu domin Ya gafarta mana laifuffukanmu da abin da ka tilasta mu a kansa na sihiri. Kuma Allah ne Mafi alheri, kuma Mafi wanzuwa"},{"SurahNumber":20,"VerseNumber":74,"Text":"Lalle* shi wanda ya je wa Ubangijinsa yana mai laifi, to lalle ne yana da Jahannama, ba ya mutuwa a cikinta kuma ba ya rayuwa"},{"SurahNumber":20,"VerseNumber":75,"Text":"Kuma wanda ya je Masa yana mai imani, alhali kuwaya aikata aikin ƙwarai to waɗannan suna da darajoji maɗaukaka"},{"SurahNumber":20,"VerseNumber":76,"Text":"Gidajen Aljannar zama koguna na gudana daga ƙarƙashinsu, suna madawwama a cikinsu. Kuma wannan ne sakamakon wanda ya tsarkaku"},{"SurahNumber":20,"VerseNumber":77,"Text":"Kuma lalle ne haƙiƙa Mun yi wahayi zuwa ga Musa cewa, \"Ka yi tafiyar dare da bayiNa. Sa'an nan ka doka musu hanya a cikin teku tana ƙeƙasasshiya, ba ka tsoron riska, kuma ba ka fargabar nutsewa"},{"SurahNumber":20,"VerseNumber":78,"Text":"Sai Fir'auna ya bi su game da rundunarsa. Sai abin da ya rufe su daga teku ya rufe su"},{"SurahNumber":20,"VerseNumber":79,"Text":"Kuma Fir'auna ya ɓatar da mutanensa, kuma bai shiryar (dasu) ba"},{"SurahNumber":20,"VerseNumber":80,"Text":"Ya Bani Isra'ila! Lalle Mun tserar da ku daga maƙiyinku, kuma mun yi muku wa'adi a gefen Dutsen nan na dama, kuma Mun sassaukar da darɓa da tattabaru dominku"},{"SurahNumber":20,"VerseNumber":81,"Text":"Ku ci daga masu daɗin abin da Muka azurta ku kuma kada ku ƙetare haddi a cikinsa har fushi Na ya sauka a kanku. Kuma wanda fushi Na ya sauka a kansa, to, lalle ne, ya faɗi"},{"SurahNumber":20,"VerseNumber":82,"Text":"Kuma lalle Ni haƙiƙa Mai gafara ne ga wanda ya tuba kuma ya yi imani, kuma ya aikata aikin ƙwarai, sa'an nan kuma ya nemi shiryuwa"},{"SurahNumber":20,"VerseNumber":83,"Text":"Kuma mene ne ya gaggautar* da kai ga barin mutanenka? Ya Musa"},{"SurahNumber":20,"VerseNumber":84,"Text":"Ya ce: \"Su ne waɗannan a kan sawuna, kuma na yi gaggawa zuwa gare Ka, ya Ubangiji! Domin Ka yarda"},{"SurahNumber":20,"VerseNumber":85,"Text":"Ya ce: \"To, lalle ne, haƙiƙa, Mun fitini, mutanenka daga bayanka, kuma samiri ya ɓatar da su"},{"SurahNumber":20,"VerseNumber":86,"Text":"Sai Musa ya koma zuwa ga mutanensa yana mai hushi, mai baƙin ciki, ya ce: \"Ya mutanena! shin, Ubangijinku bai yi muku wa'adi ba, wa'adi mai kyau? Shin, lokacin ya yi tsawo a kanku ne, ko kun yi nufi ne wani hushi ya sauka a kanku daga Ubangijinku, saboda haka kuka saɓa wa alkawarina"},{"SurahNumber":20,"VerseNumber":87,"Text":"Suka ce: \"Ba mu saɓa wa alkawarinka* ba da ikonmu kuma amma an ɗora mana waɗansu kaya masu nauyi daga abin ƙawar mutanen ne, sai muka jefar da su. Sa'an nan kamar haka ne samiri ya jefa"},{"SurahNumber":20,"VerseNumber":88,"Text":"Sai ya fitar musu da wani maraƙi, jikin mutane, yana ruri, sa'an nan suka ce: wannan ne gunkinku kuma gunkin Musa, sai ya manta"},{"SurahNumber":20,"VerseNumber":89,"Text":"Shin, to, ba su ganin cewaba ya mayar musu da magana, kuma ba ya mallakar wata cuta a gare su, kuma ba ya mallakar amfani"},{"SurahNumber":20,"VerseNumber":90,"Text":"Kuma, haƙiƙa, Haruna ya ce musu daga gabani, \"Ya mutanena! Lalle an fitine ku da shi ne kawai. Kuma lalle Ubangijinku Mai rahama ne, sai ku bi ni, kuma ku yi ɗa'a ga umarnina"},{"SurahNumber":20,"VerseNumber":91,"Text":"Suka ce ba zamu gushe ba muna bauta a gareshi ba har sai Musa dawo"},{"SurahNumber":20,"VerseNumber":92,"Text":"(Musa) ya ce: \"Ya Haruna! Me ya hane ka, sa'ad da kagan su sun ɓace"},{"SurahNumber":20,"VerseNumber":93,"Text":"Ba ka bi ni ba! Shin, to, ka saɓa wa umarnina ne"},{"SurahNumber":20,"VerseNumber":94,"Text":"(Haruna) ya ce: \"Ya ɗan'uwana! Kada ka yi kamu ga gemuna ko ga kaina. Lalle ni, na ji tsoron ka ce: Ka rarraba a tsakanin Bani Isra'ila kuma ba ka tsare maganata ba"},{"SurahNumber":20,"VerseNumber":95,"Text":"(Musa) ya ce: \"Mene ne babban al'amarinka? Kai Samiri"},{"SurahNumber":20,"VerseNumber":96,"Text":"(Samiri) ya ce: \"Na ga abin da ba su gan shi ba shi, sai na yi damƙa, damƙa guda daga kufan sawun Manzon, sa'an nan na jefa ta. Kuma haka dai raina ya ƙawata mini"},{"SurahNumber":20,"VerseNumber":97,"Text":"(Musa) ya ce: \"To, ka tafi, saboda haka lalle ne kana da a cikin rayuwarka, ka ce 'Babu shafa' kuma kana da wani ma'alkawarta, ba za a saɓa maka gare ta ba. Kuma ka duba zuwa ga gunkinka wanda ka yini a kansa kana mai lazimta. Lalle ne muna ƙone shi,* sa'an nan kuma muna sheƙe shi, a cikin teku, sheƙewa"},{"SurahNumber":20,"VerseNumber":98,"Text":"Abin sani kawai abin bautawarku Allah kawai ne wanda babu wani abin bautawa, face Shi kuma Ya yalwaci* dukkan kome da ilmi"},{"SurahNumber":20,"VerseNumber":99,"Text":"Kamar wancan ne Muke labartawa* a gare ka, daga labaran abin da ya gabata, alhali kuwa haƙiƙa, Mun ba ka zikiri (Alƙur'ani) daga gun Mu"},{"SurahNumber":20,"VerseNumber":100,"Text":"Wanda ya kau da kai daga gare shi, to, lalle shi, yana ɗaukar wani nauyi a Ranar ¡iyama"},{"SurahNumber":20,"VerseNumber":101,"Text":"Suna madawwama a cikinsa, kuma ya munana ya zama abin ɗauka, a Ranar ¡iyama"},{"SurahNumber":20,"VerseNumber":102,"Text":"A Ranar da ake hurawa a cikin ƙaho kuma Muna tara masu laifi, a ranar nan, suna masu shuɗayen idanu"},{"SurahNumber":20,"VerseNumber":103,"Text":"Suna ɓoye magana a tsakaninsu, (Suna ce wa juna) \"Ba ku zauna ba (a cikin duniya) face kwana goma"},{"SurahNumber":20,"VerseNumber":104,"Text":"Mu ne mafi sani ga abin da suke faɗa a sa'ad da mafificinsu ga hanya ke cewa, \"Ba ku zauna ba face a yini guda"},{"SurahNumber":20,"VerseNumber":105,"Text":"Kuma suna tambayar ka daga duwatsu* sai ka ce: \"Ubangijina Yana sheƙe su sheƙewa"},{"SurahNumber":20,"VerseNumber":106,"Text":"Sa'an nan Yana barin (wurinsu) faƙo mai santsi"},{"SurahNumber":20,"VerseNumber":107,"Text":"Ba ka ganin karkata a cikinsa, kuma ba ka ganin wani tudu"},{"SurahNumber":20,"VerseNumber":108,"Text":"A ranar nan suna biyar mai kira, babu karkata a gare shi, kuma sautuka suka yi kawaici ga Mai rahama, ba ka sauraren kome face sautin tafiya"},{"SurahNumber":20,"VerseNumber":109,"Text":"A yinin nan ceto ba ya yin amfani face wanda Mai rahama Ya yi masa izni kuma Ya yarda da shi, da ya yi magana"},{"SurahNumber":20,"VerseNumber":110,"Text":"Yana sanin* abin da ke a gaba gare su da abin da ke bayansu, kuma ba su kewayewa da shi ga sani"},{"SurahNumber":20,"VerseNumber":111,"Text":"Kuma fuskoki suka ƙanƙan da kai ga Rayayye, Tsayayye, alhali kuwa wanda ya ɗauko wani zalunci ya taɓe"},{"SurahNumber":20,"VerseNumber":112,"Text":"Kuma wanda ya aikata wani abu daga ayyukan ƙwarai alhali kuwa yana mai imani, to, ba ya tsoron wani zalunci ko wata naƙasa"},{"SurahNumber":20,"VerseNumber":113,"Text":"Kuma haka Muka saukar da shi, Alƙur'ani, yana abin karantawa, da Larabci kuma Muka jujjuya misalai, a cikinsa, na tsoratarwa, tsammaninsu, suna yin taƙawa ko ya sabbaba musu wata wa'aztuwa"},{"SurahNumber":20,"VerseNumber":114,"Text":"Sa'an nan Allah Mamallaki, Tabbatacce Ya ɗaukaka. Kuma kada ka yi gaggawa* da Alƙur'ani a gabanin a ƙare wahayinsa zuwa gare ka. Kuma ka ce: \"Ya Ubangiji! Ka ƙara mini ilmi"},{"SurahNumber":20,"VerseNumber":115,"Text":"Kuma lalle, haƙiƙa, Mun yi alkawari zuwa ga Adamu a gabanin wannan, sai ya manta, kuma ba Mu sami ƙarfin zuciya a gare shi ba"},{"SurahNumber":20,"VerseNumber":116,"Text":"Kuma sa'ad da Muka ce wa mala'iku, \"Ku yi sujada ga Adamu.\" Sai suka yi sujada, face Iblisa, ya ƙiya"},{"SurahNumber":20,"VerseNumber":117,"Text":"Sai Muka ce: \"Ya Adamu! Lalle ne wannan maƙiyi* ne gare ka da kuma ga matarka, saboda haka kada ya fitar da ku daga Aljanna har ku wahala"},{"SurahNumber":20,"VerseNumber":118,"Text":"Lalle ne ka samu ba za ka ji yunwa ba a cikinta, kuma ba za ka yi tsiraici ba"},{"SurahNumber":20,"VerseNumber":119,"Text":"Lalle kai, ba za ka ji ƙishirwa ba, kuma ba za ka shiga hantsi ba"},{"SurahNumber":20,"VerseNumber":120,"Text":"Sai shaiɗan ya sanya waswasi zuwa gare shi, ya ce: \"Ya Adamu! Shin, in shiryar da kai ga itaciyar dawwama da mulki wanda ba ya ƙarewa"},{"SurahNumber":20,"VerseNumber":121,"Text":"Sai suka ci daga gare ta, saboda haka al'aurunsu suka bayyana, kuma suka shiga suna lulluɓawa a kansu daga ganyen Aljanna. Kuma Adamu ya saɓa wa Ubangijinsa, saboda haka ya ɓace"},{"SurahNumber":20,"VerseNumber":122,"Text":"Sa'an nan kuma Ubangjinsa Ya zaɓe shi, Ya karɓi tuba gare shi, kuma Ya shiryar (da shi)"},{"SurahNumber":20,"VerseNumber":123,"Text":"Ya ce: \"Ku sauka ku biyu daga gare ta gaba ɗaya, sashenku yana maƙiyi ga sashe. To, imma dai wata shitiya ta je muku daga gare Ni, to, wanda ya bi shiryarwata, to, ba ya ɓacewa, kuma ba ya wahala"},{"SurahNumber":20,"VerseNumber":124,"Text":"Kuma wanda ya bijire* daga ambatoNa (Alƙur'ani) to, lalle ne rayuwa mai ƙunci ta tabbata a gare shi, kuma Muna tayar da shi a Ranar ¡iyama yana makaho"},{"SurahNumber":20,"VerseNumber":125,"Text":"Ya ce: \"Ya Ubangiji! Don me Ka tayar da ni makaho alhali kuwa na kasance mai gani"},{"SurahNumber":20,"VerseNumber":126,"Text":"Ya ce: \"Kamar wancan ne ayoyin Mu suka je maka sai ka mance su, kuma kamar hakar a yau ake mance ka"},{"SurahNumber":20,"VerseNumber":127,"Text":"Kuma kamar haka Muke saka wa wanda ya yawaita,* kuma bai yi imani da ayoyin Ubangijinsa ba. Kuma lalle ne azabar Lahira ce mafi tsanani, kuma mafi wanzuwa"},{"SurahNumber":20,"VerseNumber":128,"Text":"Shin, to, bai shiryar da su ba cewa da yawa Muka halakarda (kafirai) daga ƙarnuka, a gabaninsu, suna tafiya a cikin masaukansu? Lalle ne, a cikin wancan akwai ayoyi ga masu hankula"},{"SurahNumber":20,"VerseNumber":129,"Text":"Kuma ba domin wata kalma ba wadda ta gabata daga Ubangijinka, da kuma ajali ambatacce haƙiƙa, da azabarta kasance mai lazimta"},{"SurahNumber":20,"VerseNumber":130,"Text":"Sai ka yi haƙuri* a kan abin da suke cewa, kuma ka yi tasbihi da gode wa Ubangijinka a gabanin fitowar rana da gabanin ɓacewarta, kuma daga sa'o'in dare sai ka yi tasbihi da sasannin yini, tsammaninka za ka sami yarda"},{"SurahNumber":20,"VerseNumber":131,"Text":"Kuma kada ka miƙar da idanunka zuwa ga abin da Muka jiyar da su daɗi da shi, nau'i-nau'i daga gare su, kamar huren rayuwar duniya yake, domin Mu fitine su a cikin sa, alhali kuwa arzikin Ubangijinka, ne mafi alheri kuma mafi wanzuwa"},{"SurahNumber":20,"VerseNumber":132,"Text":"Kuma ka umurci iyalanka da salla, kuma ka yi haƙuri a kanta. Ba Mu tambayar ka wani Arziki Mu ne Muke azurta ka. Kuma aƙiba mai kyau tana ga taƙawa"},{"SurahNumber":20,"VerseNumber":133,"Text":"Kuma suka ce: \"Don me ba ya zo mana da wata aya daga Ubangijinsa?\" Shin, kuwa hujjar abin da ke a cikin littattafan farko, ba ta je musu ba"},{"SurahNumber":20,"VerseNumber":134,"Text":"Kuma da dai Mun halaka su da wata azaba daga gabaninsa, lalle ne da sun ce: \"Ya Ubangijinmu! Da Ka aiko da wani Manzo zuwa gare mu har mu bibiyi ayoyinKa daga gabanin mu ƙasƙanta, kuma mu wulakantu"},{"SurahNumber":20,"VerseNumber":135,"Text":"Ka ce: \"Kowa mai tsumaye ne. Sai ku yi tsumaye. Sa'an nan za ku san su wa ne ma'abuta tafarki madaidaici, kuma wane ne ya nemi shiryuwa"}]}