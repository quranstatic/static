{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":15,"VerseNumber":1,"Text":"Alif Lam Ra. So Allah i Matao ko paka-a antapan Niyan non. Giyaya na manga Ayat ko Kitab,go Qur-an a miyakapayag (ko ontol)"},{"SurahNumber":15,"VerseNumber":2,"Text":"Madakul a kapundingandingana o siran a da Pamaratiyaya, sa o ba siran bo miyabaloi a manga Muslim"},{"SurahNumber":15,"VerseNumber":3,"Text":"Botawaningka siran, ka-an siran Puphakakan, go a niran pukhasawiti (so doniya): Go so katutumbanga kiran o inam: Ka katokawan niran bo"},{"SurahNumber":15,"VerseNumber":4,"Text":"Na da-a bininasa Mı a Phagingud a ba da-a Kitab iyan a mapupunto"},{"SurahNumber":15,"VerseNumber":5,"Text":"Di ka pungaga-anan o pagtao so Ajial iyan, go di iran khisundod"},{"SurahNumber":15,"VerseNumber":6,"Text":"Na Pitharo iran: Hai Tiyoronan ko undao! Mata-an Ka a titho a Pumbuthangun"},{"SurahNumber":15,"VerseNumber":7,"Text":"Ino Kamingka di khawiti sa Malaikat o Suka na pud ko khipumamata-an"},{"SurahNumber":15,"VerseNumber":8,"Text":"(Pitharo o Allah:) A di Ami Phakatoronun so Malaikat inonta o rakhus o bunar: Na sa maoto na di siran ndun makanggowamal"},{"SurahNumber":15,"VerseNumber":9,"Text":"Mata-an! a Sukami na Sukami i Tomiyoron ko (Qur-an a) undao; go Mata-an! a Sukami i titho a somisiyapon"},{"SurahNumber":15,"VerseNumber":10,"Text":"Na Sabunsabunar a Siyogowan Ami so miya-ona an Ka si-i ko Pithanggisa ka tindug ko miyanga-o ona"},{"SurahNumber":15,"VerseNumber":11,"Text":"Na da-a Miyakatalingoma kiran a Sogo a ba iran da pamagurugi Sukaniyan"},{"SurahNumber":15,"VerseNumber":12,"Text":"Lagid aya man i kipushanipun ami ron ko manga poso o"},{"SurahNumber":15,"VerseNumber":13,"Text":"manga Baradosa13. A di siran non Pharatiyaya; o ba di Sabunar a somiyagad so miyasowa o miyanga-o ona"},{"SurahNumber":15,"VerseNumber":14,"Text":"Na apiya pun lomuka Kami kiran sa pinto ko Langit, na mabaloi siran a makapanik siran non"},{"SurahNumber":15,"VerseNumber":15,"Text":"Na Tharo-on niran ndun: A Mata-an a birug so manga kailai tano: Kuna, ka sukutano na pagtao a miyangababalik a Mata niyan"},{"SurahNumber":15,"VerseNumber":16,"Text":"Na Sabunsabunar a tiyagowan Nami so Langit sa manga darpa o manga Bito-on, go ini pharas Ami ron noto a ruk o puphamakailai ron"},{"SurahNumber":15,"VerseNumber":17,"Text":"Na siniyap Ami oto pho-on ko langowan a Shaitan a puradiyamun"},{"SurahNumber":15,"VerseNumber":18,"Text":"Ogaid na so miyamanukhao sa kanug, na siyaloba sukaniyan a kadug, a mapayag"},{"SurahNumber":15,"VerseNumber":19,"Text":"So Lopa na kiyayat Ami oto; go piyamakatindugan Ami oto sa manga Palao; go Piyamakathowan ami oto sa mbarambarang a didiyangka-an"},{"SurahNumber":15,"VerseNumber":20,"Text":"Go singgayan Nami sukano ron sa manga Kaoyagan,- a go so kuna a ba sukano ı Puphamagupuron"},{"SurahNumber":15,"VerseNumber":21,"Text":"Na da-a nganin a ba Ami di Mipapa-ar so khitatagowan non; go da-a Phakatoronun Nami ron a ba di madidiyangka a mapupunto"},{"SurahNumber":15,"VerseNumber":22,"Text":"Go Puphakasamburun Nami so manga ndo a puphamakatago sa ig ko Gabon, na Piyakatoron Ami a pho-on ko Kawang so ig, na Piyakainom Amı sukano ron, na kuna a ba sukano i makakhakapa-aron"},{"SurahNumber":15,"VerseNumber":23,"Text":"Go Mata-an! A titho a Sukami 1 Puphangoyag, go Puphangimatai: Go Sukami i manga Waris (a Phama-apa-ar)"},{"SurahNumber":15,"VerseNumber":24,"Text":"Na Sabunsabunar a katawan Nami so miyanga-o ona rukano, go Sabunsabunar a katawan Nami so Phanga-o ori rukano"},{"SurahNumber":15,"VerseNumber":25,"Text":"Mata an ka so kadunan ka na pulimoden iyan siran sukaniyan na maonga ngun a matao"},{"SurahNumber":15,"VerseNumber":26,"Text":"Na Sabunsabunar a Inadun Ami so Manosiya a pho-on ko Lopa a gango, a pho-on ko Lipao a miyarumbis"},{"SurahNumber":15,"VerseNumber":27,"Text":"Go so Jinn na Inadun Ami mona a pho-on ko Apoi a mararas"},{"SurahNumber":15,"VerseNumber":28,"Text":"Na gowani na Pitharo o Kadnan Ka ko manga Malaikat: A Mata-an! A Sakun na Magadun Ako sa Manosiya, a pho-on ko Lopa a gango, a pho-on ko Lipao a miyarumbis"},{"SurahNumber":15,"VerseNumber":29,"Text":"Na anda i kaimasada Ko ron go masokan Ko Sukaniyan sa Niyawa, na Sondong Kano ron sa Pangangalimbaba-an Kano"},{"SurahNumber":15,"VerseNumber":30,"Text":"Na Miyangalimbaba-an non so manga Malaikat, sa tanan Siran, langon"},{"SurahNumber":15,"VerseNumber":31,"Text":"Inonta so Iblis: Ka somiyangka o ba mabaloi a pud ko Miyamangalimbaba-an"},{"SurahNumber":15,"VerseNumber":32,"Text":"Pitharo (o Allah): Hai Iblis! Antona-a i miyakarun ruka sa dangka kapangupud ko Miyamangalimbaba-an"},{"SurahNumber":15,"VerseNumber":33,"Text":"Pitharo iyan: A di Rakun patot o ba ako Pangalimbaba-an ko Manosiya, a Inadun Ka a phoon ko Lopa a gango, a pho-on koLipao a miyarumbis"},{"SurahNumber":15,"VerseNumber":34,"Text":"Pitharo (o Allah): Na awa ka pho-on ko Langit; ka Mata-an! A suka na inibowang"},{"SurahNumber":15,"VerseNumber":35,"Text":"Go Mata-an! A shisi-i ruka so morka sa dayon ko Alongan a kambabadala"},{"SurahNumber":15,"VerseNumber":36,"Text":"Pitharo iyan: Kadnan ko! Na pakanayawa Kongka sa dayon ko Alongan a Kaoyaga Kiran"},{"SurahNumber":15,"VerseNumber":37,"Text":"Pitharo (o Allah): Na Mataan! A suka na pud ko phamakanaya-on"},{"SurahNumber":15,"VerseNumber":38,"Text":"Taman ko Alongan a masa a mapupunto"},{"SurahNumber":15,"VerseNumber":39,"Text":"Pitharo iyan: Kadnan ko! Ibut ko Kiyabaloyangka rakun a dadag, na Mata-an a barayatun ko siran ndun (ko Kandarowaka) ko Lopa, go Mata-an a dadagun ko siran ndun langon"},{"SurahNumber":15,"VerseNumber":40,"Text":"Inonta so manga Oripun Ka, a pud kiran a Miyangatotolabos (Ruka)"},{"SurahNumber":15,"VerseNumber":41,"Text":"Pitharo (o Allah): A kati-i so lalan Rakun a Maka-o ontol (a di ko Ipundarainon)"},{"SurahNumber":15,"VerseNumber":42,"Text":"Mata-an! A so manga Oripun Ko na da-a mapukhapa-ar ka Kiran, a rowar ko tao a Inonotan ka niyan a pud ko Miyangadadadag"},{"SurahNumber":15,"VerseNumber":43,"Text":"Go Mata-an! A so Naraka Jahannam na diyandi kiran ndun langon"},{"SurahNumber":15,"VerseNumber":44,"Text":"Pito a pinto iyan: Oman i isa pinto na adun a bagiyan niyan kiran a saba-ad a misusunggai"},{"SurahNumber":15,"VerseNumber":45,"Text":"Mata-an! A so Miyamananggila na Makaphagingud ko manga Pamomolan go manga Bowalan"},{"SurahNumber":15,"VerseNumber":46,"Text":"(Tharo-on kiran a:) Solud Kano ron sa Kalilintad a So masarig Kano"},{"SurahNumber":15,"VerseNumber":47,"Text":"Na ilangun Nami so matatago ko manga rarub iran a si-ig: A Phapagariya siran, a shisi-i ko manga Kantir a Khipaga-a dapa dapa"},{"SurahNumber":15,"VerseNumber":48,"Text":"Da-a phakatalingoma Kiran ro-o a dokao, go di siran non ndun Maphamaka-awa"},{"SurahNumber":15,"VerseNumber":49,"Text":"Pamanotholangka ko manga Oripun Ko: A Mata-an! a Sakun na Sakun so Manapi, a Makalimo-on"},{"SurahNumber":15,"VerseNumber":50,"Text":"Go Mata-an! A so iphaniksa Akun na giyoto so siksa a malipudus"},{"SurahNumber":15,"VerseNumber":51,"Text":"Go Pamanotholangka Kiran so manga banto o Ibrahim"},{"SurahNumber":15,"VerseNumber":52,"Text":"Gowani na somiyolud Siran non, na Mitharo Siran: Sa Salaam! Pitharo o Ibrahim: A Mata-an! a Sukami na Ipukhaluk Ami Sukano"},{"SurahNumber":15,"VerseNumber":53,"Text":"Pitharo Iran: A di Ka khaluk! Ka Mata-an! A Sukami na Phanotholan Ami Suka sa (Ipumbawata-a Ka a) Wata a Mata-o"},{"SurahNumber":15,"VerseNumber":54,"Text":"Pitharo Iyan: Ino Niyo Rakun Phanothola (a Kapumbawata Akun) a Riya-ot Ako a Kalokus? Na antona-a i sabap a Kaphanothola Niyo Rakun (saya)"},{"SurahNumber":15,"VerseNumber":55,"Text":"Pitharo Iran: A Piyanothol Ami Ruka so bunar: Na di Ka Phangupud ko piyanga-ada-an sa Panginam"},{"SurahNumber":15,"VerseNumber":56,"Text":"Pitharo Iyan: Na ba adun a tao a khada-an sa Panginam ko Limo o Kadnan Niyan, a rowar ko Mithataridadag"},{"SurahNumber":15,"VerseNumber":57,"Text":"Pitharo Iyan: Na antona-a i showa-an Niyo, Hai manga Sogo (o Allah)"},{"SurahNumber":15,"VerseNumber":58,"Text":"Pitharo Iran: a Mata-an! A Sukami na Siyogo Kami ko pagtao a manga Baradosa (a pagtao o Lut)"},{"SurahNumber":15,"VerseNumber":59,"Text":"Inonta sa ta-alok ko Lut: Mata-an! A Sukami na shabutun Nami siran ndun langon"},{"SurahNumber":15,"VerseNumber":60,"Text":"Inonta so Karoma Niyan, ka Kiyokom Ami a Mata-an! A sukaniyan na pud dun ko phangakakal (ko siksa)"},{"SurahNumber":15,"VerseNumber":61,"Text":"Na kagiya a makaoma ko Lut so manga Sogo (a manga Malaikat)"},{"SurahNumber":15,"VerseNumber":62,"Text":"Na Pitharo Iyan: A Mata-an! A Sukano na pagtao a di makikilala"},{"SurahNumber":15,"VerseNumber":63,"Text":"Pitharo Iran: A kuna, ka inowit Ami Ruka so (siksa a) siran na shasangka-on so pamikiran niran"},{"SurahNumber":15,"VerseNumber":64,"Text":"Go minitalingoma Mi Ruka so bunar, go Mata-an! A Sukamı na titho Kami a Muma-mata-an"},{"SurahNumber":15,"VerseNumber":65,"Text":"Na Pangulumun Ka so taalok Ruka, ko saba-ad ko kagagawi-i, go Tondogangka siran sa talikhodan: Na o ba adun a domingil Rukano a isa bo, go taros kano sa sadun sa Sogowan Rukano"},{"SurahNumber":15,"VerseNumber":66,"Text":"Na Piyakitokawan Nami Ron angkoto a khasowa, a Mata-an! A khathiphad so siran naya ko kapitai kiran"},{"SurahNumber":15,"VerseNumber":67,"Text":"Na miyakaoma so tao ko Bandar a Ingud a pukhababaya siran"},{"SurahNumber":15,"VerseNumber":68,"Text":"Pitharo (o Lut): A Mata-an! a siran na-i na khibobolos Rakun: Na di Ako niyo ndiyamana"},{"SurahNumber":15,"VerseNumber":69,"Text":"Go kalukun niyo so Allah, go di Ako niyo phakaitowa"},{"SurahNumber":15,"VerseNumber":70,"Text":"Pitharo iran: A ba ami Ruka da saparun, so (kapakabolosa ko) khipananangga"},{"SurahNumber":15,"VerseNumber":71,"Text":"Pitharo Iyan: Kati-i so manga Wata Akun a manga Babai, (na Pamangaroma kano ron) o ba adun a Punggolaola-an niyo"},{"SurahNumber":15,"VerseNumber":72,"Text":"Ibut ko Kaoyagoyag Ka (Ya Muhammad), ka Mata-an! A siran na matatago siran ndun ko kabuburug iran a puphuromparompak siran"},{"SurahNumber":15,"VerseNumber":73,"Text":"Na miyadansal siran o Lalis ko kiyasubangi kiran o Alongan"},{"SurahNumber":15,"VerseNumber":74,"Text":"Na biyaloi Ami so liyawao (o Ingd iran) a didalum, go piyakaoranan Nami siran sa Ator a phoon ko Lopa a kiyomba"},{"SurahNumber":15,"VerseNumber":75,"Text":"Mata-an! A adun a matatago ro-o man a titho a manga Tanda a bagiyan o Puphamangilai sa piratas"},{"SurahNumber":15,"VerseNumber":76,"Text":"Go Mata-an naya! a titho a matatago ko lalan a da ma-aog"},{"SurahNumber":15,"VerseNumber":77,"Text":"Mata-an! A adun a matatago ro-o man a titho a Tanda a bagiyan o Miyamaratiyaya"},{"SurahNumber":15,"VerseNumber":78,"Text":"Na Mata-an naya! A miyabaloi so manga tao sa Aika (a pagtao o Shv’'aib) a titho a manga Darowaka"},{"SurahNumber":15,"VerseNumber":79,"Text":"Na siniksa Ami siran. Na Mata-an! a giya dowaya (a Ingud) na Sabunar a matatago ko mala a lalan, a mapapayag"},{"SurahNumber":15,"VerseNumber":80,"Text":"Na Sabunsabunar a piyakambokhag o manga tao sa Hijr (a pagtao o Salih) so manga Sogo (o Allah)"},{"SurahNumber":15,"VerseNumber":81,"Text":"Go inibugai Ami kiran so manga Tanda Ami, na tiyalikhodan niran Sukaniyan"},{"SurahNumber":15,"VerseNumber":82,"Text":"Go miyanonggirub siran ko manga Palao sa manga Walai, a khisasarig siran"},{"SurahNumber":15,"VerseNumber":83,"Text":"Na Miyadansal siran o Lalis ko kiyapita-i kiran"},{"SurahNumber":15,"VerseNumber":84,"Text":"Na da kiran makalinding so pinggalubuk iran"},{"SurahNumber":15,"VerseNumber":85,"Text":"Na da ko Kiya-aduna Mi ko manga Langit, a go so Lopa, go so nganin a pagulutan a dowa nan, inonta na si-i ko bunar. Na Mataan! A so Bangkit na Phakatalingoma dun. Na Dapayangka (kiran) sa Kadapai a Maliwanag"},{"SurahNumber":15,"VerseNumber":86,"Text":"Mata-an! A so Kadnan Ka na Sukaniyan so Puphangadun, a Mata-o"},{"SurahNumber":15,"VerseNumber":87,"Text":"Na Sabunsabunar a bigan Namı Suka sa pito a manga Ayat (a so Fatiha) a gi-i makhasokasoi, go so Qur-an a Susula-an"},{"SurahNumber":15,"VerseNumber":88,"Text":"Dingka phakaotunga so (kallai o) dowa Matangka ko nganin a piyakisawitan Ami oto a pishoson, ko saba-ad kiran, go Dingka siran Pumboko-on: Go Paka-inayangka so Gowagowaingka ko Miyamaratiyaya"},{"SurahNumber":15,"VerseNumber":89,"Text":"Go Tharowangka: A Mataan! A Sakun so Puphamakaiktiyar, a mapayag"},{"SurahNumber":15,"VerseNumber":90,"Text":"Lagid o Initoron Ami ko mimbabagibagıi"},{"SurahNumber":15,"VerseNumber":91,"Text":"Siran na biyaloi ran so Quran a di bo dun pira ba-ad"},{"SurahNumber":15,"VerseNumber":92,"Text":"Na Ibut ko Kadnan Ka, ka Mata-an a isha Ami kiran ndun langon"},{"SurahNumber":15,"VerseNumber":93,"Text":"So Pinggaolola iran"},{"SurahNumber":15,"VerseNumber":94,"Text":"Na Payagangka so Sogowan Ruka, go Talikhodingka so manga Pananakoto"},{"SurahNumber":15,"VerseNumber":95,"Text":"Mata-an! A Sukami na lininding Ami Suka ko gi-i Ruka shosodi"},{"SurahNumber":15,"VerseNumber":96,"Text":"A siran so puphangumba-al sa rimbang o Allah a Tohan a salakao: Na katokawan niran bo"},{"SurahNumber":15,"VerseNumber":97,"Text":"Na Sabunsabunar a katawan Nami a Mata-an! A Suka na ipunggagut a Rarub Ka so gi-i ran Tharoon"},{"SurahNumber":15,"VerseNumber":98,"Text":"Na Puthasbikun Ka so Podi ko Kadnan Ka, go Pangupud Ka ko Puphaman ojiod"},{"SurahNumber":15,"VerseNumber":99,"Text":"Go Showasowatangka so Kadnan Ka taman sa kapakatalingoma Ruka o Kapatai"},{"SurahNumber":16,"VerseNumber":1,"Text":"Phakatalingoma dun so sogowan o Allah: Na di niya phagalokaloki Sukaniyan: Soti Sukaniyan, go Maporo a ka-a awat Iyan ko Ipuphanankoto iran Non"},{"SurahNumber":16,"VerseNumber":2,"Text":"Puphakitoron niyan ko ma-laikat so wahi pho-o sa sogowan Niyan, ko tao a kabaya Iyan ko manga Oripun Niyan: Sa paki-inungka-a niyo a Mata-an naya! A da-a Tohan a salakao Rakun: Na Onoti Yako niyo"},{"SurahNumber":16,"VerseNumber":3,"Text":"Inadun Niyan so manga Langit a go so Lopa si-i ko bunar: Maporo a ka-a awat Iyan ko Ipuphamanakoto iran Non"},{"SurahNumber":16,"VerseNumber":4,"Text":"Inadun Niyan so Manosiya a pho-on sa Notfa (a ig a phopoyot); na apiya maoto dun na sukaniyan na lampawi a mapayag"},{"SurahNumber":16,"VerseNumber":5,"Text":"Go so manga Ayam na Inadun Niyan noto a ruk iyo: A adun a matatago-on a pangurun (sa tunggao), go manga pud a osba, go so saba-adon na Pukhakan niyo"},{"SurahNumber":16,"VerseNumber":6,"Text":"Go adun a ruk iyo a matatagoon a kataid ko masa a kapukhodala niyo ron, go so masa a kapuphakaliyowa niyo ron"},{"SurahNumber":16,"VerseNumber":7,"Text":"Go puphaka-awid ko manga awid iyo a manga pupunud si-i ko Ingud a di kano ron ipuraot o di misabap ko karuguni ko manga ginawa: Mata-an! A so Kadnan niyo na titho a mala i Gagao, a Makalimo-on"},{"SurahNumber":16,"VerseNumber":8,"Text":"Go (Inadun Niyan) so manga Koda, go so manga Bigal, go so manga Khimar, ka-an niyo to gi-i Kakhoda-i, go Paramanis (iyo); go Phangadun sa di niyo katawan"},{"SurahNumber":16,"VerseNumber":9,"Text":"Na si-i ko Allah so matıitho a lalan, na so manga pud (a lalan) na makasisilai; Na o kabaya (o Allah) na Miyatoro kano Niyan ndun langon"},{"SurahNumber":16,"VerseNumber":10,"Text":"Sukaniyan so Piyakatoron Niyan pho-on ko Kawang so ig: A Puphakainom kano ron, go pukhisabap on so (kapuphakatho o) kayo a mapuphakakan niyo ron (so manga Ayam 1yo)"},{"SurahNumber":16,"VerseNumber":11,"Text":"Pukhisabapon a kapuphakatho a Niyan rukano ko manga Purpuran, go so manga Zaiton, go so manga Qormah, go so manga Anggor, go so pishoson a manga Onga: Mata-an! A adun a matatago ro-o man a titho a Karina a ruk o pagtao a Puphamimikiranun niran"},{"SurahNumber":16,"VerseNumber":12,"Text":"Na inipagadil Iyan rukano so gagawi-i go so daondao; go so Alongan go so Olan (ka-an niyo gi-i kanggona-i); go so manga Bito-on na Phapasiyonot Siran ko Sogowan Niyan: Mata-an! A adun a matatago ro-o man a titho a manga Tanda ko pagtao a punggudagudaan niran"},{"SurahNumber":16,"VerseNumber":13,"Text":"Go (inipagadil Iyan rukano) so Inadun Niyan rukano ko Lopa a mbidabida so manga waruna niyan: Mata-an! A adun a matatago ro-o man a titho a Tanda ko pagtao a Khipakatatadum"},{"SurahNumber":16,"VerseNumber":14,"Text":"Na Sukaniyan so inipagadil Iyan so Kalodan ka-an kano Puphakakan ko Puphakapo-on non a sapo (a suda) a malumuk, go an niyo ron mapuphakagumao so pakayan a gi-i niyo to Manditar; go Pukhailaingka so manga Kapal a Puphamangutas on, go angkano gi-ı makambabanog ko Kakawasaan Niyan, go an kano Makapanalamat"},{"SurahNumber":16,"VerseNumber":15,"Text":"Na Tiyagowan Niyan so Lopa sa manga Palao, ka o ba kano Niyan pukhakoyong; go (tiyagowan Niyan sa) manga Lawasaig go manga lalan; ka-an kano makakudug sa ontol"},{"SurahNumber":16,"VerseNumber":16,"Text":"Go manga padoman; na sabap ko manga Bito-on na siran na puphakakudug siran sa ontol"},{"SurahNumber":16,"VerseNumber":17,"Text":"Ino so Puphangadun ba lagid o di Phaka-adun? Ino kano di Phananadum"},{"SurahNumber":16,"VerseNumber":18,"Text":"Na opamagitonga niyo so Limo o Allah, na di niyo dun maitong: Mata-an! A so Allah na titho a Manapi, a Makalimo-on"},{"SurahNumber":16,"VerseNumber":19,"Text":"Na so Allah i Mata-o ko isosolun niyo, go so ipapayag iyo"},{"SurahNumber":16,"VerseNumber":20,"Text":"Na so siran a Pushimba-an niran a salakao ko Allah, na da-a Kha-adun niran a maito bo, ka siran na Puphangumba-alan"},{"SurahNumber":16,"VerseNumber":21,"Text":"Ma-atai siran, kuna a ba manga Oyagoyag: Go di ran katawan o anda-i Kapagoyaga kiran"},{"SurahNumber":16,"VerseNumber":22,"Text":"So Tohan niyo na Tohan a isa isa: Na siran a di Mapaparatiyaya ko Akhirat, na so manga poso iran na Mo-ongkir, a siran na manga takabor"},{"SurahNumber":16,"VerseNumber":23,"Text":"Matatangkud a Mata-an! A so Allah na katawan Niyan so isosolun niran, go so ipapayag iran: Mata-an! A Sukaniyan na di Niyan khabaya-an so manga takabor"},{"SurahNumber":16,"VerseNumber":24,"Text":"Na igira a Pitharo kiran: A antona-a so Initoron o Kadnan niyo? Na Tharo-on niran: A manga iringa a kabokhag o miyanga-o ona"},{"SurahNumber":16,"VerseNumber":25,"Text":"Ka kagiya a kha-awidan niran so manga dosa iran a tarotop ko Alongan a Qiyamah, go so (lagid o) manga dosa o siran a Pukhadadag iran sabap ko di Kata-o. Tanodan, ka miyakaratarata so kha-awidan niran"},{"SurahNumber":16,"VerseNumber":26,"Text":"Sabunar a miyagantangan sa marata so miya-ona an niran: Na diniyongkat o Allah so manga onayan o manga Walai ran, na minirobar kiran so atup ko kaporowan niran; go miyatalingoma siran o siksa sa da-a katawi ran non"},{"SurahNumber":16,"VerseNumber":27,"Text":"Oriyan niyan na diyamanun Niyan siran ko Alongan a Qiyamah, go Tharo-on Niyan: Anda dun so ini puririmbang iyo Rakun, a so da kano pagayonayon sa makapantag kiran? Tharo-on o siran a piyamugan ko Kata-o: A Mata-an! A so kadiyaman sa Alongan na-i go so marata na si-i ko da Pamaratiyaya"},{"SurahNumber":16,"VerseNumber":28,"Text":"Siran na thanganun siran o manga Malaikat a ma-a aniyaya iran so manga ginawa iran. Na makaphasiyonot siran (sa Matharo iran a:) Kuna a ba kami gi-i nggolaola sa marata. (na Tharo-on kiran a:) Owai na, Mata-an! A so Allah na katawan Niyan so gi-i niyo nggolaola-an"},{"SurahNumber":16,"VerseNumber":29,"Text":"Na solud kano ko manga pinto o Naraka Jahannam, sa makakal kano ron ndun. Na miyakaratarata dun a darpa o manga takabor"},{"SurahNumber":16,"VerseNumber":30,"Text":"Na Pitharo ko siran a Miyamananggila (ko marata): A antonaa so Initoron o Kadnan Niyo? Na Pitharo iran: A mapiya. Adun a bagiyan o siran a Miphipiyapiya sangkai a doniya a mapiya, na matatangkud a so Ingud a Maori i taralbi a mapiya, na miyakapiyapiya dun a Ingud o Miyamananggila"},{"SurahNumber":16,"VerseNumber":31,"Text":"Manga Sorga a tatap a Phamakasolud siran non: Puphamangondas ko kababa-an Niyan so manga Lawasaig: Khakowa iran ro-o so nganin a kabaya iran: Lagid aya man a imbalas o Allah ko Miyamananggila"},{"SurahNumber":16,"VerseNumber":32,"Text":"Siran na thanganun siran o manga Malaikat a phipiyapiya siran, sa gi-i ran Tharo-on: A Kalilintad a si-i Rukano; solud kano ko Sorga, sabap ko Kiyapagamal iyo (sa mapiya)"},{"SurahNumber":16,"VerseNumber":33,"Text":"Ba adun a punayaon niran a rowar ko kapakatalingoma kiran o manga Malaikat, o di na so kapakatalingoma o Sogowan o Kadnan Ka? Lagid aya man a Pinggolaola o siran a miya-ona an niran. Na da siran salimboti o Allah: Na ogaid na siran i Pushalimbot ko manga ginawa iran"},{"SurahNumber":16,"VerseNumber":34,"Text":"Na miyasogat siran o manga rarata ko Pinggalubuk iran, go kiyalikopan siran o piyamagompat iran (a siksa)"},{"SurahNumber":16,"VerseNumber":35,"Text":"Na Pitharo o siran a Miyamanakoto: A o kabaya o Allah, na da-a Masimba mi a salakao Rukaniyan a maito bo- sukami a go so manga lokus ami,- go da-a misapar ami a salakao (ko inisapar Iyan) a maito bo. Lagid aya man a Pinggolaola o siran a miya-ona an niran. Na ba adun a Paliyogat ko manga Sogo a rowar ko Kapamakasampai (o Sogowan o Allah) a mapayag"},{"SurahNumber":16,"VerseNumber":36,"Text":"Na Sabunsabunar a Siyogowan Ami so oman i1 pagtao sa Sogo (a Puphamakalangkapun Niran a:) Showasowata niyo so Allah, go pakawatani niyo so Tagot: Na adun a pud kiran a tao a Tiyoro o Allah, go adun a pud kiran a tao a miyatangkudon so kadadag. Na lalakao kano ko Lopa, na pagilailaya niyo o Antona-a i miyambutad o kiyakiran ko piyamakambokhag iran (so manga Sogo o Allah)"},{"SurahNumber":16,"VerseNumber":37,"Text":"Apiya i Kapanamaringka sa Katoro iran, na Mata-an! A so Allah na di Niyan Thoro-on so tao a ndadagun Niya, go da dun a mamakatabang kiran"},{"SurahNumber":16,"VerseNumber":38,"Text":"Na Mishapa siran ko Allah a Pithamanan o manga Sapa iran, sa di Pagoyagun o Allah so tao a Phatai: Owai na, diyandi Iyan naya a matatangkud: Na ogaid na so kadakulan ko manga Manosiya na di ran katawan"},{"SurahNumber":16,"VerseNumber":39,"Text":"Ka-an Niyan kiran mapayag so di iran phagayonayonan, go an Katokawi o siran a da Pamaratiyaya a Mata-an! A siran na miyabaloi siran a manga bokhag"},{"SurahNumber":16,"VerseNumber":40,"Text":"Aya bo a Putharo-on Nami ko apiya antona-a igira-a kabaya Ami a Kapagaduna Mi ron, na so Katharo Ami ron ko: Kon, na Maadun"},{"SurahNumber":16,"VerseNumber":41,"Text":"Na so siran a miyamanogalin sa Ingud makapantag ko Allah ko oriyan o Kiyapangarasi-i kiran,- na Pakaphagingudun Ami siran ndun ko doniya sa mapiya; na matatangkud a so balas ko Akhirat i lubi a mala. O siran na katawi ran"},{"SurahNumber":16,"VerseNumber":42,"Text":"Siran so Miphapantang, go so bo so Kadnan niran i sa-sarigan niran"},{"SurahNumber":16,"VerseNumber":43,"Text":"Na da-a Siyogo Ami ko Miya-ona an Ka (Ya Muhammad) a rowar sa manga Mama, a Phaglilahaman Nami Siran: Na isha-an niyo ko adun a Sabot iyan o Sukano na di niyo katawi"},{"SurahNumber":16,"VerseNumber":44,"Text":"Rakhus o manga rarayag a karina go so manga Kitab; na Initoron Ami Ruka so Qur-an ka-an Ka mapagosai ko manga Manosiya so Initoron kiran, go an niran Mapuphamimikiran"},{"SurahNumber":16,"VerseNumber":45,"Text":"Ba sa sarig so siran a Miyamagantangan ko manga rarata sa di siran landungun o Allah ko Lopa, odi na di siran matalingoma o siksa sa di ran mai-inungka"},{"SurahNumber":16,"VerseNumber":46,"Text":"Odi na di Niyan siran siksaan ko gi-i ran kashorombaling, a di siran makapalagoi"},{"SurahNumber":16,"VerseNumber":47,"Text":"Odi na di Niyan siran siksaan sa mashaginton a ma-aluk siranna Mata-an! A so Kadnan niyo na tanto a Masalinggagao, a Makalimo-on"},{"SurahNumber":16,"VerseNumber":48,"Text":"Ba iran nda mailai so langowan taman a Inadun o Allah, a gi-i murombaromba so manga along iyan, ko manga kawanan a go manga diyowang, a Mangangalimbabaan ko Allah, a Phapasiyonot siran"},{"SurahNumber":16,"VerseNumber":49,"Text":"Na Pushojiod ko Allah so matatago ko manga Langit go so matatago ko Lopa, a Baraniyawa, go so (pun) so manga Malaikat: A Siran na di Siran phanakabor"},{"SurahNumber":16,"VerseNumber":50,"Text":"Ika-aluk Iran so Kadnan niran a kaporowan Niran, go Inggogolalan Niran so Sogowan Kiran"},{"SurahNumber":16,"VerseNumber":51,"Text":"Na Pitharo o Allah: Adi kano khowa sa dowa a Tohan: Sukaniyan bo i Tohan a isa isa: Na Sakun bo i kalukun niyo"},{"SurahNumber":16,"VerseNumber":52,"Text":"Na ruk Iyan so matatago ko manga Langit go so Lopa, go ruk Iyan so Agama a tatap: Ba adun a salakao ko Allah a ikhaluk iyo"},{"SurahNumber":16,"VerseNumber":53,"Text":"Na langowan taman a kapiya-an niyo na pho-on ko Allah: Oriyan niyan na igira-a minisogat rukano so morala, na Sukaniyan bo i khagoraok iyo"},{"SurahNumber":16,"VerseNumber":54,"Text":"Oriyan noto na igira-a piyokas Iyan rukano so morala, na sa maoto na so isa rukano ka sagorompong na Phurimbangun niran so"},{"SurahNumber":16,"VerseNumber":55,"Text":"Kadnan niran55. Ka Phagongkirun niran so inibugai Ami kiran! Na sawiti niyo (dun) so Kaoyagoyag; ka katokawan niyo bo"},{"SurahNumber":16,"VerseNumber":56,"Text":"Na Pushunggayan niran so da-a manga mulung iyan sa Kipantag ko inibugai Ami kiran! Ibut ko Allah, ka Mata-an a ipagisha rukano dun so inipangangkob iyo (ko Allah)"},{"SurahNumber":16,"VerseNumber":57,"Text":"Na Ipushunggai ran a ruk o Allah so manga Wata a Babai!- Soti Sukaniyan!- Go (Ipushunggai ran a) ruk iran so matotomo iran (a manga Wata a Mama)"},{"SurahNumber":16,"VerseNumber":58,"Text":"Na igira-a Miyapanothol ko isa kiran a (Mimbawata sa) Babai, na makarimung a paras iyan, a sukaniyan na tanto a Makamboboko"},{"SurahNumber":16,"VerseNumber":59,"Text":"Puphaguma ko pagtao, po-on ko marata a Miyapanothol on! (Sa pukhadowadowa-an o) ino phanagotiyapun niyan sa ka-a ya-an, odi na baniyan ndun lubungun ko Lopa (a bibiyag)? tanodan, ka sayana a marata so Ipukhokom iran"},{"SurahNumber":16,"VerseNumber":60,"Text":"Ruk o siran adi Mapaparatiyaya ko Akhirat, so ibarat a marata: Na ruk o Allah so ibarat a Maporo: Na Sukaniyan so Mabagur, a Maongangun"},{"SurahNumber":16,"VerseNumber":61,"Text":"Na o siksa-a o Allah so manga Manosiya sabap ko KĶiyandarowaka iran, na da-a lamba-a Niyan ko liyawao o Lopa a Baraniyawa: Na ogaid na pakalalanatun Niyan siran sa taman ko ta-alik a mapupunto: Na amai ka makatalingoma so ta-alik kiran, na di ran ndun misundod sa isa ka oras, go di ran kanggaga-anan"},{"SurahNumber":16,"VerseNumber":62,"Text":"Na Ipushunggai ran a ruk o Allah so ipukhagowad iran (a manga Wata a Babai). go iphuropa o manga dila iran so kabokhag: Sa Mata-an! A siran i Khiruk ko mapiya: Matatangkud a Mata-an! A ruk iran so Naraka, go Mata-an! A siran na indarainon siran"},{"SurahNumber":16,"VerseNumber":63,"Text":"Ibut ko Allah, ka Sabunsabunar a Siyogowan Ami so manga pagtao a Miya-ona an Ka (Ya Muhammad): na pipharasan kiran o Shaitan so manga Galubuk iran: Na Sukaniyan i Panarigan niran sa Alongan nai, go adun a bagiyan niran a siksa a Malipudus"},{"SurahNumber":16,"VerseNumber":64,"Text":"Na aya bo a Kinitoronun Nami Ruka ko Kitab na-an Ka kiran mapayag so da iran pagayonayoni, go Torowan go Limo ko pagtao a Mapaparatiyaya"},{"SurahNumber":16,"VerseNumber":65,"Text":"Na so Allah na piyakatoron Niyan a pho-on ko kawang so ig, na ini-oyag Iyan noto ko Lopa ko oriyan o kiyapatai niyan: Mata-an! A adun a matatago ro-o man a titho a Tanda ko pagtao a Puphamamakinugun niran"},{"SurahNumber":16,"VerseNumber":66,"Text":"Na Mata-an! a adun a matatago ko manga Ayam a titho a undao rukano. Puphakainomun Nami sukano ko matatago ko manga tiyan niyan, a puphakapo-on ko pagulutan o nadis a go so rogo, a gatas a lombos, a malbod lino-on o puphamanginom"},{"SurahNumber":16,"VerseNumber":67,"Text":"Na so manga Onga Qormah go manga Inab, na puphakamba-al kano ron sa Pakaburug go pagupur a mapiya: Mata-an! A adun a matatago ro-o man a titho a Tanda ko pagtao a Punggudaguda-an niran"},{"SurahNumber":16,"VerseNumber":68,"Text":"Na ini Ilaham o Kadnan Ka ko Tamaing: A mba-al ka ko manga Palao sa manga Walai, go so manga kayo, go so puphanagombalain niran"},{"SurahNumber":16,"VerseNumber":69,"Text":"Oriyan niyan na kangka ko oman i manga Onga, na okit ka ko manga lalan o KĶKadnan ka: A da-a manga gigimbura iyan. Adun a puphakagumao a puphakapo-on ko manga tiyan niyan a inomun a mbidabida so manga waruna niyan, a kadadaluman sa bolong o manga Manosiya: Mata-an! A adun a matatago saya man a titho a Tanda ko pagtao a Puphamimikiran non"},{"SurahNumber":16,"VerseNumber":70,"Text":"Na so Allah i Miyadun rukano oriyan niyan na thanganun kano Niyan; na so saba-ad rukano na tao a phakandodun ko tanto a marata a butad ko Kapaginutao (a bongao), ka-an da-a katawi niyan a maito bo ko andang a katawan niyan: Mataan! A so Allah na Mata-o, a Gaos"},{"SurahNumber":16,"VerseNumber":71,"Text":"Na so Allah na inilubi Niyan so saba-ad rukano ko saba-ad si-i ko riskhi: Na da ko siran a piyamakalubi 1 ba iran bugan so riskhi kiran ko mipapa-ar o manga tangan niran (a manga Oripun), na siran na makapulagilagid siran non. Ba so Limo o Allah i shangka-an niran"},{"SurahNumber":16,"VerseNumber":72,"Text":"Na so Allah na singgayan kano Niyan sa manga Karoma a pud ko manga ginawa niyo, go singgayan kano Niyan, a pho-on ko manga Karoma niyo sa manga Wata go manga Apo, go Riniskhiyan kano Niyan ko manga pipiya: Ba so ribat i Phamaratiyaya-an niran, na so Limo o Allah na siran na Pagongkirun niran"},{"SurahNumber":16,"VerseNumber":73,"Text":"Na Pushimba-an niran a salakao ko Allah,- so da-a mipapa-ar iyan a Riskhi kiran, a pho-on ko manga Langit a go so Lopa a maito bo, go da-a khagaga iran"},{"SurahNumber":16,"VerseNumber":74,"Text":"Na di kano phangumba-al sa manga ibarat o Allah: Mata-an! A so Allah i1 Mata-o, na sukano idi manga Tata-o"},{"SurahNumber":16,"VerseNumber":75,"Text":"Mimba-al so Allah sa ibarat: A Oripun, a mipapa-ar, a da-a khagaga niyan a maito bo; a go tao a bigan Nami sukaniyan sa pagupur a mapiya a pho-on Rukami, na Sukaniyan na Puphamumugali ron, sa masolun a go mapayag: Ba siran makaphagishan? So langowan o Podi na ruk o Allah! Kuna ka so kadakulan kiran na di manga Tata-o"},{"SurahNumber":16,"VerseNumber":76,"Text":"Go mimba-al so Allah sa ibarat a dowa Mama: So isa kiran na omao, a da-a khagaga niyan a maito bo; go sukaniyan na ikaririkor o khirukon; apiya anda niyan pakasangora sukaniyan, na da-a khitalingoma niyan a mapiya: Ba makaphagishan sukaniyan a go so tao a Pushogo ko ontol, a sukaniyan na komukudug sa lalan a makao ontol"},{"SurahNumber":16,"VerseNumber":77,"Text":"Na ruk o Allah so misosolun ko manga Langit a go so Lopa. Na da ko okit o Bangkit inonta na lagid bo o sapuruk Mata, odi na lawan ro-o sa kaga-an: Mata-an! A so Allah na si-i ko langowan taman na Gaos Iyan"},{"SurahNumber":16,"VerseNumber":78,"Text":"Na so Allah na piyakaliyo kano Niyan pho-on ko manga Tiyan o manga Ina iyo a da-a Katawan niyo a maito bo; go ĮInadun Niyan rukano so kanug go so manga kailai go so manga poso: Ka-an kano Makapanalamat (ko Allah)"},{"SurahNumber":16,"VerseNumber":79,"Text":"Ba iran nda mailai so manga Papanok, a libod kiran a kapuphakalantap iran si-i ko solud o kawang? A da-a makatatayong kiran a rowar ko Allah. Mata-an! A adun a matatago ro-o man a titho a manga Tanda ko pagtao a Khipaparatiyaya"},{"SurahNumber":16,"VerseNumber":80,"Text":"Na so Allah na Inadun Niyan rukano so manga Walai niyo a kaduna; go Inadun Niyan rukano so manga kobal o manga Ayam, a manga Walai, a ka-a khapan kano ron ko Alongan a gi-i niyo kathotogalin, go so Alongan a kagugunuk iyo; go (Inadun Niyan rukano) so manga bombol o Bilibili, go so manga bombol o Onta, go so manga bombol o Kambing, a kasangkapan, go pagigimo taman ko masa (a kakharata iyan)"},{"SurahNumber":16,"VerseNumber":81,"Text":"Na so Allah na singgayan kano Niyan ko [nadun Niyan sa manga along (a sironga); go singgayan kano Niyan ko manga Palao sa manga Liyang (a lindonga); go singgayan kano Niyan sa manga nditarun a makarurunding rukano ko mayao, go manga nditarun a makarurunding rukano ko goma-an o ridowai niyo. Giyaya man 1i kaputharotopa Niyan ko Limo Iyan rukano, ka-an kano makashaliımbotawan (si-i Rukaniyan)"},{"SurahNumber":16,"VerseNumber":82,"Text":"Na o talikhod siran, na aya bo a Paliyogat Ruka na so Kapamakasampai (0 Sogowan Ruka) a mapayag"},{"SurahNumber":16,"VerseNumber":83,"Text":"Kikilala-an niran so Limo o Allah; oriyan niyan na Phagongkirun niran bo sukaniyan; na so kadakulan kiran na manga Kapir"},{"SurahNumber":16,"VerseNumber":84,"Text":"Na (Pakisabotingka) so Alongan a pakatindugan Nami so oman i pagtao sa saksi (a so Nabi ran): Oriyan niyan na di kabugan sa idin so da Pamaratiyaya, go di siran pakapamangunin sa rila"},{"SurahNumber":16,"VerseNumber":85,"Text":"Go amai ka kasandungan o siran a da Pamaginontolan so siksa, na di kiran ndun pakakhapun, go di kiran ta-alikun"},{"SurahNumber":16,"VerseNumber":86,"Text":"Na amai ka kasandungan o siran a Miyamanak oto so ini Pamanakoto iran (ko Allah), na Tharo-on niran: Kadnan nami! Siran naya so ini Pamanakoto amı, a siran so Sinimba mi a salakao Ruka. Na salawada-an niran siran a Katharo: Mata-an! A sukano na titho a manga bokhag"},{"SurahNumber":16,"VerseNumber":87,"Text":"Na mapalad iran ko Allah sa Alongan noto so Kambayorantang; go doratun siran o Piyangumbaalan niran a kabokhag"},{"SurahNumber":16,"VerseNumber":88,"Text":"Siran a Miyamangongkir go miyangalang ko lalan ko Allah- na pagomanan Nami siran sa siksa a lawan ko siksa, sabap ko kiyapaminasa iran"},{"SurahNumber":16,"VerseNumber":89,"Text":"Na (pakisabotingka) so Alongan a pakatindugan Nami so oman i pagtao sa saksi kiran, a pud ko manga ginawa iran: Go pakatalingoma-an Nami Suka (Ya Muhammad) a saksi ko siran naya: Na Piyakatoron Ami Ruka so Kitab a osayan ko langowan taman, go Torowan, go Limo, go Tothol a mapiya ko Mimbabayorantang (ko Allah)"},{"SurahNumber":16,"VerseNumber":90,"Text":"Mata-an! A so Allah na Isosogo Iyan so kaontol, go so kaphiyapiya, go so kabugi ko tonganai, go isasapar Iyan so pakasisingai, go so marata, go so kapanganiyaya: Iphagundao Niyan rukano ka-an kano makatatadum"},{"SurahNumber":16,"VerseNumber":91,"Text":"Na tomanun niyo so diyandiıi o Allah igira-a Miyakindiyandi kano, go di niyo mbarungkasa so manga sapa ko oriyan o kiyatanto niyan; a Sabunar a biyaloi niyo so Allah a saksi rukano; Mata-an! A so Allah na katawan Niyan so gi-i niyo nggolaola-an"},{"SurahNumber":16,"VerseNumber":92,"Text":"Na di niyo pagiringi so Babai a kiyakasiyan so tinikur iyan ko oriyan o kinikibud iyan sa manga kanggolgol. Sa mabaloi niyo somanga sapa iyo a limpangan ko ndolondolonan niyo, sa kabaloi oisa a pagtao a Sukaniyan i madakul adi so isa a pagtao: Giya-bo a ki- puthupungun rukano ron o Allah; na Mata-an a phagosa-in Niyan rukano dun ko Alongan a Qiyamah so sukano na di kano ron phagayonayon"},{"SurahNumber":16,"VerseNumber":93,"Text":"Na o kabaya o Allah, na Mata-an a khabaloi kano Niyan ko okit a isa: Na ogaid na ndadagun Niyan so tao a kabaya Iyan, go Thoro-on Niyan so tao a kabaya Iyan: Na Mata-an a ipagisha rukano dun so Pinggolaola niyo"},{"SurahNumber":16,"VerseNumber":94,"Text":"Na di niyo mbaloya so manga sapa iyo, a limpangan ko ndolondolonan niyo, ka midolas so parapara ko oriyan o kiyapakabukun niyan, go kata-aman niyo so marata sabap ko kiya-alangi niyo ko lalan ko Allah, go makambagiyan kano sa siksa a lubi a mala"},{"SurahNumber":16,"VerseNumber":95,"Text":"Na di niyo phamasa-an so diyandi o Allah sa arga a maito: Mata-an dun a so shisi-i ko Allah na giyoto i tomo rukano, o sukano na katawi niyo"},{"SurahNumber":16,"VerseNumber":96,"Text":"So shisi-i rukano na khada: Na so shisi-i ko Allah na kakal. Na Mata-an a imbalas Ami dun, ko siran a miphapantang, so balas kiran si-i ko mapiya ko Pinggolaola iran"},{"SurahNumber":16,"VerseNumber":97,"Text":"Sadun sa nggalubuk sa mapiya, a Mama odi na Babai, a sukaniyan na Mapaparatiyaya, na Mataan a Pakapaginuta-on Nami dun sukaniyan sa Kapaginutao a mapiya, go Mata-an a ibalas Ami kiran ndun so balas kiran si-i ko mapiya ko Pinggolaola iran"},{"SurahNumber":16,"VerseNumber":98,"Text":"Na igira-a mbatiya-an ka so Qur-an, na lindong Ka ko Allah poon ko Shaitan a Phuradiyamun"},{"SurahNumber":16,"VerseNumber":99,"Text":"Mata-an! A sukaniyan na daa mapukhapa-ar iyan ko siran a Miyamaratiyaya a so bo so Kadnan niran i sasarigan niran"},{"SurahNumber":16,"VerseNumber":100,"Text":"Aya bo a adun a mapukhapa-ar iyan non, na si-i ko siran a Puphamangonot rukaniyan go so siran a Puphamanakoto ko Allah"},{"SurahNumber":16,"VerseNumber":101,"Text":"Na igira-a adun a ini sambi Ami a isa a Ayat ko darpa o isa Ayat,- a so Allah i Mata-o ko Iputhoron Niyan,- na Tharo-on niran: A Suka dun (Ya Muhammad) ı Puphangumba-al: Kuna, ka so kadakulan kiran na di manga Tata-o"},{"SurahNumber":16,"VerseNumber":102,"Text":"Tharowangka: A Initoron Sukaniyan o (Jibril a) Niyawa Soti a pho-on ko Kadnan Ka a bunar, ka-an thakna so (poso o) siran a Miyamaratiyaya, go Torowan go Tothol a mapiya ko Mimbabayorantang (ko Allah)"},{"SurahNumber":16,"VerseNumber":103,"Text":"Na Sabunsabunar a katawan Nami a Mata-an! A siran na gi-i ran Tharo-on: A matagon naya ipuphangundao a Manosiya. (Pitharo o Allah a:) so basa a so ipuphangambir iran non na ino a Adiyami, na giya Qur-an naya na basa Arab, a mapayag"},{"SurahNumber":16,"VerseNumber":104,"Text":"Mata-an! A so siran a di Mapaparatiyaya ko manga Ayat o Allah,-na di siran Thoro-on o Allah, go adun a bagiyan niran a siksa a Malipudus"},{"SurahNumber":16,"VerseNumber":105,"Text":"Aya bo a Puphangumba-al ko kabokhag na so siran a di Mapaparatiyaya ko manga Ayat o Allah: Na siran man na siran i manga bokhag"},{"SurahNumber":16,"VerseNumber":106,"Text":"Sadun sa tao o Ongkirun niyan so Allah ko oriyan o KĶiyaparatiyaya niyan,- inonta so tao a miyatugul, a so poso iyan na thatakna ko Paratiyaya-na ogaid na sa dun sa maliwanag sa ginawa niyan so Kaongkir,- na si-i kiran so rarangit a pho-on ko Allah, go adun a bagiyan niran a siksa a lubi a mala"},{"SurahNumber":16,"VerseNumber":107,"Text":"Giyoto man na sabap sa Mata-an! a siran na miyatomo iran so Kaoyagoyag ko doniya a di so Akhirat: Na Mata-an! A so Allah na di Niyan Thoro-on so Pagtao a da Pamaratiyaya"},{"SurahNumber":16,"VerseNumber":108,"Text":"Siran man so Piyatri o Allah so manga poso iran, go so kanug iran, go so manga kailai ran; na siran man na siran so khikalilipat"},{"SurahNumber":16,"VerseNumber":109,"Text":"Matatangkud a Mata-an! A siran na siran so manga logi ko Akhirat"},{"SurahNumber":16,"VerseNumber":110,"Text":"Oriyan niyan na Mata-an! A so Kadnan Ka,- makapantag ko siran a Miyamagoyag ko oriyan o kiyapangarasi-i kiran,- oriyan niyan na Miphurang siran go Miphantang siran,- na Mata-an! A so Kadnan Ka, ko oriyan naya na titho a Manapi, a Makalimo-on"},{"SurahNumber":16,"VerseNumber":111,"Text":"(Pakisabotingka:) So Alongan a makatalingoma so oman i ginawa na domaowa sa linding iyan sa ginawa niyan, go itoman sa tarotop ko oman i ginawa so Miyanggalubuk iyan, a siran na di siran kasalimbotan"},{"SurahNumber":16,"VerseNumber":112,"Text":"Na mimba-al so Allah sa ibarat: A ingud a miyabaloi a Lomilintad, a thatakna, Puphakatalingoma-on so pagupur on a moramora a puphakapo-on ko mbalabala a darpa: Na Inongkir iyan so manga Limo o Allah: Na piyakita-aman non o Allah so kinikolobon o kaor go so kaluk sabap ko siyowa iran"},{"SurahNumber":16,"VerseNumber":113,"Text":"Na Sabunsabunar a adun a miyakaoma kiran a Sogo a pud kiran, na Piyakambokhag iran Sukaniyan; na miyadansal siran o siksa a siran na kapapantagan a manga Darowaka"},{"SurahNumber":16,"VerseNumber":114,"Text":"Na kangkano ko ini Pagupur rukano o Allah a halal a mapiya; go Panalamat kano ko Limo o Allah, o sukano na aya niyo bo Pushowasowatun"},{"SurahNumber":16,"VerseNumber":115,"Text":"Aya dun a inisapar Iyan rukano na so miyatai (a da masombali), go so rogo (a tomiyoga) go so sapo a Baboi, go so ini Panambai ko salakao ko Allah: Na sa tao a Kasungutan, a kuna a ba pangangakowala, go kuna a ba Pumamalawani,na Mata-an! A so Allah na Manapi, a Makalimo-on"},{"SurahNumber":16,"VerseNumber":116,"Text":"Na di niyo Putharowa ko kiphuropa-an non o manga dila iyo ko kabokhag,- a giya-i na halal, go giyaya na haram, ka khiyangkob iyo ko Allah so kabokhag. Mata-an! A siran a iphagangkob iran ko Allah so kabokhag, na di siran phamakasulang sa maliwanag"},{"SurahNumber":16,"VerseNumber":117,"Text":"Khasawitan niran sa maito (ko doniya); na adun a bagiyan niran a siksa a malipudus"},{"SurahNumber":16,"VerseNumber":118,"Text":"Na si-i Ami bo inisapar ko manga Yahodi so Piyanothol Ami Ruka gowani: Na da Ami siran salimboti, na ogaid na siran i pushalimbot ko manga ginawa iran"},{"SurahNumber":16,"VerseNumber":119,"Text":"Oriyan niyan na Mata-an! A so Kadnan Ka,- si-i ko siran a miyakanggalubuk siran sa marata sabap ko kada-a mulung, oriyan niyan na Mithaobat siran ko oriyan noto go Miphiyapiya siran,- na Mata-an! A so Kadnan Ka ko oriyan naya, na tanto a Manapi, a Makalimo-on"},{"SurahNumber":16,"VerseNumber":120,"Text":"Mata-an! A so Ibrahim na miyabaloi a ladiyawan, a Puphangongonotan ko Allah, a tomataliyadok ko bunar, go da mapud ko manga Pananakoto"},{"SurahNumber":16,"VerseNumber":121,"Text":"Mananalamat ko manga Limo o Allah, Pinili Iyan, go Pinggonana-o Niyan Sukaniyan ko lalan a maka-o ontol"},{"SurahNumber":16,"VerseNumber":122,"Text":"Go bigan Nami Sukaniyan si-i ko doniya sa mapiya, go Mataan! A si-i ko Akhirat na pud dun ko manga Bilangatao"},{"SurahNumber":16,"VerseNumber":123,"Text":"Oriyan niyan na ini [Haham Ami Ruka (Ya Muhammad): A Kudugangka so okit o Ibrahım a shasalimbotawan, go da mapud ko manga Mosrikh"},{"SurahNumber":16,"VerseNumber":124,"Text":"Aya bo a Piyaliyogatan (ko Kapumasla-a) ko Sapto na so siran a da-on pagayonayon; na Mata-an! A so Kadnan Ka na Khokomun Niyan siran ndun ko Alongan a Qiyamah, ko da iran pagayonayoni"},{"SurahNumber":16,"VerseNumber":125,"Text":"Panolonun Ka so lalan o Kadnan Ka sa nggolalan ko Ongangun go so undao a mapiya; go daowa-an Ka kiran so lubi a mapiya; Mata-an! A so Kadnan Ka na Sukaniyan i1 Mata-o ko tao a sominilai, pho-on ko lalan Rukaniyan, go Sukaniyan i Mata-o ko Miyamangudug ko ontol"},{"SurahNumber":16,"VerseNumber":126,"Text":"Na o shaop kano, na saop kano sa so lagid o inikidiya rukano to: Na Ibut o Shabar kano, na Mata-an a giyoto i mapiya a bagiyan o miyamakasabar"},{"SurahNumber":16,"VerseNumber":127,"Text":"Na Shabar Ka, na di ka phakasabar inonta a sabap ko Allah; na Dingka siran Pumboko-on: Go di nggagutun a Rarub Ka so Kapuphagantangan niran sa marata"},{"SurahNumber":16,"VerseNumber":128,"Text":"Mata-an! A so Allah na babid o siran a Miayamananggila, go so siran a Miphipiyapiya"}]}