{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":23,"VerseNumber":1,"Text":"Ampa sε, agyidiefoͻ no adi nkonim"},{"SurahNumber":23,"VerseNumber":2,"Text":"(Agyidiefoͻ) no a wͻ’nya suro anaa wͻ’berε wͻn ho ase wͻ wͻn Nyamefrε mu no"},{"SurahNumber":23,"VerseNumber":3,"Text":"Ne wͻn a wͻ’twe wͻn ho fri ahuhusεm (tesε nkontompo, atεm didie, kasa fii, ahohwi bra anaa adeε biara a egu onipa ho fii) ho"},{"SurahNumber":23,"VerseNumber":4,"Text":"Ne wͻn a wͻ’yi Zaka"},{"SurahNumber":23,"VerseNumber":5,"Text":"Ne wͻn a wͻ’hwε wͻn mmarima so yie, (anaasε wͻ’twe wͻn ho fri adwamammͻ) ho"},{"SurahNumber":23,"VerseNumber":6,"Text":"Gyesε wͻn yerenom (nko ara) hͻ, anaasε wͻn (mfenaa) a wͻ’yε wͻn dea no hͻ.. Nokorε sε woi nom na soboͻ biara nna wͻn soͻ"},{"SurahNumber":23,"VerseNumber":7,"Text":"Obi a ͻbefri (mmaa a yakyerε mu yi) akyi no, wͻ’ne mmratofoͻ no"},{"SurahNumber":23,"VerseNumber":8,"Text":"Ne wͻn a wͻn nhwεsodeε a yεde ahyε wͻ’nsa, ne wͻn bͻhyε nso wͻ’hwε so yie di mu nokorε"},{"SurahNumber":23,"VerseNumber":9,"Text":"Ne wͻn a wͻ’hwε wͻn Nyamefrε so yie"},{"SurahNumber":23,"VerseNumber":10,"Text":"Woi nom ne adedifoͻ no"},{"SurahNumber":23,"VerseNumber":11,"Text":"Wͻn na wͻ’bedi adeε wͻ Aheman Firdaws no mu, na emu na wͻ’bεtena afe bͻͻ"},{"SurahNumber":23,"VerseNumber":12,"Text":"Ampa sε Yε’bͻͻ onipa frii nεteε a yasͻne soͻ mu"},{"SurahNumber":23,"VerseNumber":13,"Text":"Afei Yε’yεε no nkwaboa de no hyεε bea bi a εhͻ dwoͻ mu"},{"SurahNumber":23,"VerseNumber":14,"Text":"Afei Yε’yεε nkwaboa no mogyatoa, εna Yε’bͻͻ mogyatoa no (yεε no) namkum, εna namkum no Yε’bͻͻ nnompe (hyehyεε mu) εna Yε’de nnam duraa nnompe no ho, ansa na Yεrebͻ no abͻdeε foforͻ. Enti nhyira Wura ne Nyankopͻn, ͻbͻͻ adeε mu Ɔbͻͻ adeε papa no"},{"SurahNumber":23,"VerseNumber":15,"Text":"Afei εno akyiri no nokorε sε mobewu"},{"SurahNumber":23,"VerseNumber":16,"Text":"Afei nokorε sε, Wusͻreε da no yεbenyane mo"},{"SurahNumber":23,"VerseNumber":17,"Text":"Ampa sε Y’abͻ akwan nson wͻ moapampamu soro, na Yemmu Y’ani nguu abͻdeε no so"},{"SurahNumber":23,"VerseNumber":18,"Text":"Ɛna Ye’siane nsuo fri soro sεdeε εsε, na Ya’ma no akogyina asaase no mu, nokorε sε Yε’wͻ (nsuo) no korͻ no so tumi"},{"SurahNumber":23,"VerseNumber":19,"Text":"Na Yε’de (nsuo no) ama akyiresua ne bobe turo afifiri ama mo. Mowͻ nnuaba pii nso wͻ mu a modi mu bie"},{"SurahNumber":23,"VerseNumber":20,"Text":"Ne nnua a efifri wͻ Sinai bepͻ no so a εma ngo, na εyε dε ma wͻn a wͻ’die no"},{"SurahNumber":23,"VerseNumber":21,"Text":"Nokorε nso sε, adesua wͻ nyεmmoa no mu ma mo. Yε’ma mo nom deε εwͻ wͻn yafunu mu; monya mfasoͻ pii nso wͻ wͻn ho, na wͻn mu bi nso mowe wͻn (nnam)"},{"SurahNumber":23,"VerseNumber":22,"Text":"Ɛna (nyεmmoa no bi nso motena wͻn) so, nsuo mu hyεn mu nso motena (mu)"},{"SurahNumber":23,"VerseNumber":23,"Text":"Nokorε sε, Yε’somaa Noa maa no kͻͻ nenkorͻfoͻ hͻ. Ɔka kyerεε wͻn sε: “Menkorͻfoͻ, monsom Nyankopͻn, na monni awurade biara ka ne ho. Enti monsuro Nyame anaa"},{"SurahNumber":23,"VerseNumber":24,"Text":"Nhemfo a εwͻ nenkorͻfoͻ no mu a wͻ’po nokorԑ no kaa sε: “Woi yε onipa tesε mo ara, ͻpεsε ͻma ne ho so wͻ moso. Sε Nyankopͻn pε a anka obesiane Soro abͻfoͻ. Yε’ntee saa (asεm yi ho mpanin sεm da) wͻ Yεn agyanom tetefoͻ no hͻ"},{"SurahNumber":23,"VerseNumber":25,"Text":"Ɔyε onipa a wabͻ dam, enti montwεn (anaa) monya neho aboterε nkͻpem εberε bi"},{"SurahNumber":23,"VerseNumber":26,"Text":"(Noa) kaa sε: “Me Wura Nyankopͻn, boa me fa ͻtorofo a a wͻ’bu me no ho”"},{"SurahNumber":23,"VerseNumber":27,"Text":"Enti Ye’yi kyerεε no sε: “Yε nsuom hyεn a Y’ani tua, sεdeε Y’ayi akyerε woͻ no. Sε Y’ahyεdeε no ba na sε nsuo pie fri asaase anaa fononoo no mu a, deε εyε onini ne bedeε biara no fa mmienu, ne w’abusuafoͻ kͻ nsuom hyεn no mu; gyesε wͻn mu wͻn a asεm no adikan atia wͻn no, na hwε yie na w’ankasa Me ho (sε worepa kyεw) ama abͻneεfoͻ no, nokorε sε nsuo bεfa wͻn"},{"SurahNumber":23,"VerseNumber":28,"Text":"Sε wone wͻn a wͻ’ka wo ho no tena nsuom hyεn no mu a, ka sε: “Aseda wͻ Nyankopͻn a W’agye yεn afri nnipa bͻnefoͻ no nsam"},{"SurahNumber":23,"VerseNumber":29,"Text":"Na ka sε: “Me Wura Nyankopͻn, fame koduru dwoodwoo na Wona Wode (onipa) koduru dwoodwoo"},{"SurahNumber":23,"VerseNumber":30,"Text":"Nokorε sε nsεnkyerεnee wͻ woi mu. Nokorε nso sε Yεn na Yε’sͻ (onipa) hwε"},{"SurahNumber":23,"VerseNumber":31,"Text":"Afei Yε’bͻͻ awoͻ ntoatoasoͻ foforͻ wͻ wͻn akyi"},{"SurahNumber":23,"VerseNumber":32,"Text":"Enti Yε’somaa ͻsomafoͻ fri wͻn mu sε, (ͻnka nkyerε wͻn sε): “Monsom Nyankopͻn, na monni awurade biara ka ne ho, enti monsuro {Nyame} anaa?”"},{"SurahNumber":23,"VerseNumber":33,"Text":"Nenkorͻfoͻ no mu nhemfo no a wͻ’nnye nnie, na wͻ’bu Daakye nhyiamu no atorͻsεm, na Y’adom wͻn wiase asetena mu ahonyadeε no kaa sε: “Woi yε onipa tesε mo ara; deε modie no mu bi ara na odie, εna deε monom no mu bi ara nso na ͻnom"},{"SurahNumber":23,"VerseNumber":34,"Text":"Sε modi onipa tesε mo ara akyi a, εneε nokorε sε na moaberε agu paa"},{"SurahNumber":23,"VerseNumber":35,"Text":"Ɔrehyε mo bͻ sε nokorε, εberε a moawu na moayε mfuturo ne nnompe no, yεbεma mo asan aba (nkwa mu bio)"},{"SurahNumber":23,"VerseNumber":36,"Text":"Deε yεrehyε mo ho bͻ no (ne nokorε) ntεm kwan ware, εkwan ware paa"},{"SurahNumber":23,"VerseNumber":37,"Text":"Ɛno ara ne yεn wiase asetena yi. Yerewu na Yε’te ase (anaasε ebi rewu na ebi nso te ase, anaa yεrewu na yεrewo ebi nom nso). Na ԑmma sԑ yεbenyane yεn"},{"SurahNumber":23,"VerseNumber":38,"Text":"Ɔnyε hwee, na mmom ᴐyԑ onipa a ͻretwa nkontompo ato Nyankopͻn soͻ, na yεnnye no nni (da)”"},{"SurahNumber":23,"VerseNumber":39,"Text":"Ɔkaa sε. “Me Wura Nyankopͻn, boa me fa nkontompo a wͻ’bu me no ho.“"},{"SurahNumber":23,"VerseNumber":40,"Text":"Nyankopͻn kaa sε: “Ɛnkyε koraa wͻ’benu wͻn ho “"},{"SurahNumber":23,"VerseNumber":41,"Text":"Enti nteamu no sͻͻ wͻn mu nokorε mu, na Yε’yεε wͻn sε nwira (a yatwa ama no awoͻ). Enti nnipa bͻnefoͻ no frii hͻ"},{"SurahNumber":23,"VerseNumber":42,"Text":"Afei Yε’bͻͻ awoͻ ntoatoasoͻ foforͻ wͻ wͻn akyi"},{"SurahNumber":23,"VerseNumber":43,"Text":"Ɔman biara ntumi ntwe wͻn berε (a yahyε ama wͻn sε wͻ’befri wiaseε no) mma animu, na wͻ’ntumi nso ntwe nnkͻ akyire"},{"SurahNumber":23,"VerseNumber":44,"Text":"Afei Yε’somaa Y’asomafoͻ no toatoaa so, na εberε biara a amanfoͻ bi somafoͻ bεba wͻn hͻ no wͻ’bu no ͻtorofoᴐ, enti Yε’maa wͻ’didii wͻn-ho-wͻn-ho akyi, na Yε’de wͻn yεε asεmnahͻͻ. Enti amanfoͻ a wͻ’nnye nnie no frii hͻ"},{"SurahNumber":23,"VerseNumber":45,"Text":"Afei Yε’de Yεn nsεnkyerεnee ne nyinasoͻ anaasε tumi pefee somaa Mose ne ne nua Aaron"},{"SurahNumber":23,"VerseNumber":46,"Text":"Kͻͻ Farao ne nenhemfo hͻ, nanso wͻ’yεε akεsesεm, na wͻ’yε nnipa bi a wͻ’yε ahomasoͻ papaapa"},{"SurahNumber":23,"VerseNumber":47,"Text":"Wͻ’kaa sε: “Enti yεnye nnipa mmienu a wͻ’tesε yεn ara nni, aberε a wͻn nkorͻfoͻ som yεn anaasε wͻ’yε yε’nkoa?”"},{"SurahNumber":23,"VerseNumber":48,"Text":"Wͻ’buu wͻn mmmienu atorofoᴐ, enti wͻ’bεkaa wͻn a yεsεee wͻn no ho"},{"SurahNumber":23,"VerseNumber":49,"Text":"Ampa sε, Yε’de Nwoma no (Tora) maa Mose sεdeε (Israel mma no) benya kwankyerε"},{"SurahNumber":23,"VerseNumber":50,"Text":"Yε’de Mar’yam ba no nso ne ne maame yεε nsεnkyerεnee, na Yε’de wͻn tenaa pampaso (anaa asaase) a εkorͻn a nsuo wͻ soͻ so"},{"SurahNumber":23,"VerseNumber":51,"Text":"Asomafoͻ, monidi mfri nnepa no mu, na moni dwuma pa. Nokorε sε, Menim dwuma a modie nyinaa"},{"SurahNumber":23,"VerseNumber":52,"Text":"Nokorε sε, moman woi yε ͻman baako, na Mene mo Wura Nyankopͻn, enti monsuro Me"},{"SurahNumber":23,"VerseNumber":53,"Text":"Nanso (nnipa) atwa wͻn Nyamesom dwumadie (koroyε no) mu ama wͻ’gu akuo-akuo; fekuo biara anigye deε ͻwͻ no ho"},{"SurahNumber":23,"VerseNumber":54,"Text":"Enti gyae wͻn wͻ wͻn agyimisεm a wͻ’nnim deε wͻ’reyε no mu, kͻpem εberε (a yahyε ama wͻn) no"},{"SurahNumber":23,"VerseNumber":55,"Text":"Wͻ’dwen sε sika (anaasε agyapadeε) ne mma a Ya’ma abu wͻn soͻ no nti"},{"SurahNumber":23,"VerseNumber":56,"Text":"Yε’reyε papa biara ntεm ntεm ma wͻn? Daabi, nim na wͻ’nnim"},{"SurahNumber":23,"VerseNumber":57,"Text":"Nokorε sε wͻn a wͻ’bͻ hu wͻ wͻn Wura Nyankopͻn ho suro (nti)"},{"SurahNumber":23,"VerseNumber":58,"Text":"Ne wͻn a wͻ’gye wͻn Wura Nyankopͻn Nsεm no die"},{"SurahNumber":23,"VerseNumber":59,"Text":"Ne wͻn a wͻ’nfa biribi mmata wͻn Wura Nyankopͻn ho"},{"SurahNumber":23,"VerseNumber":60,"Text":"Ne wͻn a deε Yε’de ama wͻn no wͻ’yi bi dema, na wͻ’bͻ hu wͻ wͻn akoma mu sε wͻn Wura Nyankopͻn hͻ na wͻ’bεsan akͻ"},{"SurahNumber":23,"VerseNumber":61,"Text":"Saa nkorͻfoͻ no na wͻ’keka wͻn ho wͻ papa biara mu, na wͻ’ne (papa yε) ho akansifoͻ no"},{"SurahNumber":23,"VerseNumber":62,"Text":"Yεnnfa adesoa nnsoa ͻkra bi, gyesε deε n’ahoͻden betumi; na Yεn hͻ na Nwoma a εka nokorε no wͻ, na yensisi wͻn"},{"SurahNumber":23,"VerseNumber":63,"Text":"Daabi, wͻn akoma nni nimdeε biara fa (Qur’aan) woi ho, na ԑno akyi no, wͻn wͻ nyuma (sononko) a wͻ’yε"},{"SurahNumber":23,"VerseNumber":64,"Text":"(Wͻ’bεkͻ so saa ara) akosi εberε a Yε’de asotwee bεsͻ wͻn mu adefoͻ no mu, na wobehunu sε wͻ’resu tea mu pa kyεw"},{"SurahNumber":23,"VerseNumber":65,"Text":"Monhwε na moantea mu ampa kyεw nnε da yi. Nokorε sε Yε’deε Yε’mmoa mo"},{"SurahNumber":23,"VerseNumber":66,"Text":"Ampa sε na yεkenkan Mensεm no kyerε mo, ɛna modanee moakyi mae wͻ monantin so"},{"SurahNumber":23,"VerseNumber":67,"Text":"(Moyεε) ho ahomasoͻ (sε mo na moyε Maka kuro no adehyeɛ, na Ka’aba Kronkron hyε monsa), sirii pε anadwo too (Mensεm no) ho"},{"SurahNumber":23,"VerseNumber":68,"Text":"Enti (saa nnipa yi) mmfa (Nyankopͻn) Asεm no nnkͻ adwendwen mu, anaasε biribi aba wͻn hͻ a ebi amma wͻ wͻn agyanom tetefoͻ no hͻ"},{"SurahNumber":23,"VerseNumber":69,"Text":"Anaasε (Makafoͻ no) nnnim wͻn Somafoͻ (Muhammad dada) enti na wͻ’repo no"},{"SurahNumber":23,"VerseNumber":70,"Text":"Anaasε wͻ’ka sε, εdam bi na abͻ no? Daabi, nokorε na ͻde aberε wͻn no, nanso wͻn mu dodoͻ no ara kyiri nokorε no"},{"SurahNumber":23,"VerseNumber":71,"Text":"Sε Nokorε no redi wͻn apεdeε akyi a, nokorε sε, anka ͻsoro ne asaase ne deε εwͻ mu (nyinaa) bεsεe. Aane, Yε’de wͻn afutusεm no aberε wͻn, nanso wͻ’twe wͻn ho fri wͻn afutusεm no ho"},{"SurahNumber":23,"VerseNumber":72,"Text":"Anaasε (Nkͻmhyεni), wobisa wͻn akatua bi? Wo Wura Nyankopͻn akatua no ne akatua pa, na Ɔno na N’akyɛdeɛ yɛ kyɛn wɔn a wɔ’kyε adeε no (nyinaa)"},{"SurahNumber":23,"VerseNumber":73,"Text":"Nokorε ampa sε, worefrε wͻn akͻ kwan tenenee no so"},{"SurahNumber":23,"VerseNumber":74,"Text":"Nokorε nso sε, wͻn a wͻ’nnye Daakye no nnie no amane afri kwan (pa) no so"},{"SurahNumber":23,"VerseNumber":75,"Text":"Sε Ye’hu wͻn mmͻbͻ na Y’eyi ͻhaw a εwͻ wͻn soͻ no fri wͻn so mpo a wͻ’bεtͻ akͻ wͻn asoͻden no so wͻ anifira mu"},{"SurahNumber":23,"VerseNumber":76,"Text":"Nokorε sε, Yε’de asotwee sͻͻ wͻn mu, nanso w’ammrε wͻn ho ase amma wͻn Wura Nyankopͻn, na wͻ’ango wͻn ho ansu anfrε no"},{"SurahNumber":23,"VerseNumber":77,"Text":"Kͻpem εberε a Ye’bebue apono a εkͻ asotwee kεseε no mu ama wͻn, εhͻ na wobehunu sε wᴐn apa aba"},{"SurahNumber":23,"VerseNumber":78,"Text":"Ɔno na W’abͻ aso, ne ani ne akoma ama mo. Ayeyie ketekete na mode ma (Nyankopͻn)"},{"SurahNumber":23,"VerseNumber":79,"Text":"Ɔno na Oduaa mo wᴐ asaase no soᴐ, na Nehᴐ na mobehyia"},{"SurahNumber":23,"VerseNumber":80,"Text":"Ɔno na Ɔma nkwa εna Okum, adesaeε ne adekyeε abirabͻ nso wͻ no. Adεn, monni nteaseε anaa"},{"SurahNumber":23,"VerseNumber":81,"Text":"Aaane, wͻ’ka deε tetefoͻ no kaeε no ara bi"},{"SurahNumber":23,"VerseNumber":82,"Text":"Wͻ’ka sε: “Enti εyε nokorε ampa sε yebenyane yεn aberε a yawuo ayε mfuturo ne nnompe"},{"SurahNumber":23,"VerseNumber":83,"Text":"Ampa sε yεde woi hyεε yεn ne y’agyanom a wͻ’dii kan no bͻ. Nokorε sε woi yε tetefoͻ no anansesεm"},{"SurahNumber":23,"VerseNumber":84,"Text":"(Nkͻmhyεni), ka sε: “Hwan na asaase ne wͻn a εwͻ soͻ no yε ne dea, sε monim ampa a"},{"SurahNumber":23,"VerseNumber":85,"Text":"Wͻ’bεka sε: ”Ɛwͻ Nyankopͻn“. Ka sε: “Ɛna monfa nyε afutuo?”"},{"SurahNumber":23,"VerseNumber":86,"Text":"Ka sε: “Hwan ne ͻsoro nson no ne Ahennwa Kεseε no Wura?”"},{"SurahNumber":23,"VerseNumber":87,"Text":"Wͻ’bεka sε: “Ɛwͻ Nyankopͻn “. Kasε: “Ɛna enti monnsuro?”"},{"SurahNumber":23,"VerseNumber":88,"Text":"Kasε: ”Hwan na biribiara ho tumi wͻ nensa mu na ͻbͻ (biribiara) ho ban, na (obiara) mmͻ Neho ban, sε monim ampa a"},{"SurahNumber":23,"VerseNumber":89,"Text":"Wͻ’bεka sε: “Ɛwͻ Nyankopͻn“. Ka sε: “Na afei adεn na moredaadaa moho?”"},{"SurahNumber":23,"VerseNumber":90,"Text":"Aane, Yεde Nokorε no abrε wͻn, na ampa sε wͻ’yε atorofo (wͻ nsεm a wͻ’ka fa Nyankopͻn ho no)"},{"SurahNumber":23,"VerseNumber":91,"Text":"Nyankopͻn nwoo ba biara, na awurade biara nso nka Ne ho; (sε εte saa a) anka awurade biara bεfa deε ͻbͻeε akͻ, na anka (awurade no) binom bεma wͻn ho so wͻ ebinom so. Kronkron Hene ne Nyanko-pͻn, Ɔyε Kεse kyεn deε wͻ’de susu no no"},{"SurahNumber":23,"VerseNumber":92,"Text":"Ahuntasεm ne badwam Nimdefoͻ no, Ɔkorͻn kyεn deε wͻ’de bata (Ne ho nyinaa)"},{"SurahNumber":23,"VerseNumber":93,"Text":"(Nkͻmhyεni), ka sε: ”Me Wura Nyankopͻn, sε Worema me ahunu (asotwee) a W’ahyε wͻn ho bͻ no a"},{"SurahNumber":23,"VerseNumber":94,"Text":"Me Wura Nyankopͻn, εneε εnfa me nka nnipa bͻnefoͻ no ho.“"},{"SurahNumber":23,"VerseNumber":95,"Text":"(Nkͻmhyεni), nokorε sε Yε’betumi nso akyerε wo (asotwee) a Y’ahyε wͻn ho bͻ no"},{"SurahNumber":23,"VerseNumber":96,"Text":"Fa adeε a εyε papa si bͻne ho kwan. Ye’nim nsεm a wͻ’keka no nyinaa"},{"SurahNumber":23,"VerseNumber":97,"Text":"Ka sε: “Me Wura Nyankopͻn, mehwehwε Wo hͻ ntwitwagyeε afri ͻbonsam adwen bͻne a ͻwesa hyε nnipa mu no ho"},{"SurahNumber":23,"VerseNumber":98,"Text":"Me Wura Nyankopͻn, mesan nso hwehwε Wohͻ ntwitwagyeε sε anhwε a na wͻn aba me ho"},{"SurahNumber":23,"VerseNumber":99,"Text":"(Abͻneεfoͻ yi de no saa ara) kͻpem sε, owuo bεba wͻn mu bi soͻ, (εhͻ na) ͻbεka sε: “Me Wura Nyankopͻn, mamensan nkͻ (wiase bio)"},{"SurahNumber":23,"VerseNumber":100,"Text":"Sεdeε (mεkͻ) akᴐyԑ adwuma pa a m’anyε no“. Daabi, εno deε εyε asεm bi kwa na ͻkaeε. Ɛban si wͻn akyi kͻpem εda a wͻ’bεsͻreε (afri owuo mu)"},{"SurahNumber":23,"VerseNumber":101,"Text":"Enti sε yεbͻ Totorobεnto no mu a, saa Da no abusua bͻ biara nna wͻn ntεm, na obi mmisa obi (asεm)"},{"SurahNumber":23,"VerseNumber":102,"Text":"Wͻn a wͻn nsania mu bεyε duro (wͻ papayԑ mu) no wͻn ne nkonimdifoͻ no"},{"SurahNumber":23,"VerseNumber":103,"Text":"Na wͻn a wͻn nsania mu bεyε hare (wͻ papayε mu) no, saa nkorͻfoͻ no na wͻn ayera wͻn kraa, Amane hunu gya no mu na wͻ’bεtena"},{"SurahNumber":23,"VerseNumber":104,"Text":"Egya no bεhye wͻn anim, ayi (wͻn) anofafa (afri hͻ) awene wͻn se wͻ (Ogya no) mu"},{"SurahNumber":23,"VerseNumber":105,"Text":"(Yebebisa wͻn sε): Enti yankenkan Mensεm no ankyerε mo εna mobuu no atorͻsεm"},{"SurahNumber":23,"VerseNumber":106,"Text":"Wͻ’bεka sε: ”Ye’Wura Nyankopͻn, ya’hokyere anaa ohia broo yεn so, εna yεbεyεε nnipa a wͻn ayera"},{"SurahNumber":23,"VerseNumber":107,"Text":"Ye’ Wura Nyankopͻn, (yεsrε Wo sε): Yi yεn fri (Amanehunu gya yi ) mu, na sε yε’san kͻ (yε bͻne) bio a, nokorε sε na yε’yε abͻneεfoͻ ampa"},{"SurahNumber":23,"VerseNumber":108,"Text":"Nyankopͻn bεka sε: ”Monfri hͻ nkͻ (Ogya no) mu, na monnkasa Me ho “"},{"SurahNumber":23,"VerseNumber":109,"Text":"Nokorε sε na Menkoa no mu bi ka sε: “Ye’Wura Y’agye adi, enti fa (yε’bͻne) kyε yεn na hu yεn mmͻbͻ na ampa sε, Wone ahummͻborͻfoͻ no mu Mmͻborͻhunu Hene no"},{"SurahNumber":23,"VerseNumber":110,"Text":"Nanso modii wͻn ho fεw kͻpem sε mowerε frii Meho nkaekaeε na moseree wͻn"},{"SurahNumber":23,"VerseNumber":111,"Text":"Wͻn aboterε a wͻ’nyaeε no ho nti, M’atua wͻn so ka nnε, nokorε sε wͻne nkonimdifoͻ no”"},{"SurahNumber":23,"VerseNumber":112,"Text":"(Nyankopͻn) bεka sε: ”Mfi dodoͻ sεn na mode tenaa asaase no soͻ?”"},{"SurahNumber":23,"VerseNumber":113,"Text":"Wͻ’bεka sε: ”Yε’tenaa dakoro anaasε dakoro mu fa bi”. Ɛneε bisa wͻn a wͻ’bu (εberε no ho) akonta no"},{"SurahNumber":23,"VerseNumber":114,"Text":"(Nyankopͻn) bεka sε: “Ɛberε tiaa bi na mode tenaa (wiaseε) nokorε sε na anka monim a”"},{"SurahNumber":23,"VerseNumber":115,"Text":"Enti modwen sε Yε’bͻͻ mo kwa a enti monnsan mma Yεn hͻ (mmebu akonta)"},{"SurahNumber":23,"VerseNumber":116,"Text":"Okokuroko ne Nyankopͻn, Ɔhene Nokwafoͻ no, Nyankopͻn biara nni hͻ gyesε Ɔno nko ara, Ɔno ne Animuonyam Ahennwa Wura no"},{"SurahNumber":23,"VerseNumber":117,"Text":"Obi a obesu afrε nyame foforͻ bi aka Nyankopͻn ho, abrԑ a onni nyinasoͻ bi saa no, n’akontabuo deԑ ԑwͻ ne Wura Nyankopͻn hͻ. Nokorε sε boniayεfoͻ no deε wͻ’nni nkonim"},{"SurahNumber":23,"VerseNumber":118,"Text":"(Nkͻmhyεni), kasε: “Me Wura Nyankopͻn, fakyε (yεn) na hu (yεn) mmͻbͻ, na Wone Mmͻborͻhunufoͻ no mu Mmͻborͻhunu Hene papa no"},{"SurahNumber":24,"VerseNumber":1,"Text":"(Woi yε) Suura a Y’asiane, ayε (emu nsԑm) no nhyε, εna Y’asiane nsɛm pefee wͻ mu sεdeε mobεkaekaeɛ anaa mode betu moho foᴐ"},{"SurahNumber":24,"VerseNumber":2,"Text":"Adwamammͻni baa ne adwamammͻni barima montwa wͻn mu koro biara mmaa ͻha. Na momma mmͻbͻ a wͻ’yε no nntwe mo sε (mobεyε sotie) ama mmra a Nyankopͻn ahyehyε; sε mogye Nyankopͻn ne Ɛda a etwa toͻ no di ampa a. Moma agyidiefoͻ no mu fekuo bi medi wͻn asotwee no ho adanseε"},{"SurahNumber":24,"VerseNumber":3,"Text":"Adwamammͻni barima nni ho kwan sԑ ᴐwareԑ, gyesԑ adwamammͻni baa, anaasε ͻbosomsomni baa; adwamammͻni baa nso nni ho kwan sԑ yԑware no, gyesԑ adwamammͻni barima anaasε ͻbosomsomni barima; yabra agyidiefoͻ saa (awadeε no)"},{"SurahNumber":24,"VerseNumber":4,"Text":"Wͻn a wͻ’de asεm to mmaa a wͻ’di wͻn ho nni no so degu wͻn ho fi, na wͻ’amfa adansefoͻ nnan amma no, montwa wͻn mmaa aduͻwͻtwe, na monnye wͻn adansedie nntum da. Saa nkorͻfoͻ no ne abͻneεfoͻ no"},{"SurahNumber":24,"VerseNumber":5,"Text":"Gyesε wͻn a εno akyiri no wͻ’sakra wͻn adwen na wͻ’di dwuma pa, εneε nokorε sε Nyankopͻn ne Bͻnefakyε Hene, Ɔne Mmͻborͻhunufoͻ Hene"},{"SurahNumber":24,"VerseNumber":6,"Text":"Wͻn nso a wͻ’de adwamammͻ ho kwaadu bͻ wͻn yerenom na adansefoͻ biara nka wͻn ho, na mmom wͻn nko ara na (wͻ’hunuuiε) no, wͻn mu biara de Nyankopͻn bedi nse mprε nnan sε ͻka nokorεfoͻ no ho"},{"SurahNumber":24,"VerseNumber":7,"Text":"(Nsedie a) εtͻso nnum no (na waka) sε: “Nyankopͻn nnomee nka no, sε ͻka nkontompofoͻ no ho a”"},{"SurahNumber":24,"VerseNumber":8,"Text":"(Adwamammͻ ho) asotwee no befri (ͻbaa) no so, sε ͻde Nyankopͻn di nse mprε nnan sε (ͻbarima no) ka nkontompofoͻ no ho a"},{"SurahNumber":24,"VerseNumber":9,"Text":"(Nsedie a) εtͻso nnum no (na waka) sε: “Sε ͻbarima no ka nokorεfoͻ no ho a, Nyankopͻn abufuo mmra ͻno (ͻbaa) no so"},{"SurahNumber":24,"VerseNumber":10,"Text":"Sε anka εnyε Nyankopͻn adom ne N’ahummͻborͻ na εwͻ mo so a; nokorε sε Nyankopͻn na Otie adwen sakra na Ɔne Onyansafoͻ"},{"SurahNumber":24,"VerseNumber":11,"Text":"Nokorε sε, wͻn a wͻ’de ntwatosoͻ baeε (fa Aisha ho) no yε fekuo a wͻ’fri mo mu. Ɛmma monfa no sε εyε (asɛm) bͻne mamo, daabi, εyε papa mamo. Wͻn mu nipa biara benya bͻne a w’ayε no ho asotwee. Wͻn mu wͻn nso a wͻ’dii ho akotene kεseε no benya asotwee a εsoo paa"},{"SurahNumber":24,"VerseNumber":12,"Text":"Adεn na εberε a agyidiefoͻ mmarima ne agyidiefoͻ mmaa motee (nkontomposεm yi) moanwen papa amma wͻn ara wͻn nkorͻfoͻ no anka sε: “Saa (asεm) yi deε εyε nkontompo pefee”"},{"SurahNumber":24,"VerseNumber":13,"Text":"Adεn nti na wͻ’anfa εho adansefoͻ nnan amma? Sε wͻn amfa adansefoͻ amma a, εneε Nyankopͻn hͻ deε saa nkorͻfoͻ no ne nkontompofoͻ no"},{"SurahNumber":24,"VerseNumber":14,"Text":"Sε εnyε Nyankopͻn adom ne N’ahummͻborͻ na εwͻ mosoͻ wͻ wiase ne Daakye no a, anka asotwee kεseε paa bεto mo wͻ moano a mode too (saa asεm no) mu no ho"},{"SurahNumber":24,"VerseNumber":15,"Text":"Ɛberε a mode mo kεterεma bͻͻ ho dawuro, na mode moano kekaa adeε a monni ho nimdeε, na mofaa no sε asεm ketewa bi, aberε nso a εyε asεm kεseε wͻ Nyankopͻn hͻ"},{"SurahNumber":24,"VerseNumber":16,"Text":"Adεn nti na εberε a moteeε no moanka sε: “Woi deε εnsεsε yεde y’ano bͻ so koraa. Kronkron Hene ne Wo (Awurade)! Woi deε εyε ntwatosoͻ a εsoo paa“"},{"SurahNumber":24,"VerseNumber":17,"Text":"Nyankopͻn retu mo fo sεdeε monnsan nnkͻyε saa adeε no sεso bio da, sε moyε agyidiefoͻ ampa a"},{"SurahNumber":24,"VerseNumber":18,"Text":"Nyankopͻn kyerεkyerε Nensεm no mu kyerε mo. Nyankopͻn ne Onimdefoͻ, Ɔne Onyansafoͻ"},{"SurahNumber":24,"VerseNumber":19,"Text":"Nokorε sε wͻn a wͻ’pε sε wͻ’ma ahohwisεm trε anaa εkͻ so wͻ agyidiefoͻ no mu no, wͻn wͻ asotwee a εyε ya wͻ wiase ne Daakye. Nyankopͻn na Onim na modeε monnim"},{"SurahNumber":24,"VerseNumber":20,"Text":"Sε εnyε Nyankopͻn adom ne N’ahummͻborͻ na εwͻ moso a; nokorε sε Nyankopͻn yε Ntimmͻborͻ Hene, Ɔne Mmͻborͻhunufoͻ Hene"},{"SurahNumber":24,"VerseNumber":21,"Text":"Mo a moagye adie, monhwε na moanni ͻbonsam anamͻn akyi, na obi a obedi ͻbonsam anamͻn akyi no, ͻno (bonsam no) deε ahohwi bra ne amumuyε na ͻrehyε (nnipa) ma wͻ’yε. Sε εnyε Nyankopͻn adom ne N’ahummͻborͻ na εwͻ moso a, anka momu biara nnyε kronkron da. Na mmom Nyankopͻn te obi a Ɔpε ho. Onyankopͻn ne Otiefoͻ a Ɔte biribiara, Ɔne Onimdefoͻ"},{"SurahNumber":24,"VerseNumber":22,"Text":"Wͻn a wͻn wͻ adom na wͻ’nsa mu yε wͻ momu no nhwε na wͻn anni nse sε, (wͻ’mmoa) obusuani anaa ohiani, ne wͻn a wͻ’atu amantuo wͻ Nyame kwan soͻ no. Enti wͻn mfa mfri, na wͻ’nyi wͻn ani mfri so. Mompε sε Nyankopͻn de mo bͻne bεkyε mo anaa? Nyankopͻn ne Bͻnefakyε Hene, Ɔne Mmͻborͻhunufoͻ Hene"},{"SurahNumber":24,"VerseNumber":23,"Text":"Nokorε sε, wͻn a wͻ’de asεm to agyidiefoͻ mmaa a wͻ’di wͻn ho nni no so degu wͻn ho fi wͻ aberε a saa mmaa no nnim ho hwee no, yadome wͻn wͻ wiase ne Daakye; wͻn wͻ asotwee a εsoo paa"},{"SurahNumber":24,"VerseNumber":24,"Text":"Wͻ εda no a wͻn kεterεma ne wͻn nsa ne wͻn nnan bedi adanseε atia wͻn no, εnam dwuma a na wͻ’die no ho nti"},{"SurahNumber":24,"VerseNumber":25,"Text":"Saa Da no, Nyankopͻn betua wͻn ka pεpεεpε wͻ nokorε mu, na wͻ’behunu sε Nyankopͻn ne Nokorε pefee no"},{"SurahNumber":24,"VerseNumber":26,"Text":"Mmaa a wͻn ho nteε no wͻ mmarima a wͻn ho nteε, εna mmarima no a wͻn ho nteε no nso wͻ mmaa a wͻn ho nteε; εna mmaa papa no wͻ mmarima papa no, εna mmarima papa no nso wͻ mmaa papa no. Saa nkorͻfoͻ no na wͻ’nnim (ntwatosoͻ) a wͻ’rekeka no ho hwee. Wͻ’benya bͻnefakyε ne akyεdeε a animuonyam wͻ mu"},{"SurahNumber":24,"VerseNumber":27,"Text":"Mo a moagye adie, monhwε na moankͻ efie a εnyε mo fie mu, gyesε (modikan) srε kwan na mokyea εhͻfoͻ no ansa; εno na εyε mamo sεdeε mobεfa adwen"},{"SurahNumber":24,"VerseNumber":28,"Text":"Sε moanya (anaasε moanto) obiara wͻ efie hͻ a monhwε na moanwura hͻ, kͻpem sε yεbεma mo kwan (ansa). Sε yεka kyerε mo sε: “Monsan moakyi a, monsan moakyi”. Ɛno mmom na εyε kronkron ma mo. Nyankopͻn deε Onim dwuma a modie nyinaa"},{"SurahNumber":24,"VerseNumber":29,"Text":"Ɛnyε bͻne mamo sε mobewura efie a obiara nnte mu a moadehia deε wͻ mu. Onyankopͻn deε Onim deε mode suma ne deε moda no adie (nyinaa)"},{"SurahNumber":24,"VerseNumber":30,"Text":"Ka kyerε agyidiefoͻ mmarima no sε: “Wͻ’merε wͻn ani ase (mfri nhwε bͻne ho), na wͻnhwε wͻn mmarima so yie (wͻ adwamammͻ ho), na εno na εyε kronkron ma wͻn. Nokorε sε, Nyankopͻn ne dwuma a wᴐ’die no ho Amanebᴐfoᴐ"},{"SurahNumber":24,"VerseNumber":31,"Text":"Na ka kyerε agyidiefoͻ mmaa no nso sε: “Wͻ’merε wͻn ani ase (mfri nhwε bͻne ho), na wͻnhwε wͻn ananmu so yie; na wͻnhwε na wͻn annyi wͻn afεεfεdeε no adi, gyesε deε ada adi wͻ mu (tesε wͻ’nsa ne wͻn anim ne wͻn nan ase). Na wͻnfa wͻn tri so akatasoͻ no nkata wͻn ho ma εmeduru wͻn koko; na wͻnhwε na wͻn amfa wͻn ahoͻfε ankyerε (obi); gyesε wͻn kununom, anaasε wͻn agyanom, anaa wͻn kununom agyanom, anaa wͻn mma mmarima, anaa wͻn kunu mma mmarima, anaa wͻn nua mmarima, anaa wͻn nnua mmarima mma mmarima, anaa wͻn nnua mmaa mma mmarima, anaa wͻn (yͻnkonom) mmaa, anaa wͻn mfenaa a wͻ’yε wͻn dea, anaa mmarima asomfoͻ a wͻ’nni mmaa ho ahoͻden, anaa nkͻdaa a wͻ’nnim mmaa adagya mu asεm. Na εmma wͻ’nnfa wͻn nnan mpem hͻ sεdeε wͻ’bεyi wͻn afεεfεdeε a asuma no adie. Agyidiefoͻ, monyinaa monsakra moadwen sεdeε mobedi nkonim”"},{"SurahNumber":24,"VerseNumber":32,"Text":"Monware momu asugyafoͻ no, na (moma) monkoa no mu apapafoͻ no (a wͻ’nni yerε) no, ne monfenaa nom (nso a wͻ’nni kunu no nso nware). Sε wͻ’yε ahiafoͻ mpo a, Nyankopͻn befri N’adom mu ama wͻn anya wͻn ho. Onyankopͻn deε N’adom trε (duru biribiara so), na Ɔne Onimdefoͻ a Onim biribiara"},{"SurahNumber":24,"VerseNumber":33,"Text":"Wᴐn a wᴐ’nni awadeε ho ahoᴐden no nso wͻnhwε wͻn ho so yie nkosi sε Nyankopͻn befri N’adom no mu ama wͻn anya wͻn ho. Monkoa no nso, wͻn a wͻ’hwehwε sε monyε krataa nto (wɔn faahodie) so (ma wͻn) no, sε moahunu papa bi wͻ wͻn mu a, montwerε (krataa no ma wͻn), na moma wͻn sika anaa agyapadeε a Nyankopͻn de ama no bi. Monhwε na moanhyε monfenaa nom so amma wͻn ammu bra bͻne, sε (saa mfenaa no) pεsε wͻ’kuta wͻn ho yie a, (monnyε saa) sε mode hwehwε wiase mu agyapadeε. Obi a wahyε wͻn so (pεn) no, wͻn nhyεsoͻ no akyi no, Nyankopͻn na Ɔde bͻne kyε, Ɔne Mmᴐborᴐhunufoᴐ Hene"},{"SurahNumber":24,"VerseNumber":34,"Text":"Ampa sε Y’asiane nsεm pefee ama mo, (asan ama mo) wͻn a wͻ’dii moanim kan no ho mfatoho, ne afutusεm ma wͻn a wͻ’suro Nyame"},{"SurahNumber":24,"VerseNumber":35,"Text":"Nyankopͻn ne ͻsoro ne asaase so Nhyerεnee. Nenhyerεnee no mfatoho tesε ntomaban a εhyε kanea mu, na kanea no hyε ahwehwε mu, na ahwehwε no te gya tesε nsoromma bi a εrepae hyεnhyεnhyεn. Yε’de nhyira dua a εne ngo dua no na εsͻ. Enni apueε anaasε atͻeε. Sε ogya nkaa no mpo a nengo no tumi hyerεn. Nhyerεnee akyiri nhyerεnee. Nyankopͻn de Nenhyerεnee no kyerε obi a Ɔpε kwan. Nyankopͻn reyε mfatoho yi ama adasamma. Nyankopͻn ne biribiara ho Nimdefoͻ"},{"SurahNumber":24,"VerseNumber":36,"Text":"(Saa nhyerεnee no sͻ) wͻ Afie (Masjid) a Nyankopͻn ama kwan sε yεmpagya, nni no nni, na yεmͻ no abodin nkaekae Nedin wͻhͻ, na yε’ntontom no wͻhͻ anͻpa ne anyumerε no mu"},{"SurahNumber":24,"VerseNumber":37,"Text":"Mmarima (anaasε nnipa) bi (wͻhͻ) a adwadie anaa adetͻ ntumi nnsi wͻn kwan wͻ Nyankopͻn nkaekae ho, na wͻ’frε Nyame wͻ neberε mu, na wͻ’yi Zaka; (efrisε) wͻ’suro Ɛda no a ani ne akoma bεdane wͻ mu no"},{"SurahNumber":24,"VerseNumber":38,"Text":"Sεdeε Nyankopͻn betua wͻn dwumadi pa a wͻ’diiε no so ka, na W’asan de N’adom no bio aka wͻn ho. Nyankopͻn deε Ɔkyε obi a Ɔpε adeε a enni ano (anaa akontabuo biara nni ho)"},{"SurahNumber":24,"VerseNumber":39,"Text":"Wͻn a wͻ’nnye nnie no, wͻ’nyuma tesε kumafrͻteε a εwͻ serε soͻ na obi a sukͻm de no adwen yεε no sε εyε nsuo, kͻpem sε ͻbaa ho na w’annya hwee, na mmom Nyankopͻn na onyaa no wͻ neho; enti (Nyankopͻn) betua no ka pεpεεpε. Nyankopͻn deε Neho yε hare wͻ akontabuo mu"},{"SurahNumber":24,"VerseNumber":40,"Text":"Anaasε (wͻn a wͻ’nnye nnie no mfatoho) tesε: (Onipa bi a ͻwͻ) sum a εwͻ ͻpo bunu mu, na asorͻkye akyi asorͻkye akata nesoͻ, na mununkum tumm paa san kata akyire, esum mu sum, nasε oyi nensa mpo a εyε den sε ͻbehunu. Obi a Nyankopͻn amma no nhyerεnee no onnya nhyerεnee"},{"SurahNumber":24,"VerseNumber":41,"Text":"Enti wonhunuu sε Nyankopͻn na wͻn a wͻn wͻ soro ne asaase so, ne nnomaa a wͻ’bͻ wͻn ntaban mu nyinaa bͻ no abodin? Ampa sε wͻn mu biara nim wͻn Nyamefrε ne wͻn abodin (a, wͻ’de bͻ Nyankopͻn). Nyankopͻn ne dwuma a wͻ’die no ho Nimdefoͻ"},{"SurahNumber":24,"VerseNumber":42,"Text":"Nyankopͻn na ͻsoro ne asaase so ahennie yε Nedea; na Nyankopͻn hͻ ne (obiara} nkyi"},{"SurahNumber":24,"VerseNumber":43,"Text":"Wonhunuu sε, Nyankopͻn na Ɔka mununkum soͻ, εna Ɔboa ano na Ɔtrε mu, afei wobehunu sε nsuo fri mu? Na W’asiane nsuo afri soro (tesε) mmepͻ a asukͻtwea wͻ mu ma no ka obi a Ɔpε, san yi fri obi a Ɔpε nso so. Ayerεmo a εte gya no reyε afira anii mpo"},{"SurahNumber":24,"VerseNumber":44,"Text":"Nyankopͻn di adesaeε ne adekyeε adane-adanee. Nokorε sε, adesua wͻ woi mu ma wͻn a wͻn wͻ ani (dehwε adeε)"},{"SurahNumber":24,"VerseNumber":45,"Text":"Nyankopͻn bͻͻ aboa biara frii nsuo mu; emu bi nante wͻ wͻn afru so, wͻn mu bi nso nante wͻn nnan mmienu so, ebinom nso nante wͻ wͻn nnan nnan so. Nyankopͻn bͻ deε Ɔpε. Nokorε sε Nyankopͻn wͻ tumi wͻ biribiara so"},{"SurahNumber":24,"VerseNumber":46,"Text":"Ampa sε, Y’asiane nsεm pefee (wͻ saa Qur’aan yi mu). Na Nyankopͻn deԑ Ͻkyerε obi a Ɔpε kwan kᴐ kwan tenenee no so"},{"SurahNumber":24,"VerseNumber":47,"Text":"(Nkͻnkͻnsafoͻ no) ka sε: “Yε’gye Nyankopͻn ne Ɔsomafoͻ no di, na y’ayε sotie; nanso εno akyiri no, wͻn mu fekuo bi dane wͻn ho (fri deε wͻ’kaeε no ho). Saa nkorͻfoͻ no nyε agyidiefoᴐ"},{"SurahNumber":24,"VerseNumber":48,"Text":"Sε yεfrε wͻn kͻ Nyankopͻn ne Ne Somafoͻ no hͻ sεdeε (yεde Qur’aan) bebu wͻn ntεm atεn a, wobehunu sε wͻn mu fekuo bi atwi afa soͻ"},{"SurahNumber":24,"VerseNumber":49,"Text":"Sε wͻ’di bem anaasε wͻ’gyina nokorε so deԑ a, ԑneԑ wͻ’de ahobraseε na etu mmirika ba nehᴐ"},{"SurahNumber":24,"VerseNumber":50,"Text":"Yadeε wͻ wͻn akoma mu anaa, anaasε wͻn adwen nnsi wͻn pi, anaasε wͻ’suro sε Nyankopͻn ne Ne Somafoͻ no ne wͻn nni no yie? Daabi, saa nkorͻfoͻ no ne abͻneεfoͻ no"},{"SurahNumber":24,"VerseNumber":51,"Text":"Agyidiefoͻ no deε sε yε’frε wͻn kͻ Nyankopͻn ne Nesomafoͻ no hͻ sε yεrekͻ bu wͻn ntεm atεn a, deε wͻ’ka ne sε: “Y’ate na yεbedi so“. Saa nkorͻfoͻ no ne nkonimdifoͻ no"},{"SurahNumber":24,"VerseNumber":52,"Text":"Obi a ᴐbεyε sotie ama Nyankopͻn ne Ne Somafoͻ, na ͻbesuro Nyankopͻn, na ͻbεyε Neho ahwεyie no, saa nkorͻfoͻ no ne nkonimdifoͻ no"},{"SurahNumber":24,"VerseNumber":53,"Text":"Wͻ’de Nyankopͻn di wͻn nse akεseε no sε: “Sε wohyε wͻn (sε wͻn mpue nkͻ ͻkoo a), anka wͻ’bεpue (akͻ). Ka sε: “Monhwε na moani nse; sotie na εyε paa. “Nokorε sε Nyankopͻn ani tua deε moyε (nyinaa)"},{"SurahNumber":24,"VerseNumber":54,"Text":"Ka sε: “Monyε sotie ma Nyankopͻn, na monyε sotie ma Ɔsomafoͻ no nso. Nasε modane moho fri (Nokorε no ho) a, (Ɔsomafoͻ) no deε n’asεdeε ne deε yεde asoa no no, εna monso modeε ne deε yεde asoa mo. Sε moyε sotie ma no a na mobenya kwankyerε. Ɔsomafoͻ no adwuma ne sε, ͻbεbͻ asεm no ho dawuro akyerεkyerε mu"},{"SurahNumber":24,"VerseNumber":55,"Text":"Wͻn a wͻ’agye adi wͻ momu na wͻ’di dwuma pa no, Nyankopͻn ahyε wͻn bͻ sε Ɔbεma wͻn adi asaase no so sεdeε Ɔmaa wͻn a wͻ’dii wͻn anim kan no dii soͻ no, na W’ama ͻsom a W’ayi ama wͻn no asipi; na wͻn suro akyi no, (Ɔde) ahotᴐ asesa (suro) no ama wͻn. Wͻ’bεsom Me a wͻ’nnfa biribiara mmata Meho. Obi a εno akyi no w’annye annie no, saa nkorͻfoͻ no ne abͻneεfoͻ no"},{"SurahNumber":24,"VerseNumber":56,"Text":"Monfrε Nyame wͻ neberε mu, na monyi Zaka, na monyε sotie ma Ɔsomafoͻ no sεdeε (Nyankopͻn) behu mo mmͻbͻ"},{"SurahNumber":24,"VerseNumber":57,"Text":"Ɛmma moadwen nnyε mo sε, wͻn a wͻ’nnye nnie no (betumi ama Nyame nhyehyεε) ayε kwa wͻ asaase yi so; wͻn asetena mu ne gyem, na nkyi bͻne paa ne hᴐ"},{"SurahNumber":24,"VerseNumber":58,"Text":"Mo a moagye adie, moma (nkoa) no a wͻ’yε mo dea no, ne momu wͻn a wͻ’nuruu mpanin berε mu no nsrε mo kwan mprεnsa: (Saa mmerε no ne εberε a) edi ahamakye Nyamefrε no anim, ne εberε a ͻhyew nti moaworͻ moatadeε agu hͻ (regye mframa) wͻ awigyina berε, εna Ishaa’i Nyamefrε no akyi. Woi ne adagya (berε) mmiεnsa a mowͻ. Ԑno akyiri no asεm biara nna moso anaa wͻn so, (efrisε) modi moho-moho hͻ akͻneaba. Saa ara na Nyankopͻn kyerεkyerε Nensεm no mu kyerε mo. Onyankopͻn ne Onimdefoͻ a Onim biribiara, Ɔne Onyansafoͻ"},{"SurahNumber":24,"VerseNumber":59,"Text":"Sε nkͻdaa a wͻn wͻ momu no duru mpanin berε mu a, moma wͻn nsrε kwan sεdeε wͻn a wͻ’dii wͻn anim kan no srεε kwan no. Saa ara na Nyankopͻn kyerε-kyerε Nensεm no mu kyerε mo. Nyankopͻn ne Onimdefoͻ a Onim biribiara, Ɔne Onyansafoͻ"},{"SurahNumber":24,"VerseNumber":60,"Text":"Ԑmmaa no mu mmasiriwa no nso a wͻ’nni awadeε ho anigyeε no, bͻne biara nni wͻn so sε wͻ’de wͻn atadeε begu hͻ, sε wͻ’anna wͻn afεεfεdeε no adi ankyerε deε a. Nasε wͻ’tumi kuta wͻn ho a εyε ma wͻn paa. Onyankopͻn te biribiara, Ɔne Onimdefoͻ"},{"SurahNumber":24,"VerseNumber":61,"Text":"Ɛnyε bͻne mma onifirani, na εnyε bͻne nso mma apakye anaa obubuaani, na εnyε bͻne nso mma ͻyarefoͻ, anaa mo ara moho sε mobedidi moara moafie mu, anaa moagya nom afie mu, anaa mo maame nom afie mu, anaa monua mmarima nom afie mu, anaa monua mmaa nom afie mu, anaa moagya nua mmarima afie mu, anaa mosewaa nom afie mu, anaa mowͻfa nom afie mu, anaa mo maame nua mmaa nom afie mu, anaa afie a εhᴐ nsafoͻ wͻ monsa mu, anaa moadamfo (fie). Ɛnyε bͻne mma mo sε mobedidi abͻ mu anaasε mobedidi ankorͻ-ankorͻ. Sε mowura efie bi mu a, monfa nhyira nkyea papa a efri Nyankopͻn nkyεn no (Asalaamu Alaikum) nkyea mo ho. Saa ara na Nyankopͻn kyerεkyerε Nensεm no mu kyerε mo sεdeε mobεte aseε"},{"SurahNumber":24,"VerseNumber":62,"Text":"Agyidiefoͻ no ne wͻn a wͻ’agye Nyankopͻn ne Nesomafoͻ no adie; sε wͻn wͻ Nkͻmhyεni hͻ redi dwuma bi a edi mmu a, wͻ’nfri hͻ nnkͻ gyesε wͻ’srε no kwan ansa. (Nkͻmhyεni), wͻn a wͻ’srε wo kwan no wͻn mmom na wͻ’gye Nyankopͻn ne Ne Somafoͻ no die. Enti sε wͻ’srε wo kwan dema wͻn dwumadie bi a, ma wͻn mu nea wopε kwan, na srε Nyankopͻn hͻ bͻnefakyε ma wͻn. Nokorε sε Nyankopͻn ne Bͻnefakyε Hene, Ɔne Mmͻborͻhunufoͻ Hene"},{"SurahNumber":24,"VerseNumber":63,"Text":"Monhwε na moannyε frε a mode frε Nyankopͻn Somafoͻ no wͻ momu no tesε deε mofrε moho-moho no. Ampa sε Nyankopͻn Nim momu wͻn a wͻ’de wͻn ho sie dwane kͻ (a wͻ’nnsrε kwan) no. Enti wͻn a wͻ’ne (Nkͻmhyεni) ahyεdeε bᴐ abira no, wͻ’nhwε yie na mmusuo bi anto wͻn, anaasε asotwee bi a εyε ya paa bi anto wͻn"},{"SurahNumber":24,"VerseNumber":64,"Text":"Nokorε sε Nyankopͻn na deε εwͻ soro ne asaase so ( nyinaa) wͻ no, na Onim deε mo wͻ mu biara. Ԑda a wͻ’bεsan akͻ Nehͻ no Ɔbεbͻ wͻn dwuma a wͻ’diiε no (nyinaa) ho amaneε. Onyankopͻn ne biribiara ho Nimdefoͻ"},{"SurahNumber":25,"VerseNumber":1,"Text":"Nhyira ne Nea Osianee Furqaan (Qur’aan) demaa N’akoa (Muhammad) sεdeε ͻde bεbͻ amansan nyinaa kͻkͻ"},{"SurahNumber":25,"VerseNumber":2,"Text":"(Otumfoͻ) no a ͻsoro ne asaase so ahennie yε Nedea no; Onni ba na Onni ᴐhokafoͻ biara wͻ N’ahennie no mu, Ɔno na Ɔbͻͻ biribiara εna Wahyehyε nhyehyεε pa paa de ato ho"},{"SurahNumber":25,"VerseNumber":3,"Text":"Ɛna wͻn afri N’akyi afa anyame a wͻ’mmͻ hwee, na wͻn ara mpo no yεbͻͻ wͻn, na wͻ’nni ͻhaw anaasε mfasoͻ bi ho tumi dema wͻn, na wͻ’nni owuo anaasε nkwa anaa owusͻreε ho tumi"},{"SurahNumber":25,"VerseNumber":4,"Text":"Deε wͻn a wͻ’nnye nie no ka nesε: ”Woi deε εyε nkontompo, ͻbͻͻ netrim, nkorͻfoͻ foforͻ bi na aboa no“. Ampa sε (boniayεfoͻ no) de bͻne ne nkontompo paa na aba"},{"SurahNumber":25,"VerseNumber":5,"Text":"Deԑ wᴐka ne sԑ, tetefoᴐ no anansesԑm na watwerԑ na yԑkenkan kyerԑ no anᴐpa ne anyumerԑ"},{"SurahNumber":25,"VerseNumber":6,"Text":"(Nkͻmhyεni), ka sε: “Nea Onim ͻsoro ne asaase so ahuntasεm no na Osiane baeε. Nokorε sε, Ɔne Bͻnefakyε Hene, Ɔne Mmͻborͻhunufoͻ Hene"},{"SurahNumber":25,"VerseNumber":7,"Text":"Deε wͻ’ka nesε: “Ɔsomafoͻ bεn ni na odi aduane, na ͻnenam edwem yi? Adεn nti na yensiane Soro abͻfoͻ mεka neho na ͻne no mmͻ kͻkͻ no?”"},{"SurahNumber":25,"VerseNumber":8,"Text":"Anaasε (adεn na) yεmma no sika dwetire bi, anaasε turo bi a obedidi mu“. Deε abͻneεfoͻ no ka nesε: “Onipa a konya anya no na modi n’akyire “"},{"SurahNumber":25,"VerseNumber":9,"Text":"(Nkͻmhyεni), hwε mfatoho a wͻ’de susu woͻ, enti wͻn ayera, na wͻ’ntumi nhunu kwan"},{"SurahNumber":25,"VerseNumber":10,"Text":"Nhyira Wura no ne Nea sε Ɔpε a Ɔbεma wo deε εyε kyεn saa (a εne) Aheman a nsubͻnten nenam aseε, na Ɔbεyε abansoroͻ akεseε nso ama wo"},{"SurahNumber":25,"VerseNumber":11,"Text":"Daabi, wͻ’nnye Dͻnhwere no nni; Y’asiesie Ogya tanaa de ama obia ᴐfa Dͻnhwere no sԑ atorosԑm"},{"SurahNumber":25,"VerseNumber":12,"Text":"Sε (Amane-hunu gya) no hu wͻn wͻ akyirikyiri baabi a, wͻ‘bεte sε εde abufu-hyeε rebobͻ mu na εrepͻ soͻ"},{"SurahNumber":25,"VerseNumber":13,"Text":"Sε yεgu wͻn mpokyerε to wͻn gu bea bi a εhͻ kyere (wͻ ogya no mu a), wͻ’bεsu afrε owuo"},{"SurahNumber":25,"VerseNumber":14,"Text":"“Monhwε na moannsu amfrε owuo prεko pε, na mmom monsu mfrε owuo bebree”"},{"SurahNumber":25,"VerseNumber":15,"Text":"(Nkͻmhyεni), ka sε: “Saa (Amane-hunu gya no) na εyε, anaasε Soro aheman no a yԑde ahyε Nyamesurofoͻ no bͻ no a? (Ɛhͻ) bεyε akatua ama wͻn, na (εhͻ) bεyε wͻn nnkyi"},{"SurahNumber":25,"VerseNumber":16,"Text":"Deε wͻ’pε biara bi wͻ hͻ ma wͻn, (εhͻ na) wͻ’bεtena afe bͻͻ. Woi yε bͻhyε a εwͻ wo Wura Nyankopͻn hͻ a ɛsɛsɛ yɛbɔho mpaeε srε"},{"SurahNumber":25,"VerseNumber":17,"Text":"Ɛda no a Ɔbεboaboa wͻn nyinaa ano, ne wͻn a wͻ’frii Nyankopͻn akyi som wͻn (tesε soro abͻfoͻ, akronkron-foͻ, Yesu ne deε ekeka ho no), Nyankopͻn bεka sε: “Mo na moyeraa Menkoa woinom, anaasε wͻn ara na wͻ’yera frii ͻkwan (tenenee) no soͻ?”"},{"SurahNumber":25,"VerseNumber":18,"Text":"Wͻ’bεka sε: “Kronkron Hene ne Wo. Na yenni ho kwan sε yefri W’akyi fa akyitaafoͻ, nanso Womaa wͻ’ne wͻn agyanom ahotͻ kͻpem sε wͻn werε frii Afutusεm no, na wͻ’kͻyεε nnipa a wͻn asopa (anaasε ayerafoͻ} “"},{"SurahNumber":25,"VerseNumber":19,"Text":"Enti (Nyankopͻn bεka sε): “Ampa sε, (wͻn a na mosom wͻn no akyerε sε) nkontomposεm na na mokeka no; na montumi nyi (asotwee no) mfri (moho so, na monnya) ͻboafoͻ nso. Momu biara a ͻbεyε bͻne no Yε’bεma no aka asotwee a εsoo paa ahwε"},{"SurahNumber":25,"VerseNumber":20,"Text":"(Nkͻmhyεni), asomafoͻ a Ye’dii w’anim kan somaa wͻn no nyinaa nokorԑ sԑ na wͻ’di aduane, na wͻ’nante wͻ dwem. Y’ayε momu binom nsᴐhwԑ ama momu bi dehwԑ sԑ mobesi aboterε anaa? Wo Wura Nyankopͻn deε Ohunu biribiara"}]}