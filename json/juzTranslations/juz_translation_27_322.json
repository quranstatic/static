{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":51,"VerseNumber":31,"Text":"(Abrahama) a re: “Ke eng seo le tlileng ka sona lona Baromuoa ba Allah?”"},{"SurahNumber":51,"VerseNumber":32,"Text":"Ba re“Re romeletsoe ho batho ba qoetseng sebeng; –"},{"SurahNumber":51,"VerseNumber":33,"Text":"“Ho tla ba romella lehlohlojane la lenyeta"},{"SurahNumber":51,"VerseNumber":34,"Text":"“E le sesupo se tsoang ho Mong`a hau ho ba tlolang meeli.”"},{"SurahNumber":51,"VerseNumber":35,"Text":"Ra pholosa ba-kholoang ba neng ba le teng moo"},{"SurahNumber":51,"VerseNumber":36,"Text":"Empa Re ile Ra fumana lelapa le le leng feela la ba inehetseng ho Allah"},{"SurahNumber":51,"VerseNumber":37,"Text":"Eaba Re ba siea le sesupo molemong oaba ts’abang Kahlolo e Mahlonoko"},{"SurahNumber":51,"VerseNumber":38,"Text":"Le ho Moshe ho teng sesupo, Re ile Ra mo romella ho Faro ka bopaki bo totobetseng"},{"SurahNumber":51,"VerseNumber":39,"Text":"Empa Faro o ile a furalla le Matona a hae, a re: “Moloi, kapa lehlanya.”"},{"SurahNumber":51,"VerseNumber":40,"Text":"Kahoo, Re ile Ra mo nka hammoho le lebotho la hae, eaba Re ba khamisa leoatle, hobane o ne a fosahetse"},{"SurahNumber":51,"VerseNumber":41,"Text":"Le ho morabe oa Ba–A’d ho teng sesupo, Re ile Ra romella leholi’atsana kahlanong le bona"},{"SurahNumber":51,"VerseNumber":42,"Text":"Le sa kang la siea letho moo le fetileng teng, lintho tsohle li ile tsa fetoha lesupi"},{"SurahNumber":51,"VerseNumber":43,"Text":"Le ho Ba-Thamud ho teng sesupo, Bonang ba ile ba bolelloa, “Natefeloang ha nakoana!”"},{"SurahNumber":51,"VerseNumber":44,"Text":"Empa ba ile ba eba khahlanong le molao oa Mong`a bona ka tello: eaba ba nanoloa ke ho reketla ho lumang ba sa ntse ba shebile"},{"SurahNumber":51,"VerseNumber":45,"Text":"Hoo ba sitiloeng le ho ema (ka maoto) kapa ho ithusa ka bo- bona"},{"SurahNumber":51,"VerseNumber":46,"Text":"Joaloka batho ba habo Nooe pele ho bona: Hobane ba ile ba tlola meeli hampe"},{"SurahNumber":51,"VerseNumber":47,"Text":"Re ahile Leholimo ka Matla le Tsebo, Hobane ke Rona ba hlotseng bophara ba leholimo"},{"SurahNumber":51,"VerseNumber":48,"Text":"Ebile Re alile lefats’e: Re le ala ka makhethe ha kakang"},{"SurahNumber":51,"VerseNumber":49,"Text":"Re hlotse lintho tsohle ka bobeli, hore le tle le amohele taelo"},{"SurahNumber":51,"VerseNumber":50,"Text":"Potlakelang ho Allah ke hona: Ke molemosi ea hlakileng ho lona ea tsoang ho Allah"},{"SurahNumber":51,"VerseNumber":51,"Text":"Le se iketsetse molingoana ofe, kapa ofe papisong le Allah: Ke molemosi ea hlakileng ho lona ea tsoang ho Eena"},{"SurahNumber":51,"VerseNumber":52,"Text":"Joaloka ha ho se moromuoa ofe, kapa ofe ea kileng a tla ho Batho pele ho bona e be ha ba re: “Ke moloi, kapa lehlanya!”"},{"SurahNumber":51,"VerseNumber":53,"Text":"Na ke moetlo oo ba o neheletsaneng? Che, ke batho ba tlolang meeli eohle"},{"SurahNumber":51,"VerseNumber":54,"Text":"Ba furalle: uena ha u na molato"},{"SurahNumber":51,"VerseNumber":55,"Text":"Empa ruta (Molaetsa oa hae): hobane thuto e molemo ho Ba- kholoang"},{"SurahNumber":51,"VerseNumber":56,"Text":"Ke hlotse tse sa bonoeng (li-jinn) le batho molemong oa hore ba Nts’ebeletse"},{"SurahNumber":51,"VerseNumber":57,"Text":"Ha ho leo ke le kopang ho bona: kapa ho hloka phepo ho bona"},{"SurahNumber":51,"VerseNumber":58,"Text":"Hobane Ke Allah Ea fanang ka bophelo, Mong`a Ts’episo, Ea sa Thekeseleng"},{"SurahNumber":51,"VerseNumber":59,"Text":"Hobane beatsalibe karolo ea bona e ts’oana le karolo ea mehahabo bona (ea meloko ea pele): kahoo, ba se Nkope ho potlakissa (karolo eo)"},{"SurahNumber":51,"VerseNumber":60,"Text":"Sekhobo se be holim’a mahana-tumelo, boikarabellong ba Letsatsi la bona leo ba le ts’episitsoeng"},{"SurahNumber":52,"VerseNumber":1,"Text":"Ka leralla (le Ts’enolo)"},{"SurahNumber":52,"VerseNumber":2,"Text":"Ka Molao o Ngoliloeng"},{"SurahNumber":52,"VerseNumber":3,"Text":"Holim’a letlalo le manolotsoeng"},{"SurahNumber":52,"VerseNumber":4,"Text":"Ka ntlo e chakeloang mehla eohle"},{"SurahNumber":52,"VerseNumber":5,"Text":"Ka Sekhele Se Phahamiselitsoeng Holimo-limo"},{"SurahNumber":52,"VerseNumber":6,"Text":"Le ka Leoatle le tletseng"},{"SurahNumber":52,"VerseNumber":7,"Text":"Ruri! Kahlolo ea Mong`a hau e tla phethahatsoa"},{"SurahNumber":52,"VerseNumber":8,"Text":"Ha ho mang, kapa mang ea ka e thibelang"},{"SurahNumber":52,"VerseNumber":9,"Text":"Letsatsi leo ka lona leholimo le tlang ho sisinyeha ha mpe"},{"SurahNumber":52,"VerseNumber":10,"Text":"Lithaba li tlang ho fofela mona le mane"},{"SurahNumber":52,"VerseNumber":11,"Text":"Sekhobo letsatsing leo se be holim’a bohle ba nkang ‘nete e le leshano"},{"SurahNumber":52,"VerseNumber":12,"Text":"Ba har’a bosaoana ba leshano"},{"SurahNumber":52,"VerseNumber":13,"Text":"Letsatsi leo ba tla sutuletsoa ka har’a lihele, ho se khanyetso"},{"SurahNumber":52,"VerseNumber":14,"Text":"“Ona”, ho tla thoe: “Ke mollo, – oo le neng le tloaetse ho o hana"},{"SurahNumber":52,"VerseNumber":15,"Text":"“Na ke mafeela, kapa ebe ha le bone"},{"SurahNumber":52,"VerseNumber":16,"Text":"“Chesoang ka teng, ho ea ts’oana hore le ea o mamella kapa che: le mpa le amohela moputso oa liketso tsa lona.”"},{"SurahNumber":52,"VerseNumber":17,"Text":"Ruri! ba topileng ts’ebeletsong ea bona, ba tla phela kahar’a Lirapa le nyakallo"},{"SurahNumber":52,"VerseNumber":18,"Text":"Ba thabisitsoe ke tseo Mong`a bona aba sitsitseng ka tsona, Mong`a bona U tla ba lopolla Kotlong ea Mollo"},{"SurahNumber":52,"VerseNumber":19,"Text":"(Ho tla thoe ho bona:) “le je le noe, ka phaello le bophelo ka lebaka la liketso tsa lona.”"},{"SurahNumber":52,"VerseNumber":20,"Text":"Ba tla phomola holim’a Literone tse hlophisitsoeng ka mekhahlelo. Re tla ba nyalisa basali ba mahlo a nchocho a khahlang"},{"SurahNumber":52,"VerseNumber":21,"Text":"Bohle Ba-Kholoang, ba bile ba setsoe morao ke malapa a bona Tumelong, Re tla ba matahants’a le malapa a bona, ha Re ke ke Ra fokotsa meputso ea liketso tsa bona. Motho e mong le e mong ke paki liketsong tsa hae"},{"SurahNumber":52,"VerseNumber":22,"Text":"Re tla ba sitsa ka litholoana le nama, tsohle tseo ba li thabelang"},{"SurahNumber":52,"VerseNumber":23,"Text":"Kamoo, ba tla neheletsana senoelo se hloekileng malebana le ts’ila efe, se senang koli"},{"SurahNumber":52,"VerseNumber":24,"Text":"Ho tla ba le basebeletsi ba ntseng ba tsamaea har’a bona ba ts’oanang le bona, ba joaloka likhetla tse neng li patiloe"},{"SurahNumber":52,"VerseNumber":25,"Text":"Ba tla atamelana, ba botsana"},{"SurahNumber":52,"VerseNumber":26,"Text":"Ba tla re: “Pele-pele re ne re se na ts’abo, sebakeng sa mehahabo rona"},{"SurahNumber":52,"VerseNumber":27,"Text":"“Empa Allah U bile lereko ho rona, A ba A re lopolla kahlolong ea Moea o Chesang"},{"SurahNumber":52,"VerseNumber":28,"Text":"“Ruri! Re ile ra bitsa ho Eena khale. Ruri! Ke Eena ‘Maballi, Ea Tletseng Mohau.”"},{"SurahNumber":52,"VerseNumber":29,"Text":"Phatlalatsa ke hona Lithoriso (tsa Mong’a hau). Hobane ka Lereko la Mong’a hau, ha u senohe, kapa lona lehlanya"},{"SurahNumber":52,"VerseNumber":30,"Text":"Kapa ebe ba re: “Ke sereneketsi, seo re lebeletseng mats’oenyeho tlas’a nako holim’a hae!”"},{"SurahNumber":52,"VerseNumber":31,"Text":"Uena e re: “Letang! Le ‘na ke tla leta le lona.”"},{"SurahNumber":52,"VerseNumber":32,"Text":"Na ebe ke likelello tsa bona tse ba susumetsang ho etsa tje, kapa empa e le batho ba tlolang meeli"},{"SurahNumber":52,"VerseNumber":33,"Text":"Kapa ba re: “O iqapetse (Molaetsa)?” Che ha ba na Tumelo"},{"SurahNumber":52,"VerseNumber":34,"Text":"Ha ba hlahise ts’enolo e ts’oanang le ena haeba ba buoa ‘Nete"},{"SurahNumber":52,"VerseNumber":35,"Text":"Kapa ebe ba hlotsoe ke letho? Kapa e be ke bona ba hlolang"},{"SurahNumber":52,"VerseNumber":36,"Text":"Kapa ba hlotse maholimo le lefats’e? Che, ha ban a tumelo e tiileng"},{"SurahNumber":52,"VerseNumber":37,"Text":"Kapa matlotlo a Mong`a hau a ho bona, Kapa ba filoe boikarabello holim’a ona"},{"SurahNumber":52,"VerseNumber":38,"Text":"Kapa ba na le tsela e ka fihlang leholimong, ba mamela makunutu a lona. Momameli har’a bona ha a ke a hlahise bopaki bo hlakileng"},{"SurahNumber":52,"VerseNumber":39,"Text":"Kapa ebe Allah U na le barali ha lona le ena le bara"},{"SurahNumber":52,"VerseNumber":40,"Text":"kapa ebe u ba kopa moputso, hore ba jare mokoloto"},{"SurahNumber":52,"VerseNumber":41,"Text":"Kapa tse sa bonoeng li matsohong a bona, ba li ngola fats’e"},{"SurahNumber":52,"VerseNumber":42,"Text":"Kapa ba u lohela leraba? Empa ba nyefoli ba Allah, ke bona ba pitliloeng"},{"SurahNumber":52,"VerseNumber":43,"Text":"Kapa ba na le molimo e mong ntle ho Allah? Tlotla ebe ho Allah Ea phahametseng tsohle tseo ba li bapisang le Eena"},{"SurahNumber":52,"VerseNumber":44,"Text":"Hoja ba ne ba ka bona leqhetsoana la leholimo le oela fats’e, ba ne ba tla re: “Ke pokella ea maru.”"},{"SurahNumber":52,"VerseNumber":45,"Text":"Kahoo ba lese, ho fihlela ba thulana le Letsatsi la bona leo ka lona ba tlang ho ilibana (ke letsoalo)"},{"SurahNumber":52,"VerseNumber":46,"Text":"Letsatsing leo maraba a bona a ke ke a thusa ka letho, ba ke ke ba fumana thuso"},{"SurahNumber":52,"VerseNumber":47,"Text":"Ruri bohle baetsalibe, kahlolo e teng kathoko ho ena. Empa bongataa bona ha bo utloisisi"},{"SurahNumber":52,"VerseNumber":48,"Text":"Joale leta ka mamello taelo ea Mong`a hau: hobane uena u kapel’a mahlo a Rona; u keteke lithoriso tsa Mong`a hau nakong eo u emeng thapelong"},{"SurahNumber":52,"VerseNumber":49,"Text":"Le karolong ea bosiu u rorise Mong`a hau, – le ha linaleli li il’o likela"},{"SurahNumber":53,"VerseNumber":1,"Text":"Ka naleli ha e ea malikelong"},{"SurahNumber":53,"VerseNumber":2,"Text":"Motsoalle oa lona ha a ea kheloha, kapa hona ho thetsoa"},{"SurahNumber":53,"VerseNumber":3,"Text":"Leha ele hona ho buoa litakatso tsa hae"},{"SurahNumber":53,"VerseNumber":4,"Text":"Haese ts’usumetso e romeletsoeng ho eena"},{"SurahNumber":53,"VerseNumber":5,"Text":"O e rutiloe ke Ea Matla a Ts’abehang"},{"SurahNumber":53,"VerseNumber":6,"Text":"Ea Seli: hobane u hlaheletse ka mahetla"},{"SurahNumber":53,"VerseNumber":7,"Text":"A sa le sebakanyana, hojana mane"},{"SurahNumber":53,"VerseNumber":8,"Text":"A atamela; a ba haufinyane"},{"SurahNumber":53,"VerseNumber":9,"Text":"Ho fihlela a le sebaka sa bolelele ba liqha tse peli ho tloha ho eena, kapa haufi ho feta moo"},{"SurahNumber":53,"VerseNumber":10,"Text":"Eaba Allah U senolela lekhabunyane la Hae sohle seo A ileng A mo senolela sona"},{"SurahNumber":53,"VerseNumber":11,"Text":"Joale, ke pelo e ke keng ea thetsa ho latela seo e se boneng"},{"SurahNumber":53,"VerseNumber":12,"Text":"Na joale le tla mo phehisa khang ka seo a se boneng"},{"SurahNumber":53,"VerseNumber":13,"Text":"O ile a mo bona lekhetlo la bobeli a theoha"},{"SurahNumber":53,"VerseNumber":14,"Text":"A le haufi le sefate sa Leoka seo ho ke keng hoa feta ope"},{"SurahNumber":53,"VerseNumber":15,"Text":"Seo haufi le sona eleng Serapa sa Lehae"},{"SurahNumber":53,"VerseNumber":16,"Text":"Bonang! Sefate sa Leoka patehile"},{"SurahNumber":53,"VerseNumber":17,"Text":"Mahlo a hae a ne a sa chalike, kapa ho etsa phoso"},{"SurahNumber":53,"VerseNumber":18,"Text":"Ruri! U ile a bona e ngoe Lits’enolo tsa Mong`a hae, e kholohali"},{"SurahNumber":53,"VerseNumber":19,"Text":"Le kile la bona Lat, le Uzza"},{"SurahNumber":53,"VerseNumber":20,"Text":"Le Manat e mong oa boraro, (melingoana)"},{"SurahNumber":53,"VerseNumber":21,"Text":"Eng! Lona le ikhethela botona, empa Allah Eena le mo khethela bots’ehali"},{"SurahNumber":53,"VerseNumber":22,"Text":"Seo e ne e tla ba karohano e se nang toka"},{"SurahNumber":53,"VerseNumber":23,"Text":"Empa e le mabitso ao le iqapetseng, – lona le bo-ntata lona, – ha ho bopaki boo Allah a kileng a bo romela. Ba latela likhakanyo le litabatabelo tsa meea ea bona! – Le ha tataiso e tsoang ho Mong`a bona ese e finyeletse ho bona"},{"SurahNumber":53,"VerseNumber":24,"Text":"Che, na motho o tla fumana sohle seo a se lakatsang"},{"SurahNumber":53,"VerseNumber":25,"Text":"Empa ke Allah eo Qetello le Qalo ea tsohle e leng tsa Hae"},{"SurahNumber":53,"VerseNumber":26,"Text":"Hore na ke manyeloi a makae a maholimong puello ea ona e sa tlong ho thusa letho kantle hore feela Allah A fane ka tumello ho eo A khahlaong ke eena le hona ho mo khetha"},{"SurahNumber":53,"VerseNumber":27,"Text":"Haele ba sa kholoeng Bophelong Bo-tlang, ba rehang manyeloi mabitso a basali"},{"SurahNumber":53,"VerseNumber":28,"Text":"Empa ha ba na tsebo ka seo. Ba mpa ba latela likhakanyo, Likhakanyo li ke keng tsa nka sebaka sa ‘nete"},{"SurahNumber":53,"VerseNumber":29,"Text":"Kahoo sutha pel’a bohle ba furallang molaetsa oa Rona, ba ithatela bophelo ba lefats’e lena"},{"SurahNumber":53,"VerseNumber":30,"Text":"Tsebo ea bona e fella hona moo. Ruri! Mong`a hau o hlokolosi kaba khelohileng tseleng ea Hae, e bile o hlokolosi ka ho fetisisa ka bohle ba amohelang tataiso"},{"SurahNumber":53,"VerseNumber":31,"Text":"Lintho tsohle tse maholimong le tsohle tse lefats’eng ke tsa Allah: hore A tle A putse bohle ba etsang sebe ka tseo ba li entseng esita le hona ho putsa bohle ba etsang toka ka tse lokileng"},{"SurahNumber":53,"VerseNumber":32,"Text":"Haele bohle ba qobang libe tse kholo le liketso tse hlabisang lihlong, kantle le liphoso tse fokolang –Ruri! ts’oarelo ea Mong`a hau e senyekhenyekhe. U hlokolosi ka lona ho tloha ts’imolohong ea lona lefats’eng le nakong eo le neng le patehile lipopelong tsa bo-’ma lona. Kahoo, le se ikuke le hloekile bo- lona. Ke Eena ea hlokolosi ka ho fetisisa khahlanong le bobe"},{"SurahNumber":53,"VerseNumber":33,"Text":"Na u lemoha ea koenehang"},{"SurahNumber":53,"VerseNumber":34,"Text":"A fana hanyenyane le hona ho tiisa pelo"},{"SurahNumber":53,"VerseNumber":35,"Text":"Eng! Na o na le tsebo ka Liphiri hoo a li bonang"},{"SurahNumber":53,"VerseNumber":36,"Text":"Che, ha a na tsebo ka litaba tse ka har’a mangolo a Moshe –"},{"SurahNumber":53,"VerseNumber":37,"Text":"Le Abrahama ea ileng a phethahatsa litaelo: –"},{"SurahNumber":53,"VerseNumber":38,"Text":"Tsa hore ha ho motho ea ka jarang mojaro oa motho e mong"},{"SurahNumber":53,"VerseNumber":39,"Text":"Hore ha ho motho ofe, kapa ofe ea tla amohela seo a sa se sebeletsang"},{"SurahNumber":53,"VerseNumber":40,"Text":"Hore ts’ebetso ea hae e tla hlahela pooaneng"},{"SurahNumber":53,"VerseNumber":41,"Text":"Joale, o tla lefshoa ho latela ts’ebetso eo ka tefo e feletseng"},{"SurahNumber":53,"VerseNumber":42,"Text":"Hore ho Mong`a hau ke katlehong ea qetelo"},{"SurahNumber":53,"VerseNumber":43,"Text":"Hore ke Eena ea faneng ka Nyakallo le Lillo"},{"SurahNumber":53,"VerseNumber":44,"Text":"Hore ke Eena ea fanang ka Lefu le Bophelo"},{"SurahNumber":53,"VerseNumber":45,"Text":"Hore ke Eena ea hlotseng lintho ka bobeli, – tse tona le tse ts’ehali"},{"SurahNumber":53,"VerseNumber":46,"Text":"Ho tsoa lerotholing le tsoileng"},{"SurahNumber":53,"VerseNumber":47,"Text":"Hore ke Eena ea ts’episitseng Tsoho bophelong bo-tlang"},{"SurahNumber":53,"VerseNumber":48,"Text":"Hore ke Eena ea fanang ka Borui le Khotsofalo"},{"SurahNumber":53,"VerseNumber":49,"Text":"Hore ke Eena Mong`a Sirius (Naleli e Kholo)"},{"SurahNumber":53,"VerseNumber":50,"Text":"Le hore ke Eena ea ripitlileng morabe oa mathomo oa Ba – A’d"},{"SurahNumber":53,"VerseNumber":51,"Text":"Le Ba-Thamude, ha ho ope ea ileng a phonyoha"},{"SurahNumber":53,"VerseNumber":52,"Text":"Le batho ba habo Nooe pele ho bona, hobane e ne e le bahanyapetsi, batloli ba meeli"},{"SurahNumber":53,"VerseNumber":53,"Text":"U bile A ripitla le Metse (Ea Sodoma le Gomorah)"},{"SurahNumber":53,"VerseNumber":54,"Text":"Hore e koaelehe"},{"SurahNumber":53,"VerseNumber":55,"Text":"Joale, ke mahlohonolo afe a Mong`a hau ao uena motho o ka a phehisang khang"},{"SurahNumber":53,"VerseNumber":56,"Text":"Enoa ke molemosi oa ba lemosi ba ileng ba tla khale-khale"},{"SurahNumber":53,"VerseNumber":57,"Text":"Kahlolo e ea e ntse e atamela haufi"},{"SurahNumber":53,"VerseNumber":58,"Text":"Ha ho mang, haese Allah feela Ea ka e utullang"},{"SurahNumber":53,"VerseNumber":59,"Text":"Na le makalitsoe ke boemo boo ba litaba"},{"SurahNumber":53,"VerseNumber":60,"Text":"Ebile le ea nyakalla, le fapana le ho lla, –"},{"SurahNumber":53,"VerseNumber":61,"Text":"Le qhala nako ea lona ka mafeela"},{"SurahNumber":53,"VerseNumber":62,"Text":"Empa le ithapalatsa kapel’a Allah le Mo sebeletse ka lerato"},{"SurahNumber":54,"VerseNumber":1,"Text":"Hora (Ea Kahlolo) e se e atametse, ngoeli petsohile ka lehare"},{"SurahNumber":54,"VerseNumber":2,"Text":"Empa ha ba bona sesupo, ba ea koeneha, ba re: “Hona ke boloi ba ka mehla.”"},{"SurahNumber":54,"VerseNumber":3,"Text":"Ba nyelisa ‘nete, ba sala litakatso tsa bona morao. Empa, ntho e ngoe le e ngoe e na le nako ea pallo"},{"SurahNumber":54,"VerseNumber":4,"Text":"Ba amohetse litaba tsa temoso e feletseng, hore ba fetole metsamao ea bona"},{"SurahNumber":54,"VerseNumber":5,"Text":"Bohlale bo tsotoang; empa litemoso ha li’a ka tsa thusa letho"},{"SurahNumber":54,"VerseNumber":6,"Text":"Kahoo ba furalle. Letsatsi leo ka lona sebohloli se tlang ho ba bitsetsa litabeng tse mahlonoko"},{"SurahNumber":54,"VerseNumber":7,"Text":"Ba tla atamela, – ba soabile – mabitleng a bona, ba ts’oana le litsie ha li tletse-tletse hohle"},{"SurahNumber":54,"VerseNumber":8,"Text":"Ba potlaketse ho seboholi ba tonne mahlo! – “Le thata Letsatsi.” Mahana-tumelo a tla cho"},{"SurahNumber":54,"VerseNumber":9,"Text":"Batho ba habo Nooe pele ho bona ba ile ba nyefola lekhabunyane la Rona pele ho bona, ba re: “Ke lehlanya!” O ile a phalalisoa"},{"SurahNumber":54,"VerseNumber":10,"Text":"Ke moo a ileng a bitsa ho Mong`a hae: “Ke ea hlotsoeng, kahoo ak’u mpe U nthuse.”"},{"SurahNumber":54,"VerseNumber":11,"Text":"Eaba Re bula mekoallo ea leholimo ka metsi a phallang"},{"SurahNumber":54,"VerseNumber":12,"Text":"Le hona ho ts’akhunya liliba lefats’eng, hore metsi a tle a fihlele taelo e fanoeng"},{"SurahNumber":54,"VerseNumber":13,"Text":"Eaba Re mo jara ka Areka eneng e entsoe ka lifate tsa lipalema"},{"SurahNumber":54,"VerseNumber":14,"Text":"Hore e phaphamale holim’a metsi kapel’a mahlo a Rona, e le moputso ho eo ea ileng a nyelisoa"},{"SurahNumber":54,"VerseNumber":15,"Text":"Re ile Ra siea seo e le sesupo; empa na ho teng ea tlang ho amohela temoso"},{"SurahNumber":54,"VerseNumber":16,"Text":"Empa ak’u boneng kamoo kahlolo ea ka e ileng ea ts’abeha kateng kamor’a litemoso tsa ka"},{"SurahNumber":54,"VerseNumber":17,"Text":"Ka ‘nete Re entse Qura’n ho ba bobebe ho ho utloisiseha le ho hopoleha; joale na ho teng ea tla amohela temoso"},{"SurahNumber":54,"VerseNumber":18,"Text":"Morabe oa Ba-A’d o ile oa nyelisa. Bonang kamoo kahlolo ea Ka e ileng ea ts’abeha kateng kamor’a litemoso"},{"SurahNumber":54,"VerseNumber":19,"Text":"Hobane Re ile Ra ba romella sekhobo sa phefo mohla letsatsi le nyonyehang"},{"SurahNumber":54,"VerseNumber":20,"Text":"Hoo e ileng ea tsokotsa batho joaloka ha eka ene ele likutu tse koqotsoeng ka metso tsa lifate tsa palema"},{"SurahNumber":54,"VerseNumber":21,"Text":"Bonang kamoo kahlolo ea Ka e ileng ea ts’abeha kateng kamor’a litemoso tsa Ka"},{"SurahNumber":54,"VerseNumber":22,"Text":"Ruri! Re entse koran ho ba bobebe ho utloisiseha le ho hopoleha; joale na ho teng ea tlang ho amohela temoso"},{"SurahNumber":54,"VerseNumber":23,"Text":"Ba-Thamude ba ile ba nyelisa Balemosi"},{"SurahNumber":54,"VerseNumber":24,"Text":"Hobane ba ile ba re: “Eng! Monna a le mong feela har’a rona, re ka mo latela? Ruri! Re tla be re lahlehetsoe ke menahano, re hlanya"},{"SurahNumber":54,"VerseNumber":25,"Text":"“Na molaetsa o filoe eena Salih feela har’a rona? Che, empa e le moqabanyi ea leshano.”"},{"SurahNumber":54,"VerseNumber":26,"Text":"Hosane ba tla tseba hore na ke mang ea leshano"},{"SurahNumber":54,"VerseNumber":27,"Text":"Hobane Re tla romella kamele e ts’ehali ele teko khahlano le bona, kahoo u ba lebelle, u be le mamello"},{"SurahNumber":54,"VerseNumber":28,"Text":"U ba tsebise hore ba arolelana metsi le eona, ba lokela ho noa ka tlhatlhamano"},{"SurahNumber":54,"VerseNumber":29,"Text":"Empa ba ileba bitsa e mong oa bona, eaba o nka sabole; a e bolaea"},{"SurahNumber":54,"VerseNumber":30,"Text":"Bonang kamoo kahlolo ea Ka e ileng ea ts’abeha kateng kamor’a hore Ke fane ka litemoso"},{"SurahNumber":54,"VerseNumber":31,"Text":"Hobane Re ile Ra ba romella molumo o matla o le mong feela, eaba ba fetoha lesupi"},{"SurahNumber":54,"VerseNumber":32,"Text":"Ruri Re entse Qura’n ho ba bobebe ho utloisiseha le ho hopoleha; joale na o teng ea tla amohela temoso"},{"SurahNumber":54,"VerseNumber":33,"Text":"Batho ba habo Lota, ba ‘nile ba nyefola Temoso"},{"SurahNumber":54,"VerseNumber":34,"Text":"Re ile Ra romella sefako sa majoe holim’a bona kaofela kantle ho lelapa la lota, eo Re ileng Ra mo pholosa esale ka matjeke"},{"SurahNumber":54,"VerseNumber":35,"Text":"Ele Lereko ho tsoa ho Rona. Ke kamoo Re putsang ba fanang ka liteboho"},{"SurahNumber":54,"VerseNumber":36,"Text":"O (Lota) ‘nile a ba lemosa ka kotlo ea Rona, empa ba ile ba hanyetsa Temoso"},{"SurahNumber":54,"VerseNumber":37,"Text":"Ba bile ba mo tsekisa baeti ba hae, empa Ra ba foufatsa.(ba utloa) “Latsoang kahlolo ea Ka kamor’a Temoso ea Ka.”"},{"SurahNumber":54,"VerseNumber":38,"Text":"Kahlolo e neng e ts’episitsoe e ile eaba oela esale ka meso"},{"SurahNumber":54,"VerseNumber":39,"Text":"“Kahoo, latsoang kahlolo ea Ka le temoso ea Ka!”"},{"SurahNumber":54,"VerseNumber":40,"Text":"Ruri Re entse Qura’n ho ba bobebe ho utloisiseha le ho hopoleha; joale na ho teng ea tlang ho amohela temoso"},{"SurahNumber":54,"VerseNumber":41,"Text":"Sechabeng sa Faro, le teng ho ile ha fihla Balemosi (ho tsoa ho Allah)"},{"SurahNumber":54,"VerseNumber":42,"Text":"Ba ile ba nyelisa Lits’enolo tsa Rona kaofela. Empa Ra ba otla ka kotlo ea Ea Matla Oohle, Ea phethahatsang Thato ea Hae"},{"SurahNumber":54,"VerseNumber":43,"Text":"Mahana-Tumelo a hau ba molemo ho feta bao? Kapa ba na le ts’ireletso kahar’a Lengolo le Halalelang"},{"SurahNumber":54,"VerseNumber":44,"Text":"Kapa ba re: “Rona re lebotho le hlometseng?”"},{"SurahNumber":54,"VerseNumber":45,"Text":"Haufi Mabotho ohle a tla hloptjoa, a tla supa ntoa ka lirethe"},{"SurahNumber":54,"VerseNumber":46,"Text":"Che, Hora (ea kahlolo) ke nako ea pallo; Hora eo etla ba e mahlonoko, ebileng eleng bohla"},{"SurahNumber":54,"VerseNumber":47,"Text":"Ruri ba sebeng ke bona ba lahlehtsoeng ke monahano, ba ea hlanya"},{"SurahNumber":54,"VerseNumber":48,"Text":"Letsatsi leo ka lona ba tlang ho huleloa ka har’a mollo ka lifahleho,(ba tla utloa): “Utloang lelakabe la Lihele.”"},{"SurahNumber":54,"VerseNumber":49,"Text":"Ruri! Re hlotse lintho tsohle ka tekanyetso"},{"SurahNumber":54,"VerseNumber":50,"Text":"Taelo ea Rona e `ngoe feela, e joaloka ho panya ha leihlo"},{"SurahNumber":54,"VerseNumber":51,"Text":"Re ile Ra ripitla bana ba bo-lona mehleng ea pele; joale na ho teng ea tlang ho amohela temoso"},{"SurahNumber":54,"VerseNumber":52,"Text":"Ntho e ngoe le e ngoe eo ba e etsang e teng kahar’a Lengolo"},{"SurahNumber":54,"VerseNumber":53,"Text":"Ntho e ngoe le e ngoe e nyenyane, kapa e kholo e tlalehiloe"},{"SurahNumber":54,"VerseNumber":54,"Text":"Haele ba lokileng ba tla phela kahar’a Lirapa le Linoka"},{"SurahNumber":54,"VerseNumber":55,"Text":"Kahar’a ‘Moka oa ‘Nete, kapel’a Ea Matla Oohle"},{"SurahNumber":55,"VerseNumber":1,"Text":"Ramehauhelo"},{"SurahNumber":55,"VerseNumber":2,"Text":"Ke Eena ea rutileng Qura’n"},{"SurahNumber":55,"VerseNumber":3,"Text":"U hlotse motho"},{"SurahNumber":55,"VerseNumber":4,"Text":"U mo rutile puo"},{"SurahNumber":55,"VerseNumber":5,"Text":"Letsatsi le ngoeli li latela tsela ea tsona"},{"SurahNumber":55,"VerseNumber":6,"Text":"Lihlahla le lifate – bobeli li ithapalatsa tlas’a Allah"},{"SurahNumber":55,"VerseNumber":7,"Text":"U phahamiselitse Leholimo holimo-limo; A ba a ts’epamisa molao"},{"SurahNumber":55,"VerseNumber":8,"Text":"Hore le tle le se ke la tlola molao"},{"SurahNumber":55,"VerseNumber":9,"Text":"Latelang molao ka hloko kantle le botloko-tsebe"},{"SurahNumber":55,"VerseNumber":10,"Text":"U batalalitse lefats’e molemong oa libopuoa tsa Hae"},{"SurahNumber":55,"VerseNumber":11,"Text":"Leo holim’a lona ho nang le litholoana le lifate tsa palema tse hlahisang litholoana"},{"SurahNumber":55,"VerseNumber":12,"Text":"Le lijo-thollo le tsona limela tse monko o monate"},{"SurahNumber":55,"VerseNumber":13,"Text":"Ke molemo ofeng oa melemo ea Mong`a lona oo le o latolang"},{"SurahNumber":55,"VerseNumber":14,"Text":"U bopile motho ka letsopa joaloka liboptjoa tsa letsopa"},{"SurahNumber":55,"VerseNumber":15,"Text":"Lisabonoeng (li-jinn) U li bopile ka mollo o hlokang mosi"},{"SurahNumber":55,"VerseNumber":16,"Text":"Ke molemo ofeng oa melemo ea Mong`a lona oo le o latolang"},{"SurahNumber":55,"VerseNumber":17,"Text":"Ke Mong`a ‘nga tse peli tsa Bochabela, le Mong`a ‘nga tse peli tsa Bophirima"},{"SurahNumber":55,"VerseNumber":18,"Text":"Ke molemo ofeng oa melemo ea Mong`a lona oo le o latolang"},{"SurahNumber":55,"VerseNumber":19,"Text":"Etsoe ke Eena ea lokolotseng maoatle a mabeli, hore a kopane"},{"SurahNumber":55,"VerseNumber":20,"Text":"Ho teng moeli lipakeng tsa ona hoo ka bobeli ba ona oo a ke keng a o tlola"},{"SurahNumber":55,"VerseNumber":21,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":22,"Text":"Bobeling ba ona ho hlaha liperela le likhetla"},{"SurahNumber":55,"VerseNumber":23,"Text":"Joale, ke ofeng molemo oa melemo ea Mong`a lona oo le o latolang"},{"SurahNumber":55,"VerseNumber":24,"Text":"Likepe tseo tse sesang holima leoatle, tse ts’oanang le lithaba ke tsa Hae"},{"SurahNumber":55,"VerseNumber":25,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":26,"Text":"Mang, kapa mang ea teng mona lefats’eng o tla shoa"},{"SurahNumber":55,"VerseNumber":27,"Text":"Ho tla sala feela ke boteng ba Mong`a hau, – Ea Matla Oohle, Ea Tlotlehang"},{"SurahNumber":55,"VerseNumber":28,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":29,"Text":"Lintho tsohle tse maholimong le tsohle tse lifats’eng li kopa ho Eena. Ka mehla eohle U bonts’a matla a feletseng a Hae"},{"SurahNumber":55,"VerseNumber":30,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":31,"Text":"Haufi re tla fana ka qeto litabeng tsa mafats’e a lona bobeli"},{"SurahNumber":55,"VerseNumber":32,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":33,"Text":"Oho lona ‘moka oa Masabonoeng le batho! Haeba le na le matla a ho tsamaea hohle libakeng tsa maholimo le lefats’e, etsang joalo! Ruri! Le ke ke la etsa joalo kantle le taelo ea Rona"},{"SurahNumber":55,"VerseNumber":34,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":35,"Text":"Khahlanong le lona ho tla romelloa lelakabe la mollo le mosi, le ke ke la phonyoha"},{"SurahNumber":55,"VerseNumber":36,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":37,"Text":"Mohla leholimo le petsohang ka lehare, le fetoha leba lefubelu ba setlolo –"},{"SurahNumber":55,"VerseNumber":38,"Text":"Joale, ke molemo ofeng oa melemo ea Mong`a lona oo le o latolang"},{"SurahNumber":55,"VerseNumber":39,"Text":"Letsatsing leo motho esita le ea sa bonoeng (jinni) ba sa tlong ho botsoa ho latela libe tsa bona"},{"SurahNumber":55,"VerseNumber":40,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":41,"Text":"Baetsalibe ba tla tsebahala ka mats’oao, ebile ba tla tutloa ka moriri le ka maoto"},{"SurahNumber":55,"VerseNumber":42,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":43,"Text":"Sena ke lihele tseo Baetsalibe ba li latolang"},{"SurahNumber":55,"VerseNumber":44,"Text":"Ba tla ba loebaloeba metsing a belang"},{"SurahNumber":55,"VerseNumber":45,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":46,"Text":"Empa haele mang, kapa mang ea ts’abang ho tjamela Mong`a hae mohla Letsatsi la kahlolo, ho tla ba teng Lirapa tse peli"},{"SurahNumber":55,"VerseNumber":47,"Text":"Joale, ke molemo ofeng oa melemo ea Mong`a lona oo le o latolang"},{"SurahNumber":55,"VerseNumber":48,"Text":"Tse nang le mefuta eohle (ea lifate le limomonane)"},{"SurahNumber":55,"VerseNumber":49,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":50,"Text":"Har’a tsona ho na le liliba tse peli tse phallang"},{"SurahNumber":55,"VerseNumber":51,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":52,"Text":"Har’a tsona ho tla ba le mefuta eohle ea litholoana ka bobeli"},{"SurahNumber":55,"VerseNumber":53,"Text":"Joale, ke molemo ofeng oa melemo ea Mong`a lona oo le o latolang"},{"SurahNumber":55,"VerseNumber":54,"Text":"Kamoo, ba tla phomola holim’a mealo e aliloeng ka mekhahlelo e khabisitsoeng ka Selika, litholoana tsa Lirapa tseo ka bobeli li le haufi le matsoho a bona"},{"SurahNumber":55,"VerseNumber":55,"Text":"Joale, ke molemo ofe oa melemo ea Mong`a lona oo le o latolang"},{"SurahNumber":55,"VerseNumber":56,"Text":"Kamoo ho teng basetsana ba hloekileng ba es’o kang ba angoa ke tse sa bonoeng (lijinni), kapa banna pele ho bona"},{"SurahNumber":55,"VerseNumber":57,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":58,"Text":"Ba ts’oanang le majoe a lirubi le majoe a mefuta a leoatle ka botle"},{"SurahNumber":55,"VerseNumber":59,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":60,"Text":"Na moputso oa botle ha se botle"},{"SurahNumber":55,"VerseNumber":61,"Text":"Joale, ke ofeng molemo oa melemo ea Mong`a lona oo le o latolang"},{"SurahNumber":55,"VerseNumber":62,"Text":"Kathoko ho lirapa tsena, ho teng lirapa tse ling tse peli"},{"SurahNumber":55,"VerseNumber":63,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":64,"Text":"Tse makhasi a `mala o motala tlaka-tlaka"},{"SurahNumber":55,"VerseNumber":65,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":66,"Text":"Tse nang le liliba tse peli tse kopotsang kahosafeleng"},{"SurahNumber":55,"VerseNumber":67,"Text":"Joale, ke ofeng molemo oa melemo ea Mong`a lona oo le o latolang"},{"SurahNumber":55,"VerseNumber":68,"Text":"Tse nang le Litholoana le palema le likharenate ka hare ho tsona"},{"SurahNumber":55,"VerseNumber":69,"Text":"Joale, ke ofeng molemo oa melemo ea Mong`a lona oo le o latolang"},{"SurahNumber":55,"VerseNumber":70,"Text":"Ho bile ho teng balekane ba lokileng, ba khahlehang, ba batle – –"},{"SurahNumber":55,"VerseNumber":71,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":72,"Text":"Balekane ba lihlong, ba luutseng likheleng tse lokileng –"},{"SurahNumber":55,"VerseNumber":73,"Text":"Joale, ke ofeng molemo oa melemo ea Mong`a lona oo le o latolang"},{"SurahNumber":55,"VerseNumber":74,"Text":"Bao ho seng monna le ha e le tse sa bonoeng tse kileng tsa ba ama pele ho bona –"},{"SurahNumber":55,"VerseNumber":75,"Text":"Joale, ke ofeng molemo oa melemo ea Mong`a lona oo le o latolang"},{"SurahNumber":55,"VerseNumber":76,"Text":"Ba phomotseng holim’a mealo e metalana le eona meseme e khahlehang"},{"SurahNumber":55,"VerseNumber":77,"Text":"Joale, ke ofe molemo oa melemo ea Mong`a lona oo le o latolang"},{"SurahNumber":55,"VerseNumber":78,"Text":"Lebitso la Mong`a hau le hlohonolofale, Ea Matla Oohle, Ea Tlotlehang"},{"SurahNumber":56,"VerseNumber":1,"Text":"Mohla ketsahalo e phethahalang –"},{"SurahNumber":56,"VerseNumber":2,"Text":"Nakong eo ha ho moea o tla thetseha ka ho tla ha eona"},{"SurahNumber":56,"VerseNumber":3,"Text":"E tla nyenyefatsa ba bang; ba bang e tla ba phahamisa"},{"SurahNumber":56,"VerseNumber":4,"Text":"Mohla lefats’e le tsukutlehang botebong ba lona"},{"SurahNumber":56,"VerseNumber":5,"Text":"Lithaba li tla batalla"},{"SurahNumber":56,"VerseNumber":6,"Text":"Hoo li tlang ho fetoha lerole"},{"SurahNumber":56,"VerseNumber":7,"Text":"Le tla hloptjhoa ka maquloana a mararo"},{"SurahNumber":56,"VerseNumber":8,"Text":"Joale, sehlopha sa pele sa balekane ba letsohong le letona; – e be sehlopha seo etla be ele se joang"},{"SurahNumber":56,"VerseNumber":9,"Text":"E be sehlopha sa balekane ba letsoho le lets’ehali, ebe se ka letsohong le lets’ehali etlabe ele se joang"},{"SurahNumber":56,"VerseNumber":10,"Text":"Joale, ho latele sehlopha se ipabotseng, bao etla ba bona ba ipabotseng (Bophelong Bo-tlang)"},{"SurahNumber":56,"VerseNumber":11,"Text":"Bao ke bona ba tla atamela haufinyane le Allah"},{"SurahNumber":56,"VerseNumber":12,"Text":"Kahar’a Lirapa tsa Nyakallo"},{"SurahNumber":56,"VerseNumber":13,"Text":"Ho tla be ho kopane mats’oele-ts’oele a batho ba khale-khale"},{"SurahNumber":56,"VerseNumber":14,"Text":"Le ba fokolang ba mengoaha ea morao-rao"},{"SurahNumber":56,"VerseNumber":15,"Text":"Ba tla be ba lutse holim’a Literone tse khabisitsoeng"},{"SurahNumber":56,"VerseNumber":16,"Text":"Le hona ho phomola ba shebane mahlong"},{"SurahNumber":56,"VerseNumber":17,"Text":"Ba tla be ba feptjoa ke bacha ho ea kahosafeleng"},{"SurahNumber":56,"VerseNumber":18,"Text":"Ka lijana le mepoptjoana e tletseng metsi a liliba tse kopotsang"},{"SurahNumber":56,"VerseNumber":19,"Text":"A ke keng a ba bakela ho opeloa ke hlooho le hona ho angoa ke botahoa"},{"SurahNumber":56,"VerseNumber":20,"Text":"Ba feptjoa le ka litholoana tseo ba li thabelang"},{"SurahNumber":56,"VerseNumber":21,"Text":"Le nama ea linonyana tseo ba li laba-labelang"},{"SurahNumber":56,"VerseNumber":22,"Text":"Ho tla ba teng basali ba ratehang, ba bileng ba mahlo a ncho- cho"},{"SurahNumber":56,"VerseNumber":23,"Text":"Ba joaloka mahakoe a patehileng kahar’a likhaketlana"},{"SurahNumber":56,"VerseNumber":24,"Text":"Tseo tsohle e le moputso oa tseo ba neng ba li etsa"},{"SurahNumber":56,"VerseNumber":25,"Text":"Kamoo teng, ba ke ke ba utloa lipuo tse hlohlonts’ang litsebe le tsona lits’okelano"},{"SurahNumber":56,"VerseNumber":26,"Text":"Haese feela litumeliso tsa: “khotso! Khotso”"},{"SurahNumber":56,"VerseNumber":27,"Text":"Sehlopha balekane ba letsoho le letona; ebe sehlopha seo e tla be e le se joang"},{"SurahNumber":56,"VerseNumber":28,"Text":"Se tla ba har’a lifate tsa leoka tse hlokang metsu"},{"SurahNumber":56,"VerseNumber":29,"Text":"Ba bile ba le har’a lifate tsa lipalesa tse ririellaneng"},{"SurahNumber":56,"VerseNumber":30,"Text":"Tse fanang ka moriti o pharaletseng"},{"SurahNumber":56,"VerseNumber":31,"Text":"Ba le har’a liliba tse kollang"},{"SurahNumber":56,"VerseNumber":32,"Text":"Le har’a litholoana ka mefuta"},{"SurahNumber":56,"VerseNumber":33,"Text":"Tseo nako ea tsona e sa emiseng, kapa hona ho haneloa ka tsona"},{"SurahNumber":56,"VerseNumber":34,"Text":"Ba tla be ba lutse holim’a mealo e phahamisitsoeng"},{"SurahNumber":56,"VerseNumber":35,"Text":"Hobane Ruri! Re ba hloletse balekane ba khethehileng"},{"SurahNumber":56,"VerseNumber":36,"Text":"Le hona ho ba etsa ba hloekileng"},{"SurahNumber":56,"VerseNumber":37,"Text":"Ba ratehang, ba lilemong tse lekaneng"},{"SurahNumber":56,"VerseNumber":38,"Text":"Molemong oa ba tla beng ba le ka letsohong le letona"},{"SurahNumber":56,"VerseNumber":39,"Text":"E tla be ele mats’oele-ts’oele a batho ba khale-khale"},{"SurahNumber":56,"VerseNumber":40,"Text":"Le mats’oele-ts’oele a mengoaha ea morao-rao"},{"SurahNumber":56,"VerseNumber":41,"Text":"Joale, e be ho latela sehlopha se ka letsohong le lets’ehali: ebe sehlopha se ka letsohong le lets’ehali sona ke se joang"},{"SurahNumber":56,"VerseNumber":42,"Text":"Seo etla ba sehlopha se kahar’a phefo ea mocheso, le metsi a belang"},{"SurahNumber":56,"VerseNumber":43,"Text":"Se bileng se leng kahar’a moriti oa Mosi o Mots’o"},{"SurahNumber":56,"VerseNumber":44,"Text":"O sa pholang, kapa hona ho bata"},{"SurahNumber":56,"VerseNumber":45,"Text":"Hobane Pele ho mona, ba ne ba sitsitsoe ka nyakallo"},{"SurahNumber":56,"VerseNumber":46,"Text":"Ba ile ba phehella ho kena sebeng se ts’abehang sa ho kopanya Allah le batlatsetsi"},{"SurahNumber":56,"VerseNumber":47,"Text":"Ba ne ba tloaetse ho re: “Na ha re se re shoele re fetohile lerole le masapo, na ka nete re ka boela ra tsosoa hape"},{"SurahNumber":56,"VerseNumber":48,"Text":"Le bo-ntat’a rona moholo?”"},{"SurahNumber":56,"VerseNumber":49,"Text":"E re: “Ruri! batho ba khale-khale le ba mengoaha ea morao- rao"},{"SurahNumber":56,"VerseNumber":50,"Text":"Ba tla khobokangoa ‘moho ts’episong ea letsatsi la pallo"},{"SurahNumber":56,"VerseNumber":51,"Text":"Lona ba etsang bobe, ba bile ba nyefola Tsoho ea Bafu"},{"SurahNumber":56,"VerseNumber":52,"Text":"Ruri! Le tla ja sefate se bitsoang Zaqqum"},{"SurahNumber":56,"VerseNumber":53,"Text":"Seo le tla tlatsa limpa ka sona"},{"SurahNumber":56,"VerseNumber":54,"Text":"Le tla noa metsi a belang kamora’o ho moo"},{"SurahNumber":56,"VerseNumber":55,"Text":"Le tla noa joaloka likamele tse nyoriloeng.”"},{"SurahNumber":56,"VerseNumber":56,"Text":"Sena e tla ba kamohelo ea bona ka Letsatsi la Kahlolo"},{"SurahNumber":56,"VerseNumber":57,"Text":"Ke Rona ba le hlotseng. Na le tla ke le amohele ‘nete"},{"SurahNumber":56,"VerseNumber":58,"Text":"Na le se le ile la bona lithere tsa lona"},{"SurahNumber":56,"VerseNumber":59,"Text":"Ana ke lona ba li hlotseng, kapa ke Rona bahloli ba tsona"},{"SurahNumber":56,"VerseNumber":60,"Text":"Ke Rona ba faneng ka karolo ea lefu har’a lona, Re ke ke Ra sitoa"},{"SurahNumber":56,"VerseNumber":61,"Text":"Hore Re fetolele libopeho tsa lona ho seo le sa se tsebeng"},{"SurahNumber":56,"VerseNumber":62,"Text":"Ruri le tseba tlholeho ea mathomo. Joale, ke hobaneng ha le sa ketek lithoriso tsa Hae"},{"SurahNumber":56,"VerseNumber":63,"Text":"Na le se le ile la bona peo eo le e jalang"},{"SurahNumber":56,"VerseNumber":64,"Text":"Na ke lona ba e holisang, kapa ke Rona baholisi"},{"SurahNumber":56,"VerseNumber":65,"Text":"Hoja e bile Thato ea Rona, Ruri! Re ka be Re e ripitlile; le ne le ke ke la khaotsa ho lla ka hore"},{"SurahNumber":56,"VerseNumber":66,"Text":"“Ruri! Re setse ka mejaro ea mekoloto holim’a ho se letho"},{"SurahNumber":56,"VerseNumber":67,"Text":"Che, empa re buselitsoe morao!”"},{"SurahNumber":56,"VerseNumber":68,"Text":"Na le bona metsi ao le’a noang"},{"SurahNumber":56,"VerseNumber":69,"Text":"Na ke lona ba etsang hore a theohe marung, kapa ke Rona ba etsang hore a theohe marung"},{"SurahNumber":56,"VerseNumber":70,"Text":"Hoja e ne e le thato ea Rona, Re ne Re tla etsa hore a be bohla. Joale, hobaneng ha le sa fane ka liteboho"},{"SurahNumber":56,"VerseNumber":71,"Text":"Na le se le ile la bona mollo oo le o besang"},{"SurahNumber":56,"VerseNumber":72,"Text":"Na ke lona ba ileng ba melisa lifate lefats’eng, kapa ke Rona ba li melisang"},{"SurahNumber":56,"VerseNumber":73,"Text":"Etsoe Rona, ke Rona ba hlapants’itseng Qura’n e le sehopotso le khotsofalo molemong oa baahi ba lehoatateng le bohle lefats’eng"},{"SurahNumber":56,"VerseNumber":74,"Text":"Ka lebaka leo, u rorise lebitso la Mong`a hau, Ea Moholo- holo"},{"SurahNumber":56,"VerseNumber":75,"Text":"Che, ke bitsa bopaki ho likela ha Linaleli –"},{"SurahNumber":56,"VerseNumber":76,"Text":"Seo ke kano e kholohali hoja ebe le ne le tsebile –"},{"SurahNumber":56,"VerseNumber":77,"Text":"Sena ke Qura‘n e hlomphehang ka ho fetisisa"},{"SurahNumber":56,"VerseNumber":78,"Text":"Ka har’a Lengolo le hlokometsoeng ka tieo"},{"SurahNumber":56,"VerseNumber":79,"Text":"Eo ho seng mang, kapa mang ea ka e amang ntle le ba hloekileng"},{"SurahNumber":56,"VerseNumber":80,"Text":"Ts’enolo e tsoang ho Mong`a Mafats’e"},{"SurahNumber":56,"VerseNumber":81,"Text":"Na ke Molaetsa oo le o nyefolang"},{"SurahNumber":56,"VerseNumber":82,"Text":"Le entse tsela ea lona ea bophelo, ho e shanofatsa"},{"SurahNumber":56,"VerseNumber":83,"Text":"Joale, hobaneng nakong eo moea o nyolohelang ‘metsong oa motho ea shoang le sa thusetse"},{"SurahNumber":56,"VerseNumber":84,"Text":"Empa ebile ka nako eo le ntse le shebile –"},{"SurahNumber":56,"VerseNumber":85,"Text":"Empa Re le haufi haholo ho eena ho feta lona, empa le sa bone –"},{"SurahNumber":56,"VerseNumber":86,"Text":"Hobaneng ha le sa ikamahanye le Rona"},{"SurahNumber":56,"VerseNumber":87,"Text":"Ha le busetse moea oo morao ha feela eba le buoa ‘nete"},{"SurahNumber":56,"VerseNumber":88,"Text":"Joale, ke kahoo e reng haeba ele e mong oa ba haufinyane le Allah"},{"SurahNumber":56,"VerseNumber":89,"Text":"E be oa phela, a be a fumane khotsofalo le Serapa sa Nyakallo"},{"SurahNumber":56,"VerseNumber":90,"Text":"Haeba e le e mong oa ba ka Letsohong le Letona"},{"SurahNumber":56,"VerseNumber":91,"Text":"Joale, kemoo tumeliso ea ba ka letsohong le letona e tla ba: “Khotso e be le uena.”"},{"SurahNumber":56,"VerseNumber":92,"Text":"Empa haeba e le oa ba nyefoli, ba khelohileng"},{"SurahNumber":56,"VerseNumber":93,"Text":"Kamohelo ea hae e tla ba ea metsi a belang"},{"SurahNumber":56,"VerseNumber":94,"Text":"Le hona ho cha Mollong oa Lihele"},{"SurahNumber":56,"VerseNumber":95,"Text":"Sena ke ‘nete ea sebele"},{"SurahNumber":56,"VerseNumber":96,"Text":"Kahoo, u rorise lebitso la Mong`a hau, Ea Moholo-holo"},{"SurahNumber":57,"VerseNumber":1,"Text":"Lintho tsohle tse maholimong le tsohle tse lefats’eng ha li phatlalatse Lithoriso le Boholo ba Allah; hobane ke Eena Ea Matla Oohle, Ea Seli"},{"SurahNumber":57,"VerseNumber":2,"Text":"Puso ea maholimo le lefats’e ke tsa Hae; Ke Eena ea fanang ka Bophelo le Lefu, U Matla holim’a lintho tsohle"},{"SurahNumber":57,"VerseNumber":3,"Text":"Ke Eena oa pele le oa ho Qetela, Ea kantle le kahare; U na le Tsebo e feletseng ea lintho tsohle"},{"SurahNumber":57,"VerseNumber":4,"Text":"Ke Eena ea hlotseng maholimo le lefats’e ka matsatsi a ts’eletseng; U tsepame Teroneng. U tseba lintho tsohle tse kenang kahar’a lefats’e le tsohle tse tsoang ho lona, le lintho tsohle tse theohelang lefats’eng tse tsoang marung le tsohle tse nyolohelang ho ona; U na le lona hohle moo le leng teng. Ruri! Allah U bona lintho tsohle tseo le li etsang"},{"SurahNumber":57,"VerseNumber":5,"Text":"Puso ea maholimo le lefats’e ke ea Hae, lintho tsohle li tla boela ho Allah"},{"SurahNumber":57,"VerseNumber":6,"Text":"Ke Eena ea etsang hore bosiu bo sehe mots’ehare tsebe, ke Eena ea etsang hore mots’ehare o sehe bosiu tsebe; U tseba ka botlalo liphiri tsohle tse ka lifubeng"},{"SurahNumber":57,"VerseNumber":7,"Text":"Kholoang ho Allah le ho Moromuoa oa Hae le senyeheloe (nyehelo) ka tseo a le nehileng tsona e le lefa; ho ba-kholoang, ba bile ba nyehela; Moputso oa bona ke o babatsehang"},{"SurahNumber":57,"VerseNumber":8,"Text":"Molato oa lona ke eng ha le sa kholoe ho Allah? Empa Moromuoa a le memela ho kholoa ho Mong`a lona; ruri o thehile selekane le lona haeba le banna ba tumelo"},{"SurahNumber":57,"VerseNumber":9,"Text":"Ke Eena ea rometseng Ts’enolo e hlakileng ho lekhabunyane la Hae hore a tle A le inole lefifing la bo-nka-ntjana A le lebise leseling; Ruri Allah U Tletse Khauhelo, Mosa ho lona batho"},{"SurahNumber":57,"VerseNumber":10,"Text":"Molato oa lona ke eng haele moo le sa senyeheloe ke letho tseleng ea Allah, hobane mafa ohle a maholimo le lefats’e kea Allah? Ba ileng ba senyeheloa esita le hona ho loana pele ho tlholo, ha ba boemong bo lekanang le ba bangata ba lona. Ba boemong bo phahameng ho feta ba ilengba senyeheloa le hona ho loana kamorao. Empa Allah U ts’episitse moputso o babatsehang ho mahlakore ka bobeli. Etsoe Allah U tseba ka botlalo lintho tseo le li etsang"},{"SurahNumber":57,"VerseNumber":11,"Text":"Ke mang ea tla fana ka kalimo ho Allah ea mokitlane o babatsehang, hore A tle A phaelle mokitlane oo habeli molemong oa hae; moputso oa hae etle ebe o babatsehang"},{"SurahNumber":57,"VerseNumber":12,"Text":"Ka letsatsi le leng u tla bona banna le basali ba-kholoang ka khanya e phatsimang kapel’a bona ekasitana le ka matsohong a bona a matona; (tumeliso ea bona e le): “Litaba tse molemo ho lona kajeno: Lirapa tseo ka tlasa tsona ho phallang linoka, le tla phela teng kahosafeleng. Ruri! Sena ke katleho e babatsehang.”"},{"SurahNumber":57,"VerseNumber":13,"Text":"Ka letsatsi le leng Baikaketsi – banna le basali ba re ho Ba- kholoang: “Re emeleng! Re kalimeng khanya ea lona!’ Ho tla thoe:” Khutlelang morao! joale le ilo batla khanya!” Kahoo lerako le tla ahoa lipakeng tsa bona, le nang le mokoallo. Kahar’e ho lona ho tla ba le Mosa o khaphatsehang, kantle ho lona, ho iphaphatha ka lona e tla ba kotlo"},{"SurahNumber":57,"VerseNumber":14,"Text":"(Ba kantle ho lona) ba tla hoelehetsa, “ana re ne re se ‘moho?” Ba-kholoang ba tla re: “Ruri! Ho bile joalo, empa le ile la thetsana, le hona ho ba leqe le ho ba le khoao; litakatso li ile tsa le isa le khongoana holimo ho fihlela taelo ea Allah e phethahalitsoe; mothetsi a le thetsitse khahlanong le Allah"},{"SurahNumber":57,"VerseNumber":15,"Text":"Joale, kajeno ha ho mats’eliso a tla amoheloa ho lona le hoba ileng ba nyefola. Lehae la lona ke mollong; seo ke sona sebaka se le loketseng, ebile ele pheletso e nyonyehang ea leeto.”"},{"SurahNumber":57,"VerseNumber":16,"Text":"Nako ha e so ho fihle sebakeng sa Ba-kholoang hore lipelo tsa bona li thohothelle ka boikokobetso khopolong ea Allah le ka ‘Nete e senotsoeng, bat le ba se ts’oane le ba ileng banehoa Ts’enolo pele, empa nako e telele e ile ea feta eaba lipelo tsa bona lia thatafala? Hobane ba bangata ba bona ke Mahana- puso a batloli ba molao"},{"SurahNumber":57,"VerseNumber":17,"Text":"Tsebang lona (bohle) hore Allah U fana ka bophelo ho lefats’e kamor’a komello. Re manolotse lits’enolo tsa Rona, hore le tle le ithute bohlale"},{"SurahNumber":57,"VerseNumber":18,"Text":"Ho ba fanang ka linyehelo, ba bile ba kalima Allah kalimo e babatsehang, kalimo eo ea bona e tla menahangoa ha beli molemong oa bona, bona, moputso oa bona ke o babatsehang"},{"SurahNumber":57,"VerseNumber":19,"Text":"Bohle ba-kholoang ho Allah le ho moromuoa oa Hae, ba na le tumelo ea sebele; lipaki li ho Mong`a bona, ba bile ba na le moputso le eona khanya, haele ba nyefolang tumelo le hona ho nyefola lits’enolo tsa rona, Bona ke balekane ba Mollo oa Lihele"},{"SurahNumber":57,"VerseNumber":20,"Text":"Tsebang lona (bohle) hore bophelo ba lefats’e lena empa e le papali feela, boithabiso, boiponahatso, le boikhohomoso har’a lona le hona ho qothisana lehlokoa ka thepa le ka bana; papiso ea bona e ts’oana le ea kholo ea lijalo kamor’a pula hoo li thabisang sehoai, empa kamor’a moo, e be li’a omella li fetole ‘mala li qetelle ese ele mahlaka. Bophelong bo-tlang ho teng kahlolo e nyarosang ho ba ratang bobe, ho teng ts’oarelo ea Allah le monyaka o babatsehang ho ba-kholoang; haele bophelo ba lefats’e lena bona empa e le monyaka oa nakoana"},{"SurahNumber":57,"VerseNumber":21,"Text":"Le ipehise ho batla ts’oarelo ho Mong`a lona le Serapa seo bolelele ba sona bo lekanang le maholimo le lefats’e, se boloketsoeng bohle ba tlang ho kholoa ho Allah le ho moromuoa oa Hae. Ruri! Eo ke nala ea Allah, eo a sitsang mang, kapa mang ea khahloang ke eena, etsoe nala ea Allah ke e khaphatsehang"},{"SurahNumber":57,"VerseNumber":22,"Text":"Ha ho bomalimabe bo ka etsahalang lefats’eng kapa meeng ea lona, empa e ngoloa fats’e ka har’a molao pele Re se phethahatsa: Seo se bobebe ho Allah –"},{"SurahNumber":57,"VerseNumber":23,"Text":"Hore le se nyahame ka litaba tse le etsahallang, kapa la nyakalla ka lereko leo Allah A le sitsang ka tsona, hobane allah ha A rate baikhohomsi"},{"SurahNumber":57,"VerseNumber":24,"Text":"Batho ba joalo ke ba khoaelang le hona ho khothaletsa batho ho khoaela. Mang, kapa mang ea koenehelang tseleng ea Allah, Ruri! Allah ha A hloke letho. U ts’oanetsoe ke lithoriso tsohle"},{"SurahNumber":57,"VerseNumber":25,"Text":"Re romeletse baromuoa ba Rona ka Lits’upiso tse Hlakileng le hona ho ba senolela Lengolo le molao, hore batho ba tle ba phethahatse toka; U senotse ts’epe e nang le matla a ts’abehang le melemo e mengata molemong oa batho, hore Allah A tle A tsebe ba mo thusang ‘moho le baromuoa ba hae sephiring. Hobane Allah U Matla Oohle, U Matla a hlollang"},{"SurahNumber":57,"VerseNumber":26,"Text":"Re ile ra romella Nooe le Abrahama, Ra matlafatsa litloholo tsa bona ka Boporofeta le ka Lengolo, har’a bona ho teng ba tsamaeang ka nepo, empa bongata e bile baetsalibe"},{"SurahNumber":57,"VerseNumber":27,"Text":"Eaba Re ba hlahlamisa ka baromuoa ba rona metsamaong ea bona; Re ile Ra etsa hore Jesu mora oa Maria a ba latele le hona ho mo neha Evangeli, eaba Re matlafatsa lipelo tsa bohle ka lerato le mohau ba neng ba mo setse morao. Empa ba ile ba iqapela mokhoa oa ho se nyale oo Re sa kang Ra ba laela ona, e le mokhoa oa ho batla monyaka oa Allah; empa ha ba o phethahatse ka ho otloloha. Kahoo, Re fana ka moputso ho ba-kholoang har’a bona, empa bongata ba bona ke baetsalibe"},{"SurahNumber":57,"VerseNumber":28,"Text":"Oho lona ba-kholoang!Ts’abang Allah, le kholoe ho moromuoa oa Hae. Allah U tla le neha mohau oa Hae o menahantsoe ha beli, ebile U tla le neha khanya eo le tlang ho tsamaea holim’a eona le hona ho le ts’oarelo. Hobane Ruri! Allah U Ts’oarela joalo-joalo, U Tletse Mohau"},{"SurahNumber":57,"VerseNumber":29,"Text":"Lona batho ba Lengolo le lokela ho tseba hore le ke ke la laola nala ea Allah, nala eohle e kahar’a liatla tsa Allah; U fana ka eona ho mang, kapa mang eo a khahloang ke eena. Allah ke Mong’a Mohau o Khaphatsehang"}]}