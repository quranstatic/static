{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":18,"VerseNumber":75,"Text":"Usne kaha “maine tumse kaha na tha ke tum mere saath sabr nahin kar sakte?”"},{"SurahNumber":18,"VerseNumber":76,"Text":"Moosa ne kaha “iske baad agar main aap se kuch puchoon to aap mujhey saat na rakhein. Lijiye ab to meri taraf se aapko uzr (excuse) mil gaya”"},{"SurahNumber":18,"VerseNumber":77,"Text":"Phir woh aage chale yahan tak ke ek basti mein pahunche aur wahan ke logon se khana maanga magar unhon ne un dono ke ziyafat se inkar kardiya. Wahan unhon ne ek deewaar dekhi jo gira chahti thi(about to fall down). Us shaks ne us deewaar ko phir qayam kardiya. Moosa ne kaha “ agar aap chahte to is kaam ki ujrat le sakte thay”"},{"SurahNumber":18,"VerseNumber":78,"Text":"Usne kaha “ bas mera tumhara saath khatam hua. Ab main tumhein un baaton ki haqeeqat batata hoon jinpar tum sabr na kar sakey"},{"SurahNumber":18,"VerseNumber":79,"Text":"Us kashti ka maamla yeh hai ke woh chandh gareeb aadmiyon ki thi jo dariya mein mehnat mazdoori karte thay.Maine chaha ke usey aiebdar (damaged) kardoon, kyunke aagey ek aise baadshah ka ilaqa tha jo har kashti ko zabardasti cheen leta tha"},{"SurahNumber":18,"VerseNumber":80,"Text":"Raha woh ladka, to uske walidain momin thay, humein andesha hua ke yeh ladka apni sarkashi aur kufr se unko tangg karega"},{"SurahNumber":18,"VerseNumber":81,"Text":"Isliye humne chaha ke unka Rubb uske badle unko aisi aur aulad dey jo akhlaq mein bhi ussey behtar ho aur jisse sila rehmi bhi zyada mutawaqqe ho"},{"SurahNumber":18,"VerseNumber":82,"Text":"Aur is deewar ka maamla yeh hai ke yeh do yateem ladkon ki hai jo is shehar mein rehte hain. Is deewar ke neechey in bacchon ke liye ek khazana madfoon (buried) hai. Aur inka baap ek neik aadmi tha , isliye tumhare Rubb ne chaha ke yeh dono bacchey baalig (mature) hon aur apna khazana nikal lein. Yeh tumhare Rubb ki rehmat ki bina par kiya gaya hai, maine kuch apne ikhtiyar se nahin kardiya hai. Yeh hai haqeeqat un baaton ki jinpar tum sabr na kar sakey”"},{"SurahNumber":18,"VerseNumber":83,"Text":"Aur (aey Muhammad), yeh log tumse Zul-Qarnain ke barey mein puchte hain, Insey kaho, main iska kuch haal tumko sunata hoon"},{"SurahNumber":18,"VerseNumber":84,"Text":"Humne usko zameen mein iqtedar ata kar rakkha tha aur usey har qisam ke asbaab o wasail bakshe thay"},{"SurahNumber":18,"VerseNumber":85,"Text":"Usne (pehle magrib ki taraf ek mohim ka) sar o samaan kiya"},{"SurahNumber":18,"VerseNumber":86,"Text":"Hatta ke jab woh guroob e aftaab(sunset) ki hadd tak pahunch gaya to usne Suraj ko ek kalay pani mein doobte dekha aur wahan usey ek qaum mili. Humne kaha “aey Zul-Qarnain, tujhey yeh maqdarat (power) bhi haasil hai ke inko takleef pahunchye aur yeh bhi ke inke saath neik rawayya ikhtiyar karey”"},{"SurahNumber":18,"VerseNumber":87,"Text":"Usne kaha, “jo inmein se zulm karega hum usko saza denge, phir woh apne Rubb ki taraf paltaya jayega aur woh usey aur zyada sakht azaab dega"},{"SurahNumber":18,"VerseNumber":88,"Text":"Aur jo inmein se iman layega aur neik amal karega uske liye acchi jaza hai aur hum usko narm ehkam denge”"},{"SurahNumber":18,"VerseNumber":89,"Text":"Phir usne (ek dusri mohim ki) tayyari ki"},{"SurahNumber":18,"VerseNumber":90,"Text":"Yahan tak ke tulu e aftaab (sun rise) ki hadd tak ja pahuncha. Wahan usne dekha ke Suraj ek aisi qaum par tulu (rise) ho raha hai jiske liye dhoop se bachne ka koi samaan humne nahin kiya hai"},{"SurahNumber":18,"VerseNumber":91,"Text":"Yeh haal tha unka, aur Zul-Qarnain ke paas jo kuch tha usey hum jantey thay"},{"SurahNumber":18,"VerseNumber":92,"Text":"Phir usne (ek aur mohim ka) samaan kiya"},{"SurahNumber":18,"VerseNumber":93,"Text":"Yahan tak ke jab do pahadon ke darmiyan pahuncha to usey unke paas ek qaum mili jo mushkil hi se koi baat samajhti thi"},{"SurahNumber":18,"VerseNumber":94,"Text":"Un logon ne kaha “aey Zul-Qarnain, yaajuj aur maajuj is sar-zameen mein fasad phailatey hain to kya hum tujhey koi tax (tribute) is kaam ke liye dein ke tu hamare aur inke darmiyan ek bandh (barrier) taamir karde?”"},{"SurahNumber":18,"VerseNumber":95,"Text":"Usne kaha “jo kuch mere Rubb ne mujhey de rakkha hai woh bahut hai. Tum bas mehnat se meri madad karo, main tumhare aur inke darmiyan bandh(barrier) banaye deta hoon"},{"SurahNumber":18,"VerseNumber":96,"Text":"Mujhey lohey ki chadarein (sheets) laakar do”. Aakhir jab dono pahadon ke darmiyani khala (space) ko usne paat diya to logon se kaha ke ab aag dehkao. Hatta ke jab [yeh ahani deewaar(iron-wall)] bilkul aag ki tarah surkh(red-hot) ho gayi to usne kaha “ lao, ab main ispar pigla hua taamba (molten brass) undailunga (pour)”"},{"SurahNumber":18,"VerseNumber":97,"Text":"(yeh bandh aisa tha ke) yaajuj o maajuj ispar chadh kar bhi na aa saktey thay aur ismein naqab lagana (scale over it) unke liye aur bhi mushkil tha"},{"SurahNumber":18,"VerseNumber":98,"Text":"Zul-Qarnain ne kaha “yeh mere Rubb ki rehmat hai, magar jab mere Rubb ke wadey ka waqt aayega to woh isko paiwand e khaak kardega, aur mere Rubb ka wada bar-haqq hai”"},{"SurahNumber":18,"VerseNumber":99,"Text":"Aur us roz hum logon ko chodh denge ke (samandar ki maujon ki tarah) ek dusre se gutham gutha (come close together tumultuously) hon aur sur (trumphet) phoonka jaayega aur hum sab Insaano ko ek saath jamaa karenge"},{"SurahNumber":18,"VerseNumber":100,"Text":"Aur woh din hoga jab hum jahannum ko kafiron ke saamne layenge"},{"SurahNumber":18,"VerseNumber":101,"Text":"Un kafiron ke saamne jo meri naseehat ki taraf se andhey baney huey thay aur kuch sunne keliye tayyar hi na thay"},{"SurahNumber":18,"VerseNumber":102,"Text":"To kya yeh log, jinhon ne kufr ikhtiyar kiya hai, yeh khayal rakhte hain ke mujhey chodh kar mere bandon ko apna kaarsaaz bana lein? Humne aisey kafiron ki ziyafat ke liye jahannum tayyar kar rakkhi hai"},{"SurahNumber":18,"VerseNumber":103,"Text":"(Aey Muhammad), insey kaho, kya hum tumhein batayein ke apne aamaal mein sabse zyada nakaam o na-murad log kaun hain"},{"SurahNumber":18,"VerseNumber":104,"Text":"Woh ke duniya ki zindagi mein jinki saari saii-o-jahad (endeavours/ efforts) raah e raast se bhatki rahi aur woh samajhte rahey ke woh sab kuch theek kar rahey hain"},{"SurahNumber":18,"VerseNumber":105,"Text":"Yeh woh log hain jinhon ne apne Rubb ki aayat ko maanne se inkar kiya aur uske huzoor pehsi ka yaqeen na kiya. Isliye unke saarey aamal zaaya ho gaye, qayamat ke roz hum unhein koi wazan(weight) na denge"},{"SurahNumber":18,"VerseNumber":106,"Text":"Unki jaza jahannum hai us kufr ke badle jo unhon ne kiya aur us mazaaq ki padash mein jo woh meri aayat aur mere Rasoolon ke saath karte rahey"},{"SurahNumber":18,"VerseNumber":107,"Text":"Albattta woh log jo iman laye aur jinhon ne neik amal kiya, unki mezbani ke liye firdous ke baagh hongey"},{"SurahNumber":18,"VerseNumber":108,"Text":"Jin mein woh hamesha rahenge aur kabhi us jagah se nikal kar kahin janey ko unka jee na chahega"},{"SurahNumber":18,"VerseNumber":109,"Text":"(Aey Muhammad), kaho ke agar samandar mere Rubb ki baatein likhne ke liye roshnayi(ink) ban jaye to woh khatam ho jaye magar mere Rubb ki baatein khatam na hon, balke itni hi roshnayi aur le aayein to woh bhi kifayat na karey"},{"SurahNumber":18,"VerseNumber":110,"Text":"(Aey Muhammad), kaho ke main to ek Insaan hoon tum hi jaisa, meri taraf wahee ki jaati hai ke tumhara khuda bas ek hi khuda hai, pas jo koi apne Rubb ki mulaqaat ka umeedwar ho usey chahiye ke neik amal karey aur bandagi mein apne Rubb ke saath kisi aur ko shareek na karey"},{"SurahNumber":19,"VerseNumber":1,"Text":"Kaaf , Haa , yaa, ain , saad"},{"SurahNumber":19,"VerseNumber":2,"Text":"Zikr hai us rehmat ka jo tere Rubb ne apne banday zakariya par ki thi"},{"SurahNumber":19,"VerseNumber":3,"Text":"Jabke usne apne Rubb ko chupke chupke pukara"},{"SurahNumber":19,"VerseNumber":4,"Text":"Usne arz kiya “aey parwardigar, meri haddiyan tak ghul gayi hain aur sar budhape se bhadak utha hai, aey parwardigar, main kabhi tujhse dua maang kar na-murad nahin raha"},{"SurahNumber":19,"VerseNumber":5,"Text":"Mujhey apne peechey apne bhai bandon ki buraiyon ka khauf hai, aur meri biwi baanjh (barren) hai, tu mujhey apne fazal e khaas se ek waris ata karde"},{"SurahNumber":19,"VerseNumber":6,"Text":"Jo mera bhi ho aur aale yaqub ki miras bhi paye, aur aey parwardigar , usko ek pasandeeda Insaan bana”"},{"SurahNumber":19,"VerseNumber":7,"Text":"(Jawab diya gaya) “Aey zakariya, hum tujhe ek ladke ki basharat dete hain jiska naam Yahya hoga, humne is naam ka koi aadmi issey pehle paida nahin kiya”"},{"SurahNumber":19,"VerseNumber":8,"Text":"Arz kiya, “parwardigar, bhala mere haan kaise beta hoga jabke meri biwi baanjh (barren) hai aur main boodha hokar sookh chuka hoon?”"},{"SurahNumber":19,"VerseNumber":9,"Text":"Jawab mila “aisa hi hoga. Tera Rubb farmata hai ke yeh to mere liye ek zara si baat hai, aakhir issey pehle main tujhey paida kar chuka hoon jabke tu koi cheez na tha”"},{"SurahNumber":19,"VerseNumber":10,"Text":"Zakariya ne kaha, “parwardigar, mere liye koi nishani muqarrar karde”. Farmaya “tere liye nishani yeh hai ke tu paiham teen din logon se baat na kar sakey”"},{"SurahNumber":19,"VerseNumber":11,"Text":"Chunachey woh mehrab se nikal kar apni qaum ke saamne aaya aur usne isharey se unko hidayat ki ke subh-o-shaam tasbeeh karo"},{"SurahNumber":19,"VerseNumber":12,"Text":"Aey Yahya! Kitab e ilahi ko mazboot thaam le, humne usey bachpan hi mein “hukum” se nawaza"},{"SurahNumber":19,"VerseNumber":13,"Text":"Aur apni taraf se usko narm dili aur paakeezgi ata ki aur woh bada parheizgaar"},{"SurahNumber":19,"VerseNumber":14,"Text":"Aur apne walidain ka haqq shanaas (dutiful ) tha, woh jabbar(arrogant) na tha aur na nafarman"},{"SurahNumber":19,"VerseNumber":15,"Text":"Salaam uspar jis roz ke woh paida hua aur jis din marey aur jis roz woh zinda karke uthaya jaye"},{"SurahNumber":19,"VerseNumber":16,"Text":"Aur (aey Muhammad), is kitaab mein Maryam ka haal bayan karo, jabke woh apne logon se alag ho kar sharqi (eastern side) janib gosha nasheen (in seclusion) ho gayi thi"},{"SurahNumber":19,"VerseNumber":17,"Text":"Aur purda daal kar unse chup (hidden) baithi thi is halat mein humne uske paas apni rooh ko (yani farishte ko) bheja aur woh uske saamne ek puray Insan ki shakal mein namudar ho gaya"},{"SurahNumber":19,"VerseNumber":18,"Text":"Maryam yakayak bol uthi ke “agar tu koi khuda tars aadmi hai to main tujhse rehman ki panaah maangti hoon”"},{"SurahNumber":19,"VerseNumber":19,"Text":"Usne kaha “main to tere Rubb ka faristada hoon aur isliye bheja gaya hoon ke tujhey ek paakeeza ladka doon”"},{"SurahNumber":19,"VerseNumber":20,"Text":"Maryam ne kaha “ mere haan kaise ladka hoga jabke mujhey kisi bashar (Insaan) ne chua tak nahin hai aur main koi badhkaar aurat nahin hoon”"},{"SurahNumber":19,"VerseNumber":21,"Text":"Farishte ne kaha “ aisa hi hoga, tera Rubb farmata hai ke aisa karna mere liye bahut aasaan hai aur hum yeh isliye karenge ke us ladke ko logon ke liye ek nishani banayein aur apni taraf se ek rehmat, aur yeh kaam hokar rehna hai”"},{"SurahNumber":19,"VerseNumber":22,"Text":"Mayam ko us bacchey ka hamal reh gaya aur woh is hamal ko liye huey ek door ke maqaam par chali gayi"},{"SurahNumber":19,"VerseNumber":23,"Text":"Phir zachgi (delivery) ki takleef ne usey ek khajoor ke darakht ke nichey pahucha diya. Woh kehne lagi “kaash main issey pehle hi marr jati aur mera naam o nishan na rehta”"},{"SurahNumber":19,"VerseNumber":24,"Text":"Farishtey ne paintey (at the foot of her bed) se usko pukar kar kaha “ghum na kar tere Rubb ne tere nichey ek chashma rawan kardiya hai"},{"SurahNumber":19,"VerseNumber":25,"Text":"Aur tu zara is darakht ke tanay (trunk) ko hila, tere upar tarr-o-taaza khajoorein tapak padengi"},{"SurahNumber":19,"VerseNumber":26,"Text":"Pas tu kha aur pee aur apni aankhein thandi kar phir agar koi aadmi tujhey nazar aaye to ussey kehde ke maine rehman ke liye roze ki nazar maani hai, isliye aaj main kisi se na bolungi”"},{"SurahNumber":19,"VerseNumber":27,"Text":"Phir woh is bacchey ko liye huey apni qaum mein aayi. Log kehne lagey “aey Maryam, yeh tu nay bada paap kar daala"},{"SurahNumber":19,"VerseNumber":28,"Text":"Aey Haroon ki behan, na tera baap koi bura aadmi tha aur na teri Maa hi koi badhkar aurat thi”"},{"SurahNumber":19,"VerseNumber":29,"Text":"Maryam ne bacchey ki taraf ishara kardiya. Logon ne kaha “hum issey kya baat karein jo gehwarey (cradle) mein pada hua ek baccha hai?”"},{"SurahNumber":19,"VerseNumber":30,"Text":"Baccha bol utha “ main Allah ka banda hoon usne mujhey kitab di , aur Nabi banaya"},{"SurahNumber":19,"VerseNumber":31,"Text":"Aur babarakat kiya jahan bhi main rahoon, aur namaz aur zakaat ki pabandi ka hukum diya jab tak main zinda rahoon"},{"SurahNumber":19,"VerseNumber":32,"Text":"Aur apni walida ka haqq ada karne wala banaya, aur mujhko jabbar (oppressive) aur shaqqi (hard-hearted) nahin banaya"},{"SurahNumber":19,"VerseNumber":33,"Text":"Salam hai mujhpar jabke main paida hua aur jabke main maroon(die) aur jabke zinda karke uthaya jaoon”"},{"SurahNumber":19,"VerseNumber":34,"Text":"Yeh hai Isa ibn Maryam aur yeh hai uske barey mein woh sacchi baat jismein log shakk kar rahey hain"},{"SurahNumber":19,"VerseNumber":35,"Text":"Allah ka yeh kaam nahin hai ke woh kisi ko beta banaye. Woh paak zaat hai, woh jab kisi baat ka faisla karta hai to kehta hai ke hoja, aur bas woh ho jati hai"},{"SurahNumber":19,"VerseNumber":36,"Text":"(Aur Isa ne kaha tha ke)”Allah mera Rubb bhi hai aur tumhara Rubb bhi, pas tum usi ki bandagi karo, yahi seedhi raah hai”"},{"SurahNumber":19,"VerseNumber":37,"Text":"Magar phir mukhtalif giroh baham ikhtilaf karne lagey. So jin logon ne kufr kiya unke liye woh waqt badi tabahi ka hoga"},{"SurahNumber":19,"VerseNumber":38,"Text":"Jabke woh ek bada din dekhenge, jab woh hamare saamne hazir hongey us roz to unke kaan bhi khoob sun rahey hongey aur unki aankhein bhi khoob dekhti hongi, magar aaj yeh zalim khuli gumraahi mein mubtila hain"},{"SurahNumber":19,"VerseNumber":39,"Text":"(Aey Muhammad), is halat mein jabke yeh log gafil hain aur iman nahin la rahey hain, inhein us din se dara do jabke faisla kardiya jayega aur pachtawe ke siwa koi chara-e-kaar na hoga"},{"SurahNumber":19,"VerseNumber":40,"Text":"Aakhir-e-kaar hum hi zameen aur uski sari cheezon ke waris hongey aur sab hamari taraf hi paltaye jayenge"},{"SurahNumber":19,"VerseNumber":41,"Text":"Aur is kitaab mein Ibrahim ka qissa bayan karo, beshak woh ek raast-baaz Insaan aur ek Nabi tha"},{"SurahNumber":19,"VerseNumber":42,"Text":"(Inhein zara us mauqe ki yaad dilao) jabke usne apne baap se kaha ke “Abbajaan, aap kyun un cheezon ki ibadat karte hain jo na sunti hain na dekhti hain aur na aap ka koi kaam bana sakti hain"},{"SurahNumber":19,"VerseNumber":43,"Text":"Abbajaan, mere paas ek aisa ilam aaya hai jo aapke paas nahin aaya, aap mere peechey chalein , main aapko seedha raasta bataunga"},{"SurahNumber":19,"VerseNumber":44,"Text":"Abbajaan!aap shaytan ki bandagi na karein, shaytan to rehman ka nafarman hai"},{"SurahNumber":19,"VerseNumber":45,"Text":"Abbajaan, mujhey darr hai ke kahin aap rehman ke azaab mein mubtila na ho jayein aur shaytan ke saathi ban kar rahein”"},{"SurahNumber":19,"VerseNumber":46,"Text":"Baap ne kaha “Ibrahim, kya tu mere maboodon se phir gaya hai? Agar tu baaz na aaya to main tujhey sangsar(stone you to death) kardunga. Bas tu hamesha ke liye mujhse alag ho jaa”"},{"SurahNumber":19,"VerseNumber":47,"Text":"Ibrahim ne kaha “Salaam hai aapko, main apne Rubb se dua karoonga ke aapko maaf karde. Mera Rubb mujhpar bada hi meharban hai"},{"SurahNumber":19,"VerseNumber":48,"Text":"Main aap logon ko bhi chodhta hoon aur un hastiyon ko bhi jinhein aap log khuda ko chodh kar pukara karte hain. Main to apne Rubb hi ko pukarunga , umeed hai ke main apne Rubb ko pukar ke na-murad na rahunga”"},{"SurahNumber":19,"VerseNumber":49,"Text":"Pas jab woh un logon se aur unke maboodane gair Allah se juda ho gaya to humne usko Ishaaq aur Yakub jaisi aulad di aur har ek ko Nabi banaya"},{"SurahNumber":19,"VerseNumber":50,"Text":"Aur unko apni rehmat se nawaza aur unko sacchi naamwari ata ki"},{"SurahNumber":19,"VerseNumber":51,"Text":"Aur zikr karo is kitaab mein Moosa ka, woh ek cheeda (chosen) shaks tha aur Rasool Nabi tha"},{"SurahNumber":19,"VerseNumber":52,"Text":"Humne usko Tur ke dahini(right) janib se pukara aur raaz ki guftagu se usko takarrub (honour) ata kiya"},{"SurahNumber":19,"VerseNumber":53,"Text":"Aur apni mehrabani se uske bhai Haroon ko Nabi bana kar usey (madadgaar ke taur par) diya"},{"SurahNumber":19,"VerseNumber":54,"Text":"Aur is kitaab mein Ismail ka zir karo, woh wadey ka saccha tha aur Rasool Nabi tha"},{"SurahNumber":19,"VerseNumber":55,"Text":"Woh apne ghar walon ko namaz aur zakat ka hukum deta tha aur apne Rubb ke nazdeek ek pasandeeda Insaan tha"},{"SurahNumber":19,"VerseNumber":56,"Text":"Aur is kitaab mein Idris ka zikr karo, woh ek raast-baaz (righteous) Insaan aur ek Nabi tha"},{"SurahNumber":19,"VerseNumber":57,"Text":"Aur usey humne buland muqaam par uthaya tha"},{"SurahNumber":19,"VerseNumber":58,"Text":"Yeh woh paigambar hain jinpar Allah ne inaam farmaya Adam ki aulad mein se, aur un logon ki nasal se jinhein humne Nooh ke saath kashti par sawaar kiya tha, aur Ibrahim ki nasal se aur Israel ki nasal se aur yeh un logon mein se thay jinko humne hidayat bakshi aur barguzida kiya.Inka haal yeh tha ke jab rehman ki aayat unko sunayi jati to rotey huey sajde mein gir jatey thay"},{"SurahNumber":19,"VerseNumber":59,"Text":"Phir inke baad woh nakhalf (degenerate) log inke jaansaheen (sucessors) huey jinhon ne namaz ko zaya kiya aur khwahishat e nafs ki pairwi ki. Pas qareeb hai ke woh gumraahi ke anjaam se do-char hon"},{"SurahNumber":19,"VerseNumber":60,"Text":"Albatta jo tawba karlein aur iman le aayein aur neik amali ikhtiyar karlein woh jannat mein dakhil hongey aur unki zarra barabar haqq talafi na hogi"},{"SurahNumber":19,"VerseNumber":61,"Text":"Inke liye hamesha rehne wali jannatein hain jinka rehman ne apne bandon se dar-purda wada kar rakkha hai aur yaqeenan yeh wada poora hokar rehna hai"},{"SurahNumber":19,"VerseNumber":62,"Text":"Wahan woh koi behuda baat na sunenge , jo kuch bhi sunenge theek hi sunenge aur unka rizq unhein paiham subh-o-shaam milta rahega"},{"SurahNumber":19,"VerseNumber":63,"Text":"Yeh hai woh jannat jiska waris hum apne bandon mein se usko banayenge jo parheizgaar raha hai"},{"SurahNumber":19,"VerseNumber":64,"Text":"(Aey Muhammad), hum tumhare Rubb ke hukum ke bagair nahin utra karte, jo kuch hamare aage hai aur jo kuch peechey hai aur jo kuch iske darmiyan mein hai har cheez ka maalik wahi hai aur tumhara Rubb bhoolne wala nahin hai"},{"SurahNumber":19,"VerseNumber":65,"Text":"Woh Rubb hai aasmano ka aur zameen ka aur un saari cheezon ka jo aasman o zameen ke darmiyan hain, pas tum uski bandagi karo aur usi ki bangadi par sabit qadam raho. Kya hai koi hasti tumhare ilm mein iski hum paya (equal in rank to him)"},{"SurahNumber":19,"VerseNumber":66,"Text":"Insaan kehta hai kya waqai jab main mar chukunga to phir zinda karke nikal laya jaunga"},{"SurahNumber":19,"VerseNumber":67,"Text":"Kya Insaan ko yaad nahin aata ke hum pehle usko paida kar chuke hain jabke woh kuch bhi na tha"},{"SurahNumber":19,"VerseNumber":68,"Text":"Tere Rubb ki kasam , hum zaroor un sab ko aur unke saath shayateen ko bhi gher layenge, phir jahannum ke gird laa kar inhein ghutno (knees) ke bal gira denge"},{"SurahNumber":19,"VerseNumber":69,"Text":"Phir har giroh mein se har us shaks ko chaant lenge (pick out) jo rehman ke muqable mein zyada sarkash bana hua tha"},{"SurahNumber":19,"VerseNumber":70,"Text":"Phir hum yeh jaante hain ke in mein se kaun sabse badhkar jahannum mein jhonke janey ka mustahiq hai"},{"SurahNumber":19,"VerseNumber":71,"Text":"Tum mein se koi nahin hai jo jahannum par warid na ho,yeh to ek tai shuda baat hai jisey pura karna tere Rubb ka zimma hai"},{"SurahNumber":19,"VerseNumber":72,"Text":"Phir hum un logon ko bacha lenge jo (duniya mein ) muttaqi thay aur zalimon ko usi mein gira hua chodh denge"},{"SurahNumber":19,"VerseNumber":73,"Text":"In logon ko jab hamari khuli khuli aayat sunayi jati hain to inkar karne waley iman laney walon se kehte hain “batao, hum dono girohon mein se kaun behtar halat mein hai aur kiski majlisein zyada shandaar hai?”"},{"SurahNumber":19,"VerseNumber":74,"Text":"Halanke insey pehle hum kitni hi aisi qaumo ko halaak kar chuke hain jo insey zyada sar-o-samaan rakhti thin aur zahiri shaan o shaukat mein insey badi hui thi"},{"SurahNumber":19,"VerseNumber":75,"Text":"Insey kaho, jo shaks gumraahi mein mubtila hota hai usey Rehman dheel diya karta hai, yahan tak ke jab aisey log woh cheez dekh letay hain jiska unse wada kiya gaya hai khwa woh azaab e ilahi ho ya qayamat ki ghadi tab unhein maloom ho jata hai ke kiska haal kharab hai aur kiska jattha (party) kamzor"},{"SurahNumber":19,"VerseNumber":76,"Text":"Iske baraks jo logo raah e raast ikhtiyar karte hain Allah unko raast-rawi mein taraqqi ata farmata hai aur baaqi reh janey wali nekiyan hi tere Rubb ke nazdeek jaza aur anjaam ke aitbaar se behtar hain"},{"SurahNumber":19,"VerseNumber":77,"Text":"Phir tu nay dekha us shaks ko jo hamari aayat ko manney se inkar karta hai aur kehta hai ke main to maal aur aulad se nawaza hi jata rahunga"},{"SurahNumber":19,"VerseNumber":78,"Text":"Kya usey gaib ka pata chal gaya hai ya usne rehman se koi ahad le rakkha hai"},{"SurahNumber":19,"VerseNumber":79,"Text":"Hargiz nahin, jo kuch yeh bakhta (boasts of) hai isey hum likh lengey aur iske liye saza mein aur zyada izafa karenge"},{"SurahNumber":19,"VerseNumber":80,"Text":"Jis sar-o-samaan aur laao lashkar ka yeh zikr kar raha hai woh sab hamare paas reh jayega aur yeh akela hamare saamne hazir hoga"},{"SurahNumber":19,"VerseNumber":81,"Text":"In logon ne Allah ko chodh kar apne kuch khuda bana rakkhey hain taa-ke woh inke pushtebaan (supporters) hon"},{"SurahNumber":19,"VerseNumber":82,"Text":"Koi pushtebaan na hoga, woh sab inki ibadat ka inkar karenge aur ultey inke mukhalif ban jayenge"},{"SurahNumber":19,"VerseNumber":83,"Text":"Kya tum dekhte nahin ho ke humne in munkireen e haqq par shayateen chodh rakkhey hain jo inhein khoob khoob (mukhalifat e haqq par) uksa rahey hain"},{"SurahNumber":19,"VerseNumber":84,"Text":"Accha, to ab inpar nuzul e azaab ke liye betaab na ho, hum inke din gin rahey hain"},{"SurahNumber":19,"VerseNumber":85,"Text":"Woh din aane wala hai jab muttaqi logon ko hum mehmaano ki tarah rehman ke huzur pesh karenge"},{"SurahNumber":19,"VerseNumber":86,"Text":"Aur mujreemon ko pyase jaanwaron ki tarah jahannum ki taraf haank le jayenge"},{"SurahNumber":19,"VerseNumber":87,"Text":"Us waqt log koi sifarish laney par qaadir na honge bajuz uske jisne Rehman ke huzur se parwana hasil karliya ho"},{"SurahNumber":19,"VerseNumber":88,"Text":"Woh kehte hain ke rehman ne kisi ko beta bana liya hai"},{"SurahNumber":19,"VerseNumber":89,"Text":"Sakht behuda baat hai jo tum log ghadh laye ho"},{"SurahNumber":19,"VerseNumber":90,"Text":"Qareeb hai ke aasmaan phatt padein, zameen shaqq ho jaye (split asunder) aur pahad gir jayein"},{"SurahNumber":19,"VerseNumber":91,"Text":"Is baat par ke logon ne Rehman ke liye aulad honay ka dawa kiya"},{"SurahNumber":19,"VerseNumber":92,"Text":"Rehman ki yeh shaan nahin hai ke woh kisi ko beta banaye"},{"SurahNumber":19,"VerseNumber":93,"Text":"Zameen aur aasmaano ke andar jo bhi hain sab uske huzoor bandon ki haisiyat se pesh honay waley hain"},{"SurahNumber":19,"VerseNumber":94,"Text":"Sab par woh muheet (encircled) hai aur usne unko shumaar kar rakkha hai"},{"SurahNumber":19,"VerseNumber":95,"Text":"Sab qayamat ke roz fardan fardan (akele akele) uske saamne hazir hongey"},{"SurahNumber":19,"VerseNumber":96,"Text":"Yaqeenan jo log iman le aaye hain aur amal e saleh kar rahey hain anqareeb Rehman unke liye dilon mein muhabbat paida kardega"},{"SurahNumber":19,"VerseNumber":97,"Text":"Pas (aey Muhammad) , is kalam ko humne aasaan karke tumhari zubaan mein isi liye nazil kiya hai ke tum parheizgaron ko khush khabri dedo aur hat-dharm (jhagdalu/obdurate) logon ko dara do"},{"SurahNumber":19,"VerseNumber":98,"Text":"Insey pehle hum kitni hi qaumon ko halaak kar chuke hain, phir aaj kahin tum unka nishaan patey ho, ya unki bhanak bhi kahin sunayi deti hai"},{"SurahNumber":20,"VerseNumber":1,"Text":"Ta ha"},{"SurahNumber":20,"VerseNumber":2,"Text":"Humne yeh Quran tumpar is liye nazil nahin kiya hai ke tum museebat mein padh jao"},{"SurahNumber":20,"VerseNumber":3,"Text":"Yeh to ek yaad dihani hai har us shaks ke liye jo darey"},{"SurahNumber":20,"VerseNumber":4,"Text":"Nazil kiya gaya hai us zaat ki taraf se jisne paida kiya hai zameen ko aur buland aasmano ko"},{"SurahNumber":20,"VerseNumber":5,"Text":"Woh Rehman (qayanaat ke) takht e sultanat par jalwa farma hai"},{"SurahNumber":20,"VerseNumber":6,"Text":"Maalik hai un sab cheezon ka jo aasmano aur zameen mein hain aur jo zameen o aasmaan ke darmiyan mein hain aur jo mitti ke nichey hain"},{"SurahNumber":20,"VerseNumber":7,"Text":"Tum chahe apni baat pukar kar kaho, woh to chupke se kahi hui baat balke issey makhfi-tar (most secret) baat bhi jaanta hai"},{"SurahNumber":20,"VerseNumber":8,"Text":"Woh Allah hai, uske siwa koi khuda nahin, uske liye behtareen naam hain"},{"SurahNumber":20,"VerseNumber":9,"Text":"Aur tumhein kuch Moosa ki khabar bhi pahunchi hai"},{"SurahNumber":20,"VerseNumber":10,"Text":"Jabke usne ek aag dekhi aur apne ghar walon se kaha ke “ zara thehro, maine ek aag dekhi hai, shayad ke tumhare liye ek-aad angara le aaon, ya is aag par mujhey (raaste ke mutaalik) koi rehnumayi (guidance) mil jaye”"},{"SurahNumber":20,"VerseNumber":11,"Text":"Wahan pahuncha to pukara gaya “Aey Moosa"},{"SurahNumber":20,"VerseNumber":12,"Text":"Main hi tera Rubb hoon, jutiyan (shoes) utaar de, tu waadi e muqaddas Tuwa mein hai"},{"SurahNumber":20,"VerseNumber":13,"Text":"Aur maine tujhko chun liya hai, sun jo kuch wahee kiya jata hai"},{"SurahNumber":20,"VerseNumber":14,"Text":"Main hi Allah hoon, mere siwa koi khuda nahin hai, pas tu meri bandagi kar aur meri yaad ke liye namaz qayam kar"},{"SurahNumber":20,"VerseNumber":15,"Text":"Qayamat ki ghadi zaroor aane wali hai, main uska waqt makhfi rakhna chahta hoon, taa-ke har mutanaffis apni saii(labours/koshish) ke mutabik badla paye"},{"SurahNumber":20,"VerseNumber":16,"Text":"Pas koi aisa shaks jo uspar iman nahin laata aur apni khwahish e nafs ka banda ban gaya hai tujhko us ghadi ki fikr se na roak de, warna tu halakat mein padh jayega"},{"SurahNumber":20,"VerseNumber":17,"Text":"Aur aey Moosa, yeh tere haath mein kya hai?”"},{"SurahNumber":20,"VerseNumber":18,"Text":"Moosa ne jawab diya “yeh meri laathi hai, ispar taik laga kar chalta hoon, issey apni bakriyon ke liye pattey jhadta hoon, aur bhi bahut se kaam hain jo issey leta hoon”"},{"SurahNumber":20,"VerseNumber":19,"Text":"Farmaya “phenk de isko Moosa”"},{"SurahNumber":20,"VerseNumber":20,"Text":"Usne phenk diya aur yakayak woh ek saanp (snake) thi jo daud raha tha"},{"SurahNumber":20,"VerseNumber":21,"Text":"Farmaya “pakad le isko aur darr nahin, hum isey phir waisa hi kardenge jaisi yeh thi"},{"SurahNumber":20,"VerseNumber":22,"Text":"Aur zara apna haath apni bagal mein daba, chamakta hua niklega bagair kisi takleef ke, yeh dusri nishani hai"},{"SurahNumber":20,"VerseNumber":23,"Text":"Is liye ke hum tujhey apni badi nishniyan dikane waley hain"},{"SurahNumber":20,"VerseNumber":24,"Text":"Ab tu Firoun ke paas jaa, woh sarkash ho gaya hai”"},{"SurahNumber":20,"VerseNumber":25,"Text":"Moosa ne arz kiya “ parwardigar, mera seena khol de"},{"SurahNumber":20,"VerseNumber":26,"Text":"Aur mere kaam ko mere liye aasaan karde"},{"SurahNumber":20,"VerseNumber":27,"Text":"Aur meri zubaan ki girah suljha de"},{"SurahNumber":20,"VerseNumber":28,"Text":"Taa-ke log meri baat samajh sakein"},{"SurahNumber":20,"VerseNumber":29,"Text":"Aur mere liye mere apne kumbe (my own family) se ek wazir muqarrar karde"},{"SurahNumber":20,"VerseNumber":30,"Text":"Haroon, jo mera bhai hai"},{"SurahNumber":20,"VerseNumber":31,"Text":"Uske zariye se mera haath mazboot kar"},{"SurahNumber":20,"VerseNumber":32,"Text":"Aur usko mere kaam mein shareek karde"},{"SurahNumber":20,"VerseNumber":33,"Text":"Hum khoob teri paaki bayan karein"},{"SurahNumber":20,"VerseNumber":34,"Text":"Aur khoob tera charcha karein"},{"SurahNumber":20,"VerseNumber":35,"Text":"Tu hamesha hamare haal par nigraan raha hai”"},{"SurahNumber":20,"VerseNumber":36,"Text":"Farmaya “ diya gaya jo tu nay maanga aey Moosa"},{"SurahNumber":20,"VerseNumber":37,"Text":"Humne phir ek martaba tujhpar ehsan kiya"},{"SurahNumber":20,"VerseNumber":38,"Text":"Yaad karo woh waqt jabke humne teri Maa ko ishara kiya, aisa ishara jo wahee ke zariye kiya jaata hai"},{"SurahNumber":20,"VerseNumber":39,"Text":"Ke is bacchey ko sandook (box) mein rakh de aur sandook ko dariya mein chodh de, dariya isey saahil par phenk dega aur isey mera dushman aur is bacchey ka dushman utha lega. Maine apni taraf se tujhpar mohabbat taari kardi aur aisa intizam kiya ke tu meri nigrani mein paala jaye"},{"SurahNumber":20,"VerseNumber":40,"Text":"Yaad kar jabke teri behan chal rahi thi, phir jaa kar kehti hai, “main tumhein uska pata doon jo is bacchey ki parwarish acchi tarah karey?” Is tarah humne tujhey phir teri Maa ke paas pahuncha diya taa-ke uski aankh thandi rahey aur woh ranjeeda na ho. Aur (yeh bhi yaad kar ke) tu nay ek shaks ko qatal kardiya tha, humne tujhey is phanday se nikala aur tujhey mukhtalif aazmaaishon se guzara aur tu Madiyan ke logon mein kai saal thehra raha. Phir ab theek apne waqt par tu aa gaya hai aey Moosa"},{"SurahNumber":20,"VerseNumber":41,"Text":"Maine tujhey apne kaam ka bana liya hai"},{"SurahNumber":20,"VerseNumber":42,"Text":"Ja, tu aur tera bhai meri nishaniyon ke saath, aur dekho tum meri yaad mein taqseer (susti /negligence) na karna"},{"SurahNumber":20,"VerseNumber":43,"Text":"Jao tum dono Firoun ke paas ke woh sarkash ho gaya hai"},{"SurahNumber":20,"VerseNumber":44,"Text":"Ussey narmi ke saath baat karna, shayad ke woh naseehat qabool karey ya darr jaaye”"},{"SurahNumber":20,"VerseNumber":45,"Text":"Dono ne arz kiya “ parwardigar, humein andesha hai ke woh humpar zyadati karega ya pil padega(treat us cruelly)”"},{"SurahNumber":20,"VerseNumber":46,"Text":"Farmaya” daro mat, main tumhare saath hoon, sab kuch sun raha hoon aur dekh raha hoon"},{"SurahNumber":20,"VerseNumber":47,"Text":"Jao uske paas aur kaho ke hum tere Rubb ke faristaade (messengers) hain, bani Israel ko hamare saath janey ke liye chodh de aur unko takleef na de. Hum tere paas tere Rubb ki nishani lekar aaye hain aur salamati hai uske liye jo raah-e-raast ki pairwi karey"},{"SurahNumber":20,"VerseNumber":48,"Text":"Humko wahee (revelation) se bataya gaya hai ke azaab hai uske liye jo jhutlaye aur mooh moadey.”"},{"SurahNumber":20,"VerseNumber":49,"Text":"Firoun ne kaha “accha, to phir tum dono ka Rubb kaun hai aey Moosa?”"},{"SurahNumber":20,"VerseNumber":50,"Text":"Moosa ne jawab diya “hamara Rubb woh hai jisne har cheez ko uski saakht bakshi(given distinctive form), phir usko raasta bataya”"},{"SurahNumber":20,"VerseNumber":51,"Text":"Firoun bola “aur pehle jo nasalein (generations) guzar chuki hain unki phir kya halat thi?”"},{"SurahNumber":20,"VerseNumber":52,"Text":"Moosa ne kaha “uska ilam mere Rubb ke paas ek nawishte (record) mein mehfooz hai, mera Rub na chukta hai na bhoolta hai”"},{"SurahNumber":20,"VerseNumber":53,"Text":"Wahi jisne tumhare liye zameen ka farsh bichaya, aur usmein tumhare chalne ko raaste banaye, aur upar se pani barsaya, phir uske zariye se mukhtalif aqsam ki paidawaar nikali"},{"SurahNumber":20,"VerseNumber":54,"Text":"Khao aur apne jaanwaron ko bhi charao, yaqeenan is mein bahut si nishaniyan hain aqal rakhne walon ke liye"},{"SurahNumber":20,"VerseNumber":55,"Text":"Isi zameen se humne tumko paida kiya hai, isi mein hum tumhein wapas le jayenge aur isi se tumko dobara nikalenge"},{"SurahNumber":20,"VerseNumber":56,"Text":"Humne Firoun ko apni sabhi nishaniyan dikayi magar woh jhutlaye chala gaya aur na maana"},{"SurahNumber":20,"VerseNumber":57,"Text":"Kehne laga “aey Moosa, kya tu hamare paas is liye aaya hai ke apne jaadu ke zoar se humko hamare mulk se nikal bahar karey"},{"SurahNumber":20,"VerseNumber":58,"Text":"Accha, hum bhi tere muqable mein waisa hi jaadu latey hain, tai karle kab aur kahan muqaabla karna hai, na hum is qarardaad se phirenge na tu Phiriyo , khule maidan mein saamne aaja”"},{"SurahNumber":20,"VerseNumber":59,"Text":"Moosa ne kaha “jashn ka din tai hua, aur din chadhey log jama hon”"},{"SurahNumber":20,"VerseNumber":60,"Text":"Firoun ne palat kar apne saare hathkande jama kiye aur muqaable mein aa gaya"},{"SurahNumber":20,"VerseNumber":61,"Text":"Moosa ne ( ain mauqe par giroh muqabil ko mukhatib karke) kaha “shamat ke maaron, na jhooti tohmatein (invent falsehood) baandho Allah par, warna woh ek sakht azaab se tumhara sattyanaas kardega, jhoot jisne bhi ghada woh na-murad hua”"},{"SurahNumber":20,"VerseNumber":62,"Text":"Yeh sunkar unke darmiyan ikhtilaf e raai ho gaya aur woh chupke chupke baham mashwarey karne lagey"},{"SurahNumber":20,"VerseNumber":63,"Text":"Aakhir-e-kaar kuch logon ne kaha ke “yeh dono to mehaz jaadugar hain.Inka maqsad yeh hai ke apne jaadu ke zoar se tumko tumhari zameen se be-dakhal kardein aur tumhare misaali (ideal) tareeq-e-zindagi ka khatma kardein"},{"SurahNumber":20,"VerseNumber":64,"Text":"Apni saari tadberein aaj ikatthi karlo aur eka karke maidan mein aao. Bas yeh samajhlo ke aaj jo gaalib raha wahi jeet gaya.”"},{"SurahNumber":20,"VerseNumber":65,"Text":"Jaadugar bole “Moosa, tum phenkte ho ya pehle hum phenkein?”"},{"SurahNumber":20,"VerseNumber":66,"Text":"Moosa ne kaha “nahin, tumhi phenko” yakayak unki rassiyan aur unki laathiyan unke jaadu ke zoar se Moosa ko daudti hui mehsoos hone lagi"},{"SurahNumber":20,"VerseNumber":67,"Text":"Aur moosa apne dil mein darr gaya"},{"SurahNumber":20,"VerseNumber":68,"Text":"Humne kaha “mat darr, tu hi galib rahega"},{"SurahNumber":20,"VerseNumber":69,"Text":"Phenk jo kuch tere haath mein hai, abhi inki saari banawati cheezon ko ningle (swallow) jata hai, yeh jo kuch bana kar laye hain yeh to jaadugar ka fareb hai, aur jaadugar kabhi kamiyab nahin ho sakta, khwah kisi shaan se woh aaye”"},{"SurahNumber":20,"VerseNumber":70,"Text":"Aakhir ko yahi hua ke saarey jaadugar sajde mein gira diye gaye aur pukar utthey “ maan liya humne Haroon aur Moosa ke Rubb ko”"},{"SurahNumber":20,"VerseNumber":71,"Text":"Firoun ne kaha “tum iman le aaye qabl iske ke main tumhein iski ijazat deta? Maloom ho gaya ke yeh tumhara guru hai jisne tumhein jaadugari sikhayi thi. Accha ab main tumhare haath paon mukhalif simton (alternate sides ) se katwata hoon aur khajoor ke tano(trunks) par tumko sooli deta hoon, phir tumhein pata chal jayega ke hum dono mein se kiska azaab zyada sakht aur dair pa hai” (yani main tumhein zyada sakht saza de sakta hoon ya Moosa)"},{"SurahNumber":20,"VerseNumber":72,"Text":"Jaadugaron (magicians) ne jawab diya “qasam hai us zaat ki jisne humein paida kiya hai, yeh hargiz nahin ho sakta ke hum roshan nishaniyan samne aa janey ke baad bhi (sadaqat par) tujhey tarjeeh dein. Tu jo kuch karna chahey karle, tu zyada se zyada bas isi duniya ki zindagi ka faisla kar sakta hai"},{"SurahNumber":20,"VerseNumber":73,"Text":"Hum to apne Rubb par iman le aaye taa-ke woh hamari khatayein maaf karde, aur is jaadugari se jispar tu nay humein majboor kiya tha darguzar farmaye. Allah hi accha hai aur wahi baaqi rehne waala hai”"},{"SurahNumber":20,"VerseNumber":74,"Text":"Haqeeqat yeh hai ke jo mujrin bankar apne Rubb ke huzoor haazir hoga uske liye jahannum hai jismein woh na jiyega na marega"},{"SurahNumber":20,"VerseNumber":75,"Text":"Aur jo uske huzoor momin ki haisiyat se haazir hoga, jisne neik amal kiye hongey, aisey sab logon ke liye buland darje hain"},{"SurahNumber":20,"VerseNumber":76,"Text":"Sada bahaar baagh (gardens) hain jinke nichey nehrein beh rahi hongi Un mein woh hamesha rahenge.yeh jaza hai us shaks ki jo pakeezgi ikhtiyar karey"},{"SurahNumber":20,"VerseNumber":77,"Text":"Humne Moosa par wahee ki ke ab raat-o-raat mere bandon ko lekar chal padh, aur unke liye samandar mein sukhi sadak (dry path) bana le, tujhe kisi ke taaqub ka zara khauf na ho aur na (samandar ke beech se guzarte huey) darr lagey"},{"SurahNumber":20,"VerseNumber":78,"Text":"Peechey se Frioun apne laskhar lekar pahucha aur phir samandar unpar chaa gaya jaisa ke chaa jaane ka haqq tha"},{"SurahNumber":20,"VerseNumber":79,"Text":"Firoun ne apni qaum ko gumraah hi kiya tha, koi saheeh rehnumayi nahin ki thi"},{"SurahNumber":20,"VerseNumber":80,"Text":"Aey bani Israel, humne tumko tumhare dushman se najaat di, aur Tur ke dayein jaanib tumhari haazri ke liye waqt muqarrar kiya aur tumpar manna o salwa (quails) utara"},{"SurahNumber":20,"VerseNumber":81,"Text":"Khao hamara diya hua paak rizq aur isey kha kar sarkashi na karo warna tumpar mera gazab toot padega. Aur jispar mera gazab toota woh phir gir kar hi raha"},{"SurahNumber":20,"VerseNumber":82,"Text":"Albatta jo tawba karle aur iman laye aur neik amal karey, phir seedha chalta rahey, uske liye main bahut darguzar karne wala hoon"},{"SurahNumber":20,"VerseNumber":83,"Text":"Aur kya cheez tumhein apni qaum se pehle le aayi Moosa"},{"SurahNumber":20,"VerseNumber":84,"Text":"Usne arz kiya “woh bas mere peechey aa hi rahey hain. Main jaldi karke tere huzoor aa gaya hoon aey mere Rubb, taa-ke tu mujhse khush ho jaye”"},{"SurahNumber":20,"VerseNumber":85,"Text":"Farmaya “accha, to suno, humne tumhare peechey tumhari qaum ko aazmaish mein daal diya aur Saamri ne unhein gumraah kar dala”"},{"SurahNumber":20,"VerseNumber":86,"Text":"Moosa sakht gussey aur ranjj ki halat mein apni qaum ki taraf palta. Jaakar usne kaha “aey meri qaum ke logon, kya tumhare Rubb ne tumse acchey wadey nahin kiye thay? Kya tumhein din lag gaye hain? Ya tum apne Rubb ka gazab hi apne upar lana chahte thay ke tumne mujhse wada khilafi ki?”"},{"SurahNumber":20,"VerseNumber":87,"Text":"Unhon ne jawab diya “humne aap se wada khilafi kuch apne ikhtiyar se nahin ki. Maamla yeh hua ke logon ke zewarat ke bojh se hum ladh gaye thay aur humne bas unko phenk diya tha” phir isi tarah Saamri ne bhi kuch dala"},{"SurahNumber":20,"VerseNumber":88,"Text":"Aur unke liye ek bachde (shape of a calf) ki murat banakar nikal laya jissey bail (ox) ki si aawaz nikalti thi. Log pukar utthey “yahi hai tumhara khuda aur Moosa ka khuda, Moosa isey bhool gaya”"},{"SurahNumber":20,"VerseNumber":89,"Text":"Kya woh dekhte na thay ke na woh unki baat ka jawab deta hai aur na unke nafa o nuksan ka kuch ikhtiyar rakhta hai"},{"SurahNumber":20,"VerseNumber":90,"Text":"Haroon (Moosa ke aane se ) pehle hi unse keh chuka tha ke “Logon, tum iski wajah se fitne (trial) mein padh gaye ho, tumhara Rubb to Rehman hai, pas tum meri pairwi karo aur meri baat maano.”"},{"SurahNumber":20,"VerseNumber":91,"Text":"Unhon ne ussey kehdiya ke “hum isi ki parastish karte rahenge jab tak ke Moosa wapas na aa jaaye”"},{"SurahNumber":20,"VerseNumber":92,"Text":"Moosa (qaum ko daatne ke baad Haroon ki taraf palta aur ) bola “ Haroon, tumne jab dekha tha ke yeh gumraah ho rahey hain"},{"SurahNumber":20,"VerseNumber":93,"Text":"To kis cheez ne tumhara haath pakda tha ke mere tareeqe par amal na karo? Kya tumne mere hukum ki khilaf-warzi ki"},{"SurahNumber":20,"VerseNumber":94,"Text":"Haroon ne jawab diya “ aey meri Maa ke bete , meri daadi (beard) na pakad, na mere sar ke baal khench, mujhey is baat ka darr tha ke tu aa kar kahega tumne bani Israel mein phoot daal di aur meri baat ka paas na kiya”"},{"SurahNumber":20,"VerseNumber":95,"Text":"Moosa ne kaha “Aur Saamri, tera kya maamla hai?”"},{"SurahNumber":20,"VerseNumber":96,"Text":"Usne jawab diya “ maine woh cheez dekhi jo in logon ko nazar na aayi, pas maine Rasool ke nakshe qadam se ek mutthi utha li aur usko daal diya, mere nafs ne mujhey kuch aisa hi sujhaya”"},{"SurahNumber":20,"VerseNumber":97,"Text":"Moosa ne kaha, “accha to jaa, ab zindagi bhar tujhey yahi pukarte rehna hai ke mujhey na choona aur tere liye baaz-purs ka ek waqt muqarrar hai jo tujhse hargiz na taleyga aur dekh apne is khuda ko jispar tu richa (cherished so much) hua tha, ab hum usey jala daalenge aur reza reza karke dariya mein baha denge"},{"SurahNumber":20,"VerseNumber":98,"Text":"Logon, tumhara khuda to bas ek hi Allah hai jiske siwa koi aur khuda nahin hai, har cheez par uska ilm haawi hai”"},{"SurahNumber":20,"VerseNumber":99,"Text":"(Aey Muhammad), is tarah hum pichle guzre huey haalaat ki khabrein tumko sunate hain, aur humne khaas apne haan se tumko ek “zikr” (dars e naseehat) ata kiya hai"},{"SurahNumber":20,"VerseNumber":100,"Text":"Jo koi issey moah moadega woh qayamat ke din sakht baar e gunaah uthayega"},{"SurahNumber":20,"VerseNumber":101,"Text":"Aur aise sab log hamesha iske wabal mein giraftar rahenge, aur qayamat ke din unke liye (is jurm ki zimmedari ka bojh) bada takleef-de bojh hoga"},{"SurahNumber":20,"VerseNumber":102,"Text":"Us din jabke soor (trumphet) phoonka jayega aur hum mujrimo ko is haal mein gher layenge ke unki aankhein (dehshat ke marey) pathrayi hui hongi"},{"SurahNumber":20,"VerseNumber":103,"Text":"Aapas mein chupke chupke kahenge ke duniya mein mushkil hi se tumne koi dus(ten) din guzare honge"},{"SurahNumber":20,"VerseNumber":104,"Text":"Humein khoob maloom hai ke woh kya baatein kar rahey hongey, (hum yeh bhi jaante hain ke) us waqt unmein se jo zyada se zyada mohtaat andaza lagane wala hoga woh kahega ke nahin, tumhari duniya ki zindagi bas ek din ki zindagi thi"},{"SurahNumber":20,"VerseNumber":105,"Text":"Yeh log tumse poochte hain ke aakhir us din yeh pahad kahan chale jayenge? Kaho ke mera Rubb unko dhool banakar uda dega"},{"SurahNumber":20,"VerseNumber":106,"Text":"Aur zameen ko aisa humwar chatiyal maidan bana dega (empty level plain)"},{"SurahNumber":20,"VerseNumber":107,"Text":"Ke ismein tum koi bal aur salwat (neither curve nor crease) na dekhoge"},{"SurahNumber":20,"VerseNumber":108,"Text":"Us roz sab log munadi (summoner /pukarne waley) ki pukar par seedhey chaley aayenge, koi zara akad na dikha sakega aur aawazein rehman ke aagey dub jayengi , ek sar-sarahat ke siwa tum kuch na sunoge"},{"SurahNumber":20,"VerseNumber":109,"Text":"Us roz shafaat (intercession) kaargar na hogi, illa yeh ke kisi ko rehman iski ijazat de aur uski baat sunna pasand karey"},{"SurahNumber":20,"VerseNumber":110,"Text":"Woh logon ka agla pichla sub haal jaanta hai aur dusron ko iska poora ilm nahin hai"},{"SurahNumber":20,"VerseNumber":111,"Text":"Logon ke sar us hayyul qayyum (zinda aur qayam) ke aagey jhuk jayenge. Na-murad hoga jo us waqt kisi zulm ka baar (bojh)-e-gunaah uthaye huey ho"},{"SurahNumber":20,"VerseNumber":112,"Text":"Aur kisi zulm ya haqq talafi ka khatra na hoga us shaks ko jo neik amal karey aur iske saath woh momin bhi ho"},{"SurahNumber":20,"VerseNumber":113,"Text":"Aur (aey Muhammad) isi tarah humne isey Quran e arabi bana kar nazil kiya hai aur ismein tarah tarah se tambihaat (warnings) ki hain shayad ke yeh log kajhrawi (perverseness) se bachein ya in mein kuch hosh ke aasaar is ki badaulat paida hon"},{"SurahNumber":20,"VerseNumber":114,"Text":"Pas baala o bartar hai Allah, baadshah e haqiqi. Aur dekho, Quran padhne mein jaldi na kiya karo jabtak ke tumhari taraf uski wahee takmeel ko na pahunch jaye, aur dua karo ke aey parwardigar mujhey mazeed ilm ata kar"},{"SurahNumber":20,"VerseNumber":115,"Text":"Humne issey pehle Adam ko ek hukum diya tha, magar woh bhool gaya aur humne us mein azm (determination/firm resolve) na paya"},{"SurahNumber":20,"VerseNumber":116,"Text":"Yaad karo woh waqt jabke humne Farishton se kaha tha ke Adam ko sajda karo, woh sab to sajda kar gaye, magar ek iblis tha ke inkar kar baitha"},{"SurahNumber":20,"VerseNumber":117,"Text":"Ispar humne Adam se kaha ke “dekho, yeh tumhara aur tumhari biwi ka dushman hai, aisa na ho ke yeh tumhein jannat se nikalwa de aur tum museebat mein padh jao"},{"SurahNumber":20,"VerseNumber":118,"Text":"Yahan to tumhein yeh aasaishein (facilities) hasil hain ke na bhuke nange rehte ho"},{"SurahNumber":20,"VerseNumber":119,"Text":"Na pyas aur dhoop tumhein satati hai”"},{"SurahNumber":20,"VerseNumber":120,"Text":"Lekin shaytan ne usko phuslaya, kehne laga “Adam, bataun tumhein woh darakht jissey abadi zindagi aur la-zawal (everlasting) sultanat hasil hoti hai?”"},{"SurahNumber":20,"VerseNumber":121,"Text":"Aakhir e kaar woh dono (miyan biwi) us darakht ka phal kha gaye, natija ye hua ke fawran hi unke satr (nakedness) ek dusre ke aagey khul gaye aur lagey dono apne aap ko jannat ke patton se dhankne. Adam ne apne Rubb ki nafarmani ki aur raah-e-raast se bhatak gaya"},{"SurahNumber":20,"VerseNumber":122,"Text":"Phir uske Rubb ne usey barguzida kiya aur uski tawba qabool karli aur usey hidayat bakshi"},{"SurahNumber":20,"VerseNumber":123,"Text":"Aur farmaya “tum dono (fareeq, yaani Insaan aur shaytan) yahan se utar jao, tum ek dusre ke dushman rahogey. Ab agar meri taraf se tumhein koi hidayat pahunche to jo koi meri us hidayat ki pairwi karega woh na bhatkega na badbakhti mein mubtala hoga"},{"SurahNumber":20,"VerseNumber":124,"Text":"Aur jo mere “zikr” (dars e naseehat) se mooh moadega uske liye duniya mein tangg zindagi hogi aur qayamat ke roz hum usey andha utayenge”"},{"SurahNumber":20,"VerseNumber":125,"Text":"Woh kahega “parwardigar, duniya mein to main ankhon wala tha, yahan mujhey andha kyun uthaya?”"},{"SurahNumber":20,"VerseNumber":126,"Text":"Allah taala farmayega “haan, isi tarah tu hamari aayat ko, jabke woh tere paas aayi thi, tu nay bhula diya tha usi tarah aaj tu bhulaya jaa raha hai”"},{"SurahNumber":20,"VerseNumber":127,"Text":"Is tarah hum hadd se guzarne waley aur apne Rubb ki aayat na maanne waley ko (duniya mein ) badla dete hain aur aakhirat ka azaab zyada sakht aur zyada dair pa hai (more lasting)"},{"SurahNumber":20,"VerseNumber":128,"Text":"Phir kya in logon ko (tareekh ke is sabaq se) koi hidayat na mili ke insey pehle kitni hi qaumon ko hum halaak kar chuke hain jinki (barbaad shuda) bastiyon mein aaj yeh chalte phirte hain? Dar haqeeqat ismein bahut si nishaniyan hain un logon ke liye jo aqal e saleem rakhne walay hain"},{"SurahNumber":20,"VerseNumber":129,"Text":"Agar tere Rubb ki taraf se pehle ek baat tai na kardi gayi hoti aur mohlat ki ek muddat muqarrar na ki jaa chuki hoti to zaroor inka bhi faisla chuka diya jata"},{"SurahNumber":20,"VerseNumber":130,"Text":"Pas (aey Muhammad), jo baatein yeh log banate hain unpar sabr karo, aur apne Rubb ki hamd o sana ke saath uski tasbeeh karo Suraj nikalne se pehle aur guroob honay se pehle, aur raat ke auqat mein bhi tasbeeh karo aur din ke kinaron par bhi, shayad ke tum raazi ho jao"},{"SurahNumber":20,"VerseNumber":131,"Text":"Aur nigah utha kar bhi na dekho duniyavi zindagi ki us shaan o shaukat ko jo humne in mein se mukhtalif kism ke logon ko de rakkhi hai, woh to humne unhein aazmaish mein daalne ke liye di hai, aur tere Rubb ka diya hua rizq e halal hi behtar aur paaindatar (more lasting) hai"},{"SurahNumber":20,"VerseNumber":132,"Text":"Apne ehal o ayal (member of your family) ko namaz ki talkeen karo aur khud bhi iske paband raho, hum tumse koi rizq nahin chahte, rizq to hum hi tumhein de rahey hain aur anjaam ki bhalayi taqwa hi ke liye hai"},{"SurahNumber":20,"VerseNumber":133,"Text":"Woh kehte hain ke yeh shaks apne Rubb ki taraf se koi nishani (mojaza) kyun nahin laata? Aur kya inke paas agle saheefon ki tamaam taleemat ka bayan e wazeh nahin aa gaya"},{"SurahNumber":20,"VerseNumber":134,"Text":"Agar hum uske aane se pehle inko kisi azaab se halaak kardete to phir yahi log kehte ke aey hamare parwardigar, tu nay hamare paas koi Rasool kyun na bheja ke zaleel o ruswa honay se pehle hi hum teri aayat ki pairwi ikhtiyar kar letay"},{"SurahNumber":20,"VerseNumber":135,"Text":"(Aey Muhammad) insey kaho, har ek anjaam e kaar ke intezar mein hai, pas ab muntazir raho, anqareeb tumhein maloom ho jayega ke kaun seedhi raah chalne waley hain aur kaun hidayat-yafta (rightly guided) hain"}]}