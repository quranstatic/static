{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Lalle ne, Muminai sun sami babban rabo"},{"SurahNumber":23,"VerseNumber":2,"Text":"Waɗanda suke a cikin sallarsu masu tawali'u ne"},{"SurahNumber":23,"VerseNumber":3,"Text":"Kuma waɗanda suke, sudaga barin yasassar magana, masu kau da kai ne"},{"SurahNumber":23,"VerseNumber":4,"Text":"Kuma waɗanda suke ga zakka masu aikatawa ne"},{"SurahNumber":23,"VerseNumber":5,"Text":"Kuma waɗanda suke ga farjojinsu masu tsarewa ne"},{"SurahNumber":23,"VerseNumber":6,"Text":"Face a kan matan aurensu, ko kuwa abin da hannayen damansu suka mallaka to lalle su ba waɗanda ake zargi, ba, ne"},{"SurahNumber":23,"VerseNumber":7,"Text":"Saboda haka wanda ya nemi abin da ke bayan wancan, to, waɗancan su ne masu ƙetarewar haddi"},{"SurahNumber":23,"VerseNumber":8,"Text":"Kuma waɗanda suke, suga amanoninsu da alkawarinsu masu tsarewa ne"},{"SurahNumber":23,"VerseNumber":9,"Text":"Kuma da waɗanda suke, su a kan sallolinsu suna tsarewa"},{"SurahNumber":23,"VerseNumber":10,"Text":"Waɗannan, su ne magada"},{"SurahNumber":23,"VerseNumber":11,"Text":"Waɗanda suke gadon (Aljannar) Firdausi, su a cikinta madawwama ne"},{"SurahNumber":23,"VerseNumber":12,"Text":"Kuma lalle ne, haƙiƙa, Mun halitta mutum daga wani tsantsa daga laka"},{"SurahNumber":23,"VerseNumber":13,"Text":"Sa'an nan kuma Muka sanya shi, ɗigon maniyyi a cikin matabbata natsattsiya"},{"SurahNumber":23,"VerseNumber":14,"Text":"Sa'an nan kuma Muka halitta shi gudan jini, sa'an nan Muka halitta gudan jinin tsoka, sa'an nan Muka halitta tsokar ta zama ƙasusuwa, sa'an nan Muka tufatar da ƙasusuwan da wani nama sa'an nan kuma Muka ƙaga shi wata halitta dabam. Saboda haka albarkun Allah sun bayyana, Shi ne Mafi kyaun masu halittawa"},{"SurahNumber":23,"VerseNumber":15,"Text":"Sa'an nan kuma ku, bayan wannan, lalle ne masu mutuwa ne"},{"SurahNumber":23,"VerseNumber":16,"Text":"Sa'an nan kuma lalle ne ku a Ranar ¡iyama, za a iayar da ku"},{"SurahNumber":23,"VerseNumber":17,"Text":"Kuma lalle ne haƙiƙa Mun halitta, a samanku, hanyoyi bakwai, kuma ba Mu kasance, daga barin halittar, Masu shagala ba"},{"SurahNumber":23,"VerseNumber":18,"Text":"Muka saukar da ruwa daga sama bisa gwargwado, sa'an nan Muka zaunar da shi a cikin ƙasa alhali, lalle ne Mu, a kan tafiyar da shi, Masu iyawa ne"},{"SurahNumber":23,"VerseNumber":19,"Text":"Sai Muka ƙaga muku, game da shi (ruwan), gonaki daga dainai da inabobi, kuna da, a cikinsu, 'ya'yan itacen marmari masu yawa, kuma daga gare su kuke ci"},{"SurahNumber":23,"VerseNumber":20,"Text":"Da wata itaciya, tana fita daga dutsin Saina'a, tana tsira da man shafawa, da man miya domin masu ci"},{"SurahNumber":23,"VerseNumber":21,"Text":"Kuma lalle ne kuna da abin lura a cikin dabbobin ni'imomi Muna shayar da ku daga abin da yake a cikinsu, kuma kuna da a cikinsu abubuwan amfani masu yawa, kuma daga gare su kuke ci"},{"SurahNumber":23,"VerseNumber":22,"Text":"Kuma a kansu da a kan jirgin ruwa ake ɗaukar ku"},{"SurahNumber":23,"VerseNumber":23,"Text":"Kuma lalle ne haƙiƙa Mun aika Nuhu zuwa ga mutanensa, sai ya ce: \"Ya mutanena! Ku bauta wa Allah. Ba ku da wani abin bautawa waninsa. Shin, to, ba za ku yi taƙawa ba"},{"SurahNumber":23,"VerseNumber":24,"Text":"Sai mashawarta waɗanda suka kafirta daga mutanensa, suka ce: \"Wannan ba kowa ba ne, face mutum misalinku, yana nufin ya ɗaukaka a kanku. Da Allah Ya so, lalle ne da Ya saukar da Mala'iku, Ba muji (kome) ba, game da wannan, a cikin ubanninmu na farko"},{"SurahNumber":23,"VerseNumber":25,"Text":"Shi bai zamo kowa ba face wani namiji ne, a gare shi akwai hauka, sai ku yi jinkiri da shi har wani lokaci"},{"SurahNumber":23,"VerseNumber":26,"Text":"Ya ce: \"Ya Ubangijina! Ka taimakeni saboda sun ƙaryatani"},{"SurahNumber":23,"VerseNumber":27,"Text":"Sai Muka yi wahayi zuwa gare shi. \"Ka sana'anta jirgin bisa ga idonMu, da wahayinMu. To, idan umuminMu ya je, kuma tanda ta ɓuɓɓuga da ruwa, to, ka shigar a cikinta daga kome, ma'aura biyu, da iyalanka, sai wanda Magana ta gabata a kansa, daga gare su, kuma kada ka roƙe Ni (saboda wani) a cikin waɗanda suka yi zalunci, lalle ne su waɗanda ake nutsarwa ne"},{"SurahNumber":23,"VerseNumber":28,"Text":"Sa'an nan idan ka daidaitu kai da waɗanda ke tare da kai a kan jirgin, sai ka ce: \"Godiya ta tabbata ga Allah wanda Ya tsirar damu daga mutane azzalumai"},{"SurahNumber":23,"VerseNumber":29,"Text":"Kuma ka ce: 'Ya Ubangijina! Ka saukar da ni, saukarwa mai albarka. Kuma Kai ne Mafi alherin masu saukarwa"},{"SurahNumber":23,"VerseNumber":30,"Text":"Lalle ne a cikin wancan akwai ayoyi, ko da yake Mun kasance, haƙeƙa' Masu jarrabawa"},{"SurahNumber":23,"VerseNumber":31,"Text":"Sa'an nan kuma Muka ƙaga wani ƙarni na waɗansu dabam daga bayansu"},{"SurahNumber":23,"VerseNumber":32,"Text":"Sai Muka aika a cikinsu Manzo daga gare su. \"Ku bauta wa Allah. Ba ku da wani abin bautawa, sai Shi. Shin to, ba za ku yi taƙawa ba"},{"SurahNumber":23,"VerseNumber":33,"Text":"Mashawarta daga mutanensa, waɗanda suka kafirta kuma suka ƙaryata game da haɗuwa da Lahira, kuma Muka ni'imtar da su a cikin rayuwar duniya, suka ce: \"Wannan ba kowa ba face wani mutum ne kamarku, yana ci daga abin da kuke ci daga gare shi, kuma yana sha daga abin da kuke sha"},{"SurahNumber":23,"VerseNumber":34,"Text":"Kuma lalle ne idan kun yi ɗa' a ga mutum misalinku, lalle ne, a lokacin nan, haƙiƙa, ku masu hasara ne"},{"SurahNumber":23,"VerseNumber":35,"Text":"Shin, yana yi muku wa'adin (cewa) lalle ku, idan kun mutu kuma kuka kasance turɓaya da ɓasusuwa lalle ne ku waɗanda ake fitarwa ne"},{"SurahNumber":23,"VerseNumber":36,"Text":"Faufau faufau ga abin da ake yi muku wa'adi da shi"},{"SurahNumber":23,"VerseNumber":37,"Text":"Rayuwa ba ta zama ba face rayuwarmu ta duniya, muna mutuwa kuma muna rayuwa, kuma ba mu zama waɗanda ake tayarwa ba"},{"SurahNumber":23,"VerseNumber":38,"Text":"Bai zama kowa ba face namiji, ya ƙirƙira ƙarya ga Allah, kuma ba mu zama, saboda shi, masu imani ba"},{"SurahNumber":23,"VerseNumber":39,"Text":"Ya ce: \"Ya Ubangijina! Ka taimake ni saboda sun ƙaryata ni"},{"SurahNumber":23,"VerseNumber":40,"Text":"Ya ce: \"Daga abu kaɗan, lalle ne za su wayi gari suna masu nadama"},{"SurahNumber":23,"VerseNumber":41,"Text":"Sai tsawa ta kama su da gaskiya, sai Muka sanya su tunkuɓa. Saboda haka nisa ya tabbataga mutane azzalumai"},{"SurahNumber":23,"VerseNumber":42,"Text":"Sa'an kuma Muka ƙaga halittar wasu ƙarnoni dabam daga bayansu"},{"SurahNumber":23,"VerseNumber":43,"Text":"Wata al'umma ba ta gabatar ajalinta, kuma ba za su jinkirta ba"},{"SurahNumber":23,"VerseNumber":44,"Text":"Sa'an nan kuma Muka aika da ManzanninMu jere a koda yaushe Manzon wata al'umma ya je mata, sai su ƙaryata shi, saboda haka Muka biyar da sashensu ga sashe, kuma Muka sanya su labarun hira. To, nisa ya tabbata ga mutane (waɗanda) ba su yin imani"},{"SurahNumber":23,"VerseNumber":45,"Text":"Sa'an nan kuma Muka aika Musa da ɗan'uwansa Haruna, game da ayoyinMu da, dalili bayyananne"},{"SurahNumber":23,"VerseNumber":46,"Text":"Zuwa ga Fir'auna da majalisarsa, sai suka kangara, alhali sun kasance mutane ne marinjaya"},{"SurahNumber":23,"VerseNumber":47,"Text":"Sai suka ce: \"Shin, za Mu yi imani saboda wasu mutane biyu misalinmu, alhali kuwa mutanensu a gare mu, masu bauta ne"},{"SurahNumber":23,"VerseNumber":48,"Text":"Sai suka ƙaryata su saboda haka suka kasance halakakku"},{"SurahNumber":23,"VerseNumber":49,"Text":"Kuma lalle ne, haƙiƙa, Mun bai wa Musa littafi tsammaninsu za su shiryu"},{"SurahNumber":23,"VerseNumber":50,"Text":"Kuma Mun sanya ¦an Maryama, shi da uwarsa wata aya Kuma Muka tattara su zuwa ga wani tsauni ma'abucin natsuwa da maremari"},{"SurahNumber":23,"VerseNumber":51,"Text":"Ya ku Manzanni! Ku ci daga abubuwa masu daɗi kuma ku aikata aikin ƙwarai. Lalle Niga abin da kuke aikatawa, Masani ne"},{"SurahNumber":23,"VerseNumber":52,"Text":"Kuma lalle ne, wannan al'ummarku ce, al'umma guda, kuma Ni, Ubangijinku ne, sai ku bi Ni da taƙawa"},{"SurahNumber":23,"VerseNumber":53,"Text":"Sai (al'ummar) suka yanyanke al'amarinsu a tsakaninsu guntu-guntu, kowace ƙungiya suna masu farin ciki da abin da yake a gare su"},{"SurahNumber":23,"VerseNumber":54,"Text":"To, ka bar su a cikin ɓatarsu har a wani lokaci"},{"SurahNumber":23,"VerseNumber":55,"Text":"Shin, suna zaton cewa abin da Muke taimakon su da shi daga dukiya da ɗiya"},{"SurahNumber":23,"VerseNumber":56,"Text":"Muna yi musu gaggawa ne a cikin alherori"},{"SurahNumber":23,"VerseNumber":57,"Text":"Lalle ne waɗanda suke masu sauna sabo da tsoron Ubangijinsu"},{"SurahNumber":23,"VerseNumber":58,"Text":"Da waɗanda suke, game da ayoyin Ubangijinsu suna imani"},{"SurahNumber":23,"VerseNumber":59,"Text":"Da waɗanda suke game da Ubangijinsu ba su yin shirki"},{"SurahNumber":23,"VerseNumber":60,"Text":"Da waɗanda ke bayar da abin da suka bayar, alhali kuwa zukatansu suna tsorace domin suna komawa zuwa ga Ubangijinsu"},{"SurahNumber":23,"VerseNumber":61,"Text":"Waɗancan suna gaggawar tsere a cikin ayyukan alheri, alhali kuwa suna masu tserewa zuwa gare su (ayyukan alheri)"},{"SurahNumber":23,"VerseNumber":62,"Text":"Kuma ba Mu kallafa wa rai face abin iyawarsa, kuma a wurinMu akwai wani Littafi wanda yake magana da gakiya, kuma su ba a zaluntar su"},{"SurahNumber":23,"VerseNumber":63,"Text":"A'a, zukatansu suna cikin jahilci daga wannan (magana), kuma suna da waɗansu ayyuka, baicin wancan, su a gare su, masu aikatawa ne"},{"SurahNumber":23,"VerseNumber":64,"Text":"Har idan Mun kama mani'imtansu da azaba, sai ga su suna hargowa"},{"SurahNumber":23,"VerseNumber":65,"Text":"Kada ku yi hargowa a yau, lalle ne ku, daga gare Mu ba a taimakon ku"},{"SurahNumber":23,"VerseNumber":66,"Text":"Lalle ne, ayoyiNa sun kasance ana karatun su a kanku, sai kuka kasance, a kan dugaduganku, kuna komawa baya"},{"SurahNumber":23,"VerseNumber":67,"Text":"Kuna masu girman kai gare shi (Annabi), da hira kuna alfasha"},{"SurahNumber":23,"VerseNumber":68,"Text":"Shin fa, ba su yi ta'ammalin maganar (Alƙur'ani) ba, ko abin da bai je wa ubanninsu na farko ba ne ya je musu"},{"SurahNumber":23,"VerseNumber":69,"Text":"Ko ba su san Manzonsu ba ne domin haka suke masu musu a gare shi"},{"SurahNumber":23,"VerseNumber":70,"Text":"Ko suna cewa, \"Akwai hauka gare shi?\" A'a, ya zo musu da gaskiya, alhali kuwa mafi yawansu, ga gaskiya, masu ƙi ne"},{"SurahNumber":23,"VerseNumber":71,"Text":"Kuma da gaskiya (Alƙur'ani) ya bi son zuciyoyinsu, haƙiƙa da sammai da ƙasa da wanda yake a cikinsu sun ɓaci. A'a, Mun tafo musu da ambaton (darajar) su, sa'an nan su daga barin ambaton su masu bijirewa ne, bijirewa"},{"SurahNumber":23,"VerseNumber":72,"Text":"Ko kana tambayar su wani haraji ne (a kan iyar da Manzanci a gare su)? To, harajin Ubangijinka ne mafi alheri kuma Shi ne Mafi alherin masu ciyarwa"},{"SurahNumber":23,"VerseNumber":73,"Text":"Kuma lalle ne kai haƙiƙa kana kiran su zuwa ga hanya madaidaiciya"},{"SurahNumber":23,"VerseNumber":74,"Text":"Kuma lalle waɗanda ba su yi imani da Lahira ba masu karkacewa daga hanya ne"},{"SurahNumber":23,"VerseNumber":75,"Text":"Kuma da Mun ji tausayinsu, kuma Muka kuranye musu abin da yake tare da su na cuta, lalle ne da sun yi zurfi a cikin ɓatarsu, suna ɗimuwa"},{"SurahNumber":23,"VerseNumber":76,"Text":"Kuma lalle ne haƙiƙa Muna kama su da azaba sai dai ba su saukar da kai ba, ga Ubangijinsu, kama ba su yin tawali'u"},{"SurahNumber":23,"VerseNumber":77,"Text":"Har idan Mun buɗe, akansu, wata ƙofa mai azaba mai tsanani sai ga su a cikinta suna masu mugi"},{"SurahNumber":23,"VerseNumber":78,"Text":"Kuma Shi ne Wanda Ya ƙaga halittar ji da gani da zukata dominku. Kaɗan ƙwarai kuke godewa"},{"SurahNumber":23,"VerseNumber":79,"Text":"Kuma Shi ne Ya halitta ku a cikin ƙasa, kuma zuwa gare Shi ake tayar da ku"},{"SurahNumber":23,"VerseNumber":80,"Text":"Kuma Shi ne Wanda Yake rayarwa, kuma Yana matarwa, kuma a gare Shi ne saɓawar dare da yini take. Shin, to, ba za ku hankalta ba"},{"SurahNumber":23,"VerseNumber":81,"Text":"A'a, sun faɗi misalin abin da na farko suka faɗa"},{"SurahNumber":23,"VerseNumber":82,"Text":"Suka ce: \"Shin idan mun mutu kuma muka kasance turɓaya da ƙasusuwa shin lal1e ne mu haƙiƙa waɗanda ake tayarwa ne"},{"SurahNumber":23,"VerseNumber":83,"Text":"Lalle ne, haƙiƙa, an yi mana wa'adi, mu da ubanninmu ga wannan a gabani, wannan abu bai zama kome ba, face tatsuniyoyin na farko"},{"SurahNumber":23,"VerseNumber":84,"Text":"Ka ce: \"Wane ne da mulkin ƙasa da wanda ke a cikinta, idan kun kasance kuna sani"},{"SurahNumber":23,"VerseNumber":85,"Text":"Za su ce: \"Ta Allah ne.\" Ka ce, \"Shin, to, ba za ku yi tunani ba"},{"SurahNumber":23,"VerseNumber":86,"Text":"Ka ce: \"Wane ne Ubangijin sammai bakwai kuma Ubangijin Al'arshi mai girma"},{"SurahNumber":23,"VerseNumber":87,"Text":"Za su ce: \"Na Allah ne.\" Ka ce, \"Shin, to, ba za ku bi Shi da taƙawa ba"},{"SurahNumber":23,"VerseNumber":88,"Text":"Ka ce: \"Wane ne ga hannunsa mallakar kowane abu take alhali kuwa shi yana tsarewar wani, kuma ba a tsare kowa daga gare shi, idan kun kasance kuna sani"},{"SurahNumber":23,"VerseNumber":89,"Text":"Za su ce: \"Ga Allah yake.\" Ka ce: \"To, yaya ake sihirce ku"},{"SurahNumber":23,"VerseNumber":90,"Text":"A'a, Mun zo musu da gaskiya, kuma lalle ne su, haƙiƙa, maƙaryata ne"},{"SurahNumber":23,"VerseNumber":91,"Text":"Allah bai riƙi wani abin haihuwa ba, kuma babu wani abin bautawa tare da Shi. Idan haka ne (akwai abin bautawa tare da Shi), lalle ne da kowane abin bautawar ya tafi da abin da ya halitta, kuma lalle ne, da waɗansu sun rinjaya a kan waɗansu, tsarki ya tabbata ga Allah, daga abin da suke siffantawa"},{"SurahNumber":23,"VerseNumber":92,"Text":"Masanin ɓoye da bayyane. sa'an nan Ya ɗaukaka daga barin abin da suke yi na shirka"},{"SurahNumber":23,"VerseNumber":93,"Text":"Ka ce: \"Ya Ubangijina! Ko dai Ka nuna mini abin da ake yi musu wa'adi da shi"},{"SurahNumber":23,"VerseNumber":94,"Text":"Ya Ubangijina, to, kada Ka sanya ni a cikin mutane azzalumai"},{"SurahNumber":23,"VerseNumber":95,"Text":"Kuma lalle ne Mu haƙiƙa Masu iyawa ne a kan Mu nuna maka abin da Muke yi musu wa'adi da shi"},{"SurahNumber":23,"VerseNumber":96,"Text":"Ka tunkuɗe cuta da wadda take ita ce mafi kyau. Mu neMafi sani game da abin da suke siffantawa"},{"SurahNumber":23,"VerseNumber":97,"Text":"Ka ce: \"Ya Ubangijina, ina neman tsari da Kai daga fizge-fizgen Shaiɗanu"},{"SurahNumber":23,"VerseNumber":98,"Text":"Kuma ina neman tsari da Kai, ya Ubangijina! Domin kada su halarto ni"},{"SurahNumber":23,"VerseNumber":99,"Text":"Har idan mutuwa ta je wa ɗayansu, sai ya ce: \"Ya Ubangijina, Ku mayar da ni (duniya)"},{"SurahNumber":23,"VerseNumber":100,"Text":"Tsammanina in aikata aiki na ƙwarai cikin abin da na bari.\" Kayya! Lalle ne ita kalma ce, shi ne mafaɗinta, alhali kuwa a baya gare su akwai wani shamaki har ranar da za a tayar da su"},{"SurahNumber":23,"VerseNumber":101,"Text":"Sa'an nan idan an yi busa a cikin ƙaho, to, babu dangantakoki a tsakaninsu a ranar nan kuma ba za su tambayi junansu ba"},{"SurahNumber":23,"VerseNumber":102,"Text":"To, wadanda sikelinsu ya yi nauyi, to, waɗannan su ne masu babban rabo"},{"SurahNumber":23,"VerseNumber":103,"Text":"Kuma waɗanda sikelinsu ya yi sauƙi, to, waɗannan ne waɗanda suka yi hasarar rayukansu suna madawwama a cikin Jahannama"},{"SurahNumber":23,"VerseNumber":104,"Text":"Fuskokinsu suna balbalar wuta, kuma su a cikinta masu yagaggun leɓɓa daga haƙora ne"},{"SurahNumber":23,"VerseNumber":105,"Text":"Shin, ayoyiNa ba su kasance ana karanta su a kanku ba sai kuka kasance game da su kuna ƙaryatawa"},{"SurahNumber":23,"VerseNumber":106,"Text":"Suka ce: \"Ya Ubangijinmu, shaƙawamiu ce ta rinjaya a kanmu, kuma mun kasance mutane ɓatattu"},{"SurahNumber":23,"VerseNumber":107,"Text":"Ya Ubangjinmu! Ka fitar da mu daga gare ta, sa'an nan idan mun koma, to, lalle ne, mu ne masu zalunci"},{"SurahNumber":23,"VerseNumber":108,"Text":"Ya ce: \"Ku tafi (da wulakanci) a cikinta. Kada ku yi Mini magana"},{"SurahNumber":23,"VerseNumber":109,"Text":"Lalle ne waɗansu ƙungiyoyi daga bayiNa sun kasance suna cewa, \"Ya Ubangijinmu! Mun yi imani, sai Ka gafarta mana, kuma Ka yi mana rahama, kuma Kai ne Mafi alherin masu tausayi"},{"SurahNumber":23,"VerseNumber":110,"Text":"Sai kuka riƙe su leburori har suka mantar da ku ambatoNa kuma kun kasance, daga gare su kuke yin dariya"},{"SurahNumber":23,"VerseNumber":111,"Text":"Lalle ne Ni Ina saka musu a yau, saboda abin da suka yi wa haƙuri. Domin lalle ne su su ne masu samun babban rabo"},{"SurahNumber":23,"VerseNumber":112,"Text":"Ya ce: \"Nawa kuka zauna a cikin ƙasa na ƙidayar shekaru"},{"SurahNumber":23,"VerseNumber":113,"Text":"Suka ce: \"Mun zauna a yini ɗaya ko rabin yini, sai ka tambayi masu ƙidayawa"},{"SurahNumber":23,"VerseNumber":114,"Text":"Ya ce: \"Ba ku zauna ba face kaɗan, da dai kun kasance kuna sani"},{"SurahNumber":23,"VerseNumber":115,"Text":"Shin, to, kun yi zaton cewa Mun halitta ku ne da wasa kuma lalle ku, zuwa gare Mu, ba za ku komo ba"},{"SurahNumber":23,"VerseNumber":116,"Text":"Allah Mamallaki gaskiya, Ya ɗaukaka. Babu abin bautawa, face Shi. Shi ne Ubangijin Al'arshi, mai daraja"},{"SurahNumber":23,"VerseNumber":117,"Text":"Kuma wanda ya kira, tare da Allah, waɗansu abubuwan bautawa na dabam, ba yana da wani dalili game da shi (kiran) ba, to hisabinsa yana wurin Ubangijinsa kawai. Lalle ne, kafirai ba su cin nasara"},{"SurahNumber":23,"VerseNumber":118,"Text":"Kuma ka ce: \"Ya Ubangijina! Ka yi gafara, Ka yi rahama, kuma Kai ne Mafi alherin masu rahama"},{"SurahNumber":24,"VerseNumber":1,"Text":"(Wannan) sura ce. Mun saukar da ita, kuma Mun wajabta ta, kuma Mun saukar da ayoyi bayyanannu a cikinta, domin ku riƙa tunawa"},{"SurahNumber":24,"VerseNumber":2,"Text":"Mazinaciya da mazinaci, to, ku yi bulala ga kowane ɗaya daga gare su, bulala ɗari. Kuma kada tausayi ya kama ku game da su a cikin addinin Allah idan kun kasance kuna yin imani da Allah da Ranar Lahira. Kuma wani yankin jama, a daga muminai, su halarci azabarsu"},{"SurahNumber":24,"VerseNumber":3,"Text":"Mazinaci ba ya aure face da mazinaciya ko mushirika, kuma mazinaciya babu mai aurenta face mazinaci ko mushiriki. Kuma an haramta wannan a kan muminai"},{"SurahNumber":24,"VerseNumber":4,"Text":"Kuma waɗanda ke jifar mata masu kamun kai, sa'an nan kuma ba su je da shaidu huɗu ba to, ku yi musu bulala, bulala tamanin, kuma kada ku karɓi wata shaida tasu, har abada. Waɗancan su ne fasiƙai"},{"SurahNumber":24,"VerseNumber":5,"Text":"Face waɗanda suka tubadaga bayan wannan, kuma suka gyaru, to lalle ne Allah Mai gafara ne, Mai jin ƙai"},{"SurahNumber":24,"VerseNumber":6,"Text":"Kuma waɗanda ke jifar matan aurensu kuma waɗansu shaidu ba su kasance a gare su ba, face dai kansu, to, shaidar ɗayansu, shaida huɗu ce da Allah, 'Lalle shi, haƙiƙa, yana daga magasganta"},{"SurahNumber":24,"VerseNumber":7,"Text":"Kuma ta biyar cewa 'La'anar Allah ta tabbata a kansa, idan ya kasance daga maƙaryata"},{"SurahNumber":24,"VerseNumber":8,"Text":"Kuma yana tunkuɗe mata azaba ta yi shaida, shaida huɗu da Allah, 'Lalle shi haƙiƙa, yana daga maƙaryata"},{"SurahNumber":24,"VerseNumber":9,"Text":"Kuma ta biyar cewa 'Hushin Allah ya tabbata a kanta idan ya kasance daga magasganta"},{"SurahNumber":24,"VerseNumber":10,"Text":"Kuma ba domin falalar Allah ba a kanku, da rahamarSa, kuma cewa Allah Mai karɓar tuba ne, Mai hikima"},{"SurahNumber":24,"VerseNumber":11,"Text":"Lalle ne waɗanda suka zo da ƙiren ƙarya waɗansu jama'a ne daga gare ku, kada ku yi zatonsa sharri ne a gare ku. A'a, alheri ne gare ku. Kowane mutum daga gare su na da sakamakon abin da ya sana'anta na zunubi, kuma wanda ya jiɓinci girmansa, daga gare su, yana da azaba mai girma"},{"SurahNumber":24,"VerseNumber":12,"Text":"Don me a lokacin da kuka ji shi muminai maza da muminai mata ba su yi zaton alheri game da kansu ba kuma su ce: \"Wannan ƙiren ƙarya ne bayyananne"},{"SurahNumber":24,"VerseNumber":13,"Text":"Don me ba su zo da shaidu huɗu a kansa ba? To idan ba su kawo shaidun nan ba to, waɗannan, a wurin Allah, su ne maƙaryata"},{"SurahNumber":24,"VerseNumber":14,"Text":"Kuma ba domin falalar Allah ba a kanku da rahamarSa a cikin duniya da Lahira. Lalle ne, da azaba mai girma ta shafe ku a cikin abin da kuka kutsa da magana a cikinsa"},{"SurahNumber":24,"VerseNumber":15,"Text":"A lokacin da kuke marabarsa da harsunanku kuma kuna cewa da bakunanku abin da ba ku da wani ilmi game da shi, kuma kuna zaton sa mai sauƙi alhali kuwa, shi a wurin Allah, babba ne"},{"SurahNumber":24,"VerseNumber":16,"Text":"Kuma don me a lokacin da kuka ji shi, ba ku ce ba, \"Ba ya yiwuwa a gare mu, mu yi magana a game da wannan. Tsarki ya tabbata a gare Ka, wannan ƙiren ƙarya ne mai girma"},{"SurahNumber":24,"VerseNumber":17,"Text":"Allah Yana yi muku wa'azi, kada ku koma ga irinsa, har abada, idan kun kasance muminai"},{"SurahNumber":24,"VerseNumber":18,"Text":"Kuma Allah Yana bayyana muku ayoyinSa, kuma Allah Masani ne, Mai hikima"},{"SurahNumber":24,"VerseNumber":19,"Text":"Lalle ne waɗanda ke son alfasha ta watsu ga waɗanda suka yi imani suna da azaba mai raɗaɗi a cikin duniya da Lahira. KumaAllah, Shi ne Ya sani, alhali kuwa, ku ba ku sani ba"},{"SurahNumber":24,"VerseNumber":20,"Text":"Kuma ba domin falalar Allah ba a kanku da rahamarSa. Kuma lalle ne Allah Mai tausayi ne, Mai jin ƙai"},{"SurahNumber":24,"VerseNumber":21,"Text":"Ya ku waɗanda suka yi imani, kada ku bi hanyoyin Shaiɗan. Kuma wanda ke bin hanyoyin Shaiɗan, to, lalle ne shi, yana umurni da yin alfasha da abin da ba a sani ba, kuma ba domin falalar Allah ba a kanku da rahamarSa, babu wani mutum daga gare ku da zai tsarkaka har abada, kuma amma Allah Yana tsarkake wanda Yake so kuma Allah Mai ji ne, Masani"},{"SurahNumber":24,"VerseNumber":22,"Text":"Kuma kada ma'abuta falala daga gare ku da mawadata su rantse ga rashin su bayar da alheri ga ma'abuta zumunta da miskinai da muhajirai, a cikin hanyar Allah. Kuma su yafe, kuma su kau da kai. shin, ba ku son Allah Ya gafarta muku, alhali Allah Mai gafara ne, Mai jin ƙai"},{"SurahNumber":24,"VerseNumber":23,"Text":"Lalle ne waɗannan da suke jifar mata masu kamun kai gafilai muminai, an la'ane su, a cikin duniya da Lahira, kuma sunada azaba mai girma"},{"SurahNumber":24,"VerseNumber":24,"Text":"A ranar da harsunansu da hannayensu, da ƙafafunsu suke bayar da shaida a kansu, game da abin da suka kasance suna aikatawa"},{"SurahNumber":24,"VerseNumber":25,"Text":"a ranar dl Allah Yake cika musu sakamakonsu tabbatacce kuma suna sanin (cewa) lalle Allah, Shi ne Gaskiya bayyananna"},{"SurahNumber":24,"VerseNumber":26,"Text":"Miyagun mata domin miyagun maza suke, kuma miyagun maza domin miyagun mata suke kuma tsarkakan mata domin tsarkakan maza suke kuma tsarkakan maza domin tsarkakan mata suke. waɗancan su ne waɗanda ake barrantawa daga abin da (masu ƙazafi) suke faɗa kuma suna da gafara da arziki na karimci"},{"SurahNumber":24,"VerseNumber":27,"Text":"Ya ku waɗanda suka yi imani! Kada ku shiga gidaje waɗanda ba gidajenku ba sai kun sami izni, kuma kun yi sallama a kan ma'abutansu. Wannan ne mafi alheri gare ku, tsammaninku, za ku tuna"},{"SurahNumber":24,"VerseNumber":28,"Text":"To, idan ba ku sami kowa a cikinsu ba, to, kada ku shige su, sai an yi muku izni. Kuma idan an ce muku, \"Ku koma.\" Sai ku koma, shi ne mafi tsarkaka a gare ku. Kuma Allah game da abin da kuke aikatawa, Masani ne"},{"SurahNumber":24,"VerseNumber":29,"Text":"Babu laifi a kanku, ga ku shiga gidaje waɗanda ba zaunannu ba, a cikinsu akwai waɗansu kaya naku. Kuma Allah Yana sanin abin da kuke nunawa, da abin dakuke ɓayewa"},{"SurahNumber":24,"VerseNumber":30,"Text":"Ka ce wa muminai maza su runtse daga ganinsu, kuma su tsare farjojinsu. wannan shi ne mafi tsarki a gare su. Lalle ne, Allah, Mai ƙididdigewa ne ga abin da suke sana'antawa"},{"SurahNumber":24,"VerseNumber":31,"Text":"Kuma ka ce wa muminai mata su runtse daga gannansu, kuma su tsare farjojinsu kuma kada su bayyana ƙawarsu face abin da ya bayyana daga gare ta, kuma su doka da mayafansu a kan wuyan rigunansu, kuma kada su nuna ƙawarsu face ga mazansu ko ubanninsu ko ubannin mazansu, ko ɗiyansu, ko ɗiyan mazansu, ko 'yan'uwansu, ko ɗiyan 'yan'uwansu mata, ko matan ƙungiyarsu, ko abin da hannayensu na dama suka mallaka, ko mabiya wasun masu bukatar mata daga maza, ko jarirai waɗanda. ba su tsinkaya a kan al'aurar mata. Kuma kada su yi duka da ƙafafunsu domin a san abin da suke ɓoyewa daga ƙawarsu. Kuma ku tuba zuwa ga Allah gaba ɗaya, ya ku muminai! Tsammaninku, ku sami babban rabo"},{"SurahNumber":24,"VerseNumber":32,"Text":"Kuma ku aurar da gwauraye daga gare ku, da salihai daga bayinku, da kuyanginku. Idan sun kasance matalauta Allah zai wadatar da su daga falalarSa. Kuma Allah Mawadaci ne, Masani"},{"SurahNumber":24,"VerseNumber":33,"Text":"Kuma waɗannan da ba su sami aure ba su kame kansu har Allah Ya wadatar da su daga, falalarsa. Kuma waɗanda ke neman fansa daga abin da hannuwanku na dama suka mallaka, to, ku ɗaura musu fansa idan kun san akwai wani alheri a cikinsu kuma ku ba su wani abu daga dukiyar Allah wannan da Ya ba ku. Kuma kada ku tilasta kuyanginku a kan yin zina, idan sun yi nufin tsaron kansu, domin ku nemi rayuwar duniya, kuma wanda ya tilasta su to, lalle Allah, a bayan tilasta su, Mai gafara ne, Mai jin ƙai"},{"SurahNumber":24,"VerseNumber":34,"Text":"Kuma lalle ne Mun saukar zuwa gare ku, ayoyi masu bayyanawa, da misali daga waɗanda suka shige daga gabaninku, da wa'azi ga masu taƙawa"},{"SurahNumber":24,"VerseNumber":35,"Text":"Allah ne Hasken sammai da ƙasa, misalin HaskenSa, kamar taga, a cikinta akwai fitila, fitilar a cikin ƙarau, ƙarau ɗin kamar shi tauraro ne mai tsananin haske, ana kunna shi daga wata itaciya mai albarka, ta zaituni, ba bagabashiya ba kuma ba bayammaciya ba, manta na kusa ya yi haske, kuma ko wuta ba ta shafe shi ba, haske a kan haske, Allah na shiryar da wanda Yake so zuwa ga HaskenSa. Kuma Allah na buga misalai ga mutane, kuma Allah game da dukan kome, Masani ne"},{"SurahNumber":24,"VerseNumber":36,"Text":"A cikin waɗansu gidaje waɗanda Allah Ya yi umurnin a ɗaukaka kuma a ambaci sunansa a cikinsu, suna yin tasbihi a gare Shi a cikinsu, safe da maraice"},{"SurahNumber":24,"VerseNumber":37,"Text":"Waɗansu maza, waɗanda wani fatauci ba ya shagaltar da su, kuma sayarwa ba ta shagaltar da su daga ambaton Allah, da tsai da salla da bayar da zakka, suna tsoron wani yini wanda zukata suna bibbirkita a cikinsa, da gannai"},{"SurahNumber":24,"VerseNumber":38,"Text":"Domin Allah Ya saka musu da mafi kyaun abin da suka aikata, kuma Ya ƙara musu daga falalarsa. Kuma Allah Yana azurta wanda Yake so, ba da lissafi ba"},{"SurahNumber":24,"VerseNumber":39,"Text":"Kuma waɗanda suka ƙafirta ayyukansu suna kamar ƙawalwalniya ga faƙo, mai ƙishirwa yana zaton sa ruwa, har idan ya je masa bai iske shi kome ba, kuma ya sami Allah a wurinsa, sai Ya cika masa hisabinsa. Kuma Allah Mai gaggawar sakamako ne"},{"SurahNumber":24,"VerseNumber":40,"Text":"Ko kuwa kamar duffai a cikin teku mai zurfi, taguwar ruwa tana rufe da shi, daga bisansa akwai wata taguwa, daga bisansa akwai wani girgije, duffai sashensu a bisa sashe, idan ya fitar da tafinsa ba ya kusa ya gan shi. Kuma wanda Allah bai sanya masa haske ba, to, ba ya da wani haske"},{"SurahNumber":24,"VerseNumber":41,"Text":"Shin, ba ka gani ba (cewa) lalle ne Allah, Wanda yake a cikin sammai da ƙasa suna yi Masa tasbihi, kuma tsuntsaye suna masu sanwa, kowane lalle ya san sallarsa da tasbihinsa kuma Allah Masani ne ga abin da suke aikatawa"},{"SurahNumber":24,"VerseNumber":42,"Text":"Mulkin sammai da ƙasa ga Allah kawai yake, kuma zuwa ga Allah makoma take"},{"SurahNumber":24,"VerseNumber":43,"Text":"Ashe, ba ka gani ba, lalle ne Allah Yana kora girgije, sa'an nan kuma Ya haɗa a tsakaninsa sa'an nan kuma Ya sanya shi mai hauhawar juna? Sai ka ga ruwa yana fita daga tsattsakinsa, kuma Ya saukar daga waɗansu duwatsu a cikinsa na ƙanƙara daga sama, sai ya samu wanda Yake so da shi, kuma Ya karkatar da shi daga barin wanda Yake so. Hasken walƙiyarsa Yana kusa ya tafi da gannai"},{"SurahNumber":24,"VerseNumber":44,"Text":"Allah Yana juyar da dare da yini. Lalle ne a cikin wannan akwai abin kula ga ma'abuta gannai"},{"SurahNumber":24,"VerseNumber":45,"Text":"Kuma Allah ne Ya halitta kowace dabba daga ruwa. To, daga cikinsu akwai waɗanda ke tafiya a kan cikinsu, kuma daga cikinsu akwai waɗanda ke tafiya a kan ƙafafu biyu, kuma daga cikinsu akwai waɗanda ke tafiya akan huɗu. Allah Yana halitta abin da Yake so, lalle Allah, a kan kowane abu, Mai ikon yi ne"},{"SurahNumber":24,"VerseNumber":46,"Text":"Lalle ne haƙiƙa Mun saukar da ayoyi, masu bayyanawa. Kuma Allah Yana shiryar da wanda Yake so zuwa ga hanya madaidaiciya"},{"SurahNumber":24,"VerseNumber":47,"Text":"Kuma suna cewa, \"Mun yi imani da Allah da kuma Manzo, kuma mun yi ɗa'a.\" Sa'an nan kuma wata ƙungiya daga gare su, su juya daga bayan wancan. Kuma waɗancan ba muminai ba ne"},{"SurahNumber":24,"VerseNumber":48,"Text":"Kuma idan aka kira su zuwa ga Allah da ManzonSa, domin Ya yi hukunci a tsakaninsu, sai ga wata ƙnngiya daga gare su suna masu bijirewa"},{"SurahNumber":24,"VerseNumber":49,"Text":"Kuma idan hakki ya kasance a gare su, za su je zuwa gare shi, snna masu miƙa wuya"},{"SurahNumber":24,"VerseNumber":50,"Text":"Shin, a cikin zukatansu akwai cuta ne, ko kuwa suna tsoron Allah Ya yi zalunci a kansu da ManzonSa? A'a, waɗancan su ne azzalumai"},{"SurahNumber":24,"VerseNumber":51,"Text":"Maganar muminai, idan aka kira su zuwa ga Allah da ManzonSa domin Ya yi hukunci a tsakaninsu takan kasance kawai su ce \"Mun ji, kuma mun yi ɗa'a, Kuma waɗannan su ne masu cin nasara"},{"SurahNumber":24,"VerseNumber":52,"Text":"Kuma wanda ya yi ɗa'a ga Allah da ManzonSa, kuma ya ji tsoron Allah, ya kuma bi Shi da taƙawa to waɗannan su ne masu babban rabo"},{"SurahNumber":24,"VerseNumber":53,"Text":"Kuma suka rantse da Allah iyakar rantsuwarsu, 'Lalle ne idan ka umurce su haƙiƙa suna fita.' Ka ce, \"Kada ku rantse, ɗa'a sananna ce! Lalle ne, Allah Mai ƙididdigewa ne ga abin da kuke aikatawa"},{"SurahNumber":24,"VerseNumber":54,"Text":"Ka ce: \"Ku yi ɗa'a ga Allah kuma ku yi ɗa'a ga Manzo. To, idan kun juya, to, a kansa akwai abin da aka aza masa kawai, kuma a kanku akwai abin da aka aza muku kawai, Kuma idan kun yi masa ɗa'a za ku shiryu. Kuma babu abin da yake a kan Manzo face iyarwa bayyananna"},{"SurahNumber":24,"VerseNumber":55,"Text":"Allah Ya yi wa'adi ga waɗanda suka yi imani daga gare. Ku, kuma suka aikata ayyukan ƙwarai, lalle zai shugabantar da su a cikin ƙasa kamar yadda Ya shugabantar da waɗanda suke daga gabaninsu, kuma lalle ne zai tabbatar musu da addininsu wanda Ya yardar musu, kuma lalle ne Yana musanya musu daga bayan tsoronsu da aminci, suna bauta Mini ba su haɗa kome da Ni. Kuma wanda ya kafirta a bayan wannan, to, waɗancan, su ne fasiƙai"},{"SurahNumber":24,"VerseNumber":56,"Text":"Kuma ku tsayar da salla, kuma ku bayar da zakka, kuma ku yi ɗa'a ga Manzo, tsammaninku a yi muku rahama"},{"SurahNumber":24,"VerseNumber":57,"Text":"Kada lalle ka yi zaton waɗanda suka kafirta za su buwaya a cikin ƙasa, kuma makomarsu wuta ce, kuma lalle ne makomar ta munana"},{"SurahNumber":24,"VerseNumber":58,"Text":"Ya ku waɗanda suka yi imani! Waɗannan da hannuwanku na dama suka mallaka da waɗanda ba su isa mafarki ba daga cikinku, su nemi izni sau uku; daga gabanin sallar alfijir da lokacin da kuke ajiye tufafinku saboda zafin rana, kuma daga bayan sallar isha'i. Su ne al'aurori uku a gare ku. Babu laifi a kanku kuma babu a kansu a bayansu. Su masu kewaya ne a kanku sashenku a kan sashe. Kamar wannan ne Allah Yake bayyana ayoyinSa a gare ku. Kuma Allah Masani ne, Mai hikima"},{"SurahNumber":24,"VerseNumber":59,"Text":"Kuma idan yara daga cikinku suka isa mafarki to su nemi izni, kamar yadda waɗanda suke a gabaninsu suka nemi iznin. Kamar wannan ne Allah Yake bayyana ayoyinSa a gare ku, kuma Allah Masani ne, Mai hikima"},{"SurahNumber":24,"VerseNumber":60,"Text":"Kuma tsofaffi daga mata, waɗanda ba su fatan wani aure to, babu laifi a kansu su ajiye tufafinsu, ba suna masu fitar da ƙawa ba, kuma su tsare mutuncinsu shi ne mafi alheri a gare su. Kuma Allah Mai ji ne, Masani"},{"SurahNumber":24,"VerseNumber":61,"Text":"Babu laifi a kan makaho, kuma babu laifi a kan gurgu, kuma babu laifi a kan majiyyaci, kuma babu laifi a kan kowanenku, ga ku ci (abinci) daga gidajenku, ko daga gidajen ubanninku, ko daga gidajen uwayenku, ko daga gidajen 'yan'uwanku maza, ko daga gidajen 'yan'uwanku mata, ko daga gidajen baffanninku, ko daga gidajen gwaggwanninku, ko daga gidajen kawunnanku, ko daga gidajen innoninku ko abin da kuka mallaki mabuɗansa ko abokinku babu laifi a gare ku ku ci gaba ɗaya, ko dabam- dabam. To, idan kun shiga wasu gidaje, ku yi sallama a kan kawunanku, gaisuwa ta daga wurin Allah mai albarka, mai daɗi. Kamar wancan ne Allah Yake bayyana muku ayoyinSa, tsammaninku ku yi hankali"},{"SurahNumber":24,"VerseNumber":62,"Text":"Waɗanda ke muminai sosai, su ne waɗanda suka yi imani da Allah da ManzonSa, kuma idan sun kasance tare da shi, a kan wani al'amari na aikin gayya, ba su tafiya sai sun neme shi izni. Lalle ne, waɗanda suke biɗar ka izni waɗancan su ne suke yin imani da Allah da ManzonSa. To, idan sun neme ka izni saboda wani sha'aninsu, to, ka yi izni ga wanda ka so daga gare su, kuma ka nema musu gafara daga Allah. Lalle Allah Mai gafara ne, Mai jin ƙai"},{"SurahNumber":24,"VerseNumber":63,"Text":"Kada ku sanya kiran Manzo a tsakaninku kamar kiran sashenku ga sashe. Lalle ne Allah Yana sanin waɗanda ke sancewa daga cikinku da saɗaɗe. To, waɗanda suke saɓawa daga umurninSa, su yi saunar wata fitina ta same su, ko kuwa wata azaba mai raɗaɗi ta same su"},{"SurahNumber":24,"VerseNumber":64,"Text":"To! Lalle Allah ne Yake da mulkin abin da ke a cikin sammai da ƙasa, haƙiƙa, Yana sanin abin da kuke a kansa kuma a ranar da ake mayar da su zuwa gare shi, sai Yana ba su labari game da abin da suka aikata. Kuma Allah, ga dukkan kome, Masani ne"},{"SurahNumber":25,"VerseNumber":1,"Text":"Albarka ta tabbata ga wanda Ya saukar da (Littafi) mai rarrabewa a kan bawanSa, domin ya kasance mai gargaɗi ga halitta"},{"SurahNumber":25,"VerseNumber":2,"Text":"wanda Yake da mulkin sammai da ƙasa kuma bai riƙi abin haihuwa ba, kuma abokin tarayya bai kasance a gare Shi ba a cikin mulkinSa kuma Ya halitta dukan kowane abu, sa'an nan Ya ƙaddara shi ƙaddarawa"},{"SurahNumber":25,"VerseNumber":3,"Text":"Kuma suka riƙi abubuwan bautawa, baicin Shi, ba su yin halittar kome alhali su ne ake halittawa kuma ba su mallakar wa kansu wata cuta ko wani amfani, kuma ba su mallakar mutuwa kuma ba su mallakar rayarwa, kuma ba su mallakar tayarwa"},{"SurahNumber":25,"VerseNumber":4,"Text":"Kuma waɗanda suka kafirta suka ce: \"Wannan ba kome ba ne face ƙiron ƙarya da (Muhammadu) ya ƙirƙira shi, kuma waɗansu mutane na dabam suka taimake shi a kansa.\" To, lalle ne sun je wa zalunci da karkacewar magana"},{"SurahNumber":25,"VerseNumber":5,"Text":"Kuma suka ce: \"Tatsuniyoyi ne na farko ya rurrbuta, sai su ake shibtarsu a gare shi safe da yamma"},{"SurahNumber":25,"VerseNumber":6,"Text":"Ka ce: \"wanda Yake sanin asiri a cikin, sammai da ƙasane Ya saukar da shi. Lalle ne shi Ya kasance Mai gafara, Mai, jin ƙai"},{"SurahNumber":25,"VerseNumber":7,"Text":"Kuma suka ce: \"Mene ne ga wannan Manzo, yana cin abinci, kuma yana tafiya a cikin kasuwanni! Don me ba a saukar da mala'ika zuwa gare shi ba, domin ya kasance mai gargaɗi tare da shi"},{"SurahNumber":25,"VerseNumber":8,"Text":"Ko kuwa a jefo wata taska zuwa gare shi, ko kuwa wata gona ta kasance a gare shi, yana ci daga gare ta?\" Kuma azzalumai suka ce: \"Ba ku bin kowa, face mutum sihirtacce"},{"SurahNumber":25,"VerseNumber":9,"Text":"Ka duba yadda suka buga maka misalai sai suka ɓace, domin haka ba su iya bin tafarki"},{"SurahNumber":25,"VerseNumber":10,"Text":"Albarka ta tabbata ga wanda idan Ya so, Ya sanya maka mafi alheri daga wannan (abu): gonaki, ƙoramu na gudana daga ƙarƙashinsu, kuma Ya sanya maka manyan gidaje"},{"SurahNumber":25,"VerseNumber":11,"Text":"A'a, sun ƙaryata game da Sa'a, alhali kuwa Mun yi tattalin wuta mai tsanani ga wanda ya ƙaryata (manzanni) game da Sa'a"},{"SurahNumber":25,"VerseNumber":12,"Text":"Idan ta gan su daga wani wuri mai nisa, sai su ji sautin fushi da wani ruri nata"},{"SurahNumber":25,"VerseNumber":13,"Text":"Kuma idan an jefa su a wani wuri mai ƙunci daga gare ta, suna waɗanda aka ɗaure ciki daidai, sai su kirayi halaka a can"},{"SurahNumber":25,"VerseNumber":14,"Text":"Kada ku kirayi halaka guda, kuma ku kirayi halaka mai yawa"},{"SurahNumber":25,"VerseNumber":15,"Text":"Ka ce: \"Shin, wancan ne mafi alheri, ko kuwa Aljannar dawwama wadda aka yi wa'adi ga masu taƙawa? Ta zama, a gare su, sakamako da makoma"},{"SurahNumber":25,"VerseNumber":16,"Text":"Suna da abin da suke so, a cikinta suna madawwama. Wannan ya kasance wa'adi abin tambaya a kan Ubangijinka"},{"SurahNumber":25,"VerseNumber":17,"Text":"Kuma ranar da Yake tara su da abin da suke bauta wa, baicin Allah sai Ya ce: \"Shin ku nekuka ɓatar, da bayiNa, waɗannan, ko kuwa su ne suka ɓata daga hanya"},{"SurahNumber":25,"VerseNumber":18,"Text":"suka ce: \"Tsarki ya tabbata a gare Ka, ba ya kasancewa agare mu, mu riƙi waɗansu majiɓinta, baicin Kai, kuma amma Ka jiyar da su daɗi su da ubanninsu har suka manta da Tunatarwa, kuma sun kasance mutane ne halakakku"},{"SurahNumber":25,"VerseNumber":19,"Text":"To, lalle ne, sun ƙaryata game da abin da kuke cewa, saboda haka ba ku iya karkatarwa ga (maganarsu), kuma ba ku iya taimako (ga hana azaba), kuma wanda ya yi zalunci a cikinku za Mu ɗanɗana masa azaba mai girma"},{"SurahNumber":25,"VerseNumber":20,"Text":"Kuma ba Mu aika ba, a gabaninka daga Manzanni, face lalle su haƙiƙa suna cin abinci kuma suna tafiya a cikin kasuwoyi. Kuma Mun sanya sashen mutane fitina ga sashe. Shin kuna yin haƙuri? Kuma Ubangijia Ya kasance Mai gani"}]}