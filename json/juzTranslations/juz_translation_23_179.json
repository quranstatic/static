{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":36,"VerseNumber":28,"Text":"Men jippiniraano koneeli ka kammu, e yimɓe makko ɓen, ɓaawo maako. Men wonaanii jippinooɓe [ɗin koneeli]"},{"SurahNumber":36,"VerseNumber":29,"Text":"(Halkeede maɓɓe) wonaali, si wanaa haacaango wooto, tawi ɓe laatii maayɓe-ɓutti"},{"SurahNumber":36,"VerseNumber":30,"Text":"Ee hayreede jeyaaɓe [fenunooɓe]! Nulaaɗo araali e ɓɓe, si wanaa ɓe waɗtayno mo jalnori"},{"SurahNumber":36,"VerseNumber":31,"Text":"E ɓee yi'aali ɗuuɗii e gire ɗe Men halki ado maɓɓe? Wonnde ɓen ruttitotaako e maɓɓe"},{"SurahNumber":36,"VerseNumber":32,"Text":"Ɓe fow wonaali, si wanaa ko mooɓoyteeɓe ka Amen"},{"SurahNumber":36,"VerseNumber":33,"Text":"Hino wonani ɓe maande: leydi yoorundi ndin, Men wuurniti ndi, Men yaltini gabbe e mayri, tawi ko e ɗen ɓe ñaamata"},{"SurahNumber":36,"VerseNumber":34,"Text":"Men waɗi e mayri gese tamarooje e inabuuje, Men ɓulni e mayri ɓulli(ceewle)"},{"SurahNumber":36,"VerseNumber":35,"Text":"fii no ɓe ñaamira dimɗe mun ɗen e kon ko ɓe golliri juuɗe maɓɓe ɗen. E ɓe yettataa (Alla)"},{"SurahNumber":36,"VerseNumber":36,"Text":"Senaade woodanii taguɗo nooneeji ɗin On fow: gila e ko leydi ndin fuɗinta kon, haa e wonkiiji maɓɓe ɗin, e kon ko ɓe anndaa"},{"SurahNumber":36,"VerseNumber":37,"Text":"Maande goo kadi wonanii ɓe: e jemma on, Meɗen sorta e makko ñalorma on, tawa ɓe wontii e niwre"},{"SurahNumber":36,"VerseNumber":38,"Text":"E naange ngen, hinge doga haa e ñiiɓirde magge; ɗum ko eɓɓoore Fooluɗo, Annduɗo On"},{"SurahNumber":36,"VerseNumber":39,"Text":"E lewru ndun, Men eɓɓani ndu jipporde, haa ndu waɗtinira wa baaŋal tamaro kiiɗngal"},{"SurahNumber":36,"VerseNumber":40,"Text":"Wanaa naange ngen woni ko haanini hewtitagol lewru ndun, wanaa jemma on woni ko aditotoo ñalorma on; kala majji non, ko e laawol mun woni dogude"},{"SurahNumber":36,"VerseNumber":41,"Text":"Maande goo wonanii ɓe, wonnde Men roondike geyngol maɓɓe ngol, ka laana hebbinaaka"},{"SurahNumber":36,"VerseNumber":42,"Text":"Men tagani ɓe sugu makko, ko ɓe waɗɗoo"},{"SurahNumber":36,"VerseNumber":43,"Text":"Si Meɗen yiɗuno, Men yoolayno ɓe; hara faabo alanaa ɓe, wanaa kadi ɓe daɗndeteeɓe"},{"SurahNumber":36,"VerseNumber":44,"Text":"si wanaa yurmeende immornde e Amen, e dakmitagol haa e saanga"},{"SurahNumber":36,"VerseNumber":45,"Text":"Si ɓe wi'anaama: \"Rentee e kon ko woni yeeso mon e ɓaawo mon, belajo'o, on yurminte"},{"SurahNumber":36,"VerseNumber":46,"Text":"Aaya woo e Aayeeje Joomi maɓɓe ɗen araali e maɓɓe, si wanaa ɓe ɗuurnooɗe"},{"SurahNumber":36,"VerseNumber":47,"Text":"Si ɓe wi'anaama kadi: \"Wintee(nafqe) e kon Alla arsiki on\", yedduɓe ɓen wi'ana gomɗimɓe ɓen: \"E men ñamminay on tawɗo si Alla muuyuno, O ñamminayno mo? On wonaali, si wanaa e nder majjere ɓanngunde"},{"SurahNumber":36,"VerseNumber":48,"Text":"Hiɓe wi'a: \"Ko honnde tuma woni ndee Fodoore, si on laatike goonguɓe"},{"SurahNumber":36,"VerseNumber":49,"Text":"Ɓe habbaaki, si wanaa haacaango wooto, nanngayngo ɓe, hara hiɓe yeddondira"},{"SurahNumber":36,"VerseNumber":50,"Text":"Ɓe waawoytaa wasiyagol ontuma, wanaa ɓe ruttoytooɓe e yimɓe maɓɓe ɓen"},{"SurahNumber":36,"VerseNumber":51,"Text":"Wutte ka Alaandu, ɓe yaltira e genaale ɗen, ɓe heñora ka Joomi maɓɓe"},{"SurahNumber":36,"VerseNumber":52,"Text":"hiɓe wi'a: \"Ee bone amen! Ko hommbo immini men e genaale amen?\" Ko ɗum woni ko Hinaranke On fodunoo; Nulaaɓe ɓen goonginii"},{"SurahNumber":36,"VerseNumber":53,"Text":"(Ummital) ngal wonaano, si wanaa haacaango gooto, tawi ɓe fow ɓe addaama ka Amen"},{"SurahNumber":36,"VerseNumber":54,"Text":"Hannde non, wonkii tooñirtaake hay huunde. On yoɓitirtaake, si wanaa kon ko gollaynoɗon"},{"SurahNumber":36,"VerseNumber":55,"Text":"Yimɓe Aljanna ɓe hannde, pellet, hiɓe e nder soklio, hiɓe neeminoo"},{"SurahNumber":36,"VerseNumber":56,"Text":"kamɓe e genndiraaɓe maɓɓe ɓen,e ley ɗowɗe, hiɓe soɓɓindii e hoore danɗe"},{"SurahNumber":36,"VerseNumber":57,"Text":"Hino woodani ɓe ton, ɓiɗɓe leɗɗe, hino woodani kadi, kon ko ɓe noddata"},{"SurahNumber":36,"VerseNumber":58,"Text":"Salaamun\", konngol [kisiyee], immorde e Joomiraaɗo, Hinnotooɗo"},{"SurahNumber":36,"VerseNumber":59,"Text":"Sertee non hande, onon ɓee bomɓe"},{"SurahNumber":36,"VerseNumber":60,"Text":"Mi ahodaano e mon, onon ɓiɗɓe Aadama, wonnde wata on rewu seytaane? Tawde pellet, ko o gaño mon ɓannguɗo"},{"SurahNumber":36,"VerseNumber":61,"Text":"[Mi yamiri on] kadi rewugol Lam. Ko ngol woni laawol focciingol ngol"},{"SurahNumber":36,"VerseNumber":62,"Text":"Gomɗii o majjinii tagu ɗuuɗungu e mon. E on wonaano haqqilooɓe"},{"SurahNumber":36,"VerseNumber":63,"Text":"Ko ngee woni Jahannama, nge wonanoɗon fodaneede ngen"},{"SurahNumber":36,"VerseNumber":64,"Text":"Naatiree nge hannde, sabu kon ko yeddiraynoɗon"},{"SurahNumber":36,"VerseNumber":65,"Text":"Hannde, Men notay e kunndule maɓɓe ɗen, juuɗe maɓɓe ɗen yewta Men, koyɗe maɓɓe ɗen kadi seeditoo e kon ko ɓe wonunoo e faggitagol"},{"SurahNumber":36,"VerseNumber":66,"Text":"Si Men yiɗuno, Men mehayno gite maɓɓe ɗen, ɓe adondira e laawol ngol. Kono ko honno ɓe yiirata"},{"SurahNumber":36,"VerseNumber":67,"Text":"Si Men yiɗuno kadi, Men montayno ɓe e nokku maɓɓe on; hara ɓe hattantaa feƴƴugol ɓe yiltotaako"},{"SurahNumber":36,"VerseNumber":68,"Text":"Kala mo Men juutni nguurndam mun, Men yiltitay mo e tagu ngun. E ɓee haqqiltaa"},{"SurahNumber":36,"VerseNumber":69,"Text":"Men anndinaali mo (kanko Muhammadu) gimɗi; ɗum haananaa mo. [Deftere] nden wonaali, si wanaa jantoore e janngeteende ɓanngunde"},{"SurahNumber":36,"VerseNumber":70,"Text":"fii yo o jertin nde, on wonɗo wuurɗo (ɓernde), Konngol lepte ngol jojja e heeferɓe ɓen"},{"SurahNumber":36,"VerseNumber":71,"Text":"E ɓe yi'aali, wonnde Men tagiranii ɓe neemoraaɗi, e ko juuɗe Amen golli, hara hiɓe jeyinooɗi"},{"SurahNumber":36,"VerseNumber":72,"Text":"Men eltani ɓe ɗi: no e majji ɗi ɓe waɗɗotoo, no e majji ɗi ɓe ñaamata"},{"SurahNumber":36,"VerseNumber":73,"Text":"hino woodani ɓe ton, nafooje e njaram. E ɓee kan yettataa (Mo)"},{"SurahNumber":36,"VerseNumber":74,"Text":"Ɓe jogitorii gaanin Alla reweteeɗi, jortagol ɓe faabeedee"},{"SurahNumber":36,"VerseNumber":75,"Text":"Ɗi hattanaa faabagol ɓe; ko ɓe konu tawneteengu e majji"},{"SurahNumber":36,"VerseNumber":76,"Text":"Wata konngol maɓɓe sunine. Pellet, Meɗen anndi ko ɓe suuɗata e ko ɓe feññinta"},{"SurahNumber":36,"VerseNumber":77,"Text":"E neɗɗanke on yi'aali, wonnde Men tagirii mo e toɓɓere maniiyu? Kono tawaa mo ko o wennjoowo ɓannguɗo"},{"SurahNumber":36,"VerseNumber":78,"Text":"O fiyani Men misal, kono o yejjiti tageede makko; o wi'i: \"Ko hommbo wuurnitata ƴi'e ɗen, si ɗe rappii"},{"SurahNumber":36,"VerseNumber":79,"Text":"Maaku: \"Ko wuurnitoowo ɗe, ko taguɗo ɗe On ka laawol aranol. Ko Kanko woni annduɗo fii kala tagu"},{"SurahNumber":36,"VerseNumber":80,"Text":"On waɗanɗo on yiite, iwde e leɗɗe kecce, tawa ko e majje huɓɓirton nge"},{"SurahNumber":36,"VerseNumber":81,"Text":"Kere taguɗo kammuuli ɗin e leydi ndin wonaali haɗtanɗo tagugol yeru maɓɓe? Ɗum ko pellet! Ko Kanko woni Ɗuuɗuɗo tageefo, Annduɗo"},{"SurahNumber":36,"VerseNumber":82,"Text":"Anndon fiyaaku Makko On, si O faandanike huunde, ko O wi'anay nde tun: \"Laato\", nde laatoo"},{"SurahNumber":36,"VerseNumber":83,"Text":"Senayee woodanii On Mo laamateeri kala huunde woni e juuɗe Mun! Ko ka Makko rutteteɗon"},{"SurahNumber":37,"VerseNumber":1,"Text":"Mi woondirii saffiniraaɗi ɗin saffaaji"},{"SurahNumber":37,"VerseNumber":2,"Text":"Mi woondirii soggirayɗi (duule) ɗin soggugol"},{"SurahNumber":37,"VerseNumber":3,"Text":"Mi woondirii janngirayɗi ɗin, anndintinorgol"},{"SurahNumber":37,"VerseNumber":4,"Text":"Pellet, reweteeɗo mon On, ko bajjo"},{"SurahNumber":37,"VerseNumber":5,"Text":"Jeyɗo kammuuli ɗin e leydi ndin, e kon ko woni hakkunde ɗin ɗiɗi, Jeyɗo kadi fuɗirɗe ɗen"},{"SurahNumber":37,"VerseNumber":6,"Text":"Men cuɗirii kammu (hikkii ngu) aduna ngun: cuɗaari koode ɗen"},{"SurahNumber":37,"VerseNumber":7,"Text":"e reenirgol (ngu) kala seytaane raɗaandu"},{"SurahNumber":37,"VerseNumber":8,"Text":"Ɗi haɗtanaaka heɗitagol mbatu [Malaa'ika'en] toowu ngu ngun; tawde hiɗi feroree e kala baŋŋe"},{"SurahNumber":37,"VerseNumber":9,"Text":"ka raɗagol (ɗi). Hino woodani ɗi kadi, lepte duumiiɗe"},{"SurahNumber":37,"VerseNumber":10,"Text":"Si wanaa ndun bifti ndu e majji, jilannde [haala], ndu rewniree hoodere tufaynde"},{"SurahNumber":37,"VerseNumber":11,"Text":"Lamndo ɓe: si ko kamɓe ɓuri saɗtude tagude kaa ko ɓen ɓe Men tagi? Men tagirii ɓe kamɓe, loopal narnungal"},{"SurahNumber":37,"VerseNumber":12,"Text":"Si ko woni, a haawi, hiɓe jalnora"},{"SurahNumber":37,"VerseNumber":13,"Text":"Si ɓe waajaama, ɓe waajitortaa"},{"SurahNumber":37,"VerseNumber":14,"Text":"si ɓe yi'ii maande, ɓe jalkita"},{"SurahNumber":37,"VerseNumber":15,"Text":"ɓe wi'a: \"Ɗum wonaali, si wanaa mbilewu ɓanngu ngu"},{"SurahNumber":37,"VerseNumber":16,"Text":"Eyoo si men maayii, men wontii mbullaari e ƴi'e, haray ko men immintinoyteeɓe"},{"SurahNumber":37,"VerseNumber":17,"Text":"Baabiraaɓe amen adinooɓe ɓen kadi e minen"},{"SurahNumber":37,"VerseNumber":18,"Text":"Maaku: \"Pellet! Hara le ko on hoynaaɓe"},{"SurahNumber":37,"VerseNumber":19,"Text":"Anndon ɗum, ko wuttaandu wooturu pet, tawee jaka yoo, hiɓe ndaara"},{"SurahNumber":37,"VerseNumber":20,"Text":"Ɓe wi'a: Ee bone amen ! Ko ndee woni Ñalaande njoɓdi kuuɗe"},{"SurahNumber":37,"VerseNumber":21,"Text":"Ko ndee woni Ñalaande ñaawoore, ko fennaynoɗon fii mun"},{"SurahNumber":37,"VerseNumber":22,"Text":"Mooɓee tooñuɓe ɓen, e nandadiiɓe maɓɓe ɓen, e kon ko ɓe wonunoo e rewde"},{"SurahNumber":37,"VerseNumber":23,"Text":"ko wonaa Alla. Soggireeɓe ka laawol Jahiimi"},{"SurahNumber":37,"VerseNumber":24,"Text":"Darnon ɓe, tawde ko ɓe lamnditeteeɓe"},{"SurahNumber":37,"VerseNumber":25,"Text":"Ko heɓi on, on wallindirtaa"},{"SurahNumber":37,"VerseNumber":26,"Text":"Ko woni kamɓe on hannde, ko ɓe jebbilii ɓe"},{"SurahNumber":37,"VerseNumber":27,"Text":"woɗɓe e maɓɓe fewtita ɓeya, ɓe lamndondira"},{"SurahNumber":37,"VerseNumber":28,"Text":"ɓe wi'a: \"Ko onon woni ko ardiranaynoo men, ka ɓaŋŋe ñaamo"},{"SurahNumber":37,"VerseNumber":29,"Text":"(Koohooɓe) ɓen wi'a: \"Ko woni kon, on meeɗaano wonnde gomɗimɓe"},{"SurahNumber":37,"VerseNumber":30,"Text":"Doole woo men alanaano on. Si ko woni, on wonuno yimɓe bewɓe"},{"SurahNumber":37,"VerseNumber":31,"Text":"Konngol Joomi men ngol, jojjii e men; pellet, ko en meeɗooɓe [lepte ɗen]"},{"SurahNumber":37,"VerseNumber":32,"Text":"Men bewinno on, tawde hay menen, ko men bewnooɓe"},{"SurahNumber":37,"VerseNumber":33,"Text":"Kamɓe on nden ñalnde, ko ɓe hawtoyteeɓe ka lepte"},{"SurahNumber":37,"VerseNumber":34,"Text":"Ko nii Menen Men huuwirta bomɓe ɓen"},{"SurahNumber":37,"VerseNumber":35,"Text":"Kamɓe si ɓe wi'anooma: \"Reweteeɗo alaa si wanaa Alla\", ɓe mawnintinoo"},{"SurahNumber":37,"VerseNumber":36,"Text":"ɓe wi'a: \"Kere men accitiray reweteeɗi amen ɗin, fii yimoowo haangaaɗo"},{"SurahNumber":37,"VerseNumber":37,"Text":"Si ko woni, (Nulaaɗo) on ko goonga ardi, o goongini Nulaaɓe ɓen"},{"SurahNumber":37,"VerseNumber":38,"Text":"Pellet, ko on meeɗay ɓe lepte muusuɗe ɗen"},{"SurahNumber":37,"VerseNumber":39,"Text":"On yoɓitetaake, si wanaa yeru kon ko huuwaynoɗon"},{"SurahNumber":37,"VerseNumber":40,"Text":"si wanaa jeyaaɓe Alla laɓɓinaaɓe ɓen"},{"SurahNumber":37,"VerseNumber":41,"Text":"hino woodani ɓen ɗon, fanndaari anndaandi"},{"SurahNumber":37,"VerseNumber":42,"Text":"muuyanteeɗi, kadi ko ɓe teddinaaɓe"},{"SurahNumber":37,"VerseNumber":43,"Text":"ka Aljannaaji neeminiiɗi"},{"SurahNumber":37,"VerseNumber":44,"Text":"e hoore danɗe, ko ɓe fewtondirɓe"},{"SurahNumber":37,"VerseNumber":45,"Text":"Hara kore hino wannginii e maɓɓe, immorde e ɓulirde"},{"SurahNumber":37,"VerseNumber":46,"Text":"daneere, lewñunde, fii yarooɓe"},{"SurahNumber":37,"VerseNumber":47,"Text":"muusu hoore alaa e majjam, wanaa ɗam siwrinirteeɓe ɗam"},{"SurahNumber":37,"VerseNumber":48,"Text":"Hino woodani ɓe (ton): raɓɓiduɓe ndaarɗe, yaaja giteeɓe"},{"SurahNumber":37,"VerseNumber":49,"Text":"wa'uɓe wa boofo maraaɗe"},{"SurahNumber":37,"VerseNumber":50,"Text":"Woɗɓe e maɓɓe fewtita ɓeya, ɓe lamndondira"},{"SurahNumber":37,"VerseNumber":51,"Text":"Goɗɗo e maɓɓe wi'a: \"Min miɗo marunoo wonndiiɗo"},{"SurahNumber":37,"VerseNumber":52,"Text":"wi'aynooɗo: \"Kere ko a jeyaaɗo e googimɓe ɓen"},{"SurahNumber":37,"VerseNumber":53,"Text":"Eyoo si en maayii, en wontii mbullaari e ƴi'e, haray ko en yoɓitoyteeɓe"},{"SurahNumber":37,"VerseNumber":54,"Text":"O wi'a: \"Taw si ɗon yiɗi ƴeewude"},{"SurahNumber":37,"VerseNumber":55,"Text":"O ƴeewa, o haynoo oya ka tummbo Dulbunge"},{"SurahNumber":37,"VerseNumber":56,"Text":"o wi'a: \"Mi woondirii Alla ! A eɓɓuno fii no mi halkorde"},{"SurahNumber":37,"VerseNumber":57,"Text":"Si wanaano moƴƴere Joomi am nden, mi tawdeteno e [lepteteeɓe ɓen]"},{"SurahNumber":37,"VerseNumber":58,"Text":"Wonaa non enen maayataa"},{"SurahNumber":37,"VerseNumber":59,"Text":"si wanaa maayde men aranere nden, en wonaali kadi lepteteeɓe"},{"SurahNumber":37,"VerseNumber":60,"Text":"Pellet, ko ɗum ɗoo woni maloore mawnunde nden"},{"SurahNumber":37,"VerseNumber":61,"Text":"Ko fii sugu ɗum ɗoo, woni yo gollooɓe gollan"},{"SurahNumber":37,"VerseNumber":62,"Text":"Hara ko ɗum ɓuri moƴƴude jipporde, kaa ko leggal \"Zaqquumi\" [ngal haaɗungal]"},{"SurahNumber":37,"VerseNumber":63,"Text":"Men waɗii ngal jarrabuyee tooñuɓe ɓen"},{"SurahNumber":37,"VerseNumber":64,"Text":"Ngal, ko leggal yaltayngal ka tummbere Dulbunge"},{"SurahNumber":37,"VerseNumber":65,"Text":"Dimɗe maggal, hino wa'i wa ko'e seytanooji"},{"SurahNumber":37,"VerseNumber":66,"Text":"Kamɓe on, pellet, ko e maggal ɓe nyaamirta, ɓe hebbinira ngal deedi maɓɓe"},{"SurahNumber":37,"VerseNumber":67,"Text":"Refti hino woodani ɓe e dow maggal, njaram fatinaaɗam"},{"SurahNumber":37,"VerseNumber":68,"Text":"Refti ruttorde maɓɓe nden, ko ka Dulɓoowe"},{"SurahNumber":37,"VerseNumber":69,"Text":"Ɓe tawu baabiraaɓe maɓɓe ɓen, ko majjunooɓe"},{"SurahNumber":37,"VerseNumber":70,"Text":"ɓe woni e yaccagol jokka baɗteeji maɓɓe"},{"SurahNumber":37,"VerseNumber":71,"Text":"Gomɗii, ko ɓuri ɗuuɗude e aramɓe ɓen, majjiino, ado maɓɓe"},{"SurahNumber":37,"VerseNumber":72,"Text":"Gomɗii le, Men nuluno e maɓɓe, jertinooɓe"},{"SurahNumber":37,"VerseNumber":73,"Text":"Kono ndaaru baɗtane ɓen jertinanooɓe, no wa'unoo"},{"SurahNumber":37,"VerseNumber":74,"Text":"Si wanaa jeyaaɓe Alla, laɓɓinaaɓe ɓen"},{"SurahNumber":37,"VerseNumber":75,"Text":"Gomɗii Nuuhu nodduno Men, Men moƴƴii jaabotooɓe"},{"SurahNumber":37,"VerseNumber":76,"Text":"Men daɗni mo, kanko e yimɓe makko ɓen, e suno mawnungo ngon"},{"SurahNumber":37,"VerseNumber":77,"Text":"Men waɗi geyngol makko ngol, heddotooɓe ɓen"},{"SurahNumber":37,"VerseNumber":78,"Text":"Men accani mo mantoore, e sakkitiiɓe ɓen"},{"SurahNumber":37,"VerseNumber":79,"Text":"Kisal wonii e Nuuhu, e nder winndere nden"},{"SurahNumber":37,"VerseNumber":80,"Text":"Ko non woni ko Men warjorta moƴƴimɓe ɓen"},{"SurahNumber":37,"VerseNumber":81,"Text":"Kanko, ko o jeyanooɗo e jeyaaɓe Amen gomɗimɓe ɓen"},{"SurahNumber":37,"VerseNumber":82,"Text":"Refti Men yooli heddii ɓe ɓen"},{"SurahNumber":37,"VerseNumber":83,"Text":"Hino jeyanoo e jokkuɓe mo ɓen, Ibraahiima"},{"SurahNumber":37,"VerseNumber":84,"Text":"Tuma nde ardunoo ka Joomi makko, e ɓernde hisunde"},{"SurahNumber":37,"VerseNumber":85,"Text":"Nde o maakannoo ben makko e yimɓe mun ɓen: \"Ko honɗum rewoton"},{"SurahNumber":37,"VerseNumber":86,"Text":"E ko reweteeɗi fefindaaɗi, ko wanaa Alla, faalaɗon"},{"SurahNumber":37,"VerseNumber":87,"Text":"Ko sikkuɗon e Joomiraawo tageefo ngon"},{"SurahNumber":37,"VerseNumber":88,"Text":"O ndaariri ndaarande ka koode"},{"SurahNumber":37,"VerseNumber":89,"Text":"o maaki: \"Ko mi nawnuɗo"},{"SurahNumber":37,"VerseNumber":90,"Text":"Ɓe acci mo, ɓe hucciti"},{"SurahNumber":37,"VerseNumber":91,"Text":"O moltii e reweteeɗi maɓɓe ɗin, o maaki: \"E on ñaamataa"},{"SurahNumber":37,"VerseNumber":92,"Text":"Ko heɓi on, on wowlataa"},{"SurahNumber":37,"VerseNumber":93,"Text":"O moltorani ɗi, piyirgol ɗi ñaamo ngon"},{"SurahNumber":37,"VerseNumber":94,"Text":"Ɓe fewri ka makko, hiɓe yaawno"},{"SurahNumber":37,"VerseNumber":95,"Text":"O maaki: \"E on reway kon ko lesuɗon"},{"SurahNumber":37,"VerseNumber":96,"Text":"hara le ko Alla tagi on, e kon ko golloton"},{"SurahNumber":37,"VerseNumber":97,"Text":"Ɓe wi'i: \"Mahanee mo maadi, bugoɗon mo ka dulɓayange"},{"SurahNumber":37,"VerseNumber":98,"Text":"Ɓe faandanii mo feere; kono Men waɗi ɓe sooyube ɓen"},{"SurahNumber":37,"VerseNumber":99,"Text":"O maaki: \"Min on, ko mi feroowo ka Joomi am, aray nde O fewnata lam"},{"SurahNumber":37,"VerseNumber":100,"Text":"Joomi am, yeɗam geɓal moƴƴuɓe"},{"SurahNumber":37,"VerseNumber":101,"Text":"Men wewliniri mo, geɗal muññiiɗo"},{"SurahNumber":37,"VerseNumber":102,"Text":"Nde on yottinoo e makko jahal, [Ibraahiima] maaki: \"Ko an ɓiɗɗo am, min mi yi'ii e ɗoyngol, wonnde miɗo hirse. Ndaaru ko yi'uɗaa\". [Ismaa'iila] maaki: \"Ko onon yo baaba'en, waɗee ko yamiraɗon kon, on tawoyay lam, si Alla jaɓii, jeyaaɗo e muñiiɓe ɓen"},{"SurahNumber":37,"VerseNumber":103,"Text":"Nde ɓe jebbilaninoo (ymiroore Alla nden), o hippiri mo tiinde nden"},{"SurahNumber":37,"VerseNumber":104,"Text":"Men noddiri mo wiide: \"ko yo Ibraahiima"},{"SurahNumber":37,"VerseNumber":105,"Text":"Pellet, a goonginii koyɗol ngol. Ko Menen Men yoɓirte moƴƴinooɓe ɓen"},{"SurahNumber":37,"VerseNumber":106,"Text":"Pellet, ko ɗum ɗoo woni jarrabuyee ɓannguɗo on"},{"SurahNumber":37,"VerseNumber":107,"Text":"Men soktiri mo kirse mawɗe"},{"SurahNumber":37,"VerseNumber":108,"Text":"Men accani mo mantoore, e sakkitiiɓe ɓen"},{"SurahNumber":37,"VerseNumber":109,"Text":"Kisiyee wonii e Ibraahiima"},{"SurahNumber":37,"VerseNumber":110,"Text":"Ko wano nii Men yoɓirta moƴƴinooɓe ɓen"},{"SurahNumber":37,"VerseNumber":111,"Text":"Kanko, ko o jeyaaɗo e jeyaaɓe Amen gomɗimɓe ɓen"},{"SurahNumber":37,"VerseNumber":112,"Text":"Men wewlintiniri Ishaaqa, Annabaajo jeyaaɗo e moƴƴuɓe ɓen"},{"SurahNumber":37,"VerseNumber":113,"Text":"Men hebbini barki e makko e Ishaaqa. Hino e geyngol maɓɓe ngol: moƴƴinɗo, e tooñuɗo hoore-mun ɓanngini"},{"SurahNumber":37,"VerseNumber":114,"Text":"Gomɗii Men moƴƴike e dow Muusaa e Haaruuna"},{"SurahNumber":37,"VerseNumber":115,"Text":"Men daɗni ɓe, kamɓe e yimɓe maɓɓe ɓen, e ngoƴo mawnungo"},{"SurahNumber":37,"VerseNumber":116,"Text":"Men walli ɓe, ɓe woni fooluɓe ɓen"},{"SurahNumber":37,"VerseNumber":117,"Text":"Men okki ɓe Deftere ɓannginnde nden"},{"SurahNumber":37,"VerseNumber":118,"Text":"Men fewniri ɓe, e laawol focciingol ngol"},{"SurahNumber":37,"VerseNumber":119,"Text":"Men accani ɓe mantoore, e sakkitiiɓe ɓen"},{"SurahNumber":37,"VerseNumber":120,"Text":"Kisal wonii e dow Muusaa e Haaruuna"},{"SurahNumber":37,"VerseNumber":121,"Text":"Ko wano nii Men yoɓitirta moƴƴimɓe ɓen"},{"SurahNumber":37,"VerseNumber":122,"Text":"Kamɓe ɗiɗo, ko ɓe jeyanooɓe e jeyaaɓe Amen gomɗimɓe ɓen"},{"SurahNumber":37,"VerseNumber":123,"Text":"Pellet, Ilyaasa kadi, ko jeyanooɗo e Nulaaɓe ɓen"},{"SurahNumber":37,"VerseNumber":124,"Text":"Janto nde o maakannoo yimɓe makko ɓen: \"E on hulataa [Alla]"},{"SurahNumber":37,"VerseNumber":125,"Text":"E ko \"Ba'ala\" rewoton, accon ɓurɗo moƴƴude tagu On"},{"SurahNumber":37,"VerseNumber":126,"Text":"Woni Alla, Jeyɗo on, Jeyi baabiraaɓe mon adinooɓe ɓen"},{"SurahNumber":37,"VerseNumber":127,"Text":"Ɓe fenni mo, awa non, ko ɓe tawnoyteeɓe (ka lepte)"},{"SurahNumber":37,"VerseNumber":128,"Text":"Si wanaa jeyaaɓe Alla laɓɓinaaɓe ɓen"},{"SurahNumber":37,"VerseNumber":129,"Text":"Men accani mo mantoore, e sakkitiiɓe ɓen"},{"SurahNumber":37,"VerseNumber":130,"Text":"Kisal wonii e dow Ilyaasiina'en"},{"SurahNumber":37,"VerseNumber":131,"Text":"Ko wano nii Men yoɓirta moƴƴimɓe ɓen"},{"SurahNumber":37,"VerseNumber":132,"Text":"Kanko, ko o jeyanooɗo e jeyaaɓe Amen gomɗimɓe ɓen"},{"SurahNumber":37,"VerseNumber":133,"Text":"Pellet, Luutu kadi, ko jeyanooɗo e Nulaaɓe ɓen"},{"SurahNumber":37,"VerseNumber":134,"Text":"Janto nde Men daɗndunoo mo, kanko e ɓeynguure makko nden fow"},{"SurahNumber":37,"VerseNumber":135,"Text":"si wonaa nayeeja debba, tawaaɗo e luttunooɓe ɓen"},{"SurahNumber":37,"VerseNumber":136,"Text":"refti Men oƴƴi heddii ɓe ɓen"},{"SurahNumber":37,"VerseNumber":137,"Text":"Onon non, hiɗon rewa e hoore-maɓɓe, dawol mon"},{"SurahNumber":37,"VerseNumber":138,"Text":"e ka jemma. E on haqqiltaa"},{"SurahNumber":37,"VerseNumber":139,"Text":"Pellet, Yuunusa kadi, ko jeyanooɗo e Nulaaɓe ɓen"},{"SurahNumber":37,"VerseNumber":140,"Text":"Janto nde o dogirnoo ka laana hebbinaaka"},{"SurahNumber":37,"VerseNumber":141,"Text":"o urbinii, o jeyaa e foolaaɓe ɓen"},{"SurahNumber":37,"VerseNumber":142,"Text":"Linngii ngii moɗi mo, ko o felniiɗo"},{"SurahNumber":37,"VerseNumber":143,"Text":"Si wanaano tawde himo jeyanoo e subbunhinotooɓe ɓen"},{"SurahNumber":37,"VerseNumber":144,"Text":"o ñiiɓayno e reedu maggii, haa ñalnde ɓe immintinoytee"},{"SurahNumber":37,"VerseNumber":145,"Text":"Men werlii mo ka ladde, ko o nawnuɗo"},{"SurahNumber":37,"VerseNumber":146,"Text":"Men fuɗini e mayre, leggal buudi"},{"SurahNumber":37,"VerseNumber":147,"Text":"Men nuli mo e ujune teemeder yimɓe, maa ko ɓuri"},{"SurahNumber":37,"VerseNumber":148,"Text":"Ɓe gomɗini, Men dakmiti ɓe haa e dumunna"},{"SurahNumber":37,"VerseNumber":149,"Text":"Lamndii ɓe:\" E ko Joomi maa woodanta ɓiɗɓe rewɓe, kamɓe kan worɓe"},{"SurahNumber":37,"VerseNumber":150,"Text":"Kaa Men tagir Malaa'ika'en rewɗinaaɗi, hara ko ɓe seediiɓe"},{"SurahNumber":37,"VerseNumber":151,"Text":"Faamee, kamɓe e pepindaale maɓɓe ɗen, hiɓe wi'a"},{"SurahNumber":37,"VerseNumber":152,"Text":"Allah jibinii\"; pellet, ɓe fanay"},{"SurahNumber":37,"VerseNumber":153,"Text":"Hara O suɓay ɓiɗɓe rewɓe ɓen e dow worɓe ɓen"},{"SurahNumber":37,"VerseNumber":154,"Text":"Ko heɓi on, si ɗon ñaawira non"},{"SurahNumber":37,"VerseNumber":155,"Text":"E on miijitottaako"},{"SurahNumber":37,"VerseNumber":156,"Text":"Kaa hiɗon jogii hujja ɓannguɗo"},{"SurahNumber":37,"VerseNumber":157,"Text":"Haray addee deftere mon nden, si wonii ko on goonguɓe"},{"SurahNumber":37,"VerseNumber":158,"Text":"Ɓe waɗi hakkunde Makko e Malaa'ika'en, asko; hara non, Malaa'ka'en no anndi, ɓen ko tawnoyteeɓe (ka lepte)"},{"SurahNumber":37,"VerseNumber":159,"Text":"Senayee woodani Allah, e kon ko ɓe sifotoo"},{"SurahNumber":37,"VerseNumber":160,"Text":"Si wanaa jeyaaɓe Allah laɓɓinaaɓe ɓen"},{"SurahNumber":37,"VerseNumber":161,"Text":"Anndon onon e ko rewoton kon"},{"SurahNumber":37,"VerseNumber":162,"Text":"on wonaali majjinooɓe ɗum [goɗɗo goo]"},{"SurahNumber":37,"VerseNumber":163,"Text":"si wanaa tawɗo on ko naatoowo ka Dulɓaynge"},{"SurahNumber":37,"VerseNumber":164,"Text":"[Malaa'ika'en wi'i]: \"Alaa e amen, mo alanaa ɗum, darorde anndaande"},{"SurahNumber":37,"VerseNumber":165,"Text":"Ko menen woni saffinaaɓe ɓen"},{"SurahNumber":37,"VerseNumber":166,"Text":"Ko menen kadi woni subbunhinotooɓe ɓen"},{"SurahNumber":37,"VerseNumber":167,"Text":"Ɓe woniino e wi'ugol"},{"SurahNumber":37,"VerseNumber":168,"Text":"Hara Deftere iwnde e adinooɓe ɓen, no woodannoo men"},{"SurahNumber":37,"VerseNumber":169,"Text":"men wonayno jeyaaɓe Allah laɓɓinaaɓe"},{"SurahNumber":37,"VerseNumber":170,"Text":"Ɓe yeddi nde, kono aray ɓe anndoya"},{"SurahNumber":37,"VerseNumber":171,"Text":"Gomɗii Konngol Amen ardinoke, fii jeyaaɓe Amen, Nulaaɓe ɓen"},{"SurahNumber":37,"VerseNumber":172,"Text":"wonnde pellet, ko kamɓe woni walleteeɓe ɓen"},{"SurahNumber":37,"VerseNumber":173,"Text":"e wonnde ko konu Amen ngun, woni foolooɓe ɓen"},{"SurahNumber":37,"VerseNumber":174,"Text":"Ɗuurno ɓee, haa e saanga"},{"SurahNumber":37,"VerseNumber":175,"Text":"ndaaraa ɓe, ɓe aray yi'ude"},{"SurahNumber":37,"VerseNumber":176,"Text":"E hara ko lepte Amen ɗen ɓe heñorta"},{"SurahNumber":37,"VerseNumber":177,"Text":"Si ɗe jippike ka tannde (dingiral)maɓɓe, haray bimmbi waajonooɓe ɓen bonii"},{"SurahNumber":37,"VerseNumber":178,"Text":"Ɗuurno ɓee, haa e saanga"},{"SurahNumber":37,"VerseNumber":179,"Text":"ndaaraa, ɓe aray yi'ude"},{"SurahNumber":37,"VerseNumber":180,"Text":"Senayee woodanii Joomi maa, Jeyɗo teddungal, e kon ko ɓe sifotoo"},{"SurahNumber":37,"VerseNumber":181,"Text":"Kisyee wonii e Nulaaɓe ɓen"},{"SurahNumber":37,"VerseNumber":182,"Text":"Yettoore woodani Allah, Jeyɗo winndere nden"},{"SurahNumber":38,"VerseNumber":1,"Text":"Saad. Mi woondirii Alqur'aana, jom waaju"},{"SurahNumber":38,"VerseNumber":2,"Text":"Si ko woni, yedduɓe ɓen wonii e townitaare e lurral"},{"SurahNumber":38,"VerseNumber":3,"Text":"Ɗuuɗii e gire ɗen Men halki, ado maɓɓe, ɓen noddi faabo, kono tawi ko bonatno bonii"},{"SurahNumber":38,"VerseNumber":4,"Text":"Ɓe ŋalɗi, nde jertinoowo jeyaaɗo e maɓɓe, arata ɓe. Yedduɓe ɓen wi'i: \"Oo, ko mbileejo heewuɗo fenaande"},{"SurahNumber":38,"VerseNumber":5,"Text":"Kere o waɗay reweteeɗi ɗin, reweteeɗo gooto? Pellet, ɗum ko huunde haawniinde non"},{"SurahNumber":38,"VerseNumber":6,"Text":"Mbatu maɓɓe ngun huccitiri wiide: \"Yehee, tabiton e reweteeɗi mon ɗin. Ɗum ɗoo, ko huunde eɓɓanaande"},{"SurahNumber":38,"VerseNumber":7,"Text":"Men nanaali fii ɗum, e diina sakkitiika kan. Ɗum wonaali, si wanaa ko fefindaa"},{"SurahNumber":38,"VerseNumber":8,"Text":"Kere ko e makko Jantoore nden jippotoo hakkunde amen?\" Si ko woni, ɓe wonii e sikkitagol Jantoore Am nden. Wurin, ko fii ɓe meeɗaali taho, lepte Am ɗen"},{"SurahNumber":38,"VerseNumber":9,"Text":"Kaa ɓe jogiti ngaluuji yurmeende Joomi maa, Fooluɗo, Dokko On"},{"SurahNumber":38,"VerseNumber":10,"Text":"Kaa ko kamɓe woodani laamagol kammuli ɗin e leydi ndin e kon ko woni hakkunde majji? Haray yo ɓe ƴeenŋu ɓe ƴawa"},{"SurahNumber":38,"VerseNumber":11,"Text":"Ko ɓe konu hoyngu non, fooleteengu e feddeeji ɗin"},{"SurahNumber":38,"VerseNumber":12,"Text":"Ado maɓɓe, yimɓe Nuuhu ɓen fennuno, e Aadi'en e Fir'awna jom-peme"},{"SurahNumber":38,"VerseNumber":13,"Text":"e Samuuda'en, e yimɓe Luutu ɓen, e yimɓe pitaaji ɓen; ko ɓen woni feddeeji (fennuɓe) ɓen"},{"SurahNumber":38,"VerseNumber":14,"Text":"Kala ɓee wonaali, si wanaa o fennii Nulaaɓe ɓen. Lepte Am ɗen jojji e maɓɓe"},{"SurahNumber":38,"VerseNumber":15,"Text":"Ɓee habbaaki, si wanaa haacaango gooto, ngo alaa ruttorde"},{"SurahNumber":38,"VerseNumber":16,"Text":"Ɓe wi': \"Joomi amen, yaccinan men geɓal lepte amen, ado Ñalaande hasboore nden"},{"SurahNumber":38,"VerseNumber":17,"Text":"Muñño e kon ko ɓe wi'ata; annditaa jeyaaɗo Amen on, Daawuuda, jom doole. Ko o ɗuuɗunooɗo tuubugol"},{"SurahNumber":38,"VerseNumber":18,"Text":"Men eltii pelle ɗen, hiɗe subbunhinoda e makko, ka kiikiiɗe e ka weetugol"},{"SurahNumber":38,"VerseNumber":19,"Text":"e colli ɗin, hiɗi mooɓindiraa, kala e majji no tuubana Mo"},{"SurahNumber":38,"VerseNumber":20,"Text":"Men semmbini laamu makko ngun, Men yeɗi mo Annabaaku e fasinteegal"},{"SurahNumber":38,"VerseNumber":21,"Text":"Hara kumpital wenjunooɓe ɓen arii maa, nde ɓe ƴawunoo ka ganngunal"},{"SurahNumber":38,"VerseNumber":22,"Text":"Nde ɓe naatuoo ka Daawuuda, o ɗenƴii ɓe. Ɓe wi'i: \"Wata a hulu ! Ko wennjuɓe ɗiɗo; goɗɗo e amen tooñii oya. Ñaawir goonga hakkunde amen, wata a tooñu, tinndinaa men e laawol focciingol ngol"},{"SurahNumber":38,"VerseNumber":23,"Text":"Oo ko musiɗɗo am: himo jogii baali cappanɗe jeenay e jeenay, min miɗo jogii baalii gootii. O wi'i: \"Henndinam ngii\"; o foolimi e yewtere"},{"SurahNumber":38,"VerseNumber":24,"Text":"O maaki: \"Pellet, o tooñirii ma lamndagol baalii maa ngii, waɗtugol e baali makko ɗin\". Ɗuuɗii ko hawtuɓe tooñindirta hakkunde maɓɓe, si wanaa ɓen gomɗimɓe, ɓe golli moƴƴuɗi - ɓen non no fanɗi. - Daawuuda felliti, wonnde Men jarribike mo. O insinanii Joomi makko, o suuyiri sujjugol, o tuubi"},{"SurahNumber":38,"VerseNumber":25,"Text":"Men yaafanii mo ɗum. Pellet non, hino woodani mo ko Amen, ɓadal e moƴƴude ruttorde"},{"SurahNumber":38,"VerseNumber":26,"Text":"Ko an yo Daawuuda, Men waɗii ma lomto ka leydi. Ñaawir goonga hakkunde yimɓe ɓen, wata a jokku mbeleeɗe, sakko ɗe majjine e laawol Allah ngol\". Pellet, ɓen majjooɓe e laawol Allah ngol, hino woodani ɓe lepte tiiɗuɗe, sabu ko ɓe yejjitiri kon, Ñalaande hasboore nden"},{"SurahNumber":38,"VerseNumber":27,"Text":"Men tagiraali kammu ngun e leydi ndin e ko woni hakkunde majji kon, meere. Ɗum ko sikke yedduɓe ɓen. Bone woodanii ɓen yedduɓe, e Yiite ngen"},{"SurahNumber":38,"VerseNumber":28,"Text":"Ka Men waɗay ɓen gomɗimɓe ɓe golli moƴƴi, wano bonnooɓe ɓen ka hoore leydi? Kaa Men waɗay gomɗuɓe ɓen, wano faajireeɓe ɓen"},{"SurahNumber":38,"VerseNumber":29,"Text":"Ko Deftere barkinaande, woni ko Men jippini e maaɗa, fii no ɓe taskora Aayeeje mayre, e ko joomiraaɓe haqqille ɓen waajitora"},{"SurahNumber":38,"VerseNumber":30,"Text":"Men yeɗi Daawuuda Sulaymaana, - jeyaaɗo moƴƴo - Ko o ɗuuɗuɗo tuubugol-ruttoo"},{"SurahNumber":38,"VerseNumber":31,"Text":"Janto nde o hollanoo kiikiiɗe, pucci yooɗuɗi yaawuɗi"},{"SurahNumber":38,"VerseNumber":32,"Text":"o maaki: \"Min ɓurnorii yiɗugol jawdi, dii ko mi jantotoo Joomi am kon, haa [naange] ngen mutoyii"},{"SurahNumber":38,"VerseNumber":33,"Text":"Ruttee lam ɗi\". O woni e sodugol ɗi ka taape e ka daaɗe"},{"SurahNumber":38,"VerseNumber":34,"Text":"Gomɗii Men jarribike Sulaymaana, Men werlii e jullere makko nden ɓanndu. Refti o tuubi"},{"SurahNumber":38,"VerseNumber":35,"Text":"O maaki: \"Joomi am, haforanam, yeɗaa lam laamu, ngu heertantaako goɗɗo goo, ɓaawo am. Pellet, ko An woni yeɗoowo On"},{"SurahNumber":38,"VerseNumber":36,"Text":"Men eltani mo henndu ndun, tawi hindu wifira e sago makko, neweende, nokku kala ko o yiɗi"},{"SurahNumber":38,"VerseNumber":37,"Text":"E seytanuuji ɗin, mahaynooɗi e mutaynooɗi"},{"SurahNumber":38,"VerseNumber":38,"Text":"Goɗɗi ɗin, ko dummbaaɗi e penɗe"},{"SurahNumber":38,"VerseNumber":39,"Text":"Ɗum ko dokkal Amen. Okkitir, maa jogitoraa ko aldaa e lamnditoreede"},{"SurahNumber":38,"VerseNumber":40,"Text":"Ko pellet, hino woodani mo ka Amen, ɓadal e moƴƴude ruttorde"},{"SurahNumber":38,"VerseNumber":41,"Text":"Janto kadi jeyaaɗo Amen on Ayyuuba, nde o noddunoo Joomi makko, wonnde : \"Seytaane memirii lam tampere e muuseendi"},{"SurahNumber":38,"VerseNumber":42,"Text":"[Allah wi'ani mo]: \"Latir tunndawal maa ngal [ka leydi]: Ɗam ɗoo, ko lootorɗam, ɓuuɓuɗal e njaram"},{"SurahNumber":38,"VerseNumber":43,"Text":"Men yeɗi mo ɓeynguure makko nden, e yeru maɓɓe tawti ɓe, yurmeende immorde e Amen, e waaju wonannde marɓe haqqille ɓen"},{"SurahNumber":38,"VerseNumber":44,"Text":"Nanngir sookewo maa ngon, tamere huɗo, piyiraa ɗum [suddiiɗo maa on], fii wata a firtu (woondoore nden)\". Men tawu mo, muññiiɗo. O moƴƴii jeyaaɗo. Pellet, ko o ɗuuɗuɗo tuubugol-ruttoo"},{"SurahNumber":38,"VerseNumber":45,"Text":"Janto kadi, jeyaaɓe Amen ɓen, Ibraahiima e Ishaaqa e Yaaquuba, joomiraaɓe cemmbe e yi'anɗe"},{"SurahNumber":38,"VerseNumber":46,"Text":"Men heertinanii ɓe heertinannde, annditugol galle (laakara) ɗen"},{"SurahNumber":38,"VerseNumber":47,"Text":"E kadi ɓee ka Amen, ko jeyaaɓe e suɓaaɓe moƴƴuɓe suɓaaɓe"},{"SurahNumber":38,"VerseNumber":48,"Text":"Janto kadi Ismaa'iila, e Yuusa'u, e Zal-Kifli, kala maɓɓe, ko jeyaaɓe e suɓaaɓe"},{"SurahNumber":38,"VerseNumber":49,"Text":"Ɗum ko waaju. Ko pellet, hino woodani gomɗuɓe ɓen, ruttorde moƴƴunde"},{"SurahNumber":38,"VerseNumber":50,"Text":"Ɗum ko Aljannaaji ñiiɓal, ɗi ɓe udditanaa dame mun"},{"SurahNumber":38,"VerseNumber":51,"Text":"hara ko ɓe soɓɓindii ɓe ton, hiɓe nodda ton muuyanteeɗi ɗuuɗuɗi e njaram"},{"SurahNumber":38,"VerseNumber":52,"Text":"Hino woodani ɓe (ton): raɓɓiduɓe ndaarɗe, goreeɓe"},{"SurahNumber":38,"VerseNumber":53,"Text":"Ko ɗum woni ko fodaɗon, fii Ñalaande hasboore nden"},{"SurahNumber":38,"VerseNumber":54,"Text":"Pellet, ɗum ko arsike Amen, gasugol alanaa mo"},{"SurahNumber":38,"VerseNumber":55,"Text":"Ɗum, [ko njoɓdi maɓɓe]. Pellet, hino woodani kadi bewɓe ɓen, ko ɓuri bonnde e ruttorde"},{"SurahNumber":38,"VerseNumber":56,"Text":"woni Jahannama, nge ɓe naatoyta. Nge bonii ndaɗɗudi"},{"SurahNumber":38,"VerseNumber":57,"Text":"Ɗum, ko yo ɓe meeɗu: ko fatata, e ƴeƴƴiri"},{"SurahNumber":38,"VerseNumber":58,"Text":"goɗɗe ɗen, nannduɗe e majje, ko nooneeji"},{"SurahNumber":38,"VerseNumber":59,"Text":"E hino dental naatiroyay ngal doole e mon, toolii alanaa ɓe; tawde ko ɓe naatooɓe Yiite"},{"SurahNumber":38,"VerseNumber":60,"Text":"Ɓen wi'a: bismilla alanaa mon, ko onon defi men ɗum\". Nge bonii ñiiɓirde"},{"SurahNumber":38,"VerseNumber":61,"Text":"Ɓe wi'a: \"Joomi amen, defuɗo men ɗum on, ɓeydan mo leptte cowalle ka Yiite"},{"SurahNumber":38,"VerseNumber":62,"Text":"Ɓeya wi'i: \"Ko haɗi men yi'ugol worɓe, ɓe men limtaynoo e bomɓe ɓen"},{"SurahNumber":38,"VerseNumber":63,"Text":"Hara men jogitorno ɓe ton jalnori, kaa ko gite (amen) yawti ɓe"},{"SurahNumber":38,"VerseNumber":64,"Text":"Pellet, ka goonga, ko ɗum woni yeddondiral yimɓe Yiite ɓen"},{"SurahNumber":38,"VerseNumber":65,"Text":"Maaku: \"Anndee ko mi jertinoowo. Reweteeɗo woo alaa, si wanaa Allah Gooto, Fooluɗo On"},{"SurahNumber":38,"VerseNumber":66,"Text":"Jeyɗo kammuuli ɗin e leydi ndin, e kon ko woni hakkunde ɗin ɗiɗi, Fooluɗo, Haforoowo On"},{"SurahNumber":38,"VerseNumber":67,"Text":"Maaku: \"(Ndee Alqur'aanaare), ko nde kabaaru mawɗo"},{"SurahNumber":38,"VerseNumber":68,"Text":"kono hiɗon ɗuurnii ɗum"},{"SurahNumber":38,"VerseNumber":69,"Text":"Ganndal alanaano lam, e fii mbatu ngun dowrowu, tuma nde ɓe wennjaynoo"},{"SurahNumber":38,"VerseNumber":70,"Text":"Wahayinaaka e am, si wanaa wonnde min on, ko mi jertinoowo ɓanngina"},{"SurahNumber":38,"VerseNumber":71,"Text":"Janto nde Joomi maa daalannoo Malaa'ika'en: \"Min ko Mi tagiroowo ɓanndinke, immorde loopal"},{"SurahNumber":38,"VerseNumber":72,"Text":"si Mi fotindirii mo, Mi wuttii e makko ruuhu Am on, haray suuyanee mo sujjon"},{"SurahNumber":38,"VerseNumber":73,"Text":"Malaa'ika'en fow sujji ɓe denndaangal"},{"SurahNumber":38,"VerseNumber":74,"Text":"si wanaa Ibuliisa, o mawnintinii, o woni jeyaaɗo e yedduɓe ɓen"},{"SurahNumber":38,"VerseNumber":75,"Text":"(Allah) daali: \"Ko an yo Ibuliisa, ko haɗu maa sujjangol ko Mi tagiri juuɗe Am? A mawnintini kaa a jeya e townitiiɓe ɓen?\" @Corrected"},{"SurahNumber":38,"VerseNumber":76,"Text":"O wi'i: \"Ko min ɓuri mo moƴƴude. A tagirii lam e yiite, A tagirii mo kanko e loopal"},{"SurahNumber":38,"VerseNumber":77,"Text":"O daali: \"Yaltu ton, an on, ko a riiwaaɗo"},{"SurahNumber":38,"VerseNumber":78,"Text":"pellet, kuddi Am ndin fawike ma haa Ñalnde njoɓdi diina"},{"SurahNumber":38,"VerseNumber":79,"Text":"(Ibuliisa) wi'i : \"Joomi am, nennitanam, haa ñalnde nde ɓe immintintee"},{"SurahNumber":38,"VerseNumber":80,"Text":"O daali: \"A jeyaama e nennitanteeɓe ɓen"},{"SurahNumber":38,"VerseNumber":81,"Text":"haa e ñalaande happu anndaaɗo"},{"SurahNumber":38,"VerseNumber":82,"Text":"O wi'i: \"Mi woondirii mawngu Maa ngun ! Ma mi bewnuɓe fow maɓɓe"},{"SurahNumber":38,"VerseNumber":83,"Text":"si wanaa jeyaaɓe Maa, laɓɓinaaɓe ɓen e maɓɓe"},{"SurahNumber":38,"VerseNumber":84,"Text":"(Allah) daali: \"Mi woondirii goonga, ko goonga mi wowlata"},{"SurahNumber":38,"VerseNumber":85,"Text":"ma Mi hebbinire Jahannama, e ɓen jokkuɓe ma fow e maɓɓe"},{"SurahNumber":38,"VerseNumber":86,"Text":"Maaku: \"Mi lamndaaki on njoɓdi e fii ɗum; mi wonaali jeyaaɗo e sincooɓe(deftatoobe)"},{"SurahNumber":38,"VerseNumber":87,"Text":"Ndee [Alqur’aanaare] wonaali, si wanaa waaju tageefo ngon"},{"SurahNumber":38,"VerseNumber":88,"Text":"Ma on anndu (fii) kabaaru mayre, ko neeɓaa"},{"SurahNumber":39,"VerseNumber":1,"Text":"Jippagol Deftere nden, ko immorde ka Allah, Fooluɗo, Ñeeño On"},{"SurahNumber":39,"VerseNumber":2,"Text":"Men jippiniirii Deftere nden e maaɗa, e hoore goonga. rewu Allah, laɓɓinanaa Mo diina kan"},{"SurahNumber":39,"VerseNumber":3,"Text":"Anndee, ko Allah woodani diina laaɓuka kan. Ɓen non ɓe ɓeya jogitori yiɗɓe gaanin Makko (hara hiɓe wi'a): \"Men alaa rewirde ɗi, si wanaa tun no ɗi ɓannira men ka Allah, ɓadal\". Pellet, Allah ñaawoyay hakkunde maɓɓe, e kon ko ɓe woni lurrude e mun. Pellet, Allah fewnataa on wonɗo fewnoowo, ɗuuɗuɗo yeddugol"},{"SurahNumber":39,"VerseNumber":4,"Text":"Sinno Allah yiɗuno, nde O siforta ɓiɗɗo, O suɓayno ko O yiɗi woo, e ko O tagi kon. Senayee woodanii Mo ! Ko Kanko woni Allah, Bajjo, Fooluɗo On"},{"SurahNumber":39,"VerseNumber":5,"Text":"O tagirii kammuuli ɗin e leydi ndin, goonga.Himo suddira jemma on ñalorma on, O suddira ñalorma on jemma on. O elti naange ngen e lewru ndun, kala majji no doga haa e lajal taƴaangal. Anndee, ko Kanko woni Fooluɗo, Haforoowo On"},{"SurahNumber":39,"VerseNumber":6,"Text":"O tagii on e fittaandu wooturu, refi O waɗi e ndun, genndo mayru. O jippinani on e neemoraaɗi ɗin, nooneeji jeetati. Himo taga on ka teege yumma mon en, tagu ɓaawo tagu, e nder niɓe tati. Ko On mooɗon Allah, woni Joomi mon ! Ko Kanko laamu woodani. Reweteeɗo alaa, si wanaa Allah. Ko honno ferlitoraɗon [e rewugol Mo]"},{"SurahNumber":39,"VerseNumber":7,"Text":"Si on yeddii, anndon Allah, ko yondiniiɗo e mon. O jaɓantaa jeyaaɓe Makko ɓen, keeferaaku. Si on yettii Mo non, O weltanoo on ɗum.Hay gooto roondantaako goɗɗo woo donngal mum. Refti ko ka Joomi mon, woni ruttorde mon; O yeetitoo on, fii kon ko gollaynoɗon. Pellet, ko O annduɗo, ko woni e ɓerɗe"},{"SurahNumber":39,"VerseNumber":8,"Text":"Si loraa memii neɗɗo on, o noddira Joomi makko, ruttagol e Makko. Refti si O okkii mo moƴƴere, immorde ka Makko, o yejjita ko o noddaynoo kon ado ɗum, o waɗana Allah kafidiiɗi, fii no o majjinira (yimɓe ɓen) e laawol Makko ngol. MaAku: \"Dakmitor keeferaaku maa ngun, seeɗa. Pellet, ko a jeyaaɗo e yimɓe Yiite ɓen"},{"SurahNumber":39,"VerseNumber":9,"Text":"Kaa ko on yankinotooɗo tummbo jemma, ko o sujjoowo, darotooɗo (naafe), hara himo laakara, himo jortii yurmeende Joomi makko nden... Maaku: \"Hara annduɓe ɓen fotay e ɓe anndaa ɓen?\" Anndu ko waajitotoo, ko joomiraaɓe haqqille ɓen"},{"SurahNumber":39,"VerseNumber":10,"Text":"Maaku: \"Ko onon yo jeyaaɓe Am gomɗimɓe, hulee Joomi mon\". Hino woodani moƴƴimɓe (golle) ɓen e oo aduna, mbarjaari. Leydi Allah ndin ko yaajundi. Anndee muññiiɓe ɓen timminirante njoɓdi maɓɓe ndin, ko aldaa e limoore"},{"SurahNumber":39,"VerseNumber":11,"Text":"Maaku: \"Min mi yamiraama rewugol Allah, laɓɓinana Mo diina kan"},{"SurahNumber":39,"VerseNumber":12,"Text":"Mi yamiraa kadi, wonugol arano e jebbiliiɓe ɓen"},{"SurahNumber":39,"VerseNumber":13,"Text":"Maaku : \"Min miɗo huli, si mi yeddii Joomi am, lepte Ñalaande Mawnde"},{"SurahNumber":39,"VerseNumber":14,"Text":"Maaku: \"Ko Allah mi rewata, mi laɓɓinan Mo diina am"},{"SurahNumber":39,"VerseNumber":15,"Text":"rewee ko yiɗuɗon onon, hara wanaa Kanko. Maaku: \"Ko woni hayruɓe ɓen, ko ɓen ɓe tawata Ñalnde Darngal, ɓe hayrinii ko'e maɓɓe, e ɓeynguureeji maɓɓe\". Anndee ko nden woni hayrere ɓanngunde nden"},{"SurahNumber":39,"VerseNumber":16,"Text":"Hino woodirani ɓe senngo dow maɓɓe, kippoodi Yiite, e kippoodi senngo ley maɓɓe. Ko ɗum woni ko Allah hulɓinirta jeyaaɓe Makko ɓen. Ko onon yo jeyaaɓe Am, kori hulee Lam"},{"SurahNumber":39,"VerseNumber":17,"Text":"Ɓen woɗɗitorɓe rewugol bewnooji ɗi, ɓe ruttii e Allah, welo-welo no woodani ɓe. Wewlinir jeyaaɓe Am ɓen"},{"SurahNumber":39,"VerseNumber":18,"Text":"nanooɓe Konngol ɓen, ɓe jokka ko ɓuri moƴƴude e maggol. Ko ɓen woni ɓe Allah fewni ɓen, ko ɓen woni joomiraaɓe haqqille ɓen"},{"SurahNumber":39,"VerseNumber":19,"Text":"E ko on mo konngol lepte jojji e mun... E ko an daɗndata wonɗo ka Yiite"},{"SurahNumber":39,"VerseNumber":20,"Text":"Si ko ɓen huluɓe Joomi mun, hino woodani ɓe kuɓeeje [ka Aljanna] e kuɓeeje mahaaɗe dow majje, hara canɗi no ila ley majje. Ko fodoore Allah ! Allah non firtataa fodoore. @Corrected"},{"SurahNumber":39,"VerseNumber":21,"Text":"E a yi'aali, wonnde Allah saaƴinirii ndiyam ka kammu, o naadi ɗam e nder ɓulli ka leydi; refti O yaltinira ɗam remuru seedundu noone, refti ndu ɗayɗa, yi'aa hindu soyɗi; refti O waɗa ɗum ko muncaa. Pellet, wonii e ɗum, waaju, wonannde joomiraaɓe haqqille ɓen"},{"SurahNumber":39,"VerseNumber":22,"Text":"E ko on mo Allah yaññani ɓendre mun nden, fii lislaamu, hara himo e ndaygu immorde ka Joomi makko... Bone woodanii ɓen yooruɓe ɓerɗe mun, e jantagol Allah. Ɓen wonii e majjere ɓanngunde"},{"SurahNumber":39,"VerseNumber":23,"Text":"Allah jippinii ko ɓuri moƴƴude e yewtere, Deftere nanndunde [ñaawooje], ɗimmitunde. Nde guri ɓen hulooɓe Joomi mun riɓirta (nanugol nde), refti guri e ɓerɗe maɓɓe deeƴira jantoore Allah nden. Ko ɗum woni peewal Allah ngal O fewnirta on Mo muuyani. Kala non mo Allah majjini, haray fewnoowo mo alaa"},{"SurahNumber":39,"VerseNumber":24,"Text":"E ko on reentariiɗo yeeso mun ngon, e lepte bonɗe ɗen Ñalnde Darngal... Tooñuɓe ɓen wi'anee ontuma: \"Meeɗee kon ko wonunoɗon faggitanaade"},{"SurahNumber":39,"VerseNumber":25,"Text":"Adinooɓe ɓen fenniino, lepte ɗen ardirani ɓe, ka ɓe so'aa-anndude"},{"SurahNumber":39,"VerseNumber":26,"Text":"Allah meeɗiniri ɓe koyeera, ka nguurndam aduna. Pellet non, ko lepte laakara ɗen non, ɓuri mawnude, si tawno hiɓe anndunoo"},{"SurahNumber":39,"VerseNumber":27,"Text":"Gomɗii Men piyanii yimɓe ɓen, e ndee Alqur'aanaare, kala misal, belajo'o, ɓe waajitora"},{"SurahNumber":39,"VerseNumber":28,"Text":"Alqur'aanaare (janngeteende) e haala Aarabu, nde aldaa e ooñaare, fii no ɓe gomɗira"},{"SurahNumber":39,"VerseNumber":29,"Text":"Allah waɗii misal, gorko mo lurruɓe hawti ɗum, hiɓe pooɗondira mo, e gorko laaɓanɗo gorko [goo]: Hara ɓen ɗiɗo fotay e misal? Yettoore woodanii Allah! Kono ɓurɓe ɗuuɗude e maɓɓe, ɓe anndaa"},{"SurahNumber":39,"VerseNumber":30,"Text":"Pellet, ko a maayoowo, kamɓe kadi ko ɓe maayooɓe"},{"SurahNumber":39,"VerseNumber":31,"Text":"refti onon, Ñalnde Darngal, ko ka Joomi mon, yeddondiroyton"}]}