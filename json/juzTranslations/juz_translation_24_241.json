{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":39,"VerseNumber":32,"Text":"Kho niwina omwonooni muno okhushila ulia owakatilia Nyasaye , ne nakhaya obwatoto nibumwitsile , koo Jahannamu shinishio eshimenyo shiabakhayi"},{"SurahNumber":39,"VerseNumber":33,"Text":"Ne ulia owarera obwatoto mana nabutinyisia , abo nibo abaria Nyasaye"},{"SurahNumber":39,"VerseNumber":34,"Text":"Balinyoola biabeenya imbeli wa Nyasaye, oko niko omurungo kwabakholi abamalayi"},{"SurahNumber":39,"VerseNumber":35,"Text":"Kho Nyasaye abaleshele amabii kabakhola, ne abarunje omurungo kwabu khulwa amalayi kabakholanga"},{"SurahNumber":39,"VerseNumber":36,"Text":"Koo Nyasaye shali uyela Omundu wuwe tawe? Ne bakhurisinjia khubalia abalali ye tawe, ne owa Nyasaye alekha oyo obulaho omulunjisia"},{"SurahNumber":39,"VerseNumber":37,"Text":"Ne Owa Nyasaye alunjisia shali nende umukosia tawe, Nyasaye shali Owamaani Oweyimongo?(wokhurunga likhobo)"},{"SurahNumber":39,"VerseNumber":38,"Text":"Ne nobareeba mbu niwina waloonga likulu nende eshialo, balaboola mbu : “ni Nyasaye” boola mbu : “koo mulola murie biamulaamanga ebilali Nyasaye, Nyasaye niyenya okhuwumisia aba nyasaye abo banyala okhwihabina, nohomba nabenyenyela tsimbabaasi bo bakhekalila tsimbabaasi tsitsie? Boola mbu: “Nyasaye yambela ne khuye bamwisiche bokhumwisika.”"},{"SurahNumber":39,"VerseNumber":39,"Text":"Boola mbu: “ enywe Abandu banje khole shinga kamunyala esie siesi ekholanga, mulitsa okhumanya.”"},{"SurahNumber":39,"VerseNumber":40,"Text":"Ni wina olinyoola eshinyasio shietsisoni nende ulia uliba mushinyaasio shilaliwa"},{"SurahNumber":39,"VerseNumber":41,"Text":"Toto khwakhwishilia eshitabu khulwa abandu boosi nende khubwatoto, kho ulia ulunjikha nikhulwa omwoyo kukwe, ne ulia ukora ne toto kalikhuye , ne ewe sholi omulindi wabu tawe"},{"SurahNumber":39,"VerseNumber":42,"Text":"Nyasaye abukulanga emioyo ebise biokhufwa khwachio, ne chilafwile ebise biokhukona khwachio, ne atiila chilia echiahandichilwa okhufwa, ne akalusia echindi okhula ebise biachio biachahandichilwa, toto mu ako khulimwo nende ameeko Khubandu baparanga"},{"SurahNumber":39,"VerseNumber":43,"Text":"Nohomba nibo bekhola ababasabila imbeli wa Nyasaye, boola mbu: “ kata bo babula obunyali bwa shiosi shiosi, ne shibulaho shabamanyile"},{"SurahNumber":39,"VerseNumber":44,"Text":"Boola mbu: “ obulesheli bwoosi ni bwa Nyasaye obwami bwomwikulu nende khushialo nobubwe mana ewuwe niwo omulikalusibwa.”"},{"SurahNumber":39,"VerseNumber":45,"Text":"Ne Nyasaye narumbulwa yenyene emioyo chiabalia abalasuubila tawe chisiukha, ne abandi nibarumbulwa abalali ye obalola nibasangala"},{"SurahNumber":39,"VerseNumber":46,"Text":"Boola mbu: “ewe Nyasaye wanje owaloonga likulu nende eshialo Omumanyi wakalalolekhanga tawe nende kalolekhanga , ewe newe uliawukhasia hakari wabasumba bobo khukalia akabakabukhananga"},{"SurahNumber":39,"VerseNumber":47,"Text":"Ne abamabii babetsanga nende bioosi bili mushialo nende khandi ebindi shinga ebo, toto bakhabirusiye okhwinunula , okhurulana nende eshinyasio eshibii shieyinyanga yeyindukho. Ne kabaliloloshela ewa Nyasaye kalia akabalali niberecheshele tawe"},{"SurahNumber":39,"VerseNumber":48,"Text":"Ne bulibaloloshela obubii bwakabakholanga, mana kalibabotokhana kabatseshelelanga"},{"SurahNumber":39,"VerseNumber":49,"Text":"Ne Omundu nanyoola amasila akhusaba efwe, mana nikhumuwa tsimbabaasi tsirula khwifwe, aboola mbu : “toto esie ehelesibwe kano okhurulana nende amachesi kanje” halali ako ni amatemo habula Abandu abanji shibamanyile tawe.”"},{"SurahNumber":39,"VerseNumber":50,"Text":"Toto baboola ako balia bali imbeli wabu mana shikabakhonyakhwo akabakholanga tawe"},{"SurahNumber":39,"VerseNumber":51,"Text":"Mana obubii bwakabakhola nibubanyoola , ne balia abetsimbi mubano kalibanyoola amabii kabakhola, nabo shibalishila tawe"},{"SurahNumber":39,"VerseNumber":52,"Text":"Koo shibamanyile mbu Nyasaye akabanga emikabo mubunji nende khushichelo owayenya, toto mukano khulimwo nende ameeko khubandu basuubila"},{"SurahNumber":39,"VerseNumber":53,"Text":"Boola mbu: “enywe Abasumba banje bakholelaobubiiemioyochiabu, mulawesiakhwo omwoyo khutsimbabaasi tsia Nyasaye tawe, toto Nyasaye aleshelanga ebionoono bioosi, toto ye niye Omulesheli muno Omukoosia po.”"},{"SurahNumber":39,"VerseNumber":54,"Text":"Mukalushile Nyasaye wenyu Omulesi mana mwilekhule khuye, eshinyasio nishishili okhubetsela mana mukhaye okhuhonokokha"},{"SurahNumber":39,"VerseNumber":55,"Text":"Ne loonde amalayi muno akamweshilibwa okhurula khu Nyasaye wenyu Omulesi, eshinyasio nishishili okhubapwoka nanyu nimulamanyile tawe"},{"SurahNumber":39,"VerseNumber":56,"Text":"Mana omwoyo kuletsa kwaboola mbu: “ abayie ndiyitsulisia khukambura ewa Nyasaye, ne toto esie ndali mubokhwikoyania”"},{"SurahNumber":39,"VerseNumber":57,"Text":"Nohomba kuboole mbu: “ Nyasaye yanunjisinjia ndakhabeele mubalia bamuria”"},{"SurahNumber":39,"VerseNumber":58,"Text":"Nohomba kuboole ebise bieshinyasio mbu: “ abayie nengalusibwayo nemba mubandu abalayi”"},{"SurahNumber":39,"VerseNumber":59,"Text":"Shikanyalikhana tawe, toto ebimanyiso bianje biakhwitsila mana nobikhaya nofura noba mubakhayi"},{"SurahNumber":39,"VerseNumber":60,"Text":"Ne inyanga yeyindukho olilola balia bakhaya ka Nyasaye wabu obweni bwabu nibumaliye, koo mu Jahannamu shinishio eshimenyo shiabafuru"},{"SurahNumber":39,"VerseNumber":61,"Text":"Ne Nyasaye alihonia balia bamuria, khulwokhubura khwabu, shibalinyoolwa nobubii bwosi bwosi tawe, nohomba shibalibeelela tawe"},{"SurahNumber":39,"VerseNumber":62,"Text":"Nyasye niye waloonga buli eshindu naye niye omulindi wa buli eshindu"},{"SurahNumber":39,"VerseNumber":63,"Text":"Niye uli nende tsifunguo tsielikulu nende eshialo ne balia bakhaya ebimanyisio bia Nyasaye abo nibo balitiba"},{"SurahNumber":39,"VerseNumber":64,"Text":"Boola “owulali Nyasaye niye wamunomesinjia okhulaama enywe Abasilu?”"},{"SurahNumber":39,"VerseNumber":65,"Text":"Ne toto wafimbulilwa nende balia abaliho imbeli wuwo mbu : “notsokaasia Nyasaye ebikhole bibio bioosi bilakwa akhaya, ne toto oliba Mubandu basikha.”"},{"SurahNumber":39,"VerseNumber":66,"Text":"Halali laama butswa Nyasaye mana obe mubalia bakhupanga orio"},{"SurahNumber":39,"VerseNumber":67,"Text":"Ne shibamuwa Nyasaye oluyali shingala kenyekhana tawe, ne eshialo shiosi shiliba mumukhono kukwe, ne likulu lilikanyakanywa liaba mumukhono kukwe omulunji, oluyali ni olulwe Owekulu nomutwenufu khukabamutsokaasinjia ninako"},{"SurahNumber":39,"VerseNumber":68,"Text":"Ne olwika lulikhupwa mana bifwe bioosi ebili mwikulu nende khushialo halali ulia wa Nyasaye alichama, mana khandi lulikhupwa olundi mana boosi balibukha nibahenga"},{"SurahNumber":39,"VerseNumber":69,"Text":"Mana eshialo shiliakha khubulafu bwa Nyasaye washio Omulesi, ne eshitabu shilirerwa, ne Abarumwa balirerwa nende Abaloli, mana barungwe omurungo kwa toto nabo shibalikholelwa obubii tawe"},{"SurahNumber":39,"VerseNumber":70,"Text":"Mana buli shiamundu alirungwa kayakholanga , naye (Nyasaye) yamanya muno kabakholanga"},{"SurahNumber":39,"VerseNumber":71,"Text":"Ne abakhayi baliyilwa mujahannamu mumikanda, okhula shingala balikuulakhwo, mana emiliango chakwo chiikulwe Abalindi bakhwo balireeba mbu: “ koo Abarumwa shibabetselakhwo tawe okhurula mwinywe? Nibabasoomela tsinyaali tsia Nyasaye wenyu Omulesi, nibekanyilisia okhubukanana nende inyanga yenyu ino?” baliboola mbu: “kali kario halali likhuwa lieshinyasio liatinyisibwa khubakhayi.”"},{"SurahNumber":39,"VerseNumber":72,"Text":"Baliboolelwa mbu: “ injile mumuliango chia Jahannamu mumenyemwo tsinyanga tsiosi” ni eshimenyo eshibii shirie khubafuru"},{"SurahNumber":39,"VerseNumber":73,"Text":"Ne abaria Nyasaye wabu Omulesi baliyilwa mwikulu mumikanda, okhula shingala baliulakhwo mana emiliango nichikulwa mana Abalindi bakwo baliboola mbu : “ omuleembe kube ninanyu, muli abalayi, injilemwo mumenyemwo tsinyanga tsiosi.”"},{"SurahNumber":39,"VerseNumber":74,"Text":"Baliboolambu:“oluyalilwoosi nilwa Nyasaye ukhuhelesiye kayakhulaka, akhulesheele eshialo khumenya mumikunda shingala khwenya . Ne ni omurungo omulayi kuli kurie khubakholi (bamalayi)"},{"SurahNumber":39,"VerseNumber":75,"Text":"Ne olilola Abamalaika nibabotokhana eshisala shia Nyasaye Omulesi, nibetsominjia nibafumia oluyali lwa Nyasaye Omulesi wabu mana balirungwa khubwatoto, ne baliboola mbu: ‘’ oluyali lioosi nilwa Nyasaye Omulesi webiloonje bioosi.”"},{"SurahNumber":40,"VerseNumber":1,"Text":"Ha mim"},{"SurahNumber":40,"VerseNumber":2,"Text":"Okhwishibwa khweshitabu shino khurula khu Nyasaye Owamani Omumanyi muno"},{"SurahNumber":40,"VerseNumber":3,"Text":"Uleshelanga tsimbi ufuchililanga eshileshelo, Oweshinyasio eshilulu , umuhaani abulaho Nyasaye halali Ye, ne ewuwe niwo amakalushilo"},{"SurahNumber":40,"VerseNumber":4,"Text":"Shibayingananga khubimanyisio bia Nyasaye tawe halali bialia bakhaya , kho okhuyelayela khwabu khushialo khulakhung’ang’asia tawe"},{"SurahNumber":40,"VerseNumber":5,"Text":"Imbeli wabu Abandu ba Nuh nende emikanda chindi chiakhaya okhuloonda ka Nyasaye, ne buli omukanda kwali nendeamahababakokhutila Omurumwa wabu, mana nibayingana khubukori khobanyoole okhukalukhania obwatoto , mana nebatiila, kho eshinyasio shianje shiali shirie"},{"SurahNumber":40,"VerseNumber":6,"Text":"Ne endi nilwaliatinyisibwa likhuwa lia Nyasaye wuwo Omulesi khubakhayi, mbu toto bo ni Abandu bomumulilo"},{"SurahNumber":40,"VerseNumber":7,"Text":"Ne balia bachinganga indebe(arsh) nende\tbalia\tbamubotokhana bamwitsoominjia nibahelesia Nyasaye wabu oluyali , nebamusuubilanga ne basabilanga eshileshelo balia basuubila: “ Nyasaye wefu Omulesi waswania buli eshindu tsimbabaasi nende obumanyi kho baleshele balia abasaba eshileshelo mana nibaloonda injila yiyio, ne obekalile eshinyasio shio mulilo"},{"SurahNumber":40,"VerseNumber":8,"Text":"Nyasaye wefu Omulesi obenjisie mwikulu mumukunda kulaliwa tawe, kwa wabalaka nende balia bakhola amalayi mubebusi babu, nende abakhasi babu nende olwibulo lwabu , toto ewe newe Owamaani Owamachesi muno"},{"SurahNumber":40,"VerseNumber":9,"Text":"Ne obekalile amabii, ne owawikalila amabii inyanga eyo toto oliba omukoosiyie, ne okho nikho okhubura okhukhongo"},{"SurahNumber":40,"VerseNumber":10,"Text":"Toto balia bakhaya balilangwa mana baboolelwe mbu: “ toto okhusinya khwenyu Nyasaye ni okhukhongo okhushila shinga mwesinya abeene, olwa mwalangungwa khubusuubili nanyu nimukhaya”"},{"SurahNumber":40,"VerseNumber":11,"Text":"Baliboola mbu: “ Nyasaye wefu Omulesi okhufwisiyie khabili, ne okhulamusiyie khabili, mana khufuchilile tsimbi tsiefu, kho injila yokhurula iliho"},{"SurahNumber":40,"VerseNumber":12,"Text":"Ako ni endio , okhubeela Nyasaye niyalaamungwa yenyene mwakhayanga , ne natsokaasibwa mwachamanga, mana obunyali ni bwa Nyasaye omukhongo wehekulu"},{"SurahNumber":40,"VerseNumber":13,"Text":"Ye niye ubalolosilinjia ebimanyisio bibie, ne abeshilinjia okhurula hekulu emikabo. Ne abulaho witsulila kano halali ulia umukalushila"},{"SurahNumber":40,"VerseNumber":14,"Text":"Kho mulaame Nyasaye nomwitswenula khu dini yiyie , kata abakhayi nibasinyikha"},{"SurahNumber":40,"VerseNumber":15,"Text":"Niye unininjia ebichelo, mwene ishisala , arumanga Malaika(jibril ) Ruh khubunyali bubwe khuwayenya mubasumba bebe, khulwa okhubekanyilisia inyanga yomukhung’ano"},{"SurahNumber":40,"VerseNumber":16,"Text":"Inyanga ya baliemela, shibulaho shiosi shiosi shilifisa khu Nyasaye, “Obwami ni bwa wina Inyanga yino? Ni obwa Nyasaye mulala ukholanga kayeenya.”"},{"SurahNumber":40,"VerseNumber":17,"Text":"Nyanga yino buli Omundu alarungwa kayakholanga, luno okhukholanila obubii khubulaho , toto Nyasaye ni Omwangu wokhubala"},{"SurahNumber":40,"VerseNumber":18,"Text":"Ne bekanyilisie inyanga ili ahambi , olwe emioyo chiliula khwiporokotio, nabo nibayinjilwe neshibeela, abamabii shibaliba nende Omwitsa nohomba ubasabila yawulilwa tawe"},{"SurahNumber":40,"VerseNumber":19,"Text":"Yamanya okhukatia khwetsimoni, nende ke emioyo chifisanga"},{"SurahNumber":40,"VerseNumber":20,"Text":"Ne Nyasaye abusinjia khubwatoto , ne balia balaamanga owulali Nyasaye shibabusinjia shiosi shiosi tawe, toto Nyasaye ni Omuwulili Omuloli muno"},{"SurahNumber":40,"VerseNumber":21,"Text":"Shibachendangakhwo khushialo mana balola indukho yabalia bali imbeli wabu, bali nende amani amanji okhubashila, nende ebikhole ebikhongo khushialo, mana Nyasaye nabatila obutinyu khutsimbi tsiabu, mana nibakhaywa ubakhoonya okhurula khushinyasio shia Nyasaye"},{"SurahNumber":40,"VerseNumber":22,"Text":"Endio nilwokhuba mbu Abarumwa babetselanga nende ebifune biyela mana nibakhaya ne Nyasaye nabatila, toto ye niwa amaani weshinyasio eshilulu"},{"SurahNumber":40,"VerseNumber":23,"Text":"Ne toto khwaruma Musa halala nende ebimanyisio biefu nende ebifune bia habulafu"},{"SurahNumber":40,"VerseNumber":24,"Text":"Khu Firaun nende Hamana nende Qarun, mana nibaboola mbu : “uno ni Omulosi Omubeeyi muno.”"},{"SurahNumber":40,"VerseNumber":25,"Text":"Olwa yabeetsela nende obwatoto okhurula khwifwe , baboola mbu: “yire Abana abasiani babalia basuubila ninaye , mana muleshe Abana abakhana, ne ebifwanga bia bakhayi shibli hosi hosi tawe halali mubukori.”"},{"SurahNumber":40,"VerseNumber":26,"Text":"Ne Firaun naboola mbu : “mundeshe ndire Musa mana alanje Nyasaye wuwe Omulesi, esie eritsanga ye okhukalukhania idini yenyu nohomba akhole amabii khushialo.”"},{"SurahNumber":40,"VerseNumber":27,"Text":"Ne Musa naboola mbu: “esie ndilinda khu Nyasaye wanje Omulesi khu enywe, okhurulana nende buli Omufuuru ulasuubilanga inyanga yokhubalilwa”"},{"SurahNumber":40,"VerseNumber":28,"Text":"Mana Omusatsa omusuubili mubandu ba Firaun owafisa obusuubili bubwe naboola mbu: “koo mwira butswa Omundu shichila okhuboolasa mbu Nyasaye nomulesi wanje ne abetseele nende abwatoto okhurula khu Nyasaye wenyu, ne nali mbu nomubeyi mumuleshe nobubeyi bubwe , ne nali owatoto kamulakanga kalamunyoola, toto Nyasaye shalunjisinjia ulia wabura eshichelo Omubeyi tawe.”"},{"SurahNumber":40,"VerseNumber":29,"Text":"Enywe Abandu banje obwami nobwenyu nyagayino mushilile khushialo, ne wina ulikhuhabina khushinyasio\tshia\tNyasaye nishilikhwitsila? Firaun naboola mbu: “esie shebaboolela liosi liosi tawe halali lilia liendola , ne esie shebalunjisinjia tawe halali khunjila yobulunjifu.’’"},{"SurahNumber":40,"VerseNumber":30,"Text":"Ne wasuubila ulia naboola mbu: “ enywe Abandu banje esie abariranga shinga tsinyanga tsie mikanda"},{"SurahNumber":40,"VerseNumber":31,"Text":"Shinga Abandu ba Nuh nende ba Ad nende Thamud nende balia ababaloondakhwo, ne Nyasaye shakholelanga\tAbandu\tbebe akabalakhoyeshele tawe"},{"SurahNumber":40,"VerseNumber":32,"Text":"Enywe Abandu banje esie abaririranga inyanga yetsimbungu"},{"SurahNumber":40,"VerseNumber":33,"Text":"Inyanga yamulilukha nimukalukha inyuma, shimuliba nende wokhubalinda khu Nyasaye tawe, ne ulia wa Nyasaye yahandichila obukori shali nende umulunjisia tawe"},{"SurahNumber":40,"VerseNumber":34,"Text":"Ne toto Yusuf yamala okhubetsela nende obulafu bwatoto, halali enywe nimutsilila okhuba nende tsinganakani khukalia kayamurerera okhuula shinga yafwa, mwaboola mbu Nyasaye shalirera Omurumwa wundi tawe, endio nilwa Nyasaye alekhanga akora ulia owabura eshichelo wikanakaninjia"},{"SurahNumber":40,"VerseNumber":35,"Text":"Balia bayingananga khubimanyisio bia Nyasaye nibabula amatililo , neshisinyisio eshikhongo imbeli wa Nyasaye nende imbeli wabasuubili, endio nilwa Nyasaye aretsanga eshimanyisio khubuli omwoyo omufururu kwisunganga"},{"SurahNumber":40,"VerseNumber":36,"Text":"Mana Firaun naboola mbu: “ Hamana nyumbashile ingasi (munara) kho enyoole okhuulila khutsinjila"},{"SurahNumber":40,"VerseNumber":37,"Text":"Tsinjila tsielikulu enyoole okhulola Nyasaye wa Musa, netoto esie amuparirasa mbu ni omubeyi.” Ne endio ni lwa Firaun yakholelwa alole ebikhole bibie ebibii okhuba ebilayi mana niyekalilwa tsinjila. Ne ebikhole bia Firaun shibiamukhoonya tawe halali okhumusishia"},{"SurahNumber":40,"VerseNumber":38,"Text":"Na owasuubila ulia naboola mbu: “enywe Abandu banje munondekhwo ebalunjisie injila yabalunjifu”"},{"SurahNumber":40,"VerseNumber":39,"Text":"Enywe Abandu banje toto obulamu bwokhushialo khuno ni omwikhoyo omutiti ne toto mwikulu nisho eshimenyo shietsinyanga tsiosi"},{"SurahNumber":40,"VerseNumber":40,"Text":"Ulia ukhola amabii shalirungwa halali amabii, ne ulia ukhola amalayi mubasatsa nohomba mubakhasi nali omusuubili , abo nibo balinjila mwikulu, balihebwa emikabo chibula eshichelo"},{"SurahNumber":40,"VerseNumber":41,"Text":"Enywe Abandu banje muli murie ebalanganga khubuhonia nanyu munaanganga okhutsia mumulilo"},{"SurahNumber":40,"VerseNumber":42,"Text":"Munaanganga mbu ekhaye Nyasaye mana emutsokasie khukengorerwe , nasi emulanganga khu owa Amaani Owobulesheli muno"},{"SurahNumber":40,"VerseNumber":43,"Text":"Toto\towamunanjilanga okhumulaama shakhoyesheele okhukholelwa omulango khushialo khuno nohomba mwikulu tawe, ne efwe fwesi khulikalusibwa ewa Nyasaye , ne toto balia babura eshichelo nibo Abandu bomumulilo"},{"SurahNumber":40,"VerseNumber":44,"Text":"Ne mulitsulila kebaboolelanga kano ne endeshela likhuwa lianje Nyasaye, toto Nyasaye alolanga muno Abasumba bebe"},{"SurahNumber":40,"VerseNumber":45,"Text":"Mana Nyasaye nabaliinda khubusuku bwabakhola, mana eshinyasio eshibii shilibotokhana Abandu ba Firaun"},{"SurahNumber":40,"VerseNumber":46,"Text":"Balinjila mumulilo itsuli nende ingoloobe ne olwa indukho iliula baliboolelwa mbu: “injisie Abandu ba Firauni mushinyasio eshilulu”"},{"SurahNumber":40,"VerseNumber":47,"Text":"Olwa balireebana mumulilo, Abateshele balireeba Abafuru mbu: “ toto efwe khwabaloondangakhwo mana munyala okhukhututuyiliakhwo omulilo kuno.”"},{"SurahNumber":40,"VerseNumber":48,"Text":"Abafuru baliboola mbu: “ toto efwe fwesi khulimwo , toto Nyasaye amalile okhubusia khubandu bebe”"},{"SurahNumber":40,"VerseNumber":49,"Text":"Balia bali mumulilo baliboolela abalindi bomulilo mbu: “ mukhusabilekhwo Nyasaye wenyu Omulesi , akhututuyiliekhwo eshinyasio kata inyanga ndala.”"},{"SurahNumber":40,"VerseNumber":50,"Text":"Baliboola mbu: “Abarumwa shibabeetselanga nende ebifune biahabulafu? Baliboola mbu: “kali kario” mana baliboolelwa mbu: “ musabe Nyasaye wenyu, ne amalaamo kabakhayi ni amakhaya imbeli wa Nyasaye"},{"SurahNumber":40,"VerseNumber":51,"Text":"Toto efwe khulihabina Abarumwa befu nende balia basuubila khushialo, nende inyanga yabaloli balieema"},{"SurahNumber":40,"VerseNumber":52,"Text":"Inyanga yebichila biabakhayi shibiliwulilwa tawe, ne balinyoola eshitsubo, ne balinyoola eshimenyo eshibi muno"},{"SurahNumber":40,"VerseNumber":53,"Text":"Netoto khwahelesia Musa obulunjifu ne nikhuhelesia Abana ba Israil eshitabu"},{"SurahNumber":40,"VerseNumber":54,"Text":"Shilimwo obulunjifu nende emetsulisio khu bandu bamachesi"},{"SurahNumber":40,"VerseNumber":55,"Text":"Kho wisumilisie toto aka Nyasaye yalaka kalirulila, ne saba eshileshelo khumabii ko, ne witsomie Nyasaye wuwo Omulesi ingoloobe nende itsuli"},{"SurahNumber":40,"VerseNumber":56,"Text":"Toto balia bayingananga khubimanyisio bia Nyasaye nibabula amatililo , ebilifu biabu nebikhaya halali benyanga obukhongo ne shibanyala okhubuulila tawe, kho wilinde khu Nyasaye , toto ye ni Omuwulili Omuloli muno"},{"SurahNumber":40,"VerseNumber":57,"Text":"Toto okhulongwa khwelikulu nende eshialo nokhukhongo okhushila okhulongwa khwa Abandu, halali Abandu abanji shibamanyile tawe"},{"SurahNumber":40,"VerseNumber":58,"Text":"Ne shibahelaana omuwofu nende owulolanga tawe, nohomba balia abasuubila nibakhola amalayi bakhayelana nende abetsimbi? Muparanga hatiti muno"},{"SurahNumber":40,"VerseNumber":59,"Text":"Toto indukho iliula ibula obukanakani tawe, halali Abandu abanji shibasuubilanga tawe"},{"SurahNumber":40,"VerseNumber":60,"Text":"Ne Nyasaye wenyu Omulesi yaboola mbu: “musabee ndalabahelesia, toto balia belolanga okhulaama esie balinjila mumulilo nibatutuye.”"},{"SurahNumber":40,"VerseNumber":61,"Text":"Nyasaye niye wabakholela eshilo muhulushilemwo, ne eshitere mulolele, toto Nyasaye niwetsimbabaasi khubandu halali Abandu abanji shibakhupanga orio tawe"},{"SurahNumber":40,"VerseNumber":62,"Text":"Oyo niye Nyasaye wenyu omulesi owaloonga buli eshindu , abulaho Nyasaye wundi owulali ye tawe, kho ni hena amuhenjibungwa"},{"SurahNumber":40,"VerseNumber":63,"Text":"Ne endio nilwa baliinjibwa balia abakhayanga ebimanyisio biefu"},{"SurahNumber":40,"VerseNumber":64,"Text":"Nyasaye niye wabakholela eshialo okhuba eshimenyo , ne likulu okhuba eshiumbashe , mana nabahelesia ifwani indayi muno, ne nabahelesia emikabo emilayi muno , oyo niye Nyasaye Omulesi wenyu , ne niwoluyali Nyasaye Omulesi webilonje biosi"},{"SurahNumber":40,"VerseNumber":65,"Text":"Naye Nomulamu abulaho Nyasaye wundi owulali Ye , khomumulaame mubutwenufu, oluyali nilwa Nyasaye Omulesi webilonje bioosi"},{"SurahNumber":40,"VerseNumber":66,"Text":"Boola mbu: “ toto esie ndakanibwa okhulaama biamulamaanga ebilali Nyasaye , olwa obulafu bwanzitsila okhurula khu Nyasaye wanje Omulesi ne elomesibwe okhwilekhula khu Nyasaye Omulesi webiloonje bioosi"},{"SurahNumber":40,"VerseNumber":67,"Text":"Niye wabaloonga okhurula khwiloba, okhutsia khu amaatsi kolwibulo , okhutsia okhuba lilika lia matsayi, okhula shingala murulamwo abatoro, okhula shingala muula abakali, okhula shingala muba abakofu, ne mwinywe baliho abafwitsanga nibashili abatiti ne boosi boole khubise biabalachilwa, kho munyoole okhupara"},{"SurahNumber":40,"VerseNumber":68,"Text":"Niye ulamusinjia ne niye ufwisiinjia , ne niyenya okhukhola likhuwa aboolanga butswa mbu: “ ba” niliba"},{"SurahNumber":40,"VerseNumber":69,"Text":"Shololanga balia bayingananga khubimanyisio\tbia\tNyasaye balinjibungwa hena"},{"SurahNumber":40,"VerseNumber":70,"Text":"Nebalia bakhaya eshitabu nende kalia kakhwaruma Abarumwa befu, balitsa okhumanya"},{"SurahNumber":40,"VerseNumber":71,"Text":"Olwa baliboywa mwikosi mwabu emikoye nende eminyororo, nibakhwesulululwa"},{"SurahNumber":40,"VerseNumber":72,"Text":"Mumaatsi kayia pa (hamiim) mana basambwe mumulilo"},{"SurahNumber":40,"VerseNumber":73,"Text":"Mana baliboolelwa mbu: “bali hena abamwasaanjinjia ninabo"},{"SurahNumber":40,"VerseNumber":74,"Text":"Abalali Nyasaye.” Baliboola mbu: “bakhukorerekhwo halali shikhwalaamanga shiosi shiosi inyuma wefu tawe” Endio nilwa Nyasaye akosinjia Abakhayi"},{"SurahNumber":40,"VerseNumber":75,"Text":"Ako nilwokhuba mbu mwasangalanga khushialo khunjila ilali ya habwene nende shingala mwelolanga"},{"SurahNumber":40,"VerseNumber":76,"Text":"Injile mumiliango chia Jahannamu, mumenyemwo tsinyanga tsioosi, ni eshimenyo eshibi shili shirie khubafuru"},{"SurahNumber":40,"VerseNumber":77,"Text":"Kho wisumilisie toto aka Nyasaye yalaka kaliba, ne nikhukhwechesia khu kalia kakhwabalaka nohomba nikhukhufwisia , ne nikhwifwe butswa niwo abalikalukha"},{"SurahNumber":40,"VerseNumber":78,"Text":"Ne toto khwaruma Abarumwa imbeli wuwo, abandi khwakhuboolela ne abandi bakhulakhuboolela, ne Omurumwa shiyakharerere eshimanyisio shiosi shiosi halali khubunyali bwa Nyasaye, mana lilako lia Nyasaye lwaliliitsa lilibusibwa khubwatoto ne awo Abakori balisikha"},{"SurahNumber":40,"VerseNumber":79,"Text":"Nyasaye niye wabalonjela ebiruche ebindi bibachingenge ne ebindi mulitsenje"},{"SurahNumber":40,"VerseNumber":80,"Text":"Ne munyoola obukhoonyi khubio, ne bibamalilanga obusiro buli mumioyo chienyu, ne muchingungwa khubio nende\tbiomumatsi muchingungwakhwo"},{"SurahNumber":40,"VerseNumber":81,"Text":"Ne abechesinjia ebimanyisio bibie , kho nibimanyisio shina biamukhayanga"},{"SurahNumber":40,"VerseNumber":82,"Text":"Shibachendangakhwo khushialo mana balola indukho yabalia abali imbeli wabu, bali abaanji , nende amaani amanji nende ebikhole ebikhongo khushialo okhubashila. Ne koosi kabakholanga shikabakhoonya shiosi shiosi tawe"},{"SurahNumber":40,"VerseNumber":83,"Text":"Olwa Abarumwa babu babetsela nende\tebilolelo bia habulafu, basaangalila okhurulana nende obumanyi bwa baali ninabwo, mana nikababotokhana kalia akabakholelanga omubayo"},{"SurahNumber":40,"VerseNumber":84,"Text":"Olwa balola eshinyasio shiefu, baboola mbu : “ khusuubiile Nyasaye mulala yenyene, ne khwikanile biakhwatsokasinjia ninabio. (Nyasaye)"},{"SurahNumber":40,"VerseNumber":85,"Text":"Obusuubili bwabu shibwabakhoonya eshindu tawe olwabalola eshinyasio shiefu. Eyo niyo injila ya Nyasaye yabura khubasumba bebe, mana eyo Abakhayi nibasikha"},{"SurahNumber":41,"VerseNumber":1,"Text":"Ha Mim"},{"SurahNumber":41,"VerseNumber":2,"Text":"Ameshio kano karula khu Omunji, Wetsimbabaasi Wobukoosia muno"},{"SurahNumber":41,"VerseNumber":3,"Text":"Eshitabu shie tsinyali tsiashio tsienoosibwa, shisomungwa mulwarabu khubandu baminyile"},{"SurahNumber":41,"VerseNumber":4,"Text":"Shisuubisia nende okhwikanyilisia, halali abanji bakhaya okhubukulamwo oluchendo, mana shibasuulilanga tawe"},{"SurahNumber":41,"VerseNumber":5,"Text":"Ne baboola mbu: “ emieyo chiefu chiafunikhwa khukokhulanjilanga ako, ne amarwi kefu kekala, ne hakari wefu ninawe khuli nende eshikalilo, ne khola toto fwesi khukholanga.”"},{"SurahNumber":41,"VerseNumber":6,"Text":"Boola esie endisa Omundu shinga enywe, enyolanga obufimbuli mbu toto Nyasaye wenyu ni Nyasaye mulala, kho mulunjishe khuye ne mumusabe eshileshelo, ne eshinyasio eshikhongo shilinyoola abatsokaasinjia Nyasaye"},{"SurahNumber":41,"VerseNumber":7,"Text":"Balia balarusinjia eshihanwa tawe ne bakhaya ukhusuubila inyanga yeyindukho"},{"SurahNumber":41,"VerseNumber":8,"Text":"Toto balia basuubila mana nibakhola amalayi bali nomurungo kulaliwa"},{"SurahNumber":41,"VerseNumber":9,"Text":"Bola mbu: “toto enywe mukhayanga ulia waloonga eshialo khutsinyanga tsibili, ne mumusasia nende abanyasaye bandi, oyo niye Nyasaye webiloonje biosi.”"},{"SurahNumber":41,"VerseNumber":10,"Text":"Ne yaramwo tsingulu hekulu washio, ne naramwo ikhabi, nenabalililamwo emikabo chabio khutsinyanga tsine, kano kali habwene muno khubarebanga"},{"SurahNumber":41,"VerseNumber":11,"Text":"Mana naleng’ana khwikulu nalo nilili omwosi, naliboolela nende eshialo “ itse nimuchamile noho nimukhayile,” biaboola mbu : “ khwitsile nikhuli abarechelefu.”"},{"SurahNumber":41,"VerseNumber":12,"Text":"Mana naloonga “ amakulu saba” khutsinyanga tsibili, mana nahana buli likulu akalio, mana nikhurona likulu lieshialo khu tsitaa tsiobulindi, esho nishio eshichelo shia Nyasaye Owamani Omumanyi muno"},{"SurahNumber":41,"VerseNumber":13,"Text":"Ne nibalakabukulamwo oluchendo tawe, boola mbu: “ Ebekanyisilia eshinyasio sholuyoka shinga shiali sha A’ad nende Thamud"},{"SurahNumber":41,"VerseNumber":14,"Text":"Olwa betselwa nende Abarumwa okhurula imbeli wabu nende inyuma wabu, nibaboolelwa mbu: “ mulalaame shiosi shiosi tawe halali Nyasaye.” nibaboola mbu: “ Nyasaye wefu alenya yakharumile Abamalaika, kho toto efwe khukamwarumwa ninako ako khukhayile.”"},{"SurahNumber":41,"VerseNumber":15,"Text":"Mana Abandu ba A’ad, Bali abafuru khushialo munjila ilali yatoto tawe, mana nibaboola mbu: “ wina ushila efwe amani ? “ shibalolanga mbu Nyasaye wabaloonga ali namaani okhubashila, Ne bakhayanga ebimanyisio biefu"},{"SurahNumber":41,"VerseNumber":16,"Text":"Mana nikhubarumila omuyeka kweyimbumbuyeka,\tkhutsinyanga tsiamasila, kho banyoole okhupila eshinyasio shiokhubafulafusia, mubulamu bwokhushialo, ni eshinyasio shie indukho ni shokhufulafusia okhukhongo okhushila, Nabo shibalihabinwa tawe"},{"SurahNumber":41,"VerseNumber":17,"Text":"Ne Abandu ba Thamud khwabalunjisia halali nibachama obuwofu okhushila obulunjifu, mana omulilo kweshinyasio shieshifulafusio, nikubabukula khu kalia kabakholanga"},{"SurahNumber":41,"VerseNumber":18,"Text":"Mana nikhuhabina abasuubila abali nibaria Nyasaye mubo"},{"SurahNumber":41,"VerseNumber":19,"Text":"Ne inyanga yabasuku ba Nyasaye balikhung’asibwa mumulilo, nibakabulwa mumikanda chaukhane"},{"SurahNumber":41,"VerseNumber":20,"Text":"Olwa balikulakhwo (omulilo oko), amarwi kabu nende tsimoni tsiabu nende amaseelo kabu bilirusia obuloli khu koosi pe kabakholanga"},{"SurahNumber":41,"VerseNumber":21,"Text":"Ne balireeba amaseelo kemibili chiabu mbu,: “ shina shichila noyinia obuloli khwifwe ?” kaliboola mbu: “ Nyasaye okhulomalomiyie owulomalominjia buli eshindu Naye niye awamulonga olwokhuranga na iwuwe namulikalukha.”"},{"SurahNumber":41,"VerseNumber":22,"Text":"Shimwali nimunyala okhwifisa tawe, kho amarwi kenyu nende tsimoni tsienyu nende amaseelo kenyu akhubarusilia obuloli, halali mwaparanga mbu toto Nyasaye shiyamanya amaanji kamukholanga tawe"},{"SurahNumber":41,"VerseNumber":23,"Text":"Ako niko amaparo kenyu, kamuparire Nyasaye wenyu Omulesi, kamusishiye, mana nimuba mubalia abatiba"},{"SurahNumber":41,"VerseNumber":24,"Text":"Ne nibefwila, omulilo nisho eshimenyo shiabu, ne nibasaba eshileshelo shibaleshelwa tawe"},{"SurahNumber":41,"VerseNumber":25,"Text":"Mana nikhubelesia abetsa, mana nibabaronela ke imbeli nende inyuma wabu, mana likhuwa nilibusibwa khubo , babe halala nende amahanga kabura imbeli wabu, okhurulana nende Amajini nende Abandu, toto abo nibaba bokhusikha"},{"SurahNumber":41,"VerseNumber":26,"Text":"Ne Abakhayi baboola mbu: “ mularechelesia Ikurani ino tawe, ne khupe oluyoka mwakhaba murio mwashila.”"},{"SurahNumber":41,"VerseNumber":27,"Text":"Mana toto khulabakhofia eshinyasio eshilulu balia bakhaya, ne toto khulabarunga omurungo omubii khukabakholanga"},{"SurahNumber":41,"VerseNumber":28,"Text":"Oko niko omurungo kwa basuku ba Nyasaye, Omulilo, Omo shiliba eshimenyo shiabu tsinyanga tsiosi, omurungo kwabu khukalia kabakhayanga ebilolelo biefu"},{"SurahNumber":41,"VerseNumber":29,"Text":"Ne abakhayi baliboola mbu: “Nyasaye wefwe Omulesi khwechesie balia bakhukosinjia mu Majini nende Mubandu, khubakhole babe hasi webilenje bwefu khobabe khu bandu bahasi muno.”"},{"SurahNumber":41,"VerseNumber":30,"Text":"Toto balia baboola mbu : “ Omulesi wefu ni Nyasaye, mana nibalunjikha, Abamalaika balabeeshelanga mana bababoolele mbu: “ mularie tawe nohamba mulabeelela tawe ne sangalile “mwikulu ” ewamwalakungwa"},{"SurahNumber":41,"VerseNumber":31,"Text":"Efwe khuli abahelwa benyu khubulamu bwokhushialo nende mwikulu, ne bilimwo biosi pe bie mioyo chenyu chikombanga, ne omo mulinyoolamwo bioosi biamwenya"},{"SurahNumber":41,"VerseNumber":32,"Text":"Obucheni okhurula khu Nyasaye Amulesheli muno, wobukoosia po"},{"SurahNumber":41,"VerseNumber":33,"Text":"Ne wina oyo wamakhuwa amalayi muno, okhushila ulia ulanganga khu injila ya Nyasaye , mana akhole amalayi, mana aboole mbu endi halala nabasalamu"},{"SurahNumber":41,"VerseNumber":34,"Text":"Obulayi shibuyelana nende obubii tawe, runga obubii nende lilia lilayi, kata bibe shinga ulia woli naye obusuku ni omwitsawo wa mbusia ngonie"},{"SurahNumber":41,"VerseNumber":35,"Text":"Ne shibakhanyoola obulayi buno tawe halali balia bokhwifwila, ne shiyakhanyoola tawe halali ulia weyikhabi ikhongo"},{"SurahNumber":41,"VerseNumber":36,"Text":"Ne shetani nakhubeyia beyia neshibeyibeyi wishinje khu Nyasaye, toto ye niye Omuwulili, Omumanyi muno"},{"SurahNumber":41,"VerseNumber":37,"Text":"Ne mubimanyisio bibie ni eshilo nende eshitere nende eliuba nende omwesi, mulenamila eliuba nohomba omwesi tawe, ne inamile Nyasaye wabiloonga toto nimumulaamanga yenyene"},{"SurahNumber":41,"VerseNumber":38,"Text":"Ne nibafura, manya mbu bioosi ebili ewa Nyasaye bimwitsoominjia eshilo neshitere, nabio shibichong’anga tawe"},{"SurahNumber":41,"VerseNumber":39,"Text":"Ne mubimanyisio bibie , toto ewe ololanga liloba ( liniongofu) liabuyukha ne nikhulirakhwo amatsi olola nilirenga imirombo nichirulamwo, toto ulia uwalilamusia niye ulilamusia abafu, toto ye ni Omunyali wa buli eshindu"},{"SurahNumber":41,"VerseNumber":40,"Text":"Toto balia bakoyasinjia obwatoto buli mubimanyisio biefu shibakhakhwifisila tawe, kho ulia ufubwa mumililo ali obulayi okhushila ulwa witsa nomulembe inyanga yeyindukho? khole shamwenya toto ye alolanga muno kamukholanga"},{"SurahNumber":41,"VerseNumber":41,"Text":"Toto balia bakhaya ametsulisio olwa kabetsela, ( balisishibwa) ne toto neshitabu shiamani shioluyali"},{"SurahNumber":41,"VerseNumber":42,"Text":"Obukori shibwakhashitsila okhurula inyuma washio noho imbeli tawe, sheshibwa nende Omuchesi witsomibungwa muno"},{"SurahNumber":41,"VerseNumber":43,"Text":"Koboolelungwa kano ni kalia kaboolelwa Abarumwa betsa imbeli wuwo. Ne toto Nyasaye wuwo Omulesi ni umelesheli ne ni mwene eshinyasio eshilulu"},{"SurahNumber":41,"VerseNumber":44,"Text":"Ne khukholanga Ikurani ino mulusungo olucheni bakhaboolele mbu : “shichila shina tsinyali tsiayo nitsilaba tsinzaukhania ? lwakhaba lurie olusungo olucheni naye Omurumwa nomwarabu ?” Boola: Ikurani ino ni obulunjifu nende eshinyisio khu usuubila. Ne balia balasuubila mumarwi kabu baramwo tsimbale, nabo khuyo nabawofu, abo balangungwa nabo bali ehale"},{"SurahNumber":41,"VerseNumber":45,"Text":"Netoto khwarumila Musa eshitabu, mana nibaukhanamwo, ne lilabetsanga likhuwa liaranjilila okhurula khu Nyasaye wo Omulesi, bakhabusilibwe, ne toto abo bali mushibeyibeyi shiobuyendi"},{"SurahNumber":41,"VerseNumber":46,"Text":"Owukhola amalayi akholela omwoyo kukwe, ne ukhola amabii kali khumwoyo kukwe ne Nyasaye wuwo shakholelanga Omundu amabii tawe"}]}