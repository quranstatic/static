{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":25,"VerseNumber":21,"Text":"Ne balia abalasuubilanga okhubukanana ninafu mbu baboola mbu: “ shichila shina nibalakhwishilia Malaika nohomba khulole Nyasaye wefu,” toto bo belola emioyo chiabu okhuba abakhongo, mana nibaloba okhuloba okhukhongo"},{"SurahNumber":25,"VerseNumber":22,"Text":"Iyanga yabalilola Abamalaika, Aboononi shibaliba nende obusangafu inyanga eyo tawe, nebaliboola mbu; “khure ehale nende eshinyasio shiakhulenjelekhwo shino.”"},{"SurahNumber":25,"VerseNumber":23,"Text":"Ne khulirera koosi kalia akabakhola mubikhole mana khulikakhola shinga olufu lutumukhanga"},{"SurahNumber":25,"VerseNumber":24,"Text":"Abandu bwomwikulu inyanga eyo baliba mushimenyo eshilayi nende habundu halayi"},{"SurahNumber":25,"VerseNumber":25,"Text":"Ne inyanga yelikulu liliatikha, mana lirere amaleesi amanji, ne Abamalaika balishibwa mubunji"},{"SurahNumber":25,"VerseNumber":26,"Text":"Obwami bwatoto inyanga eyo buliba 25. obwa Omunji wetsimbabaasi, ne iliba inyanga indinyu khubakhayi"},{"SurahNumber":25,"VerseNumber":27,"Text":"Ne inyanga eyo omwononi aliluma amakhono kaye naboola mbu; “Manyanga endila injila halala nende Omurumwa.”"},{"SurahNumber":25,"VerseNumber":28,"Text":"“Abayiee! Emanyanga ekhaya okhukhola lebe okhuba omwitsa wanje.”"},{"SurahNumber":25,"VerseNumber":29,"Text":"“ Toto ye yangosia ndalekha okhuloonda amebaalo nikamalile okhunzulila” ne toto shetani asukunanga Omundu"},{"SurahNumber":25,"VerseNumber":30,"Text":"Ne Omurumwa yaboolanga mbu; “Ewe Nyasaye wanje, toto Abandu banje bakhola Ikurani ino okhuba eshindu shialekhwa.”"},{"SurahNumber":25,"VerseNumber":31,"Text":"Ni endisa nilwa khwakholela buli Omurumwa omusuku okhurula mubandu ababii. Ne Nyasaye wuwo ayela okhuba Omulunjisia nende Omukhoonyi"},{"SurahNumber":25,"VerseNumber":32,"Text":"Ne Abakhayi nibaboola mbu; “shichila shina nakhaya ekhwishilibwa Ikurani yoosi lulala butswa.” Ni endio kho khunyoole okhutinyisia omwoyo kukwo, ne khwayihelasia obulayi"},{"SurahNumber":25,"VerseNumber":33,"Text":"Ne shibalakhurerera okhuchelasia khwosi khwosi tawe halali khwitsa okhwishilia\tobwatoto\tnende okhukhurerera obukalukhasi obulayi"},{"SurahNumber":25,"VerseNumber":34,"Text":"Balia balikhung’asibwa mafumama nibayilwa mumulilo, abo baliba habundu habii nende abakora muno injila"},{"SurahNumber":25,"VerseNumber":35,"Text":"Netoto khwahelesia Musa eshitabu, ne nikhumuwa halala ninaye Omusiani wabu Haruni okhuba omukhoonyi wuwe"},{"SurahNumber":25,"VerseNumber":36,"Text":"Nikhubaboolela mbu; “Tsie khubandu abayingasia ebimanyisio biefu. Mana nikhubasishia okhusishia khwene.”"},{"SurahNumber":25,"VerseNumber":37,"Text":"Ne Abandu ba Nuhu, olwa bayingasia Abarumwa khwabasishia mumatsi, nikhubakhola okhuba eshimanyisio khubandu, ne khwarecheshela abonooni eshinyasio eshilulu"},{"SurahNumber":25,"VerseNumber":38,"Text":"Nende A’d nende Thamud nende Abandu ba Ra’s (bolukoba) nende tsinzibulo tsindi tsinyinji etsiali hakari wabu"},{"SurahNumber":25,"VerseNumber":39,"Text":"Ne boosi khwamuchelasiliakhwo ne boosi khwabasishia busishia"},{"SurahNumber":25,"VerseNumber":40,"Text":"Ne totobo boolanga khulukongo olweshilibwa ifula imbii mana kho koo, shibalikhwo nibalulolanga tawe, halali bo shibasuubilanga okhulamusibwa tawe"},{"SurahNumber":25,"VerseNumber":41,"Text":"Ne nibakhulola bakhukholelanga omubayo, “koo, uno niye owa Nyasaye yaruma?”"},{"SurahNumber":25,"VerseNumber":42,"Text":"Toto ye yali ahambi okhukosia nende Abanyasaye befu, khukhayanga okhwisumilisia khubo. Ahambi hano betsa okhumanya nibalola eshimanyisio, ni wina owakora muno njila"},{"SurahNumber":25,"VerseNumber":43,"Text":"Koo walolakhwo ulia wakhola obwikombi bubwe okhuba Nyasaye wuwe? Kho koo ewe wakhaba omulindi wuwe"},{"SurahNumber":25,"VerseNumber":44,"Text":"Nohomba koo, oparanga mbu, abanji mubo bawulilanga nohomba bamanyanga? Abo bali shinga tsisolo, halali bo bakora muno injila"},{"SurahNumber":25,"VerseNumber":45,"Text":"Koo shiwalolakhwo Nyasaye wuwo shingala yasalaasia eshiinikha? Ne\tyenyanga\tyakhashikholele okhwihotselesia halala, mana nikhukhola eliuba okhuba omwimilisi washio"},{"SurahNumber":25,"VerseNumber":46,"Text":"Mana khushikhweselanga ewefu kalaha kalaha"},{"SurahNumber":25,"VerseNumber":47,"Text":"Naye niye owabakholela eshilo okhuba ingubo ne tsindoolo okhuba shinga okhufwa ne nakhola eshitere okhuba shinga okhulamusibwa"},{"SurahNumber":25,"VerseNumber":48,"Text":"Naye niye urumanga omuyeka okhuba amacheni amalayi tsimbabaasi tsitsie nitsishili okhuula. Ne khwishinjia okhurula mwikulu amatsi amalafu"},{"SurahNumber":25,"VerseNumber":49,"Text":"Kho khulamusilie khuko eshialo shiafwa ne khunywesiekho khubilia abiakhwalonga, tsiosolo nende Abandu abanji"},{"SurahNumber":25,"VerseNumber":50,"Text":"Ne\ttoto\tkhubwatoto khukabilanga(ifula ino) hakari wabu kho banyoole okhwitsulila, halali Abandu abanji bakhayilanga mubukhayi butswa"},{"SurahNumber":25,"VerseNumber":51,"Text":"Ne khwenyanga khwakhayilile buli mulukongo Omwikanyilisi"},{"SurahNumber":25,"VerseNumber":52,"Text":"Kho olawulila abakhayi tawe, ne oshilane ninabo khuyo (Ikuruani) okhushilana okhukhongo"},{"SurahNumber":25,"VerseNumber":53,"Text":"Naye niye ungasinjia tsinyanza tsibili, ino niyamatsi amatorotoro, karusinjia obuloo, ne eyindi ino niya ichumbi, indulu ne narao eshikalilo hakari wako, eshikalilanga (okhusasania)"},{"SurahNumber":25,"VerseNumber":54,"Text":"Niye owaloonga omundu okhurula khumatsi mana nakhukholela olwikho, (lwa matsayi) nende olwokhuteshania. Ne Nyasaye wuwo niwobunyali"},{"SurahNumber":25,"VerseNumber":55,"Text":"Ne balaamanga abilali Nyasaye- ebilabakhoonya nohomba okhubakhola shiosi shiosi tawe, ne omukhayi niwokhutsia ebuleka khu Nyasaye wuwe"},{"SurahNumber":25,"VerseNumber":56,"Text":"Ne efwe shikhwakhuruma halali mbu obe urera amacheni amalayi nende omwikanyilisi"},{"SurahNumber":25,"VerseNumber":57,"Text":"Boola; “esie shebasabanga omurungo kwosi kwosi khukano tawe, halali ulia wenya okhutila injila itsia khu Nyasaye wuwe"},{"SurahNumber":25,"VerseNumber":58,"Text":"Ne wisiche ulia wetsinyanga tsiosi ulafwitsanga, ne omwitsomie khutsifuma tsitsie tsindayi. Naye ayela muno okhumanya tsimbi tsiabasumba bebe"},{"SurahNumber":25,"VerseNumber":59,"Text":"Ulia owaloonga likulu nende eshialo nende ebili hakari wabio, khutsinyanga tsisasaba, mana naleeng’ana khushisaala shishie. Nyasaye wetsimbabaasi, reba amakhuwa keke khubamumanya"},{"SurahNumber":25,"VerseNumber":60,"Text":"Ne nibaboolelwa mbu; “Mwinamile Owetsimbabaasi” baboolanga mbu; “Ni wina Owetsimbabaasi? Koo, khwinamile ulia wokhulomesinjia ewe butswa?” Ne kabametelanga eshisinyo"},{"SurahNumber":25,"VerseNumber":61,"Text":"Niwoluyali ulia wara tsing’ining’ini mwikulu, mana naramwo eliuba nende omwesi kumesanga"},{"SurahNumber":25,"VerseNumber":62,"Text":"Naye niye wakhola eshilo nende eshitere ukhuloondana, khu ulia wenya okhwitsulila nohomba niyenya okhupa orio"},{"SurahNumber":25,"VerseNumber":63,"Text":"Ne Abasumba ba Nyasaye, abachendanga khushialo mubwihotselefu. Ne Abasilu\tnibaboola ninabo babakalusinjia mbu: “omulembe”"},{"SurahNumber":25,"VerseNumber":64,"Text":"Nende balia abamalanga ebise biabu eshilo khulwa Nyasaye wabu, khukhusikama nende okhwema"},{"SurahNumber":25,"VerseNumber":65,"Text":"Nende balia baboolanga mbu; “Nyasaye wefu! Khurusilieho eshinyasio shia Jahanam, toto eshinyasio shiayo nishilibaho butswa"},{"SurahNumber":25,"VerseNumber":66,"Text":"Toto eyo (Jahanam) ni habundu abii okhwikhala"},{"SurahNumber":25,"VerseNumber":67,"Text":"Nende balia olwabekhonyela shibekhonyelanga nende isasia tawe, ne shibakholanga obwimani tawe, halali babetsanga hakari wa ako"},{"SurahNumber":25,"VerseNumber":68,"Text":"Nende balia abalalamanga halala nende Nyasaye wundi tawe, ne shiberanga Omundu wa Nyasaye yakana okhwirwa halali khubwatoto, ne shibakholanga obuyeyi tawe, ne ulia ukhola ario alonyoola tsimbii"},{"SurahNumber":25,"VerseNumber":69,"Text":"Alametelwa eshinyasio inyanga yeyindukho ne alekhalamwo tsinyanga tsiosi natutuye"},{"SurahNumber":25,"VerseNumber":70,"Text":"halali ulia witsa okhusaba eshileshelo, mana asuubile mana akhole abikhole ebilayi, abo Nyasaye alabakalukhanilia tsimbii tsiabu okhuba amalayi, ne Nyasaye ni omunji wabulesheli wetsimbabaasi muno"},{"SurahNumber":25,"VerseNumber":71,"Text":"Ne ulia usaba eshileshelo nende okhukhola amalayi, toto oyo asabe eshileshelo okhusaba khwatoto khu Nyasaye"},{"SurahNumber":25,"VerseNumber":72,"Text":"Nende balia abalarusinjia obuloli bwobubeyi tawe, ne nibabura khumakhuwa kabulamwo oluchendo babura nende eshironyo(eshiribwa)"},{"SurahNumber":25,"VerseNumber":73,"Text":"Nende balia nibetsulisibwa tsinyali tsia Nyasaye wabu shibatsikalilanga amarwi nohomba shibatsiwofulilanga tawe"},{"SurahNumber":25,"VerseNumber":74,"Text":"Nende balia baboolanga mbu; “Nyasaye wefu! Khuhelesie mubakhasi nende Abana befu babe basangasia tsimoni, ne okhukholele okhuba ebemilisi abaritsanga Nyasaye.”"},{"SurahNumber":25,"VerseNumber":75,"Text":"Abo nibo balirungwa tsinzu(tsio Mwikulu) khulwa okhwisumilisia, ne balinyoolamwo eshiribwa nende omulembe"},{"SurahNumber":25,"VerseNumber":76,"Text":"Balikhalamwo tsinyanga tsiosi, amawulushilo amalayi nende habundu halayi wokhwikhala"},{"SurahNumber":25,"VerseNumber":77,"Text":"Boola mbu; “Nyasaye wanje shiyakhabatebele tawe khukhayanga okhuba okhusaba khwenyu, ne enywe mumalile okhuyingasia, kho (eshinyasio) shilaba butswa shiokhubanyoola.”"},{"SurahNumber":26,"VerseNumber":1,"Text":"Twaa Syn Mym"},{"SurahNumber":26,"VerseNumber":2,"Text":"Tsino ni tsinyaali tsie shitabu shinoosinjia"},{"SurahNumber":26,"VerseNumber":3,"Text":"Kakhaba kario weyira omwene shichila mbu shibaba Abasuubili tawe"},{"SurahNumber":26,"VerseNumber":4,"Text":"Ne khwenyanga khwakhabeshilie okhurula hekulu amangalimwa, mana amakosi kabu kehotselesilia amangalimwa ako"},{"SurahNumber":26,"VerseNumber":5,"Text":"Ne nibuboolela obwitsulisio obuyiakha okhurula khu munji wetsimbabaasi beretsanga ehale ninabo"},{"SurahNumber":26,"VerseNumber":6,"Text":"Toto bo bamala okhuyingasia, kholaano ahambi hano balanyoola amacheni kakalia kabakholelanga emibayo"},{"SurahNumber":26,"VerseNumber":7,"Text":"Koo, shibalolangakhwo liloba, ni emimela chinga chia khwamesiamwo, chia buli imbia indayi"},{"SurahNumber":26,"VerseNumber":8,"Text":"Toto mu ako khulimwo nende ameeko, halali abanji mubo shinibokhusuubila tawe"},{"SurahNumber":26,"VerseNumber":9,"Text":"Netoto Nyasaye wuwo, niye Owamani, Owetsimbabaasi muno"},{"SurahNumber":26,"VerseNumber":10,"Text":"Ne olwa Nyasaye wuwo yalaanga Musa, namuboolela mbu; “Tsia khubandu balia abamabii”"},{"SurahNumber":26,"VerseNumber":11,"Text":"Abandu ba Firauni; (ubaboolele mbu) “Koo shimuritsanga Nyasaye tawe?”"},{"SurahNumber":26,"VerseNumber":12,"Text":"(Musa) Naboola’; mbu “Nyasaye wanje esie eritsanga baletsa okhuyingasia tawe.”"},{"SurahNumber":26,"VerseNumber":13,"Text":"Ne eshilifu shianje shilola obuliro, ne olulimi lwanje shilurumbulanga obulayi tawe, kho yilila (Oburume buno) khu Haruni"},{"SurahNumber":26,"VerseNumber":14,"Text":"Nabo bali nende likhobo khwisie, kho eritsanga mbu balanzira"},{"SurahNumber":26,"VerseNumber":15,"Text":"Naboola; “Shikalikario tawe, kho mutsie nende amangalimwa kanje, toto efwe khuli halala ninanyu khuwulilanga.”"},{"SurahNumber":26,"VerseNumber":16,"Text":"Kho mutsie khu Firauni mumuboolele mbu; “Toto efwe khuli Abarumwa ba Nyasaye webiloonje bioosi .”"},{"SurahNumber":26,"VerseNumber":17,"Text":"Mbu olekhule halala ninafu Abana ba Isarail"},{"SurahNumber":26,"VerseNumber":18,"Text":"Naboola mbu; “koo, shikhwakhulela ewefu noli omwana, ne niwikhala mwifwe emika cholubaka lulwo?”"},{"SurahNumber":26,"VerseNumber":19,"Text":"Ne nokhola eshikhole shishio shilia shawakhola ne noba mubalia abalakhupanga orio tawe"},{"SurahNumber":26,"VerseNumber":20,"Text":"(Musa) naboola mbu; “Ndakhola ako, olwandali nendi mubandu balia abakora”"},{"SurahNumber":26,"VerseNumber":21,"Text":"“Mana nebelukha olwandali nebarire, ne Nyasaye wanje yambeele laano obwami ne yakholele okhuba Mubarumwa.”"},{"SurahNumber":26,"VerseNumber":22,"Text":"Ne obo nibo obulayi bwawumborolanga obwawakholela, newara Abana ba Israil mubusandi"},{"SurahNumber":26,"VerseNumber":23,"Text":"Firauni naboola mbu; “Ne ni wina oyo Nyasaye weshialo shiosi?”"},{"SurahNumber":26,"VerseNumber":24,"Text":"(Musa) Naboola mbu; “ Nyasaye Omulesi owaloonga likulu nende eshialo nende ebili hakari wabio toto nimuli abokhukhaaba abwatoto.”"},{"SurahNumber":26,"VerseNumber":25,"Text":"(Firauni) Naboolela balia abali nibamubotokhane mumbeka wuwe mbu: “koo! Shimuwulilanga tawe?”"},{"SurahNumber":26,"VerseNumber":26,"Text":"(Musa) naboola mbu; “Nyasaye wenyu nende Nyasaye wa bapapa benyu abaranjilila.”"},{"SurahNumber":26,"VerseNumber":27,"Text":"(Firauni) Naboola mbu; “Toto bwene Omurumwa wenyu owabaruma enywe ni omulalu”"},{"SurahNumber":26,"VerseNumber":28,"Text":"(Musa) Naboola mbu; “Niye Nyasaye webukwe nende Mumbo nende ebili hakari wabio, toto enywe nimuli abamanyanga"},{"SurahNumber":26,"VerseNumber":29,"Text":"(Firauni) naboola mbu; “Niwitsa okhusuubila Nyasaye wundi ulali esie tawe toto nditsa okhukhola obe mubaboye.”"},{"SurahNumber":26,"VerseNumber":30,"Text":"Naboola; “Koo! Kata nekhurerera eshindu shili mubwang’angu?”"},{"SurahNumber":26,"VerseNumber":31,"Text":"Naboola mbu; “Nakhashirerekhwo, toto noli mubandu baboolanga obwatoto.”"},{"SurahNumber":26,"VerseNumber":32,"Text":"Mana nasukuna indambushi yiyie, mana nikalukhana inzokha ilolekha"},{"SurahNumber":26,"VerseNumber":33,"Text":"Ne narusia omukhono kukwe, mana nikuba omulafu tswe khubakuhenga"},{"SurahNumber":26,"VerseNumber":34,"Text":"(Firauni) naboola okhuboolela abakhongo balia abamubotokhana mbu, “Toto uno ni omulosi umanyile muno”"},{"SurahNumber":26,"VerseNumber":35,"Text":"“Yenya okhubarusia mushialo shienyu nende obulosi bubwe, kho muboola murie?”"},{"SurahNumber":26,"VerseNumber":36,"Text":"Nibaboola mbu; “Mwehelesie ebise ye nende omusiani wabu, ne omure mwitokho habandu abakhung’asinjia Abandu”"},{"SurahNumber":26,"VerseNumber":37,"Text":"Balakhurerera buli omulosi omukhongo umanyile muno"},{"SurahNumber":26,"VerseNumber":38,"Text":"Mana nibakhung’asia Abalosi khubise nende inyanga imanyikhane"},{"SurahNumber":26,"VerseNumber":39,"Text":"Ne Abandu nibaboolelwa mbu “Mumalile okhukhung’ana?”"},{"SurahNumber":26,"VerseNumber":40,"Text":"“Khwakhaba khurio khwaloonda kabalosi nikali mbu nibo balashila”"},{"SurahNumber":26,"VerseNumber":41,"Text":"Kho mana Abalosi shingala boola, nibaboolela Firauni mbu; Koo, khulanyoola omurungo nikaba mbu nefwe khushila?”"},{"SurahNumber":26,"VerseNumber":42,"Text":"Naboola mbu; “eeh, ne khandi mwitsa okhuba mubalia abenjisibwa.”"},{"SurahNumber":26,"VerseNumber":43,"Text":"Musa nababoolela mbu; “sukune ebiamwenya okhusukuna”"},{"SurahNumber":26,"VerseNumber":44,"Text":"Nibasukuna emikoye chiabu nende tsindabushi tsiabu, nenibaboola mbu; “khumaani ka Firauni efwesa toto nefwe khulashila”"},{"SurahNumber":26,"VerseNumber":45,"Text":"Mana Musa nasukuna indabushi yiyie, mana niimilaa bioosi biabachikhanga"},{"SurahNumber":26,"VerseNumber":46,"Text":"Awo abalosi nibakalukhana nibenama nibasujuda"},{"SurahNumber":26,"VerseNumber":47,"Text":"Nibaboola mbu; “khusuubile Nyasaye webiloonje bioosi"},{"SurahNumber":26,"VerseNumber":48,"Text":"Nyasaye wa Musa nende Haruni.”"},{"SurahNumber":26,"VerseNumber":49,"Text":"(Firauni) naboola mbu; “Mumusuubile neshili okhubasubula, toto ye niye Omukhongo wenyu owabechesia obulosi. Kho mwitsa okhulola, Nditsa toto okhuteta emikhono chienyu nende ebilenje bienyu buchikha, ne nditsa okhubabamba mwesi”"},{"SurahNumber":26,"VerseNumber":50,"Text":"Nibaboola mbu; “obubii bubulaho, toto efwe khwitsa okhukalukha khu Nyasaye wefu”"},{"SurahNumber":26,"VerseNumber":51,"Text":"“Toto efwe khusuubile mbu Nyasaye wefu alakhuleshela tsimbi tsiefu, shichila efwe khubeele bokhuranjilila okhusuubila”"},{"SurahNumber":26,"VerseNumber":52,"Text":"Ne nikhufimbulila Musa mbu: “ rula nende Abandu banje ebise bieshilo, toto enywe mwitsa okhulondwakho.”"},{"SurahNumber":26,"VerseNumber":53,"Text":"Mana Firauni naruma abakhung’asinjia Abandu mwitokho"},{"SurahNumber":26,"VerseNumber":54,"Text":"“Toto bano ni omukanda omutiti”"},{"SurahNumber":26,"VerseNumber":55,"Text":"“Nabo toto bakhusinyisinjia”"},{"SurahNumber":26,"VerseNumber":56,"Text":"“Nafu khuli abanji ne khubaritsanga”"},{"SurahNumber":26,"VerseNumber":57,"Text":"Mana nikhubarusia mumikunda nende tsisebele"},{"SurahNumber":26,"VerseNumber":58,"Text":"Nende amabishilo nende habundu andayi"},{"SurahNumber":26,"VerseNumber":59,"Text":"Ne endio, mana nikhuchelamia Abana ba Israil"},{"SurahNumber":26,"VerseNumber":60,"Text":"Mana olwa eliuba liarula nibabalondakhwo"},{"SurahNumber":26,"VerseNumber":61,"Text":"Ne olwa emikanda chibili chialolana, Abandu ba Musa nibaboola mbu; “toto efwe khutilwa”"},{"SurahNumber":26,"VerseNumber":62,"Text":"(Musa) Naboola mbu; “Shikali kario tawe, toto Nyasaye wanje ali halala ninasi, toto yetsa okhulunjisia.”"},{"SurahNumber":26,"VerseNumber":63,"Text":"Mana nikhufimbulila Musa mbu khupa indabushi yiyio khu inyanza” Mana nikabukhana, ne buli elubeka niba shinga olukulu olukhongo"},{"SurahNumber":26,"VerseNumber":64,"Text":"Mana nikhureraho Abandu bandi balia"},{"SurahNumber":26,"VerseNumber":65,"Text":"Mana nikhuhonokosia Musa nende balia abali halala ninaye boosi"},{"SurahNumber":26,"VerseNumber":66,"Text":"Mana nikhusishia abandi abo"},{"SurahNumber":26,"VerseNumber":67,"Text":"Toto mu ako khulimwo nende ameeko, halali abanji mubo shibasuubilanga tawe"},{"SurahNumber":26,"VerseNumber":68,"Text":"Netoto Nyasaye wuwo niye Owamani Owestimbabaasi"},{"SurahNumber":26,"VerseNumber":69,"Text":"Ne basomele amakhuwa ka Ibrahim"},{"SurahNumber":26,"VerseNumber":70,"Text":"Olwayaboolela papa wuwe nende Abandu bebe, mbu; “Shina shiamulaamanga?”"},{"SurahNumber":26,"VerseNumber":71,"Text":"Nibaboola mbu; “Khulaamanga ebifwanani tsinyanga tsiosi khubilamanga”"},{"SurahNumber":26,"VerseNumber":72,"Text":"Naboola mbu; “Koo, bibawulilanga olwamubilaanganga?”"},{"SurahNumber":26,"VerseNumber":73,"Text":"“Nohomba\tbibakhonyangakhwo (nimubilaama)nohomba bibawumisinjia (nimukhaya okhubilama)"},{"SurahNumber":26,"VerseNumber":74,"Text":"Nibaboola mbu; “(Shibikholanga ako tawe) halali khwanyoola bapapa befu nibakholanga bario.”"},{"SurahNumber":26,"VerseNumber":75,"Text":"Naboola; “koo Mulolanga ebia mulaamanga ebo?”"},{"SurahNumber":26,"VerseNumber":76,"Text":"“Enywe nende Abakofu benyu abaranjilila"},{"SurahNumber":26,"VerseNumber":77,"Text":"Toto abo ni Abasuku banje(abamulaamanga abo) halali Nyasaye webiloonje bioosi"},{"SurahNumber":26,"VerseNumber":78,"Text":"“Ulia owanoonga naye niye ulunjisinjia”"},{"SurahNumber":26,"VerseNumber":79,"Text":"“Ne niye ulia undisinjia nende unywesinjia”"},{"SurahNumber":26,"VerseNumber":80,"Text":"“Ne nendwala niye umboninjia”"},{"SurahNumber":26,"VerseNumber":81,"Text":"“Ne niye ulifwisia ne alilamusia”"},{"SurahNumber":26,"VerseNumber":82,"Text":"Ne niye wesuubilanga mbu alindeshela ebionono bianje inyanga yamurungo"},{"SurahNumber":26,"VerseNumber":83,"Text":"Nyasaye wanje! Mbelesia amachesi kokhubusia ne unde halala nende abakholi bamalayi"},{"SurahNumber":26,"VerseNumber":84,"Text":"“Ne\tukhole\tembe\twokhuboolwa khubulayi nende Abandu balitsa inyuma.”"},{"SurahNumber":26,"VerseNumber":85,"Text":"“Ne ukhole embe unyoola emikunda chobwokholo mwikulu”"},{"SurahNumber":26,"VerseNumber":86,"Text":"“Ne oleshele Papa wanje toto ye yali mubandu bakora.”"},{"SurahNumber":26,"VerseNumber":87,"Text":"“Ne olanzafia tsisoni tawe inyanga yabalilamusibwa”"},{"SurahNumber":26,"VerseNumber":88,"Text":"“Inyanga eyo omwandu nohomba Abana shibilikhoonya shiosi shiosi tawe”"},{"SurahNumber":26,"VerseNumber":89,"Text":"“Halali ulia wetsa khu Nyasaye nende omwoyo omulafu”"},{"SurahNumber":26,"VerseNumber":90,"Text":"Ne likulu lilisitibwa khubalia baria Nyasaye"},{"SurahNumber":26,"VerseNumber":91,"Text":"Ne Jahanam ililolosibwa khubandu ababii"},{"SurahNumber":26,"VerseNumber":92,"Text":"Ne baliboolelwa mbu; “Bali hena balia abamwalaamanga?”"},{"SurahNumber":26,"VerseNumber":93,"Text":"“Abalali\tNyasaye,\tkoo\tbanyala okhubakhonya nohomba bekhonye abeene?”"},{"SurahNumber":26,"VerseNumber":94,"Text":"Kho balisukunwa omo abo nende abakhayi bandi"},{"SurahNumber":26,"VerseNumber":95,"Text":"Nende omukanda kwa ibilisi kwosi"},{"SurahNumber":26,"VerseNumber":96,"Text":"Baliboola- nibasolanangamwo mbu"},{"SurahNumber":26,"VerseNumber":97,"Text":"“Khwitsuba Khu Nyasaye toto efwe khwali mubukori bwa habulafu”"},{"SurahNumber":26,"VerseNumber":98,"Text":"“Olwa khwabakholanga nashilala nende Nyasaye webiloonje bioosi"},{"SurahNumber":26,"VerseNumber":99,"Text":"“Ne shibakhukosia tawe halali aboononi balia”"},{"SurahNumber":26,"VerseNumber":100,"Text":"“Kholano khubula abakhusabila”"},{"SurahNumber":26,"VerseNumber":101,"Text":"“Nohomba Omwitsa Owatoto”"},{"SurahNumber":26,"VerseNumber":102,"Text":"Abayie khunyalanga okhukalukha khwakhabeele mubasuubili"},{"SurahNumber":26,"VerseNumber":103,"Text":"Toto mukano khulimwo nende ameeko, ne abanji mubo shinibokhusuubila tawe"},{"SurahNumber":26,"VerseNumber":104,"Text":"Ne toto Nyasaye wuwo niye Owamani Owetsimbabaasi muno"},{"SurahNumber":26,"VerseNumber":105,"Text":"Abandu ba Nuhu, bayingasia Abarumwa"},{"SurahNumber":26,"VerseNumber":106,"Text":"Olwa Omusiani wabu (ulangwa mbu) Nuh yababoolela mbu; “koo shimularia Nyasaye tawe”"},{"SurahNumber":26,"VerseNumber":107,"Text":"Toto esie khwinywe endi Omurumwa Omwisikwa"},{"SurahNumber":26,"VerseNumber":108,"Text":"Kho murie Nyasaye ne muwulile"},{"SurahNumber":26,"VerseNumber":109,"Text":"Ne shebasaba khukano omurungo tawe, omurungo kwanje kuli butswa khu Nyasaye Omulesi webilonje biosi"},{"SurahNumber":26,"VerseNumber":110,"Text":"Kho murie Nyasaye ne muwulile"},{"SurahNumber":26,"VerseNumber":111,"Text":"Nibaboola mbu; “Khulakhusuubila ewe ne ni abateshele nibo bakhuloonda”"},{"SurahNumber":26,"VerseNumber":112,"Text":"Nibaboola mbu; “Emanyile shina akabakholanga"},{"SurahNumber":26,"VerseNumber":113,"Text":"Ne okhubalwa khwabu khuli butswa khu Nyasaye wanje, Abayie mumanyangakhwo.”"},{"SurahNumber":26,"VerseNumber":114,"Text":"“Ne esie shinditsa okhwilukhania Abasuubili tawe”"},{"SurahNumber":26,"VerseNumber":115,"Text":"“Esie shendi shiosi shiosi tawe halali omwikanyilisi owa-habulafu"},{"SurahNumber":26,"VerseNumber":116,"Text":"Nibaboola mbu; “Nolalekhana ninaafu tawe ewe Nuh, toto olaba mubalia balaswa amachina.”"},{"SurahNumber":26,"VerseNumber":117,"Text":"Nuhu naboola mbu; “Nyasaye wanje, toto Abandu banje bayingasiye”"},{"SurahNumber":26,"VerseNumber":118,"Text":"Kho busia hakari wanje ninabo okhubusia okhulayi ne uhabine esie nende balia bali halala ninasi mubasuubili"},{"SurahNumber":26,"VerseNumber":119,"Text":"Kho mana nikhumuhabina ye nende balia bali halala ninaye musafina yitsule"},{"SurahNumber":26,"VerseNumber":120,"Text":"Mana nikhusishia balia abatong’a"},{"SurahNumber":26,"VerseNumber":121,"Text":"Toto mukano khulimwo nende ameeko halali abaanji mubo shibali bakhusuubila tawe"},{"SurahNumber":26,"VerseNumber":122,"Text":"Ne toto Nyasaye wuwo niye Owamani Owetsimbabaasi muno"},{"SurahNumber":26,"VerseNumber":123,"Text":"Babu A’di boosi bayingasia Abarumwa"},{"SurahNumber":26,"VerseNumber":124,"Text":"(Betsulisie) Olwa Omusiani wabu Hud yababoolela mbu; “koo shimulamuria tawe?’’"},{"SurahNumber":26,"VerseNumber":125,"Text":"Toto esie endi khwinywe Omurumwa Omwisikwa"},{"SurahNumber":26,"VerseNumber":126,"Text":"Kho murie Nyasaye ne muwulile"},{"SurahNumber":26,"VerseNumber":127,"Text":"Ne shebasaba khukano omurungo tawe, Omurungo kwanje kulisa khu Nyasaye Omulesi webiloonje biosi"},{"SurahNumber":26,"VerseNumber":128,"Text":"“Koo, mumbakhanga buli khwitulo, eshitsulisio shiokhukhola kalia kabulamwo oluchendo"},{"SurahNumber":26,"VerseNumber":129,"Text":"Ne mumbakhanga tsing’oba mpara mbu mulimenya tsinyanga tsiosi"},{"SurahNumber":26,"VerseNumber":130,"Text":"Ne nimusera museranga nobufuru"},{"SurahNumber":26,"VerseNumber":131,"Text":"Kho murie Nyasaye ne muwulile"},{"SurahNumber":26,"VerseNumber":132,"Text":"Ne Murie ulia owabahelesia kalia akamumanyile"},{"SurahNumber":26,"VerseNumber":133,"Text":"Yabahelesia emiruko nende Abana abasiani"},{"SurahNumber":26,"VerseNumber":134,"Text":"Nende “emikunda nende tsisebele”"},{"SurahNumber":26,"VerseNumber":135,"Text":"Toto ebaririranga eshinyasio shieyinyanga ikhongo"},{"SurahNumber":26,"VerseNumber":136,"Text":"nibaboola mbu; “ni halala butswa awo, khwifwe nokhuchelela nohomba noobula okhuchelela.”"},{"SurahNumber":26,"VerseNumber":137,"Text":"Kano shikalisa halali ebima biabandu bakhale"},{"SurahNumber":26,"VerseNumber":138,"Text":"Ne efwe shikhulihebwa eshinyasio tawe"},{"SurahNumber":26,"VerseNumber":139,"Text":"Mana nibamuyingasia, nenikhubasishia, toto mukano khulimwo nende ameeko, halali abanji mubo shibali Abasuubili tawe"},{"SurahNumber":26,"VerseNumber":140,"Text":"Ne toto Nyasaye wuwo niye Owamani Owetsimbabaasi muno"},{"SurahNumber":26,"VerseNumber":141,"Text":"Babu Thamudi bayingasia Abarumwa"},{"SurahNumber":26,"VerseNumber":142,"Text":"Olwa Omusiani wabu ulangwa mbu Swaleh yababoolela mbu; “koo shimuritsanga tawe?”"},{"SurahNumber":26,"VerseNumber":143,"Text":"“Toto esie endi khwinywe Omurumwa Omwisikwa”"},{"SurahNumber":26,"VerseNumber":144,"Text":"Kho murie Nyasaye ne muwulile"},{"SurahNumber":26,"VerseNumber":145,"Text":"“Ne shebeenyakhwo omurungo khukano tawe, omurungo kwanje kulisa khu Nyasaye Omulesi webilonje biosi.”"},{"SurahNumber":26,"VerseNumber":146,"Text":"“Koo mulalekhwa nomulembe khukali hano khwinywe"},{"SurahNumber":26,"VerseNumber":147,"Text":"“Mumikunda nende tsisebele”"},{"SurahNumber":26,"VerseNumber":148,"Text":"Nende imimela nende mitende chie bibuli ebilayi"},{"SurahNumber":26,"VerseNumber":149,"Text":"“Ne muyabanga mutsingulu tsinzu mukhwisangasia butswa.”"},{"SurahNumber":26,"VerseNumber":150,"Text":"Murie Nyasaye ne muwulile"},{"SurahNumber":26,"VerseNumber":151,"Text":"Ne mulaloonda amalako ka Abonooni tawe"},{"SurahNumber":26,"VerseNumber":152,"Text":"Balia bakholanga obwonooni khushialo neshibakasinjia tawe"},{"SurahNumber":26,"VerseNumber":153,"Text":"Nibaboola mbu: ‘‘toto ewe olimubalia abalokwa.”"},{"SurahNumber":26,"VerseNumber":154,"Text":"Ewe sholi shiosi shiosi tawe halali Omundu butwa shinga efwe, kho rerakhwo eshimanyisio nikakhaba mbu oboolanga obwatoto"},{"SurahNumber":26,"VerseNumber":155,"Text":"Naboola mbu : “ingamia ino ibe nende ebise biayo biokhunywa , nanyu mwesi mube nende ebise biokhutaya ebimanyishe.”"},{"SurahNumber":26,"VerseNumber":156,"Text":"Ne mulayitilakhwo khububii tawe, eshinyasio shieyinyanga ikhongo shiaboolela"},{"SurahNumber":26,"VerseNumber":157,"Text":"Halali bo nibayiira, mana nibaba bokhwiyitsulisia"},{"SurahNumber":26,"VerseNumber":158,"Text":"Mana eshinyasio nishibeshela , toto mu ako khulimwo nende ameeko , halali abanji mubo shibasuubila tawe"},{"SurahNumber":26,"VerseNumber":159,"Text":"Ne toto Nyasaye wuwo niye owa Amaani Owetsimbabaasi muno"},{"SurahNumber":26,"VerseNumber":160,"Text":"Abandu ba Luti bayingasia Abarumwa"},{"SurahNumber":26,"VerseNumber":161,"Text":"Olwa Omusani wabu (ulangwa mbu) Lut yababoolela mbu: ‘ koo! Shimuritsanga tawe?”"},{"SurahNumber":26,"VerseNumber":162,"Text":"Toto esie endi khwinywe Omurumwa Omwisikwa"},{"SurahNumber":26,"VerseNumber":163,"Text":"Kho murie Nyasaye ne mumuwulile"},{"SurahNumber":26,"VerseNumber":164,"Text":"Ne shindenyakhwo omurungo khukano tawe, omurungo kwanje kulisa khu Nyasaye Omulesi webiloonje bioosi"},{"SurahNumber":26,"VerseNumber":165,"Text":"“ Koo mukholanga eshifwolo abasaatsa khubasatsa?.”"},{"SurahNumber":26,"VerseNumber":166,"Text":"“ Ne mulekhanga shia Nyasaye wenyu yabaloonjela khubakhasi benyu? Toto enywe muli abandu babura eshichelo"},{"SurahNumber":26,"VerseNumber":167,"Text":"Baboola mbu; “Ewe Lut, nolalekhana ninafu tawe, ulaba mubalia abatafibwa”"},{"SurahNumber":26,"VerseNumber":168,"Text":"Naboola mbu; “esie toto endi mubasinyisibwa muno nende eshikhole shienyu esho”"},{"SurahNumber":26,"VerseNumber":169,"Text":"“Nyasaye wanje habine esie nende Abandu banje, khu kabakholanga kano”"},{"SurahNumber":26,"VerseNumber":170,"Text":"Mana nikhumuhabina ye nende Abandu bebe boosi"},{"SurahNumber":26,"VerseNumber":171,"Text":"Halali Omushiele khubalia abekhalanga inyuma"},{"SurahNumber":26,"VerseNumber":172,"Text":"Mana nikhusishia abandi abo"},{"SurahNumber":26,"VerseNumber":173,"Text":"Mana nikhubakwisilia ifula, ne ni ifula imbii muno yabekanyilisibwa"},{"SurahNumber":26,"VerseNumber":174,"Text":"Toto mukano khulimwo nende ameeko, halali abaanji mubo shibasuubilanga tawe"},{"SurahNumber":26,"VerseNumber":175,"Text":"Ne toto Nyasaye wuwo niye Owamaani Owetsimbabaasi muno"},{"SurahNumber":26,"VerseNumber":176,"Text":"Abandu bomutsuru omukhongo, bayingasia Abarumwa"},{"SurahNumber":26,"VerseNumber":177,"Text":"Olwa Shuwaibu yababoolela mbu; “Koo! Shimuritsangakhwo tawe”"},{"SurahNumber":26,"VerseNumber":178,"Text":"Toto Esie endi khwinywe Omurumwa Omwisikwa"},{"SurahNumber":26,"VerseNumber":179,"Text":"Kho murie Nyasaye nemuwulile"},{"SurahNumber":26,"VerseNumber":180,"Text":"Ne shebasabaanga khukano omurungo kwosikwosi tawe, omurungo kwanje kulisa khu Nyasaye Omulesi webiloonje biosi"},{"SurahNumber":26,"VerseNumber":181,"Text":"“Mwitsusie eshichelo obulayi, ne mulaba mubalia baleeminjia tawe.”"},{"SurahNumber":26,"VerseNumber":182,"Text":"“Ne muchele khushichelo shili habwene”"},{"SurahNumber":26,"VerseNumber":183,"Text":"“Nemulaleemilia Abandu ebindu biabu tawe, ne mulachenda khushialo nimukhola amabii tawe.”"},{"SurahNumber":26,"VerseNumber":184,"Text":"“Ne murie owamuloonga enywe nende abiloonje biabura biosi”"},{"SurahNumber":26,"VerseNumber":185,"Text":"Baboola mbu; “Toto ewe olimubalia abalokwa”"},{"SurahNumber":26,"VerseNumber":186,"Text":"Newe sholi shiosishiosi tawe halali omundusa shinga efwe, netoto efwe khukhulola mbu oli mubabeyi”"},{"SurahNumber":26,"VerseNumber":187,"Text":"Kho mana khukwisilie ebitonye bielikulu toto noli mubalia baboolanga obwatieli"},{"SurahNumber":26,"VerseNumber":188,"Text":"Naboola mbu; “Nyasaye wanje amanyile muno akamukholanga.”"},{"SurahNumber":26,"VerseNumber":189,"Text":"Mana nibamunyingasia, ne eshinyasio nishiboolela shieyinyanga yeshinikha. Toto esho shali eshinyasio shieyinyanga ikhongo"},{"SurahNumber":26,"VerseNumber":190,"Text":"Toto mu ako khuli nende ameeko, halali abanji mubo shibali bokhusuubila tawe"},{"SurahNumber":26,"VerseNumber":191,"Text":"Netoto Nyasaye wuwo niye Owamani Owetsimbabaasi muno"},{"SurahNumber":26,"VerseNumber":192,"Text":"Netoto obo ni obwishio bwa Nyasaye Omulesi webiloonje biosi"},{"SurahNumber":26,"VerseNumber":193,"Text":"Yeshia kano roho omwisikwa"},{"SurahNumber":26,"VerseNumber":194,"Text":"Khu mwoyo kukwo, kho obe mubalia abekanyilisinjia"},{"SurahNumber":26,"VerseNumber":195,"Text":"Mulusungo lwa olwarabu lwahabulafu"},{"SurahNumber":26,"VerseNumber":196,"Text":"Ne kano kali mubitabu ebiaranjilila"},{"SurahNumber":26,"VerseNumber":197,"Text":"Koo, shishiali eshimanyisio khubo mbu kano bakamanya abasomi ba Abana ba Israil"},{"SurahNumber":26,"VerseNumber":198,"Text":"Ne khwishilinjia khuwulia ulali omwarabu tawe"},{"SurahNumber":26,"VerseNumber":199,"Text":"Mana abasoomele, shibakhamusuubile tawe"},{"SurahNumber":26,"VerseNumber":200,"Text":"Ne endi nilwakhwinjisinjia mu mioyo chia babii"},{"SurahNumber":26,"VerseNumber":201,"Text":"Shibayisuubilanga tawe okhula shingala balola eshinyasio eshilulu"},{"SurahNumber":26,"VerseNumber":202,"Text":"Mana shibetsele mapwoka, nabo nibalamanyile tawe"},{"SurahNumber":26,"VerseNumber":203,"Text":"Ne balaboola mbu; “Koo; efwe khulahebwa ebise?”"},{"SurahNumber":26,"VerseNumber":204,"Text":"Mana koo, bayungubalilanga eshinyasio shiefu"},{"SurahNumber":26,"VerseNumber":205,"Text":"Olola orie nikhubamenyia obulayi emika eminji"},{"SurahNumber":26,"VerseNumber":206,"Text":"Mana kabanyoole kalia akabalakungwa"},{"SurahNumber":26,"VerseNumber":207,"Text":"Kalibakhonya\tshina\tkalia akabamenyelanga mubulayi"},{"SurahNumber":26,"VerseNumber":208,"Text":"Ne sikhwasishia olukongo lwosi lwosi tawe nikhushili okhurumamwo Abekanyilisi"},{"SurahNumber":26,"VerseNumber":209,"Text":"(Khu) obwitsulisio, neshikhwali abakhola obubii tawe"},{"SurahNumber":26,"VerseNumber":210,"Text":"Ne ameshetani shikekha nayo tawe"},{"SurahNumber":26,"VerseNumber":211,"Text":"Ne shibakhoyeshele tawe ne shibakhanyala tawe"},{"SurahNumber":26,"VerseNumber":212,"Text":"Toto abo bekalilwa okhuwulila"},{"SurahNumber":26,"VerseNumber":213,"Text":"Kho olalaama halala nende Nyasaye Abanyasaye bandi tawe wakhetsa waba mubalia banyoola eshinyasio"},{"SurahNumber":26,"VerseNumber":214,"Text":"Ne wikanyilisie Abandu bobo bahambi"},{"SurahNumber":26,"VerseNumber":215,"Text":"Ne ore hasi olubaha lulwo khu ulia okhuloonda mubasuubili"},{"SurahNumber":26,"VerseNumber":216,"Text":"Ne nibalakhuwulila, boola mbu; “esie ndira ehale muno nende akamukholanga.”"},{"SurahNumber":26,"VerseNumber":217,"Text":"Ne wisiche ulia owa Amaani muno Owetsimbabaasi"},{"SurahNumber":26,"VerseNumber":218,"Text":"Ulia ukhulolanga olwawemanga"},{"SurahNumber":26,"VerseNumber":219,"Text":"Nende okhukalukhana khukhwo olwa osujudanga"},{"SurahNumber":26,"VerseNumber":220,"Text":"Toto ye niye Omuwulili po Omumanyi muno"},{"SurahNumber":26,"VerseNumber":221,"Text":"Koo! Ebaboolelekhwo niwina wamashetani keshelangakhwo?”"},{"SurahNumber":26,"VerseNumber":222,"Text":"Keshelanga khumuchishi Omukhongo Omunji wetsimbi"},{"SurahNumber":26,"VerseNumber":223,"Text":"Kabayililanga kalia akakaulilanga, ne amaanji muko namabeeyi"},{"SurahNumber":26,"VerseNumber":224,"Text":"Ne abakasinjia tsinyimbo nibo abakori abakalondangakhwo"},{"SurahNumber":26,"VerseNumber":225,"Text":"Koo, shololanga mbu bo bayiyayiyanga buli mwitwoma"},{"SurahNumber":26,"VerseNumber":226,"Text":"Ne mbu bo baboolanga akabalakholanga tawe"},{"SurahNumber":26,"VerseNumber":227,"Text":"Halali balia basuubila, mana nibakhola amalayi mana nibetsulila Nyasaye muno, mana nibashila nibarunga olwa bali nibakholeelwe obubii, Ne bakholanga obubii bakhamanye ni omushukhano kuli kurie kwabalishukhana"},{"SurahNumber":27,"VerseNumber":1,"Text":"Twa Syn, Tsino ni tsinyaali tsieyi Ikurani, nende eshibatu eshinoosi"},{"SurahNumber":27,"VerseNumber":2,"Text":"Obulunjifu nende amakhuwa amalayi khubasuubili"},{"SurahNumber":27,"VerseNumber":3,"Text":"Balia balumiililanga okhulaama (salah) nende okhurusia ishihanwa (izaaka) ,nabo bali nobusuubili muno bwo mwikulu"},{"SurahNumber":27,"VerseNumber":4,"Text":"Toto balia balasuubilanga mwikulu tawe, khwabaronela ebikhole biabu, manabo bawofulilamwo"},{"SurahNumber":27,"VerseNumber":5,"Text":"Abo nibo baliba nende eshinyasio eshibii, nabo mwikulu nibo balinyoola okhusikha muno"},{"SurahNumber":27,"VerseNumber":6,"Text":"Ne toto ewe wechesibungwa Ikurani okhurula khuwamachesi, Omumanyi muno"},{"SurahNumber":27,"VerseNumber":7,"Text":"(Itsulila) olwa Musa yaboolela Abandu beyinzu yiyie mbu; “Toto esie endutsi omulilo, bulano buri nditsa okhubarerera amacheni kali khumulilo oko, nohomba ndista okhubarerera eshichenga shiakhanga mwakhaba murio mwanyoola okhwora (omulilo)"},{"SurahNumber":27,"VerseNumber":8,"Text":"Kho olwa yakulakhwo, yawulila omulango mbu; “Alinetsikhabi owuli mumulilo kuno nende ulia uli mundulo mwakwo, ne Nyasaye niwoluyali, Omulesi webiloonje bioosi.”"},{"SurahNumber":27,"VerseNumber":9,"Text":"Ewe Musa- Toto esie nesie Nyasaye owa Amaani Owamachesi muno"},{"SurahNumber":27,"VerseNumber":10,"Text":"“Ne sukuna indabushi yiyio” olwayayilola nimoolanga shinga inzokha,\tyakalukhana\tinyuma niyelukha, neshiyalinda tawe. Nyasaye namuboolela,“Ewe Musa olaria tawe, toto esie, Abarumwa shibabetsanga noburi imbeli wanje tawe.”"},{"SurahNumber":27,"VerseNumber":11,"Text":"“Halali ulia wakhola obubii, mana nakalukhania obulayi habundu wobubii, Toto esie endi Omunji wobulesheli Omunji wetsimbabaasi"},{"SurahNumber":27,"VerseNumber":12,"Text":"Ne Injisia omukhono mumufuko kukwo, kulakalukhana okhuba omulafu tswe bulali bwobubii tawe. Ni ndala khubimanyisio tisa bia Firauni nende Abandu bebe, toto abo bali Abandu abarula khunjila yanje"},{"SurahNumber":27,"VerseNumber":13,"Text":"Mana olwa ebimanyisio biefu bilolekha biaboolela baboola mbu; “Buno ni obulosi obwahabulafu”"},{"SurahNumber":27,"VerseNumber":14,"Text":"Mana nibabiyingasia khububii nende khubufuru ne emioyo chiabu nichimanyile muno mbu nitoto, kho henga indukho yabandu bakholanga obubii shinga yali"},{"SurahNumber":27,"VerseNumber":15,"Text":"Netoto khwahelesia Daudi nende Suleiman obumanyi, Nibaboola mbu; “Oluyali nilwa Nyasaye owakhukholela efwe obulayi muno okhushila abanji mubasumba bebe abasuubili.”"},{"SurahNumber":27,"VerseNumber":16,"Text":"Ne Suleiman nabukula habundu wa Dawud, ne naboola mbu; “enywe Abandu, khwechesibwa okhuboola khwa mayoni, ne khwahelesibwa buli eshindu, toto buno ni obulayi buli habulafu.”"},{"SurahNumber":27,"VerseNumber":17,"Text":"Ne Suleiman nakhung’asilibwa omukanda kukwe kwabalwani okhurula mumajini, nende Abandu nende amayoni, nakwo nikureebwa mumikanda emikanda"},{"SurahNumber":27,"VerseNumber":18,"Text":"Okhula shingala boola mwitwoma lietsindukusi, indukusi yaboola(okhuboolela atsiashie) mbu; “Enywe tsindukusi injile mutsinzu tsienyu, Suleiman nende omukanda kukwe kwe liyie baletsa babasena tawe, nabo nibakorerwe.”"},{"SurahNumber":27,"VerseNumber":19,"Text":"Mana namwenya natsekha okhurulana nende likhuwa elo naboola mbu; “Ewe Nyasaye wanje mbelesie amaani ekhupe orio khutsimbabaasi tsiawambelesia, esie nende abebusi banje, ne enyoole okhukhola ebikhole ebilayi ebiawachama, ne unyinjisie khutsimbabaasi tsistio, mubasumba bobo abalayi.”"},{"SurahNumber":27,"VerseNumber":20,"Text":"Mana nachenda nahenga amayoni, naboola mbu; kabelekarie endalalolanga Hud hud? Nohomba shililiho tawe"},{"SurahNumber":27,"VerseNumber":21,"Text":"Toto nditsa okhuliwa eshinyasio eshilulu, nohomba nditsa okhulisinza nohomba limbelesie eshifune shilolekha"},{"SurahNumber":27,"VerseNumber":22,"Text":"Shiyashinda muno tawe(Hud Hud niliula) niliboola mbu; “Enyoolele kamulamanyile tawe, ne ikhwitsile endi okhurula sabaa nende amakhuwa katoto.”"},{"SurahNumber":27,"VerseNumber":23,"Text":"“Toto esie enyoolele Omukhasi niyabaruka naye yahelesibwa buli eshindu, ne ali nende eshisaala eshikhongo (shobwami).”"},{"SurahNumber":27,"VerseNumber":24,"Text":"“Emunyoolele nende Abandu bebe nibeenamilanga eliuba mushilenje shia Nyasaye, ne Shetani yabaronela ebikhole biabu mana nabeekalila injila(ya abweene) khomana shibalunjikhanga tawe.”"},{"SurahNumber":27,"VerseNumber":25,"Text":"Mbu khobaleshe okhwinamila Nyasaye owurusinjia akefisile mwikulu nende mushialo ne yamanya akamufisanga nende akamuretsanga habulafu"},{"SurahNumber":27,"VerseNumber":26,"Text":"Nyasaye, abulaho ulaamungwa khubwatoto ulali ye tawe Nyasaye we shisaala shiobwami eshikhongo"},{"SurahNumber":27,"VerseNumber":27,"Text":"(Suleiman) naboola mbu; “khulahenga khulole mbu nobwatoto nohomba oli mubabeeyanga.”"},{"SurahNumber":27,"VerseNumber":28,"Text":"Tsia nende Ibarua yanje ino, mana obahelesie, mana awuleele, mana olole shabalakhukalusia"},{"SurahNumber":27,"VerseNumber":29,"Text":"Naboola mbu; “Enywe abakhongo toto endererwe ibarua yoluyali.”"},{"SurahNumber":27,"VerseNumber":30,"Text":"Irula khu Suleiman, nayo ni; “Mulira lia Nyasaye Owetsimbabaasi Owobukoosia.”"},{"SurahNumber":27,"VerseNumber":31,"Text":"Mulaakholela obufuru tawe, ne muule ewanje mweesi nimumalile okhuba abaisilamu"},{"SurahNumber":27,"VerseNumber":32,"Text":"Naboola mbu; “Enywe abakhongo, munjelele\tkhwikhuwa\tlino, shindakhakhalaka liosi liosi tawe okhuula mumboolele.”"},{"SurahNumber":27,"VerseNumber":33,"Text":"Nibaboola mbu; “efwe khuli abaamani, nende abobulwani abakhongo, ne okhubusia khuli khwiwe kholola liokhalaka.”"},{"SurahNumber":27,"VerseNumber":34,"Text":"(Malkia) Naboola mbu; “Toto Abaami nibenjila mwitokho balinyasinjia, ne bakholanga Abandu boluyali mwo okhuba hasi, ne endio nilwabakholanga.”"},{"SurahNumber":27,"VerseNumber":35,"Text":"“Ne toto esie nditsa okhubayilila eshisangasia mana eninde shiabarumwa baletsa ninasho.”"},{"SurahNumber":27,"VerseNumber":36,"Text":"Kho olwa Omurumwa wuwe yoola khu Suleiman, Suleiman naboola mbu; “koo enywe mwenya okhukhonya nende omwandu? Ne kwayambelesia Nyasaye ni omulayi po okhushila okwayahelesia enywe. Halali enywe musangalilanga ebisangasia biabu.”"},{"SurahNumber":27,"VerseNumber":37,"Text":"“Kalukhayo nende ishisangasia esho khubo, toto efwe khwitsa okhubatsiila nende\tomukanda\tkwabalwani okwabalanya okhwema nakwo tawe, netoto khulabarusiamwo, nibatonyele abateshele nibatutuye .”"},{"SurahNumber":27,"VerseNumber":38,"Text":"(Suleiman) Naboola; “Enywe abakhongo ni wina witsa okhunderera eshisala shishie shioluyali nabashili okhunzitsila nibasilime.”"},{"SurahNumber":27,"VerseNumber":39,"Text":"Ifrit okhurula Mumajini naboola mbu; “Esie nditsa okhurera noshili okhubukha oli hoa , esie toto endi nende amani kokhukhola endio ne endi omwisikwa.”"},{"SurahNumber":27,"VerseNumber":40,"Text":"Ulia uli nende obumanyi bweshitabu naboola mbu; “Esie nditsa okhukhurerera noshili okhumetiametia (Okhutimba) tsimoni tsitsio, “kho olwa yalola nishirererwe imbeli wuwe naboola mbu; “kano nikhutsimbabaasi tsia Nyasaye wanje khoyandeme mbu ekhupa orio nohomba ekhaya, ne ulia okhupa orio toto ye akhupa khululwe omwene, ne ulia ukhaya toto Nyasaye wanje ni Omuyinda Omuhani muno"},{"SurahNumber":27,"VerseNumber":41,"Text":"(Suleiman) Naboola mbu; “Mumukalukhasilie eshisala shishie shobwami shino khulolekhwo mbu alashimanya nohomba yetsa okhuba mubalia abalakhashimanya tawe"},{"SurahNumber":27,"VerseNumber":42,"Text":"Kho olwayoola naboolelwa mbu; “koo eshisaala shiobwami shino shili shinga eshishio? Naboola mbu shili ngashio butswa, nafu khwechesibwa obumanyi nikhushili okhulola kano, na khumalile okhuba abasalamu”"},{"SurahNumber":27,"VerseNumber":43,"Text":"Ne (Suleiman) namukania kalia akayalaamanga akalali ka- Nyasaye tawe, toto ye yali mubandu Abakhayi"},{"SurahNumber":27,"VerseNumber":44,"Text":"Naboolelwa mbu; “injila munzu, olwayalola amunjila yapara mbu amatsi kaliwo, mana naninia ingubo yiyie nafimbula tsindenywe tsitsie, (Suleiman) naboola mbu; “Toto obo ni obwelu 27. bwakasibwa nende biwo”(Bilqis) naboola mbu: “ Nyasaye wanje esie ekholeele obubii omwoyo kwanje, ne esilimile halala nende Suleiman khu Nyasaye Omulesi webilonje bioosi.”"},{"SurahNumber":27,"VerseNumber":45,"Text":"Ne toto khwayilila babu Thamudi owashiabwe Swalih, nababoolela mbu: “Mulaame Nyasaye” mana nibakalukhana emikanda chibili chisolananga"},{"SurahNumber":27,"VerseNumber":46,"Text":"Naboola mbu: “ enywe Abandu banje shichila shina nimuyuyushilanga obubii inyuma wamalayi? Shichila shina nimulasaba eshileshelo Nyasaye mwakhaba murio mwanyoola okhubeelwa tsimbabaasi?”"},{"SurahNumber":27,"VerseNumber":47,"Text":"Nibaboola mbu: “khunyoolele lisubilo shichila ewe nende balia bali halala ninawe.” Naboola mbu “ (ikhabi imbii yenyu) lisubilo lienyu lili khu Nyasaye , halali enywe muli Abandu bateemungwa.”"},{"SurahNumber":27,"VerseNumber":48,"Text":"Ne bali mwitokho Abandu tisa abakholanga amahaka muno khushialo, neshibakasinjia liosi liosi tawe"},{"SurahNumber":27,"VerseNumber":49,"Text":"Nibaboola mbu “ mwitsubanile khu Nyasaye mbu khwitsa okhumutsunushila eshilo khumusere ye nende Abandu baye, ne toto khwitsa okhuboolela Omundu waye (omuchelami wuwe) mbu: “shikhulutsikhwo okhusikha khwabandu baye tawe, ne toto efwe khuboolanga habwene.”"},{"SurahNumber":27,"VerseNumber":50,"Text":"Mana nibakasia ebifwanga biabu nafu nikhukasia amakhuwa kefu, nabo nibalamanyile tawe"},{"SurahNumber":27,"VerseNumber":51,"Text":"Kho henga shingala indukho yebifwanga biabu yali, toto efwe khwabasishia nende Abandu babu boosi"},{"SurahNumber":27,"VerseNumber":52,"Text":"Kho etso nitso tsinzu tsiabu tsiatong’a tsikhaya shichila obubii bwabu, toto mukano khulimwo nende ameeko khubandu bamanya"},{"SurahNumber":27,"VerseNumber":53,"Text":"Mana nikhuhabina balia basuubila nende balia bamuritsanga"},{"SurahNumber":27,"VerseNumber":54,"Text":"Ne Lut olwayaboolela Abandu bebe mbu: “ mukholanga eshifwolo nimulola?”"},{"SurahNumber":27,"VerseNumber":55,"Text":"Toto enywe mwinjililanga Abasatsa mubwikombi balali abakhasi tawe, toto enywe muli Abandu bakholanga obusilu.”"}]}