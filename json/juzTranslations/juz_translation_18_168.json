{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":23,"VerseNumber":1,"Text":"Totisesti, uskovaiset menestyvät"},{"SurahNumber":23,"VerseNumber":2,"Text":"ne, jotka nöyrtyvät rukoillessaan"},{"SurahNumber":23,"VerseNumber":3,"Text":"ja jotka karttavat turhanpäiväistä puhetta"},{"SurahNumber":23,"VerseNumber":4,"Text":"ja jotka antavat sovituksen almut"},{"SurahNumber":23,"VerseNumber":5,"Text":"ja jotka hillitsevät himojensa jäsenet"},{"SurahNumber":23,"VerseNumber":6,"Text":"paitsi vaimojensa ja orjattariensa parissa, jolloin heitä ei soimata"},{"SurahNumber":23,"VerseNumber":7,"Text":"Mutta ne, jotka menevät tätä pitemmälle, he ovat synnintekijöitä"},{"SurahNumber":23,"VerseNumber":8,"Text":"Uskovaisia ovat myös ne, jotka vartioivat uskottua omaisuutta ja pitävät sopimuksensa"},{"SurahNumber":23,"VerseNumber":9,"Text":"ja ne, jotka pitävät vaarin rukouksistaan"},{"SurahNumber":23,"VerseNumber":10,"Text":"Nämä kuuluvat perillisiin"},{"SurahNumber":23,"VerseNumber":11,"Text":"Paratiisin he saavat periä, ja siellä he tulevat asumaan"},{"SurahNumber":23,"VerseNumber":12,"Text":"Totisesti muovailimme ihmisen puhtaasta savesta"},{"SurahNumber":23,"VerseNumber":13,"Text":"Sitten sijoitimme elon siemenen varmaan suojaan"},{"SurahNumber":23,"VerseNumber":14,"Text":"Senjälkeen kehitimme siemenestä verenalun, ja hyytyneestä verestä kehitimme lihanrungon; lihanrungossa rakensimme luut ja luut ympäröimme lihalla. Tämän jälkeen saatoimme hänet uuteen hahmoon. Siunattu olkoon siis Jumala, luojista paras"},{"SurahNumber":23,"VerseNumber":15,"Text":"Tämän jälkeen teidän on totisesti kuoltava"},{"SurahNumber":23,"VerseNumber":16,"Text":"mutta ylösnousemuksen päivänä teidät jälleen herätetään eloon"},{"SurahNumber":23,"VerseNumber":17,"Text":"Totisesti, yläpuolellenne olemme rakentanut seitsemän taivaan rataa; emme konsanaan jätä huolenpitoa luomisesta"},{"SurahNumber":23,"VerseNumber":18,"Text":"Pilvistä lähetämme sadetta maan päälle määrän mukaan ja annamme sen jäädä maahan, ja totisesti kykenemme myös sen ottamaan pois"},{"SurahNumber":23,"VerseNumber":19,"Text":"Veden avulla Me sitten kasvatamme teille puutarhoja palmupuineen ja viiniköynnöksineen. Niistä saatte runsaasti hedelmiä, ja te syötte niitä"},{"SurahNumber":23,"VerseNumber":20,"Text":"Me kasvatamme myös puun, joka kohoaa Siinain vuorella, ja se tuottaa teille öljyä ja mehua nautittavaksenne"},{"SurahNumber":23,"VerseNumber":21,"Text":"Myös nelijalkaisissa teille on opetus. Annamme teille juomaa niiden sisuksista; onpa karjasta teille suurta hyötyä myös siten, että voitte sitä syödä"},{"SurahNumber":23,"VerseNumber":22,"Text":"Se kantaa teitä myös samoin kuin laivatkin"},{"SurahNumber":23,"VerseNumber":23,"Text":"Ja tapahtui, että Me lähetimme Nooan kansansa luokse, ja hän lausui: »Oi kansani, palvelkaa Jumalaa; teillä ei ole muuta jumalaa kuin Hän. Ettekö siis karttaisi pahaa"},{"SurahNumber":23,"VerseNumber":24,"Text":"Silloin hänen kansansa uskottomien päämiehet sanoivat: »Hän on vain kuolevainen kuten tekin ja yrittää kohottaa itsensä teidän yläpuolellenne. Jos Jumala olisi tahtonut, Hän olisi tosiaankin voinut lähettää alas enkelinsä. Emme ole tällaisesta kuulleet esi-isiltämme"},{"SurahNumber":23,"VerseNumber":25,"Text":"Hän on vain hullu mies, siksi sietäkäämme häntä aikansa.»"},{"SurahNumber":23,"VerseNumber":26,"Text":"Nooa lausui: »Herra, auta minua, koska he leimaavat minut valehtelijaksi.»"},{"SurahNumber":23,"VerseNumber":27,"Text":"Silloin Me annoimme hänelle ilmoituksemme näin sanoen: »Rakenna itsellesi arkki silmiemme edessä ja käskyjemme mukaan. Kun sitten sanamme käy toteen ja tuliset vedet tulvivat, niin vie siihen pari kaikkia eläimiä sekä oma perheesi, paitsi niitä, joista sana on jo edeltä käynyt. Älä puhu minulle niistä, jotka ovat jumalattomia. Totisesti, heidät hukutetaan"},{"SurahNumber":23,"VerseNumber":28,"Text":"Kun sinä ja mukanasi olevat olette turvallisesti asettuneet arkkiin, lausu silloin: »Kaikki ylistys kuuluu Jumalalle, joka on pelastanut meidät jumalattomien ihmisten seasta.»"},{"SurahNumber":23,"VerseNumber":29,"Text":"Ja sano edelleen: »Herrani, suo minulle siunattu ulospääsy, sillä Sinä olet paras turvasatama.»"},{"SurahNumber":23,"VerseNumber":30,"Text":"Totisesti nämä ovat tunnusmerkkejä; totisesti Me koettelemme ihmisiä"},{"SurahNumber":23,"VerseNumber":31,"Text":"Heidän jälkeensä me loimme uuden sukupolven"},{"SurahNumber":23,"VerseNumber":32,"Text":"Sitten lähetimme heidän luokseen sananjulistajan heidän keskuudestaan, ja hän lausui: »Palvelkaa Jumalaa, teillä ei ole muuta jumalaa kuin Hän. Ettekö siis Häntä kunnioittaisi?»"},{"SurahNumber":23,"VerseNumber":33,"Text":"Mutta päämiehet hänen kansansa keskuudessa, jotka olivat epäuskoisia ja kielsivät tulevan elämän ja joille olimme antanut hyvinvointia tässä maailmassa, lausuivat: »Hän on vain kuolevainen kuten tekin, hän syö mitä tekin syötte ja juo mitä te juotte"},{"SurahNumber":23,"VerseNumber":34,"Text":"Jos tottelette kaltaistanne ihmistä, menette totisesti turmioon"},{"SurahNumber":23,"VerseNumber":35,"Text":"Lupaako hän teille, että kun olette kuolleet; ja muuttuneet tomuksi ja luiksi, niin teidät herätetään jälleen eloon"},{"SurahNumber":23,"VerseNumber":36,"Text":"Se on mahdotonta, aivan mahdotonta, mitä teille on luvattu"},{"SurahNumber":23,"VerseNumber":37,"Text":"On olemassa ainoastaan tämän maailman elämä, me kuolemme ja me elämme, eikä meitä herätetä kuolleista"},{"SurahNumber":23,"VerseNumber":38,"Text":"Hän on vain ihminen, joka on sepittänyt valhetta Jumalaa vastaan, emmekä ota häntä uskoaksemme.»"},{"SurahNumber":23,"VerseNumber":39,"Text":"Hän sanoi: »Herrani, auta minua, koska he leimaavat minut valhettelijaksi.»"},{"SurahNumber":23,"VerseNumber":40,"Text":"Jumala vastasi: »Tuokion kuluttua he totisesti katuvat.»"},{"SurahNumber":23,"VerseNumber":41,"Text":"Niin rangaistus yllätti heidät totuuden voimalla, ja Me huuhdoimme heidät kuin roskajätteet. Siten häipykööt jumalattomat ihmiset"},{"SurahNumber":23,"VerseNumber":42,"Text":"Sitten Me nostimme heidän jälkeensä uuden sukupolven"},{"SurahNumber":23,"VerseNumber":43,"Text":"Yksikään kansa ei voi jouduttaa aikansa tuloa eikä sitä siirtää"},{"SurahNumber":23,"VerseNumber":44,"Text":"Sitten lähetimme sananjulistajia toisen toisensa jälkeen, mutta kun kansa sai lähettilään luokseen, se kielsi hänet, jolloin Me annoimme kansan seurata toistaan ja teimme ne pelkiksi taruiksi. Siten häipykööt pois uskottomat kansat"},{"SurahNumber":23,"VerseNumber":45,"Text":"Senjälkeen lähetimme Mooseksen ja hänen veljensä Aaronin mukanaan merkkimme ja selvät valtuudet"},{"SurahNumber":23,"VerseNumber":46,"Text":"faraon ja hänen päämiestensä luokse, mutta nämä paisuivat ylpeydestään ja olivat julkeita ihmisiä"},{"SurahNumber":23,"VerseNumber":47,"Text":"Näin he sanoivat: »Uskoisimmeko kahta meidän kaltaistamme ihmistä, joiden kansalaiset ovat meidän orjiamme?»"},{"SurahNumber":23,"VerseNumber":48,"Text":"Näin he kielsivät lähettiläät ja joutuivat niiden joukkoon, jotka kadotettiin"},{"SurahNumber":23,"VerseNumber":49,"Text":"Totisesti, Me annoimme Moosekselle Kirjan, jotta he saisivat johdatuksen"},{"SurahNumber":23,"VerseNumber":50,"Text":"Me asetimme myös Marian pojan ja hänen äitinsä tunnusmerkiksi ja annoimme heille suojaa eräällä ylängöllä, jossa oli sopiva lepopaikka ja kirkas lähde"},{"SurahNumber":23,"VerseNumber":51,"Text":"Te, jotka olette lähettiläitä, syökää puhdasta ravintoa ja suorittakaa hyviä tekoja. Minä tiedän tarkoin, mitä te teette"},{"SurahNumber":23,"VerseNumber":52,"Text":"Teidän seurakuntanne on ainoa uskovaisten seurakunta, ja Minä olen teidän Herranne, siksi palvelkaa Minua"},{"SurahNumber":23,"VerseNumber":53,"Text":"Mutta he ovat hajaantuneet uskonnossaan lahkoiksi, ja jokainen ylvästelee omastaan"},{"SurahNumber":23,"VerseNumber":54,"Text":"Anna siis heidän joksikin aikaa sokaistua harhaansa"},{"SurahNumber":23,"VerseNumber":55,"Text":"Luulevatko he, että antaessamme heille rikkautta ja lapsia"},{"SurahNumber":23,"VerseNumber":56,"Text":"joudutamme heille myös hyveitä. Ei, tätä he eivät käsitä"},{"SurahNumber":23,"VerseNumber":57,"Text":"Totisesti, ne, jotka Herransa pelosta ovat vaarinottavaisia"},{"SurahNumber":23,"VerseNumber":58,"Text":"jotka uskovat Herransa ilmoituksiin"},{"SurahNumber":23,"VerseNumber":59,"Text":"jotka eivät palvele ketään Jumalan vertaisena"},{"SurahNumber":23,"VerseNumber":60,"Text":"ja jotka antavat antinsa väräjävin sydämin, tietäen palaavansa Herransa luokse"},{"SurahNumber":23,"VerseNumber":61,"Text":"kaikki nämä ovat niitä, jotka kilpailevat hyveissä ja ensimmäisinä ne saavuttavat"},{"SurahNumber":23,"VerseNumber":62,"Text":"Emme pane yhdellekään sielulle kuormaa, jota se ei kykenisi kantamaan, ja Meillä on myöskin Kirja, joka puhuu totuutta, joten heille ei tehdä vääryyttä"},{"SurahNumber":23,"VerseNumber":63,"Text":"Heidän sydämensä ovat vaipuneet tietämättömyyteen tästä Kirjasta, ja sitäpaitsi he suorittavat muitakin tekoja"},{"SurahNumber":23,"VerseNumber":64,"Text":"Kunnes Me langetamme tuomiomme yltäkylläisesti eläville heidän keskuudessaan, ja katso, silloin he alkavat huutaa"},{"SurahNumber":23,"VerseNumber":65,"Text":"Älkää huutako apua tänä päivänä; totisesti ette ole saavat sitä Meitä vastaan"},{"SurahNumber":23,"VerseNumber":66,"Text":"Totisesti, Minun ilmoitukseni julistettiin teille, mutta te käännyitte selin"},{"SurahNumber":23,"VerseNumber":67,"Text":"Ylvästellen te vetäydytte etäälle"},{"SurahNumber":23,"VerseNumber":68,"Text":"Eivätkö he siis ole harkinneet, mitä ovat sanoneet? Vai onko heille sattunut sellaista, mitä ei heidän esi-isillensäkään ole sattunut"},{"SurahNumber":23,"VerseNumber":69,"Text":"Tai eivätkö he tunne sananjulistajaansa ja siksi hänet kieltävät"},{"SurahNumber":23,"VerseNumber":70,"Text":"Tai sanovatko, että hänet on vallannut hulluus? Ei, hän on tuonut heille totuuden, mutta useimmat heistä ovat totuutta vastaan"},{"SurahNumber":23,"VerseNumber":71,"Text":"Jos totuus olisi mukautunut heidän himoihinsa, niin varmasti taivaat ja maa ja kaikki, mitä niissä on, olisivat sortuneet raunioiksi. Ei, olemme tuonut heille varoittajan, mutta he kääntävät hänelle selkänsä"},{"SurahNumber":23,"VerseNumber":72,"Text":"Vai onko niin, että sinä, oi Muhammed, olet pyytänyt heiltä palkkiota? Mutta onhan Herrasi palkinto paras, sillä Hän on paras huoltaja"},{"SurahNumber":23,"VerseNumber":73,"Text":"Totisesti, sinä kutsut heitä oikealle tielle"},{"SurahNumber":23,"VerseNumber":74,"Text":"Mutta totisesti, ne, jotka eivät usko tulevaan elämään, eksyvät tieltä"},{"SurahNumber":23,"VerseNumber":75,"Text":"Ja vaikkapa Me osoittaisimme heille armoa ja poistaisimme heitä ahdistavan vaivan, niin totisesti, he pysyisivät kurittomuudessaan ja sokeasti jatkaisivat vaellustaan"},{"SurahNumber":23,"VerseNumber":76,"Text":"Olemme jo yllättänyt heidät rangaistuksella, mutta he eivät nöyryyttäneet sydämiänsä Herransa edessä eivätkä myöskään katuneet"},{"SurahNumber":23,"VerseNumber":77,"Text":"Mutta kun avaamme heille oven suureen tuskaan, niin katso, silloin he joutuvat epätoivoon"},{"SurahNumber":23,"VerseNumber":78,"Text":"Jumalahan on antanut teille kuulon ja näön ja sydämen. Mutta niukkoja ovat teidän kiitoksenne"},{"SurahNumber":23,"VerseNumber":79,"Text":"Hän on levittänyt teidät yli maan, ja Hänen luokseen teidät jälleen kootaan"},{"SurahNumber":23,"VerseNumber":80,"Text":"Hän antaa elämän ja kuoleman, ja Hänestä riippuu yön ja päivän vuorottelu. Ettekö jo ymmärrä"},{"SurahNumber":23,"VerseNumber":81,"Text":"Päinvastoin, he puhuvat aivan kuten heidän edeltäjänsäkin"},{"SurahNumber":23,"VerseNumber":82,"Text":"He sanovat: »Kuinka, kun olemme kuolleet ja muuttuneet tomuksi ja luiksi, herätetäänkö meidät silloin taas eloon"},{"SurahNumber":23,"VerseNumber":83,"Text":"Totisesti, meille on jo aikaisemmin luvattu samaa, kuten muinaisille esi-isillemmekin; nämä ovat pelkkiä muinaistaruja.»"},{"SurahNumber":23,"VerseNumber":84,"Text":"Sano: »Kenelle kuuluu maa ja kaikki, mitä siinä on, vastatkaa, jos tiedätte?»"},{"SurahNumber":23,"VerseNumber":85,"Text":"He vastaavat nyt: »Jumalalle.» »Sano: »Miksi ette sitten ota vaarin?»"},{"SurahNumber":23,"VerseNumber":86,"Text":"Sano edelleen: »Kuka on seitsemän taivaan ja suurimman vallan Herra?»"},{"SurahNumber":23,"VerseNumber":87,"Text":"He vastaavat taas: »Jumalalle kuuluu kaikki tämä.» Sano: »Miksi ette sitten Häntä palvele?»"},{"SurahNumber":23,"VerseNumber":88,"Text":"Sano vielä: »Kenen kädessä on kaiken valtius ja kuka antaa suojaa, vaikka häntä vastaan ei ole mitään suojaa, sanokaa, jos tiedätte.»"},{"SurahNumber":23,"VerseNumber":89,"Text":"He vastaavat taas: »Tämä kuuluu Jumalalle.» Sano: »Kuinka siis voitte olla noin harhautuneita?»"},{"SurahNumber":23,"VerseNumber":90,"Text":"Olemme tuonut heille totuuden, mutta useimmat heistä ovat totisesti valehtelijoita"},{"SurahNumber":23,"VerseNumber":91,"Text":"Jumala ei konsanaan ole hankkinut itselleen poikaa, eikä ole muuta jumalaa kuin Hän. Olisihan muutoin jokainen jumala vienyt mukaansa sen, mitä oli luonut, ja muutamat heistä olisivat alistaneet toisia valtaansa. Kunnia olkoon Jumalalle! Hän on yläpuolella kaiken, mitä he kuvittelevat"},{"SurahNumber":23,"VerseNumber":92,"Text":"Hän tuntee sekä kätketyt että julkiset asiat. Senvuoksi Hän on sen yläpuolella, mitä he hänen ohellaan jumaloivat"},{"SurahNumber":23,"VerseNumber":93,"Text":"Sano: »Herra, jos näytät minulle, mikä heitä uhkaa"},{"SurahNumber":23,"VerseNumber":94,"Text":"niin Herra, älä sijoita minua väärämielisten joukkoon.»"},{"SurahNumber":23,"VerseNumber":95,"Text":"Totisesti, Me kykenemme näyttämään sinulle, millä Me heitä uhkaamme"},{"SurahNumber":23,"VerseNumber":96,"Text":"Torju paha sillä, mikä hyvää on. Me tunnemme parhaiten, mitä he uskottelevat"},{"SurahNumber":23,"VerseNumber":97,"Text":"Sano myös: »Herra. Sinusta etsin turvapaikkaa pahojen henkien viettelyksiä vastaan"},{"SurahNumber":23,"VerseNumber":98,"Text":"Sinusta etsin suojaa, oi Herra, etteivät he minua saavuttaisi.»"},{"SurahNumber":23,"VerseNumber":99,"Text":"Aina siihen asti, kunnes kuolema jonkun heistä yllättää ja hän hokee: »Herrani, päästä minut takaisin, päästä minut takaisin"},{"SurahNumber":23,"VerseNumber":100,"Text":"ehkä voisin tehdä hyvää sellaisessa, minkä olen jättänyt tekemättä.» Ei koskaan. Tämä on vain puhetta, jota hän hokee, mutta heidän takanaan on erottava seinä aina siihen päivään asti, jolloin heidät herätetään kuolleista"},{"SurahNumber":23,"VerseNumber":101,"Text":"Mutta kun pasuunoihin puhalletaan, niin sinä päivänä heidän välillään ei ole oleva mitään sukulaisuussiteitä, eivätkä he kysele toinen toistansa"},{"SurahNumber":23,"VerseNumber":102,"Text":"Senvuoksi ne, joiden hyveet painavat vaa'assa eniten, tulevat onnellisiksi"},{"SurahNumber":23,"VerseNumber":103,"Text":"Mutta joiden ansiot painavat vähän, he ovat niitä, jotka ovat kadottaneet sielunsa. Helvetissä he saavat asua"},{"SurahNumber":23,"VerseNumber":104,"Text":"Tuli on siellä kärventävä heidän kasvonsa ja pahasti turmeleva heidät"},{"SurahNumber":23,"VerseNumber":105,"Text":"Eikö Minun ilmoituksiani julistettu teille? Mutta te hyljitte niitä"},{"SurahNumber":23,"VerseNumber":106,"Text":"He vastaavat: »Herra, meidän onnettomuutemme kävivät yli voimiemme ja me olimme harhaan johdettuja ihmisiä"},{"SurahNumber":23,"VerseNumber":107,"Text":"Herra, päästä meidät pois täältä. Totisesti, jos taas käännymme pahaan, olemme väärämielisiä.»"},{"SurahNumber":23,"VerseNumber":108,"Text":"Jumala on vastaava: »Menkää tiehenne älkääkä puhuko Minulle"},{"SurahNumber":23,"VerseNumber":109,"Text":"Olihan totisesti keskuudessanne ryhmä palvelijoitani, jotka lausuivat: 'Herra, me uskomme, anna meille anteeksi ja osoita meille armoasi, sillä Sinä olet paras armahtaja"},{"SurahNumber":23,"VerseNumber":110,"Text":"Mutta te piditte heitä pilkkananne, kunnes se sai teidät unohtamaan Minun varoitukseni, ja te nauroitte heitä"},{"SurahNumber":23,"VerseNumber":111,"Text":"Totisesti Minä tänä päivänä olen heidät palkitseva siitä, että he olivat lujia; he ovat voiton perijöitä.»"},{"SurahNumber":23,"VerseNumber":112,"Text":"Vielä kysyy Hän: »Kuinka monta vuotta viivyitte maan päällä?»"},{"SurahNumber":23,"VerseNumber":113,"Text":"He vastaavat: »Viivyimme kai päivän tai osan siitä. Kysy niiltä, jotka osaavat laskea.»"},{"SurahNumber":23,"VerseNumber":114,"Text":"Hän on sanova: »Olette viipyneet vain lyhyen hetken; jospa sen tietäisitte"},{"SurahNumber":23,"VerseNumber":115,"Text":"Luulitteko, että olimme luonut teidät turhan vuoksi ja ettei teidän ollut palattava Meidän luoksemme?»"},{"SurahNumber":23,"VerseNumber":116,"Text":"Korkea on Jumala, totuuden kuningas; ei ole muuta jumalaa kuin Hän, ylevän voiman Herra"},{"SurahNumber":23,"VerseNumber":117,"Text":"Ken rukoilee jotakin muuta jumalaa Herran ohella, hänen osaksensa ei tule valoa, ja hänen on tili tehtävä Jumalalle. Totisesti, uskottomilla ei ole milloinkaan menestystä"},{"SurahNumber":23,"VerseNumber":118,"Text":"Sano: »Herra! Anna anteeksi ja osoita armoasi, sillä Sinä olet paras armahtajista.»"},{"SurahNumber":24,"VerseNumber":1,"Text":"Tämä on suura, jonka Me olemme ylhäältä ilmaissut välttämättä noudatettavaksi ja jossa on selvät tunnusmerkkimme, jotta ottaisitte ne varteen"},{"SurahNumber":24,"VerseNumber":2,"Text":"Haureudenharjoittajille antakaa kullekin sata iskua nahkaruoskalla, älkääkä salliko myötätuntonne heitä kohtaan estää täyttämästä Jumalan käskyä, mikäli uskotte Jumalaan ja tulevaan päivään. Joidenkuiden uskovaisten tulee olla todistajina heitä rangaistaessa"},{"SurahNumber":24,"VerseNumber":3,"Text":"Älköön haureellinen mies naiko muuta kuin haureellisen naisen taikka pakanavaimon, ja älköön haureellinen nainen menkö muulle kuin haureelliselle taikka pakanalliselle miehelle. Tällainen avio on uskovaisilta kielletty"},{"SurahNumber":24,"VerseNumber":4,"Text":"Jotka syyttävät aviovaimoja haureellisesta elämästä eivätkä tuo neljää todistajaa, heille annettakoon kahdeksankymmentä raipaniskua, älköönkä heidän todistustaan milloinkaan vast'edes kuunneltako, sillä he ovat jumalattomia ihmisiä"},{"SurahNumber":24,"VerseNumber":5,"Text":"Mutta jotka tämän jälkeen kääntyvät Jumalan puoleen ja tekevät oikein, heille Jumala on anteeksiantavainen, armollinen"},{"SurahNumber":24,"VerseNumber":6,"Text":"Jotka syyttävät omia vaimojaan, mutta eivät voi esittää muita todistajia kuin itsensä, todistakoot neljä kertaa Jumalan nimeen olevansa ehdottomasti luotettavia"},{"SurahNumber":24,"VerseNumber":7,"Text":"ja viidennellä kerralla, että Jumalan kirous langetkoon heidän päällensä, jos valhettelevat"},{"SurahNumber":24,"VerseNumber":8,"Text":"Mutta vaimo voi välttyä ruoskimiselta, jos hän neljästi Jumalan nimeen vannoo, että mies puhuu valhetta"},{"SurahNumber":24,"VerseNumber":9,"Text":"ja viidennellä kerralla, että Jumalan viha häntä kohdatkoon, ellei hän puhu totta"},{"SurahNumber":24,"VerseNumber":10,"Text":"Mitä tapahtuisikaan, ellei Jumalan laupeus ja Hänen armonsa olisi teidän apunanne ja ellei Jumala olisi anteeksiantavainen, viisas"},{"SurahNumber":24,"VerseNumber":11,"Text":"Sellaisia, jotka ovat keksineet valheellisia syytöksiä, on kokonainen joukko teidän keskuudessanne. Älkää luulko, että tämä teitä vahingoittaa. Päinvastoin se on teille eduksi. Jokainen heistä saa palkkansa tekemistään synneistä, ja se heistä, joka on pääsyyllinen, on raskaan kurituksen kokeva"},{"SurahNumber":24,"VerseNumber":12,"Text":"Kun tämän panettelun kuulitte, miksi eivät uskovaiset miehet ja naiset uskoneet hyvää omasta kansastaan ja sanoneet: »Tämä on selvästi valheellinen syytös.»"},{"SurahNumber":24,"VerseNumber":13,"Text":"Miksi panettelijat eivät tuoneet neljää todistajaa tuekseen? Sillä kun he eivät esittäneet todistajia, he ovat Jumalan silmissä valehtelijoita"},{"SurahNumber":24,"VerseNumber":14,"Text":"Ellei Jumalan laupeus ja Hänen armonsa olisi tukenanne tässä maailmassa ja tulevassa, niin totisesti suuri onnettomuus olisi teitä kohdannut juorupuheen tähden, johon sotkeuduitte"},{"SurahNumber":24,"VerseNumber":15,"Text":"koska piditte sitä kielellänne ja haastoitte sitä huulillanne, vaikka teillä ei ollut siitä mitään tietoa, ja piditte sitä pikkuasiana, vaikka se oli vakava Jumalan silmissä"},{"SurahNumber":24,"VerseNumber":16,"Text":"Ja kun sen kuulitte, miksi ette sanoneet: »Meidän asiamme ei ole puhua tästä. Jumala armahtakoon! Tämä on kauhea parjaus.»"},{"SurahNumber":24,"VerseNumber":17,"Text":"Jumala kehoittaa, ettette milloinkaan uudelleen lankeisi sellaiseen, jos olette uskovaisia"},{"SurahNumber":24,"VerseNumber":18,"Text":"Jumala on myös kirkastava teille merkkinsä, sillä Jumala on tietävä, viisas"},{"SurahNumber":24,"VerseNumber":19,"Text":"Totisesti, jotka levittävät häväistysjuttuja uskovaisista, niitä kohtaa tuskallinen tuomio tässä maailmassa ja tulevassa, sillä Jumala tietää, mutta te ette tiedä"},{"SurahNumber":24,"VerseNumber":20,"Text":"Mitä tapahtuisikaan, ellei Jumalan laupeus ja Hänen armonsa olisi teidän yllänne, ja ellei Jumala olisi rakastava, armollinen"},{"SurahNumber":24,"VerseNumber":21,"Text":"Te, jotka uskotte, älkää seuratko saatanan jälkiä, sillä ken niitä seuraa, häntä saatana käskee riettauteen ja pahaan. Ja ellei Jumalan laupeus ja Hänen armonsa olisi yllänne, niin kukaan teistä ei milloinkaan puhdistuisi, mutta Jumala puhdistaa kenet tahtoo, sillä Jumala on kuuleva, tietävä"},{"SurahNumber":24,"VerseNumber":22,"Text":"Älkööt ne joukostanne, jotka ovat suosittuja ja varakkaita, kieltäytykö avustuksen antamisesta sukulaisilleen ja tarvitseville sekä niille, jotka ovat jättäneet kotinsa lähtiessään Jumalan retkelle. Olkoot he anteeksiantavia ja suvaitsevia. Ettekö itse halaja, että Jumala antaisi teille anteeksi? Sillä Jumala on anteeksiantavainen, armollinen"},{"SurahNumber":24,"VerseNumber":23,"Text":"Niitä, jotka syyttävät vapaasti käyttäytyviä, mutta siveitä ja uskovia naisia, kohtaa totisesti kirous tässä maailmassa ja tulevassa, ja heille langetetaan ankara rangaistus"},{"SurahNumber":24,"VerseNumber":24,"Text":"Sinä päivänä, jolloin heidän kielensä ja kätensä ja jalkansa todistavat heidän tekojansa vastaan"},{"SurahNumber":24,"VerseNumber":25,"Text":"sinä päivänä Jumala on täydellisesti maksava heille oikeudenmukaisen palkan, ja he tulevat huomaamaan, että Hän, Jumala, on ilmeinen totuus"},{"SurahNumber":24,"VerseNumber":26,"Text":"Saastaiset naiset ovat saastaisia miehiä varten ja saastaiset miehet saastaisia naisia varten; ja siveät naiset ovat siveitä miehiä ja siveät miehet siveitä naisia varten. Nämä, joita viattomasti syytetään, ovat vapaita siitä, mitä heistä sanotaan. He saavat anteeksiannon ja ihanan palkinnon"},{"SurahNumber":24,"VerseNumber":27,"Text":"Te, jotka uskotte, älkää astuko muihin taloihin kuin omiinne, ennenkuin olette saaneet niiden asukkaiden suostumuksen ja heitä tervehtineet. Tämä on teille parasta, joten ottakaa se varteen"},{"SurahNumber":24,"VerseNumber":28,"Text":"Mutta ellette tapaa ketään kotoa, älkää astuko sisään ennenkuin saatte luvan. Ja jos teitä käsketään kääntymään takaisin, niin kääntykää, sillä se on teille säädyllisintä. Jumala tietää, mitä te teette"},{"SurahNumber":24,"VerseNumber":29,"Text":"Teitä ei soimata, jos astutte asukkaita vailla olevaan taloon, jossa teillä on jotakin toimitettavaa. Jumala tietää, mitä te tuotte julki ja mitä te salaatte"},{"SurahNumber":24,"VerseNumber":30,"Text":"Sano uskovaisille miehille, että he luovat katseensa maahan ja hillitsevät halujaan. Tämä on heille säädyllisintä, ja Jumala tietää mitä he tekevät"},{"SurahNumber":24,"VerseNumber":31,"Text":"Sano myös uskovaisille vaimoille, että luovat silmänsä maahan ja hillitsevät halujaan eivätkä näyttele sulouttaan tavallisuudesta poiketen ja että huntu verhoaa heidän povensakin. Älkööt he näyttäkö sulouttaan muille kuin miehilleen tai isilleen tai apilleen tai pojalleen tai poikapuolilleen tai veljilleen tai veljiensä pojille tai sisariensa pojille tai palvelusnaisilleen tai orjattarilleen tai sellaisille palvelijoille, joilla ei ole vetoa naisiin, tai poikasille, jotka eivät ole tietoisia naisten salaisuuksista. Älkööt he siten astuko kulkiessaan, että heidän kätketyt sulonsa havaittaisiin. Kääntykää kaikki Jumalan puoleen, oi uskovaiset, jotta saisitte menestystä"},{"SurahNumber":24,"VerseNumber":32,"Text":"Päästäkää avioliittoon keskuudessanne olevat naimattomat naiset, ja samoin naittakaa kunnolliset orjanne sekä orjattarenne. Jos he ovat köyhiä, niin Jumala on armostaan antava heille toimeentulon, sillä Jumala on runsaskätinen, tietävä"},{"SurahNumber":24,"VerseNumber":33,"Text":"Mutta hillitkööt ne itseään, joilla ei ole varoja mennäkseen naimisiin, kunnes Jumala armossaan antaa heidän vaurastua. Ja jos jotkut orjistanne pyytävät vapautuskirjaa, antakaa se heille, jos tiedätte heidän hyvässä ansioituneen, ja antakaa heille jotakin omaisuudestanne, jonka Jumala on teille suonut. Älkää pakottako orjatyttöjänne tämän maailman voitonhimon houkuttelemana haureuteen, jos he haluavat viettää siveätä elämää. Jos joku heidät pakottaa, niin Jumala, koska heidät on pakotettu, on heille anteeksiantavainen, armollinen"},{"SurahNumber":24,"VerseNumber":34,"Text":"Totisesti, Me olemme jo lähettänyt teille selvät merkit ja varoittavan esimerkin ennen teitä eläneistä sekä kehoituksen niille, jotka hartautta harjoittavat"},{"SurahNumber":24,"VerseNumber":35,"Text":"Jumala on taivaitten ja maan valo. Hänen valonsa on verrattavissa lamppuun, joka on asetettu seinän syvennykseen. Lamppu on sijoitettu lasipalloon, joka on kuin loistava tähti. Sitä valaisee siunatun öljypuun öljy, joka ei ole idästä eikä lännestä, ja se antaisi kirkkaan valon, vaikka siihen ei tulta pantaisikaan: siinä on valoa valon päällä. Jumala ohjaa valoaan sitä kohti, jonka hän otolliseksi näkee. Jumala esittää myös vertauksia ihmissuvulle, sillä Jumala tietää kaiken"},{"SurahNumber":24,"VerseNumber":36,"Text":"Tämä valo on myös rakennuksissa, jotka Jumala on määrännyt pystytettäviksi ja joissa Hänen nimeänsä muistetaan. Häntä ylistävät niissä aamuin ja illoin"},{"SurahNumber":24,"VerseNumber":37,"Text":"ihmiset, joita hankinnat ja myynnit eivät estä Jumalaa palvelemasta, rukouksia suorittamasta eikä sovitusalmuja antamasta, sillä he pelkäävät päivää, jolloin sydämet ja silmät levottomasti odottavat"},{"SurahNumber":24,"VerseNumber":38,"Text":"että Jumala antaisi heille palkan parhaasta, mitä he ovat suorittaneet, ja armostaan soisi heille vielä enemmänkin suosiotaan. Niin, Jumala huolehtiikin kitsastelematta niistä, jotka otollisiksi huomaa"},{"SurahNumber":24,"VerseNumber":39,"Text":"Uskottomien teot ovat kuin kangastus erämaassa. Janoinen ihminen luulee löytävänsä vettä, mutta kun hän saapuu paikalle, hän ei löydä sieltä mitään. Hän havaitsee joutuneensa Jumalan eteen, joka vaatii tilinteolle ja on maksava hänelle, sillä Jumala on nopea tilinteossaan"},{"SurahNumber":24,"VerseNumber":40,"Text":"Tai heidän tekonsa ovat kuin täydellinen pimeys meren syvyydessä. Siellä peittää uskottoman aalto, jonka yli vyöryy toinen, ja niiden yllä on synkkä pilvi: pimeyttä pimeyden yllä. Kun hän ojentaa kätensä, niin hän tuskin sitä lainkaan näkee. Sillä kenelle Jumala ei valoa anna, sillä ei valoa ole"},{"SurahNumber":24,"VerseNumber":41,"Text":"Etkö havaitse, että kaikki, mikä on taivaassa ja maan päällä, julistaa Jumalan kunniaa? Niin tekevät myös linnut, kun ne siipensä levittävät. Hän tuntee jokaisen rukouksen ja ylistämistavan. Jumala tietää, mitä he tekevät"},{"SurahNumber":24,"VerseNumber":42,"Text":"Jumalalle kuuluu myös taivaitten ja maan kuninkuus, ja Jumalan luokse on kaikkien palattava"},{"SurahNumber":24,"VerseNumber":43,"Text":"Etkö huomaa, miten Jumala ajelee pilviä, sitten kerää ne yhteen ja sijoittaa ne kerroksittain toistensa päälle, jolloin näet sateen virtaavan niiden uumenista. Hän myös lähettää taivaasta maahan kokonaisia raevuoria ja antaa niiden pudota kenen päälle haluaa ja sivuuttaa ketkä haluaa"},{"SurahNumber":24,"VerseNumber":44,"Text":"Jumala säätää yön ja päivän vaihtelun. Totisesti, tässä on opetus niille, jotka näkevät"},{"SurahNumber":24,"VerseNumber":45,"Text":"Jumala on myös luonut kaikki eläimet vedestä. Niiden joukossa on sellaisia, jotka ryömivät vatsallaan, sellaisia, jotka kulkevat kahdella jalalla, ja sellaisia, jotka kulkevat neljällä jalalla. Jumala luo mitä haluaa. Totisesti Jumalalla on valta kaiken yli"},{"SurahNumber":24,"VerseNumber":46,"Text":"Olemme totisesti lähettänyt maan päälle selvät merkit, ja Jumala johtaa oikealle tielle kenet tahtoo"},{"SurahNumber":24,"VerseNumber":47,"Text":"He sanovat: »Me uskomme Jumalaan ja lähettilääseen ja me olemme tottelevaisia.» Mutta sitten osa heistä kääntyy pois, ja nämä eivät ole uskovaisia"},{"SurahNumber":24,"VerseNumber":48,"Text":"Ja kun heidät kutsutaan Jumalan ja Hänen lähettiläänsä luokse, jotta Hän ratkaisisi heidän asiansa, niin katso, osa heistä vetäytyy pois"},{"SurahNumber":24,"VerseNumber":49,"Text":"Mutta jos heillä olisi oikeus puolellaan, rientäisivät he hänen luoksensa nöyrämielisinä"},{"SurahNumber":24,"VerseNumber":50,"Text":"Tautiko heidän sydämiään tärvelee, vai onko heillä epäilyksiä vai luulevatko he, että Jumala tai Hänen lähettiläänsä menettelee väärin heitä kohtaan? Ei, he itse ovat väärämielisiä"},{"SurahNumber":24,"VerseNumber":51,"Text":"Kun uskovaiset kutsutaan Jumalan ja Hänen lähettiläänsä luokse, jotta Hän ratkaisisi heidän asiansa, heidän on yksinkertaisesti vastattava: »Me kuulemme ja tottelemme». Tällaiset ovat niitä, jotka menestyvät"},{"SurahNumber":24,"VerseNumber":52,"Text":"Ken tottelee Jumalaa ja Hänen lähettilästään, pelkää Jumalaa ja pitää vaarin velvollisuudestaan Häntä kohtaan, hänen kaltaisensa voittavat"},{"SurahNumber":24,"VerseNumber":53,"Text":"Ja he vannovat Jumalan kautta pyhimmän valansa, että jos sinä, oi Muhammed, annat heille käskyn, he varmasti lähtevät retkelle. Sano: »Älkää vannoko; järkevä totteleminen on parempi. Totisesti, Jumala tietää, mitä te teette.»"},{"SurahNumber":24,"VerseNumber":54,"Text":"Sano edelleen: »Palvelkaa Jumalaa ja totelkaa lähettilästä; jos käännytte pois, niin Muhammed kantaa oman kuormansa ja te saatte kantaa omanne, mutta jos häntä tottelette, niin kuljette oikeassa johdatuksessa. Lähettiläs ei ole vastuussa muusta kuin sanomansa selvästä julistamisesta"},{"SurahNumber":24,"VerseNumber":55,"Text":"Jumala lupaa tehdä ne, jotka uskovat ja suorittavat hyviä tekoja, uskottomien vallan perijöiksi maan päällä, samoin kuin Hän teki heidän edeltäjänsäkin; ja Hän vahvistaa heidän uskontonsa, jonka Hän heille on hyväksynyt; ja totisesti Hän on vaihtava heidän pelkonsa varmuudeksi: »He palvelevat Minua yhdistelemättä Minuun ketään muuta. Ketkä tämän jälkeen eivät usko, he ovat kurittomia ihmisiä.»"},{"SurahNumber":24,"VerseNumber":56,"Text":"Suorittakaa rukouksenne, antakaa sovitusalmut ja totelkaa lähettilästä, jotta teille osoitettaisiin armo"},{"SurahNumber":24,"VerseNumber":57,"Text":"Älkää luulko, että uskottomat löytävät pakopaikan maan päältä. Heidän asuinsijansa on oleva tuli, surkea määränpää"},{"SurahNumber":24,"VerseNumber":58,"Text":"Te, jotka uskotte, antakaa orjienne ja niiden, joilla ei vielä ikänsä vuoksi ole ymmärrystä, pyytää luoksenne pääsyä kolmena ajankohtana päivän mittaan: ennen aamurukousta ja keskipäivällä, jolloin riisutte vaatteenne, sekä iltarukouksen jälkeen. Nämä kolme aikaa viettäkää rauhassa, häiriöttä. Muina aikoina älköön teitä eikä heitäkään moitittako, onhan jonkun liikuttava palvellakseen teitä. Tällä tavoin Jumala ilmaisee teille ohjeitaan, sillä Jumala on tietävä, viisas"},{"SurahNumber":24,"VerseNumber":59,"Text":"Kun lapsenne ovat ehtineet kypsyneeseen ikään, on heidän pyydettävä pääsyä, kuten heitä aikaisemminkin eläneet tekivät. Tällä tavoin Jumala selvittää teille ohjeitaan - sillä Jumala on tietävä, viisas"},{"SurahNumber":24,"VerseNumber":60,"Text":"Jo synnyttämiskykynsä menettäneet naiset, joilla ei enää ole aviollisia taipumuksia, saavat riisua vaatteitaan haluamatta näytellä alastomuuttaan, eikä sitä heille synniksi lueta, mutta parempi heille on, jos he siitä pidättäytyvät, sillä Jumala on tietävä, viisas"},{"SurahNumber":24,"VerseNumber":61,"Text":"Ei ole mikään synti sokealle, ei rammalle, ei sairaalle eikä itsellennekään, jos aterioitte omassa talossanne tai isienne taloissa tai äitienne taloissa tai veljienne taloissa tai siskojenne taloissa tai isänpuolisten setienne ja isänpuolisten tätienne taloissa tai äidinpuolisten setienne ja äidinpuolisten tätienne taloissa tai sellaisissa taloissa, joiden avaimet ovat itsellänne tai ystävienne hallussa. Älköön teitä myöskään soimattako, jos aterioitte toistenne seurassa tai yksinänne. Ja kun astutte johonkin taloon, lausukaa toisillenne siunattu ja vilpitön Jumalan tervehdys. Tällä tavoin Jumala selvittää teille ohjeensa, jotta voisitte ymmärtää"},{"SurahNumber":24,"VerseNumber":62,"Text":"Todellisia uskovaisia ovat ne, jotka uskovat Jumalaan ja Hänen lähettilääseensä ja jotka toimittaessaan tämän kanssa jotakin yhteistä asiaa eivät lähde pois saamatta häneltä lupaa. Totisesti, ne, jotka pyytävät sinulta tällaista lupaa, ovat niitä, jotka uskovat Jumalaan ja Hänen lähettilääseensä. Kun he pyytävät suostumustasi johonkin yritykseensä, anna se niille heistä, joille haluat, ja rukoile heille Jumalan anteeksiantoa. Totisesti, Jumala on anteeksiantavainen, armollinen"},{"SurahNumber":24,"VerseNumber":63,"Text":"Älkää puhutelko läsnäolevaa lähettilästä, kuten puhuttelette toisianne. Totisesti, Jumala tuntee ne teistä, jotka pujahtavat salaa tiehensä. Kavahtakoot ne, jotka vastustavat hänen käskyjänsä, ettei jokin onnettomuus heitä kohtaa tai ettei heille langeteta tuskallista tuomiota"},{"SurahNumber":24,"VerseNumber":64,"Text":"Eikö Jumalan vallassa todella ole kaikki, mitä on taivaassa ja maan päällä? Hän tietää teidän tilanne. Sinä päivänä, jolloin heidän on palattava Jumalan luokse, Hän on ilmoittava heille heidän tekonsa. Sillä Jumala tietää kaiken"},{"SurahNumber":25,"VerseNumber":1,"Text":"Siunattu olkoon Hän, joka ylhäältä on lähettänyt ymmärryksen palvelijallensa, jotta hän voisi varoittaa kansoja"},{"SurahNumber":25,"VerseNumber":2,"Text":"Hänelle kuuluu taivaitten ja maan kuninkuus, Hän ei ole hankkinut itselleen lasta eikä Hänen kuninkuuteensa ole ketään osallista ja Hän on myös luonut kaiken ja antanut kullekin ansionsa mukaan"},{"SurahNumber":25,"VerseNumber":3,"Text":"Mutta ihmiset ovat Hänen rinnalleen omaksuneet muita jumalia, jotka eivät pysty mitään luomaan, koska ne itse ovat luotuja; eikä niillä ole mitään valtaa tehdä heille vahinkoa eikä hyvääkään, eivätkä ne liioin hallitse kuolemaa, elämää eivätkä ylösnousemusta"},{"SurahNumber":25,"VerseNumber":4,"Text":"Ja uskottomat sanovat: »Tämä on silkkaa valhetta, jonka hän itse on sepittänyt, ja toiset ovat häntä siinä auttaneet.» Niin ryhtyvät he vääryyteen ja valheeseen"},{"SurahNumber":25,"VerseNumber":5,"Text":"He sanovat edelleen: »Ne ovat muinaistaruja, jotka hän on antanut kirjoittaa muistiin, jotta niitä luettaisiin hänelle aamuin ja illoin.»"},{"SurahNumber":25,"VerseNumber":6,"Text":"Vastaa: »Hän, joka tuntee sekä taivaitten että maan salaisuudet, on ilmaissut ne ylhäältä.» Totisesti Hän on anteeksiantavainen, armollinen"},{"SurahNumber":25,"VerseNumber":7,"Text":"He sanovat myös: »Millainen tämä lähettiläs onkaan! Hänhän nauttii ravintoa ja kävelee toreilla. Miksi ei hänen luoksensa ole lähetetty enkeliä, joka yhdessä hänen kanssaan voisi olla varoittajana"},{"SurahNumber":25,"VerseNumber":8,"Text":"Tai miksi hänelle ei ole heitetty aarteita, taikka miksi hänelle ei ole annettu puutarhaa, jonka antimia hän voisi syödä?» Ja jumalattomat sanovat: »Te seuraatte vain miestä, joka on noituuden sokaisema.»"},{"SurahNumber":25,"VerseNumber":9,"Text":"Pane merkille, millaisia vertauksia he sinusta esittävät. Mutta he kulkevat eksyksissä eivätkä pääse oikean tien alkuun"},{"SurahNumber":25,"VerseNumber":10,"Text":"Siunattu olkoon Hän, joka voi, jos tahtoo, antaa teille parempaa, kuin mitä teillä nyt on. Puutarhoja, joiden kautta joet virtaavat, ja myös palatseja Hän voi teille hankkia"},{"SurahNumber":25,"VerseNumber":11,"Text":"He kieltävät määrähetken, mutta Me olemme valmistanut roihuavan tulen sille, joka tuomion hetken kieltää"},{"SurahNumber":25,"VerseNumber":12,"Text":"Kun helvetti on näkevä heidät jo matkan päästä, he kuulevat sieltä parkumista ja räiskinää"},{"SurahNumber":25,"VerseNumber":13,"Text":"Ja kun heidät heitetään johonkin sen ahtaaseen soppeen sidotuin käsin ja jaloin, niin he rukoilevat kuolemaa"},{"SurahNumber":25,"VerseNumber":14,"Text":"»Tänä päivänä älkää anoko vain yhtä kuolemaa, vaan anokaa monenkertaista hävitystänne.»"},{"SurahNumber":25,"VerseNumber":15,"Text":"Sano: »Tämäkö on parempi, vai asuminen puutarhassa, joka niille on luvattu, jotka hartautta harjoittavat?» Se on oleva heidän palkkansa ja määränpäänsä"},{"SurahNumber":25,"VerseNumber":16,"Text":"Siellä heillä on kaikki, mitä haluavat, ja siellä he alati saavat asua. Tämä on Herrasi sitova lupaus, sitä voitte Häneltä kysyä"},{"SurahNumber":25,"VerseNumber":17,"Text":"Sinä päivänä Hän on kokoava heidät sekä ne, joita he Jumalan ohella palvelivat, ja sanova: »Tekö johdatitte nämä Minun palvelijani harhaan, vai eksyivätkö he tieltä?»"},{"SurahNumber":25,"VerseNumber":18,"Text":"He vastaavat: »Kunnia olkoon Sinulle! Ei ollut meille soveliasta ottaa sinun rinnallesi muita suojelijoita, mutta kun Sinä annoit heille ja heidän esi-isilleen nautintoja, niin he unohtivat varoituksen ja joutuivat turmioon.»"},{"SurahNumber":25,"VerseNumber":19,"Text":"Ja me sanomme: »Sentähden he totisesti ovat vääristelleet teidän puheenne, ettekä voi välttää tuomiota ettekä saada apua. Ja ken tahansa joukostanne on väärintekijä, hänen Me annamme maistaa ankaraa rangaistusta.»"},{"SurahNumber":25,"VerseNumber":20,"Text":"Emme sinun edelläsikään lähettänyt yhtään sananjulistajaa, joka ei olisi nauttinut ravintoa tai kulkenut toreilla. Me olemme myös tehnyt jotkut teistä koetukseksi toisille, nähdäksemme, pysyttekö lujina. Herrasi on alati näkevä"}]}