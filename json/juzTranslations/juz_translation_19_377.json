{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":25,"VerseNumber":21,"Text":"และบรรดาผู้ที่ไม่หวังจะพบเรากล่าวว่า “ไฉนเล่ามะลาอิกะฮ์จึงไม่ถูกส่งลงมายังพวกเราหรือเราไม่เห็นพระเจ้าของเรา” แน่นอนพวกเขาหยิ่งยะโสในตัวของพวกเขามาก และพวกเขาได้ละเมิดขอบเขตอย่างมาก"},{"SurahNumber":25,"VerseNumber":22,"Text":"วันที่พวกเขาเห็นมะลาอิกะฮ์ ในวันนั้นจะไม่มีข่าวดีสำหรับบรรดาผู้กระทำความผิด และมะลาอิกะฮ์จะกล่าวว่า “สวรรค์จะถูกห้ามอย่างเด็ดขาดสำหรับพวกเขา”"},{"SurahNumber":25,"VerseNumber":23,"Text":"และเรามุ่งสู่ส่วนหนึ่งของการงานที่พวกเขาได้ปฏิบัติไป แล้วเราจะทำให้มันไร้คุณค่ากลายเป็นละอองผุ่นที่ปลิวว่อน"},{"SurahNumber":25,"VerseNumber":24,"Text":"ชาวสวนสวรรค์ในวันนั้นจะอยู่ในที่พำนักอันดี และที่พักผ่อนอันสบายยิ่ง"},{"SurahNumber":25,"VerseNumber":25,"Text":"และวันที่ท้องฟ้าจะแตกออกจากก้อนเมฆ และมะลาอิกะฮ์ถูกส่งทยอยลงมา"},{"SurahNumber":25,"VerseNumber":26,"Text":"ในวันนั้น อำนาจอันแท้จริงเป็นสิทธิ์ของพระผู้ทรงกรุณาปรานี และมันเป็นวันที่ลำบากแก่ผู้ปฏิเสธศรัทธา"},{"SurahNumber":25,"VerseNumber":27,"Text":"และวันที่ผู้อธรรมจะกัดมือของเขาแล้วจะกล่าวว่า “โอ้! ถ้าฉันได้ยึดแนวทางร่วมกับอัลร่อซูลก็จะเป็นการดี”"},{"SurahNumber":25,"VerseNumber":28,"Text":"“โอ้ความวิบัติแก่ฉัน ! หากฉันไม่คบคนนั้นเป็นเพื่อน”"},{"SurahNumber":25,"VerseNumber":29,"Text":"แน่นอน เขาได้ทำให้ฉันหลงผิดจากการตักเตือน หลังจากที่มันได้มันมายังฉัน และชัยฏอนมารร้ายนั้น มันเป็นผู้เหยียดหยามมนุษย์เสมอ”"},{"SurahNumber":25,"VerseNumber":30,"Text":"และอัลร่อซูลได้กล่าวว่า “ข้าแต่พระเจ้าของข้าพระองค์ แท้จริงชนชาติของข้าพระองค์ได้ยึดเอาอัลกรุอานนี้เป็นที่ทอดทิ้งเสียแล้ว”"},{"SurahNumber":25,"VerseNumber":31,"Text":"และเช่นนั้นแหละ เราได้ทำได้ทำได้มีศัตรูผู้กระทำผิดแก่นะบีทุกคน และพอเพียงแล้วที่พระเจ้าของเจ้าเป็นผู้แนะทางฮิดายะฮ์ และทรงเป็นผู้ช่วยเหลือ"},{"SurahNumber":25,"VerseNumber":32,"Text":"และบรรดาผู้ปฏิเสธศรัทธา กล่าวว่า”ทำไมอัลกุรอานจึงไม่ถูกประทานลงมาแก่เขาครั้งเดียวกันทั้งหมด?” เช่นนั้นแหละเพื่อเราจะทำให้หัวใจของเจ้ามั่นคงหนักแน่น และเราได้จัดให้เป็นเป็นระเบียบเรียบร้อย"},{"SurahNumber":25,"VerseNumber":33,"Text":"และพวกเขาจะไม่นำข้อเปรียบเทียบ(ข้อสงสัย) ใด ๆ มายังเจ้า เว้นแต่เราจะได้นำความจริงมาให้เจ้า และการอธิบายอย่างดียิ่ง"},{"SurahNumber":25,"VerseNumber":34,"Text":"บรรดาผู้ที่ถูกลากให้มาชุมนุมกัน จะใช้ใบหน้าของพวกเขาเดินไปยังนรกญะฮันนัม ชนเหล่านั้นจะอยู่ในสถานที่ที่เลว และหลงทางยิ่ง"},{"SurahNumber":25,"VerseNumber":35,"Text":"และแน่นอน เราได้ประทานคัมภีร์(เตารอดฮ์) แก่มูซา และเราได้ให้พี่ชายของเขาคือฮารูนเป็นผู้ช่วยเหลือ"},{"SurahNumber":25,"VerseNumber":36,"Text":"แล้วเราได้กล่าวว่า “เจ้าทั้งสองจงออกไปยังหมู่ชนที่ปฏิเสธ ไม่เชื่อโองการทั้งหลายของเรา” และเราได้ทำลายพวกเขาอย่างพินาศย่อยยับ"},{"SurahNumber":25,"VerseNumber":37,"Text":"และหมู่ชนของนูห์ เมื่อพวกเขาปฏิเสธไม่เชื่อฟังบรรดาร่อซูล เราได้ให้พวกเขาจมน้ำตายและเราได้ทำให้พวกเขาเป็นสัญญาณหนึ่งแก่มนุษยชาติ และเราได้เตรียมการลงโทษอย่างเจ็บปวดไว้สำหรับบรรดาผู้อธรรม"},{"SurahNumber":25,"VerseNumber":38,"Text":"และเราได้ทำลายพวกอ๊าด และพวกษะมูด และชาวบ่อน้ำ และชนชาติอีกมากมายระหว่างนั้น"},{"SurahNumber":25,"VerseNumber":39,"Text":"และชนชาติแต่ละสมัยเราได้นำหลักฐานมาชี้แจงแก่เขา และชนชาติแต่ละสมัยนั้นเราก็ได้ทำลายอย่างสิ้นซาก"},{"SurahNumber":25,"VerseNumber":40,"Text":"และแน่นอน พวกเขาได้ผ่านมายังหมู่บ้านซึ่งถูกทำลายโดยก้อนหินจากฟากฟ้า แล้วพวกเขาไม่เห็นมันดอกหรือ ? เปล่าหรอก! พวกเขาไม่หวังที่จะกลับคืนชีพอีกต่างหาก"},{"SurahNumber":25,"VerseNumber":41,"Text":"และเมื่อพวกเขาเห็นเจ้า(มุฮัมมัด) พวกเขาก็จะไม่ถือเอาเจ้าเป็นอย่างอื่น นอกจากเพื่อเป็นที่ล้อเลียน “นี่หละหรือที่อัลลอฮ์ทรงส่งมาให้เป็นร่อซูล?”"},{"SurahNumber":25,"VerseNumber":42,"Text":"“เขาเกือบจะทำให้พวกเราหลงทางไปจาก(การสักการะบูชา) บรรดาพระเจ้าของเรา หากว่าเราไม่อดทนยึดมั่นต่อพระเจ้าเหล่านั้น” และพวกเขาจะรู้เมื่อพวกเขาได้พบเห็นการลงโทษว่าผู้ใดจะหลงทางกันแน่"},{"SurahNumber":25,"VerseNumber":43,"Text":"เจ้าไม่เห็นดอกหรือ ผู้ที่ยึดเอาอารมณ์ต่ำของเขาเป็นพระเจ้าของเขา แล้วเจ้าจะเป็นผู้คุ้มครองเขากระนั้นหรือ"},{"SurahNumber":25,"VerseNumber":44,"Text":"หรือเจ้าจะคิดว่า ส่วนใหญ่ของพวกเขาจะได้ยินหรือใช้สติปัญญา พวกเขามิใช่อื่นใดดอก นอกจากเป็นเช่นปศุสัตว์ ยิ่งไปกว่านั้น พวกเขายังจะหลงทางเสียอีก"},{"SurahNumber":25,"VerseNumber":45,"Text":"เจ้ามิได้พิจารณายัง(อานุภาพแห่ง) พระเจ้าของเจ้าดอกหรือว่า พระองค์ทรงแผ่เงาออกอย่างไร และหากพระองค์ทรงประสงค์ แน่นอนพระองค์จะทรงให้มันหยุดนิ่ง แล้วเราได้ทำให้ดวงอาทิตย์เป็นสัญญาณหนึ่งในการนี้"},{"SurahNumber":25,"VerseNumber":46,"Text":"แล้วเราได้ให้เงาสูญสิ้นไปยังเราที่ละน้อย ๆ"},{"SurahNumber":25,"VerseNumber":47,"Text":"และพระองค์คือผู้ทรงทำให้กลางคืนเป็นอาภรณ์สำหรับพวกเจ้า และให้การนอนเป็นการพักผ่อน และทำให้กลางวันเป็นการเคลื่อนไหว"},{"SurahNumber":25,"VerseNumber":48,"Text":"และพระองค์คือผู้ส่งลม เป็นการนำข่าวดีล่วงหน้า ท่ามกลางความเมตตาของพระองค์ และเราได้ประทานน้ำบริสุทธิ์ลงมาจากฟากฟ้า"},{"SurahNumber":25,"VerseNumber":49,"Text":"เพื่อเราจะให้มีชีวิตด้วยมัน (น้ำ) แก่แผ่นดินที่แห้งแล้ง และเราจะให้สิ่งที่เราสร้างมันขึ้นมา เช่น ปศุสัตว์ และมนุษย์มากมาย ดื่มมัน"},{"SurahNumber":25,"VerseNumber":50,"Text":"และโดยแน่นอนเราได้ชี้แจงมัน(อัลกุรอาน) ระหว่างพวกเขา เพื่อพวกเขาจะได้พิจารณา แต่ส่วนมากของมนุษย์ไม่ยอมรับนอกจากการดื้อดึงและปฏิเสธ"},{"SurahNumber":25,"VerseNumber":51,"Text":"และหากเราประสงค์ แน่นอนเราก็จะส่งผู้ตักเตือนไปยังทุก ๆ เมือง"},{"SurahNumber":25,"VerseNumber":52,"Text":"ดังนั้น เจ้าอย่าเชื่อฟังพวกปฏิเสธศรัทธาและจงต่อสู้ดิ้นรนกับพวกเขาด้วยมัน(อัลกุรอาน) โดยการต่อสู้ดิ้นรนอันยิ่งใหญ่"},{"SurahNumber":25,"VerseNumber":53,"Text":"และพระองค์คือผู้ทรงทำให้ทะเลทั้งสองบรรจบติดกัน อันนี้จืดสนิทและอันนี้เค็มจัดและทรงทำที่คั่นระหว่างมันทั้งสอง และที่กั้นขวางอันแน่นหนา"},{"SurahNumber":25,"VerseNumber":54,"Text":"และพระองค์คือผู้ทรงบังเกิดมนุษย์จากน้ำ(อสุจิ) และทรงทำให้มีเชื้อสายและเครือญาติ และพระเจ้าของเจ้านั้นเป็นผู้ทรงอานุภาพ"},{"SurahNumber":25,"VerseNumber":55,"Text":"และพวกเขาเคารพอิบาดะฮ์อื่นจากอัลลอฮ์ซึ่งมันไม่ให้คุณแก่พวกเขาและไม่ให้โทษแก่พวกเขา และผู้ปฏิเสธศรัทธานั้นเป็นผู้ช่วยเหลือ (ชัยฏอน) ให้ฝ่าฝืนพระเจ้าจองเขา"},{"SurahNumber":25,"VerseNumber":56,"Text":"และเรามิได้ส่งเจ้ามาเพื่ออื่นใด นอกจากเป็นผู้แจ้งข่าวดีและผู้ตักเตือน"},{"SurahNumber":25,"VerseNumber":57,"Text":"จงกล่าวเถิดมุฮัมมัด ”ฉันมิได้ขอค่าจ้างจากพวกท่านในการเผยแพร่ เว้นแต่ว่าผู้ใดประสงค์ก็ให้เขายึดเป็นแนวทางไปสู่พระเจ้าของเขา”"},{"SurahNumber":25,"VerseNumber":58,"Text":"และเจ้าจงมอบหมายต่อพระผู้ทรงดำรงชีวิตตลอดกาล ไม่ตาย และจงแซ่ซร้องสดุดีด้วยการสรรเสริญพระองค์ และพอเพียงแล้วสำหรับพระองค์ ผู้ทรงรอบรู้ในความผิดทั้งหลายของปวงบ่าวของพระองค์"},{"SurahNumber":25,"VerseNumber":59,"Text":"พระผู้ทรงสร้างชั้นฟ้าทั้งหลายและแผ่นดินและสิ่งที่มีอยู่ในระหว่างสองนั้น ในระยะเวลา 6 วัน แล้วพระองค์ทรงสถิตย์อยู่บนบังลังก์ พระผู้ทรงกรุณาปรานี ดังนั้นจงถามผู้รู้เกี่ยวกับพระองค์"},{"SurahNumber":25,"VerseNumber":60,"Text":"และเมื่อได้ถูกกล่าวแก่พวกเขาว่า “จงสุญูดต่อพระผู้ทรงปรานี” พวกเขาได้กล่าวว่า “ใครคือพระผู้ทรงกรุณาปรานี จะให้เราสุญูดตามที่ท่านสั่งเรากระนั้นหรือ?” และมันได้เพิ่มการหันห่างออกไปแก่พวกเขา"},{"SurahNumber":25,"VerseNumber":61,"Text":"ความจำเริญยิ่งแด่พระผู้ทรงทำให้ชั้นฟ้ามีหมู่ดวงดาว และได้ทรงทำให้มีตะเกียง ในนั้น และดวงจันทร์มีแสงนวล"},{"SurahNumber":25,"VerseNumber":62,"Text":"และพระองค์คือผู้ทรงบันดาลให้มีกลางคืนและกลางวัน หมุนเวียนแทนที่กัน สำหรับผู้ที่ปรารถนาจะใคร่ครวญ หรือปรารถนาจะขอบคุณ"},{"SurahNumber":25,"VerseNumber":63,"Text":"และปวงบ่าวของพระผู้ทรงกรุณาปราณีคือ บรรดาผู้ที่เดินบนแผ่นดินด้วยความสงบเสงี่ยม และเมื่อพวกเขาโง่เขลากล่าวทักทายพวกเขา พวกเขาจะกล่าวว่า ศานติ หรือสลาม"},{"SurahNumber":25,"VerseNumber":64,"Text":"และบรรดาผู้ใช้เวลากลางคืนทำการสุญูดและยืน(ละหมาด) เพื่อพระเจ้าของพวกเขา"},{"SurahNumber":25,"VerseNumber":65,"Text":"และบรรดาผู้ที่กล่าวว่า “ข้าแต่พระผู้เป็นเจ้าของเรา ขอพระองค์ทรงปัดเป่าการลงโทษของนรกให้พ้นไปจากเรา แท้จริงการลงโทษของมันนั้นมันคงอยู่ตลอดกาล"},{"SurahNumber":25,"VerseNumber":66,"Text":"“แท้จริงมันเป็นที่อยู่และที่พำนักอันเลวร้ายยิ่ง”"},{"SurahNumber":25,"VerseNumber":67,"Text":"และบรรดาผู้ที่เมื่อพวกเขาใช้จ่าย พวกเขาก็ไม่สุรุ่ยสุร่าย และไม่ตระหนี่ และระหว่างทั้งสองสภาพนั้น พวกเขาอยู่สายกลาง"},{"SurahNumber":25,"VerseNumber":68,"Text":"และบรรดาผู้ที่ไม่วิงวอนขอพระเจ้าอื่นใดคู่เคียงกับอัลลอฮ์ และพวกเขาไม่ฆ่าชีวิตซึ่งอัลลอฮ์ทรงห้ามไว้ เว้นแต่"},{"SurahNumber":25,"VerseNumber":69,"Text":"การลงโทษในวันกิยามะฮ์จะถูกเพิ่มขึ้นเป็นสองเท่าสำหรับเขา และเขาจะอยู่ในนั้นอย่างอัปยศ"},{"SurahNumber":25,"VerseNumber":70,"Text":"เว้นแต่ผู้ที่กลับเนื้อกลับตัว และศรัทธาและประกอบการงานที่ดี เขาเหล่านั้นแหละอัลลอฮ์จะทรงเปลี่ยนความชั่วของพวกเขาเป็นความดี และอัลลอฮ์เป็นผู้ทรงอภัย ผู้ทรงเมตตาเสมอ"},{"SurahNumber":25,"VerseNumber":71,"Text":"และผู้ใดกลับเนื้อกลับตัวและกระทำความดี แท้จริงเขากลับเนื้อกลับตัวเข้าหาอัลลอฮ์อย่างจริงจัง"},{"SurahNumber":25,"VerseNumber":72,"Text":"และบรรดาผู้ไม่เป็นพยานในการเท็จ และเมื่อพวกเขาผ่านเรื่องไร้สาระ พวกเขาผ่านไปอย่างมีเกียรติ"},{"SurahNumber":25,"VerseNumber":73,"Text":"และบรรดาผู้ที่เมื่อถูกกล่าวเตือนให้รำลึกถึงโองการทั้งหลายของพระเจ้าของพวกเขา พวกเขาจะไม่ผินหลังให้เป็นสภาพเช่นคนหูหนวกตาบอด"},{"SurahNumber":25,"VerseNumber":74,"Text":"และบรรดาผู้ที่กล่าวว่า “ข้าแต่พระผู้เป็นเจ้าของเรา ขอพระองค์โปรดประทานแก่เรา ซึ่งคู่ครองของเราและลูกหลานของเรา ให้เป็นที่รื่นรมย์แก่สายตาของเรา และทรงทำให้เราเป็นแบบอย่างแก่บรรดาผู้ยำเกรง”"},{"SurahNumber":25,"VerseNumber":75,"Text":"เขาเหล่านั้นจะได้รับการตอบแทน ในการที่พวกเขาอดทน และพวกเขาจะได้พบการกล่าวคำต้อนรับและสลาม"},{"SurahNumber":25,"VerseNumber":76,"Text":"โดยพำนักอยู่ในนั้นอย่างถาวร เป็นที่พำนักและที่อาศัยที่น่าอภิรมย์แท้ ๆ"},{"SurahNumber":25,"VerseNumber":77,"Text":"จงกล่าวเถิด “พระผู้เป็นเจ้าของฉันจะไม่ใยดีต่อพวกท่าน หากไม่มีการวิงวอนภักดีของพวกท่าน เพราะแน่นอน พวกท่านได้ปฏิเสธไม่รับฟัง ดังนั้น การลงโทษจะเกิดขึ้นอย่างแน่นอน”"},{"SurahNumber":26,"VerseNumber":1,"Text":"ฏอ ซีน มีม"},{"SurahNumber":26,"VerseNumber":2,"Text":"เหล่านี้คือโองการทั้งหลายอันชัดแจ้ง"},{"SurahNumber":26,"VerseNumber":3,"Text":"บางทีเจ้า (มุฮัมมัด) เป็นผู้ทำลายชีวิตของเจ้า เพราะพวกเขาไม่เป็นผู้ศรัทธา"},{"SurahNumber":26,"VerseNumber":4,"Text":"หากเราประสงค์ เราจะให้มีสัญญาณหนึ่งจากฟากฟ้ามายังพวกเขา แล้วคอของพวกเขาก็ยอมก้มลมต่อมัน"},{"SurahNumber":26,"VerseNumber":5,"Text":"และไม่มีข้อตักเตือนใหม่ อันใดจากพระผู้ทรงกรุณาปราณี เว้นแต่พวกเขาจะผินหลังให้กับมัน"},{"SurahNumber":26,"VerseNumber":6,"Text":"แล้วแน่นอนพวกเขาได้ปฏิเสธ ดังนั้นข่าวคราวที่พวกเขาเคยเยาะเย้ยมันนั้นก็จะมายังพวกเขา"},{"SurahNumber":26,"VerseNumber":7,"Text":"พวกเขามิได้มองไปยังแผ่นดินดอกหรือว่ากี่มากน้อยแล้วที่เราได้ให้มันงอกเงยออกมาจากทุกชนิดที่ดีมีประโยชน์"},{"SurahNumber":26,"VerseNumber":8,"Text":"แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"SurahNumber":26,"VerseNumber":9,"Text":"และแท้จริงพระเจ้าของเจ้านั้น แน่นอนพระองค์เป็นผู้ทรงอำนาจ ผู้ทรงเมตตาเสมอ"},{"SurahNumber":26,"VerseNumber":10,"Text":"และจงรำลึก เมื่อพระเจ้าของเจ้าทรงเรียกมูซาว่า จงไปยังหมู่ชนผู้อธรรม"},{"SurahNumber":26,"VerseNumber":11,"Text":"คือหมู่ชนของฟิรเอาน์ พวกเขาไม่ยำเกรงดอกหรือ"},{"SurahNumber":26,"VerseNumber":12,"Text":"เขา (มูซา)กล่าวว่า โอ้พระเจ้าของฉันแท้จริงฉันกลัวว่า พวกเขาจะปฏิเสธไม่ยอมเชื่อฉัน"},{"SurahNumber":26,"VerseNumber":13,"Text":"และหัวอกของฉันจะอึดอัด และลิ้นของฉันจะไม่คล่อง ดังนั้นพระองค์ทรงโปรดส่งฮารูนมาช่วยฉันด้วยเถิด"},{"SurahNumber":26,"VerseNumber":14,"Text":"และพวกเขามีข้อกล้าวหาต่อฉัน ดังนั้นฉันกลัวว่าพวกเขาจะฆ่าฉัน"},{"SurahNumber":26,"VerseNumber":15,"Text":"พระองค์ตรัสว่า ไม่ดอก! ดังนั้นเจ้าทั้งสองจงไปเถิดพร้อมด้วยสัญญาณทั้งหลาย ของเราแท้จริงเราอยู่กับพวกเจ้า เป็นผู้ฟัง"},{"SurahNumber":26,"VerseNumber":16,"Text":"ดังนั้นเจ้าทั้งสองจงไปหาฟิรเอาน์ แล้วจงกล่าวว่าเราเป็นทูตของพระเจ้าแห่งสากลโลก"},{"SurahNumber":26,"VerseNumber":17,"Text":"แล้วขอให้ส่งวงศ์วานของอิสรออีลไปพร้อมกับเราเถิด"},{"SurahNumber":26,"VerseNumber":18,"Text":"เขา(ฟิรเอาน์) กล่าวว่า เรามิได้เลี้ยงดูเจ้าเมื่อขณะเป็นเด็กอยู่กับพวกเราดอกหรือ? และเจ้าได้อยู่กับเราหลายปี ในช่วงชีวิตของเจ้า"},{"SurahNumber":26,"VerseNumber":19,"Text":"และเจ้าได้ทำการกระทำของเจ้าซึ่งเจ้าได้กระทำไปแล้ว และเจ้าเป็นผู้หนึ่งในหมู่ผู้เนรคุณ"},{"SurahNumber":26,"VerseNumber":20,"Text":"เขา (มูซา) กล่าวว่า ฉันได้กระทำมันโดยที่ฉันไม่รู้"},{"SurahNumber":26,"VerseNumber":21,"Text":"ดังนั้น ฉันได้หนีไปจากพวกท่าน เมื่อฉันกลัวพวกท่านแล้วพระเจ้าของฉันได้ทรงประทานฮิกมะฮ์แก่ฉัน และทรงแต่งตั้งฉันให้เป็นร่อซูลคนหนึ่ง"},{"SurahNumber":26,"VerseNumber":22,"Text":"และนี่คือบุญคุณที่ท่านรำเลิกมันต่อฉันโดยท่านทำให้วงศืวานอิสรออีลเป็นทาส"},{"SurahNumber":26,"VerseNumber":23,"Text":"ฟิรเอาน์ได้กล่าวว่า “และใครคือพระเจ้าแห่งสากลโลก”"},{"SurahNumber":26,"VerseNumber":24,"Text":"เขา(มูซา) กล่าวว่า “พระเจ้าแห่งชั้นฟ้าทั้งหลายและแผ่นดิน และสิ่งที่อยู่ในระหว่างทั้งสอง หากพวกท่านเป็นผู้ศรัทธาเชื่อมัน”"},{"SurahNumber":26,"VerseNumber":25,"Text":"เขาได้กล่าวแก่ผู้อยู่รอบ ๆ เขาว่า “พวกท่านได้ยินไหม?”"},{"SurahNumber":26,"VerseNumber":26,"Text":"เขา(มูซา)กล่าว่า “พระเจ้าของพวกท่าน และของบรรพบุรุษสมัยก่อน ๆ นั้นด้วย”"},{"SurahNumber":26,"VerseNumber":27,"Text":"เขา (ฟิรเอาน์) กล่าวว่า “ทจริงร่อซูลของพวกท่านซึ่งได้ถูกส่งมายังพวกท่านนั้นเป็นคนบ้าอย่างแน่นอน”"},{"SurahNumber":26,"VerseNumber":28,"Text":"เขา(มูซา) กล่าวว่า “พระเจ้าแห่งทิศตะวันออกและทิศตะวันตก และสิ่งที่อยู่ในระหว่างทั้งสอง หากพวกท่านใช้สติปัญญาพิจารณา"},{"SurahNumber":26,"VerseNumber":29,"Text":"เขากล่าวว่า “หากเจ้ายึดถือพระเจ้าอื่นจากฉัน ฉันจะให้เจ้าอยู่ในหมู่ผู้ต้องขัง”"},{"SurahNumber":26,"VerseNumber":30,"Text":"เขา(มูซา) กล่าวว่า “แม้ว่าฉันจะนำสิ่งที่ชัดแจ้งมายังท่านกระนั้นหรือ?”"},{"SurahNumber":26,"VerseNumber":31,"Text":"เขากล่าวว่า “ก็จงนำมันมาซิ หากเจ้าเป็นคนจริง”"},{"SurahNumber":26,"VerseNumber":32,"Text":"ดังนั้น เขาได้โยนไม่เท้าของเขามันคือ งูอย่าชัดแจ้ง"},{"SurahNumber":26,"VerseNumber":33,"Text":"และได้ดึงมือของเขาออกมาเป็นสีขางแก่บรรดาผู้มองดู"},{"SurahNumber":26,"VerseNumber":34,"Text":"เขาได้กล่าวแก่ขุนนางชั้นผู้ใหญ่รอบๆ เขาว่า “แท้จริงเขาคนนี้คือนักเล่นกลอย่างช่ำชอง"},{"SurahNumber":26,"VerseNumber":35,"Text":"เขาต้องการที่ให้พวกท่านออกจากดินแดนของพวกท่านด้วยเล่ห์กลของเขา ดังนั้นพวกท่านจะชี้แนะประการใด”"},{"SurahNumber":26,"VerseNumber":36,"Text":"พวกเขากล่าวว่า “จงหน่วงเหนี่ยวเขาและพี่ชายของเขาไว้ก่อน และจงส่งคนไปตามหัวเมืองให้มาชุมนุมกัน"},{"SurahNumber":26,"VerseNumber":37,"Text":"เพื่อที่นักเล่นกลผู้ช่ำชองทุกคนจะได้มาหาท่าน”"},{"SurahNumber":26,"VerseNumber":38,"Text":"แล้วบรรดานักเล่นกลได้มาชุมนุมกันตามวันเวลาที่กำหนดไว้"},{"SurahNumber":26,"VerseNumber":39,"Text":"และได้มีประกาศแก่มหาชน พวกท่านจะไปร่วมชุมนุมด้วยไหม"},{"SurahNumber":26,"VerseNumber":40,"Text":"เพื่อพวกเขาจะได้ตามบรรดานักเล่นกลหากพวกเขาเป็นผู้ชนะ"},{"SurahNumber":26,"VerseNumber":41,"Text":"เมื่อพวกนักเล่นกลมาถึง พวกเขากล่าวแก่ฟิรเอาน์ว่า “พวกเราจะมีรางวัลแน่นอนหรือถ้าพวกเราเป็นผู้ชนะ"},{"SurahNumber":26,"VerseNumber":42,"Text":"เขากล่าวว่า “ถูกแล้ว และพวกท่านขณะนั้นจะอยู่ในหมู่ผู้ใกล้ชิดอย่างแน่นอน”"},{"SurahNumber":26,"VerseNumber":43,"Text":"มูซาได้กล่าวแก่พวกเขาว่า “จงโยนซิสิ่งที่พวกท่านจะต้องโยน”"},{"SurahNumber":26,"VerseNumber":44,"Text":"แล้วพวกเขาก็ได้โยนเชือกหลายเส้นของพวกเขาและไม้เท้าหลายอันของพวกเขา และพวกเขากล่าวว่า “ด้วยเกียติยศของฟิรเอาน์แท้จริงเราเป็นผู้ชนะอย่างแน่นอน”"},{"SurahNumber":26,"VerseNumber":45,"Text":"ครั้นแล้วมูซาก็ได้โยนไม้เท้าของเขา ณ บัดนั้นมันได้กลืนสิ่งที่พวกเขาได้ลองมันขึ้น"},{"SurahNumber":26,"VerseNumber":46,"Text":"พวกนักเล่นกลจึงก้มหัวลงกราบสุญูด"},{"SurahNumber":26,"VerseNumber":47,"Text":"พวกเขากล่าวว่า “เราศรัทธาต่อพระเจ้าแห่งสากลโลก”"},{"SurahNumber":26,"VerseNumber":48,"Text":"พระเจ้าของมูซา และฮารูน"},{"SurahNumber":26,"VerseNumber":49,"Text":"เขากล่าวว่า พวกท่านศรัทธาต่อเขาก่อนที่ฉันจะอนุญาตแก่พวกท่านกระนั้นหรือ? แน่นอนเขาต้องเป็นหัวหน้าของพวกท่านซึ่งได้สอนการเล่นกลแก่พวกท่าน แล้วพวกท่านจะรู้ แน่นอนฉันจะตัดมือของพวกท่านและเท้าของพวกท่านสลับข้างกัน และแน่นอนฉันจะแขวนตรึงไว้ทั้งหมด"},{"SurahNumber":26,"VerseNumber":50,"Text":"พวกเขากล่าวว่า ไม่เป็นไรหรอกแท้จริงเรานั้นต้องเป็นผู้กลับไปยังพระเจ้าของเรา"},{"SurahNumber":26,"VerseNumber":51,"Text":"แท้จริงเราปรารถนาที่จะให้ พระเจ้าของเราทรงยกโทษแก่เรา เพราะเราเป็นกลุ่มแรกที่เป็นผู้ศรัทธา"},{"SurahNumber":26,"VerseNumber":52,"Text":"แลเราได้ดลใจให้มูซาออกเดินทาง ในเวลากกลางคืนพร้อมกันกับปวงบ่าวของข้า แท้จริงพวกเจ้ากำลังถูกติดตาม"},{"SurahNumber":26,"VerseNumber":53,"Text":"แล้วฟิรเอาน์ได้ส่งคนไปตามหัวเมืองต่างๆ ให้มาร่วมชุมนุม"},{"SurahNumber":26,"VerseNumber":54,"Text":"(และว่า) แท้จริงเขาเหล่านั้นเป็นหมู่ชนส่วนน้อย"},{"SurahNumber":26,"VerseNumber":55,"Text":"และแท้จริงพวกเขาทำให้เราเกิดโทษะ"},{"SurahNumber":26,"VerseNumber":56,"Text":"และแท้จริงพวกเราทั้งหมดอยู่ในสภาพเตรียมพร้อม"},{"SurahNumber":26,"VerseNumber":57,"Text":"ดังนั้น เราได้ให้พวกเขา ออกจากเรือกสวนและลำธารน้ำ"},{"SurahNumber":26,"VerseNumber":58,"Text":"และทรัพย์สินอันมากมายหลาย และที่พำนักอันโอ่อ่า"},{"SurahNumber":26,"VerseNumber":59,"Text":"เช่นนั้นแหละ และเราได้ให้วงศ์วานอิสรออีล ได้รับมรดกครอบครองมัน"},{"SurahNumber":26,"VerseNumber":60,"Text":"แล้วพวกเขา(ฟิรเอาน์) ได้ติดตามพวกเขา(วงศ์วานอิสรออีล) เมื่อเวลาตะวันขึ้น"},{"SurahNumber":26,"VerseNumber":61,"Text":"ครั้นเมื่อแต่ละฝ่ายได้มองเห็นกัน พวกพ้องของมูซาได้กล่าวว่า “ท้จริงเราถูกตามทันแล้ว”"},{"SurahNumber":26,"VerseNumber":62,"Text":"เขา (มูซา)ได้กล่าวว่า “ไม่หรอก แท้จริงพระเจ้าของฉันทรงอยู่กับฉัน พระองค์ทรงขี้แนะทางแก่ฉัน"},{"SurahNumber":26,"VerseNumber":63,"Text":"ดังนั้นเราได้ดลใจมูซาว่า “จงฟาดทะเลด้วยไม้เท้าของเจ้า” แล้วมันก็ได้แยกออก แต่ละข้างมีสภาพเหมือภูเขาใหญ่"},{"SurahNumber":26,"VerseNumber":64,"Text":"และเราได้ให้พวกอื่น ให้เข้ามาใกล้ ณ ที่นั้น"},{"SurahNumber":26,"VerseNumber":65,"Text":"และเราได้ให้มูซาและผู้ที่ออยู่ร่วมกับเขาทั้งหมดรอดพ้นไป"},{"SurahNumber":26,"VerseNumber":66,"Text":"แลเราได้ให้พวกอื่น จมน้ำตาย"},{"SurahNumber":26,"VerseNumber":67,"Text":"แท้จริงในการนั้นเป็นสัญญาณอย่างแน่นอน แต่ส่วนมากของพวกเขาไม่เป็นผู้ศรัทธา"},{"SurahNumber":26,"VerseNumber":68,"Text":"และแท้จริงพระเจ้าของเจ้านั้น แน่นอนพระองค์เป็นผู้ทรงอำนาจ ผู้ทรงเมตตาเสมอ"},{"SurahNumber":26,"VerseNumber":69,"Text":"และจงเล่า เรื่องราวของอิบรอฮีม ให้แก่พวกเขา"},{"SurahNumber":26,"VerseNumber":70,"Text":"ขณะที่เขากล่าวแก่บิดาของเขา และพวกพ้องของเขาว่า “พวกท่านเคารพภักดีอะไร?”"},{"SurahNumber":26,"VerseNumber":71,"Text":"พวกเขากล่าวว่า “เราเคารพภักดีรูปปั้นแล้วเราจะคงเป็นผู้ยึดมั่นต่อมันตลอดไป”"},{"SurahNumber":26,"VerseNumber":72,"Text":"เขา(อิบรอฮีม) กล่าวว่า “เมื่อพวกท่านวิงวอนขอ พวกมันได้ยินพวกท่านหรือ?”"},{"SurahNumber":26,"VerseNumber":73,"Text":"“หรือมันให้คุณให้โทษแก่พวกท่านไหม?”"},{"SurahNumber":26,"VerseNumber":74,"Text":"พวกเขากล่าวว่า “แต่เราได้พบบรรพบุรุษของเราปฏิบัติกันมาเช่นนั้น”"},{"SurahNumber":26,"VerseNumber":75,"Text":"เขากล่าวว่า “พวกท่านไม่เห็นดอกหรือสิ่งที่พวกท่านเคารพภักดีอยู่”"},{"SurahNumber":26,"VerseNumber":76,"Text":"ด้วยตัวของพวกท่านเอง และบรรพบุรุษของพวกท่านแต่กาลก่อน"},{"SurahNumber":26,"VerseNumber":77,"Text":"แท้จริงพวกเขาคือศัตรูของฉัน นอกจากพระเจ้าแห่งสากลโลก"},{"SurahNumber":26,"VerseNumber":78,"Text":"ซึ่งพระองค์ทรงสร้างฉัน แล้วพระองค์ทรงชี้แนะทางแก่ฉัน"},{"SurahNumber":26,"VerseNumber":79,"Text":"และพรองค์ทรงประทานอาหารให้ฉันและทรงให้น้ำดื่มแก่ฉัน"},{"SurahNumber":26,"VerseNumber":80,"Text":"และเมื่อฉันป่วย ดังนั้นพระองค์ทรงให้ฉันหายป่วย"},{"SurahNumber":26,"VerseNumber":81,"Text":"และผู้ทรงให้ฉันตายแล้วทรงให้ฉันมีชีวิต"},{"SurahNumber":26,"VerseNumber":82,"Text":"และผู้ที่ฉันหวังว่า จะทรงอภัยแก่ฉันซึ่งความผิดพลาดในวันแห่งการตอบแทน"},{"SurahNumber":26,"VerseNumber":83,"Text":"ข้าแต่พระเจ้าของฉัน! ขอพระองค์ทรงประทานความรู้และทรงให้ฉันอยู่รวมกับหมู่คนดีทั้งหลาย"},{"SurahNumber":26,"VerseNumber":84,"Text":"และทรงทำให้ฉันได้รับการรำลึกอย่างดีในหมู่ชนรุ่นต่อ ๆ ไป"},{"SurahNumber":26,"VerseNumber":85,"Text":"และทรงทำให้ฉันอยู่ในหมู่ผู้รับมรดกแห่งสวนสวรรค์ อันร่มรื่น"},{"SurahNumber":26,"VerseNumber":86,"Text":"และทรงประทานอภัยให้แก่บิดาของฉันด้วย แท้จริงเขาอยู่ในหมู่ผู้หลงผิด"},{"SurahNumber":26,"VerseNumber":87,"Text":"และทรงอย่าให้ฉันได้รับความอัปยศในวันที่พวกเขาถูกให้ฟื้นคืนชีพ"},{"SurahNumber":26,"VerseNumber":88,"Text":"วันที่ทรัพย์สมบัติและลูกหลานจะไม่อำนวยประโยชน์ได้เลย"},{"SurahNumber":26,"VerseNumber":89,"Text":"เว้นแต่ผู้มาหาอัลลอฮ์ด้วยหัวใจที่บริสุทธิ์ผ่องใส"},{"SurahNumber":26,"VerseNumber":90,"Text":"และสวนสวรรค์จะถูกนำให้มาใกล้แก่บรรดาผู้ยำเกรง"},{"SurahNumber":26,"VerseNumber":91,"Text":"และนรกจะถูเผยให้เห็นแก่บรรดาผู้หลงผิดคิดชั่ว"},{"SurahNumber":26,"VerseNumber":92,"Text":"และมีเสียงกล่าวแก่พวกเขาว่า ไหนเล่าที่ พวกท่านเคารพภักดี"},{"SurahNumber":26,"VerseNumber":93,"Text":"อื่นจากอัลลอฮ์ พวกมันจะช่วยเหลือพวกท่าน หรือจะช่วยตัวมันเองได้ไหม"},{"SurahNumber":26,"VerseNumber":94,"Text":"แล้วพวกมันจะถูกโยนทิ่มหัวลงไปในนรกพวกมันและพวก หลงผิด"},{"SurahNumber":26,"VerseNumber":95,"Text":"และไพร่พล ของอิบลิสทั้งหมด"},{"SurahNumber":26,"VerseNumber":96,"Text":"พวกเขากล่าวขณะที่พวกเขาโต้เถียงกันอยู่ในนั้น"},{"SurahNumber":26,"VerseNumber":97,"Text":"ขอสาบานต่ออัลลอฮ์ แท้จริงพวกเราอยู่ในการหลงผิดอย่างชัดแจ้ง"},{"SurahNumber":26,"VerseNumber":98,"Text":"ขณะที่พวกเราทำให้พวกเจ้าเท่าเทียมกับพระเจ้าแห่งสากลโลก"},{"SurahNumber":26,"VerseNumber":99,"Text":"และไม่มีผู้ใดทำให้พวกเขาหลงผิด นอกจากพวกอาชญากร เท่านั้น"},{"SurahNumber":26,"VerseNumber":100,"Text":"ดังนั้นจึงไม่มีผู้ไถ่โทษแก่เรา"},{"SurahNumber":26,"VerseNumber":101,"Text":"และไม่มีมิตรผู้รักใคร่ด้วย"},{"SurahNumber":26,"VerseNumber":102,"Text":"ฉะนั้น หากเราได้กลับไปสักครั้ง เราก็จะอยู่ในหมู่ผู้ศรัทธา"},{"SurahNumber":26,"VerseNumber":103,"Text":"แท้จริงในการนี้ ย่อมเป็นสัญญาณหนึ่งอย่างแน่นอน แต่ส่วนมากของพวกเขา ไม่เป็นผู้ศรัทธา"},{"SurahNumber":26,"VerseNumber":104,"Text":"และแท้จริงพระเจ้าของเจ้านั้น แน่นอนพระองค์คือผู้ทรงเดชานุภาพ ผู้ทรงเมตตาเสมอ"},{"SurahNumber":26,"VerseNumber":105,"Text":"หมู่ชนของนูห์ ได้ปฏิเสธบรรดาร่อซูล"},{"SurahNumber":26,"VerseNumber":106,"Text":"ขณะที่พี่น้องคนหนึ่งของพวกเขาคือ นูห์ ได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"SurahNumber":26,"VerseNumber":107,"Text":"แท้จริงฉันคือร่อซูลผู้ซื่อสัตย์สำหรับพวกท่าน"},{"SurahNumber":26,"VerseNumber":108,"Text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"SurahNumber":26,"VerseNumber":109,"Text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใดนอกจากพระเจ้าแห่งสากลโลก"},{"SurahNumber":26,"VerseNumber":110,"Text":"ดังนั้นจงยำเกรงอัลลอฮ์เถิดและจงเชื่อฟังฉัน"},{"SurahNumber":26,"VerseNumber":111,"Text":"พวกเขากล่าวว่า จะให้พวกเราศรัทธาต่อท่านกระนั้นหรือ? ในเมื่อพวกต่ำต้อยเท่านั้นที่เชื่อฟังปฏิบัติตามท่าน"},{"SurahNumber":26,"VerseNumber":112,"Text":"เขา (นูห์) กล่าวว่า ฉันไม่มีความรู้อันใดเลยในสิ่งที่พวกเขาปฏิบัติกัน"},{"SurahNumber":26,"VerseNumber":113,"Text":"การตอบแทนของพวกเขามิได้อยู่ที่ผู้ใดเลยนอกจากที่พระเจ้าของฉัน หากพวกท่านมีความรู้สึก"},{"SurahNumber":26,"VerseNumber":114,"Text":"และฉันจะไม่เป็นผู้ขับไล่บรรดาผู้ศรัทธา"},{"SurahNumber":26,"VerseNumber":115,"Text":"ฉันมิใช่ใครอื่นนอกจากเป็นผู้ตักเตือนอันชัดแจ้ง"},{"SurahNumber":26,"VerseNumber":116,"Text":"พวกเขากล่าวว่า โอ้นูห์ หากท่านไม่หยุดยั้ง แน่นอนท่านจะอยู่ในหมู่ผู้ถูกขว้างด้วยก้อนหิน"},{"SurahNumber":26,"VerseNumber":117,"Text":"เขากล่าวว่า ข้าแต่พระเจ้าของฉัน แท้จริงหมู่ชนของฉันปฏิเสธฉัน"},{"SurahNumber":26,"VerseNumber":118,"Text":"ดังนั้นขอพระองค์ทรงตัดสินระหว่างฉันกับพวกเขาโดยยุติธรรมเถิด และทรงโปรดช่วยฉัน และบรรดาผู้ศรัทธาที่อยู่ร่วมกับฉันให้รอดพ้นด้วยเถิด"},{"SurahNumber":26,"VerseNumber":119,"Text":"ดังนั้นเราได้ช่วยเขาและผู้อยู่ร่วมกับเขาให้อยู่ในเรือที่เต็มเปี่ยม"},{"SurahNumber":26,"VerseNumber":120,"Text":"แล้วเราได้ให้พวกที่เหลืออยู่จมน้ำตาย"},{"SurahNumber":26,"VerseNumber":121,"Text":"แท้จริงในการนี้ย่อมเป็นสัญญาณหนึ่ง อย่างแน่นอน แต่ส่วนมากของพวกเขาไม่เป็นผู้ศรัทธา"},{"SurahNumber":26,"VerseNumber":122,"Text":"และแท้จริงพระเจ้าของสูเจ้านั้น แน่นอนพระองค์เป็นผู้ทรงอำนาจ ผู้ทรงเมตตาเสมอ"},{"SurahNumber":26,"VerseNumber":123,"Text":"หมู่ชนของอ๊าดได้ปฏิเสธบรรดาร่อซูล"},{"SurahNumber":26,"VerseNumber":124,"Text":"ขณะที่พี่น้องคนหนึ่งของพวกเขาคือฮูดได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"SurahNumber":26,"VerseNumber":125,"Text":"แท้จริงฉันคือ ร่อซูลผู้ซื่อสัตย์สำหรับพวกท่าน"},{"SurahNumber":26,"VerseNumber":126,"Text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"SurahNumber":26,"VerseNumber":127,"Text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใดนอกจากพระเจ้าแห่งสากลโลก"},{"SurahNumber":26,"VerseNumber":128,"Text":"พวกท่านสร้างอนุสาวรีย์ไว้บนที่สูงทุกแห่งเพื่อโอ้อวดกระนั้นหรือ"},{"SurahNumber":26,"VerseNumber":129,"Text":"และพวกท่านสร้างคฤหาสน์เสมือนกับว่าพวกท่านจะอยู่อย่างตลอดกาลกระนั้นหรือ"},{"SurahNumber":26,"VerseNumber":130,"Text":"และเมื่อพวกท่านทำร้าย(ผู้ใด) พวกท่านกระทำอย่างทารุณโหดร้าย"},{"SurahNumber":26,"VerseNumber":131,"Text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"SurahNumber":26,"VerseNumber":132,"Text":"และพวกท่านจงยำเกรงผู้ทรงประทานแก่พวกท่าน สิ่งซึ่งพวกท่านรู้ดีอยู่แล้ว"},{"SurahNumber":26,"VerseNumber":133,"Text":"พระองค์ทรงประทานแก่พวกท่านด้วยปศุสัตว์และลูกหลาน"},{"SurahNumber":26,"VerseNumber":134,"Text":"และสวนอันหลากหลาย และลำธารหลายแห่ง"},{"SurahNumber":26,"VerseNumber":135,"Text":"แท้จริงฉันกลัวว่าพวกท่าน จะได้รับการลงโทษในวัน อันยิ่งใหญ่"},{"SurahNumber":26,"VerseNumber":136,"Text":"พวกเขากล่าวว่า มีผลเท่ากันที่เรา ท่านจะตักเตือนหรือไม่เป็นผู้ตักเตือนเราก็ตาม"},{"SurahNumber":26,"VerseNumber":137,"Text":"นี่ไม่ใช่อะไรอื่นนอนจากเป็นเรื่องโกหกในสมัยก่อน ๆ"},{"SurahNumber":26,"VerseNumber":138,"Text":"และพวกเราจะไม่อยู่ในหมู่ผู้ถูกลงโทษ"},{"SurahNumber":26,"VerseNumber":139,"Text":"พวกเขาได้ปฏิเสธไม่เชื่อฟังเขา ดังนั้นเราจึงทำลายล้างพวกเขา แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"SurahNumber":26,"VerseNumber":140,"Text":"และแท้จริงพระเจ้าของเจ้านั้น แน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"SurahNumber":26,"VerseNumber":141,"Text":"หมู่ชนของซะมู๊ดได้ปฏิเสธบรรดาร่อซูล"},{"SurahNumber":26,"VerseNumber":142,"Text":"ขณะที่พี่น้องคนหนึ่งของพวกเขาคือศอและฮ์ ได้กล่าวแก่พวกเขา โอ้พวกท่านไม่ยำเกรงบ้างหรือ"},{"SurahNumber":26,"VerseNumber":143,"Text":"แท้จริงฉันคือร่อซูลผู้ซื่อสัตย์สำหรับพวกท่าน"},{"SurahNumber":26,"VerseNumber":144,"Text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"SurahNumber":26,"VerseNumber":145,"Text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใด นอกจากระเจ้าแห่งสากลโลก"},{"SurahNumber":26,"VerseNumber":146,"Text":"พวกท่านจะถูกปล่อยให้อยู่อย่างสงบปลอดภัย ณ ที่นี้หรือ"},{"SurahNumber":26,"VerseNumber":147,"Text":"ในสวนอันหลากหลาย และลำธารหลายแห่ง"},{"SurahNumber":26,"VerseNumber":148,"Text":"และไร่นา และต้นอินทผลัม ซึ่งกิ่งก้านของมันสุกงอม"},{"SurahNumber":26,"VerseNumber":149,"Text":"และพวกท่านสะกัดภูเขาเป็นที่อยู่อาศัยอย่างชำนาญ"},{"SurahNumber":26,"VerseNumber":150,"Text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"SurahNumber":26,"VerseNumber":151,"Text":"และอย่าเชื่อฟังคำสั่งใช้ของพวกฝ่าฝืน"},{"SurahNumber":26,"VerseNumber":152,"Text":"พวกที่บ่อนทำลายในแผ่นดิน และไม่เป็นพวกพัฒนา"},{"SurahNumber":26,"VerseNumber":153,"Text":"พวกเขากล่าวว่า แท้จริงท่าเป็นคนหนึ่งในหมู่ผู้ถูกอาคม"},{"SurahNumber":26,"VerseNumber":154,"Text":"ท่านมิใช่ใครอื่นนอกจากเป็นสามัญชนเช่นเรา ดังนั้นจงนำมาสักสัญญาณหนึ่ง หากท่านเป็นหนึ่งในหมู่ผู้สัตย์จริง"},{"SurahNumber":26,"VerseNumber":155,"Text":"เขากล่าวว่า นี่คืออูฐตัวเมีย สำหรับมันดื่มน้ำวันหนึ่ง และสำหรับพวกท่านก็ดื่มน้ำวันหนึ่งที่รู้กัน"},{"SurahNumber":26,"VerseNumber":156,"Text":"และพวกท่านอย่าก่อความทุกข์ยากแก่มัน มิฉะนั้นการลงโทษในวันอันยิ่งใหญ่จะคร่าพวกท่าน"},{"SurahNumber":26,"VerseNumber":157,"Text":"แล้วพวกเขาได้ฆ่ามัน พวกเขาจึงอยู่ในสภาพเป็นผู้เศร้าโศกเสียใจ"},{"SurahNumber":26,"VerseNumber":158,"Text":"ดังนั้นการลงโทษได้คร่าพวกเขา แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"SurahNumber":26,"VerseNumber":159,"Text":"และแท้จริงพระเจ้าของเจ้านั้น แน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"SurahNumber":26,"VerseNumber":160,"Text":"หมู่ชนของลู๊ฏ ได้ปฏิเสธบรรดาร่อซูล"},{"SurahNumber":26,"VerseNumber":161,"Text":"ขณะที่พี่น้องคนหนึ่งของพวกเขาคือลู๊ฏได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"SurahNumber":26,"VerseNumber":162,"Text":"แท้จริงฉันคือร่อซูลผู้ซื่อสัตย์สำหรับพวกท่าน"},{"SurahNumber":26,"VerseNumber":163,"Text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"SurahNumber":26,"VerseNumber":164,"Text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใด นอกจากพระเจ้าแห่งสากลโลก"},{"SurahNumber":26,"VerseNumber":165,"Text":"พวกท่านเข้าหาผู้ชายในหมู่ผู้คนทั้งหลายกระนั้นหรือ"},{"SurahNumber":26,"VerseNumber":166,"Text":"และพวกท่านปล่อยทิ้ง สิ่งที่พระเจ้าของพวกท่านทรงบังเกิดมาสำหรับพวกท่าน คือภรรยาของพวกท่าน แน่นอนพวกท่านเป็นหมู่ชนผู้ฝ่าฝืน"},{"SurahNumber":26,"VerseNumber":167,"Text":"พวกเขากล่าวว่า โอ้ลูฏเอ๋ย! หากท่านไม่หยุดยั้ง แน่นอนท่านเป็นผู้หนึ่งที่จะถูกขับไล่ให้ออกไป"},{"SurahNumber":26,"VerseNumber":168,"Text":"เขากล่าวว่า แท้จริงฉันเป็นผู้ที่เกลียดยิ่งต่อการกระทำของพวกท่าน"},{"SurahNumber":26,"VerseNumber":169,"Text":"ข้าแต่พระเจ้าของฉันขอพระองค์ทรงช่วยฉัน และบริวารของฉันให้พ้นจากที่พวกเขากระทำกัน"},{"SurahNumber":26,"VerseNumber":170,"Text":"ดังนั้นเราได้ช่วยเขา และบริวารของเขาทั้งหมดให้รอดพ้น"},{"SurahNumber":26,"VerseNumber":171,"Text":"นอกจากหญิงแก่คนหนึ่ง ซึ่งนางอยู่ในหมู่ผู้ถูกทำลาย"},{"SurahNumber":26,"VerseNumber":172,"Text":"แล้วเราได้ทำลายพวกคนอื่น"},{"SurahNumber":26,"VerseNumber":173,"Text":"และได้ให้ห่าฝนตกลงมาบนพวกเขา ดังนั้นฝนของบรรดาผู้ถูกตักเตือนมันชั่วร้ายเสียนี่กระไร"},{"SurahNumber":26,"VerseNumber":174,"Text":"แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"SurahNumber":26,"VerseNumber":175,"Text":"และแท้จริงพระเจ้าของสูเจ้านั้นแน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"SurahNumber":26,"VerseNumber":176,"Text":"ชาวป่าทึบได้ปฏิเสธบรรดาร่อซูล"},{"SurahNumber":26,"VerseNumber":177,"Text":"ขณะที่ชุไอบ์ได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"SurahNumber":26,"VerseNumber":178,"Text":"แท้จริงฉันคือร่อซูลผู้ซื่อสัตย์สำหรับพวกท่าน"},{"SurahNumber":26,"VerseNumber":179,"Text":"ดังนั้นพวกท่านจงยำเกรงอัลลอฮ์และเชื่อฟังฉัน"},{"SurahNumber":26,"VerseNumber":180,"Text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใด นอกจากพระเจ้าแห่งสากลโลก"},{"SurahNumber":26,"VerseNumber":181,"Text":"จงตวงให้ครบเต็ม และอย่าเป็นผู้ที่ขาดพร่อง"},{"SurahNumber":26,"VerseNumber":182,"Text":"และจงชั่งด้วยตาชั่งอย่างเที่ยงตรง"},{"SurahNumber":26,"VerseNumber":183,"Text":"และอย่าให้ขาดพร่องแก่มหาชนซึ่งสิ่งต่าง ๆ ของพวกเขา และอย่าก่อกวนในแผ่นดินเป็นผู้บ่อนทำลาย"},{"SurahNumber":26,"VerseNumber":184,"Text":"และจงยำเกรงผู้ซึ่งบังเกิดพวกท่าน และประชาชาติสมัยก่อน ๆ"},{"SurahNumber":26,"VerseNumber":185,"Text":"พวกเขากล่าวว่า แท้จริงท่านเป็นคนหนึ่งในหมู่ผู้ถูกอาคม"},{"SurahNumber":26,"VerseNumber":186,"Text":"และท่านมิใช่ใครอื่นนอกจากเป็นสามัญชนเช่นเรา แบะเราคิดว่าท่านเป็นผู้กล่าวเท็จคนหนึ่ง"},{"SurahNumber":26,"VerseNumber":187,"Text":"ดังนั้นให้ส่วนต่างๆ จากท้องฟ้า หล่นลงมาบนพวกเรา หากท่านเป็นผู้สัตย์จริงคนหนึ่ง"},{"SurahNumber":26,"VerseNumber":188,"Text":"เขากล่าวว่า พระเจ้าของฉันทรงรอบรู้ดียิ่งในสิ่งที่พวกท่านกระทำ"},{"SurahNumber":26,"VerseNumber":189,"Text":"พวกเขาได้ปฏิเสธไม่เชื่อเขาดังนั้นการลงโทษแห่งวันเมฆครอบคลุมได้คร่าพวกเขา แท้จริงมันเป็นการลงโทษแห่งวันยิ่งใหญ่"},{"SurahNumber":26,"VerseNumber":190,"Text":"แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"SurahNumber":26,"VerseNumber":191,"Text":"และแท้จริงพระเจ้าขงเจ้านั้น แน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"SurahNumber":26,"VerseNumber":192,"Text":"และแท้จริงมัน เป็นการประทานลงมาของพระเจ้าแห่งสากลโลก"},{"SurahNumber":26,"VerseNumber":193,"Text":"อัรรูห์ ผู้ซื่อสัตย์ ได้นำมันลงมา"},{"SurahNumber":26,"VerseNumber":194,"Text":"ยังหัวใจของเจ้าเพื่อเจ้าจักได้เป็นผู้ตักเตือนคนหนึ่ง"},{"SurahNumber":26,"VerseNumber":195,"Text":"เป็นภาษาอาหรับอันชัดแจ้ง"},{"SurahNumber":26,"VerseNumber":196,"Text":"และแท้จริงมันมีอยู่ในคัมภีร์สมัยก่อนๆ"},{"SurahNumber":26,"VerseNumber":197,"Text":"และมันมิได้เป็นเครื่องหมายแก่พวกเขา ดอกหรือว่า บรรดาผู้มีความรู้ของวงศ์วานอิสรออีลก็รู้ดีในเรื่องนี้"},{"SurahNumber":26,"VerseNumber":198,"Text":"และหากว่าเราประทานมันลงมาแก่บางคนในหมู่ชาวต่างชาติ"},{"SurahNumber":26,"VerseNumber":199,"Text":"แล้วเขาอ่านมันแก่พวกเขา พวกเขาก็จะไม่เป็นผู้ศรัทธาต่อมัน"},{"SurahNumber":26,"VerseNumber":200,"Text":"เช่นเดียวกับเราได้ให้มันเข้าไปในหัวใจของบรรดาผู้กระทำผิด"},{"SurahNumber":26,"VerseNumber":201,"Text":"พวกเขาก็จะไม่ศรัทธามันจนกว่าพวกเขาจะได้เห็นการลงโทษอันเจ็บปวด"},{"SurahNumber":26,"VerseNumber":202,"Text":"แล้วมัน จะมาหาพวกเขาอย่างกระทันหันโดยที่พวกเขาไม่รู้สึกตัว"},{"SurahNumber":26,"VerseNumber":203,"Text":"พวกเขาก็จะกล่าวว่าให้พสกเราได้รับการประวิงบ้างได้ไหม"},{"SurahNumber":26,"VerseNumber":204,"Text":"ทำไมพวกเขาจึงเร่งการลงโทษของเราอีกเล่า"},{"SurahNumber":26,"VerseNumber":205,"Text":"เจ้าไม่เห็นดอกหรือ หากเราให้พวกเขารื่นเริงไปอีกเป็นปี ๆ"},{"SurahNumber":26,"VerseNumber":206,"Text":"แล้วสิ่งที่พวกเขาถูกสัญญาไว้ ก็ได้เกิดขึ้นแก่พวกเขา"},{"SurahNumber":26,"VerseNumber":207,"Text":"สิ่งที่พวกเขาได้ถูกให้รื่นเริงนั้นจะไม่อำนวยประโยชน์อันใดให้แก่พวกเขา"},{"SurahNumber":26,"VerseNumber":208,"Text":"และเรามิได้ทำลายชาวเมืองใด เว้นแต่ได้มีผู้ตักเตือนแก่มัน แล้ว"},{"SurahNumber":26,"VerseNumber":209,"Text":"เพื่อเป็นข้อตักเตือน และเรามิได้เป็นผู้อธรรม"},{"SurahNumber":26,"VerseNumber":210,"Text":"และพวกมารชัยฏอรมิได้นำมีน ลงมา"},{"SurahNumber":26,"VerseNumber":211,"Text":"และไม่เป็นการเหมาะสมแก่พวกมันและพวกมันก็ไม่สามารถด้วย"},{"SurahNumber":26,"VerseNumber":212,"Text":"แท้จริงพวกมันเป็นผู้กีดกัน อย่างแน่นอนจากการฟัง"},{"SurahNumber":26,"VerseNumber":213,"Text":"ดังนั้นเจ้าอย่าได้วิงวอนพระเจ้าอื่นใดคู่เคียงกับอัลลอฮ์ มิฉะนั้นเจ้าจะเป็นหนึ่งในหมู่ผู้ถูกทำโทษ"},{"SurahNumber":26,"VerseNumber":214,"Text":"จงตักเตือนวงศาคณาญาติของเจ้าที่ใกล้ชิด"},{"SurahNumber":26,"VerseNumber":215,"Text":"และจงลดปีก ของเจ้าแก่บรรดาผู้ศรัทธาที่ปฏิบัติตามเจ้า"},{"SurahNumber":26,"VerseNumber":216,"Text":"หากพวกเขาฝ่าฝืนเจ้า ก็จงกล่าวเถิดแท้จริงฉันขอปลีกตัวให้พ้นจากสิ่งที่พวกท่านปฏิบัติกันอยู่"},{"SurahNumber":26,"VerseNumber":217,"Text":"และจงมอบหมายต่อพระผู้ทรงเดชานุภาพผู้ทรงเมตตาเสมอ"},{"SurahNumber":26,"VerseNumber":218,"Text":"ผู้ทรงเห็นเจ้าขณะที่เจ้ายืนอยู่"},{"SurahNumber":26,"VerseNumber":219,"Text":"และการเคลื่อนไหวของเจ้าในหมู่ผู้สุญูด"},{"SurahNumber":26,"VerseNumber":220,"Text":"แท้จริงพระองค์คือผู้ทรงได้ยิน ผู้ทรงรอบรู้เสมอ"},{"SurahNumber":26,"VerseNumber":221,"Text":"ฉันจะบอกแก่พวกท่านไหมว่า? พวกมารชัยฏอนลงมาบนผู้ใด"},{"SurahNumber":26,"VerseNumber":222,"Text":"พวกมันลงมาบนทุกคนที่เป็นผู้โกหกผู้ทำบาปมาก"},{"SurahNumber":26,"VerseNumber":223,"Text":"พวกมันจะเงี่ยหูฟัง และส่วนมากพวกมันเป็นผู้โกหก"},{"SurahNumber":26,"VerseNumber":224,"Text":"และพวกกวีนั้น พวกหลงผิดจะปฏิบัติตามพวกเขา"},{"SurahNumber":26,"VerseNumber":225,"Text":"เจ้าไม่เห็นดอกหรือว่า แท้จริงพวกเขานั้นเร่ร่อนไปในทุกหนแห่ง"},{"SurahNumber":26,"VerseNumber":226,"Text":"และแท้จริงพวกเขานั้นพูดในสิ่งที่พวกเขาไม่ทำกระ"},{"SurahNumber":26,"VerseNumber":227,"Text":"นอกจากบรรดาผู้ศรัทธาและปฏิบัติความดีทั้งหลายและรำลึกถึงอัลลอฮ์อย่างมาก และตอบโต้ป้องกันหลังจากที่พวกเขาถูกข่มเหง และบรรดาผู้อธรรมจะได้รู้ว่า ทางกลับอันใดที่พวกเขาจะกลับคืนสู่"},{"SurahNumber":27,"VerseNumber":1,"Text":"ฏอ ซีน เหล่านี้คือโองการทั้งหลายของอัรกุรอาน และคัมภีร์อันชัดแจ้ง"},{"SurahNumber":27,"VerseNumber":2,"Text":"เป็นแนวทางที่ถูกต้อง และข่าวดีสำหรับบรรดาผู้ศรัทธา"},{"SurahNumber":27,"VerseNumber":3,"Text":"บรรดาผู้ที่ดำรงการละหมาดและบริจาคซะกาต และต่อวันปรโลกพวกเขาเชื่อมั่น"},{"SurahNumber":27,"VerseNumber":4,"Text":"แท้จริงบรรดาผู้ไม่ศรัทธาต่อวันปรโลกนั้น เราได้ทำให้การงานของพวกเขาสวยงามแก่พวกเขา ดังนั้นพวกเขาจะระเหเร่ร่อน"},{"SurahNumber":27,"VerseNumber":5,"Text":"ชนเหล่านั้น พวกเขาจะได้รับการลงโทษอันชั่วช้า และในวันปรโลกพวกเขาเป็นผู้ขาดทุนยิ่ง"},{"SurahNumber":27,"VerseNumber":6,"Text":"และแท้จริง เจ้าจะได้รับอัลกุรอานอย่างแน่นอน จากพระผู้ทรงปรีชาญาณ ผู้ทรงรอบรู้"},{"SurahNumber":27,"VerseNumber":7,"Text":"จงรำลึก เมื่อมูซากล่าวแก่ครอบครัวของเขา ว่า “แท้จริงฉันเห็นไฟ ฉันจะนำข่าวจากที่นั่นมาให้พวกท่านหรือฉันจะนำคบเพลิงมาให้พวกท่าน เพื่อพวกท่านจะได้ทำให้มันอุ่น”"},{"SurahNumber":27,"VerseNumber":8,"Text":"ครั้นเมื่อเขามาถึงที่นั่น ได้มีเสียงเรียกขึ้นว่า “ผู้ที่อยู่ในไฟและผู้ที่อยู่รอบ ๆ มัน จะได้รับความจำเริญ และมหาบริสุทธิ์แห่งอัลลอฮ์ พระเจ้าแห่งสากลโลก"},{"SurahNumber":27,"VerseNumber":9,"Text":"“โอ้มูซาเอ๋ย ! แท้จริงข้าคืออัลลอฮ์ ผู้ทรงอำนาจ ผู้ทรงปรีชาญาณ"},{"SurahNumber":27,"VerseNumber":10,"Text":"“และจงโยนไม้เท้าของเจ้า” เมื่อเขาเห็นมันเคลื่อนไหวคล้ายกับว่ามันเป็นงู เขาก็กลับหลังหันและไม่หันกลับมาอีก “โอ้มูซาเอ๋ย ! เจ้าอย่ากลัว แท้จริงบรรดาร่อซูลนั้นจะไม่กลัวเมื่ออยู่ต่อหน้าข้า”"},{"SurahNumber":27,"VerseNumber":11,"Text":"“เว้นแต่ผู้อธรรม แล้วเขาได้เปลี่ยนมาทำความดี หลังจากที่ได้ทำความชั่ว เพราะแท้จริงข้านั้นเป็นผู้อภัย ผู้เมตตาเสมอ”"},{"SurahNumber":27,"VerseNumber":12,"Text":"“และจงสอดมือของเจ้าเข้าไปในอกเสื้อของเจ้า มันจะออกมาขาวปราศจากอันตรายใด ๆ (นี่คือสอง) ในเก้าสัญญาณ (ที่เจ้าจะนำไป) ยังฟิรเอาน์และพวกพ้องของเขา แท้จริงพวกเขาเป็นหมู่ชนผู้ฝ่าฝืน”"},{"SurahNumber":27,"VerseNumber":13,"Text":"เมื่อสัญญาณของเราได้มาปรากฎชัดแจ้งแก่พวกเขา พวกเขาก็กล่าวว่า “นี่คือเวทมนต์คาถาอันแจ่มแจ้ง”"},{"SurahNumber":27,"VerseNumber":14,"Text":"และพวกเขาได้ปฏิเสธมันอย่างยุติธรรมและเย่อหยิ่ง ทั้ง ๆ ที่จิตใจของพวกเขาเชื่อมั่นมันดังนั้นจงดูเถิดว่า บั้นปลายของบรรดาผู้บ่อนทำลายนั้นจะเป็นเช่นไร"},{"SurahNumber":27,"VerseNumber":15,"Text":"และโดยแน่นอนเราได้ให้ความรู้แก่ดาวูดและสุลัยมาน และเขาทั้งสองกล่าวว่า “บรรดาการสรรเสริญเป็นของอัลลอฮ์ ผู้ทรงโปรดปรานแก่เรา เหนือส่วนมากของปวงบ่าวของพระองค์ผู้ศรัทธาทั้งหลาย”"},{"SurahNumber":27,"VerseNumber":16,"Text":"และสุลัยมานเป็นทายาทของดาวูด และเขากล่าวว่า “มหาชนทั้งหลายเอ๋ย ! เราได้รับความรู้ในภาษาของนก และเราได้รับทุก ๆ สิ่ง แท้จริง นี่คือความโปรดปรานอันแท้จริงแน่นอน”"},{"SurahNumber":27,"VerseNumber":17,"Text":"และไพร่พลของเขาที่เป็นญินมนุษย์และนก ได้ถูกให้มาชุนนุมต่อหน้าสุลัยมาน และพวกเขาถูกจัดให้เป็นระเบียบ"},{"SurahNumber":27,"VerseNumber":18,"Text":"จนกระทั่งเมื่อพวกเขาได้มาถึงทุ่งที่มีมดมาก มดตัวหนึ่งได้พูดว่า “โอ้พวกมดเอ๋ย! พวกเจ้าจงเข้าไปในรังของพวกเจ้าเถิด เพื่อว่าสุลัยมานและไพร่พลของเขาจะได้ไม่บดขยี้พวกเจ้า โดยที่พวกเขาไม่รู้ตัว”"},{"SurahNumber":27,"VerseNumber":19,"Text":"เขา (สุลัยมาน) ยิ้มแกมหัวเราะต่อคำพูดของมัน และกล่าวว่า “ข้าแต่พระผู้เป็นเจ้าของข้าพระองค์ ขอพระองค์ทรงโปรดประทานแกข้าพระองค์ เพื่อให้ข้าพระองค์ขอบคุณต่อความโปรดปรานของพระองค์ท่าน ซึ่งพระองค์ท่านได้ทรงโปรดปรานแก่ข้าพระองค์ และบิดามารดาของข้าพระองค์ และให้ข้าพระองค์กระทำความดีเพื่อให้พระองค์ทรงพอพระทัยมัน และทรงให้ข้าพระองค์เข้าอยู่ในความเมตตาของพระองค์ ในหมู่ปวงบ่าวของพระองค์ที่ดีทั้งหลาย”"},{"SurahNumber":27,"VerseNumber":20,"Text":"และเขาได้ตรวจดูฝูงนกแล้วกล่าวขึ้นว่า “ทำไมฉันจึงไม่เห็นฮุดฮุด แต่ว่ามันหายไปไหน"},{"SurahNumber":27,"VerseNumber":21,"Text":"“แน่นอน ฉันจะลงโทษมันด้วยการลงโทษอย่างสาหัส หรือฉันจะฆ่ามันอย่างแน่นอนหรือให้มันนำหลักฐานอันชัดแจ้งมาให้ฉัน”"},{"SurahNumber":27,"VerseNumber":22,"Text":"มันหายไปชั่วครู่ (แล้วกลับมา) มันได้กล่าวว่า “ฉันได้ไปตรวจพบสิ่งที่ท่านไม่รู้ และฉันได้นำข่าวอันแน่นอนจากสะบะ มายังท่าน"},{"SurahNumber":27,"VerseNumber":23,"Text":"“ฉันได้พบหญิงคนหนึ่ง ปกครองพวกเขา และนางมีทุกสิ่ง และนางมีบัลลังก์อันใหญ่โต”"},{"SurahNumber":27,"VerseNumber":24,"Text":"“และฉันได้พบนางและหมู่ชนของนางสักการะบูชาดวงอาทิตย์อื่นจากอัลลอฮ์ และมารชัยฎอนได้ทำให้การงานของพวกเขาเป็นของดีงามแก่พวกเขา และได้กีดกันพวกเขาออกจากแนวทางที่ถูกต้อง ดังนั้นพวกเขาจึงไม่ได้อยู่ในแนวทางที่ถูกต้อง”"},{"SurahNumber":27,"VerseNumber":25,"Text":"ทำไมพวกเขาไม่สุญูดต่ออัลลอฮ์ ผู้นำออกมาซึ่งสิ่งที่ซ่อนเร้นอยู่ในชั้นฟ้าทั้งหลายและแผ่นดิน และทรงรอบรู้สิ่งที่พวกเจ้าปิดบัง และสิ่งที่พวกเจ้าเปิดเผย"},{"SurahNumber":27,"VerseNumber":26,"Text":"อัลลอฮ์ ไม่มีพระเจ้าอื่นใดนอกจากพระองค์ พระเจ้าแห่งบัลลังก์อันยิ่งใหญ่"},{"SurahNumber":27,"VerseNumber":27,"Text":"เขากล่าวว่า “เราจะคอยดูว่าเจ้าพูดจริงหรือเจ้าอยู่ในหมู่ผู้กล่าวเท็จ”"},{"SurahNumber":27,"VerseNumber":28,"Text":"“เจ้าจงนำสารของฉันนี้และส่งมันให้พวกเขา แล้วถอยออกห่างจากพวกเขา ดังนั้นจงคอยดูว่าพวกเขาจะตอบกลับมาว่าอย่างไร ?”"},{"SurahNumber":27,"VerseNumber":29,"Text":"(พระราชินี) ทรงกล่าวว่า “โอ้หมู่บริพารทั้งหลายเอ๋ย ! แน่แท้สารอันมีเกียรติถูกนำมาให้ฉัน”"},{"SurahNumber":27,"VerseNumber":30,"Text":"“แท้จริงมันมาจากสุลัยมาน และแท้จริงมันเริ่มว่า ด้วยพระนามของอัลลอฮ์ ผู้ทรงกรุณาปรานี ผู้ทรงเมตตาเสมอ”"},{"SurahNumber":27,"VerseNumber":31,"Text":"“พวกท่านอย่าเย่อหยิ่งต่อฉัน และจงมาหาฉันอย่างนอบน้อม”"},{"SurahNumber":27,"VerseNumber":32,"Text":"พระนางทรงกล่าวว่า “โอ้หมู่บริหารทั้งหลายเอ๋ย ! จงให้ข้อชี้ขาดแก่ฉันในเรื่องของฉัน ฉันไม่อาจจะตัดสินใจในกิจการใด จนกว่าพวกท่านจะอยู่ร่วมด้วย”"},{"SurahNumber":27,"VerseNumber":33,"Text":"พวกเขากล่าวว่า “เราเป็นพวกที่มีพลังและเป็นพวกที่มีกำลังรบเข็มแข็ง สำหรับพระบัญชานั้นเป็นของพระนางดังนั้น พระนางได้โปรดตรึกตรองดูสิ่งใดที่พระนางจะทรงบัญชา”"},{"SurahNumber":27,"VerseNumber":34,"Text":"พระนางทรงกล่าวว่า “แท้จริงเหล่ากษัตริย์นั้น เมื่อเข้าไปในเมืองใดก็ทำลายมัน และทำให้บรรดาผู้มีอำนาจของเมืองนั้นเป็นผู้ต่ำต้อย และเช่นนั้นแหละพวกเขากระทำกัน”"},{"SurahNumber":27,"VerseNumber":35,"Text":"“และแท้จริงฉันจะส่งของกำนัลไปให้พวกเขา แล้วฉันจะเฝ้าคอยดูว่า ผู้ที่ถูกส่งไปนั้นจะกลับมาอย่างไร ?”"},{"SurahNumber":27,"VerseNumber":36,"Text":"เมื่อพวกเขาได้เข้าพบสุลัยมานแล้ว เขา(สุลัยมาน) กล่าวว่า “พวกท่านจะนำทรัพย์สินมากำนัลแก่เราหรือ ? สิ่งที่อัลลอฮ์ทรงประทานให้แก่ฉันนั้น ดียิ่งกว่าสิ่งที่พระองค์ประทานให้แก่พวกท่าน แต่พวกท่านดีใจต่อของกำนัลของพวกท่าน"},{"SurahNumber":27,"VerseNumber":37,"Text":"“จงกลับไปยังพวกเขา เพราะแน่นอนเราจะนำไพร่พลไปยังพวกเขา โดยที่พวกเขาไม่มีกำลังที่จะต่อต้านมันได้ และแน่นอน เราจะให้พวกเขาออกจากที่นั่นอย่างอัปยศ และพวกเขาจะเป็นผู้ต่ำต้อย"},{"SurahNumber":27,"VerseNumber":38,"Text":"เขา (สุลัยมาน) กล่าวว่า “โอ้หมู่บริพารทั้งหลายเอ๋ย ! ผู้ใดในหมู่พวกท่านจะนำบัลลังก์ของนางมายังฉัน ก่อนที่พวกเขาจะมาหาฉันอย่างผู้นอบน้อม”"},{"SurahNumber":27,"VerseNumber":39,"Text":"ผู้ปรีชาสามารถล้ำเลิศคนหนึ่งของพวกญินได้กล่าวว่า “ฉันจะนำมันมาเสนอท่าน ก่อนที่ท่านจะลุกขึ้นจากที่นั่งของท่าน และแท้จริงฉันเป็นผู้มีพลังและไว้วางใจได้ในเรื่องนี้”"},{"SurahNumber":27,"VerseNumber":40,"Text":"ผู้ที่มีความรู้ในเรื่องคัมภีร์ กล่าวว่า “ฉันจะนำมันมาเสนอท่านชั่วพริบตาเดียว” เมื่อเขา (สุลัยมาน) เห็นมันวางมั่นคงอยู่ต่อหน้าเขา เขากล่าวว่า “นี่เนื่องจากความโปรดปรานของพระเจ้าของฉัน เพื่อพระองค์จะได้ทรงทดสอบฉันว่าฉันกตัญญูหรือเนรคุณ และผู้ใดกตัญญูแท้จริงเขาก็กตัญญูต่อตัวเขาเอง และผู้ใดเนรคุณแท้จริงพระเจ้าของฉันนั้นเป็นผู้ทรงมั่งมี ผู้ทรงเอื้อเฟื้อเผื่อแผ่ยิ่ง”"},{"SurahNumber":27,"VerseNumber":41,"Text":"เขากล่าวว่า “พวกท่านจงดัดแปลงบัลลังก์ของพระนาง เพื่อดูซิว่าพระนางจะจำมันได้หรือพระนางจะอยู่ในหมู่ผู้จำมันไม่ได้”"},{"SurahNumber":27,"VerseNumber":42,"Text":"ครั้นเมื่อพระนางได้มาถึงก็ได้ทูลพระนางว่า “บัลลังก์ของพระนางเหมือนอย่างนี้หรือ ?” พระนางตรัสว่า “มันคล้ายอย่างนี้แหละ” และเราได้รับความรู้มาก่อนนาง และเราได้เป็นมุสลิมมาก่อนนาง"},{"SurahNumber":27,"VerseNumber":43,"Text":"และการที่นางได้สักการะบูชาอื่นจากอัลลอฮฺ ได้หันห่างนางออกไป แท้จริงนางอยู่ในหมู่ชนผู้ปฏิเสธ"},{"SurahNumber":27,"VerseNumber":44,"Text":"ได้มีเสียงกล่าวแก่นางว่า “โปรดเข้าไปในวังเถิด” ครั้นเมื่อนางเห็นมันนางคิดว่า มันเป็นสระที่เป็นห้วงน้ำ และนางได้เลิกหน้าแข็งของนาง เขา (สุลัยมาน) กล่าวว่า “มันเป็นวังทำให้ราบเรียบด้วยกระจาก” นางได้กล่าวว่า “ข้าแต่พระเจ้าของฉัน แท้จริงฉันได้อธรรมแก่ตัวฉันเอง และฉันขอนอบน้อมปฏิบัติตามสุลัยมาน เพื่ออัลลอฮ์พระเจ้าแห่งสากลโลก”"},{"SurahNumber":27,"VerseNumber":45,"Text":"และโดยแน่นอน เราได้ส่งพี่น้องคนหนึ่งของพวกเขาคือศอและฮ์ ไปยัง(หมู่ชนของ) ษะมูดโดยให้พวกเขาเคารพภักดีต่ออัลลอฮ์ แล้วพวกเขาได้แบ่งออกเป็นสองพวกแล้วโต้เถียงกัน"},{"SurahNumber":27,"VerseNumber":46,"Text":"เขา (ศอและฮ์) กล่าวว่า “โอ้หมู่ชนของฉันเอ๋ย ! ทำไมพวกท่านจึงรีบเร่งหาความชั่วก่อนความดีเล่า ? ทำไมพวกท่านจึงไม่ขออภัยต่ออัลลอฮ์เพื่อพวกท่านจะได้รับความเมตตา”"},{"SurahNumber":27,"VerseNumber":47,"Text":"พวกเขากล่าวว่า “พวกเราได้ประสบโชคร้ายเพราะท่าน และผู้ที่ร่วมกับท่าน” เขา (ศอและฮ์) กล่าวว่า “โชคร้ายของพวกท่านอยู่ที่อัลลอฮ์ ยิ่งกว่านั้นพวกท่านเป็นหมู่ชนที่ถูกทดสอบ”"},{"SurahNumber":27,"VerseNumber":48,"Text":"และในเมืองนั้นมีเก้าคนที่เป็นผู้บ่อนทำลายในแผ่นดิน และพวกเขาไม่เป็นผู้ฟื้นฟูการทำดี"},{"SurahNumber":27,"VerseNumber":49,"Text":"พวกเขากล่าวว่า “จงร่วมกันสาบานด้วยพระนามของอัลลอฮ์ แน่นอนพวกเราเตรียมที่จะทำร้ายเขาและครอบครัวของเขาในเวลากลางคืนแล้วเราก็จะกล่าวแก่ทายาทของเขาว่า เราไม่รู้เห็นความพินาศของครอบครัวของเขา และแท้จริงเรานั้นเป็นผู้สัตว์จริง”"},{"SurahNumber":27,"VerseNumber":50,"Text":"และพวกเขาได้วางแผน และเราก็ได้วางแผนโดยที่พวกเขาไม่รู้สึกตัว"},{"SurahNumber":27,"VerseNumber":51,"Text":"ดังนั้นจงคอยดูเถิด ผลสุดท้ายแห่งแผนการณ์ของพวกเขาจะเป็นเช่นไร กล่าวคือเราได้ทำลายล้างพวกเขา และหมู่ชนของพวกเขารวมทั้งหมด"},{"SurahNumber":27,"VerseNumber":52,"Text":"ดังนั้น นั่นคือบ้านของพวกเขาก็ว่างเปล่า ทั้งนี้เพราะพวกเขาอธรรม แท้จริงในการนี้ย่อมเป็นสัญญาณหนึ่งอย่างแน่นอน สำหรับหมู่ชนที่รู้"},{"SurahNumber":27,"VerseNumber":53,"Text":"และเราได้ช่วยบรรดาผู้ศรัทธา และพวกเขาเป็นผู้ยำเกรง ให้รอดพ้น"},{"SurahNumber":27,"VerseNumber":54,"Text":"และ (จงรำลึกถึง) ลูฏ เมื่อเขากล่าวแก่หมู่ชนของเขา ว่า “พวกท่านกระทำการลามก ทั้งๆ ที่พวกท่านรู้เห็นอยู่กระนั้นหรือ"},{"SurahNumber":27,"VerseNumber":55,"Text":"“แท้จริงพวกท่านสมสู่พวกผู้ชายด้วยตัณหา แทนพวกผู้หญิงกระนั้นหรือ ? ยิ่งกว่านั้นพวกท่านเป็นหมู่ชนที่โง่เขลา”"}]}