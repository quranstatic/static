{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":18,"VerseNumber":75,"Text":"(URhadir) wathi: “Bendingatshongo na kuwe ukuba wena akungekhe unyamezelane nam?”"},{"SurahNumber":18,"VerseNumber":76,"Text":"(UMûsâ) wathi: “Ukuba ndikhe (ndaphinda) ndakubuza ngenye into emva kwale, ungabisandigcina kunye nawe, usifumene isizathu sokuzigwebela kum.”"},{"SurahNumber":18,"VerseNumber":77,"Text":"Bahamba ke bada bafika kubantu benye ilali, bacela ukutya kubantu balapho kodwa abavuma ukubenzela ububele baza bafumana udonga olwalusele luza kuwa, waza (uRhadir) walumisa kwakhona. UMûsâ wathi: “Ukuba ubuthandile ngowuthabathe intlawulo ngalo.”"},{"SurahNumber":18,"VerseNumber":78,"Text":"(URhadir) wathi: “Oku ke kukwahlukana phakathi kwam nawe. Ndiza kukuxelela intsingiselo yoko wena ungabanga namonde ngako"},{"SurahNumber":18,"VerseNumber":79,"Text":"Mayela nenqanawa, ibe iyeyabantu abangamahlwempu abasebenza elwandle. Ndiye ndazimisela ukuyenza ibe nesiphene njengoko emva kwabo (bebelandelwa) ngukumkani (othile), ohlutha zonke iinqanawa (Ezilungileyo ezingenasiphene)"},{"SurahNumber":18,"VerseNumber":80,"Text":"Mayela nenkwenkwana, abazali bayo bebengamakholwa, ke, ngoko bekusoyikiselwa ukuba iza kuba ngumthwalo kubo ngokugabadela nokungakholwa"},{"SurahNumber":18,"VerseNumber":81,"Text":"Thina ke siye sanenjongo yokuba iNkosi yabo Ibanike omnye ongcono ngobunyulu endaweni yayo. (Yona) ibe kufuphi nenceba (ka-Allâh)"},{"SurahNumber":18,"VerseNumber":82,"Text":"Mayela nodonga, ibe ileleenkedama ezimbini ezingamakhwenkwe esixekweni, phantsi kwalo bekukho ubutyebi bawo, utata wawo waye elilungisa. Ke kungoko iNkosi yakho Iye Yanenjongo yokuba bafikelele ebudaleni Ize Iburhole ubutyebi babo, bube yinceba evela eNkosini yakho, Ke kaloku mna andenzanga ngokokuthanda kwam. Leyo ke yintsingiselo yoko wena ungakhanga ukwazi ukukunyamezela.”"},{"SurahNumber":18,"VerseNumber":83,"Text":"Ke kaloku bakubuza ngoDthul ‘Karnayn, yithi: “Ndiza kunicengcelezela into ngebali lakhe.”"},{"SurahNumber":18,"VerseNumber":84,"Text":"Inene Thina Sammisela eMhlabeni, Samnika indlela yezinto zonke"},{"SurahNumber":18,"VerseNumber":85,"Text":"Ke kaloku yena wayelandela iNdlela yeThu"},{"SurahNumber":18,"VerseNumber":86,"Text":"Kwada kwalilixa apho wafikelela ekutshoneni kwelanga, walifumana litshona, kulwandle lwamanzi anodaka olumnyama. Wafumana ecaleni kwawo abantu. Thina Sathi: “Hini na Dthul’Karnayn! Ungabohlwaya okanye ubaphathe kakuhle ngezibele, (kukuwe).”"},{"SurahNumber":18,"VerseNumber":87,"Text":"Wathiyena:“Lowo(ungakholwayokuAllâh) enzeubugwenxa, siya kumohlwaya, yaye uya kubuyiselwa eNkosini yakhe, Eza kumohlwaya ngesohlwayo esibi Kunene (isiHogo)"},{"SurahNumber":18,"VerseNumber":88,"Text":"Ke lowo ukholwayo (kuAllâh) enze izenzo zobulungisa, uya kufumana owona mvuzo mhle (iPaladesi) yaye thina siya kuthetha naye amazwi amnandi.”"},{"SurahNumber":18,"VerseNumber":89,"Text":"Waza walandela enye indlela"},{"SurahNumber":18,"VerseNumber":90,"Text":"Kwada kwalilixa apho wafikelela kwindawo yokuphuma kwelanga, walifumana liphuma ebantwini Thina esingabanikanga sikhuseli ngokuchasene nelanga"},{"SurahNumber":18,"VerseNumber":91,"Text":"Ngoko ke (kwabanjalo) yaye SaSisazi konke ngaye (uDthul’Karnayn)"},{"SurahNumber":18,"VerseNumber":92,"Text":"Waza walandela enye indlela"},{"SurahNumber":18,"VerseNumber":93,"Text":"Kwada kwalilixa apho wafikelela phakathi kweentaba ezimbini, wafumana phambi kwazo (ezo ntaba ezimbini), abantu ekwakunzima ukuba babe nelizwi nokuba libe linye abaliqondayo (ekungekho ntetho bayaziyo)"},{"SurahNumber":18,"VerseNumber":94,"Text":"Bathi: “O Dthul‘Karnayn! Inene uYa’jûj (uGogi) noMa’jûj (uMagogi), ngabenzi bokungcola (abakhulu) emhlabeni. Ingaba singakunika na intlawulo yokuba wenze umsantsa phakathi kwethu nabo?”"},{"SurahNumber":18,"VerseNumber":95,"Text":"Wathi yena, “Oko iNkosi yam Indimisele kona kungcono (kunoko nindinika kona nina), kodwa ke nina ndincediseni ngamandla (ndinikeni abantu bokundincedisa); mna ndiya kwenza idama phakathi kwenu nabo (uYa’jûj noMa’jûj)"},{"SurahNumber":18,"VerseNumber":96,"Text":"Ndinikeni amacangci entsimbi;” wathi ke esakugqiba, ukuwandlala tyaba phakathi kweentaba ezimbini, wathi: “Vuthelani;” uthe ke esakuwenza ada aba ngumlilo, wathi: “Ndiziseleni ikopolo enyityilikisiweyo ndiyigalele phezu kwawo.”"},{"SurahNumber":18,"VerseNumber":97,"Text":"Baza ke ngoko (uYa’jûj noMa’jûj) abakwazi ukugqitha kuwo abakwazi nokugrumba bagqobhozele kuwo"},{"SurahNumber":18,"VerseNumber":98,"Text":"UDthul’Karnayn wathi: “Le yinceba evela eNkosini yam, kodwa sisakufika isithembiso seNkosi yam, Iza (kuyidiliza) (le ntaba) ilale tyaba phantsi). Yaye isithembiso seNkosi yam sihlala siyinyani"},{"SurahNumber":18,"VerseNumber":99,"Text":"Kananjalo ngaloo Mini Siya kubayeka (uYa’jûj noMa’jûj), bagxalathelane okwamaza (olwandle), omnye phezu komnye, yaye iXilongo liya kuvuthelwa, Size sibaqokelele (abantu nezidalwa) zonke"},{"SurahNumber":18,"VerseNumber":100,"Text":"Ke kaloku Siya kubekela abangakholwayo isiHogo elubala ngaloo Mini"},{"SurahNumber":18,"VerseNumber":101,"Text":"Abo amehlo abo abekade egqunyathelisiwe ekuNdikhumbuleni, bona ke abevanga nokuva"},{"SurahNumber":18,"VerseNumber":102,"Text":"Ukanti abo bangakholwayo bacinga ukuba bangathabatha izicaka zaM (bazinqule) endaweni yaM, Inene Thina Silungiselele isiHogo abangakholwayo ukuba sibe yindawo yabo yokuhlala"},{"SurahNumber":18,"VerseNumber":103,"Text":"Yithi: (Muhammad): “Sinixelele thina (makholwa) abona balahlekelwa bokwenene ngokumayela nezenzo zabo"},{"SurahNumber":18,"VerseNumber":104,"Text":"Abo ngabo imizamo yabo ilahlekileyo kubomi beli hlabathi, lo gama bona bezicingela ukuba baqhuba kakuhle emisebenzini (yabo)"},{"SurahNumber":18,"VerseNumber":105,"Text":"Abo ngabo bangakholwayo kwiiVesi zeNkosi yabo nakwindibano naYo. Ngoko ke imisebenzi yabo ayinto yanto, yaye ngoMhla wokuGqibela Asiyi kubabalela ntweni"},{"SurahNumber":18,"VerseNumber":106,"Text":"Lowo iya kuba ngumvuzo wabo isiHogo ngenxa yoko bakuphikayo nangenxa yokuba bathabatha imiqondiso yaM nemiyalezo yaM bayenza intlekisa"},{"SurahNumber":18,"VerseNumber":107,"Text":"Inene abo bakholiweyo, benza izenzo ezilungileyo baya kuba neMiyezo yePaladesi ibe yindawo yabo yokuhlala"},{"SurahNumber":18,"VerseNumber":108,"Text":"Apho baya kuhlala ngonaphakade. Abayi kunqwenela kukhutshwa phakathi apho"},{"SurahNumber":18,"VerseNumber":109,"Text":"Yithi (Muhammad): “Ukuba ulwandle beluyi-ink (yokubhala) amaZwi eNkosi yam beluya kuphela, (tu) engekapheli wona amaZwi eNkosi yam.” Enokuba beSingada Size nolunye ulwandle olungangalo ukulongeza"},{"SurahNumber":18,"VerseNumber":110,"Text":"Yithi: “Mna ndingumntu njengani, ekuye kwatyhilwa kuye okokuba uThixo wenu nguThixo Omnye (uAllâh). Lowo unethemba lendibano neNkosi yakhe, makasebenze imisebenzi elungileyo, angayamanisi nabani ukuba abe lihlulelane eNkosini yakhe.”"},{"SurahNumber":19,"VerseNumber":1,"Text":"Kâf-Hâ-Yâ-’Aîn-Sâd"},{"SurahNumber":19,"VerseNumber":2,"Text":"Oku kukukhankanywa kwenceba yeNkosi yakho kwisiCaka sayo (uZakariyyâ)"},{"SurahNumber":19,"VerseNumber":3,"Text":"Xa wakhalayo eNkosini yakhe (uAllâh) isikhalo sasemfihlakalweni"},{"SurahNumber":19,"VerseNumber":4,"Text":"Wathi: “Nkosi yam! Inene amathambo am aluphele, neenwele ezingwevu (zandile entlokweni yam), yaye andizanga ndiphoxeke emthandazweni wam kuWe Nkosi yam"},{"SurahNumber":19,"VerseNumber":5,"Text":"Inene ndoyika abaya kulandela emva kwam, ukanti umfazi wam ludlolo, ngoko ke ndiphe indlalifa evela kuWe"},{"SurahNumber":19,"VerseNumber":6,"Text":"Eza kuba yindlalifa yam, ibe yindlalifa yekhaya lam, indlu kaYa’kûb. Umenze athandeke (kuWe) Nkosi yam.”"},{"SurahNumber":19,"VerseNumber":7,"Text":"(Kwathiwa kuye): “Hini na Zakariyyâ, Inene wena Sikunika iindaba ezivuyisayo zomntwana oyinkwenkwe ogama lakhe liya kuba nguYahyâ (uYohane). ESingazanga salinika nabani na ngaphambili kunaye (eli) gama.”"},{"SurahNumber":19,"VerseNumber":8,"Text":"Wathi yena, “Nkosi yam, ndingaba nomntwana oyinkwenkwe njani na umfazi wam eludlolo nje, ndibe mna ndifikelele ekwaluphaleni okungaka?”"},{"SurahNumber":19,"VerseNumber":9,"Text":"(Ingelosi) yathi: “Kuya kuba njalo; Itsho iNkosi yakho, (Ithi): “Kulula kum, ngokuba Ndakudala wena ngaphambili, wabe ungento yanto.”"},{"SurahNumber":19,"VerseNumber":10,"Text":"(UZakariyyâ) wathi, “Nkosi yam, Ndenzele umqondiso.” Wathi Yena (uAllâh), “Umqondiso wakho kukuba wena akuyi kuthetha ebantwini iintsuku ezintathu, (ngoku) uphilileyo, (ungaguli)"},{"SurahNumber":19,"VerseNumber":11,"Text":"Waphuma ke waya kubantu bakubo esuka egumbini lakhe lokuthandazela wathetha ngezandla kubo ebaxelela ukuba mabadumise (uAllâh) ekuseni nangokuhlwa"},{"SurahNumber":19,"VerseNumber":12,"Text":"(UAllâh Wathi): “Hini na Yahyâ, thabatha isiBhalo ngenyameko.” Saza Samnika (amandla) okugweba eseyinkwenkwana"},{"SurahNumber":19,"VerseNumber":13,"Text":"Wathandeka (ebantwini) evela kuThi enobunyulu, emoyika uAllâh"},{"SurahNumber":19,"VerseNumber":14,"Text":"Wayenenkathalongabazalibakhe,yayewayengengomgabadeli oyinjubaqa"},{"SurahNumber":19,"VerseNumber":15,"Text":"Uxolo malube phezu kwakhe ukususela mhla wazalwa nangomhla wokubhubha kwakhe nangomhla aya kuvuswa abuyele ebomini ngawo"},{"SurahNumber":19,"VerseNumber":16,"Text":"Khankanya kananjalo, (Muhammad), eNcwadini [i’Kur’ân (ibali lika)] Maryam xa wamkayo kowabo waya kwindawo engaseMpuma"},{"SurahNumber":19,"VerseNumber":17,"Text":"Ke kaloku, wathabatha umkhusane wazahlula kubo. Saza Thina Sathumela ingelosi yeThu kuye, yafika kuye ingesimo somntu oyindoda osulungekileyo"},{"SurahNumber":19,"VerseNumber":18,"Text":"Wathi yena: “Inene mna ndicela ukhuseleko ngoSozinceba kuwe, (hamba umke kum) ukuba uyaMoyika (ngenene) uAllâh.”"},{"SurahNumber":19,"VerseNumber":19,"Text":"Yathi yona (ingelosi): “Mna ndisiSithunywa esivela eNkosini yakho ukuza kukunika iindaba ezivuyisayo zomntwana oyinkwenkwe, onyulu.”"},{"SurahNumber":19,"VerseNumber":20,"Text":"Wathi yena, “Ndingaba nomntwana oyinkwenkwe njani na kungekho ndoda indichukumisileyo, yaye mna andizanga ndiziphathe kakubi.”"},{"SurahNumber":19,"VerseNumber":21,"Text":"Yathi yona, “Kuza kuba njalo; iNkosi yakho ithi: “Kulula oko kuM, yaye Siya kumenza umqondiso ebantwini nenceba evela kuThi. Yaye (lo) ngumcimbi osele umiselwe (kwangaphambili).”"},{"SurahNumber":19,"VerseNumber":22,"Text":"Wakhawulwa, ke waza wamka waya kwindawo ekude"},{"SurahNumber":19,"VerseNumber":23,"Text":"Ke kaloku iintlungu zenimba zamqhubela kwisiqu somthi wesundu. Wathi, “Yeha ke kum akwaba bendifile phambi kwako oku ndalityalwa.”"},{"SurahNumber":19,"VerseNumber":24,"Text":"Kodwa yena wambiza ngaphantsi kwakhe (wathi), “Musa ukuxhalaba; iNkosi yakho ikubonelele ngomlambo ezantsi kwakho"},{"SurahNumber":19,"VerseNumber":25,"Text":"Vuthululela ngakuwe isiqu somthi wesundu; uya kukuwisela iidatilisi ezintsha ezivuthiweyo phambi kwakho"},{"SurahNumber":19,"VerseNumber":26,"Text":"Ngoko ke yitya, usele waneliseke. Ke kaloku ukuba ubonene naye nokuba ngubani na kubantu, uya kuthi: “Inene mna ndithabathe isifungo kuSozinceba sokuzila, ke andiyi kuthetha namntu namhlanje.’”"},{"SurahNumber":19,"VerseNumber":27,"Text":"Waza weza naye (umntwana) kubantu bakubo, emphethe. Bathi bona, “Hini na Maryam, (Mariya) inene wenze into engenakufaniswa nanto"},{"SurahNumber":19,"VerseNumber":28,"Text":"Hini na dade boHârûn, utata wakho wayengeyondoda yakungcola, nomama wakho wayengengomntu uziphethe kakubi.”"},{"SurahNumber":19,"VerseNumber":29,"Text":"Yena wabakhombisa kuye (umntwana). Bathi bona, “Siza kuthetha njani na nosana olukwi’cradle1?’”"},{"SurahNumber":19,"VerseNumber":30,"Text":"U’Isâ, (uYesu)] wathi, “Mna ndisisiCaka sika-Allâh. Undinike isiBhalo, Wandenza uMprofeti"},{"SurahNumber":19,"VerseNumber":31,"Text":"Kananjalo Undenze ndasikeleleka naphi na apho ndikhoyo Waza Wayalela umthandazo kum namalizo (ebomini bam) ndisaphila"},{"SurahNumber":19,"VerseNumber":32,"Text":"Undenze ndanenkathalo kumama wam, yaye Akandenzanga ndaba sisingcoli somgabadeli"},{"SurahNumber":19,"VerseNumber":33,"Text":"Uxolo luphezu kwam mhla ndazalwa namhla ndifayo namhla ndiya kuvuselwa ebomini.”"},{"SurahNumber":19,"VerseNumber":34,"Text":"Lowo ngu’Isâ (uYesu) unyana kaMaryam lilizwi lenyaniso elo baphikisana ngalo"},{"SurahNumber":19,"VerseNumber":35,"Text":"Ayikokuka-Allâh ukuba Athabathe (Azale) unyana, Makazukiswe Yena. Xa emisela into Usuka Athi kuyo, “Yibakho”, ibekho"},{"SurahNumber":19,"VerseNumber":36,"Text":"(U’Isâ wathi), “Inene, uAllâh yiNkosi yam ekwayiNkosi yenu, ngoko ke khonzani Yena. Leyo yiNdlela ethe Tye"},{"SurahNumber":19,"VerseNumber":37,"Text":"Zaza iimvaba zahlukana phakathi kwazo (ngokunxulumene no’Isâ), Yeha ke kwabo bangakholwayo kwindibano yeMini eNkulu"},{"SurahNumber":19,"VerseNumber":38,"Text":"Baya kuva babone ngokucace gca. Mini baya kuza kuThi, kodwa abenzi bobugwenxa namhlanje basekulahlekeni ngokucacileyo"},{"SurahNumber":19,"VerseNumber":39,"Text":"Balumkise ke ngoko (Muhammad) ngeMini yonxunguphalo nokuzisola, usakuba umcimbi sele kugqityiwe ngawo, okwakaloku nje basekwimo yokungakhathali yaye abakholwa"},{"SurahNumber":19,"VerseNumber":40,"Text":"Inene Thina Siya kuwudla ilifa umhlaba nako konke okuphezu kwawo Yaye kukuThi apho baza kubuyela khona bonke"},{"SurahNumber":19,"VerseNumber":41,"Text":"Khankanya eNcwadini (i’Kur’ân) uIbrâhîm (uAbraham). Inene yena waye eyindoda enenyaniso, enguMprofeti"},{"SurahNumber":19,"VerseNumber":42,"Text":"Xa wathi kutata wakhe, “Hini na tata wam! Kungani na ukuba ukhonze into engevayo, engaboniyo nakubona"},{"SurahNumber":19,"VerseNumber":43,"Text":"Hini na tata wam, inene kufike ulwazi kum olungafikanga kuwe, ngoko ke landela mna; Mna ndiya kukukhokelela eNdleleni ethe Tye"},{"SurahNumber":19,"VerseNumber":44,"Text":"Hini na tata wam, musa ukunqula (ukuthobela) uShaytân (uSathana). Inene uShaytân wahlala kuSozinceba engongathobeliyo"},{"SurahNumber":19,"VerseNumber":45,"Text":"Hini na tata wam, inene ndinoloyiko lokuba ngahle isohlwayo esivela kuSozinceba sikufumane, ukuze ube ngumhlobo kaShaytân (eMlilweni wesiHogo).”"},{"SurahNumber":19,"VerseNumber":46,"Text":"(Uyise) wathi, “Ingaba uyabala na oothixo bam, Hini na Ibrâhîm? Ukuba awuyiyeki loo nto, inene mna ndiya kukuxuluba ngamatye, ngoko ke hamba umke kum usasindile (ndingekade ndikohlwaye).”"},{"SurahNumber":19,"VerseNumber":47,"Text":"UIbrâhîm wathi, “Uxolo malube nawe! Ndiya kukucelela itarhu eNkosini yam. Inene Yona kum Ihlala InguSozinceba"},{"SurahNumber":19,"VerseNumber":48,"Text":"Kananjalo ndiya kumka kuwe nakwabo ubanqulayo ngaphandle koAllâh. Yaye ndiya kuthandaza eNkosini yam ndithemba kananjalo okokuba andiyi kuphoxakala kwisicelo sam eNkosini yam.”"},{"SurahNumber":19,"VerseNumber":49,"Text":"Wathi ke esakuba emkile kubo nakwabo babebanqula ngaphandle koAllâh, Samnika uIs-hâ’k (uIsake) noYa’kûb (uYakobi) yaye ngamnye kubo simenze waba nguMprofeti"},{"SurahNumber":19,"VerseNumber":50,"Text":"Kananjalo sabenzela inceba yeThu, Sabapha intlonipheko ezilwimini (zabantu bonke)"},{"SurahNumber":19,"VerseNumber":51,"Text":"Ukhankanye kananjalo eNcwadini, uMûsâ (uMoses), inene yena wayonyuliwe, yaye waye enguMthunywa enguMprofeti"},{"SurahNumber":19,"VerseNumber":52,"Text":"Ke kaloku yena Sambiza kwicala elingasekunene lentaba, Samsondezela, kufutshane kuThi ukuze Sithethe naye"},{"SurahNumber":19,"VerseNumber":53,"Text":"Kananjalo Samnika ngenceba yeThu umntakwabo uHârûn (uAron) ukuba abe nguMprofeti"},{"SurahNumber":19,"VerseNumber":54,"Text":"Ukhankanye kananjalo eNcwadini (i’Kur’ân), uIsmâ’îl. Inene yena wayenyaniseka kwisithembiso sakhe, kanti wayenguMthunywa enguye noMprofeti"},{"SurahNumber":19,"VerseNumber":55,"Text":"Wayedla ngokuyalela umthandazo kubantu bakubo neZakâh ukanti wayethandeka eNkosini yakhe"},{"SurahNumber":19,"VerseNumber":56,"Text":"Khankanya kananjalo eNcwadini (i’Kur’ân) uIdrîs (uEnoki), inene yena waye eyindoda enenyaniso, enguMprofeti"},{"SurahNumber":19,"VerseNumber":57,"Text":"Ke kaloku Samphakamisela kumgangatho ophakamileyo"},{"SurahNumber":19,"VerseNumber":58,"Text":"Abo ke ngabo uAllâh Wathululela phezu kwabo uBabalo lwaKhe phakathi kwabaProfeti abayinzala ka-Adam nabo bathwalwa yinqanawa bekunye noNûh (uNowa) nabayinzala kaIbrâhîm (uAbraham) noSirayeli (UYa’kûb), neyabo Sabakhokelayo Sabakhetha. Zazisithi iiVesi zikaSozinceba zisakucengcelezwa kubo, bawe baqubude balile"},{"SurahNumber":19,"VerseNumber":59,"Text":"Kodwa kwavela emva kwabo abalandeli (izizukulwana zamva) abaye abayinonophela iSalâh basuka balandela iinkanuko (zabo) ngenxa yoko ke baza kugagana nokungcola"},{"SurahNumber":19,"VerseNumber":60,"Text":"Ngaphandle kwabo baguqukayo, bakholwe, benze izenzo zobulungisa; okwabo iya kuba kukungeniswa ePaladesi yaye abayi kwenziwa bugwenxa konke- konke"},{"SurahNumber":19,"VerseNumber":61,"Text":"(Apho kukho) iMiyezo yokuhlala ngonaphakade leyo ingabonakaliyo uSozinceba Athembise ngayo izicaka zaKhe. Inene esaKhe isithembiso kunyanzelekile sizaliseke"},{"SurahNumber":19,"VerseNumber":62,"Text":"Abayi kuva ntetho yakungcola apho ngaphandle (kombuliso) woxolo yaye baza kufumana isixhaso sabo apho, ekuseni nasemva kwemini"},{"SurahNumber":19,"VerseNumber":63,"Text":"Leyo ke yiPaladesi, eSiphisa ngayo njengelifa kwabo bazizicaka zeThu abaMoyikayo uAllâh"},{"SurahNumber":19,"VerseNumber":64,"Text":"(UJibrîl wathi): “Ke thina asihli (size emhlabeni) ngaphandle kwemvume yeNkosi yakho. OkwaYo koko kuphambi kwethu noko kungemva kwethu nokuphakathi apho. Ukanti iNkosi yakho Ayikhe Ilibale"},{"SurahNumber":19,"VerseNumber":65,"Text":"INkosi yamazulu nomhlaba noko kungaphakathi kwawo Ke ngoko nqula Yona ube nomonde kunqulo lwaYo. Ingaba ikhona into oyaziyo efana naYo kusini na?”"},{"SurahNumber":19,"VerseNumber":66,"Text":"Ke kaloku umntu (ongakholwayo) uthi, “Ndisakuba ndifile, ingaba ndiza kuphinda ndibuyiselwe ebomini?”"},{"SurahNumber":19,"VerseNumber":67,"Text":"Kanti umntu lo akakhumbuli na ukuba Samdala ngaphambili, lo gama wayengeyonto"},{"SurahNumber":19,"VerseNumber":68,"Text":"Ngoko (Ndifunga) ngeNkosi yakho, ngokuqinisekileyo Siya kubaqokelela nooSathana, Size sibenze babekhona bajikeleze isiHogo ngamadolo abo"},{"SurahNumber":19,"VerseNumber":69,"Text":"Ke kaloku Siya kukhupha kwimvaba nganye abo yayingabona babengcole kakhulu ngokuchasene noSozinceba benendelelo"},{"SurahNumber":19,"VerseNumber":70,"Text":"Inene SiThi ababazi kakhulu abo bafanelwe kukutsha apho"},{"SurahNumber":19,"VerseNumber":71,"Text":"Yaye akukho namnye kuni (ongumenzi wobubi) ongazi kudlula kuwo (uMlilo)4 Oku kuxhomekeke eNkosini yakho yaye sele kumiselwe kungenakubuya kujike"},{"SurahNumber":19,"VerseNumber":72,"Text":"Kekaloku SiyakubasindisaabobaMoyikayouAllâh, Sibayeke abenzi bobubi apho phakathi kuwo, beguqe ngamadolo"},{"SurahNumber":19,"VerseNumber":73,"Text":"Xa iivesi zeThu zicengcelezwa kubo njengobungqina obucacileyo, abo bangakholwayo, (basuke bathi): “Liliphi kula maqela (ethu) mabini elilelona linezinto (ubutyebi) nelilelona likhulu ngokwabalandeli"},{"SurahNumber":19,"VerseNumber":74,"Text":"Kanti zingaphi izizukulwana eSazitshabalisayo ngaphambili kunabo ezazinezinto ngcono kunabo (nezazingcono kunabo) ngembonakalo"},{"SurahNumber":19,"VerseNumber":75,"Text":"Yithi (Muhammad) Nabani na lowo uphambukileyo, uSozincebamakamolulele(ngokumandiselaubutyebinexesha lokuphila) bade bakubone oko babesoloko bethenjiswa ngako okungaba sisohlwayo okanye ibe yiYure, baza kwazi okokuba ngubani na okwimeko emaxongo, ingubani na ekungekho yakhe ngokwemikhosi"},{"SurahNumber":19,"VerseNumber":76,"Text":"Ke Yena uAllâh Wandisela isiKhokelo abo bahamba ngokulungileyo. Ke kaloku imisebenzi yobulungisa engaphelelwayo ingcono eNkosini yakho, ngokomvuzo yaye kungcono ukubhenela (kuYo)"},{"SurahNumber":19,"VerseNumber":77,"Text":"Umbonile na lowo ungakholwayo kwiiVesi zeThu, xa esithi, “Inene mna ndiya kunikwa ubutyebi nabantwana (kuBomi oBuzayo)?”"},{"SurahNumber":19,"VerseNumber":78,"Text":"Ingaba ebekhe wakroba kokungabonwayo na, okanye uthabathe isithembiso kuSozinceba"},{"SurahNumber":19,"VerseNumber":79,"Text":"Nakanye! Siya kukubhala oko akuthethayo Size Simongezelele isohlwayo eside"},{"SurahNumber":19,"VerseNumber":80,"Text":"Yaye Siya kumaba (okwelifa ukubhubha kwakhe) [uza kushiya] konke oko athetha ngako (ubutyebi nabantwana eSimnike bona kweli hlabathi), aze afike eyedwa (jwi) kuThi"},{"SurahNumber":19,"VerseNumber":81,"Text":"Kananjalo bazithabathele (oothixo bobuxoki) ngaphandle koAllâh ukwenzela ukuba oko kubanike intlonipheko"},{"SurahNumber":19,"VerseNumber":82,"Text":"Nakanye! (abo thixo babo) baza kuluphika unqulo lwabo baze bachasane nabo (ngoMhla wokuGqibela)"},{"SurahNumber":19,"VerseNumber":83,"Text":"Akuboni na ukuba Sithumele amaShayâtini (ooSathana) kwabangakholwayo, ababaphembelela ukwenza ukungcola ngempembelelo (eyenzeka rhoqo)"},{"SurahNumber":19,"VerseNumber":84,"Text":"Ke wena musa ukungxama ngabo. Thina Sibabalela inani (elingephi leminyaka yokuphela kobomi babo kweli hlabathi)"},{"SurahNumber":19,"VerseNumber":85,"Text":"NgeMini esiya kuqokelela amalungisa kuSozinceba abe ligqiza"},{"SurahNumber":19,"VerseNumber":86,"Text":"Ke kaloku Siya kuqhubela abaphuli-mthetho esiHogweni benxaniwe (okweenkomo ezindilelwa emanzini ukuba ziye kusela)"},{"SurahNumber":19,"VerseNumber":87,"Text":"Akukho namnye oya kuba (namandla) akucenga ngaphandle kwalowo uthabathe umnqophiso kuSozinceba"},{"SurahNumber":19,"VerseNumber":88,"Text":"Kananjalo bathi, “USozinceba Uthabathe (uzele) unyana.”"},{"SurahNumber":19,"VerseNumber":89,"Text":"Inene, nenze eyona nto imbi"},{"SurahNumber":19,"VerseNumber":90,"Text":"Amazulu anga angakrazuka, nomhlaba unga ungahlukana neentaba zidilike ziphasalake"},{"SurahNumber":19,"VerseNumber":91,"Text":"Into yokuba babalele unyana kuSozinceba (uAllâh)"},{"SurahNumber":19,"VerseNumber":92,"Text":"Kodwa asinto ifanelekileyo kuSozinceba ukuba Abe nonyana"},{"SurahNumber":19,"VerseNumber":93,"Text":"Akukho namnye emazulwini nasemhlabeni ongazi kuSozinceba ukuba abe sisicaka (saKhe)"},{"SurahNumber":19,"VerseNumber":94,"Text":"Inene (uAllâh) Wazi umntu ngamnye kubo, yaye Ubabalile ngobalo olupheleleyo"},{"SurahNumber":19,"VerseNumber":95,"Text":"Yaye ngamnye kubo uya kuza kuYe (uAllâh ) eyedwa ngoMhla woVuko"},{"SurahNumber":19,"VerseNumber":96,"Text":"Inene, abo bakholwayo benze izenzo zobulungisa, uSolubabalo Uya kubanika uthando"},{"SurahNumber":19,"VerseNumber":97,"Text":"Ke ngoko Thina Senze le (‘Kur’ân) yaba lula elwimini lwakho khon’ukuze unike iindaba ezivuyisayo kwabo bamoyikayo uAllâh, ulumkise kananjalo ngayo abachasi"},{"SurahNumber":19,"VerseNumber":98,"Text":"Kanti zingaphi izizukulwana phambi kwabo eSazitshabalalisayo! Ingaba ungafumana nokuba mnye kuzo okanye uve nokuba kukusebeza kwabo (izizukulwana ezatshatyalaliswayo)"},{"SurahNumber":20,"VerseNumber":1,"Text":"Tâ-Hâ"},{"SurahNumber":20,"VerseNumber":2,"Text":"ASikuthumelelanga i’Kur’ân (Muhammad) ukukuvisa ubuhlungu (emphefumlweni wakho)"},{"SurahNumber":20,"VerseNumber":3,"Text":"Koko (Siyithumelele) ukuba ibe yinkumbuzo kwabo baMoyikayo (uAllâh)"},{"SurahNumber":20,"VerseNumber":4,"Text":"IsiTyhilelo esivela kuYe (uAllâh) Owadala umhlaba namazulu aphakamileyo"},{"SurahNumber":20,"VerseNumber":5,"Text":"USolubabalo (uAllâh) Waphakamela ngentla kweTrone yaKhe"},{"SurahNumber":20,"VerseNumber":6,"Text":"KokwaKhe konke okusemazulwini nako konke okusemhlabeni, nako konke okuphantsi komhlaba"},{"SurahNumber":20,"VerseNumber":7,"Text":"Kananjalo ukuba wena (Muhammad) uthetha ngokukhwaza (xa uthandazayo), inene Yena Wazi imfihlelo noko kufihlakele ngakumbi"},{"SurahNumber":20,"VerseNumber":8,"Text":"UAllâh, akukho thixo wumbi ngaphandle kwaKhe ngawaKhe awona magama alungileyo"},{"SurahNumber":20,"VerseNumber":9,"Text":"Ingaba ibali likaMûsâ lifikile na kuwe"},{"SurahNumber":20,"VerseNumber":10,"Text":"Ukubona kwakhe umlilo, wathi kusapho lwakhe: “Lindani (apha)! Inene mna ndibone umlilo; mhlawumbi ndinganizela nesikhuni esivuthayo esiphuma kuwo, kungenjalo ndifumane isiKhokelo esithile emlilweni apho.”"},{"SurahNumber":20,"VerseNumber":11,"Text":"Wathi ke akufika kuwo, Wabizwa ngegama: “Hini na Mûsâ"},{"SurahNumber":20,"VerseNumber":12,"Text":"Inene Mna ndiyiNkosi yakho! Ngoko ke khulula iimbadada zakho, usentilini engcwele, iTuwâ"},{"SurahNumber":20,"VerseNumber":13,"Text":"Kananjalo Ndikunyule wena, phulaphula ke ngoko oko kuza kutyhilwa (kuwe)"},{"SurahNumber":20,"VerseNumber":14,"Text":"Inene! Mna ndinguAllâh. Akukho thixo wumbi ngaphandle kwaM, Khonza Mna ke, wenze iSalâh ukwenzela inkumbulo yaM"},{"SurahNumber":20,"VerseNumber":15,"Text":"Inene iYure iyeza yaye Ndiphantse Ndiyifihle kwisiqu saM khon’ukuze umntu ngamnye avuzwe ngoko akusebenzelayo"},{"SurahNumber":20,"VerseNumber":16,"Text":"Ngoko ke lowo ungakholwayo kuyo koko elandela iinkanuko zakhe makangakuphambukisi wena kuyo, kuba hleze utshabalale"},{"SurahNumber":20,"VerseNumber":17,"Text":"Yintoni na leyo isesandleni sakho sokunene wena Mûsâ?”"},{"SurahNumber":20,"VerseNumber":18,"Text":"Wathi yena (uMûsâ), “Yintonga yam, endisimelela ngayo, nendivuthululela izimvu zam amahlahla ngayo, ndenza neminye imisebenzi ngayo.”"},{"SurahNumber":20,"VerseNumber":19,"Text":"UAllâh Wathi: “Yijule phantsi ke Mûsâ!”"},{"SurahNumber":20,"VerseNumber":20,"Text":"Wayijula phantsi, yaza ngoko nangoko yaba yinyoka, irhubuluza ngokukhawuleza"},{"SurahNumber":20,"VerseNumber":21,"Text":"(UAllâh) Wathi, “Yibambe ungoyiki; Siya kuyibuyisela kwimo yayo yangaphambili"},{"SurahNumber":20,"VerseNumber":22,"Text":"Beka isandla sakho sokunene kwicala lakho lokhohlo: siya kubuya simhlophe, singenasifo (oko kuya) kuba ngomnye umqondiso"},{"SurahNumber":20,"VerseNumber":23,"Text":"Khon’ukuze Sikubonise eminye yemqondiso emikhulu yeThu"},{"SurahNumber":20,"VerseNumber":24,"Text":"Hamba uye kuFir’awn (uFaro). Inene yena sele egabadele.”"},{"SurahNumber":20,"VerseNumber":25,"Text":"UMûsâ wathi: “O Nkosi yam! Ndandisele isifuba sam (ndibe nokuzithemba)"},{"SurahNumber":20,"VerseNumber":26,"Text":"Undenzele lula umsebenzi wam"},{"SurahNumber":20,"VerseNumber":27,"Text":"Ukhulule iqhina elwimini lwam"},{"SurahNumber":20,"VerseNumber":28,"Text":"Ukuze bayiqonde intetho yam"},{"SurahNumber":20,"VerseNumber":29,"Text":"Ndinyulele kananjalo umncedisi ovela kusapho lwasekhaya"},{"SurahNumber":20,"VerseNumber":30,"Text":"UHârûn (uAron), umntakwethu"},{"SurahNumber":20,"VerseNumber":31,"Text":"“Undongezelele amandla kunye naye"},{"SurahNumber":20,"VerseNumber":32,"Text":"Makahlulelane nam ngomsebenzi wokuvakalisa (umyalezo ka-Allâh)"},{"SurahNumber":20,"VerseNumber":33,"Text":"Ukuze siKuzukise kakhulu Wena"},{"SurahNumber":20,"VerseNumber":34,"Text":"SiKukhumbule kakhulu kananjalo"},{"SurahNumber":20,"VerseNumber":35,"Text":"Inene Wena Wahlala Usibona thina.”"},{"SurahNumber":20,"VerseNumber":36,"Text":"(UAllâh) Wathi: “Usinikiwe isicelo sakho, wena Mûsâ"},{"SurahNumber":20,"VerseNumber":37,"Text":"Kananjalo inene Thina SaSikhe Sakwenzela inceba kwelinye ilixa (elingaphambili kuneli)"},{"SurahNumber":20,"VerseNumber":38,"Text":"Xa Satyhilela umama wakho ngoko Samtyhilela kona"},{"SurahNumber":20,"VerseNumber":39,"Text":"Sathi (kuye): ‘Mfake (umntwana) etyesini, uze uyijule emlanjeni, umlambo wona uyakuyityekezela elunxwemeni; apho ke utshaba lwaM notshaba lwakhe luza kumchola khona.’ Kananjalo wena Ndakunika uthando oluvela kuM lokuba ukhuliswe phantsi kweLiso laM"},{"SurahNumber":20,"VerseNumber":40,"Text":"Ke kaloku udade wenu ukuhamba kwakhe wathi: ‘Ndinganikhombisa na umntu onokunigcinela yena (umntwana)?’ Sakubuyisela kanjalo ke kumama wakho, khon’ukuze apholise amehlo akhe angakhathazeki. Wena ke wabulala umntu, kodwa Sakusindisa Thina kwimbandezelo enkulu Sakuvavanya ngovavanyo olukhulu. Wena wahlala iqela leminyaka nabantu bakwaMidiyan waza weza apha ngexesha elimisiweyo eNdalimisela wena Mûsâ"},{"SurahNumber":20,"VerseNumber":41,"Text":"Ndikukhethele (ukuba usebenzele) Mna wena (Mûsâ)"},{"SurahNumber":20,"VerseNumber":42,"Text":"Hamba ke wena nomntakwenu neMiqondiso yaM, ningaze niyekelele nityhafe ekuNdikhumbuleni Mna"},{"SurahNumber":20,"VerseNumber":43,"Text":"Hambani ke nobabini niye kuFir’awn, inene yena sele egabadele"},{"SurahNumber":20,"VerseNumber":44,"Text":"Nithethe naye ngentetho enobulali ukuze mhlawumbi akhumbuzeke oyike uAllâh"},{"SurahNumber":20,"VerseNumber":45,"Text":"Bathi bona: “Nkosi yethu, inene thina soyika ukuba hleze asuke angxame asohlwaye kungenjalo asuke agabadele (ngakumbi ngokuchasene nathi).”"},{"SurahNumber":20,"VerseNumber":46,"Text":"(UAllâh) Wathi: “Musani ukoyika, inene Mna Ndiya kuba nani, Ndiya kuniva Ndinibone nokunibona.”"},{"SurahNumber":20,"VerseNumber":47,"Text":"Ngoko ke hambani nobabini niye kuye, nithi: ‘Inene, thina singabathunywa beNkosi yakho, ngoko ke khulula aBantwana bakwaSirayeli bahambe nathi, ungabangcungcuthekisi; inene thina, size nomqondiso ovela eNkosini yakho! Kananjalo uxolo luya kuba kwabo balandela isiKhokelo"},{"SurahNumber":20,"VerseNumber":48,"Text":"Inene, kutyhiliwe kuthi okokuba isohlwayo siya kuba phezu kwalowo uphikayo atshikile.”"},{"SurahNumber":20,"VerseNumber":49,"Text":"UFir’awn wathi: “Ngubani na ke ngoko Mûsâ iNkosi yenu nobabini?”"},{"SurahNumber":20,"VerseNumber":50,"Text":"UMûsâ wathi: “INkosi yethu nguloWo Wanika into nganye isimo sayo nendalo yayo, Waza Wayikhokela ngokuthe tye.”"},{"SurahNumber":20,"VerseNumber":51,"Text":"UFir’awnwathi:“Nithininakengezizukulwanazamandulo?”"},{"SurahNumber":20,"VerseNumber":52,"Text":"(UMûsâ) wathi: “Ulwazi loko luseNkosini yam, eNcwadini (yaYo). INkosiyamayiyenziimpazamo Ingalibalinakulibala.”"},{"SurahNumber":20,"VerseNumber":53,"Text":"(Yena) nguloWo Wanenzela umhlaba wangathi ngumandlalo Wanivulela iindlela kuwo apho, Wanithumelela amanzi (imvula) evela esibhakabhakeni. Kananjalo Sivelisa ngawo (amanzi) iintlobontlobo zezityalo"},{"SurahNumber":20,"VerseNumber":54,"Text":"Yidlani nidlise nemfuyo yenu inene kuko oku kukho umqondiso kubantu bengqiqo"},{"SurahNumber":20,"VerseNumber":55,"Text":"Kuwo lowo (umhlaba) Sadala nina, yaye kuwo apho Siza kunibuyisela, Size Siphinde Sinikhuphe kwakhona"},{"SurahNumber":20,"VerseNumber":56,"Text":"Inene Thina Sambonisa (uFir’awn) yonke imiqondiso yethu, kodwa waphika, wala"},{"SurahNumber":20,"VerseNumber":57,"Text":"Yena (uFir’awn) wathi: “Ingaba wena uze kusikhupha elizweni lethu ngemilingo yakho kusini na Mûsâ"},{"SurahNumber":20,"VerseNumber":58,"Text":"Inene thina siya kukuvezela imilingo efana naleyo; Ngoko ke tyumbani usuku lwendibano phakathi kwenu nathi, olo kungekho namnye kuthi okanye nina oza kusilela ukulugcina, kube kwindawo ephangaleleyo apho omabini (amacala) aza kuba namathuba alinganayo (nabantu babone kakuhle bonke)"},{"SurahNumber":20,"VerseNumber":59,"Text":"(UMûsâ) wathi: “Indibano yenu iya kuba yimini yomsitho, abantu mababuthelane ndawonye ke ukuphuma kwelanga.”"},{"SurahNumber":20,"VerseNumber":60,"Text":"Ke kaloku uFir’awn wemka waqulunqa icebo waphinda wabuya"},{"SurahNumber":20,"VerseNumber":61,"Text":"(UMûsâ) wathi kubo: “Yeha kuni! Ningaqambi buxoki ngoAllâh, hleze Anitshabalalise nya ngesohlwayo. Yaye inene, lowo uqamba ubuxoki (ngoAllâh), akayi kuphumelela, tu.”"},{"SurahNumber":20,"VerseNumber":62,"Text":"Emva koko baxoxa phakathi kwabo mayela nabaza kukwenza, baza bayigcina loo ncoko yabo iyimfihlo"},{"SurahNumber":20,"VerseNumber":63,"Text":"Bathi:“Ineneaba(uMûsânomntakwabo) ngabenzibemilingo. Injongo yabo kukunikhupha ezweni lenu ngemilingo, boyise iinkosi zenu nabahlonitshwa benu.”"},{"SurahNumber":20,"VerseNumber":64,"Text":"Ngoko ke qulunqani icebo lenu, nibuthelane ndawonye nikrele ngokomgca. Ke kaloku owoyisileyo namhlanje inene yena uya kuba uphumelele.”"},{"SurahNumber":20,"VerseNumber":65,"Text":"Bathi bona: “Hini na Mûsâ! Mayibe nguwe na oza kuqala ajule okanye ibe sithi abajula kuqala kusini na?”"},{"SurahNumber":20,"VerseNumber":66,"Text":"UMûsâ wathi: “Nakanye, qalani nina nijule!” Emva koko; nazo iintambo zabo neentonga zabo, ngomlingo, zibonakala kuye (uMoses) ngathi ziyanyakaza ngokukhawuleza"},{"SurahNumber":20,"VerseNumber":67,"Text":"Ke kaloku waziva enoloyiko uMûsâ phakathi kuye"},{"SurahNumber":20,"VerseNumber":68,"Text":"Thina (Allâh) Sathi: “Musa ukoyika! Inene wena uza kuba ngentla kunabo"},{"SurahNumber":20,"VerseNumber":69,"Text":"Jula ke loo nto isesandleni sakho sokunene! Iza kukuginya (konke) oko bakwenzileyo. Inene oko bakwenzileyo bona yintonga yomenzi wemilingo kuphela, ukanti umenzi wemilingo akasokuze aphumelele naphi na apho akhoyo.”"},{"SurahNumber":20,"VerseNumber":70,"Text":"Ke kaloku abenzi bemilingo bawa baqubuda. Bathi: “Sikholiwe thina kwiNkosi kaHârûn noMûsâ.”"},{"SurahNumber":20,"VerseNumber":71,"Text":"(UFir’awn) wathi: “Nikholwa kuye (uMûsâ) ndinganinikanga mvume. Inene yena yinkokeli yenu enifundise imilingo. Ngoko ke ndiya kuninqumla izandla zenu neenyawo zenu ngokwahlukana kwamacala (isandla sokhohlo nonyawo lokunene), yaye ndiya kunibethelela emithini yesundu. Yaye niya kwazi ngokwenene okokuba ngubani na apha kuthi (uFir’awn) neNkosi kaMûsâ (uAllâh) onokunika uncedo nesohlwayo sanaphakade.”"},{"SurahNumber":20,"VerseNumber":72,"Text":"Bathi bona: “Asingekhe sikhethe wena ngaphezulu kunoko kufike kuthi kuyimiqondiso ecacileyo nangaphezulu kuloWo Wasidalayo. Ngoko ke wena wisa okuwisayo. Wena ungawisa (isigwebo) kobu bomi balo mhlaba (kuphela)"},{"SurahNumber":20,"VerseNumber":73,"Text":"Inene thina sikholiwe eNkosini yethu, (ukwenzela) ukuba Isixolele iziphoso zethu, nakwimilingo obusinyanzela yona (ukuba siyenze). Kwaye uAllâh nguYena Ulungileyo nongapheliyo”"},{"SurahNumber":20,"VerseNumber":74,"Text":"Inene lowo uya kuza eNkosini yakhe (uAllâh) esisaphula- mthetho inene okwakhe iya kuba sisiHogo; akayi kufa engayi kuphila apho"},{"SurahNumber":20,"VerseNumber":75,"Text":"Kodwa yena lowo uya kuza kuYe (uAllâh) elikholwa, enze imisebenzi elungileyo okwabanjalo iya kuba sisikhudla esiphezulu"},{"SurahNumber":20,"VerseNumber":76,"Text":"IMiyezo ekuya kuhlalwa kuyo ngonaphakade, ekumpompoza imilambo ngaphantsi kwayo, apho baza kuhlala khona ngonaphakade. Lowo ke ngumvuzo walowo uzihlambululayo"},{"SurahNumber":20,"VerseNumber":77,"Text":"Kananjalo Satyhilela uMûsâ, “Hamba ngobusuku nezicaka zaM, uzibethele indlela eyomileyo enqumla elwandle; akuyi koyika kufunyanwa (nguFir’awn, ungayi koyika kutshona.)”"},{"SurahNumber":20,"VerseNumber":78,"Text":"Ke kaloku uFir’awn wabaleqa ngemikhosi yakhe, kodwa wona amanzi olwandle abagqumelela"},{"SurahNumber":20,"VerseNumber":79,"Text":"UFir’awn wakhokelela abantu bakhe ekulahlekeni yaye akazanga abanike siKhokelo (silungileyo)"},{"SurahNumber":20,"VerseNumber":80,"Text":"Hini na Bantwana bakwaSirayeli! Sanisindisa elutshabeni lwenu, Saza Senza uMnqophiso nani kwicala langasekunene lentaba. Sanithobela imana nezagwityi"},{"SurahNumber":20,"VerseNumber":81,"Text":"(Sisithi): “Yidlani kwizinto ezilungileyo, eSinibonelela ngazo ningagabadeli apho, kuba hleze umsindo waM uhle phezu kwenu. Ke lowo uhlelwe yingqumbo yaM phezu kwakhe utshabalele ngenene yena"},{"SurahNumber":20,"VerseNumber":82,"Text":"Ukanti inene Mna Ndiyaxolela kulowo uguqukayo, akholwe, enze imisebenzi elungileyo aqhubeke (nokuba phantsi) kwesiKhokelo.”"},{"SurahNumber":20,"VerseNumber":83,"Text":"(Ke kaloku ukufika kukaMûsâ kwintaba yeSinayi ebaleka eshiya abantu bakubo nomntakwabo uHârûn, uAllâh Wathi): “Yintoni na ekwenze ukuba ungxame ukumka kubantu bakuni wena Mûsâ?”"},{"SurahNumber":20,"VerseNumber":84,"Text":"Wathi yena: “Basondele kumzila weenyawo zam: Ke mna ndiye ndabalekela kuWe, Wena Nkosi yam, ukuze Wena Ukholiseke (ndim).”"},{"SurahNumber":20,"VerseNumber":85,"Text":"UAllâh Wathi: “Kodwa inene, Sibavavanyile abantu bakuni emva (kokumka) kwakho, ke kaloku uSâmirî ubakhokelele ekulahlekeni"},{"SurahNumber":20,"VerseNumber":86,"Text":"Wabuyela ke uMûsâ kubantu bakubo, enomsindo, ekhathazekile. Wathi: “Hini na bantu bakuthi, ingaba iNkosi yenu Ayinenzelanga isithembiso esilungileyo na? Ingaba ke ngoku ixesha (lokuzalisekiswa kwaso) besele likude kangako na kuni, okanye niye nanqwenela ukuba ingqumbo ka-Allâh ihle phezu kwenu, kangokuba nide naphule isithembiso senu (sokundithobela) mna?”"},{"SurahNumber":20,"VerseNumber":87,"Text":"Bathi bona: “Asisaphulanga isithembiso sethu kuwe, kodwa siye senzelwa ubunzima kukuthwaliswa imithwalo yezihombiso zabantu (bakwaFir’awn), siye sazijulela emlilweni waza ngolo hlobo noSâmirî1 wazijula ke"},{"SurahNumber":20,"VerseNumber":88,"Text":"Keyenauyewakhuphakuzoitholeebelinesandiesigxwalayo”, baza bathi: “Lo nguthixo wenu onguthixo kaMûsâ, kodwa yena (uMûsâ) ulibele (akabuyi).”"},{"SurahNumber":20,"VerseNumber":89,"Text":"Babengaboni na bona ukuba lalingakwazi kubuyisa nto entethweni (lalingaphenduli), kwanokuba lalingenabo nabungozi lingenalo nancedo kubo"},{"SurahNumber":20,"VerseNumber":90,"Text":"NoHârûn wayesele ebaxelele ngaphambili (wathi): “Hini na bantu bakuthi, niyalingwa ngalo (ithole), kananjalo iNkosi yenu nguSozinceba, ngoko ke landelani mna nithobele umyalelo wam.”"},{"SurahNumber":20,"VerseNumber":91,"Text":"Bathi bona: “Asisokuze siyeke ukuzinikela kulo (eli thole) ade uMûsâ abuye eze kuthi.”"},{"SurahNumber":20,"VerseNumber":92,"Text":"UMûsâ wathi: “Hini na Hârûn, yintoni na ekuthinteleyo ngelixa ububabona bephambuka"},{"SurahNumber":20,"VerseNumber":93,"Text":"Ekundilandeleni? Ingaba nawe akuwuthobelanga na umyalelo wam?”"},{"SurahNumber":20,"VerseNumber":94,"Text":"(UHârûn) wathi: “Hini na mntwana kamama, musa ukunditsala ngeendevu zam okanye ngentloko yam. Inene mna ndiye ndoyikisela ukuba hleze uthi wena (kum), wena udale iyantlukwano phakathi kwaBantwana bakwaSirayeli, awukhanga uligcine ilizwi lam. ‘”"},{"SurahNumber":20,"VerseNumber":95,"Text":"(UMûsâ) wathi: “Kuye kwathini kuwe wena Sâmirî?”"},{"SurahNumber":20,"VerseNumber":96,"Text":"Wathi yena, “Ndiye ndabona oko mna bebengakuboni bona, ndaza ndakha isandla esigcweleyo (sothuli) kumzila weenyawo zesiThunywa2 ndaza ndasijula walukuhleka kanjalo ke umphefumlo wam.”"},{"SurahNumber":20,"VerseNumber":97,"Text":"(UMûsâ) wathi: “Hamba umke. Inene isohlwayo sakho kulo mhlaba siya kuba kukuba wena uthi: “Ungandichukumisi”3 kananjalo, inene wena unesithembiso (soBomi oBuzayo) ongayi kusilela ukusigcina. Khawujonge ‘kuthixo’ wakho lowo ubukade uzinikele kuye. Siya kumtshisa Size Simvuthelele (eluthuthu) elwandle ngesithonga"},{"SurahNumber":20,"VerseNumber":98,"Text":"UThixo wakho nguAllâh kuphela, akukho thixo wumbi ngaphandle kwaKhe. Yena ke (uAllâh) Ugubungele zonke izinto ngolwazi.”"},{"SurahNumber":20,"VerseNumber":99,"Text":"Ngolo hlobo ke wena (Muhammad), Siyakubalisela kwiindaba zoko kwaqhubekayo ngaphambili. Kananjalo wena Sikunikile inkumbuzo (i’Kur’ân) evela kuThi"},{"SurahNumber":20,"VerseNumber":100,"Text":"Lowo uyitshikilelayo (le ‘Kur’ân), inene yena ngoMhla woVuko uya kuthwala umthwalo (omkhulu wezono)"},{"SurahNumber":20,"VerseNumber":101,"Text":"Baya kuhlala apho ngonaphakade, awumbi ngako umthwalo wabo ngoMhla woVuko"},{"SurahNumber":20,"VerseNumber":102,"Text":"NgeMini iXilongo liya kuvuthelwa: ngaloo Mini, Siya kubaqokelela abenzi bobubi betsho ngamehlo azuba"},{"SurahNumber":20,"VerseNumber":103,"Text":"Baya kuthetha ngamazwi aphantsi omnye komnye (besithi): “Anihlelanga ngaphezulu kuneshumi leentsuku (emhlabeni).”"},{"SurahNumber":20,"VerseNumber":104,"Text":"Sikwazi kakuhle abaza kukuthetha, xa oyena unolwazi kubo aya kuthi: “Anihlelanga ngaphezulu kunosuku olunye!”"},{"SurahNumber":20,"VerseNumber":105,"Text":"Ke kaloku bakubuza ngeentaba: Yithi, “INkosi yam Iza kuziqhushumbisa, Izichithe zibe ngamasuntswana othuli"},{"SurahNumber":20,"VerseNumber":106,"Text":"Ize Izishiye zilele tyaba (zingamathafa)"},{"SurahNumber":20,"VerseNumber":107,"Text":"“Akuyi kubona nto igoso apho okanye egobileyo.”"},{"SurahNumber":20,"VerseNumber":108,"Text":"Ngayo loo Mini abantu baya kulandela ngqongqo (ilizwi) lomkhwazi ka-Allâh, akukho bugoso-goso baya kuMbonisa bona. Kananjalo zonke (izandi) zamazwi ziya kuthobeka phambi koSolubabalo (uAllâh), yaye akukho nto uya kuyiva ngaphandle kwamazwi aphantsi ezingqi zeenyawo zabo"},{"SurahNumber":20,"VerseNumber":109,"Text":"Ngayo loo Mini akukho ntethelelo iya kunceda, ngaphandle kweyalowo uSolubabalo (uAllâh) Amnike imvume nelizwi lakhe liya kwamkeleka kuYe"},{"SurahNumber":20,"VerseNumber":110,"Text":"Yena (uAllâh) Uyakwazi okwenzekayo kuzo (izidalwa zaKhe) kweli hlabathi, noko kuza kwenzeka (kwilixa elisezayo) kodwa zona angekhe zibe nako ukuqulatha olo lwazi lwaKhe"},{"SurahNumber":20,"VerseNumber":111,"Text":"Kananjalo ubuso (babantu bonke) buya kuthotywa phambi (koAllâh), Ophila ngonaphakade, loWo Wondla, Akhusele konke okukhoyo. Akayi kuphumelela lowo uye wazithwalisa intswela bulungisa"},{"SurahNumber":20,"VerseNumber":112,"Text":"Kodwa yena lowo usebenza imisebenzi elungileyo, abe elikholwa akayi koyika (kwenzelwa) ntswela bulungisa nambandezelo"},{"SurahNumber":20,"VerseNumber":113,"Text":"Ngolo hlobo ke (umyalezo weThu) Siwuthumele phantsi uyi’Kur’ân yesiArabhu, Saza Sachaza ngengcaciso izilumkiso, khon’ukuze boyike uAllâh, okanye (ezizi lumkiso) zibe yinkumbuzo kubo"},{"SurahNumber":20,"VerseNumber":114,"Text":"Ngoko ke Uphakamile Yena ngaphezulu kuneento zonke uAllâh, uKumkani woKwenene. Ke kaloku musa ukungxama nge’Kur’ân ingekatyhilwa ngokupheleleyo isiTyhilelo sayo kuwe (Muhammad), yaye futhi wena yithi: “Nkosi yam! Ndongezelele ulwazi.”"},{"SurahNumber":20,"VerseNumber":115,"Text":"Ke kaloku Senza uMnqophiso noAdam ngaphambili, kodwa walibala yena, Samfumanisa engenako ukuzimisela"},{"SurahNumber":20,"VerseNumber":116,"Text":"Yabona Sathi kwiingelosi: “Qubudani kuAdam.” Zaqubuda (zonke) ngaphandle koIblîs (uSathana), wala"},{"SurahNumber":20,"VerseNumber":117,"Text":"Saza Sathi: “Hini na Adam! Inene lo lutshaba lwakho ndawonye nomkakho. Ngoko ke uze ungamvumeli anikhuphe ePaladesi, ukuze nibe sentluphekweni"},{"SurahNumber":20,"VerseNumber":118,"Text":"Ke kaloku inene wena (uthenjisiwe phakathi apho) ukuba akuyi kulamba ungayi kuba ze (udinge nto yakunxiba)"},{"SurahNumber":20,"VerseNumber":119,"Text":"Kananjalo inene akuyi kunxanwa ungayi kutsha lilanga.”"},{"SurahNumber":20,"VerseNumber":120,"Text":"Waza uShaytân wamsebezela; wathi: “Hini na Adam, ndingakukhombisa na mna kumthi wokuphila naphakade nakubukumkani obungayi kuphela?”"},{"SurahNumber":20,"VerseNumber":121,"Text":"Baza batya emthini, zaza iindawo zabo ezinqabileyo zabonakala kubo, baqalisa ukuzigquma ngamagqabi asePaladesi okubagquma. Waya wangayithobeli ngolo hlobo ke uAdam iNkosi yakhe, walahleka ke"},{"SurahNumber":20,"VerseNumber":122,"Text":"Emva koko iNkosi yakhe Yamkhetha, Yabuyela kuye ngenceba,Yamnika isiKhokelo"},{"SurahNumber":20,"VerseNumber":123,"Text":"Wathi (uAllâh): “Yihlani (niphume) kuyo (iPaladesi) nonke (nina nenzala yenu) niziintshaba omnye komnye. Ukuba kuthe kwafika kuni isiKhokelo sivela kuM lowo uthe walandela isikhokelo saM akayi kulahleka, engayi kuxhalaba"},{"SurahNumber":20,"VerseNumber":124,"Text":"Kodwa yena lowo uya kuyifulathela inkumbulo yaM inene lowo uya kubandezeleka, Size Simvuse eyimfama ngoMhla woVuko.”"},{"SurahNumber":20,"VerseNumber":125,"Text":"Uya kuthi: “O Nkosi yam! Yini na ukuba Undivuse ndiyimfama, lo gama ndandibona.”"},{"SurahNumber":20,"VerseNumber":126,"Text":"(UAllâh) Uya kuthi: “Kanye kanje ke: iiVesi zeThu zafika kuwe, wazilibala wena (akwazihoya); ngokukwanjalo ke nawe namahlanje uya kulityalwa (ungahoywa).”"},{"SurahNumber":20,"VerseNumber":127,"Text":"Sibavuza ngolo hlobo ke abagabadelayo bangakholwa kwiiVesi zeNkosi yabo. Yaye isohlwayo soBomi oBuzayo sibuhlungu ngakumbi yaye sithatha ixesha elide"},{"SurahNumber":20,"VerseNumber":128,"Text":"Ingaba akukacaci na kubo ukuba zingaphi na izizukulwana eSazitshabalalisayo ngaphambili kunabo, besahamba hamba phakathi kwemizi yabo? Inene kuko oko kukho imiqondiso kwabo banengqiqo"},{"SurahNumber":20,"VerseNumber":129,"Text":"Ke kaloku ukuba bekungekho ngenxa yeLizwi elanduleleyo livela eNkosini yakho, nexesha esele limisiwe, (ngesele isohlwayo sabo) safikayo (kweli hlabathi)"},{"SurahNumber":20,"VerseNumber":130,"Text":"Ke kaloku yiba nomonde ngoko bakuthethayo, wenze Mkhulu uAllâh ngendumiso yeNkosi yakho lingekaphumi ilanga, naphambi kokuba litshone; nangamaxesha asebusuku nasekupheleni kwemini, khon’ukuze ukholiseke (ngumvuzo Aza kukunika wona uAllâh)"},{"SurahNumber":20,"VerseNumber":131,"Text":"Kananjalo musa ukutsala amehlo akho ekunqweneleni izinto eSizinike amaqela athile phakathi kwabo (abangakholwayo nabanqula izithixo), (obo) bubunewunewu bobomi beli hlabathi, esibavavanya ngabo. Kodwa yona imbonelelo yeNkosi yakho yeyona ilungileyo neyona ithatha ixesha elide"},{"SurahNumber":20,"VerseNumber":132,"Text":"Ke kaloku yalela iSalâh kusapho lwakho uqiniseke kuyo. Yaye aSiceli mbonelelo kuwe, SiThi ababonelela wena, ukanti iziphumo (ezilungileyo) zobomi obuzayo zezabenza izenzo ezilungileyo"},{"SurahNumber":20,"VerseNumber":133,"Text":"Ke kaloku bathi: “Kutheni na engasizeli nomqondiso nje ovela eNkosini yakhe?” Ingaba abuzanga bufike na kubo ubungqina boko babukwiziBhalo zamandulo"},{"SurahNumber":20,"VerseNumber":134,"Text":"Ukanti ukuba SaSibatshabalalisile ngesohlwayo ngaphambili kunaye yena5 babeza kuthi: “Nkosi yethu, kwakutheni na ukuba ungasithumeleli uMthunywa ukuze sikwazi ukulandela iiVesi (iimfundiso) zaKho phambi kokuba sihlaziswe, sinyeliswe nokunyeliswa?”"},{"SurahNumber":20,"VerseNumber":135,"Text":"Yithi: “Ngamnye kuthi ulindile; lindani ke ngoko kuba niza kwazi ukuba ngoobani na abaseNdleleni elungileyo ingoobani na abakhokelelekileyo.”"}]}