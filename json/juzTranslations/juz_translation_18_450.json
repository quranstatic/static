{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":23,"VerseNumber":1,"Text":"Yaqeenan falaah payi hai iman laney walon ne jo"},{"SurahNumber":23,"VerseNumber":2,"Text":"Apni namaz mein khushu ikhtiyar karte hain (Salat with humility)"},{"SurahNumber":23,"VerseNumber":3,"Text":"Laghviyat (vain things) se door rehte hain"},{"SurahNumber":23,"VerseNumber":4,"Text":"Zakaat ke tareeqe par aamil hotey hain"},{"SurahNumber":23,"VerseNumber":5,"Text":"Apni sharmgaahon ki hifazat karte hain"},{"SurahNumber":23,"VerseNumber":6,"Text":"Siwaye apni biwiyon ke aur un auraton ke jo unki milk e yameen mein hon (right hand posseses) ke unpar (mehfooz na rakhne mein) woh qabil e malamat nahin hain"},{"SurahNumber":23,"VerseNumber":7,"Text":"Albatta jo uske alawa kuch aur chahein wahi zyadati karne waley hain"},{"SurahNumber":23,"VerseNumber":8,"Text":"Apni amanaton (trusts) aur apne ahad o paiman (promises) ka paas rakhte hain"},{"SurahNumber":23,"VerseNumber":9,"Text":"Aur apni namazon ki muhafizat (hifazat) karte hain"},{"SurahNumber":23,"VerseNumber":10,"Text":"Yahi log woh waris hain"},{"SurahNumber":23,"VerseNumber":11,"Text":"Jo miraas mein firdous payenge aur usmein hamesha rahenge"},{"SurahNumber":23,"VerseNumber":12,"Text":"Humne Insaan ko mitti ke saatt (essence of clay) se banaya"},{"SurahNumber":23,"VerseNumber":13,"Text":"Phir usey ek mehfooz jaga tapki hui boondh mein tabdeel kiya"},{"SurahNumber":23,"VerseNumber":14,"Text":"Phir us boondh ko lothday ki shakal di, phir lothday ko boti bana diya, phir boti ki haddiyan (bones) banayin, phir haddiyon par gosht chadhaya. Phir usey ek dusri hi makhlooq bana khada kiya. Pas bada hi ba-barakat hai Allah, sab karigaron se accha kaarigar(creator)"},{"SurahNumber":23,"VerseNumber":15,"Text":"Phir iske baad tumko zaroor marna hai"},{"SurahNumber":23,"VerseNumber":16,"Text":"Phir qayamat ke roz yaqeenan tum uthaye jaogey"},{"SurahNumber":23,"VerseNumber":17,"Text":"Aur tumhare upar humne saat (seven) raastey banaye, takhleeq ke kaam se hum kuch na-balad na thay (We are never unmindful of (our) Creation"},{"SurahNumber":23,"VerseNumber":18,"Text":"Aur aasmaan se humne theek hisaab ke mutabiq ek khaas miqdar mein pani utara aur usko zameen mein thehara diya. Hum usey jis tarah chahein gayab kar sakte hain"},{"SurahNumber":23,"VerseNumber":19,"Text":"Phir is pani ke zariye se humne tumhare liye khajoor aur angoor ke baagh paida kardiye, tumhare liye in baaghon mein bahut se lazeez phal hain aur unsey tum rozi haasil karte ho"},{"SurahNumber":23,"VerseNumber":20,"Text":"Aur woh darakht bhi humne paida kiya jo Tur-e-seena (mount sinai) se nikalta hai, teil (oil) bhi liye huey ugta hai aur khane walon ke liye saalan bhi"},{"SurahNumber":23,"VerseNumber":21,"Text":"Aur haqeeqat yeh hai ke tumhare liye maweshiyon mein bhi ek sabaq hai unke paithon (bellies) mein jo kuch hai usi mein se ek cheez hum tumhein pilatey hain, aur tumhare liye unmein bahut se dusre faiyde bhi hain"},{"SurahNumber":23,"VerseNumber":22,"Text":"Unko tum khate ho aur unpar aur kashtiyon par sawaar bhi kiye jatey ho"},{"SurahNumber":23,"VerseNumber":23,"Text":"Humne Nooh ko uski qaum ki taraf bheja, usne kaha “ aey meri qaum ke logon, Allah ki bandagi karo, uske siwa tumhare liye koi aur mabood nahin hai, kya tum darte nahin ho?”"},{"SurahNumber":23,"VerseNumber":24,"Text":"Uski qaum ke jin sardaaron ne maanne se inkar kiya woh kehne lagey ke “yeh shaks kuch nahin hai magar ek bashar(Insaan) tum hi jaisa. Iski garz yeh hai ke tumpar bartari (superiority) haasil karey. Allah ko agar bhejna hota to farishtey bhejta.Yeh baat to humne kabhi apne baap dada ke waqton mein suni hi nahin ( ke bashar Rasool bankar aaye)"},{"SurahNumber":23,"VerseNumber":25,"Text":"Kuch nahin , bas is aadmi ko zara junoon lahaq(possessed) ho gaya hai, kuch muddat aur dekhlo [ ( shayad ifaqa ho jaaye)( may be he is cured)]”"},{"SurahNumber":23,"VerseNumber":26,"Text":"Nooh ne kaha “parwardigar, in logon ne jo meri takzeeb ki hai ispar ab tu hi meri nusrat farma.”"},{"SurahNumber":23,"VerseNumber":27,"Text":"Humne uspar wahee ki ke “hamari nigrani mein aur hamari wahee ke mutabiq kashti (ark) tayyar kar. Phir jab hamara hukum aa jaye aur tannur ubal paday to har qisam ke jaanwaron mein se ek ek joda lekar usmein sawaar ho ja, aur apne ehal o ayaal ko bhi saath le, siwai unke jinke khilaf pehle faisla ho chuka hai, aur zaalimon ke maamle mein mujhse kuch na kehna, yeh ab garq (doob/ drown) honay waley hain"},{"SurahNumber":23,"VerseNumber":28,"Text":"Phir jab tu apne saathiyon sameth kashti par sawar ho jaye to keh, shukar hai us khuda ka jisne humein zaalim logon se nijaat di"},{"SurahNumber":23,"VerseNumber":29,"Text":"Aur keh, parwardigar, mujhko barakat wali jagah utaar aur tu behtareen jagah dene wala hai.”"},{"SurahNumber":23,"VerseNumber":30,"Text":"Is qissey mein badi nishaniyan hain aur aazmaish to hum karke hi rehte hain"},{"SurahNumber":23,"VerseNumber":31,"Text":"Inke baad humne ek dusre daur ki qaum uthayi"},{"SurahNumber":23,"VerseNumber":32,"Text":"Phir un mein khud unhi ki qaum ka ek Rasool bheja ( jisne unhein dawat di) ke Allah ki bandagi karo, tumhare liye uske siwa koi aur maabood nahin hai, kya tum darte nahin ho"},{"SurahNumber":23,"VerseNumber":33,"Text":"Uski qaum ke jin sardaron ne maanne se inkar kiya aur aakhirat ki peshi ko jhutlaya, jinko humne duniya ki zindagi mein aasuda kar rakkha tha, woh kehne lagey “ye shaks kuch nahin hai magar ek bashar tum hi jaisa, jo kuch tum khate ho wahi yeh khata hai aur jo kuch tum peete ho wahi yeh peeta hai"},{"SurahNumber":23,"VerseNumber":34,"Text":"Ab agar tumne apne hi jaise ek bashar ki itaat qabool karli to tum ghatay hi mein rahey"},{"SurahNumber":23,"VerseNumber":35,"Text":"Yeh tumhein ittila deta hai ke jab tum mar kar mitti ho jaogey aur haddiyon ka panjar reh jaogey us waqt tum (qabaron se) nikale jaogey"},{"SurahNumber":23,"VerseNumber":36,"Text":"Baeed (far/Impossible), bilkul baeed(Impossible) hai yeh wada jo tumse kiya jaa raha hai"},{"SurahNumber":23,"VerseNumber":37,"Text":"Zindagi kuch nahin hai magar bas yahi duniya ki zindagi. Yahin humko marna aur jeena hai aur hum hargiz uthaye janey waley nahin hain"},{"SurahNumber":23,"VerseNumber":38,"Text":"Yeh shaks khuda ke naam par mehaz jhoot ghadh raha hai aur hum kabhi iske maanne waley nahin hain.”"},{"SurahNumber":23,"VerseNumber":39,"Text":"Rasool ne kaha “parwardigar , in logon ne jo meri takzeeb ki hai, ispar ab tu hi meri nusrat farma”"},{"SurahNumber":23,"VerseNumber":40,"Text":"Jawab mein irshad hua “qareeb hai woh waqt jab yeh apne kiye par pachtayenge”"},{"SurahNumber":23,"VerseNumber":41,"Text":"Aakhir e kaar theek theek haqq ke mutabiq ek hungama e azeem ne unko aa liya aur humne inko kachra bana kar phenk diya. Door ho zaalim qaum"},{"SurahNumber":23,"VerseNumber":42,"Text":"Phir humne unke baad dusri qaumein uthayi"},{"SurahNumber":23,"VerseNumber":43,"Text":"Koi qaum na apne waqt se pehle khatam hui aur na uske baad thehar saki"},{"SurahNumber":23,"VerseNumber":44,"Text":"Phir humne pai dar pai apne Rasool bheje. Jis qaum ke paas bhi uska Rasool aaya, usne usey jhutlaya, aur hum ek ke baad ek qaum ko halaak karte chale gaye hatta ke unko bas afsana hi bana kar choda, phitkar un logon par jo iman nahin laatey"},{"SurahNumber":23,"VerseNumber":45,"Text":"Phir humne Moosa aur uske bhai Haroon ko apni nishaniyon aur khuli sanad ke saath Firoun aur uske ayaan sultanat ki taraf bheja"},{"SurahNumber":23,"VerseNumber":46,"Text":"Magar unhon ne takabbur (arrogance) kiya aur badi dunki li"},{"SurahNumber":23,"VerseNumber":47,"Text":"Kehne lage “Kya hum apne hi jaise do aadmiyon par iman le aayein? Aur aadmi bhi woh jinki qaum hamari bandi (ghulam) hai”"},{"SurahNumber":23,"VerseNumber":48,"Text":"Pas unhon ne dono ko jhutla diya aur halaak honay walon mein jaa miley"},{"SurahNumber":23,"VerseNumber":49,"Text":"Aur Moosa ko humne kitaab ata farmayi taa-ke log ussey rehnumayi haasil karein"},{"SurahNumber":23,"VerseNumber":50,"Text":"Aur Ibne Maryam aur uski maa ko humne ek nishani banaya aur unko ek sateh murtafa (shelter on a plateau) par rakkha jo itminaan ki jagah thi aur chashme usmein jaari thay"},{"SurahNumber":23,"VerseNumber":51,"Text":"Aey paigambaron, khao paak cheezein aur amal karo saleh, tum jo kuch bhi karte ho, main usko khoob jaanta hoon"},{"SurahNumber":23,"VerseNumber":52,"Text":"Aur yeh tumhari yeh ummat ek hi ummat hai aur main tumhara Rubb hoon, pas mujhi se tum daro"},{"SurahNumber":23,"VerseNumber":53,"Text":"Magar baad mein logon ne apne deen (religion) ko aapas mein tukde tukde karliya, har giroh ke paas jo kuch hai usi mein woh magan hai"},{"SurahNumber":23,"VerseNumber":54,"Text":"Accha, to chodo inhein, doobey rahein apni gaflat mein ek waqt e khaas tak"},{"SurahNumber":23,"VerseNumber":55,"Text":"Kya yeh samajhte hain ke hum jo inhein maal o aulad se madad diye jaa rahey hain"},{"SurahNumber":23,"VerseNumber":56,"Text":"To goya inhein bhalaiyan dene mein sargarm hain? Nahin, asal maamle ka inhein shaour nahin hai"},{"SurahNumber":23,"VerseNumber":57,"Text":"Jo apne Rubb ke khauf se darey rehte hain"},{"SurahNumber":23,"VerseNumber":58,"Text":"Jo Rubb ki aayat par iman latey hain"},{"SurahNumber":23,"VerseNumber":59,"Text":"Jo apne Rubb ke saath kisi ko shareek nahin karte"},{"SurahNumber":23,"VerseNumber":60,"Text":"Aur jinka haal yeh hai ke detay hain jo kuch bhi detay hain aur dil unke is khayal se kaampte rehte hain ke humein apne Rubb ki taraf palatna hai"},{"SurahNumber":23,"VerseNumber":61,"Text":"Bhalaiyon ki taraf daudne waley aur sabaqat karke unhein paa lene waley to dar-haqeeqat woh log hain"},{"SurahNumber":23,"VerseNumber":62,"Text":"Hum kisi shaks ko uski maqdart (taaqat) se zyada ki takleef nahin detay aur humare paas ek kitaab hai jo (har ek ka haal) theek theek bata dene wali hai, aur logon par zulm bahr-haal nahin kiya jayega"},{"SurahNumber":23,"VerseNumber":63,"Text":"Magar yeh log is maamle se be-khabar hain aur inke aamal bhi is tareeqe se ( jiska upar zikr kiya gaya hai) mukhtalif hain. Woh apne yeh karoot kiye chale jayenge"},{"SurahNumber":23,"VerseNumber":64,"Text":"Yahan tak ke jab hum unke ayyashon (affluent ones /aasuda haal) ko azaab mein pakad lenge to phir woh dakrana shuru kar denge (begin to bellow /cry)"},{"SurahNumber":23,"VerseNumber":65,"Text":"Ab bandh karo apni fariyad o fugaan, hamari taraf se ab koi madad tumhein nahin milni"},{"SurahNumber":23,"VerseNumber":66,"Text":"Meri aayat sunayi jati thi to tum (Rasool ki aawaz sunte hi) ultay paon bhaag nikalte thay"},{"SurahNumber":23,"VerseNumber":67,"Text":"Apne ghamand mein usko khatir hi mein na latey thay,apne chaoupalon (meeting places) mein unpar baatein chaant-te (ridiculed him) aur bakwas kiya karte thay"},{"SurahNumber":23,"VerseNumber":68,"Text":"To kya in logon ne kabhi is kalaam par gaur nahin kiya? Ya woh koi aisi baat laya hai jo kabhi inke aslaaf (forefathers) ke paas na aayi thi"},{"SurahNumber":23,"VerseNumber":69,"Text":"Ya yeh apne Rasool se kabhi ke waqif na thay ke (anjaana aadmi honay ke baais) ussey bidakte hain"},{"SurahNumber":23,"VerseNumber":70,"Text":"Ya ye is baat ke qayal hain ke woh majnoon [possessed (by a jinn)] hai? Nahin, balke woh haqq laya hai aur haqq hi inki aksariyat (most) ko nagawar hai"},{"SurahNumber":23,"VerseNumber":71,"Text":"Aur haqq agar kahin inki khwaishaat ke peechey chalta to zameen aur aasman aur inki saari aabaadi ka nizam darham barham ho jata. Nahin, balke hum unka apna hi zikar unke paas laaye hain aur woh apne zikr se mooh moad rahey hain"},{"SurahNumber":23,"VerseNumber":72,"Text":"Kya tu insey kuch maang raha hai? Tere liye tere Rubb ka diya hi behtar hai aur woh behtareen raziq hai"},{"SurahNumber":23,"VerseNumber":73,"Text":"Tu to unko seedhey raaste ki taraf bula raha hai"},{"SurahNumber":23,"VerseNumber":74,"Text":"Magar jo log aakhirat ko nahin maante woh raah e raast se hat kar chalna chahte hain"},{"SurahNumber":23,"VerseNumber":75,"Text":"Agar hum inpar reham karein aur woh takleef jis mein aaj kal yeh mubtila hain door kardein to yeh apni sarkashi mein bilkul hi behak jayenge"},{"SurahNumber":23,"VerseNumber":76,"Text":"Inka haal to yeh hai ke humne unhein takleef mein mubtila kiya, phir bhi yeh apne Rubb ke aagey na jhuke aur na aajizi (humble)ikhtiyar karte hain"},{"SurahNumber":23,"VerseNumber":77,"Text":"Albatta jab naubat yahan tak pahunch jayegi ke hum inpar sakht azaab ka darwaza khol denge to yakayak tum dekhoge ke us halat mein ye har khair se mayous hain"},{"SurahNumber":23,"VerseNumber":78,"Text":"Woh Allah hi to hai jisne tumhein sunney aur dekhne ki quwwatein di aur sochne ko dil diye , magar tum log kam hi shukarguzar hotey ho"},{"SurahNumber":23,"VerseNumber":79,"Text":"Wahi hai jisne tumhein zameen mein phaylaya, aur usi ki taraf tum sametay jaogey"},{"SurahNumber":23,"VerseNumber":80,"Text":"Wahi zindagi bakashta hai aur wahi maut deta hai, gardish e layl (raat) o nahar (din) usi ke qabze qudrat mein hai. Kya tumhari samajh mein yeh baat nahin aati"},{"SurahNumber":23,"VerseNumber":81,"Text":"Magar yeh log wahi kuch kehte hain jo unke peshraw (forefathers) keh chuke hain"},{"SurahNumber":23,"VerseNumber":82,"Text":"Yeh kehte hain “kya jab hum marr kar mitti ho jayenge aur haddiyon ka panjar ban kar reh jayenge to humko phir zinda karke uthaya jayega"},{"SurahNumber":23,"VerseNumber":83,"Text":"Humne bhi yeh wadey bahut sunay hain aur humse pehle hamare baap dada bhi suntey rahey hain. Yeh mehaz afasana haye pareena hain(ancient tales)”"},{"SurahNumber":23,"VerseNumber":84,"Text":"Insey kaho, batao agar tum jaante ho, ke yeh zameen aur iski saari aabaadi kiski hai"},{"SurahNumber":23,"VerseNumber":85,"Text":"Yeh zaroor kahenge ke Allah ki, kaho phir tum hosh mein kyun nahin aatey"},{"SurahNumber":23,"VerseNumber":86,"Text":"Insey pucho, saato (seven) aasmaano aur arsh-e-azeem ka maalik kaun hai"},{"SurahNumber":23,"VerseNumber":87,"Text":"Yeh zaroor kahenge Allah, kaho phir tum darte kyun nahin"},{"SurahNumber":23,"VerseNumber":88,"Text":"Insey kaho, batao agar tum jaante ho ke har cheez par iqtedaar kiska hai? Aur kaun hai woh jo panaah deta hai aur uske muqable mein koi panaah nahin de sakta"},{"SurahNumber":23,"VerseNumber":89,"Text":"Yeh zaroor kahenge ke yeh baat to Allah hi keliye hai. Kaho, phir kahan se tumko dhoka lagta hai"},{"SurahNumber":23,"VerseNumber":90,"Text":"Jo amr e haqq hai woh hum inke saamne le aaye hain, aur koi shakk nahin ke yeh log jhotey hain"},{"SurahNumber":23,"VerseNumber":91,"Text":"Allah ne kisi ko apni aulaad nahin banaya hai aur koi dusra khuda uske saath nahin hai. Agar aisa hota to har khuda apni khalq ko lekar alag ho jaata, aur phir woh ek dusre par chadh daudte.Paak hai Allah un baaton se jo yeh log banate hain"},{"SurahNumber":23,"VerseNumber":92,"Text":"Khule aur chupe ka jaanne wala, woh baalatar hai us shirk se jo yeh log tajweez kar rahey hain"},{"SurahNumber":23,"VerseNumber":93,"Text":"(Aey Muhammad) dua karo ke “parwardigar, jis azaab ki inko dhamki di jaa rahi hai woh agar meri maujoodgi mein tu laye"},{"SurahNumber":23,"VerseNumber":94,"Text":"To aey mere Rubb, mujhey in zaalim logon mein shamil na kijiyo”"},{"SurahNumber":23,"VerseNumber":95,"Text":"Aur haqeeqat yeh hai ke hum tumhari aankhon ke saamne hi woh cheez le aane ki poori qudrat rakhte hain jiski dhamki hum unhein de rahey hain"},{"SurahNumber":23,"VerseNumber":96,"Text":"(Aey Nabi), burayi ko is tareeqe se dafa karo jo behtareen ho jo kuch baatein woh tumpar banate hain woh humein khoob maloom hai"},{"SurahNumber":23,"VerseNumber":97,"Text":"Aur dua karo ke “parwardigar, main shayateen ki uksahaton(waswason) se teri panaah maangta hoon"},{"SurahNumber":23,"VerseNumber":98,"Text":"Balke aey mere Rubb, main to issey bhi teri panaah maanga hoon ke woh mere paas aayein”"},{"SurahNumber":23,"VerseNumber":99,"Text":"(yeh log apni karni se baaz na aayenge) yahan tak ke jab in mein se kisi ko maut aa jayegi to kehna shuru kardega ke “Aey mere Rubb, mujhey usi duniya mein wapas bhej dijiye jisey main chodh aaya hoon"},{"SurahNumber":23,"VerseNumber":100,"Text":"Umeed hai ke ab main neik amal karunga”. Hargiz nahin, yeh to bas ek baat hai jo woh bakk raha hai. Ab in sab (marne waalon) ke peechey ek barzakh (barrier) hayal hai dusri zindagi ke din tak"},{"SurahNumber":23,"VerseNumber":101,"Text":"Phir junhi ke Sur (trumphet) phoonk diya gaya, unke darmiyan phir koi rishta na rahega aur na woh ek dusre ko puchenge"},{"SurahNumber":23,"VerseNumber":102,"Text":"Us waqt jinke padle (scales) bhari hongey wahi falaah payenge"},{"SurahNumber":23,"VerseNumber":103,"Text":"Aur jinke padle (scales) halke honge wahi log hongey jinhon ne apne aap ko ghatay mein daal liya. Woh jahannum mein hamesha rahenge"},{"SurahNumber":23,"VerseNumber":104,"Text":"Aag unke chehron ki khaal chaat jayegi aur unke jabde (jaws) bahar nikal aayenge"},{"SurahNumber":23,"VerseNumber":105,"Text":"“kya tum wahi log nahin ho ke meri aayat tumhein sunayi jati thi to tum unhein jhutlate thay?”"},{"SurahNumber":23,"VerseNumber":106,"Text":"Woh kahenge “aey hamare Rubb, hamari badbakhti hum par chaa gayi thi, hum waqayi gumraah log thay"},{"SurahNumber":23,"VerseNumber":107,"Text":"Aey parwardigar, ab humein yahan se nikaal de phir hum aisa kasoor karein to zaalim hongey”"},{"SurahNumber":23,"VerseNumber":108,"Text":"Allah taala jawab dega “ door ho mere saamne se, padey raho isi mein aur mujhse baat na karo"},{"SurahNumber":23,"VerseNumber":109,"Text":"Tum wahi log to ho ke mere kuch banday jab kehte thay ke aye hamare parwardigar, hum iman laye, humein maaf karde, humpar reham kar, tu sab raheemon se accha raheem hai"},{"SurahNumber":23,"VerseNumber":110,"Text":"To tumne unka mazaaq bana liye, yahan tak ke unki zidd ne tumhein yeh bhi bhula diya ke main bhi koi hoon, aur tum unpar haste rahey"},{"SurahNumber":23,"VerseNumber":111,"Text":"Aaj unke us sabr ka maine yeh phal diya hai ke wahi kamiyaab hain”"},{"SurahNumber":23,"VerseNumber":112,"Text":"Phir Allah taala unse puchega “batao,zameen mein tum kitne saal rahey?”"},{"SurahNumber":23,"VerseNumber":113,"Text":"Woh kahenge “ ek din ya din ka bhi kuch hissa hum wahan thehre hain, shumaar karne walon se pooch lijiye”"},{"SurahNumber":23,"VerseNumber":114,"Text":"Irshad hoga “ thodi hi dair thehre ho na, kaash tumne yeh us waqt jana hota"},{"SurahNumber":23,"VerseNumber":115,"Text":"Kya tumne yeh samajh rakkha tha ke humne tumhein fizul(bekar) hi paida kiya hai aur tumhein hamari taraf kabhi palatna hi nahin hai?”"},{"SurahNumber":23,"VerseNumber":116,"Text":"Pas baala o bartar hai Allah , baadshah e haqiqi, koi khuda uske siwa nahin, maalik hai arsh e buzurg ka"},{"SurahNumber":23,"VerseNumber":117,"Text":"Aur jo koi Allah ke saath kisi aur maabood ko pukare, jiske liye uske paas koi daleel nahin, to uska hisaab uske Rubb ke paas hai. Aisey kafir kabhi falaah nahin paa sakte"},{"SurahNumber":23,"VerseNumber":118,"Text":"(Aey Muhammad) kaho, “Mere Rubb darguzar farma, aur reham kar, aur tu sab raheemon se accha raheem hai”"},{"SurahNumber":24,"VerseNumber":1,"Text":"Yeh ek surat hai jisko humne nazil kiya hai, aur isey humne farz kiya hai, aur is mein humne saaf saaf hidayaat nazil ki hain, shayad ke tum sabaq lo"},{"SurahNumber":24,"VerseNumber":2,"Text":"Zaniya (adulterous) aurat zaani mard, dono mein se har ek ko sau (hundred) kodey (lashes) maaro aur inpar tars khane ka jazba Allah ke deen ke maamle mein tumko daamangeer (pity) na ho agar tum Allah taala aur roz-e-aakhir par iman rakhte ho, aur inko saza detay waqt ehle iman ka ek giroh moujood rahey"},{"SurahNumber":24,"VerseNumber":3,"Text":"Zaani (man guilty of adultery) nikah na karey magar zaniya ke saath ya mushrika ke saath, aur zaniya ke saath nikah na karey magar zaani ya mushrik. Aur yeh haraam kardiya gaya hai ehle iman par"},{"SurahNumber":24,"VerseNumber":4,"Text":"Aur jo log paak daaman auraton par tohmat (ilzam /bohtan/slander) lagayein, phir char (four) gawaah lekar na aayein, unko assi (eighty) kodey (lashes) maaro , aur unki shahadat kabhi qabool na karo. Aur woh khud hi faasiq hain"},{"SurahNumber":24,"VerseNumber":5,"Text":"Siwaye un logon ke jo is harakat ke baad taaib (repent) ho jayein aur islaah karlein ke Allah zaroor (unke haqq mein) gafoor o raheem hai"},{"SurahNumber":24,"VerseNumber":6,"Text":"Aur jo log apni biwiyon par ilzam lagayein aur unke paas khud unke apne siwa doosre koi gawaah na hon to unmein se ek shaks ki shahadat(yeh hai ke woh) char martaba Allah ki kasam kha kar gawahi dey ke woh (apne ilzam mein) saccha hai"},{"SurahNumber":24,"VerseNumber":7,"Text":"Aur panchwi (fifth) baar kahey ke uspar Allah ki lanat ho agar woh (apne ilzaam mein) jhoota ho"},{"SurahNumber":24,"VerseNumber":8,"Text":"Aur aurat se saza is tarah tal sakti hai ke woh char martaba Allah ki kasam kha kar shahadat dey ke yeh shaks (apne ilzam mein) jhoota hai"},{"SurahNumber":24,"VerseNumber":9,"Text":"Aur panchwi martaba kahey ke us bandi par Allah ka gazab totay agar woh (apne ilzam mein) saccha ho"},{"SurahNumber":24,"VerseNumber":10,"Text":"Tum logon par Allah ka fazl aur uska reham na hota aur yeh baat na hoti ke Allah bada iltifaat (most forgiving) farmane wala aur hakeem hai, to (biwiyon par ilzam ka maamla tumhein badi pechidgi mein daal deta)"},{"SurahNumber":24,"VerseNumber":11,"Text":"Jo log yeh bohtan (slander) ghadh laye hain woh tumhare hi andar ka ek tola hain. Is waqiye ko apne haqq mein sharr na samajho balke yeh bhi tumhare liye khair hi hai. Jisne is mein jitna hissa liya usne utna hi gunaah sametha aur jis shaks ne iski zimmedari ka bada hissa apne sar liya uske liye to azaab e azeem hai"},{"SurahNumber":24,"VerseNumber":12,"Text":"Jis waqt tum logon ne isey suna tha usi waqt kyun na momin mardon aur momin auraton ne apne aap se neik gumaan kiya aur kyun na kehdiya ke yeh sareeh bohtan (slander) hai"},{"SurahNumber":24,"VerseNumber":13,"Text":"Woh log (apne ilzam ke saboot mein) char gawah kyun na laye? Ab ke woh gawah nahin laye hain, Allah ke nazdeek wahi jhootey hain"},{"SurahNumber":24,"VerseNumber":14,"Text":"Agar tum logon par duniya aur aakhirat mein Allah ka fazal aur reham o karam na hota to jin baaton mein tum padh gaye thay unki padash mein bada azaab tumhein aa leta"},{"SurahNumber":24,"VerseNumber":15,"Text":"(Zara gaur to karo, us waqt tum kaisi sakht galati kar rahey thay) jabke tumhari ek zubaan se dusri zubaan is jhoot ko leti chali jaa rahi thi aur tum apne mooh se woh kuch kahey jaa rahey thay jiske mutaalik tumhein koi ilm na tha. Tum isey ek mamuli baat samajh rahey thay, halanke Allah ke nazdeek yeh badi baat thi"},{"SurahNumber":24,"VerseNumber":16,"Text":"Kyun na usey sunte hi tumne kehdiya “humein aisi baat zubaan se nikalna zeib nahin deta, Subhan Allah , yeh to ek bohtan e azeem hai”"},{"SurahNumber":24,"VerseNumber":17,"Text":"Allah tumko naseehat karta hai ke aainda kabhi aisi harakat na karna agar tum momin ho"},{"SurahNumber":24,"VerseNumber":18,"Text":"Allah tumhein saaf saaf hidayaat deta hai aur woh aleem o hakeem hai"},{"SurahNumber":24,"VerseNumber":19,"Text":"Jo log chahte hain ke iman laney walon ke giroh mein fahash (indecency) phayle woh duniya aur aakhirat mein dardnaak saza ke musthaq hain. Allah jaanta hai aur tum nahin jaante"},{"SurahNumber":24,"VerseNumber":20,"Text":"Agar Allah ka fazal aur uska reham o karam tumpar na hota aur yeh baat na hoti ke Allah bada shafeeq o raheem hai (to yeh cheez jo abhi tumhare andar phailayi gayi thi badtareen nataij dikha deti)"},{"SurahNumber":24,"VerseNumber":21,"Text":"Aey logon jo iman laye ho, shaytan ke nakshe qadam par na chalo, uski pairwi (jo) koi karega to woh usey fahash (indecency) aur badi (wickedness) hi ka hukum dega.Agar Allah ka fazal aur uska reham o karam tumpar na hota to tum mein se koi shaks paak na ho sakta, magar Allah hi jisey chahta hai paak kardeta hai, aur Allah sunnay wala aur jaanney wala hai"},{"SurahNumber":24,"VerseNumber":22,"Text":"Tum mein se jo log saahib e fazal (bountiful) aur saahib e maqdarat (means) hain woh is baat ki kasam na kha baithein ke apne rishtedar, miskeen aur muhajir-fi-sabeelillah (who have left their homes for the cause of Allah) logon ki madad na karenge. Unhein maaf kardena chahiye aur darguazar karna chahiye. Kya tum nahin chahte ke Allah tumhein maaf karey? Aur Allah ki siffat yeh hai ke woh gafoor aur raheem hai"},{"SurahNumber":24,"VerseNumber":23,"Text":"Jo log paak daaman, be-khabar, momin auraton par tohmatein (slandering) lagate hain unpar duniya aur aakhirat mein laanat ki gayi aur unke liye bada azaab hai"},{"SurahNumber":24,"VerseNumber":24,"Text":"Woh us din ko bhool na jayein jabke unki apni zubaanein aur unke apne haath paon unke kartooton ki gawahi dengey"},{"SurahNumber":24,"VerseNumber":25,"Text":"Us din Allah woh badla unhein bharpur de dega jiske woh mustahiq hain aur unhein maloom ho jayega ke Allah hi haqq hai. Sach ko sach kar dikhane wala"},{"SurahNumber":24,"VerseNumber":26,"Text":"Khabees (Impure) auratein khabees mardon ke liye hain aur khabees (Impure) mard khabees (Impure) auraton ke liye. Paakeeza auratein pakeeza mardon ke liya hain aur pakeeza mard pakeeza auraton ke liye. Unka daaman paak hai un baaton se jo banane waley banate hain. Unke liye magfirat hai aur rizq e kareem"},{"SurahNumber":24,"VerseNumber":27,"Text":"Aey logon jo iman laye ho, apne gharon ke siwa dusre gharon mein daakhil na hua karo jab tak ke ghar walon ki raza (ijazat) na lelo aur ghar walon par salaam na bhej lo. Yeh tareeqa tumhare liye behtar hai, tawakku hai ke tum iska khayal rakkhoge"},{"SurahNumber":24,"VerseNumber":28,"Text":"Phir agar wahan kisi ko na pao to daakhil na ho jabtak ke tumko ijazat na de di jaye, aur agar tumse kaha jaye ke wapas chale jao to wapas ho jao. Yeh tumhare liye zyada paakeeza tareeqa hai, aur jo kuch tum karte ho Allah usey khoob jaanta hai"},{"SurahNumber":24,"VerseNumber":29,"Text":"Albatta tumhare liye ismein koi muzahiqa (harm) nahin hai ke aisey gharon mein dakhil ho jao jo kisi ke rehne ki jagah na hon, aur jinmein tumhare faiyde (ya kaam) ki koi cheez ho, tum jo kuch zaahir karte ho aur jo kuch chupate ho sab ki Allah ko khabar hai"},{"SurahNumber":24,"VerseNumber":30,"Text":"Aey Nabi, momin mardon se kaho ke apni nazarein bacha kar rakkhein aur apni sharm-gaahon ki hifazat karein, yeh unke liye zyada paakeeza tareeqa hai. Jo kuch woh karte hain Allah ussey bakhabar rehta hai"},{"SurahNumber":24,"VerseNumber":31,"Text":"Aur (aey Nabi),momin auraton se kehdo ke apni nazrein bacha kar rakkhein, aur apni sharmgaahon ki hifazat karein, aur apna banao singhaar na dikhayein bajuz uske jo khud zaahir ho jaaye, aur apne seeno par apni oadniyon ke aanchal daale rahein, woh apna banaao singhar na zaahir karein magar in logon ke saamne: shohar ,baap, shoharon ke baap , apne betay, shoharon ke betay, bhai,bhaiyon ke betay, behno ke betay,apne mail-jhol ki auratein, apne mamluk(those in their possession), woh zeir-dast mard jo kisi aur qisam ki garz na rakhte hon, aur woh bacchey jo auraton ki posheeda baaton se abhi waqif na huey hon. Woh apne paon zameen par maarti hui na chala karein ke apni jo zeenat unhon ne chupa rakkhi ho uska logon ko ilm ho jaye. Aey momino, tum sab milkar Allah se toubah karo, tawaqqu hai ke falaah paogey"},{"SurahNumber":24,"VerseNumber":32,"Text":"Tum mein se jo log mujarrad (single) hon aur tumhare laundi ghulamon mein se jo saaleh hon, unke nikah kardo. Agar woh gareeb hon to Allah apne fazal se unko gani kardega. Allah badi wusat (boundless resources) wala aur aleem hai"},{"SurahNumber":24,"VerseNumber":33,"Text":"Aur jo nikah ka mauqa na paayein unhein chahiye ke iffat-maabi (continence/paak daamani) ikhtiyar karein, yahan tak ke Allah apne fazal se unko gani karde aur tumhare mamlukon mein (in your possession) se jo makatibat(emancipation) ki darkhwast karein unse makatibat karlo, agar tumhein maloom ho ke unke andar bhalayi hai, aur unko us maal mein se do jo Allah ne tumhein diya hai. Aur apni laundiyon (slave-girls ) ko apne duniyavi faiydon ki khatir qahba-gari (prostitution) par majboor na karo jabke woh khud paak daaman rehna chahti hon. Aur jo koi unko majboor karey to is jabr ke baad Allah unke liye gafoor o raheem hai"},{"SurahNumber":24,"VerseNumber":34,"Text":"Humne saaf saaf hidayat dene wali aayat tumhare paas bhej di hain, aur un qaumon ki ibratnaak misalein bhi hum tumhare saamne pesh kar chuke hain jo tumse pehle ho guzri hain. Aur woh naseehatein humne kardi hain jo darne walon ke liye hoti hain"},{"SurahNumber":24,"VerseNumber":35,"Text":"Allah aasmano aur zameen ka noor hai ( kayinaat mein) uske noor ki misaal aisi hai jaise ek taaq mein chiraag rakha hua ho,chiraag ek fanoos mein ho(in a glass shade), fanoos (glass shade) ka haal yeh ho ke jaise moti ki tarah chamakta hua taara, aur woh chiraag zaitoon ke ek aise mubarak darakht ke tail(oil) se roshan kiya jata ho jo na sharqi (eastern) ho na garabi (western), jiska tail (oil) aap hi aap bhadka padta ho chahey aag usko na lagey, ( is taraah) roshni par roshni (badhne ke tamaam asbaab jamaa ho gaye hon). Allah apne noor ki taraf jiski chahta hai rehnumayi farmata hai. Woh logon ko misaalon se baat samjhata hai, woh har cheez se khoob waqif hai"},{"SurahNumber":24,"VerseNumber":36,"Text":"(Uske noor ki taraf hidayat paney waley) un gharon mein paye jatey hain jinhein buland karne ka aur jin mein apne naam ki yaad ka Allah ne izan (ijazat) diya hai"},{"SurahNumber":24,"VerseNumber":37,"Text":"Un mein aisey log subah o shaam uski tasbeeh karte hain jinhein tijarat aur khareed o farokht Allah ki yaad se aur iqamat e namaaz o adaaye zakaat se gaafil nahin kardeti. Woh us din se darte rehte hain jismein dil ulatne aur deedhey pathra janey ki (eyes will become petrified) naubat aa jayegi"},{"SurahNumber":24,"VerseNumber":38,"Text":"(Aur woh yeh sabkuch isliye karte hain) taa-ke Allah unke behtareen aamaal ki jaza unko de aur mazeed apne fazal se nawaze. Allah jisey chahta hai be-hisaab deta hai"},{"SurahNumber":24,"VerseNumber":39,"Text":"(Iske baraks) jinhon ne kufr kiya unke aamal ki misaal aisi hai jaise dasht e bay-aab mein saraab ka pyasa (likened to a mirage in a waterless desert ) usko pani samajhe huey tha, magar jab wahan pahuncha to kuch na paya, balke wahan usne Allah ko maujood paya, jisne uska poora poora hisaab chuka diya. Aur Allah ko hisaab letay dair nahin lagti"},{"SurahNumber":24,"VerseNumber":40,"Text":"Ya phir uski misaal aisi hai jaise ek gehre samandar mein andhera , ke upar ek mauj chayi hui hai, uspar ek aur mauj, aur uske upar baadal,tareeki(andhera) par tareeki (darkness) musallat hai, aadmi apna haath nikale to usey bhi na dekhne paye. Jisey Allah noor na bakshay uske liye phir koi noor nahin"},{"SurahNumber":24,"VerseNumber":41,"Text":"Kya tum dekhte nahin ho ke Allah ki tasbeeh kar rahey hain woh sab jo aasmano aur zameen mein hain aur woh parinde jo parr phaylaye udd rahe hain? Har ek apni namaz aur tasbeeh ka tareeqa jaanta hai, aur ye sab jo kuch karte hain Allah ussey baa-khabar rehta hai"},{"SurahNumber":24,"VerseNumber":42,"Text":"Aasmaano aur zameen ki baadshahi Allah hi ke liye hai aur usi ki taraf sabko palatna hai"},{"SurahNumber":24,"VerseNumber":43,"Text":"Kya tum dekhte nahin ho ke Allah baadal ko aahista aahista chalata hai, phir uske tukdon ko baaham jodta hai, phir usey sameit kar ek kaseef abr (mass of thick cloud) bana deta hai. Phir tum dekhte ho ke uske khaul mein se baarish ke qatre tapakte chale jatey hain aur woh aasman se , un pahadon ki badaulat jo usmein buland hain, aulay (hail / ice) barsata hai, phir jisey chahta hai unka nuqsaan pahuchata hai aur jisey chahta hai unse bacha leta hai, uski bijli ki chamak nigaahon ko kheira (dazzles the eyes) kiye deti hai"},{"SurahNumber":24,"VerseNumber":44,"Text":"Raat aur din ka ulat pher wahi kar raha hai. Ismein ek sabaq hai aankhon walon ke liye"},{"SurahNumber":24,"VerseNumber":45,"Text":"Aur Allah ne har jaandaar ek tarah ke pani se paida kiya, koi pait ke bal chal raha hai to koi do taangon (two legs) par aur koi chaar taangon par. Jo kuch woh chahta hai paida karta hai, woh har cheez par qadir hai"},{"SurahNumber":24,"VerseNumber":46,"Text":"Humne saaf saaf haqeeqat batane wali aayat nazil kardi hai, aagey siraate mustaqeem ki taraf hidayat Allah hi jisey chahta hai deta hai"},{"SurahNumber":24,"VerseNumber":47,"Text":"Yeh log kehte hain ke hum iman laye Allah aur Rasool par aur humne itaat qabool ki, magar iske baad inmein se ek giroh (itaat se) mooh moad jaata hai, aisey log hargiz momin nahin hain"},{"SurahNumber":24,"VerseNumber":48,"Text":"Jab inko bulaya jata hai Allah aur Rasool ki taraf, taa-ke Rasool inke aapas ke muqaddame ka faisla karey to inmein se ek fareeq katra jata (turns away) hai"},{"SurahNumber":24,"VerseNumber":49,"Text":"Albatta agar haqq unki muafiqat (on their side) mein ho to Rasool ke paas baday itaat-kish (obedience) ban kar aa jatey hain"},{"SurahNumber":24,"VerseNumber":50,"Text":"Kya unke dilon ko (munafiqat ka) rog laga hua hai? Ya yeh shakk mein padey huey hain? Ya inko yeh khauf hai ke Allah aur uska Rasool inpar zulm karega? Asal baat yeh hai ke zaalim to yeh log khud hain"},{"SurahNumber":24,"VerseNumber":51,"Text":"Iman laney walon ka kaam to yeh hai ke jab woh Allah aur Rasool ki taraf bulaye jayein taa-ke Rasool unke muqaddame ka faisla karey to woh kahein ke humne suna aur itaat ki, aisey hi log falaah paaney waley hain"},{"SurahNumber":24,"VerseNumber":52,"Text":"Aur kamiyab wahi hain jo Allah aur Rasool ki farma bardari karein aur Allah se darein aur uski nafarmani se bachein"},{"SurahNumber":24,"VerseNumber":53,"Text":"Yeh (munafiq) Allah ke naam se kadi kadi kasmein kha kar kehte hain ke “ aap hukum dein to hum gharon se nikal khade hon” . Insey kaho “kasamein na khao , tumhari itaat ka haal maloom hai, tumhare kartooton se Allah be-khabar nahin hai”"},{"SurahNumber":24,"VerseNumber":54,"Text":"Kaho, “Allah ke mutii bano (obey Allah) aur Rasool ke tabey farmaan bankar raho , lekin agar tum mooh pherte ho to khoob samajh lo ke Rasool par jis farz ka baar rakkha gaya hai uska zimmedar woh hai aur tumpar jis farz ka baar dala gaya hai uske zimmedar tum ho. Uski itaat karoge to khud hi hidayat paogey warna Rasool ki zimmedari issey zyada kuch nahin hai ke saaf saaf hukum pahuncha de”"},{"SurahNumber":24,"VerseNumber":55,"Text":"Allah ne wada farmaya hai tum mein se un logon ke saath jo iman layein aur neik amal karein ke woh unko usi tarah zameen mein khalifa banayega jis tarah unse pehle guzre huey logon ko bana chuka hai , unke liye unke us deen (religion) ko mazboot buniyadon par qayam kardega jisey Allah taala ne unke haqq mein pasand kiya hai, aur unki (maujooda) halat e khauf ko aman se badal dega, bas woh meri bandagi karein aur mere saath kisi ko shareek na karein, aur jo iske baad kufr karey to aise hi log faasiq hain"},{"SurahNumber":24,"VerseNumber":56,"Text":"Namaz qayam karo, zakat do, aur Rasool ki itaat karo, umeed hai ke tumpar reham kiya jayega"},{"SurahNumber":24,"VerseNumber":57,"Text":"Jo log kufr kar rahey hain unke mautaaliq is galat fahmi mein na raho ke woh zameen mein Allah ko aajiz(frustrate) kardenge, unka thikana dozakh hai aur woh bada hi bura thikana hai"},{"SurahNumber":24,"VerseNumber":58,"Text":"Aey logon jo iman laaye ho, lazim hai ke tumhare mamluk (your slaves) aur tumhare woh bacchey jo abhi aqal ki hadd ko (sex conscious /puberty) nahin pahunchey hain, teen auqat mein ijazat lekar tumhare paas aaya karein: subah ki namaz se pehle, aur dopahar ko jabke tum kapde utar kar rakh detey ho, aur ishaa ki namaz ke baad. Yeh teen waqt tumhare liye purdey ke waqt hain. Inke baad woh bila ijazat aayein to na tumpar koi gunaah hai na unpar, tumhein ek dusre ke paas baar baar aana hi hota hai. Is tarah Allah tumhare liye apne irshadaat ki tawzeeh (wazeh) karta hai, aur woh aleem o hakeem hai"},{"SurahNumber":24,"VerseNumber":59,"Text":"Aur jab tumhare bacchey aqal ki hadd (sex conscious /puberty) ko pahunch jayein to chahiye ke usi tarah ijazat lekar aaya karein jis tarah unke baday (elders) ijazat lete rahey hain. Is tarah Allah apni aayat tumhare saamne kholta hai, aur woh aleem o hakeem hai"},{"SurahNumber":24,"VerseNumber":60,"Text":"Aur jo auratein jawani se guzri baithi hon, nikah ki umeedwaar na hon, woh agar apni chadarein (outer graments) utaar kar rakh dein to unpar koi gunaah nahin, bashart ke zeenat ki numaish karne wali na hon. Taham (nevertheless) woh bhi haya-daari hi baratein (behave modestly) to unke haqq mein accha hai, aur Allah sab kuch sunta aur jaanta hai"},{"SurahNumber":24,"VerseNumber":61,"Text":"Koi haraj nahin agar koi andha, ya langda, ya mareez (kisi ke ghar se kha le) aur na tumhare upar is mein koi muzahiqa (harm/jarj) hai ke apne gharon se khao ya apne baap dada ke gharon se, ya apni maa, nani ke gharon se , ya apne bhaiyon ke gharon se, ya apni behno ke gharon se, ya apne chachaon ke gharon se , ya apni phoopiyon ke gharon se, ya apne mamuon ke gharon se, ya apni khalaon ke gharon se, ya un gharon se jinki kunjiyan (keys) tumhari supurdagi (possession) mein hon, ya apne doston ke gharon se. Is mein bhi koi haraj nahin ke tumlog milkar khao ya alag alag, albatta jab gharon mein dakhil hua karo to apne logon ko salaam kiya karo, dua e khair, Allah ki taraf se muqarrar farmayi hui, badi babarakat aur pakeeza. Is tarah Allah taala tumhare saamne aayat bayaan karta hai, tawaqqu hai ke tum samajh bujh se kaam logey"},{"SurahNumber":24,"VerseNumber":62,"Text":"Momin to asal mein wahi hain jo Allah aur uske Rasool ko dilse maane aur jab kisi ijtimaii kaam ke mauqe par Rasool ke saath hon to ussey ijazat liye bagair na jayein, Jo log tumse ijazat maangte hain wahi Allah aur Rasool ke maannay walay hain. Pas jab woh apne kisi kaam se ijazat maangein to jisey tum chaho ijazat de diya karo aur aise logon ke haqq mein Allah se dua e magfirat kiya karo. Allah yaqeenan gafoor o raheem hai"},{"SurahNumber":24,"VerseNumber":63,"Text":"Musalmano, apne darmiyan Rasool ke bulane ko aapas mein ek dusre ka sa bulana na samajh baitho. Allah un logon ko khoob jaanta hai jo tum mein aisey hain ke ek dusre ki aadd letay huey chupke se satak jatey hain. Rasool ke hukum ki khilaf warzi karne walon ko darna chahiye ke woh kisi fitne mein giraftar na ho jayein, ya unpar dardnaak azaab na aa jaaye"},{"SurahNumber":24,"VerseNumber":64,"Text":"Khabardaar raho, aasmaan o zameen mein jo kuch hai Allah ka hai. Tum jis rawish par bhi ho Allah usko jaanta hai. Jis roz log uski taraf paltenge woh unhein bata dega ke woh kya kuch karke aaye hain. Woh har cheez ka ilam rakhta hai"},{"SurahNumber":25,"VerseNumber":1,"Text":"Nihayat mutabarrak(ba-barakat) hai woh jisne yeh Furqan apne banday par nazil kiya taa-ke saarey jahan waalon ke liye nazeer(darr sunane wali/warner) ho"},{"SurahNumber":25,"VerseNumber":2,"Text":"Woh jo zameen aur aasmaano ki baadshahi ka malik hai, jisne kisi ko beta nahin banaya hai, jiske saath baadshahi mein koi shareek nahin hai, jisne har cheez ko paida kiya phir uski ek taqdeer muqarrar ki"},{"SurahNumber":25,"VerseNumber":3,"Text":"Logon ne usey chodh kar aisey mabood bana liye jo kisi cheez ko paida nahin karte balke khud paida kiye jatey hain, jo khud apne liye bhi kisi nafey (faidey) ya nuqsaan ka ikhtiyar nahin rakhte, jo na maar sakte hain na jila sakte hain, na marey (dead) huey ko phir utha sakte hain"},{"SurahNumber":25,"VerseNumber":4,"Text":"Jin logon ne Nabi ki baat maanne se inkaar kariya hai woh kehte hain ke yeh furqan ek mann ghadat cheez hai jisey is shaks ne aap hi ghadd liye hai aur kuch dusre logon ne is kaam mein iski madad ki hai.Bada zulm aur sakht jhoot hai jispar yeh log utar aaye hain"},{"SurahNumber":25,"VerseNumber":5,"Text":"Kehte hain yeh purane logon ki likhi hui cheezein hain jinhein yeh shaks naqal (copy) karta hai aur woh isey subah o shaam sunayi jaati hain"},{"SurahNumber":25,"VerseNumber":6,"Text":"(Aey Muhammad) Insey kaho ke “isey nazil kiya hai usne jo zameen aur aasmano ka bhed (secrets) jaanta hai”. Haqeeqat yeh hai ke woh bada gafoor ur raheem(Forgiving and Merciful) hai"},{"SurahNumber":25,"VerseNumber":7,"Text":"Kehte hain “yeh kaisa Rasool hai jo khana khata hai aur bazaaron mein chalta phirta hai? Kyun na iske paas koi Farishata bheja gaya jo iske saath rehta aur (na maannay walon ko) dhamkata"},{"SurahNumber":25,"VerseNumber":8,"Text":"Ya aur kuch nahin to iske liye koi khazana hi utaar diya jata, ya iske paas koi baagh (garden) hi hota jissey yeh (itminaan ki) rozi haasil karta”. Aur zaalim kehte hain “ tum log to ek sehar zadah (bewitched) aadmi ke peechey lag gaye ho”"},{"SurahNumber":25,"VerseNumber":9,"Text":"Dekho, kaisi kaisi ajeeb hujjatein (arguments) yeh log tumhare aagey pesh kar rahey hain, aisey behke hain ke koi thikane ki baat inko nahin soojhti"},{"SurahNumber":25,"VerseNumber":10,"Text":"Bada ba-barakat hai woh jo agar chahe to inki tajweej-karda cheezon se bhi zyada badh chadh kar tumko de sakta hai, (ek nahin) bahut sarey baagh (gardens) jinke nichey nehrein behti hon, aur baday baday mahal"},{"SurahNumber":25,"VerseNumber":11,"Text":"Asal baat yeh hai ke yeh log “Us ghadi” ko jhutla chuke hain aur jo us ghadi ko jhutlaye uske liye humne bhadakti hui aag muhaiyya kar rakkhi hai"},{"SurahNumber":25,"VerseNumber":12,"Text":"Woh jab dur se inko dekhegi to yeh uske gazab aur josh ki aawaazein sun lenge"},{"SurahNumber":25,"VerseNumber":13,"Text":"Aur jab yeh dast o pa-basta (zanjeeron mein jakde) usmein ek tangg jagah thoonse jayenge to apni maut ko pukarne lagenge"},{"SurahNumber":25,"VerseNumber":14,"Text":"(us waqt insey kaha jayega ke) aaj ek maut ko nahin bahut si mauton ko pukaro"},{"SurahNumber":25,"VerseNumber":15,"Text":"Insey pucho, yeh anjaam accha hai ya woh abadi jannat jiska wada khuda-tars parhezgaaron se kiya gaya hai? Jo unke aamal ki jaza aur unke safar ki aakhri mazil hogi"},{"SurahNumber":25,"VerseNumber":16,"Text":"Jis mein unki har khwahish poori hogi, jismein woh hamesha hamesha rahenge, jiska ataa karna tumhare Rubb ke zimme ek wajib ul ada wada hai"},{"SurahNumber":25,"VerseNumber":17,"Text":"Aur woh wahi din hoga jabke (tumhara Rubb) in logon ko bhi ghair layega aur inke un maboodon ko bhi bula lega jinhein aaj yeh Allah ko chodh kar poojh rahey hain. Phir woh unse puchega “kya tumne mere in bandon ko gumraah kiya tha? Ya yeh khud raah-e-raast se bhatak gaye thay?”"},{"SurahNumber":25,"VerseNumber":18,"Text":"Woh arz karenge ke “ paak hai aap ki zaat, hamari to yeh bhi majaal na thi ke aap ke siwa kisi ko apna maula banayein, magar aap ne inko aur inke baap dada ko khoob saaman e zindagi diya hatta ke yeh sabaq bhool gaye aur shamat zadah hokar rahey”"},{"SurahNumber":25,"VerseNumber":19,"Text":"Yun jhutla denge woh (tumhare mabood) tumhari un baaton ko jo aaj tum keh rahey ho, phir tum na apni shamat (punishment) taal sakoge na kahin se madad paa sakoge. Aur jo bhi tum mein se zulm karey usey hum sakht azaab ka maza chakhayenge"},{"SurahNumber":25,"VerseNumber":20,"Text":"(Aey Muhammad), tumse pehle jo Rasool bhi humne bheje thay woh sab bhi khana khane waley aur bazaaron mein chalne phirne waley log hi thay. Darasal humne tum logon ko ek dusre ke liye aazmaish ka zariya bana diya hai, kya tum sabar karte ho? Tumhara Rubb sab kuch dekhta hai"}]}