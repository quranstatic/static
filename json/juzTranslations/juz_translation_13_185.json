{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":12,"VerseNumber":53,"Text":"Kuma ba ni kuɓutar da kaina. Lalle ne rai, haƙiƙa, mai yawan umurni ne da mummunan aiki, face abin da Ubangjina Ya yi na; rahama. Lalle Ubangjina Mai gafara ne, Mai jin ƙai"},{"SurahNumber":12,"VerseNumber":54,"Text":"Kuma sarkin ya ce: \"Ku zo mini da shi in keɓe shi ga kaina.\" To, a lokacin da Yusufu ya yi masa magana sai ya ce: \"Lalle ne kai a yau, a gunmu, mai daraja ne, amintacce"},{"SurahNumber":12,"VerseNumber":55,"Text":"Ya ce: \"Ka sanya ni a kan taskokin ƙasa. Lalle ne ni, mai tsarewa ne, kuma masani"},{"SurahNumber":12,"VerseNumber":56,"Text":"Kuma kamar wancan ne Muka bayar da iko ga Yusufu a cikin ƙasa yana sauka a inda duk yake so. Muna samun wanda Muke so da rahamar Mu, kuma ba Mu tozartar da ladar masu kyautatawa"},{"SurahNumber":12,"VerseNumber":57,"Text":"Kuma lalle ladar Lahira ce mafi alheri ga waɗandasuka yi imani, kuma suka kasance masu taƙawa"},{"SurahNumber":12,"VerseNumber":58,"Text":"Kuma 'yan'uwan Yusufu suka je, sa'an nan suka shiga a gare shi, sai ya gane su, alhali kuwa su, suna masu musunsa"},{"SurahNumber":12,"VerseNumber":59,"Text":"Kuma a lokacin da ya yi musu tattali da tattalinsu, ya ce: \"Ku zo mini da wani ɗan'uwa naku daga ubanku. Ba ku gani ba cewa lalle ne ni, ina cika ma'auni, kuma ni ne mafi alherin masu saukarwa"},{"SurahNumber":12,"VerseNumber":60,"Text":"Sa'an nan idan ba ku zo mini da shi ba, to, babu awoa gare ku a wurina, kuma kada ku, kasance ni"},{"SurahNumber":12,"VerseNumber":61,"Text":"Suka ce: \"Za mu neme shi daga ubansa. Kuma lalle ne mu, haƙiƙa, masu aikatawa ne"},{"SurahNumber":12,"VerseNumber":62,"Text":"Kuma ya ce wa yaransa, \"Ku sanya hajjarsu a cikin kayansu, tsammaninsu suna gane ta idan sun juya zuwa ga mutanensu, tsamma ninsu, za su komo"},{"SurahNumber":12,"VerseNumber":63,"Text":"To, a lokacin da suka koma zuwa ga ubansu, suka ce: \"Ya babanmu! An hana mu awo sai ka aika ɗan'uwanmu tare da mu. Za mu yi awo. Kuma lalle ne, haƙiƙa mu, masu lura da Shi ne"},{"SurahNumber":12,"VerseNumber":64,"Text":"Ya ce: \"Ashe, za ni amince muku a kansa? Face dai kamar yadda na amince muku a kan ɗan'uwansa daga gabani, sai dai Allah ne Mafificin masu tsari, kuma Shi ne Mafi rahamar masu rahama"},{"SurahNumber":12,"VerseNumber":65,"Text":"Kuma a lokacin da suka buɗe kayansu, suka sami hajjarsu an mayar musu da ita, suka ce: \"Ya babanmu! Ba mu zalunci! Wannan hajjarmu ce an mayar mana da ita, kuma mu nemo wa iyalinmu abinci, kuma mu kiyaye ɗan'uwanmu, kuma mu ƙara awon kayan raƙumi guda, wancan awo ne mai sauki"},{"SurahNumber":12,"VerseNumber":66,"Text":"Ya ce: \"Ba zan sake shi tare da ku ba, sai kun kawo mini alkawarinku baga Allah, haƙiƙa, kuna dawo mini da shi, sai fa idan an kewaye ku.\" To, a, lokacinda suka yi masa alkawari, ya ce: \"Allah ne wakili a kan abin da muke faɗa"},{"SurahNumber":12,"VerseNumber":67,"Text":"Kuma ya ce: \"Ya ɗiyana! Kada ku shiga ta ƙofa guda, ku shiga ta ƙofofi dabam-dabam, kuma ba na wadatar muku kome daga Allah. Babu hukunci face daga Allah, a gare Shi na dogara, kuma a gare Shi masu dogara sai su dogara"},{"SurahNumber":12,"VerseNumber":68,"Text":"Kuma a lokacin da suka shiga daga inda ubansu ya umurce su wani abu bai kasance yana wadatarwa ga barinsu daga Allah ba face wata bukata ce a ran Yaƙubu, ya bayyana ta. Kuma lalle ne shi, haƙiƙa, ma'abucin wani ilmi ne ga abin da Muka sanar da shi, kuma mafi yawan mutane ba su sani ba"},{"SurahNumber":12,"VerseNumber":69,"Text":"Kuma a lokacin da suka shiga wajen Yusufu, ya tattara ɗan'uwansa zuwa gare shi, ya ce: \"Lalle ni ne ɗan'uwanka, saboda haka kada ka yi baƙin ciki da abin da suka kasance suna aikatawa"},{"SurahNumber":12,"VerseNumber":70,"Text":"Sa'an nan a lokacin da ya yi musu tattali da tattalinsu, sai ya sanya ma'auni a cikin kayan ɗan'uwansa sa'an nan kuma mai yekuwa ya yi yekuwa,\" Ya ku ayari! lalle ne, haƙiƙa ku ɓarayi ne"},{"SurahNumber":12,"VerseNumber":71,"Text":"Suka ce: kuma suka fuskanta zuwa gare su: \"Mene ne kuke nema"},{"SurahNumber":12,"VerseNumber":72,"Text":"Suka ce: \"Muna neman ma'aunin sarki. Kuma wanda ya zo da shi, yana da kayan rakumi ɗaya, kuma ni ne lamuni game da shi"},{"SurahNumber":12,"VerseNumber":73,"Text":"Suka ce: \"Tallahi! Lalle ne, haƙiƙa, kun sani, ba mu zodon mu yi ɓarna a cikin ƙasa ba, kuma ba mu kasance ɓarayi ba"},{"SurahNumber":12,"VerseNumber":74,"Text":"Suka ce: \"To mene ne sakamakonsa idan, kun kasance maƙaryata"},{"SurahNumber":12,"VerseNumber":75,"Text":"Suka ce: \"Sakamakonsa, wanda aka same shi a cikin kayansa, to, shi ne sakamakonsa, kamar wancan ne muke saka wa azzalumai"},{"SurahNumber":12,"VerseNumber":76,"Text":"To, sai ya fara (bincike) da jikunansu a gabanin jakar ɗan'uwansa. Sa'an nan ya fitar da ita daga jakar ɗan'uwansa. Kamar wancan muka shirya wa Yusufu. Bai kasance ya kama ɗan'uwansa a cikin addinin (dokokin) sarki ba, face idan Allah Ya so. Muna ɗaukaka darajoji ga wanda Muka so, kuma a saman kowane ma'abucin ilmi akwai wani masani"},{"SurahNumber":12,"VerseNumber":77,"Text":"Suka ce: \"Idan ya yi sata, to, lalle ne wani ɗan'uwansa ya taɓa yin sata a gabaninsa.\" Sai Yusufu ya boye ta a cikin ransa. Kuma bai bayyana ta ba a gare su, ya ce: \"Ku ne mafi sharri ga wuri. Kuma Allah ne Mafi sani daga abin da kuke siffantawa"},{"SurahNumber":12,"VerseNumber":78,"Text":"Suka ce: \"Ya kai Azizu! Lalle ne yana da wani uba, tsoho mai daraja, saboda haka ka kama ɗayanmu amatsayinsa. Lalle ne mu, muna ganin ka daga masu kyautatawa"},{"SurahNumber":12,"VerseNumber":79,"Text":"Ya ce: \"Allah Ya tsare mu daga mu kama wani face wanda muka sami kayanmu a wurinsa. Lalle ne mu, a lokacin nan, haƙiƙa, azzalumai ne"},{"SurahNumber":12,"VerseNumber":80,"Text":"Saboda haka, a lokacin da suka yanke tsammani daga gare shi, sai suka fita suna masu ganawa. Babbansu ya ce: \"Shin, ba ku sani ba cewa lalle ne ubanku yariƙi alkawari daga Allah a kanku, kuma daga gabanin haka akwai abin da kuka yi na sakaci game da Yusufu? Saboda haka, ba zan gushe daga ƙasar nan ba face ubana ya yi mini izni, ko kuwa Allah Ya yi hukunci a gare ni, kuma Shi ne Mafi alherin mahukunta"},{"SurahNumber":12,"VerseNumber":81,"Text":"Ku koma zuwa ga ubanku, ku gaya masa: Ya babanmu, lalle ne ɗanka ya yi sata, kuma ba mu yi shaida ba face da abin da muka sani, kuma ba mu kasance mun san gaibu ba"},{"SurahNumber":12,"VerseNumber":82,"Text":"Kuma ka tambayi alƙarya wadda muka kasance a cikinta da ayari wanda muka gabato acikinsa, kuma lalle ne haƙiƙa, mu masu gaskiya ne"},{"SurahNumber":12,"VerseNumber":83,"Text":"Ya ce: \"A'a, zukatanku sun ƙawata wani al'amari a gare ku. Sai haƙuri mai kyawo, akwai tsammanin Allah Ya zo mini da su gaba ɗaya (Yusufu da 'yan'uwansa). Lalle ne Shi ne Masani, Mai hikima"},{"SurahNumber":12,"VerseNumber":84,"Text":"Kuma ya juya daga gare su, kuma ya ce: \"Ya baƙin cikina a kan Yusufu!\" Kuma idanunsa suka yi fari saboda huznu sa'an nan yana ta haɗewar haushi"},{"SurahNumber":12,"VerseNumber":85,"Text":"Suka ce: \"Tallahi! Ba za ka gushe ba, kana ambaton Yusufu, har ka kasance Mai rauni ƙwarai, ko kuwa ka kasance daga masu halaka"},{"SurahNumber":12,"VerseNumber":86,"Text":"Ya ce: \"Abin sani kawai, ina kai ƙarar baƙin cikina da sunona zuwa ga Allah, kuma na san abin da ba ku sani ba daga Allah"},{"SurahNumber":12,"VerseNumber":87,"Text":"Ya ɗiyana! Sai ku tafi ku nemo labarin Yusufu da ɗan'uwansa. Kada ku yanke tsammani daga rahamar Allah. Lalle ne, babu Mai yanke tsammani daga rahamar Allah face mutane kafirai"},{"SurahNumber":12,"VerseNumber":88,"Text":"Sa'an nan a lokacin da suka shiga gare shi suka ce: \"Ya kai Azizu! Cuta ta shafe mu, mu da iyalinmu, kuma mun zo da wata haja maras kuma. Sai ka cika mana ma'auni, kuma ka yi sadaka a gare mu. Lalle ne Allah Yana saka wa masu yin sadaka"},{"SurahNumber":12,"VerseNumber":89,"Text":"Ya ce: \"Shin, kan san abin da kuka aikata ga Yusufu da ɗan'uwansa a lokacin da kuke jahilai"},{"SurahNumber":12,"VerseNumber":90,"Text":"Saka ce: \"Shin ko, lalle ne, kai ne Yusufu?\" Ya ce: \"Ni ne Yusufu, kuma wamian shi ne ɗan'uwana. Hƙiƙa Allah Ya yi falala a gare mu. Lalle ne, shi wanda ya bi Allah da taƙawa, kuma ya yi haƙuri, to, Lalle ne Allah ba Ya tozarta ladar masu kyautatawa"},{"SurahNumber":12,"VerseNumber":91,"Text":"Suka ce: \"Tallahi! Lalle ne haƙiƙa, Allah Ya zaɓe ka akannmu, kuma lalle ne mun kasance, haƙiƙa, masu kuskure"},{"SurahNumber":12,"VerseNumber":92,"Text":"Ya ce: \"Babu zargi akanku a yau, Allah Yana gafarta muku, kuma Shi ne Mafi rahamar masu rahama"},{"SurahNumber":12,"VerseNumber":93,"Text":"Ku tafi da rigata wannan, sa'an nan ku jefa ta a kan fuskar mahaifina, zai koma mai gani. Kuma ku zo mini da iyalinku baki ɗaya"},{"SurahNumber":12,"VerseNumber":94,"Text":"Kuma, a lokacin da ayari ya bar (Masar) ubansa ya ce: \"Lalle ne ni ina shaƙar iskar Yusufu, ba domin kana ƙaryata ni ba"},{"SurahNumber":12,"VerseNumber":95,"Text":"Suka ce: \"Tallahi lalle ne, kai, haƙiƙa, kana a cikin ɓatarka daɗaɗɗa"},{"SurahNumber":12,"VerseNumber":96,"Text":"Sa'an nan a lokacin da mai bayar da bushara ya je, sai ya jefa ta a kan fuskarsa, sai ya koma mai gani. Ya ce: \"Shin, ban gaya muku ba, lalle ne, ni ina sanin abin da ba ku sani ba, daga Allah"},{"SurahNumber":12,"VerseNumber":97,"Text":"Suka ce: \"Ya ubanmu! ka nema mana gafara ga zunubanmu, lalle ne mu, mun kasance masu kuskure"},{"SurahNumber":12,"VerseNumber":98,"Text":"Ya ce: \"Da sannu za ni nema muku gafara daga Ubangijina. Shi ne Mai gafara, Mai jin ƙai"},{"SurahNumber":12,"VerseNumber":99,"Text":"Sa'an nan a lokacin da suka shiga gun Yusufu, ya tattara mahaifansa biyu a gare shi, kuma ya ce: \"Ku shiga Masar in Allah Ya so, kuna amintattu"},{"SurahNumber":12,"VerseNumber":100,"Text":"Kuma ya ɗaukaka iyayensa biyu a kan karaga, sa'an nan suka faɗi a gare shi, suna masu sujada. Kuma ya ce: \"Ya babana! Wannan ita ce fassarar mafarkin nan nawa. Lalle ne Ubangijina Ya sanya shi ya tabbata sosai, kuma lalle ne Ya kyautata game da ni a lokacin da Ya fitar da ni daga kurkuku. Kuma Ya zo da ku daga ƙauye, a bayan Shaiɗan ya yi fisgar ɓarna a tsakanina da tsakanin 'yan'uwana, Lalle ne Ubangijina Mai tausasawa ne ga abin da Yake so. Lalle ne Shi, Shi ne Masani, Mai hikima"},{"SurahNumber":12,"VerseNumber":101,"Text":"Ya Ubangijina lalle ne Ka ba ni daga mulki, kuma Ka sanar da ni daga fassarar labaru. Ya Mahaliccin sammai da ƙasa! Kai ne Majiɓincina a duniya da Lahira Ka karɓi raina ina Musulmi, kuma Ka riskar da ni ga salihai"},{"SurahNumber":12,"VerseNumber":102,"Text":"Wannan daga labarun gaibi ne, Muna yin wahayinsa zuwa gare ka, kuma ba ka kasance a wurinsu ba a lokacin da suke yin niyyar zartar da al'amarinsu, alhali suna yin makirci"},{"SurahNumber":12,"VerseNumber":103,"Text":"Kuma mafi yawan mutane ba su zama masu imani ba, ko da ka yi kwaɗayin haka"},{"SurahNumber":12,"VerseNumber":104,"Text":"Kuma ba ka tambayar su wata lada a kansa. Shi bai zama ba face ambato domin halittu"},{"SurahNumber":12,"VerseNumber":105,"Text":"Kuma da yawa, wata aya a cikin sammai da ƙasa suna shuɗewa a kanta kuma su, suna bijirewa daga gare ta"},{"SurahNumber":12,"VerseNumber":106,"Text":"Kuma mafi yawansu ba su yin imani da Allah face kuma suna masu shirki"},{"SurahNumber":12,"VerseNumber":107,"Text":"Shin fa, sun amince cewa wata masifa daga azabar Allah ta zo musu ko kuwa Tashin ¡iyama ta zo musu kwatsam, alhali su ba su sani ba"},{"SurahNumber":12,"VerseNumber":108,"Text":"Ka ce: \"Wannan ce hanyata; ina kira zuwa ga Allah a kan basira, ni da waɗanda suka bi ni, kuma tsarki ya tabbata ga Allah! Ni kuma, ban zama daga masu shirki ba"},{"SurahNumber":12,"VerseNumber":109,"Text":"Kuma ba Mu aika ba a gabaninka face mazaje, Muna wahayi zuwa gare su, daga mutanen ƙauyuka. Shin fa, ba su yi tafiya a cikin ƙasa ba, domin su dubayadda aƙibar waɗanda suka kasance daga gabaninsu ta zama? Kuma lalle ne gidan Lahira shi ne mafi alheri ga waɗanda suka yi taƙawa? Shin fa, ba ku hankalta"},{"SurahNumber":12,"VerseNumber":110,"Text":"Har a lokacin da Manzanni suka yanke tsammani, kuma suka yi zaton cewa an jingina suga ƙarya, sai taimakonMu ya je masu, Sa'an nan Mu tserar da wanda Muke so, kuma ba a mayar da azabarMu daga mutane masu laifi"},{"SurahNumber":12,"VerseNumber":111,"Text":"Lalle ne haƙiƙa abin kula ya kasance a cikin ƙissoshinsu ga masu hankali. Bai kasance wani ƙirƙiran labari ba kuma amma shi gaskatawa ne ga, abin da yake a gaba gare shi, da rarrabewar dukan abubuwa, da shiriya da rahama ga mutane waɗanda suka yi imani"},{"SurahNumber":13,"VerseNumber":1,"Text":"L. M.R. Waɗancan ayoyin littafi ne kuma abin da aka saukar gare ka daga Ubangijinka ne gaskiya, kuma amma mafi yawan mutane ba su yin imani"},{"SurahNumber":13,"VerseNumber":2,"Text":"Allah Shi ne wanda Ya ɗaukaka sammai, ba da ginshiƙai ba waɗanda kuke ganin su. Sa'an nan kuma Ya daidaita a kan Al'arshi, kuma Ya hore rana da wata, kowane yana gudana zuwa ga ajali ambatacce. Yana shirya al'amari, Yana rarrabe ayoyi daki-daki, mai yiwuwa ne ku yi yaƙini da haɗuwa da Ubangijinku"},{"SurahNumber":13,"VerseNumber":3,"Text":"Kuma shi, ne wanda Ya shimfiɗa kasa, kuma Ya sanya duwatsu da koguna a cikinta, kuma daga dukan 'ya'yan itace Ya sanya ma'aura biyu cikinsu. Yana sanya dare ya rufe yini. Lalle ne a cikin wancan, haƙiƙa akwai ayoyi ga mutane waɗanda suke yin tunani"},{"SurahNumber":13,"VerseNumber":4,"Text":"Kuma a cikin ƙasa akwai yankuna masu maƙwabtaka, da gonaki na inabobi da shuka da dabinai iri guda, da waɗanda ba iri guda ba, ana shayar da su da ruwa guda. Kuma Muna fifita sashensa a kan sashe a wajen ci. Lalle ne a cikin wancan akwai ayoyi ga muiane waɗanda suke hankalta"},{"SurahNumber":13,"VerseNumber":5,"Text":"Kuma idan ka yi mamaki, to, mamakin kam shi ne maganarsu, \"Shin, idan muka kasance turɓaya, za mu zama a cikin wata halitta sabuwa?\" Waɗancan ne waɗanda suka kafirta da Ubangijinsu, kuma waɗanda akwai ƙuƙumai a cikin wuyoyinsu, kuma waɗancan ne abokan wuta. Su, a cikinta, masu dawwama ne"},{"SurahNumber":13,"VerseNumber":6,"Text":"Kuma suna neman ka da gaggawa da azaba a gabanin rahama, alhali kuwa abubuwan misali sun gabata a gabaninsu. Kuma lalle ne Ubangijinka, haƙiƙa, Ma'abucin gafara ne ga mutane a kan zaluncinsu, kuma lalle ne Ubangijinka, haƙiƙa, Mai tsananin uƙuba ne"},{"SurahNumber":13,"VerseNumber":7,"Text":"Kuma waɗanda suka kafirta suna cewa don me ba a saukar da wata aya a gare shi ba daga Ubangijinsa? Abin sani kawai, kai dai mai gargaɗi ne kuma a cikin kowaɗanne mutane akwai mai shiryarwa"},{"SurahNumber":13,"VerseNumber":8,"Text":"Allah Yana sanin abin da kowace mace take ɗauke da shi a cikinta da abin da mahaifu suke ragewa da abin da suke ƙarawa. Kuma dukkan kome, a wurinSa, da gwargwado yake"},{"SurahNumber":13,"VerseNumber":9,"Text":"Shi ne Masanin fake da bayyane, Mai girma, Maɗaukaki"},{"SurahNumber":13,"VerseNumber":10,"Text":"Daidai ne daga gare ku, wanda ya asirta magana da wanda ya bayyana game da ita, da wanda yake shi mai neman ɓoyewa ne da dare, da mai bayyana a cikin tafiyarsa a hanya da rana"},{"SurahNumber":13,"VerseNumber":11,"Text":"(Kowannenku) Yana da waɗansu mala'iku masu maye wa juna a gaba gare shi da baya gare shi, suna tsare shi daga umurnin Allah. Lalle ne Allah ba Ya canja abin da yake ga, mutane sai sun canja abin da yake ga zukatansu. Kuma idan Allah Ya yi nufin wata azaba game da mutane, to, babu mai mayar da ita, kuma ba su da wani majiɓinci baicin Shi"},{"SurahNumber":13,"VerseNumber":12,"Text":"Shi ne Wanda Yake nuna muku walƙiya domin tsoro da tsammani, kuma Ya ƙaga halittar giragizai masu nauyi"},{"SurahNumber":13,"VerseNumber":13,"Text":"Kuma aradu tana tasbihi game da gode Masa, da mala'iku domin tsoronsa. Kuma Yana aiko tsawawwaki, sa'an nan Ya sami wanda Yake so da su alhali kuwa su, suna jayayya a cikin (al'amarin) Allah kuma shi ne mai tsananin hila"},{"SurahNumber":13,"VerseNumber":14,"Text":"Yana da kiran gaskiya, kuma waɗanda (kafirai) suke kira baicinsa, ba su karɓa musu da kome face kamar mai shimfiɗa tafukansa Zuwa ga ruwa (na girgije) domin (ruwan) ya kai ga bakinsa, kuma shi ba mai kaiwa gare shi ba. Kuma kiran kafirai (ga wanin Allah) bai zama ba face yana a cikin ɓata"},{"SurahNumber":13,"VerseNumber":15,"Text":"Kuma saboda Allah wanda yake a cikin sammai da ƙasa suke yin sujada, so da ƙi, kuma da inuwoyinsu, a safe da maraice"},{"SurahNumber":13,"VerseNumber":16,"Text":"Ka ce: \"Wane ne Ubangijin sammai da ƙasa?\" Ka ce: \"Allah\". Ka ce: \"Ashe fa, kun riƙi waɗansu masoya baicin Shi, waɗanda ba su mallaka wa kansu wani amfani ba kuma haka ba su ture wata cuta?\" Ka ce: \"Shin makaho da mai gani suna daidaita? Ko shin duhu da haske suna daidaita? ko sun sanya ga Allah waɗansu abokan tarayya waɗanda suka yi halitta kamar halittarSa sa'an nan halittar ta yi kama da juna a gare su?\" Ka ce: \"Allah ne Mai halitta kome kuma Shi ne Maɗaukaki, Marinjayi"},{"SurahNumber":13,"VerseNumber":17,"Text":"Ya saukar da ruwa daga sama, sai magudanai suka gudana da gwargwadonsu, Sa'an nan kogi ya ɗauki kumfa mai ƙaruwa, kuma daga abin da suke zuga a kansa (azurfa ko zinari ko ƙarfe) a cikin wuta domin neman ado ko kuwa kayan ɗaki akwai kumfa misalinsa (kumfar ruwa). Kamar wancan ne Allah Yake bayyana gaskiya da ƙarya. To, amma kumfa, sai ya tafi ƙeƙasasshe, kumaamma abin da yake amfanin mutane sai ya zauna a cikin ƙasa. Kamar wancan ne Allah Yake bayyana misalai"},{"SurahNumber":13,"VerseNumber":18,"Text":"Ga waɗanda suka karɓa wa Ubangijinsu akwai abu mafi kyau a gare su, kuma waɗanda suke ba su karɓa Masa ba, to, lalle da suna da abin da yake a cikin ƙasa gaba ɗaya da misalinsa tare da shi, haƙiƙa, da sun yi fansa da shi. Waɗancan suna da mummunan bincike kuma matabbatarsu Jahannama ce, kuma tir da ita ta zama shimfida"},{"SurahNumber":13,"VerseNumber":19,"Text":"Shin, fa, wanda yake sanin cewa lalle abin da aka saukar zuwa gare ka daga Ubangijinka ne gaskiya yana zama kamar wanda yake makaho? Abin sani kawai masu hankali su ke yin tunani"},{"SurahNumber":13,"VerseNumber":20,"Text":"Su ne waɗanda suke cikawa da alkawarin Allah, kuma ba su warware alkawari"},{"SurahNumber":13,"VerseNumber":21,"Text":"Kuma su ne waɗanda suke sadar da abin da Allah Ya yi umurni da shi domin a sadar da shi kuma suna tsoron Ubangijinsu, kuma suna tsoron mummunan bincike"},{"SurahNumber":13,"VerseNumber":22,"Text":"Kuma waɗanda suka yi haƙuri domin neman yardar Ubangijinsu, kuma suka tsayar da salla, kuma suka ciyar da abin da Muka azurta su da shi, a asirce da bayyane, kuma suna tunkuɗe mummunan aiki da mai kyau. Waɗancan suna da aƙibar gida mai kyau"},{"SurahNumber":13,"VerseNumber":23,"Text":"Gidajen Aljannar zama suna shigarsu, su da waɗandasuka kyautatu daga iyayensu, da matansu da zuriyarsu. Kuma mala'iku suna shiga zuwa gunsu ta kowace kofa"},{"SurahNumber":13,"VerseNumber":24,"Text":"Aminci ya tabbata a kanku saboda abin da kuka yi wa haƙuri. Saboda haka madalla da ni'imar aƙibar gida"},{"SurahNumber":13,"VerseNumber":25,"Text":"Kuma waɗanda suka warware alkawarin Allah daga bayan ƙulla shi, kuma suna yanke abin da Allah Ya yi umurui da shi domin a sadar da shi kuma suna ɓarna a cikin ƙasar. Waɗancan suna da wata la'ana, kuma suna da munin gida"},{"SurahNumber":13,"VerseNumber":26,"Text":"Allah ne Yake shimfiɗa arziki ga wanda Yake so, kuma Yana ƙuntatawa. Kuma sun yi farin ciki da rayuwar duniya, alhalikuwa rayuwar duniya ba ta zama ba dangane ga ta Lahira face jin daɗi kaɗan"},{"SurahNumber":13,"VerseNumber":27,"Text":"Kuma wanɗanda suka kafirta, suna cewa, \"Don me ba a saukar da wata aya ba a kansa daga Ubangijinsa?\" Ka ce: \"Lalle ne Allah Yana ɓatar da wanda Yake so kuma Yana shiryar da wanda ya tuba zuwa gare shi"},{"SurahNumber":13,"VerseNumber":28,"Text":"Waɗanda suka yi imani kuma zukatansu sukan natsu da ambaton Allah. To, da ambaton Allah zukata suke natsuwa"},{"SurahNumber":13,"VerseNumber":29,"Text":"Waɗanda suka yi imani, kuma suka aikata aiki nagari, farin ciki ya tabbata a gare su, da kyakkyawar makoma"},{"SurahNumber":13,"VerseNumber":30,"Text":"Kamar wancan ne Muka aika ka a cikin al'umma wanda take waɗansu al'ummai sun shuɗe daga gabaninta, domin ka karanta musu abin da Muka yi wahayi zuwa a gare ka, alhali kuwa su, sunakafirta da Rahaman. Ka ce: \"Shi ne Ubangijina, babu abin, bautawa face Shi, a gare Shi na dogara, kuma zuwa gare Shi tubata take"},{"SurahNumber":13,"VerseNumber":31,"Text":"Kuma da lalle an saukar da wani littafi abin karatu wanda ake tafiyar da duwatsu game da shi, ko kuma aka yanyanke ƙasa da shi, ko kuwa aka yi magana da matattu da shi (da ba su yi imani ba). A'a ga Allah al'amari yake gaba ɗaya! Shin fa, waɗanda suka yi imani ba su yanke tsammani ba da cewa da Allah Ya so, da Ya shiryar da mutane gaba ɗaya? Kuma waɗanda suka yi kafirci ba za su gushe ba wata masifa tana samun su saboda abin da suka aikata, ko kuwa ka sauka kusa da gidajensu, har wa'adin Allah ya zo. Kuma lalle ne Allah ba ya saɓa wa lokacin alkawari"},{"SurahNumber":13,"VerseNumber":32,"Text":"Kuma lalle ne, haƙiƙa, an yi izgili da Manzanni kafinka, sai Na yi jinkiri ga waɗanda suka kafirta, sa'an nan Na kama su. To, yaya uƙubata take"},{"SurahNumber":13,"VerseNumber":33,"Text":"Shin fa, wanda shi Yake tsaye a kan kowane rai game da abin da ya tanada (zai zama kamar wanda ba haka ba)? Kuma suka sanya abokan tarayya ga Allah! Ka ce: \"Ku ambaci sunayensu.\"Ko kuna bai wa Allah labari ne game da abin da bai sani ba a cikin ƙasa? Ko da bayyananniyar magana kuke yin shirka, (banda a cikin zuciya)? A'a, an dai ƙawata wa waɗanda suka kafirta makircinsu kuma an kange su daga hanya. Kuma wanda Allah Ya ɓatar to, babu wani mai shiryarwa a gare shi"},{"SurahNumber":13,"VerseNumber":34,"Text":"Suna da wata azaba a cikin rayuwar duniya, kuma haƙiƙa azabar Lahira ce mafi tsanani kuma babu wani mai tsare su daga Allah"},{"SurahNumber":13,"VerseNumber":35,"Text":"Misalin Aljanna wadda aka yi alkawarinta ga masu taƙawa, ƙoramu suna gudana daga ƙarƙashinta. Abincinta yana madawwami da inuwarta. Waccan ce aƙibar waɗanda suka yi taƙawa, kuma aƙibar kafirai, ita ce wuta"},{"SurahNumber":13,"VerseNumber":36,"Text":"Kuma waɗanda Muka ba su Littafi suna farin ciki da abin da aka saukar zuwa gare ka, kuma daga ƙungiyoyi akwai mai musun sashensa. Ka ce: \"Abin sani kawai, an umurce ni da in bauta wa Allah kuma kada in yi shirka da Shi, zuwa gare Shi nake kira, kuma zuwa gare Shi makomata take"},{"SurahNumber":13,"VerseNumber":37,"Text":"Kuma kamar wancan ne Muka saukar da shi, Hukunci a cikin Larabci. Kuma lalle ne idan ka bi son zuciyoyinsu a bayan abin da ya zo maka na ilmi, babu wani masoyi a gare ka mai kare ka daga Allah, kuma babu matsari"},{"SurahNumber":13,"VerseNumber":38,"Text":"Kuma lalle ne haƙiƙa Mun aika waɗansu manzanni, daga gabaninka, kuma Muka sanya matan aure a gare su da zuriyya, kuma ba ya kasancewa ga wani Manzo ya zo da wata aya, sai da iznin Allah. Ga kowane ajali akwai littafi"},{"SurahNumber":13,"VerseNumber":39,"Text":"Allah Yana shafe abin da Yake so, kuma Yana tabbatarwa kuma a wurinsa asalin Littafin yake"},{"SurahNumber":13,"VerseNumber":40,"Text":"Kuma imma lalle Mu nuna maka sashen abin da Muke yi musu wa'adi, ko kuwa lalle Mu karɓi ranka to abin sani kawai iyarwa ce a kanka, kuma hisabi yana gare Mu"},{"SurahNumber":13,"VerseNumber":41,"Text":"Shin, kuma ba su gani ba cewa lalle ne, Muna je wa ƙasar (su), Muna rage ta daga gefunanta? Kuma Allah ne Yake yin hukuncinsa. Babu mai bincike ga hukuncinsa. Kuma shi ne Mai gaggawar sakamako"},{"SurahNumber":13,"VerseNumber":42,"Text":"Kuma lalle ne waɗanda suke a gabaninsu sun yi makirci. To, ga Allah makircin yake gaba ɗaya. Ya san abin da kowane rai yake tanada. Kuma kafirai za su sani, ga wane aƙibar gida take"},{"SurahNumber":13,"VerseNumber":43,"Text":"Kuma waɗanda suka kafirta suna cewa: \"Ba a aiko ka ba.\" Ka ce, \"Allah Ya isa zama shaida a tsakanina da tsakaninku da wanda yake a wurinsa akwai ilmin Littafi"},{"SurahNumber":14,"VerseNumber":1,"Text":"L.R. Littafi ne mun saukar da shi zuwa gare ka domin ka fitar da mutane daga duhunhuna zuwa ga haske, da iznin Ubangijinsu, zuwa ga tafarkin Mabuwayi, Abin godewa"},{"SurahNumber":14,"VerseNumber":2,"Text":"Allah wanda Yake Yana da abin da ke cikin sammai da cikin ƙasa. Kuma bone ya tabbata ga kafirai daga azaba mai tsanani"},{"SurahNumber":14,"VerseNumber":3,"Text":"Waɗanda suka fi son rayuwar duniya fiye da ta Lahira, kuma suna kangewa daga hanyar Allah, kuma suna neman ta karkace. Waɗancan na a cikin ɓata mai nisa"},{"SurahNumber":14,"VerseNumber":4,"Text":"Kuma ba Mu aika wani Manzo ba face da harshen mutanensa domin ya bayyana musu. Sa'an nan Allah Ya ɓatar da wanda Yake so kuma Ya shiryar da wanda Yake so, Kuma shi ne Mabuwayi, Mai hikima"},{"SurahNumber":14,"VerseNumber":5,"Text":"Kuma lalle ne haƙiƙa Mun aika Musa game, da ayoin Mu cewa, \"Ka fitar da mutanenkadaga duhu zuwa ga haske. Kuma ka tunar musu da kwanukan (masifun) Allah.\" Lalle ne a cikin wancan akwai ayoyi domin dukan mai yawan haƙuri, mai godiya"},{"SurahNumber":14,"VerseNumber":6,"Text":"Kuma a lokacin da Musa yace wa mutanensa, \"Ku tuna ni'imar Allah a kanku a lokacin da Ya tsirar da ku daga mutanen Fir'auna, suna yi muku mummunar azaba, kuma suna yanyanka ɗiyanku, kuma suna rayar da matanku. Kuma a cikin wancan akwai jarrabawa mai girma daga Ubangijinku"},{"SurahNumber":14,"VerseNumber":7,"Text":"Kuma a lokacin da Ubangijinku Ya sanar, \"Lalle ne idan kun gode, haƙiƙa, Ina ƙaramuku, kuma lalle ne idan kun kafirta haƙiƙa azabata, tabbas, mai tsanani ce"},{"SurahNumber":14,"VerseNumber":8,"Text":"Kuma Musa ya ce: \"Idan kun kafirta ku da waɗanda suke a cikin ƙasa, gaba ɗaya, to, lalle ne Allah haƙiƙa Mawadaci ne, Mai yawan godiya"},{"SurahNumber":14,"VerseNumber":9,"Text":"Shin labarin waɗanda suke a gabaninku, mutanen Nuhu da Adawa da Samudawa bai zomuku ba? Kuma da waɗanda suke daga bayansu babu wanda yake sanin su face Allah? Manzanninsu sun je musu da hujjoji mabayyana, sai suka mayar da hannayensu a cikin bakunansu, kuma suka ce: \"Lalle ne mu, mun kafirta da abinda aka aiko ku da shi. Kuma lalle ne mu haƙiƙa muna a cikin shakkada abin do kuke kiran mu zuwa gare shi, mai sanya kokanto"},{"SurahNumber":14,"VerseNumber":10,"Text":"Manzanninsu suka ce \"Ashe, akwai shakka a cikin (sha'anin) Allah, Mai ƙaga halittar sammai da ƙasa Yana kiran ku domin Ya gafarta muku zunubanku, kuma Ya jinkirta muku zuwa ga ajali ambatacce?\" Suka ce: \"Ba ku zama ba face mutane misalinmu kuma nufinku ku kange mu daga abin da iyayenmu suka kasance suna bautawa sai ku zo mana da dalili mabayyani"},{"SurahNumber":14,"VerseNumber":11,"Text":"Manzanninsu suka ce musu, \"Ba mu zama ba face mutane misa, linku, kuma amma Allah Yana yin falala a kan wanda Yake so daga bayinsa, kuma ba ya kasancewa a gare mu, mu zo muku da wani dalili face da iznin Allah. Kuma ga Allah sai muminai su dogara"},{"SurahNumber":14,"VerseNumber":12,"Text":"Kuma mene ne a gare mu, ba za mu dogara ga Allah ba, alhali kuwa haƙiƙa Ya shiryar da mu ga hanyoyinmu? Kuma lalle ne muna yin haƙuri a kan abin da kuka cutar da mu, kuma ga Allah sai masu dogaro su dogara"},{"SurahNumber":14,"VerseNumber":13,"Text":"Kuma waɗanda suka kafirta suka ce wa Manzanninsu, \"Lalle ne muna fitar da ku daga ƙasarmu, ko kuwa haƙiƙa, kuna komowa acikin addininmu.\" Sai Ubangijinsu Ya yi wahayi zuwa gare su, \"Lalle ne, Muna halakar da azzalumai"},{"SurahNumber":14,"VerseNumber":14,"Text":"Kuma haƙiƙa, Muna zaunar da ku ga ƙasa a bayansu. Wancan ne abin gargaɗi ga wanda ya ji tsoron matsayiNa, kuma ya ji tsoron ƙyacewaTa"},{"SurahNumber":14,"VerseNumber":15,"Text":"Kuma suka yi addu'ar alfanu. Kuma kowane kangararre mai tsaurin kai ya taɓe"},{"SurahNumber":14,"VerseNumber":16,"Text":"Daga bayansa akwai Jahannama, kuma ana shayar da shi daga wani ruwa, surkin jini"},{"SurahNumber":14,"VerseNumber":17,"Text":"Yana kwankwaɗarsa, kuma ba ya jin sauƙin haɗiyarsa, kuma mutuwa ta je masa daga kowane wuri kuma bai zama mai mutuwa ba, kuma daga bayansa akwai azaba mai kauri"},{"SurahNumber":14,"VerseNumber":18,"Text":"Misalin waɗanda suka kafirta da Ubangijinsu, ayyukansu sun yi kama da toka wadda iska ta yi tsananin bugawa da ita a cikin yini mai guguwa. Ba su iya amfani daga abin da suka yi tsirfa a kan kome. Wancan ita ce ɓata mai nisa"},{"SurahNumber":14,"VerseNumber":19,"Text":"Shin, ba ka gani ba cewa lalle ne Allah Ya halicci sammai bakwai da ƙasa da mallakarSa. Idan Ya so zai tafiyar da ku, kuma Ya zo da wata halitta sabuwa"},{"SurahNumber":14,"VerseNumber":20,"Text":"Kuma wancan bai zama mabuwayi ba ga Allah"},{"SurahNumber":14,"VerseNumber":21,"Text":"Kuma suka bayyana ga Allah gaba daya, sai masu rauni suka ce wa waɗanda suka kangara, \"Lalle ne mu, mun kasance masu bi a gare ku, to, shin, ku masu karewa ga barinmu ne daga azabar Allah daga wani abu?\" Suka ce: \"Da Allah Ya shiryar da mu, da mun shiryar da ku, daidai ne a kanmu, mun yi raki ko mun yi haƙuri ba mu da wata mafaka"},{"SurahNumber":14,"VerseNumber":22,"Text":"Kuma Shaiɗan ya ce a lokacin da aka ƙare al'amarin, \"Lalle ne Allah Ya yi muku wa'adi, wa'adin gaskiya, kuma na yi muku wa'adi, sa'an nan na saɓa muku. Kuma babu wani dalili a gare ni a kanku face na kira ku, sa'an nan kun karɓa mini. Saboda haka kada ku zarge ni, kuma ku zargi kanku. Ban zama mai amfaninku ba, kuma ba ku zama masu amfanina ba. Lalle na barranta da abin da kuka haɗa ni da shi gabanin wannan (matsayi). Lalle azzalumai suna da azaba mai raɗaɗi"},{"SurahNumber":14,"VerseNumber":23,"Text":"Kuma aka shigar da waɗanda suka yi imani, kuma suka aikata ayyuka na ƙwarai, a gidajen Aljanna, koramu suna gudana daga ƙarƙashinsu suna madawwama a cikinsu da iznin Ubangijinsu, gaisuwarsu a cikinta \"Salam\", (watau Aminci)"},{"SurahNumber":14,"VerseNumber":24,"Text":"Shin, ba ka gani ba, yadda Allah Ya buga wani misali, kalma mai kyau kamar itaciya ce mai kyau, asalinta yana tabbatacce, kuma reshenta yana cikin sama"},{"SurahNumber":14,"VerseNumber":25,"Text":"Tana bayar da abincinta a kowane lokaci da iznin Ubangijinta! Kuma Allah Yana buga misali ga mutane, mai yiwuwa ne, suna tunawa"},{"SurahNumber":14,"VerseNumber":26,"Text":"Kuma misalin kalma mummuna kamar itaciya mummuna ce, an tumɓuke ta daga bisa ga ƙasa, ba ta da wata tabbata"},{"SurahNumber":14,"VerseNumber":27,"Text":"Allah Yana tabbatar da waɗanda suka yi imani da magana tabbatacciya a cikin rayuwar duniya, da cikin Lahira, Kuma Allah Yana ɓatar da azzalumai, kuma Allah Yana aikata abin da Yake so"},{"SurahNumber":14,"VerseNumber":28,"Text":"Shin ba ka lura ba da waɗanda suka musanya ni'imar Allah da kafirci kuma suka saukar da mutanensu a gidan halaka"},{"SurahNumber":14,"VerseNumber":29,"Text":"Suna ƙonuwa a wutar jahannama, kuma tir da matabbatarsu"},{"SurahNumber":14,"VerseNumber":30,"Text":"Kuma suka sanya wa Allah kishiyoyi, domin ɓatarwa daga hanyarSa, Ka ce: \"Ku ji daɗi, sa'an nan, lalle ne, makomarku Wutar ce"},{"SurahNumber":14,"VerseNumber":31,"Text":"Ka ce wa bayiNa waɗanda suka yi imani su tsayar da salla kuma su ciyar daga abin da Muka azurta su, a asirce da bayyane, daga gabanin wani wuni ya zo, babu ciniki a ciki, kuma babu abotaka"},{"SurahNumber":14,"VerseNumber":32,"Text":"Allah ne wanda Ya halicci sammai da ƙasa kuma Ya saukar da ruwa daga sama, sa'an nan Ya fitar game da shi, daga 'ya'yan itace arziki dominku kuma Ya hore jirgin ruwa domin ya yi gudu a cikin teku da umurninSa, kuma Ya hore muku koguna"},{"SurahNumber":14,"VerseNumber":33,"Text":"Kuma Ya hore muku rana da wata suna madawwama biyu, kuma Ya hore muku dare da wuni"},{"SurahNumber":14,"VerseNumber":34,"Text":"Kuma Ya ba ku dukkan abin da kuka roƙe Shi kuma idan kun ƙidaya, ni'imar Allah ba za ku lissafe ta ba. Lalle ne mutum, haƙiƙa, mai yawan zalunci ne, mai yawan kafirci"},{"SurahNumber":14,"VerseNumber":35,"Text":"Kuma a lokacin da Ibrahim ya ce: \"Ya Ubangijina! Ka sanya wannan gari amintacce kuma Ka nisanta ni, ni da ɗiyana daga bauta wa gumaka"},{"SurahNumber":14,"VerseNumber":36,"Text":"Ya Ubangijina! Lalle ne su, sun ɓatar da masu yawa daga mutane sa'an nan wanda ya bi ni, to, lalle shi, yana daga gare ni, kuma wanda ya saɓa mini, to, lalle ne Kai Mai gafara ne, Mai jin ƙai"},{"SurahNumber":14,"VerseNumber":37,"Text":"Ya Ubangijinmu! Lalle ne ni, na zaunar da zuriyata ga rafi wanda ba ma'abucin shuka ba, a wurin ¦akinka mai alfarma. Ya Ubangijinmu! Domin su tsayar da salla. Sai Ka sanya zukata daga mutane suna gaggawar begenzuwa gare su, kuma ka azurta su daga 'ya'yan itace, mai yiwuwa ne suna godewa"},{"SurahNumber":14,"VerseNumber":38,"Text":"Ya Ubangijinmu! Lalle ne Kai Kana sanin abin da muke ɓoyewa, da abin da muke bayyanawa. Kuma babu abin da yake ɓoyewa ga A1lah, daga wani abu a cikin ƙasa, kuma babu a cikin sama"},{"SurahNumber":14,"VerseNumber":39,"Text":"Godiya ta tabbata ga Allah wanda Yake Ya ba ni ina a cikin tsufa Isma'ila da Is'haƙa. Lalle ne Ubangijina, haƙiƙa, Mai jin addu'a ne"},{"SurahNumber":14,"VerseNumber":40,"Text":"Ya Ubangijina! Ka sanya ni mai tsayar da salla. Kuma daga zuriyyata. Ya Ubangijinmu! Kuma Ka karɓi addu'ata"},{"SurahNumber":14,"VerseNumber":41,"Text":"Ya Ubangijinmu! Ka yi gafara gare ni, kuma ga mahaifana, kuma da muminai, a ranar da hisabi yake tsayawa"},{"SurahNumber":14,"VerseNumber":42,"Text":"Kuma kada ka yi zaton Allah Mai shagala ne daga abin da azzalumai suke aikatawa. Abin sani kawai, Yana jinkirta musu ne zuwa ga wani wuni, wanda idanuwa suke fita turu- turu a cikinsa"},{"SurahNumber":14,"VerseNumber":43,"Text":"Suna masu gaggawa, masu ɗaukaka kawunansu zuwa sama ƙiftawar ganinsu ba ta komawa gare su. Kuma zukatansu wofintattu"},{"SurahNumber":14,"VerseNumber":44,"Text":"Kuma ka yi gargaɗi ga mutane ga ranar da azaba take je musu, sai waɗanda suka yi zalunci su ce: \"Ya Ubangijinmu! Ka yi mana jinkiri zuwa ga wani ajali makusanci, mu karɓa wa kiranKa, kuma mu bi Manzanni.\"(Allah Ya ce musu) \"Ashe, ba ku kasance kun yi rantsuwa ba daga gabani, cewa ba ku da wata gushewa"},{"SurahNumber":14,"VerseNumber":45,"Text":"Kuma kuka zauna a cikin gidajen waɗanda suka zalunci kansu, kuma ya bayyana a gare ku yadda Muka aikata game da su, kuma Muka buga muku misalai"},{"SurahNumber":14,"VerseNumber":46,"Text":"Kuma lalle sun yi makirci irin makircinSu kuma a wurin Allah makircinsu, yake, kuma lalle ne makircinsu ya kasance, haƙiƙa, duwatsu suna gushewa saboda shi"},{"SurahNumber":14,"VerseNumber":47,"Text":"Saboda haka, kada ka ƙarfafa zaton Allah Mai saɓa wa'adinSa ne ga ManzanninSa. Lalle ne Allah ne Mabuwayi, Ma'abucin azabar ramuwa"},{"SurahNumber":14,"VerseNumber":48,"Text":"A ranar da ake musanya ƙasa ba ƙasar nan ba, da sammai kuma su bayyana ga Allah Makaɗaici, Mai tanƙwasawa"},{"SurahNumber":14,"VerseNumber":49,"Text":"Kuma kana ganin masu laifi, a ranar nan, suna waɗanda aka yi wa ciri daidai a cikin maruruwa"},{"SurahNumber":14,"VerseNumber":50,"Text":"Rigunansu daga farar wuta ne, kuma wuta ta rufe fuskokinsu"},{"SurahNumber":14,"VerseNumber":51,"Text":"Domin Allah Ya saka wa kowane rai da abin da ya tsuwurwurta. Lalle ne, Allah Mai gaggawar hisabi ne"},{"SurahNumber":14,"VerseNumber":52,"Text":"Wannan iyarwa ce ga mutane, kuma domin a yi musu gargaɗi da shi, kuma domin su sani cewa, abin sani kawai, shi ne abin bautawa guda. Kuma domin masu hankali su riƙa tunawa"}]}