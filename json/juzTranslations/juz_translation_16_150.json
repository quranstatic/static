{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"گفت: نگفتم كه تو را شكيب همراهى با من نيست؟"},{"SurahNumber":18,"VerseNumber":76,"Text":"گفت: اگر از اين پس از تو چيزى پرسم با من همراهى مكن، كه از جانب من معذور باشى"},{"SurahNumber":18,"VerseNumber":77,"Text":"پس برفتند تا به دهى رسيدند. از مردم آن ده طعامى خواستند. از ميزبانيشان سر برتافتند. آنجا ديوارى ديدند كه نزديك بود فرو ريزد. ديوار را راست كرد. موسى گفت: كاش در برابر اين كار مزدى مى‌خواستى"},{"SurahNumber":18,"VerseNumber":78,"Text":"گفت: اكنون زمان جدايى ميان من و توست و تو را از راز آن كارها كه تحملشان را نداشتى آگاه مى‌كنم"},{"SurahNumber":18,"VerseNumber":79,"Text":"اما آن كشتى از آنِ بينوايانى بود كه در دريا كار مى‌كردند. خواستم معيوبش كنم، زيرا در آن سوترشان پادشاهى بود كه كشتيها را به غصب مى‌گرفت"},{"SurahNumber":18,"VerseNumber":80,"Text":"اما آن پسر، پدر و مادرش مؤمن بودند. ترسيديم كه آن دو را به عصيان و كفر دراندازد"},{"SurahNumber":18,"VerseNumber":81,"Text":"خواستيم تا در عوض او پروردگارشان چيزى نصيبشان سازد به پاكى بهتر از او و به مهربانى نزديك‌تر از او"},{"SurahNumber":18,"VerseNumber":82,"Text":"اما ديوار از آنِ دو پسر يتيم از مردم اين شهر بود. در زيرش گنجى بود، از آنِ پسران، پدرشان مردى صالح بود. پروردگار تو مى‌خواست آن دو به حد رشد رسند و گنج خود را بيرون آرند. و من اين كار را به ميل خود نكردم. رحمت پروردگارت بود. اين است راز آن سخن كه گفتم: تو را شكيب آن نيست"},{"SurahNumber":18,"VerseNumber":83,"Text":"و از تو در باره ذوالقرنين مى‌پرسند. بگو: براى شما از او چيزى مى‌خوانم"},{"SurahNumber":18,"VerseNumber":84,"Text":"ما او را در زمين مكانت داديم و راه رسيدن به هر چيزى را به او نشان داديم"},{"SurahNumber":18,"VerseNumber":85,"Text":"او نيز راه را پى گرفت"},{"SurahNumber":18,"VerseNumber":86,"Text":"تا به غروبگاه خورشيد رسيد. ديد كه در چشمه‌اى گِل‌آلود و سياه غروب مى‌كند و در آنجا مردمى يافت. گفتيم: اى ذوالقرنين، مى‌خواهى عقوبتشان كن و مى‌خواهى با آنها به نيكى رفتار كن"},{"SurahNumber":18,"VerseNumber":87,"Text":"گفت: اما هر كس كه ستم كند ما عقوبتش خواهيم كرد. آنگاه او را نزد پروردگارش مى‌برند تا او نيز به سختى عذابش كند"},{"SurahNumber":18,"VerseNumber":88,"Text":"و اما هر كس كه ايمان آورد و كارهاى شايسته كند، اجرى نيكو دارد. و در باره او فرمانهاى آسان خواهيم راند"},{"SurahNumber":18,"VerseNumber":89,"Text":"باز هم راه را پى گرفت"},{"SurahNumber":18,"VerseNumber":90,"Text":"تا به مكان برآمدن آفتاب رسيد. ديد بر قومى طلوع مى‌كند كه غير از پرتو آن برايشان هيچ پوششى قرار نداده‌ايم"},{"SurahNumber":18,"VerseNumber":91,"Text":"چنين بود. و ما بر احوال او احاطه داريم"},{"SurahNumber":18,"VerseNumber":92,"Text":"باز هم راه را پى گرفت"},{"SurahNumber":18,"VerseNumber":93,"Text":"تا به ميان دو كوه رسيد. در پس آن دو كوه مردمى را ديد كه گويى هيچ سخنى را نمى‌فهمند"},{"SurahNumber":18,"VerseNumber":94,"Text":"گفتند: اى ذوالقرنين، يأجوج و مأجوج در زمين فساد مى‌كنند. مى‌خواهى خراجى بر خود مقرر كنيم تا تو ميان ما و آنها سدى برآورى؟"},{"SurahNumber":18,"VerseNumber":95,"Text":"گفت: آنچه پروردگار من مرا بدان توانايى داده است بهتر است. مرا به نيروى خويش مدد كنيد، تا ميان شما و آنها سدى برآورم"},{"SurahNumber":18,"VerseNumber":96,"Text":"براى من تكه‌هاى آهن بياوريد. چون ميان آن دو كوه انباشته شد، گفت: بدميد. تا آن آهن را بگداخت. و گفت: مس گداخته بياوريد تا بر آن ريزم"},{"SurahNumber":18,"VerseNumber":97,"Text":"نه توانستند از آن بالا روند و نه در آن سوراخ كنند"},{"SurahNumber":18,"VerseNumber":98,"Text":"گفت: اين رحمتى بود از جانب پروردگار من؛ و چون وعده پروردگار من در رسد، آن را زير و زبر كند و وعده پروردگار من راست است"},{"SurahNumber":18,"VerseNumber":99,"Text":"و در آن روز واگذاريم تا چون موج روان گردند، و چون در صور دميده شود همه را يكجا گرد آوريم"},{"SurahNumber":18,"VerseNumber":100,"Text":"و در آن روز جهنم را به كافران، چنان كه بايد، نشان خواهيم داد"},{"SurahNumber":18,"VerseNumber":101,"Text":"آن كسان كه ديدگانشان از ياد من در حجاب بوده و توان شنيدن نداشته‌اند"},{"SurahNumber":18,"VerseNumber":102,"Text":"آيا كافران پندارند كه به جاى من بندگان مرا به خدايى گيرند؟ ما جهنم را آماده ساخته‌ايم تا منزلگاه كافران باشد"},{"SurahNumber":18,"VerseNumber":103,"Text":"بگو: آيا شما را آگاه كنيم كه كردار چه كسانى بيش از همه به زيانشان بود؟"},{"SurahNumber":18,"VerseNumber":104,"Text":"آنهايى كه كوششان در زندگى دنيا تباه شد و مى‌پنداشتند كارى نيكو مى‌كنند"},{"SurahNumber":18,"VerseNumber":105,"Text":"آنان به آيات پروردگارشان و به ملاقات با او ايمان نياوردند، پس اعمالشان ناچيز شد و ما در روز قيامت برايشان منزلتى قائل نيستيم"},{"SurahNumber":18,"VerseNumber":106,"Text":"همچنين كيفر آنان به سبب كفرشان و نيز بدان سبب كه آيات و پيامبران مرا مسخره مى‌كردند، جهنم است"},{"SurahNumber":18,"VerseNumber":107,"Text":"كسانى كه ايمان آوردند و كارهاى شايسته كردند مهمانسرايشان باغهاى فردوس است"},{"SurahNumber":18,"VerseNumber":108,"Text":"در آنجا جاويدانند و هرگز هواى انتقال نكنند"},{"SurahNumber":18,"VerseNumber":109,"Text":"بگو: اگر دريا براى نوشتن كلمات پروردگار من مركب شود، دريا به پايان مى‌رسد و كلمات پروردگار من به پايان نمى‌رسد، هر چند درياى ديگرى به مدد آن بياوريم"},{"SurahNumber":18,"VerseNumber":110,"Text":"بگو: من انسانى هستم همانند شما. به من وحى مى‌شود. هرآينه خداى شما خدايى است يكتا. هر كس ديدار پروردگار خويش را اميد مى‌بندد، بايد كردارى شايسته داشته باشد و در پرستش پروردگارش هيچ كس را شريك نسازد"},{"SurahNumber":19,"VerseNumber":1,"Text":"كاف، ها، يا، عين، صاد"},{"SurahNumber":19,"VerseNumber":2,"Text":"بيان بخشايش پروردگارت بر بنده خود زكريّا است"},{"SurahNumber":19,"VerseNumber":3,"Text":"آنگاه كه پروردگارش را در نهان ندا داد"},{"SurahNumber":19,"VerseNumber":4,"Text":"گفت: اى پروردگار من، استخوان من سست گشته و سرم از پيرى سفيد شده است و هرگز در دعا به درگاه تو، اى پروردگار من، بى‌بهره نبوده‌ام"},{"SurahNumber":19,"VerseNumber":5,"Text":"من پس از مرگ خويش، از خويشاوندانم بيمناكم و زنم نازاينده است. مرا از جانب خود فرزندى عطا كن،"},{"SurahNumber":19,"VerseNumber":6,"Text":"كه ميراثبر من و ميراثبر خاندان يعقوب باشد و او را، اى پروردگار من، شايسته و پسنديده گردان"},{"SurahNumber":19,"VerseNumber":7,"Text":"اى زكريّا، ما تو را به پسرى به نام يحيى مژده مى‌دهيم. از اين پيش كسى را همنام او نساخته‌ايم"},{"SurahNumber":19,"VerseNumber":8,"Text":"گفت: اى پروردگار من، مرا از كجا پسرى باشد، حال آنكه زنم نازاينده است. و من خود در پيرى به فرتوتى رسيده‌ام"},{"SurahNumber":19,"VerseNumber":9,"Text":"گفت: پروردگارت اينچنين گفته است: اين براى من آسان است و تو را كه پيش از اين چيزى نبوده‌اى بيافريده‌ام"},{"SurahNumber":19,"VerseNumber":10,"Text":"گفت: اى پروردگار من، به من نشانى بنماى. گفت: نشان تو اين است كه سه شب و سه روز با مردم سخن نگويى بى‌هيچ آسيبى"},{"SurahNumber":19,"VerseNumber":11,"Text":"از محراب به ميان قوم خود بيرون آمد و به آنان اعلام كرد كه: صبح و شام تسبيح گوييد"},{"SurahNumber":19,"VerseNumber":12,"Text":"اى يحيى، كتاب را به نيرومندى بگير. و در كودكى به او دانايى عطا كرديم"},{"SurahNumber":19,"VerseNumber":13,"Text":"و به او شفقت كرديم و پاكيزه‌اش ساختيم و او پرهيزگار بود"},{"SurahNumber":19,"VerseNumber":14,"Text":"به پدر و مادر نيكى مى‌كرد و جبار و گردنكش نبود"},{"SurahNumber":19,"VerseNumber":15,"Text":"سلام بر او؛ روزى كه زاده شد و روزى كه مى‌ميرد و روزى كه ديگر بار زنده برانگيخته مى‌شود"},{"SurahNumber":19,"VerseNumber":16,"Text":"در اين كتاب مريم را ياد كن، آنگاه كه از خاندان خويش به مكانى رو به سوى برآمدن آفتاب، دورى گزيد"},{"SurahNumber":19,"VerseNumber":17,"Text":"ميان خود و آنان پرده‌اى كشيد و ما روح خود را نزدش فرستاديم و چون انسانى تمام بر او نمودار شد"},{"SurahNumber":19,"VerseNumber":18,"Text":"مريم گفت: از تو به خداى رحمان پناه مى‌برم، كه پرهيزگار باشى"},{"SurahNumber":19,"VerseNumber":19,"Text":"گفت: من فرستاده پروردگار تو هستم، تا تو را پسرى پاكيزه ببخشم"},{"SurahNumber":19,"VerseNumber":20,"Text":"گفت: از كجا مرا فرزندى باشد، حال آنكه هيچ بشرى به من دست نزده است و من بدكاره هم نبوده‌ام"},{"SurahNumber":19,"VerseNumber":21,"Text":"گفت: پروردگار تو اينچنين گفته است: اين براى من آسان است. ما آن پسر را براى مردم آيتى و بخشايشى كنيم و اين كارى است حتمى و پايان يافته"},{"SurahNumber":19,"VerseNumber":22,"Text":"پس به او آبستن شد و او را با خود به مكانى دورافتاده برد"},{"SurahNumber":19,"VerseNumber":23,"Text":"درد زاييدن او را به سوى تنه درخت خرمايى كشانيد. گفت: اى كاش پيش از اين مرده بودم و از يادها فراموش شده بودم"},{"SurahNumber":19,"VerseNumber":24,"Text":"كودك از زير او ندا داد: محزون مباش، پروردگارت از زير پاى تو جوى آبى روان ساخت"},{"SurahNumber":19,"VerseNumber":25,"Text":"نخل را بجنبان تا خرماى تازه چيده برايت فرو ريزد"},{"SurahNumber":19,"VerseNumber":26,"Text":"پس اى زن، بخور و بياشام و شادمان باش و اگر از آدميان كسى را ديدى بگوى: براى خداى رحمان روزه نذر كرده‌ام و امروز با هيچ بشرى سخن نمى‌گويم"},{"SurahNumber":19,"VerseNumber":27,"Text":"كودك را برداشت و نزد قوم خود آورد. گفتند: اى مريم، كارى قبيح كرده‌اى"},{"SurahNumber":19,"VerseNumber":28,"Text":"اى خواهر هارون، نه پدرت مرد بدى بود و نه مادرت زنى بدكاره"},{"SurahNumber":19,"VerseNumber":29,"Text":"به فرزند اشاره كرد. گفتند: چگونه با كودكى كه در گهواره است سخن بگوييم"},{"SurahNumber":19,"VerseNumber":30,"Text":"كودك گفت: من بنده خدايم، به من كتاب داده و مرا پيامبر گردانيده است"},{"SurahNumber":19,"VerseNumber":31,"Text":"و هر جا كه باشم مرا بركت داده و تا زنده‌ام به نماز و زكات وصيت كرده است"},{"SurahNumber":19,"VerseNumber":32,"Text":"و نيز نيكى كردن به مادرم. و مرا جبار و شقى نساخته است"},{"SurahNumber":19,"VerseNumber":33,"Text":"سلام بر من؛ روزى كه زاده شدم و روزى كه مى‌ميرم و روزى كه ديگر بار زنده برانگيخته مى‌شوم"},{"SurahNumber":19,"VerseNumber":34,"Text":"اين است عيسى بن مريم -به سخن حق- همان كه در باره او در ترديد بودند"},{"SurahNumber":19,"VerseNumber":35,"Text":"نسزد خداوند را كه فرزندى برگيرد. منزه است. چون اراده كارى كند، مى‌گويد: موجود شو. پس موجود مى‌شود"},{"SurahNumber":19,"VerseNumber":36,"Text":"و اللّه پروردگار من و پروردگار شماست، پس او را بپرستيد، كه راه راست اين است"},{"SurahNumber":19,"VerseNumber":37,"Text":"گروه‌ها با هم اختلاف كردند، پس واى بر كافران به هنگام حضور در آن روز بزرگ"},{"SurahNumber":19,"VerseNumber":38,"Text":"چه خوب مى‌شنوند و چه خوب مى‌بينند آن روز كه نزد ما مى‌آيند. ولى ستمكاران امروز در گمراهى آشكارى هستند"},{"SurahNumber":19,"VerseNumber":39,"Text":"آنان را از روز حسرت كه كار به پايان آمده و آنان همچنان در حال غفلت و بى‌ايمانى هستند بترسان"},{"SurahNumber":19,"VerseNumber":40,"Text":"هر آينه ما زمين و هر كه را بر روى آن است به ارث مى‌بريم و همه به نزد ما بازگردانده مى‌شوند"},{"SurahNumber":19,"VerseNumber":41,"Text":"و در اين كتاب ابراهيم را ياد كن كه او پيامبرى راستگو بود"},{"SurahNumber":19,"VerseNumber":42,"Text":"آنگاه كه پدرش را گفت: اى پدر، چرا چيزى را كه نه مى‌شنود و نه مى‌بيند و نه هيچ نيازى از تو برمى‌آورد، مى‌پرستى؟"},{"SurahNumber":19,"VerseNumber":43,"Text":"اى پدر، مرا دانشى داده‌اند كه به تو نداده‌اند. پس، از من پيروى كن تا تو را به راه راست هدايت كنم"},{"SurahNumber":19,"VerseNumber":44,"Text":"اى پدر، شيطان را مپرست، زيرا شيطان خداى رحمان را نافرمان بود"},{"SurahNumber":19,"VerseNumber":45,"Text":"اى پدر، مى‌ترسم عذابى از جانب خداى رحمان به تو رسد و تو دوستدار شيطان باشى"},{"SurahNumber":19,"VerseNumber":46,"Text":"گفت: اى ابراهيم، آيا از خدايان من بيزار هستى؟ اگر بازنايستى سنگسارت مى‌كنم. اكنون زمانى دراز از من دور باش"},{"SurahNumber":19,"VerseNumber":47,"Text":"گفت: تو را سلامت باد. از پروردگارم برايت آمرزش خواهم خواست. زيرا او بر من مهربان است"},{"SurahNumber":19,"VerseNumber":48,"Text":"از شما و از آن چيزهايى كه به جاى خداى يكتا مى‌خوانيد كناره مى‌گيرم و پروردگار خود را مى‌خوانم، باشد كه چون پروردگارم را بخوانم محروم نشوم"},{"SurahNumber":19,"VerseNumber":49,"Text":"چون از آنها و آنچه جز خداى يكتا مى‌پرستيدند كناره گرفت، اسحاق و يعقوب را به او بخشيديم و همه را پيامبرى داديم،"},{"SurahNumber":19,"VerseNumber":50,"Text":"و رحمت خويش را به آنها ارزانى داشتيم و سخن نيكو و آوازه بلند داديم"},{"SurahNumber":19,"VerseNumber":51,"Text":"و در اين كتاب، موسى را ياد كن. او بنده‌اى مخلص و فرستاده‌اى پيامبر بود"},{"SurahNumber":19,"VerseNumber":52,"Text":"و او را از جانب راست كوه طور ندا داديم و نزديكش ساختيم تا با او راز گوييم"},{"SurahNumber":19,"VerseNumber":53,"Text":"و از رحمت خود برادرش هارون پيامبر را به او بخشيديم"},{"SurahNumber":19,"VerseNumber":54,"Text":"و در اين كتاب اسماعيل را ياد كن. او درست‌قول و فرستاده‌اى پيامبر بود،"},{"SurahNumber":19,"VerseNumber":55,"Text":"و خاندان خود را به نماز و زكات امر مى‌كرد و نزد پروردگارش شايسته و پسنديده بود"},{"SurahNumber":19,"VerseNumber":56,"Text":"و در اين كتاب ادريس را ياد كن. او راست‌گفتارى پيامبر بود"},{"SurahNumber":19,"VerseNumber":57,"Text":"او را به مكانى بلند فرا برديم"},{"SurahNumber":19,"VerseNumber":58,"Text":"اينان گروهى از پيامبران بودند كه خدا به آنان انعام كرده بود، از فرزندان آدم و فرزندان آنان كه با نوح در كشتى نشانديم و فرزندان ابراهيم و اسرائيل و آنها كه هدايتشان كرديم و برگزيديمشان. و چون آيات خداى رحمان بر آنان تلاوت مى‌شد، گريان به سجده مى‌افتادند"},{"SurahNumber":19,"VerseNumber":59,"Text":"سپس كسانى جانشين اينان شدند كه نماز را ضايع گذاشتند و پيرو شهوات گرديدند و به زودى به غى خواهند افتاد،"},{"SurahNumber":19,"VerseNumber":60,"Text":"مگر آن كس كه توبه كرد و ايمان آورد و كارهاى شايسته كرد. اينان به بهشت داخل مى‌شوند و هيچ مورد ستم قرار نمى‌گيرند"},{"SurahNumber":19,"VerseNumber":61,"Text":"بهشتهاى جاويد كه خداى رحمان در غيب به بندگان خويش وعده كرده است و وعده او فرا خواهد رسيد"},{"SurahNumber":19,"VerseNumber":62,"Text":"در آنجا سخن لغو نمى‌شنوند، گفتارشان سلام است. و روزيشان هر صبح و شام آماده است"},{"SurahNumber":19,"VerseNumber":63,"Text":"اين همان بهشتى است كه به بندگانمان، آنها كه پرهيزگارى كرده‌اند، عطا مى‌كنيم"},{"SurahNumber":19,"VerseNumber":64,"Text":"و ما جز به فرمان پروردگار تو فرود نمى‌آييم. آنچه در پيش روى ما و پشت سر ما و ميان اين دو قرار دارد از آنِ اوست. و پروردگار تو فراموشكار نيست"},{"SurahNumber":19,"VerseNumber":65,"Text":"پروردگار آسمانها و زمين و آنچه ميان آن دوست. او را بپرست و در پرستش شكيبا باش. آيا همنامى براى او مى‌شناسى؟"},{"SurahNumber":19,"VerseNumber":66,"Text":"آدمى مى‌گويد: آيا زمانى كه بميرم، زنده از گور بيرون آورده خواهم شد؟"},{"SurahNumber":19,"VerseNumber":67,"Text":"و آدمى به ياد ندارد كه او را پيش از اين آفريده‌ايم و او خود چيزى نبوده است؟"},{"SurahNumber":19,"VerseNumber":68,"Text":"به پروردگارت سوگند، آنها را با شيطانها گردمى‌آوريم؛ آنگاه همه را در اطراف جهنم به زانو مى‌نشانيم"},{"SurahNumber":19,"VerseNumber":69,"Text":"آنگاه از هر گروه كسانى را كه در برابر خداى رحمان بيشتر سركشى كرده‌اند جدا مى‌كنيم"},{"SurahNumber":19,"VerseNumber":70,"Text":"و ما آنهايى را كه سزاوارتر به داخل شدن در آتش و سوختن در آن باشند، بهتر مى‌شناسيم"},{"SurahNumber":19,"VerseNumber":71,"Text":"و هيچ يك از شما نيست كه وارد جهنم نشود، و اين حكمى است حتمى از جانب پروردگار تو"},{"SurahNumber":19,"VerseNumber":72,"Text":"آنگاه پرهيزگاران را نجات مى‌دهيم و ستمكاران را همچنان به زانونشسته در آنجا وامى‌گذاريم"},{"SurahNumber":19,"VerseNumber":73,"Text":"چون آيات روشنگر ما را بر آنان بخوانند، كافران به مؤمنان مى‌گويند: كدام يك از دو فرقه را جايگاه بهتر و محفل نيكوتر است؟"},{"SurahNumber":19,"VerseNumber":74,"Text":"پيش از آنها چه بسا مردمى را به هلاكت رسانيده‌ايم كه از حيث اثاث و منظر بهتر از آنها بودند"},{"SurahNumber":19,"VerseNumber":75,"Text":"بگو: هر كس كه در گمراهى باشد، خداى رحمان او را به فزونى مدد مى‌رساند، تا آنگاه آنچه را به او وعده داده شده است بنگرد: يا عذاب و يا قيامت. آنگاه خواهند دانست كه چه كسى را جايگاه بدتر و سپاه ناتوان‌تر است"},{"SurahNumber":19,"VerseNumber":76,"Text":"و خدا بر هدايت آنان كه هدايت يافته‌اند خواهد افزود و نزد پروردگار تو پاداش و نتيجه كردارهاى شايسته‌اى كه باقى‌ماندنى‌اند بهتر است"},{"SurahNumber":19,"VerseNumber":77,"Text":"آيا آن كسى را كه به آيات ما كافر بود ديدى كه مى‌گفت: البته به من مال و فرزند داده خواهد شد"},{"SurahNumber":19,"VerseNumber":78,"Text":"آيا از غيب آگاهى داشت، يا از خداى رحمان پيمان گرفته بود؟"},{"SurahNumber":19,"VerseNumber":79,"Text":"نه چنين است. آنچه مى‌گويد خواهيم نوشت و البته بر عذابش خواهيم افزود"},{"SurahNumber":19,"VerseNumber":80,"Text":"آنچه را كه مى‌گويد از او مى‌ستانيم تا تنها نزد ما بيايد"},{"SurahNumber":19,"VerseNumber":81,"Text":"و به غير از اللّه خدايانى اختيار كردند تا سبب عزتشان گردند"},{"SurahNumber":19,"VerseNumber":82,"Text":"نه چنين است. به زودى عبادتشان را انكار كنند و به مخالفتشان برخيزند"},{"SurahNumber":19,"VerseNumber":83,"Text":"آيا نديده‌اى كه ما شياطين را به سوى كافران فرستاديم تا آنها را برانگيزند؟"},{"SurahNumber":19,"VerseNumber":84,"Text":"پس تو بر آنان شتاب مكن كه ما روزهايشان را به دقت مى‌شماريم"},{"SurahNumber":19,"VerseNumber":85,"Text":"روزى كه پرهيزگاران را نزد خداى رحمان سواره گرد آوريم"},{"SurahNumber":19,"VerseNumber":86,"Text":"و مجرمان را تشنه‌كام به جهنم برانيم"},{"SurahNumber":19,"VerseNumber":87,"Text":"از شفاعت بى‌نصيبند، مگر آن كس كه با خداى رحمان پيمانى بسته باشد"},{"SurahNumber":19,"VerseNumber":88,"Text":"گفتند: خداى رحمان صاحب فرزندى است"},{"SurahNumber":19,"VerseNumber":89,"Text":"هر آينه سخنى زشت آورده‌ايد"},{"SurahNumber":19,"VerseNumber":90,"Text":"نزديك است كه از اين سخن آسمانها بشكافند و زمين شكافته شود و كوه‌ها فروافتند و در هم ريزند،"},{"SurahNumber":19,"VerseNumber":91,"Text":"زيرا براى خداى رحمان فرزندى قائل شده‌اند"},{"SurahNumber":19,"VerseNumber":92,"Text":"خداى رحمان را سزاوار نيست كه صاحب فرزندى باشد"},{"SurahNumber":19,"VerseNumber":93,"Text":"هيچ چيز در آسمانها و زمين نيست مگر آنكه به بندگى سوى خداى رحمان بيايد"},{"SurahNumber":19,"VerseNumber":94,"Text":"او همه را حساب كرده و يك‌يك شمرده است"},{"SurahNumber":19,"VerseNumber":95,"Text":"و همگيشان در روز قيامت تنها نزد او مى‌آيند"},{"SurahNumber":19,"VerseNumber":96,"Text":"خداى رحمان كسانى را كه ايمان آورده‌اند و كارهاى شايسته كرده‌اند، محبوب همه گرداند"},{"SurahNumber":19,"VerseNumber":97,"Text":"اين قرآن را بر زبان تو آسان كرديم تا پرهيزگاران را مژده دهى و ستيزه‌گران را بترسانى"},{"SurahNumber":19,"VerseNumber":98,"Text":"و چه بسيار مردمى را پيش از آنها هلاك كرده‌ايم. آيا هيچ يك از آنها را مى‌يابى يا حتى اندك آوازى از آنها مى‌شنوى؟"},{"SurahNumber":20,"VerseNumber":1,"Text":"طا، ها"},{"SurahNumber":20,"VerseNumber":2,"Text":"قرآن را بر تو نازل نكرده‌ايم كه در رنج افتى"},{"SurahNumber":20,"VerseNumber":3,"Text":"تنها هشدارى است براى آن كه مى‌ترسد"},{"SurahNumber":20,"VerseNumber":4,"Text":"از جانب كسى كه زمين و آسمانهاى بلند را آفريده است نازل شده"},{"SurahNumber":20,"VerseNumber":5,"Text":"خداى رحمان بر عرش استيلا دارد"},{"SurahNumber":20,"VerseNumber":6,"Text":"از آنِ اوست آنچه در آسمانها و زمين و ميان آنهاست و آنچه در زير زمين است"},{"SurahNumber":20,"VerseNumber":7,"Text":"و اگر سخن بلند گويى، او به راز نهان و نهان‌تر آگاه است"},{"SurahNumber":20,"VerseNumber":8,"Text":"اللّه، آن كه هيچ خدايى جز او نيست، نامهاى خوب از آن اوست"},{"SurahNumber":20,"VerseNumber":9,"Text":"آيا خبر موسى به تو رسيده است؟"},{"SurahNumber":20,"VerseNumber":10,"Text":"آنگاه كه آتشى ديد و به خانواده خود گفت: درنگ كنيد، كه من از دور آتشى مى‌بينم، شايد برايتان قبسى بياورم يا در روشنايى آن راهى بيابم"},{"SurahNumber":20,"VerseNumber":11,"Text":"چون نزد آتش آمد، ندا داده شد: اى موسى،"},{"SurahNumber":20,"VerseNumber":12,"Text":"من پروردگار تو هستم. پاى‌افزارت را بيرون كن كه اينك در وادى مقدس طوى هستى"},{"SurahNumber":20,"VerseNumber":13,"Text":"و من تو را برگزيده‌ام. پس به آنچه وحى مى‌شود گوش فرا دار"},{"SurahNumber":20,"VerseNumber":14,"Text":"خداى يكتا من هستم. هيچ خدايى جز من نيست. پس مرا بپرست و تا مرا ياد كنى نماز بگزار"},{"SurahNumber":20,"VerseNumber":15,"Text":"قيامت آمدنى است. مى‌خواهم زمان آن را پنهان دارم تا هر كس در مقابل كارى كه كرده است سزا ببيند"},{"SurahNumber":20,"VerseNumber":16,"Text":"آن كس كه به آن ايمان ندارد و پيرو هواى خويش است، تو را از آن رويگردان نكند، تا به هلاكت افتى"},{"SurahNumber":20,"VerseNumber":17,"Text":"اى موسى، آن چيست به دست راستت؟"},{"SurahNumber":20,"VerseNumber":18,"Text":"گفت: اين عصاى من است. بر آن تكيه مى‌كنم و براى گوسفندانم با آن برگ مى‌ريزم. و مرا با آن كارهاى ديگر است"},{"SurahNumber":20,"VerseNumber":19,"Text":"گفت: اى موسى، آن را بيفكن"},{"SurahNumber":20,"VerseNumber":20,"Text":"بيفكندش. به ناگهان مارى شد كه مى‌دويد"},{"SurahNumber":20,"VerseNumber":21,"Text":"گفت: بگيرش، و مترس. بار ديگر آن را به صورت نخستينش بازمى‌گردانيم"},{"SurahNumber":20,"VerseNumber":22,"Text":"دست خويش در بغل كن، بى‌هيچ عيبى، سفيد بيرون آيد. اين هم آيتى ديگر،"},{"SurahNumber":20,"VerseNumber":23,"Text":"تا آيتهاى بزرگ‌تر خود را به تو بنمايانيم"},{"SurahNumber":20,"VerseNumber":24,"Text":"نزد فرعون برو كه سركشى مى‌كند"},{"SurahNumber":20,"VerseNumber":25,"Text":"گفت: اى پروردگار من، سينه مرا براى من گشاده گردان"},{"SurahNumber":20,"VerseNumber":26,"Text":"و كار مرا آسان ساز"},{"SurahNumber":20,"VerseNumber":27,"Text":"و گره از زبان من بگشاى"},{"SurahNumber":20,"VerseNumber":28,"Text":"تا گفتار مرا بفهمند"},{"SurahNumber":20,"VerseNumber":29,"Text":"و ياورى از خاندان من براى من قرار ده؛"},{"SurahNumber":20,"VerseNumber":30,"Text":"برادرم هارون را"},{"SurahNumber":20,"VerseNumber":31,"Text":"پشت مرا بدو محكم كن"},{"SurahNumber":20,"VerseNumber":32,"Text":"و در كار من شريكش گردان"},{"SurahNumber":20,"VerseNumber":33,"Text":"تا تو را فراوان ستايش كنيم"},{"SurahNumber":20,"VerseNumber":34,"Text":"و تو را فراوان ياد كنيم"},{"SurahNumber":20,"VerseNumber":35,"Text":"كه تو بر حال ما آگاه بوده‌اى"},{"SurahNumber":20,"VerseNumber":36,"Text":"گفت: اى موسى، هر چه خواستى به تو داده شد"},{"SurahNumber":20,"VerseNumber":37,"Text":"و ما بار ديگر به تو نعمت فراوان داده‌ايم،"},{"SurahNumber":20,"VerseNumber":38,"Text":"آنگاه كه بر مادرت آنچه وحى كردنى بود وحى كرديم"},{"SurahNumber":20,"VerseNumber":39,"Text":"كه او را در صندوقى بيفكن، صندوق را به دريا افكن، تا دريا به ساحلش اندازد و يكى از دشمنان من و دشمنان او صندوق را برگيرد. محبت خويش بر تو ارزانى داشتم تا زير نظر من پرورش يابى"},{"SurahNumber":20,"VerseNumber":40,"Text":"آنگاه كه خواهرت مى‌رفت و مى‌گفت: مى‌خواهيد شما را به كسى كه نگهداريش كند راه بنمايم؟ ما تو را نزد مادرت باز گردانيديم تا چشمانش روشن گردد و غم نخورد. و تو يكى را بكشتى و ما از غم آزادت كرديم و بارها تو را بيازموديم. و سالى چند ميان مردم مدين زيستى. و اكنون، اى موسى، در آن هنگام كه مقدّر كرده بوديم آمده‌اى"},{"SurahNumber":20,"VerseNumber":41,"Text":"تو را خاص خود كردم"},{"SurahNumber":20,"VerseNumber":42,"Text":"تو و برادرت آيات مرا ببريد و در رسالت من سستى مكنيد"},{"SurahNumber":20,"VerseNumber":43,"Text":"به سوى فرعون برويد كه او طغيان كرده است"},{"SurahNumber":20,"VerseNumber":44,"Text":"با او به نرمى سخن گوييد، شايد پند گيرد، يا بترسد"},{"SurahNumber":20,"VerseNumber":45,"Text":"گفتند: اى پروردگار ما، بيم داريم كه بر ما تعدى كند يا طغيان از حد بگذراند"},{"SurahNumber":20,"VerseNumber":46,"Text":"گفت: مترسيد. من با شما هستم. مى‌شنوم و مى‌بينم"},{"SurahNumber":20,"VerseNumber":47,"Text":"پس نزد او رويد و گوييد: ما رسولان پروردگار توايم. بنى‌اسرائيل را با ما بفرست و آزارشان مده. ما نشانه‌اى از پروردگارت برايت آورده‌ايم. و سلام بر آن كس كه از پى هدايت قدم نهد"},{"SurahNumber":20,"VerseNumber":48,"Text":"هرآينه به ما وحى شده است كه عذاب براى آن كسى است كه راست را دروغ شمارد و از آن رخ برتابد"},{"SurahNumber":20,"VerseNumber":49,"Text":"گفت: اى موسى، پروردگار شما كيست؟"},{"SurahNumber":20,"VerseNumber":50,"Text":"گفت: پروردگار ما همان كسى است كه آفرينش هر چيزى را به او ارزانى داشته، سپس هدايتش كرده است"},{"SurahNumber":20,"VerseNumber":51,"Text":"گفت: حال اقوامى كه از اين پيش مى‌زيسته‌اند چيست؟"},{"SurahNumber":20,"VerseNumber":52,"Text":"گفت: علم آن در كتابى است نزد پروردگار من. پروردگار من نه خطا مى‌كند و نه فراموش"},{"SurahNumber":20,"VerseNumber":53,"Text":"كسى است كه زمين را آرامگاه شما ساخت و برايتان در آن راه‌هايى پديد آورد و از آسمان باران فرستاد، تا بدان انواعى گوناگون از نباتات برويانيم"},{"SurahNumber":20,"VerseNumber":54,"Text":"بخوريد و چارپايانتان را بچرانيد. در اين براى خردمندان عبرتهاست"},{"SurahNumber":20,"VerseNumber":55,"Text":"شما را از زمين آفريديم و به آن باز مى‌گردانيم و بار ديگر از آن بيرون مى‌آوريم"},{"SurahNumber":20,"VerseNumber":56,"Text":"هرآينه همه آيات خود را به او نشان داديم ولى تكذيبش كرد و سر باز زد"},{"SurahNumber":20,"VerseNumber":57,"Text":"گفت: اى موسى، آيا نزد ما آمده‌اى تا ما را به جادويى از سرزمينمان بيرون كنى؟"},{"SurahNumber":20,"VerseNumber":58,"Text":"ما نيز در برابر تو جادويى چون جادوى تو مى‌آوريم. بين ما و خود وعده گاهى در زمينى هموار بگذار كه نه ما وعده را خلاف كنيم و نه تو"},{"SurahNumber":20,"VerseNumber":59,"Text":"گفت: موعد شما روز زينت است و همه مردم بدان هنگام كه آفتاب بلند گردد گرد آيند"},{"SurahNumber":20,"VerseNumber":60,"Text":"فرعون بازگشت و ياران حيله‌گر خويش را گرد كرد و باز آمد"},{"SurahNumber":20,"VerseNumber":61,"Text":"موسى گفتشان: واى بر شما، بر خدا دروغ مبنديد كه همه شما را به عذابى هلاك كند و هر كه دروغ بندد نوميد شود"},{"SurahNumber":20,"VerseNumber":62,"Text":"پس با يكديگر در كار خود به مشورت پرداختند. و پنهان رازها گفتند"},{"SurahNumber":20,"VerseNumber":63,"Text":"گفتند: اين دو جادوگرانى هستند كه مى‌خواهند به جادوى خويش شما را از سرزمينتان برانند و آيين برتر شما را براندازند"},{"SurahNumber":20,"VerseNumber":64,"Text":"شما تدبيرهاى خود گرد كنيد و در يك صف بياييد. كسى كه امروز پيروز شود، رستگارى يابد"},{"SurahNumber":20,"VerseNumber":65,"Text":"گفتند: اى موسى، آيا تو مى‌افكنى يا ما نخست بيفكنيم؟"},{"SurahNumber":20,"VerseNumber":66,"Text":"گفت: شما بيفكنيد. ناگهان از جادويى كه كردند چنان در نظرش آمد كه آن رسنها و عصاها به هر سو مى‌دوند"},{"SurahNumber":20,"VerseNumber":67,"Text":"موسى خويشتن را ترسان يافت"},{"SurahNumber":20,"VerseNumber":68,"Text":"گفتيم: مترس كه تو برتر هستى"},{"SurahNumber":20,"VerseNumber":69,"Text":"آنچه در دست راست دارى بيفكن تا هر چه را كه ساخته‌اند ببلعد. آنان حيله جادوان ساخته‌اند و جادوگر هيچ گاه پيروز نمى‌شود"},{"SurahNumber":20,"VerseNumber":70,"Text":"ساحران به سجده وادار شدند. گفتند: به پروردگار هارون و موسى ايمان آورديم"},{"SurahNumber":20,"VerseNumber":71,"Text":"فرعون گفت: آيا پيش از آنكه شما را رخصت دهم به او ايمان آورديد؟ او بزرگ شماست كه به شما جادوگرى آموخته است. دستها و پاهاتان را از چپ و راست مى‌برم و بر تنه درخت خرما به دارتان مى‌آويزم. تا بدانيد كه عذاب كدام يك از ما سخت‌تر و پاينده‌تر است"},{"SurahNumber":20,"VerseNumber":72,"Text":"گفتند: سوگند به آن كه ما را آفريده است كه تو را بر آن نشانه‌هاى روشن كه ديده‌ايم ترجيح نمى‌دهيم؛ به هر چه خواهى حكم كن، كه رواج حكم تو در زندگى اينجهانى است"},{"SurahNumber":20,"VerseNumber":73,"Text":"اينك به پروردگار خويش ايمان آورديم تا از خطاهاى ما و آن جادوگرى كه ما را بدان واداشتى درگذرد، كه خدا بهتر و پايدارتر است"},{"SurahNumber":20,"VerseNumber":74,"Text":"هرآينه هر كس كه گنهكار نزد پروردگارش بيايد، جهنم جايگاه اوست كه در آنجا نه مى‌ميرد و نه زندگى مى‌كند"},{"SurahNumber":20,"VerseNumber":75,"Text":"و آنان كه با ايمان نزد او آيند و كارهاى شايسته كنند، صاحب درجاتى بلند باشند"},{"SurahNumber":20,"VerseNumber":76,"Text":"بهشتهاى جاويدان كه در آن نهرها روان است، و همواره در آنجا باشند. و اين است پاداش پاكان"},{"SurahNumber":20,"VerseNumber":77,"Text":"به موسى وحى كرديم كه بندگان ما را شب‌هنگام بيرون ببر و برايشان در دريا گذرگاهى خشك بجوى، و مترس كه بر تو دست يابند و بيم به دل راه مده"},{"SurahNumber":20,"VerseNumber":78,"Text":"فرعون با لشكرهايش از پيشان روان شد. و دريا چنان كه بايد آنان را در خود فرو پوشيد"},{"SurahNumber":20,"VerseNumber":79,"Text":"فرعون قومش را گمراه كرد، نه راهنمايى"},{"SurahNumber":20,"VerseNumber":80,"Text":"اى بنى‌اسرائيل، شما را از دشمنتان رهانيديم و با شما در جانب راست كوه طور وعده نهاديم و برايتان مَنّ و سَلوى نازل كرديم"},{"SurahNumber":20,"VerseNumber":81,"Text":"از چيزهاى پاكيزه كه شما را روزى داده‌ايم بخوريد و از حد مگذرانيدش تا مباد خشم من به شما رسد، كه هر كس كه خشم من به او برسد در آتش افتد"},{"SurahNumber":20,"VerseNumber":82,"Text":"هر كس كه توبه كند و ايمان آورد و كار شايسته كند و به راه هدايت بيفتد، مى‌آمرزمش"},{"SurahNumber":20,"VerseNumber":83,"Text":"اى موسى، چه چيز تو را واداشت تا بر قومت پيشى گيرى؟"},{"SurahNumber":20,"VerseNumber":84,"Text":"گفت: آنها همانهايند كه از پى من روانند. اى پروردگار من، من به سوى تو شتافتم تا خشنود گردى"},{"SurahNumber":20,"VerseNumber":85,"Text":"گفت: ما قوم تو را پس از تو آزمايش كرديم و سامرى گمراهشان ساخت"},{"SurahNumber":20,"VerseNumber":86,"Text":"موسى خشمگين و پُر اندوه نزد قومش بازگشت و گفت: اى قوم من، آيا پروردگارتان شما را وعده‌هاى نيكو نداده بود؟ آيا درنگ من به درازا كشيد يا خواستيد كه خشم پروردگارتان به شما فرود آيد كه وعده مرا خلاف كرديد؟"},{"SurahNumber":20,"VerseNumber":87,"Text":"گفتند: ما به اختيار خويش وعده تو خلاف نكرديم. بارهايى از زينت آن قوم بر دوش داشتيم. آنها را در آتش بيفكنديم. و سامرى نيز بيفكند"},{"SurahNumber":20,"VerseNumber":88,"Text":"و برايشان تنديس گوساله‌اى كه نعره گاوان را داشت بساخت و گفتند: اين خداى شما و خداى موسى است. و موسى فراموش كرده بود"},{"SurahNumber":20,"VerseNumber":89,"Text":"آيا نمى‌ديدند كه هيچ پاسخى به سخنشان نمى‌دهد، و هيچ سود و زيانى برايشان ندارد؟"},{"SurahNumber":20,"VerseNumber":90,"Text":"هارون نيز پيش از اين به آنها گفته بود: اى قوم من، شما را به اين گوساله آزموده‌اند. پروردگار شما خداى رحمان است. از پى من بياييد و فرمانبردار من باشيد"},{"SurahNumber":20,"VerseNumber":91,"Text":"گفتند: ما همواره به پرستش او مى‌نشينيم تا موسى به نزد ما باز گردد"},{"SurahNumber":20,"VerseNumber":92,"Text":"گفت: اى هارون، هنگامى كه ديدى گمراه مى‌شوند،"},{"SurahNumber":20,"VerseNumber":93,"Text":"چرا از پى من نيامدى؟ آيا تو نيز از فرمان من سرپيچى كرده بودى؟"},{"SurahNumber":20,"VerseNumber":94,"Text":"گفت: اى پسر مادرم، چنگ به ريش و سر من مينداز. من ترسيدم كه بگويى: تو ميان بنى‌اسرائيل جدايى افكندى، و گفتار مرا رعايت نكردى"},{"SurahNumber":20,"VerseNumber":95,"Text":"گفت: و تو اى سامرى، اين چه كارى بود كه كردى؟"},{"SurahNumber":20,"VerseNumber":96,"Text":"گفت: من چيزى ديدم كه آنها نمى‌ديدند. مشتى از خاكى كه نقش پاى آن رسول بر آن بود برگرفتم و در آن پيكر افكندم و نفس من اين كار را در چشم من بياراست"},{"SurahNumber":20,"VerseNumber":97,"Text":"گفت: برو، در زندگى اين دنيا چنان شوى كه پيوسته بگويى: «به من نزديك مشو.» و نيز تو را وعده‌اى است كه از آن رها نشوى و اينك به خدايت كه پيوسته عبادتش مى‌كردى بنگر كه مى‌سوزانيمش و به دريايش مى‌افشانيم"},{"SurahNumber":20,"VerseNumber":98,"Text":"جز اين نيست كه خداى شما اللّه است كه هيچ خدايى جز او نيست و علمش همه چيز را در برگرفته است"},{"SurahNumber":20,"VerseNumber":99,"Text":"اينچنين خبرهاى گذشته را براى تو حكايت مى‌كنيم. و به تو از جانب خود قرآن را عطا كرديم"},{"SurahNumber":20,"VerseNumber":100,"Text":"هر كس كه از آن رخ برتابد روز قيامت بار گناه بر دوش مى‌كشد"},{"SurahNumber":20,"VerseNumber":101,"Text":"در آن كار همواره بمانند. و بار روز قيامت برايشان بار بدى است"},{"SurahNumber":20,"VerseNumber":102,"Text":"روزى كه در صور دميده شود و مجرمان را در آن روز، كبودچشم گرد مى‌آوريم"},{"SurahNumber":20,"VerseNumber":103,"Text":"آهسته با هم سخن مى‌گويند كه ده روز بيش نيارميده‌ايد"},{"SurahNumber":20,"VerseNumber":104,"Text":"ما به گفتار آنان آگاه‌تريم آنگاه كه نيكوروشترين آنها مى‌گويد: جز يك روز نيارميده‌ايد"},{"SurahNumber":20,"VerseNumber":105,"Text":"تو را از كوه‌ها مى‌پرسند. بگو: پروردگار من همه را پراكنده مى‌سازد"},{"SurahNumber":20,"VerseNumber":106,"Text":"و آنها را به زمينى هموار بدل مى‌كند؛"},{"SurahNumber":20,"VerseNumber":107,"Text":"در آن هيچ كجى و پستى و بلندى نمى‌بينى"},{"SurahNumber":20,"VerseNumber":108,"Text":"در آن روز از پى آن داعى كه هيچ كژى را در او راه نيست روان گردند. و صداها در برابر خداى رحمان به خشوع مى‌گرايد و از هيچ كس جز صداى پايى نخواهى شنيد"},{"SurahNumber":20,"VerseNumber":109,"Text":"در آن روز شفاعت سود ندهد، مگر آن را كه خداى رحمان اجازت دهد و سخنش را بپسندد"},{"SurahNumber":20,"VerseNumber":110,"Text":"هر چه را در پيش روى آنهاست و هر چه را در پشت سرشان است مى‌داند و علم آنان او را در بَر نگيرد"},{"SurahNumber":20,"VerseNumber":111,"Text":"و چهره‌ها در برابر خداى زنده پاينده خاضع مى‌شود و هر كه بار كفر بر دوش مى‌كشد نوميد مى‌گردد"},{"SurahNumber":20,"VerseNumber":112,"Text":"و هر كس كه كارهاى شايسته كند و مؤمن باشد، نبايد از هيچ ستمى و شكستى بهراسد"},{"SurahNumber":20,"VerseNumber":113,"Text":"اينچنين آن را قرآنى عربى نازل كرديم و در آن گونه‌گون هشدار داديم، شايد بترسند يا پندى تازه گيرند"},{"SurahNumber":20,"VerseNumber":114,"Text":"پس برتر است خداى يكتا آن پادشاه راستين. و پيش از آنكه وحى به پايان رسد در خواندن قرآن شتاب مكن. و بگو: اى پروردگار من، به علم من بيفزاى"},{"SurahNumber":20,"VerseNumber":115,"Text":"و ما پيش از اين با آدم پيمان بستيم ولى فراموش كرد، و شكيبايش نيافتيم"},{"SurahNumber":20,"VerseNumber":116,"Text":"و آنگاه كه به فرشتگان گفتيم: آدم را سجده كنيد؛ همه جز ابليس -كه سرپيچى كرد- سجده كردند"},{"SurahNumber":20,"VerseNumber":117,"Text":"گفتيم: اى آدم، اين دشمن تو و همسر توست، شما را از بهشت بيرون نكند، كه نگونبخت شوى"},{"SurahNumber":20,"VerseNumber":118,"Text":"كه تو در بهشت نه گرسنه مى‌شوى و نه برهنه مى‌مانى"},{"SurahNumber":20,"VerseNumber":119,"Text":"و نه تشنه مى‌شوى و نه دچار تابش آفتاب"},{"SurahNumber":20,"VerseNumber":120,"Text":"شيطان وسوسه‌اش كرد و گفت: اى آدم، آيا تو را به درخت جاويدانى و مُلكى زوال ناپذير راه بنمايم؟"},{"SurahNumber":20,"VerseNumber":121,"Text":"از آن درخت خوردند و شرمگاهشان در نظرشان پديدار شد. و همچنان برگ درختان بهشت بر آنها مى‌چسبانيدند. آدم در پروردگار خويش عاصى شد و راه گم كرد"},{"SurahNumber":20,"VerseNumber":122,"Text":"سپس پروردگارش او را برگزيد و توبه‌اش را بپذيرفت و هدايتش كرد"},{"SurahNumber":20,"VerseNumber":123,"Text":"گفت: همگى از آنجا پايين رويد؛ دشمنان يكديگر. اگر از جانب من شما را راهنمايى آمد، هر كس از آن راهنماى من متابعت كند نه گمراه مى‌شود و نه تيره‌بخت"},{"SurahNumber":20,"VerseNumber":124,"Text":"و هر كس كه از ياد من اعراض كند، زندگيش تنگ شود و در روز قيامت نابينا محشورش سازيم"},{"SurahNumber":20,"VerseNumber":125,"Text":"گويد: اى پروردگار من، چرا مرا نابينا محشور كردى و حال آنكه من بينا بودم؟"},{"SurahNumber":20,"VerseNumber":126,"Text":"گويد: همچنان كه تو آيات ما را فراموش مى‌كردى، امروز خود فراموش گشته‌اى"},{"SurahNumber":20,"VerseNumber":127,"Text":"اينچنين اسرافكاران و كسانى را كه به آيات پروردگارشان ايمان نمى‌آورند جزا مى‌دهيم. هر آينه عذاب آخرت سخت‌تر و پايدارتر است"},{"SurahNumber":20,"VerseNumber":128,"Text":"آيا آن همه مردمى كه پيش از اين در مساكن خويش راه مى‌رفتند و ما همه را هلاك كرديم، سبب هدايت اينان نشده‌اند؟ اينها نشانه‌هايى است براى خردمندان"},{"SurahNumber":20,"VerseNumber":129,"Text":"اگر نه سخنى بود كه پروردگارت پيش از اين گفته و زمان را معين كرده بود، عذابشان در اين جهان حتمى مى‌بود"},{"SurahNumber":20,"VerseNumber":130,"Text":"بر آنچه مى‌گويند شكيبا باش و پروردگارت را پيش از طلوع خورشيد و پيش از غروب آن به پاكى بستاى. و در ساعات شب و اول و آخر روز تسبيح گوى. شايد خشنود گردى"},{"SurahNumber":20,"VerseNumber":131,"Text":"اگر زنان و مردانى از آنها را از يك زندگى خوش بهره‌مند ساخته‌ايم، تو به آنها منگر. اين براى آن است كه امتحانشان كنيم. رزق پروردگارت بهتر و پايدارتر است"},{"SurahNumber":20,"VerseNumber":132,"Text":"كسان خود را به نماز فرمان ده و خود در آن كار پاى بيفشر. از تو روزى نمى‌خواهيم. ما به تو روزى مى‌دهيم. و عاقبت خير از آنِ پرهيزگاران است"},{"SurahNumber":20,"VerseNumber":133,"Text":"و گفتند: چرا معجزه‌اى از پروردگارش براى ما نمى‌آورد؟ آيا دليلهاى روشنى كه در صحيفه‌هاى پيشين آمده، به آنها نرسيده است؟"},{"SurahNumber":20,"VerseNumber":134,"Text":"اگر پيش از آمدن پيامبرى عذابشان مى‌كرديم، مى‌گفتند: اى پروردگار ما، چرا رسولى بر ما نفرستادى تا پيش از آنكه به خوارى و رسوايى افتيم، از آيات تو پيروى كنيم؟"},{"SurahNumber":20,"VerseNumber":135,"Text":"بگو: همه منتظرند، شما نيز منتظر بمانيد. به زودى خواهيد دانست آنها كه به راه راست مى‌روند و آنها كه هدايت يافته‌اند، چه كسانى هستند"}]}