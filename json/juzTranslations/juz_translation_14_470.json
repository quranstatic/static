{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":15,"VerseNumber":1,"Text":"Alif-Lâm-Râ. Ezi ziiVesi zeNcwadi yaye ziyi’Kur’ân ecacileyo"},{"SurahNumber":15,"VerseNumber":2,"Text":"Kuya kuba kangakanani na kwabo bangakholwayo ukunqwenela ukuba akwaba babengamaMuslim (ngoMhla woVuko)"},{"SurahNumber":15,"VerseNumber":3,"Text":"Bayeke ke batye, bonwabe, bazilibazise ngamathemba (obuxoki). Kungekudala baza kwazi"},{"SurahNumber":15,"VerseNumber":4,"Text":"ASizanga Sitshabalalise nasiphi na isixeko kungekho mmiselo waso waziwayo"},{"SurahNumber":15,"VerseNumber":5,"Text":"Akukho sizwe sinokwenza ixesha laso esilibekelweyo likhawuleze okanye libuyiselwe umva"},{"SurahNumber":15,"VerseNumber":6,"Text":"Kananjalo bathi: “Hini na (Muhammad) iDthikr2 ithunyelwe kubani na? Inene wena ushiywa ziingqondo"},{"SurahNumber":15,"VerseNumber":7,"Text":"Kutheni kaloku ungakhe uze neengelosi kuthi ukuba uthetha inyaniso?”"},{"SurahNumber":15,"VerseNumber":8,"Text":"Thina Asizithumeli iingelosi zihle phantsi ngaphandle kokuba zizise inyaniso (isohlwayo) Yaye Sisakwenza njalo) akuyi kubakho kurhoxiswa kwasohlwayo (kubantu abangakholwayo)"},{"SurahNumber":15,"VerseNumber":9,"Text":"Inene Sithi kanye abathumele iDthikr (i’Kur’ân kwaye Siza kuyilondoloza ngokwenene (ekoniweni)"},{"SurahNumber":15,"VerseNumber":10,"Text":"Inene Thina Sathumela (abaProfeti) ngaphambili kunawe (Muhammad) kubantu ngabantu bamandulo"},{"SurahNumber":15,"VerseNumber":11,"Text":"Ke kaloku akukho Mprofeti abakha bangamgculeli akufika kubo"},{"SurahNumber":15,"VerseNumber":12,"Text":"Sibenza bungene kanjalo ke (ubuhedeni) ezintliziyweni zabenzi bobubi"},{"SurahNumber":15,"VerseNumber":13,"Text":"Abakholwa kuyo (i’Kur’ân) kanti ke umzekelo (woko kwenziwa kwabamandulo sele ufikelele (elwazini lwabo)"},{"SurahNumber":15,"VerseNumber":14,"Text":"Kanti nokuba beSingade Sibavulele isango ezulwini emabangene ngalo, baze bamane ukungena ngalo (imini yonke)"},{"SurahNumber":15,"VerseNumber":15,"Text":"Ngokungathandabuzekiyo (ukutshona kwelanga) bebeza kuthi: “Amehlo ethu (anokuba) ebephanyakile (besingaboni zingelosi okanye izulu thina) koko besithakathiwe.”"},{"SurahNumber":15,"VerseNumber":16,"Text":"Inene Thina Sibeke iinkwenkwezi ezinkulu ezulwini, Salihombisa kwabalibukeleyo"},{"SurahNumber":15,"VerseNumber":17,"Text":"Yaye Sililondolozile kuye nawuphi na uShaytân owaqalekiswayo"},{"SurahNumber":15,"VerseNumber":18,"Text":"Ngaphandle kwaloo (Shaytân) uye aye kubisa, aphulaphule aze aleqwe ngedangatya lomlilo ovuthayo"},{"SurahNumber":15,"VerseNumber":19,"Text":"Kanti wona umhlaba Siwandlalile, Sabeka apho kuwo iintaba, Senza ukuba kuhlume zonke iitlobo-ntlobo zezinto zaba ngomlinganiselo oqingqiweyo"},{"SurahNumber":15,"VerseNumber":20,"Text":"Kananjalo apho Sinike iimbonelelo ngendlela yokuphila kwenu nezo zinto zingabonelelwa nini (izilwanyana eziphilayo, iinkomo izinambuzane njl-njl)"},{"SurahNumber":15,"VerseNumber":21,"Text":"Yaye akukho nanye into engenawo umsindleko wayo kuThi, kananjalo aSiwuthumeli kuyo ngaphandle komlinganiselo owaziwayo"},{"SurahNumber":15,"VerseNumber":22,"Text":"Ke kaloku Thina Sithumela imimoya echumisayo, Size Senze amanzi (emvula) ehle esibhakabhakeni, Siwanike nina nisele, ayinini ke abanini vimba bawo"},{"SurahNumber":15,"VerseNumber":23,"Text":"Kananjalo inene SiThi kanye abanika ubomi, Senze nokufa, yaye Thina Siziindlalifa"},{"SurahNumber":15,"VerseNumber":24,"Text":"Inene Thina Siyazazi izizukulwana zokuqala zenu ezadlulayo, Siyasazi kananjalo esi sizukulwana senu sikhoyo, ukanti Siyazazi nezisezayo, emva kwenu"},{"SurahNumber":15,"VerseNumber":25,"Text":"Inene iNkosi yakho Iza kubaqokelela ndaweninye bonke. Inene Yona nguSobulumko, uSolwazi"},{"SurahNumber":15,"VerseNumber":26,"Text":"Kananjalo Samdala umntu ngodongwe olomileyo olwajikwa lwaba ludaka"},{"SurahNumber":15,"VerseNumber":27,"Text":"Zona iiJinni, Sazidala ngaphambili (kunomntu) ngomlilo ongenamsi"},{"SurahNumber":15,"VerseNumber":28,"Text":"Yabona! INkosi yakho Yathi kwiingelosi: “Ndiza kudala umntu ngodongwe olomileyo olwenziwe udaka"},{"SurahNumber":15,"VerseNumber":29,"Text":"Ndakuba Ndimgqibile ngokupheleleyo, Ndamphefumlela ngomoya eNdiwudalele yena, nina niya kuguqa phantsi niqubude kuye.”"},{"SurahNumber":15,"VerseNumber":30,"Text":"Ke kaloku iingelosi zaqubuda zonke kuye"},{"SurahNumber":15,"VerseNumber":31,"Text":"Kwasala uIblîs (uSathana)! Yena wala ukuba ngomnye wabo baqubudayo"},{"SurahNumber":15,"VerseNumber":32,"Text":"(UAllâh) Wathi: “Hini na Iblîs! Kungani na wena ukuba ungabi ngomnye wabo baqubudayo?”"},{"SurahNumber":15,"VerseNumber":33,"Text":"(UIblîs) wathi: “Mna andinguye onokuqubuda emntwini, Omdale ngodongwe olomileyo olwenziwe udaka.”"},{"SurahNumber":15,"VerseNumber":34,"Text":"Wathi (uAllâh): “Phuma umke apha kuba inene wena , ungoqalekisiweyo"},{"SurahNumber":15,"VerseNumber":35,"Text":"Kwaye inene wena isiqalekiso siya kuba phezu kwakho kude kube yiMini yoVuko (lwabafileyo).”"},{"SurahNumber":15,"VerseNumber":36,"Text":"(UIblîs) wathi: “O Nkosi yam! Ndirhoxisele isohlwayo kude kube yiMini yoVuko (lwabafileyo).”"},{"SurahNumber":15,"VerseNumber":37,"Text":"Wathi uAllâh: “Ngoko ke ungomnye wabo barhoxiselweyo isohlwayo sabo"},{"SurahNumber":15,"VerseNumber":38,"Text":"Kude kube yiMini etyunjiweyo,”"},{"SurahNumber":15,"VerseNumber":39,"Text":"Wathi: (uIblîs: “O Nkosi yam! Ngenxa yokuba Undibeke ekulahlekeni, inene mna ndiya kuyihombisa indlela eya ekulahlekeni kubo (abantu) emhlabeni, yaye ndiya kubalahlekisa bonke"},{"SurahNumber":15,"VerseNumber":40,"Text":"Ngaphandle kwezicaka zakho ezinyanisekileyo kubo.”"},{"SurahNumber":15,"VerseNumber":41,"Text":"(UAllâh) wathi: “Le yiNdlela engqale kuM Ngqo"},{"SurahNumber":15,"VerseNumber":42,"Text":"Inene wena awuyi kuba nagunya phezu kwezicaka zaM, ngaphandle kwabo balandela wena bazii-Ghrâwûn"},{"SurahNumber":15,"VerseNumber":43,"Text":"Yaye isiHogo likhaya labo lesithembiso bonke"},{"SurahNumber":15,"VerseNumber":44,"Text":"Sona (isiHogo) sinamasango asixhenxe, ngalinye kuloo masango kukho udidi (olulodwa lwaboni) olugcinwe apho"},{"SurahNumber":15,"VerseNumber":45,"Text":"Inene bona abaMoyikayo uAllâh baya kuba phakathi eMiyezweni enemithombo yamanzi (ePaladesi)"},{"SurahNumber":15,"VerseNumber":46,"Text":"(Kuya kuthiwa kubo): “Ngenani phakathi ngoxolo, nikhuselekile"},{"SurahNumber":15,"VerseNumber":47,"Text":"Yaye Thina Siya kususa nasiphi na isixhiba abanaso ezintliziyweni zabo omnye komnye. Baya kuba ngabazalwana, bajongane, ubuso ngobuso, besezihlalweni eziphakamileyo"},{"SurahNumber":15,"VerseNumber":48,"Text":"Akukho kudinwa kuya kubafumana bona apho, bengayi kugxothwa nakugxothwa apho"},{"SurahNumber":15,"VerseNumber":49,"Text":"Vakalisa ke wena (Muhammad) ezicakeni zaM okokuba inene Mna NdinguMxoleli, uSozinceba"},{"SurahNumber":15,"VerseNumber":50,"Text":"(Ubazise) nokokuba isohlwayo saM sibuhlungu kanobom"},{"SurahNumber":15,"VerseNumber":51,"Text":"Ke kaloku baxelele ngamandwendwe kaIbrâhîm (aye eziingelosi)"},{"SurahNumber":15,"VerseNumber":52,"Text":"Athi akungena kwakhe, athi: “Salâm” (uxolo). UIbrâhîm wathi: “Inene thina siyanoyika.”"},{"SurahNumber":15,"VerseNumber":53,"Text":"Athi wona: “Musa ukoyika! “Sikuphathele iindaba ezivuyisayo zomntwana oyinkwenkwe, onolwazi oluninzi nobulumko.”"},{"SurahNumber":15,"VerseNumber":54,"Text":"UIbrâhîm wathi: “Nindiphathele iindaba ezivuyisayo ekubeni ukwaluphala sele kundifumene (kangaka)? Ziyintoni ezo ndaba zenu?”"},{"SurahNumber":15,"VerseNumber":55,"Text":"Athi wona (amandwendwe lawo): “Sikuphathele iindaba ezivuyisayo ngenyaniso, musa ukuba ngomnye wabo bangenathemba.”"},{"SurahNumber":15,"VerseNumber":56,"Text":"UIbrâhîm wathi: “Ngubani na olahla ithemba lenceba yeNkosi yakhe ngaphandle kwalowo ulahlekileyo?”"},{"SurahNumber":15,"VerseNumber":57,"Text":"(UIbrâhîm wathi): “Kanti uyintoni umbandela enize ngawo kanye kanye nina ziThunywa?”"},{"SurahNumber":15,"VerseNumber":58,"Text":"Zathi zona: “Thina sithunyelwe kubantu abangabenzi bobubi"},{"SurahNumber":15,"VerseNumber":59,"Text":"“Bangcole bonke ngaphandle kosapho lukaLût, lona ke ngokuqinisekileyo siya kulusindisa ekutshatyalalisweni"},{"SurahNumber":15,"VerseNumber":60,"Text":"Ngaphandle komkakhe, yena lowo sele simisele okokuba uya kuba ngomnye wabo baza kushiyeka ngemva.”"},{"SurahNumber":15,"VerseNumber":61,"Text":"Ke kaloku izithunywa ezo zisakufika kusapho lukaLût"},{"SurahNumber":15,"VerseNumber":62,"Text":"Wathi yena: “Inene ningabantu endingabaziyo mna.”"},{"SurahNumber":15,"VerseNumber":63,"Text":"Zathi zona: “Yeha! Size kuwe ngeso sohlwayo bebesoloko besithandabuza"},{"SurahNumber":15,"VerseNumber":64,"Text":"Kananjalo sikuzisele inyaniso yaye sithetha inyaniso"},{"SurahNumber":15,"VerseNumber":65,"Text":"Ke wena hamba ngenxalenye yobusuku nosapho lwakho, uze wena uhambe ngemva kwalo, maze kungabikho namnye kuni unyeka ngemva koko hambani niye apho niyalelwe ukuba niye khona.”"},{"SurahNumber":15,"VerseNumber":66,"Text":"Ke kaloku Thina Sawenza wazeka kuye lo mmiselo wokuba iingcambu zabo bangaboni ziza kuncothulwa ekuseni ngonyezi (kusemyama)"},{"SurahNumber":15,"VerseNumber":67,"Text":"Abemi besixeko (iSodom neGomora) beza bevuya (besakuva ukuba kukho amadodana amahle afikileyo kwaLût, phofu benenjongo ezikukungcola ngawo)"},{"SurahNumber":15,"VerseNumber":68,"Text":"ULût wathi: “Inene ezi ziindwendwe zam. Musani ukundihlaza kuzo"},{"SurahNumber":15,"VerseNumber":69,"Text":"Kananjalo yoyikani uAllâh.”"},{"SurahNumber":15,"VerseNumber":70,"Text":"Bathi bona: “Asizanga sikwalele na ukuba wena ungonwabisi okanye ukhusele nabani na endalweni?”"},{"SurahNumber":15,"VerseNumber":71,"Text":"ULût wathi: “Izizo ezi iintombi zam nje (eninokuzitshata), ukuba kunyanzelekile nenze le nto (nifuna ukuyenza)?”"},{"SurahNumber":15,"VerseNumber":72,"Text":"Inene Ndifunga6 ngobomi bakho (Muhammad) ekunxileni kwabo bubundlobongela babo, babefathula ngobumfama"},{"SurahNumber":15,"VerseNumber":73,"Text":"Kanye njengoko (abakwaSâlih) bafunyanwa (sisohlwayo) ukuphuma kwelanga"},{"SurahNumber":15,"VerseNumber":74,"Text":"Sayiphethula (iSodom) yajonga ezantsi Sathulula imvula yamatye odongwe olutshisiweyo phezu kwabo"},{"SurahNumber":15,"VerseNumber":75,"Text":"Inene! Kulo eli (bali) kukho imiqondiso kwabo babonayo"},{"SurahNumber":15,"VerseNumber":76,"Text":"Kananjalo izixeko ezo zazimi kuhola wendlela (ophakathi kweMakkah neSiriya, ndawo leyo namhlanje yaziwa ngokuba yiDead Sea)"},{"SurahNumber":15,"VerseNumber":77,"Text":"Inene, kwesi sehlo kukho umqondiso kwabakholwayo"},{"SurahNumber":15,"VerseNumber":78,"Text":"Ke kaloku nabemi basezinkunini7 babekwangabagabadeli"},{"SurahNumber":15,"VerseNumber":79,"Text":"Thina ke Sathabatha impindezelo kubo. Bona (nabaseSodom) ababesendleleni enguhola ukuba babonwe, (bacace) gca"},{"SurahNumber":15,"VerseNumber":80,"Text":"Kananjalo nabemi basemaweni babaphika abaProfeti"},{"SurahNumber":15,"VerseNumber":81,"Text":"Ke kaloku Sabanika Thina imiqondiso yeThu kodwa abakholwa kuyo"},{"SurahNumber":15,"VerseNumber":82,"Text":"Bona babesakha imizi yabo ezintabeni"},{"SurahNumber":15,"VerseNumber":83,"Text":"Kodwa sona isohlwayo sabafumana ekuseni ngesifingo"},{"SurahNumber":15,"VerseNumber":84,"Text":"Ke kaloku konke ababekusebenzele akuzanga kubancede nganto"},{"SurahNumber":15,"VerseNumber":85,"Text":"Thina ke ASizanga Sidale amazulu nomhlaba nako konke okuphakathi apho ngaphandle kokuwadalela inyaniso. Kananjalo iYure yona iyeza ngokwenene, ke (wena Muhammad) yiba ngathi awuziboni iziphoso zabo ubuye ngenceba nemfesane (kubo)"},{"SurahNumber":15,"VerseNumber":86,"Text":"Inene iNkosi yakho nguMdali, uSolwazi"},{"SurahNumber":15,"VerseNumber":87,"Text":"Inene Thina Sikuphe iSab’an minal mathâni8 ne’Kur’ân yonke"},{"SurahNumber":15,"VerseNumber":88,"Text":"Ke kaloku wena maze amehlo akho angajameli izinto eSiziphe abathile kubo (abangakholwayo), ungabi buhlungu nokuba buhlungu ngazo. Yiba nenceba kwabakholwayo (amaMuslim)"},{"SurahNumber":15,"VerseNumber":89,"Text":"Yithi\tkubo\t(Muhammad):\t“Mna\tndinguMlumkisi ngokusekuhleni"},{"SurahNumber":15,"VerseNumber":90,"Text":"Njengoko Sithumele kubahlula-hluli"},{"SurahNumber":15,"VerseNumber":91,"Text":"Abenza\ti’Kur’ân\tibe\tzizahlulo\tngezahlulo\t(bakholwe kwinxalenye yayo bangakholwa kwenye)"},{"SurahNumber":15,"VerseNumber":92,"Text":"Inene (Ndifunga) ngeNkosi yakho (Muhammad), Siza kubabiza bonke beze embuzweni (ngezenzo zabo)"},{"SurahNumber":15,"VerseNumber":93,"Text":"Ngako konke oko bakwenzayo"},{"SurahNumber":15,"VerseNumber":94,"Text":"Wena ke vakalisa ngaphandle [ungawufihli (uMyalezo ka- Allâh)] lowo uyalelwe ngawo. Uzikhwebule kubakhonzi bezithixo"},{"SurahNumber":15,"VerseNumber":95,"Text":"Inene Thina Siya kukwenza wanele uwedwa ngokuchasene nabagculeli"},{"SurahNumber":15,"VerseNumber":96,"Text":"Abayamanisa omnye uthixo kuAllâh, kodwa baza kwazi kungekudala"},{"SurahNumber":15,"VerseNumber":97,"Text":"Inene, Thina Siyazi okokuba intliziyo yakho icinezelekile ngenxa yoko bakuthethayo"},{"SurahNumber":15,"VerseNumber":98,"Text":"Ke wena zukisa ngendumiso iNkosi yakho, ube ngomnye wabo baqubudayo kuYo"},{"SurahNumber":15,"VerseNumber":99,"Text":"Uyinqule iNkosi yakho kananjalo kude kufike isiqinisekiso esiyinyani (ukufa)"},{"SurahNumber":16,"VerseNumber":1,"Text":"IsiGaneko1 esimiselwenguAllâhsizakufika, ningasingxameli. Makazukiswe, Adunyiswe Yena ngaphezulu kwazo zonke izinto abazayamanisa naYe bazenze amahlulelane aKhe"},{"SurahNumber":16,"VerseNumber":2,"Text":"Yena Uthumela iingelosi zihle noMoya (oyiNgcwele) ngokoMyalelo waKhe phezu kwalowoAthandileyo kwizicaka zaKhe. (Athi kuye): “Lumkisa abantu okokuba akukho thixo wumbi ngaphandle kwaM. Noyike Mna futhi"},{"SurahNumber":16,"VerseNumber":3,"Text":"Yena Udale amazulu nomhlaba ngenyaniso. Uphakamile Yena, Ungentla kwazo zonke ezo zinto bazayamanisa, bazenze amahlulelane aKhe"},{"SurahNumber":16,"VerseNumber":4,"Text":"Yena Udale umntu ngeNutfah2 kodwa yabona! Kwayena lo (mntu) uphinda abe ngumphikisi oselubala (ka-Allâh)"},{"SurahNumber":16,"VerseNumber":5,"Text":"Ukanti Yena Unidalele impahla (efuywayo); kuyo leyo nifumana ukufudumala nezinye izinto ezininzi eziyinzuzo, kanti kwazona niyazitya"},{"SurahNumber":16,"VerseNumber":6,"Text":"Kananjalo kuzo apho nifumana umfaneleko xa nizibuyisela ekhaya ngenjikalanga, naxa nizikhokelela emadlelweni kusasa"},{"SurahNumber":16,"VerseNumber":7,"Text":"Zinithwalela imithwalo yenu ziyise ezindaweni ebeningekhe nifike kuzo ningathanga nifumane ubunzima. Inene, iNkosi yenu Inemfesane, nguSozinceba"},{"SurahNumber":16,"VerseNumber":8,"Text":"Yena Unidalele amahashe, ama-esile neembongolo ukuba niziqabele kwanokuba zibe ngumfaneleko kuni, ukanti Udale nezinye izinto nina eningenalwazi ngazo"},{"SurahNumber":16,"VerseNumber":9,"Text":"Loluka-Allâh uxanduva lokucacisa iNdlela ethe Tye. Kodwa kukho iindlela eziphambukela ecaleni kwaye Yena ukuba Ebethanda Ebenganikhokela nonke"},{"SurahNumber":16,"VerseNumber":10,"Text":"NguYe Othumela amanzi (emvula) avela esibhakabhakeni; kuwo lawo niyasela kuze kwangawo lawo kukhule uhlaza enithi nithumele iinkomo zenu ziye kuludla"},{"SurahNumber":16,"VerseNumber":11,"Text":"Ngamanzi lawo Unihlumisela izityalo, iminquma, iidatilisi, imidiliya, nazo zonke ezinye iintlobo-ntlobo zeziqhamo. Inene! Kuko oku kukho ubungqina nomqondiso ocacileyo kubantu abacingisisayo"},{"SurahNumber":16,"VerseNumber":12,"Text":"Kananjalo Yena Unilawulela ubusuku nemini, nelanga nenyanga; neenkwenkwezi ziphantsi kolawulo lwaKhe. Inene kuko oku kukho ubungqina kubantu abaqondayo"},{"SurahNumber":16,"VerseNumber":13,"Text":"Nantoni na Anidalele zona emhlabeni eziyimibala ngemibala, inene! Kuko oku kukho umqondiso kwabanekumbulo"},{"SurahNumber":16,"VerseNumber":14,"Text":"NguYe Onilawulela ulwandle khon’ukuze nitye iinyama ezintsha, ezithambileyo, nithi kananjalo nikhuphe kulo apho izihombiso zokunxiba. Niyazibona iinqanawa ziwiza kulo khon’ukuze nifumane ubuBele baKhe (ngokuthi nithumele iimpahla zenu kwiindawo ngeendawo) khon’ukuze nibe nombulelo"},{"SurahNumber":16,"VerseNumber":15,"Text":"Yena Umilisele iintaba emhlabeni zema nkqo. Ukuze (umhlaba lowo) ungahexa-hexi nani, kanti (Unenzele) imilambo neendlela khon’ukuze nizikhokele ngazo (xa niseluhambeni)"},{"SurahNumber":16,"VerseNumber":16,"Text":"Nangeebhakana nangeenkwenkwezi (abaye abantu) bazikhokele ngazo"},{"SurahNumber":16,"VerseNumber":17,"Text":"Ingaba Odalayo Uyafana na nongadaliyo? Kanti anisayi kuqaphela na"},{"SurahNumber":16,"VerseNumber":18,"Text":"Ke kaloku ukuba nina ninokubala izibabalo zika-Allâh beningekhe nikwazi ukuzibala. Inene uAllâh nguMxoleli, uSozinceba"},{"SurahNumber":16,"VerseNumber":19,"Text":"Kwaye Yena Uyakwazi enikufihlayo nenikuvezayo"},{"SurahNumber":16,"VerseNumber":20,"Text":"Abo (thixo) babiza kubo ngaphandle koAllâh akukho nto bayidalileyo koko kwabona badaliwe"},{"SurahNumber":16,"VerseNumber":21,"Text":"(Bona) bafile, abanabomi, yaye abazi nokuba baza kuvuswa nini na"},{"SurahNumber":16,"VerseNumber":22,"Text":"UThixo wenu nguThixo Omnye, kodwa abo bangakholwayo kuBomi oBuzayo, iintliziyo zabo ziya kuphika oku yaye banenkukhumalo"},{"SurahNumber":16,"VerseNumber":23,"Text":"Eneneni uAllâh Uyakwazi abakufihlayo nabakuvezayo. Inene Yena Akabathandi abakhukhumalayo"},{"SurahNumber":16,"VerseNumber":24,"Text":"Xa kusithiwa kubo: “Yintoni na oko kutyhilwe yiNkosi yenu (i’Kur’ân) bathi bona: “Ziintsomi zabantu bakudala!”"},{"SurahNumber":16,"VerseNumber":25,"Text":"Bona baza kuthwala imithwalo (yezono) zabo ngokugcweleyo ngoMhla woVuko, baze bathwaliswe nemithwalo yabo babalahlekisayo bengazi. Kungcole kanobom oko baza kukuthwaliswa"},{"SurahNumber":16,"VerseNumber":26,"Text":"Ababandulelayo nabo baqulunqa kodwa uAllâh Wabetha kwisiseko sesakhiwo sabo, lwawa uphahla phezu kwabo lusuka phezulu, saza isohlwayo sabafumana sivela kumacala abangawacingelanga"},{"SurahNumber":16,"VerseNumber":27,"Text":"Ukanti ngoMhla woVuko, Usaza kubahlaza, Athi kubo: “Aphi na kaloku amahlulelane aM enanidla ngokuphikisana (nabakholwayo) ngawo. Ke bona abo banikwe ulwazi (lwe’Kur’ân) baya kuthi: “Inene, ihlazo nembandezelo ziphezu kwabangakholwayo naMhlanje.”"},{"SurahNumber":16,"VerseNumber":28,"Text":"Abo ubomi babo buthatyathwa ziingelosi lo gama besesebugwenxeni, baza kwenza ukuzinikela okungeyonyani (bathi): “Thina sasingenzi kungcola.” (iingelosi ziza kuphendula): “Ewe! Inene nguAllâh uSolwazi woko nanikwenza"},{"SurahNumber":16,"VerseNumber":29,"Text":"Ngoko ke ngenani emasangweni esiHogo, nihlale phakathi apho, inene, hayi ububi bekhaya (lokugqibela) lezikhukhumali.”"},{"SurahNumber":16,"VerseNumber":30,"Text":"Ke kaloku xa kusithiwa kwabo bamoyikayo uAllâh: “Yintoni na leyo ithunyelwe yiNkosi yenu?” Bathi bona: “Koko kulungileyo.” Kuba kwabo benza okulungileyo kweli hlabathi okwabo kokulungileyo, yaye ikhaya loBomi oBuzayo lilona lilungileyo. Hayi ukuba lihle kwekhaya labamoyikayo uAllâh"},{"SurahNumber":16,"VerseNumber":31,"Text":"YiPaladesi iEden abaza kungena kuyo, ekumpompoza imilambo ngaphantsi kwayo, yaye baya kufumana kuyo apho konke abakunqwenelayo, Ubavuza kanjalo ke uAllâh abanyulu"},{"SurahNumber":16,"VerseNumber":32,"Text":"Abo ubomi babo buthatyathwa ziingelosi babe bona bekwimo yobunyulu ziya kuthi (kubo): “Salâmun ‘alykum (uxolo malube nani), ngenani ePaladesi, ngenxa yoko (kulungileyo) nakwenza (ehlabathini).”"},{"SurahNumber":16,"VerseNumber":33,"Text":"Ingaba (abangakholwayo) balindele ukuba kufike iingelosi kubo okanye kufike uMyalezo weNkosi yakho? Benza njalo ke nabangaphambili kunabo. UAllâh Azanga Abenze bubi koko ngabo ngokwabo abazenza ububi"},{"SurahNumber":16,"VerseNumber":34,"Text":"Ke kaloku iziphumo ezibi zezenzo zabo zabafumana, noko babekugculela kwabagubungela"},{"SurahNumber":16,"VerseNumber":35,"Text":"Abo bayamanisa abanye kunqulo luka-Allâh bathi: “Ukuba uAllâh Wayethandile sasingekhe thina noobawo bethu sinqule enye into ngaphandle kwaKhe, kananjalo sasingekhe salele ukwenziwa kwayo nayiphi na into kungekho (ngokoMyalelo) waKhe.” Benza njalo ke nabo bangaphambili kunabo. Ingaba abaProfeti babenoxanduva olwalulolunye na ngaphandle kokuvakalisa uMyalezo ngokucacileyo"},{"SurahNumber":16,"VerseNumber":36,"Text":"Inene Thina kwisizwe ngasinye Sithumele uMprofeti (Ofika avakalise okokuba); “Nqulani uAllâh (Yedwa) niyeke ugabadelo.” Ke kaloku abanye phakathi kwabo baba nokukhokelwa nguAllâh, abanye phakathi kwabo bafanelwa kukulahleka. Ke kaloku khanikhe nihamba-hambeni ehlabathini nibone okokuba saba njani na isiphelo sabo babephika (inyaniso)"},{"SurahNumber":16,"VerseNumber":37,"Text":"Ukuba ngaba (Muhammad) ubanqwenelela isiKhokelo, Yena ke uAllâh Akabakhokeli abo Abenze ukuba balahleke yaye abayi kufumana namncedi"},{"SurahNumber":16,"VerseNumber":38,"Text":"Ke kaloku bafunga ngoAllâh izifungo zabo ezimandla okokuba uAllâh Akayi kumvusa ofileyo. Ewe nje (Uza kubavusa) (eso) sisithembiso sesibophelelo kuYe ngenyaniso, kodwa uninzi lwabantu alwazi nto"},{"SurahNumber":16,"VerseNumber":39,"Text":"Ukuze Enze kucace kubo inyaniso yoko bangangqinelaniyo ngako kwanokuba abo bangakholwayo babe nokwazi okokuba babengamaxoki"},{"SurahNumber":16,"VerseNumber":40,"Text":"Inene eleThu iLizwi nento eSithande ukuba Siyenze Sisuka nje Sithi kuyo: “Yibakho!” Ibekho"},{"SurahNumber":16,"VerseNumber":41,"Text":"Abo bafudukayo ngenxa yokukholisa uAllâh, emva kokuba babenziwe ubugwenxa, Siya kubanika ngokwenene indawo yokuhlala elungileyo kweli hlabathi, kodwa wona umvuzo welizayo uya kuba mkhulu ngakumbi ukuba bebesazi"},{"SurahNumber":16,"VerseNumber":42,"Text":"(Abo ke) ngabo baba nomonde, babeka ithemba labo eNkosini yabo"},{"SurahNumber":16,"VerseNumber":43,"Text":"Kananjalo ASizanga Sithumele ngaphambili kunawe nantoni na ngaphandle kwamadoda, eSawathumelela isiTyhilelo. Ke kaloku buzani kubantu abanolwazi lwesiBhalo, ukuba anazi"},{"SurahNumber":16,"VerseNumber":44,"Text":"Ngemiqondiso ecacileyo neNcwadi (Sathumela abaProfeti) Sathumela kananjalo kuwe (Muhammad) iDthikr (i’Kur’ân), khon’ukuze uchazele abantu ngokucacileyo oko kuthunyelwe kubo, kwanokuba bacingisise"},{"SurahNumber":16,"VerseNumber":45,"Text":"Ingaba abo baqulunqa amayelenqe angcolileyo baziva bekhuselekile na okokuba uAllâh Akayi kubatshonisa bazike emhlabeni, okanye isohlwayo asiyi kubahlasela kumacala abangawalindelanga"},{"SurahNumber":16,"VerseNumber":46,"Text":"Okanye Ababambe phakathi besaya okanye bebuya (emisebenzini yabo), ukuze bangabi nakuphuncula (esohlwayweni sika-Allâh)"},{"SurahNumber":16,"VerseNumber":47,"Text":"Okanye Ababambe ngokuya bemosha ngokumosha (ubutyebi babo). Inene! INkosi yenu InobuBele, nguSozinceba"},{"SurahNumber":16,"VerseNumber":48,"Text":"Kanti abaziqwalaseli na izinto ezidalwe nguAllâh: (indlela) eziba ngasekunene ngayo nasekhohlo ngayo izithunzi zazo, ziqubude kuAllâh, zibe zithobekile"},{"SurahNumber":16,"VerseNumber":49,"Text":"Ke kaloku kuAllâh kuqubuda zonke izinto ezisezulwini nasemhlabeni. Ezizizidalwa ezinyakazayo neengelosi, yaye azikhukhumali"},{"SurahNumber":16,"VerseNumber":50,"Text":"Zona zoyika iNkosi yazo phezu kwazo yaye zenza loo nto ziyalelwe yona"},{"SurahNumber":16,"VerseNumber":51,"Text":"(Kananjalo uAllâh Wathi: “Hini na bantu), musani ukuthabatha oothixo ababini. Inene uAllâh nguYe kuphela OnguThixo,yoyikani Mna ke nina ngamandla"},{"SurahNumber":16,"VerseNumber":52,"Text":"KokwaKhe konke okusemazulwini nasemhlabeni neNkolo yokwenene ngonaphakade. Ingaba ke ngoku niya koyika thixo bambi na ngaphandle koAllâh"},{"SurahNumber":16,"VerseNumber":53,"Text":"Kananjalo nantoni na eziintsikelelo nelungileyo eninayo, ivela kuAllâh. Kwaye xa okubi kunichukumisa, nikhala kuYe kakhulu nikhalela uncedo"},{"SurahNumber":16,"VerseNumber":54,"Text":"Athi Esakubususa ububi obo kuni, khangela ke! Abanye3 benu bayamanise abanye kunqulo lweNkosi yabo (uAllâh)"},{"SurahNumber":16,"VerseNumber":55,"Text":"Ngoko ke bayakuphika oko bakuphiwe siThi. Vuyani ke okwakaloku nje kodwa kungekudala niza kwazi (nizisole)"},{"SurahNumber":16,"VerseNumber":56,"Text":"Kananjalo babalela inxalenye yoko Sibaphe kona kwizinto abangenalwazi ngazo. (Ndifunga) ngoAllâh, niza kubuzwa ngokwenene ngako konke enanikuqamba (emhlabeni)"},{"SurahNumber":16,"VerseNumber":57,"Text":"Kananjalo babalela iintombi4 kuAllâh! Makazukiswe Yena (Uphakamile Ukude le) Ungentla kwazo zonke izinto abazibalela kuYe! Nakoko kunqwenelwa ngabo buqu"},{"SurahNumber":16,"VerseNumber":58,"Text":"Xa iindaba (zokuzalwa) komntwana oyintombazana zisaziswa nawuphi na kubo, ubuso bakhe buyafiphala, izale (intliziyo) yakhe bubuhlungu ngaphakathi kwakhe"},{"SurahNumber":16,"VerseNumber":59,"Text":"Azifihle ebantwini ngenxa yobubi axelelwe ngabo. Uza kumgcina (loo mntwana uyintombazana) elihlazo elinjalo okanye uza kumngcwaba ephila emhlabeni? Inene singcolile isigqibo (abasithabathayo)"},{"SurahNumber":16,"VerseNumber":60,"Text":"(UBomi oBuzayo) kwabo bangakholwayo kuBomi oBuzayo buyinkcazo engcolileyo (kubo). KuAllâh yinkcazo ephakamileyo yaye Yena nguSomandla, uSobulumko"},{"SurahNumber":16,"VerseNumber":61,"Text":"Ukuba uAllah Ebengabahlasela abantu ngenxa yezono zabo ezigwenxa, Ebengayi kushiya nasinye (emhlabeni) isidalwa esinyakazayo, kodwa Ukurhoxisile oko kubo, Ekurhoxisela ixesha elimisiweyo, lisakufika ke elo xesha, abayi kulilibazisa, bengayi kulihambisa ngokukhawuleza nangeyure enye"},{"SurahNumber":16,"VerseNumber":62,"Text":"Babalela kuAllâh oko nabo bangakuthandiyo, namalwimi abo amisela ubuxoki bokuba ezona zinto zilungileyo zezabo. Ngokungathandabuzekiyo, okwabo nguMlilo, kunjalo nje baya kuba ngabokuqala ukugxagxanyiselwa kuwo, baze bashiywe apho kuwo bengahoywanga (mntu)"},{"SurahNumber":16,"VerseNumber":63,"Text":"NdifungangoAllâh, inene Thina SathumaabaProfetikwizizwe ezingaphambili kuwe (Muhammad), kodwa uShaytân wenze izenzo zabo zabonakala zintle kubo, ngoko ke uShaytân (lowo) ngumhlobo wabo namhlanje, ukanti okwabo iya kuba sisohlwayo esibuhlungu"},{"SurahNumber":16,"VerseNumber":64,"Text":"Kananjalo aSithumelanga Ncwadi kuwe (Muhammad) Siyithumelela nto yimbi ngaphandle kokuba ucacisele abantu ngezinto abangangqinelaniyo ngazo, kwanokuba ibe sisiKhokelo neNceba kubantu abakholwayo"},{"SurahNumber":16,"VerseNumber":65,"Text":"Kwaye uAllâh Uthumela amanzi (emvula) evela esibhakabhakeni, Aze Avuselele umhlaba ngawo emveni kokuba ubufile. Inene kuko oku kukho umqondiso kubantu abaphulaphulayo"},{"SurahNumber":16,"VerseNumber":66,"Text":"Kananjalo ezinkomeni kukho isifundo senu. Sinipha ukuba nisele koko kuphuma eziswini zazo, kuphuma phakathi kwelindle lazo negazi, ubisi oluhlambulukileyo; olumnandi kwabaliselayo"},{"SurahNumber":16,"VerseNumber":67,"Text":"Naseziqhameni zedatilisi nemidiliya, nifumana iziselo ezinxilisayo nembonelelo elungileyo. Inene kuloo nto kukho umqondiso olungileyo kubantu abanobulumko"},{"SurahNumber":16,"VerseNumber":68,"Text":"Kananjalo iNkosi yakho yaTyhilela iinyosi Yathi: “Thabathani iindawo zokuhlala kwenu ezintabeni nasemithini nakoko bakwakhayo (abantu)"},{"SurahNumber":16,"VerseNumber":69,"Text":"“Ke kaloku, yidlani kuzo zonke iziqhamo, nilandele iindlela zeNkosi yenu enizenzelwe lula.” Nako ke kuphuma isiselo esinemibala ngemibala eziswini zazo esilunyango kubantu, inene kuko oku kukho umqondiso kwabo bacingayo"},{"SurahNumber":16,"VerseNumber":70,"Text":"Kananjalo uAllâh Unidalile kwaye Usaya kunenza nife; ukanti abanye benu babuyiselwa ebuthathakeni bokwaluphala, khon’ukuze bangazi nto emveni kokuba bebesazi. Inene uAllâh nguSolwazi uSomandla"},{"SurahNumber":16,"VerseNumber":71,"Text":"Kananjalo uAllâh Ubonelela abanye benu ngobutyebi nangokuba nezinto ngaphezulu kunabanye. Ke kaloku abo babonelelwe ngaphezulu kunabanye abangekhe nakanye banikise ngobutyebi nezinto zabo kwabo basezandleni zabo zokunene (amakhoboka), ukuze balingane ngokumayela (nobutyebi) obo. Ingaba bayaluphika uBabalo luka-Allâh kusini na"},{"SurahNumber":16,"VerseNumber":72,"Text":"Yaye futhi Unenzele abalingane bohlobo lwenu, kananjalo kubafazi benu abantwana nabazukulwana, wanibonelela ngesixhaso esilungileyo. Ingaba emva (kwako konke) oku bakholwa koothixo bobuxoki, baphike iziBhalo zika-Allâh"},{"SurahNumber":16,"VerseNumber":73,"Text":"Bona banqula abanye ngaphandle koAllâh abangekhe bababonelele ngasixhaso esivela emazulwini nasemhlabeni"},{"SurahNumber":16,"VerseNumber":74,"Text":"Ke kaloku musani ukwenza izifaniso ngoAllâh kuba inene uAllâh Uyazi ukanti nina anazi"},{"SurahNumber":16,"VerseNumber":75,"Text":"UAllâh Wenza umzekelo [wamadoda amabini, (enye kuwo)] likhoboka elingenagunya lakulawula nto, ukanti (enye kuwo) ngumntu eSimnike iimbonelelo ezilungileyo ezivela kuThi, aze azichithe ezo mbonelelo (kumalizo) emfihlakalweni nasekuhleni, ingaba bayafana na? Indumiso mazibe kuAllâh! Kodwa abaninzi kubo abazi nto"},{"SurahNumber":16,"VerseNumber":76,"Text":"Kananjalo uAllâh Wenza (omnye) umzekeliso wamadoda amabini, enye kuwo isisimumu, ayinagunya phezu kwayo nantoni na, yaye ingumthwalo nakumgcini wayo; nantoni na ayikhombisa yona (ukuba iyenze), akukho nto intle iza nayo. Ingaba indoda enjalo iyafana (nendoda) eyalela ukwenziwa kobulungisa, ibe kwayona iseNdleleni ethe Tye"},{"SurahNumber":16,"VerseNumber":77,"Text":"Zezika-Allâh (izinto) ezingabonwayo emazulwini nezasemhlabeni. Kananjalo umbandela weYure5 awunto yimbi ngaphandle kokuba kukuqhwanyaza kweliso"},{"SurahNumber":16,"VerseNumber":78,"Text":"Kananjalo uAllâh Unikhuphe ezibelekweni zoomama benu, kungekho nto niyaziyo nina. Ukanti Uninike ukuva, ukubona nentliziyo khon’ukuze nibe nombulelo (kuYe)"},{"SurahNumber":16,"VerseNumber":79,"Text":"Kanti abaziboni na iintaka ezibambeka6 (ziphaphazele) esazulwini sesibhakabhaka? Akukho bani uzibambayo7 ngaphandle koAllâh Inene koku kukho imiqondiso ecacileyo kubantu abakholwayo"},{"SurahNumber":16,"VerseNumber":80,"Text":"KananjalouAllâh Unenzeleamakhayaenuukubaabeziindawo zokuhlala (kwenu). Waza kanajalo Wanenzela iintente ngeemfele zeenkomo ukuba zibe ziindawo zokuhlala kwenu enizifumana zilula ukuziphatha xa niseluhambeni naxa sele nihleli (eluhambeni apho), kanti noboya bazo buzizihombiso nezixhobo eziluncedo (umzekelo, iingubo iijezi nezinye izinto ezenziwa ngabo). Zibubumyoli okwethutyana"},{"SurahNumber":16,"VerseNumber":81,"Text":"Ukanti uAllâh Unenzele imithunzi ngoko Akudalileyo, Wanenzela neendawo zokufumana ukhuseleko ezintabeni, Wanenzela nezambatho zokunikhusela ebushushwini (nasengqeleni) nezinxibo zentsimbi zokunikhusela kuhlaselwano lwenu. Uzifezekise kanjalo ke izibabalo zaKhe kuni, khon’ukuze nizinikele eNtandweni yaKhe (i-Islam)"},{"SurahNumber":16,"VerseNumber":82,"Text":"Ke kaloku ukuba bayafulathela, (wena Muhammad) owakho umsebenzi kukuvakalisa (uMyalezo weIslam) ngendlela ecacileyo"},{"SurahNumber":16,"VerseNumber":83,"Text":"Bayaluqonda ubabalo luka-Allâh kodwa basuke baluphike yaye uninzi lwabo ngabahedeni"},{"SurahNumber":16,"VerseNumber":84,"Text":"Nikhumbule ke iMini eSiya kuvelisa ngayo ingqina (elinguMprofeti) kwisizwe ngasinye, ke ngoko abo bangazanga bakholwe abayi kunikwa mvume (yakubeka zizathu zokungakholwa kwabo) bengayi kuvunyelwa nokuvunyelwa (ukuba babuyele ehlabathini) bazokuguquka bacele itarhu kuAllâh (ngezenzo zabo ezigwenxa)"},{"SurahNumber":16,"VerseNumber":85,"Text":"Yaye futhi abo benza ubugwenxa baza kusibona isohlwayo, yaye asiyi kwenziwa lula kubo, bengayi kusirhoxiselwa nokusirhoxiselwa"},{"SurahNumber":16,"VerseNumber":86,"Text":"Kananjalo xa abo babesayamanisa amahlulelane kuAllâh bewabona (loo) mahlulelane abo, baya kuthi: “Nkosi yethu la ngamahlulelane ethu esasidla ngokubiza kuwo ngaphandle kwaKho.” Kodwa wona asuke aphindisele (loo) ntetho yabo kubo (athi): “Inene! Nina ningamaxoki okwenene!”"},{"SurahNumber":16,"VerseNumber":87,"Text":"Yaye ngaloo Mini baya kuzinikela ngokupheleleyo kuAllâh (Yedwa) baze oothixo babo bobuxoki banyamalale phambi kwabo"},{"SurahNumber":16,"VerseNumber":88,"Text":"Abo baye bala ukukholwa, bathintela (abantu) eNdleleni ka- Allâh. Kubo Siya kongezelela isohlwayo kuba babesasaza ukungcola"},{"SurahNumber":16,"VerseNumber":89,"Text":"Ke kaloku ngaloo Mini Siya kuvelisa iNgqina kwisizwe ngasinye (eliya kunika) ubungqina ngokuchasene nabo. Size Sivelise wena (Muhammad) ukuba ube liNgqina ngokuchasene naba (Bantu). Ukanti Sithumele iNcwadi (i’Kur’ân) kuwe ukuba ibe ngumcacisi wezinto zonke, ibe sisikhokelo, ibe yinceba neendaba ezivuyisayo kwabo bazinikeleyo, (kuAllâh bangamaMuslim)"},{"SurahNumber":16,"VerseNumber":90,"Text":"Inene uAllâh Uyalela ukwenziwa kobulungisa nokuhle nokunikela kwizizalwana8 nezihlobo. Nokwalela ukwenziwa kokungcola nobutshinga nayo yonke ingcinezelo. Uniyalela kananjalo ukuba nithabathe ingqalelo"},{"SurahNumber":16,"VerseNumber":91,"Text":"Ke kaloku zalisekisani iminqophiso xa nithe nanqophisa, ningazaphuli izifungo emva kokuba sele nizimisele, nibeke uAllâh ukuba Abe sisimiso senu. Inene uAllâh Uyakwazi enikwenzayo"},{"SurahNumber":16,"VerseNumber":92,"Text":"Kananjalo ningabi nje ngomfazi okhulula umsonto asele ewolukile emveni kokuba ubusele uqinile, ngokuthabatha izifungo zenu zibe yindlela yokukhohlisa phakathi kwenu, kuba hleze uhlanga oluthile lube luninzi kakhulu kunolunye uhlanga. UAllâh Uyanivavanya kuphela ngako oku. Ukanti ngoMhla wovuko Uza kunenza nicacelwe koko naningavumelani ngako"},{"SurahNumber":16,"VerseNumber":93,"Text":"Yaye ukuba uAllâh Ebethanda, Ebenganenza nibe luhlanga olunye (nonke) kodwa Yena Uthumela ekulahlekeni lowo Athande ukumthumela, Akhokelele lowo Athande ukumkhokelela kodwa ngokuqinisekileyo niza kubuzwa ngoko nakwenzayo"},{"SurahNumber":16,"VerseNumber":94,"Text":"Kananjalo musani ukwenza izifungo zenu zibe yindlela yokukhohlisa phakathi kwenu, kuba unyawo lutyibilika emva kokuba besele lume ngokuqinileyo, nize nibe nokungcamla isohlwayo esibi sokuthintela (abantu) eNdleleni ka-Allâh, yaye okwenu iya kuba sisohlwayo esikhulu"},{"SurahNumber":16,"VerseNumber":95,"Text":"Yaye futhi ningathengi inzuzwana encinane ngexabiso lomnqophiso ka-Allâh. Inene okukuAllâh kokona kulungileyo kuni ukuba benisazi"},{"SurahNumber":16,"VerseNumber":96,"Text":"Nantoni na eninayo, iza kushokoxeka, ukanti okuka- Allâh kuya kuhlala kukhona, yaye abo banomonde, Siya kubahlawula umvuzo wabo ngokulingana nokona kuhle abakwenzayo"},{"SurahNumber":16,"VerseNumber":97,"Text":"Nabani na owenza ubulungisa, nokuba ungoyindoda okanye ungowasetyhini olikholwa lokwenene yena Siya kumnika ubomi obulungileyo, yaye Siya kubanika (abanjalo) umvuzo wabo ngokomlinganiselo olingana nokuhle abakwenzayo"},{"SurahNumber":16,"VerseNumber":98,"Text":"Ke kaloku xa ufuna ukucengceleza i’Kur’ân, funa ukhuseleko ngoAllâh kuShaytân owaqalekiswayo"},{"SurahNumber":16,"VerseNumber":99,"Text":"Inene! Yena akanamandla phezu kwabo bakholwayo babeka ithemba labo eNkosini yabo (uAllâh)"},{"SurahNumber":16,"VerseNumber":100,"Text":"Amandla akhe (uShaytân) aphezu kwabo bathobela yena bamlandele, ndawonye nabo bayamanisa amahlulelane kuYe (uAllâh)"},{"SurahNumber":16,"VerseNumber":101,"Text":"Kananjalo xa Sitshintsha iVesi (ye’Kur’ân) endaweni yenye uAllâh Ukwazi ngcono Akuthumela emhlabeni bona (abangakholwayo) bathi:“Wena(Muhammad) ungumqambi,” Nakanye, uninzi lwabo alwazi nto"},{"SurahNumber":16,"VerseNumber":102,"Text":"Yithi ke wena: “URûhul ‘Kudus10 uze nayo emhlabeni evela nayo eNkosini yakho inenyaniso, khon’ukuze iqinise, yomeleze abo bakholwayo, ibe sisiKhokelo kananjalo neendaba ezivuyisayo kwabo bazinikeleyo (kuAllâh ukuba babe ngamaMuslim)”"},{"SurahNumber":16,"VerseNumber":103,"Text":"Inene! Thina Siyazi okokuba bathi: “Ngubani na omfundisayo (uMuhammad).” Ulwimi lwalowo bathi ufundiswa nguye lolwasemzini lo gama le ‘Kur’ân ingolwimi olucacileyo lwesiArabhu"},{"SurahNumber":16,"VerseNumber":104,"Text":"Inene! Abo bangakhlowayo kwiiVesi zika-Allâh, uAllâh Akayi kubakhokela yaye futhi okwabo iya kuba sisohlwayo esibuhlungu"},{"SurahNumber":16,"VerseNumber":105,"Text":"Kuphela ngabo bangakholwayo kwiiVesi zika-Allâh abaqamba ubuxoki, yaye ngabo abangamaxoki"},{"SurahNumber":16,"VerseNumber":106,"Text":"Nawuphi na (umntu) oye wangakholwa kuAllâh emva kokukholwa, ngaphandle kwalowo uye wanyanzelwa ukuba enze njalo ibe intliziyo yakhe isahleli elukholweni, kodwa bona abo bavula iintliziyo zabo bazivulele ukungakholwa, phezu kwabo yingqumbo ka-Allâh yaye okwabo iya kuba sisohlwayo esikhulu"},{"SurahNumber":16,"VerseNumber":107,"Text":"Oko kungenxa yokuba bathanda bekwakhetha ubomi beli hlabathi kunoBomi oBuzayo. Ke Yena uAllâh Akabakhokeli abantu abangakholwayo"},{"SurahNumber":16,"VerseNumber":108,"Text":"Bona bangabo bantliziyo zabo, nokuva kwabo, nokubona kwabo uAllâh Afake itywina yaye bangabangaqiqiyo"},{"SurahNumber":16,"VerseNumber":109,"Text":"Ngokungathandabuzekiyo, kuBomi oBuzayo, baya kuba ngabalahlekelwa"},{"SurahNumber":16,"VerseNumber":110,"Text":"Ke kaloku inene iNkosi yakho kwabo bafudukayo emva kokuba befakwe intshutshiso baza bazabalazamva koko balwa (eNdleleni ka-Allâh) baba nomonde, inene, iNkosi yakho nguMxoleli, uSozinceba"},{"SurahNumber":16,"VerseNumber":111,"Text":"ngeMini apho umntu ngamnye aya kuza ezicengela isiqu sakhe, aze umtu ngamnye ahlawulwe ngokupheleleyo ngoko wakwenzayo, yaye abayi kuphathwa ngokungenabulungisa"},{"SurahNumber":16,"VerseNumber":112,"Text":"Kananjalo uAllâh Wenza umzekelo wedolophu (iMakkah) eyayihleli ikhuselekile yanelisekile nokwaneliseka: iimbonelelo zayo zisiza ziyindyebo kuyo zivela kuyo yonke indawo, kodwa (abantu bayo) baziphika izibabalo zika- Allâh (ngokungabi nambulelo). Ke kaloku uAllâh Wayenza ukuba ikhe ingcamle indlala kanobom noloyiko ngenxa yoko bakwenzayo (abantu bayo)"},{"SurahNumber":16,"VerseNumber":113,"Text":"Ke kaloku inene, kwafika uMprofeti (uMuhammad) kubo, ephuma phakathi kwabo, kodwa bamphika, saza ke isohlwayo sabafumana besengabagabadeli njalo"},{"SurahNumber":16,"VerseNumber":114,"Text":"Yidlani ke ngoko kwizinto ezivumelekileyo nezilungileyo Anibonelele ngazo uAllâh, nibe nombulelo kananjalo ngobuBele buka-Allâh, ukuba ngaba nguYe eniMnqulayo"},{"SurahNumber":16,"VerseNumber":115,"Text":"Yena Unalele kuphela ukuba nidle into ezifeleyo, igazi, inyama yehagu, nasiphi na isilwanyana esixhelelwe ukuba lidini lomnikelo kwenye into engenguYe uAllâh. Kodwa ke ukuba ubani uye wanyanzeliswa yimeko enganyamezelekiyo, engenziwa yindelelo, engaqhutywa lugabadelo ke kaloku uAllâh nguMxoleli, uSozinceba"},{"SurahNumber":16,"VerseNumber":116,"Text":"Kananjalo musani ukuthetha ngezinto ezitshiwo ngobuxoki ngamalwimi enu nithi: “Oku kuHalâl11, oku kuHarâm12,” nitsho niqamba ubuxoki ngoAllâh. Eneneni abo baqamba ubuxoki ngoAllâh asokuze baphumelele"},{"SurahNumber":16,"VerseNumber":117,"Text":"Bathabathekile lulonwabo lomzuzwana oludlulayo kanti baza kuba nesohlwayo esibuhlungu"},{"SurahNumber":16,"VerseNumber":118,"Text":"Ke kaloku kwabo bangamaYuda, Salela izinto ezinjengezo sele Sizikhankanye kuwe (Muhammad) kwantlandlolo. Kananjalo aSizanga Sibone Thina koko ngabo ngokwabo abazonayo"},{"SurahNumber":16,"VerseNumber":119,"Text":"Ke kaloku inene! INkosi yakho kwabo benza ukungcola bengazi baze baguquke emva koko, benze izenzo ezilungileyo, inene iNkosi yakho emva koko nguMxoleli, uSozinceba"},{"SurahNumber":16,"VerseNumber":120,"Text":"Inene uIbrâhîm wayesisizwe esinentobeko kuAllâh, engumHanîfa yaye yena wayengengomnye wabakhonzi bezithixo"},{"SurahNumber":16,"VerseNumber":121,"Text":"Wayenombulelo ngeeNtsikelelo zaKhe (uAllâh) Waza Yena Wamkhetha, Wamkhokelela kwiNdlela ethe Tye"},{"SurahNumber":16,"VerseNumber":122,"Text":"Kananjalo Samnika okulungileyo kweli hlabathi, ukanti kwelizayo usaya kuba ngomnye wabangamalungisa"},{"SurahNumber":16,"VerseNumber":123,"Text":"Thina ke Sithumele isiTyhilelo kuwe (Muhammad): Landela inkolo kaIbrâhîm umHanîfa yaye yena waye ngenguye omnye wabakhonzi bezithixo"},{"SurahNumber":16,"VerseNumber":124,"Text":"ISabatha yayimiselwe kuphela abo babephikisana ngayo, yaye futhi iNkosi yakho Iza kugweba phakathi kwabo ngeMini yoVuko mayela noko babephikisana ngako"},{"SurahNumber":16,"VerseNumber":125,"Text":"Memela eNdleleni yeNkosi yakho ngobulumko nentshumayelo entle, uxoxe nabo ngendlela eyiyeyona ilungileyo. Inene iNkosi yakho Yazi kakuhle okokuba ngubani na olahlekileyo eNdleleni yaYo, yaye futhi Ibazi kakuhle abangabona bakhokelelekileyo"},{"SurahNumber":16,"VerseNumber":126,"Text":"Ke kaloku xa nisohlwaya (utshaba lwenu) lohlwayeni ngohlobo enanithuthunjiswe ngalo nani. Kodwa ukuba (nikhetha) ukunyamezela ngomonde, inene, kokona kulungileyo oko kuni (ukuba nibe) ngabanomonde"},{"SurahNumber":16,"VerseNumber":127,"Text":"Nyamezela ke wena (Muhammad) ngomonde, ukunyamezela kwakho akuveli kubani ngaphandle kwakuAllâh. Kananjalo ungazikhathazingabo(abanqulizithixo),unganxunguphaliswa nangoko bakuqulunqayo"},{"SurahNumber":16,"VerseNumber":128,"Text":"Inene, uAllâh Unabo baMoyikayo, (baMhlonele) nabo bangabenzi bokulungileyo"}]}