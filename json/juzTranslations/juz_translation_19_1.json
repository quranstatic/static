{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":25,"VerseNumber":21,"Text":"Kaadu korosuk rabeeniik lakal ni- angaarawal aamine waah qaagite waa mari malayka macah nel obsime waytaah Nabii Mucammad isak Yallih farmoyta kinniimil sumaaqittuh, hinnay ni-Rabbi macah able waynaah Mucammad kay farmoyta kinnim neh warisuh iyyen, nummah usun sinni nafsi yossokooteeniih kaxxamariiniteeniih kaxxa caddok taturuh taturen koroosannut"},{"SurahNumber":25,"VerseNumber":22,"Text":"Nabiyow cusey:koros malayka tabalu wayta ayro (Qhiyaamah ayro kinnuk) too ayro umeynit aytikuma mali malayka Yalli jannat caraamuh siinil carammoyse keenik itta"},{"SurahNumber":25,"VerseNumber":23,"Text":"Kaadu usun (koros kinnuk) meqe taamay maqaane akkaluk abeenî fanah gacca inneeh Qaraanal fixixxe siisay bayte tet abne koroositeenimih sabbatah"},{"SurahNumber":25,"VerseNumber":24,"Text":"Jannatti mari too saaku (Qhiyaamah ayro kinnuk) madab maqaanee kee elle silaalitan aracay rufto elle geyaanah girâ marak aysuk raaqan"},{"SurahNumber":25,"VerseNumber":25,"Text":"Nabiyow cusey: qaran qanxixaah yaggiggiriqqeeh qado qubul kak yamballayuwaah malayka kak obsimiyyah obsimtu wayta ayró (Qhiyaamah ayró kinnuk)"},{"SurahNumber":25,"VerseNumber":26,"Text":"Nummâ Reeda woo saaku dubuk lem Racmaan kinni Rabbi, woo ayro korosul kaxxam gibdi ayró kinni"},{"SurahNumber":25,"VerseNumber":27,"Text":"Kaadu Nabiyow cusey:daalimti (korosta kinnuk) nadaamah isi namma gabat araah maganey Rasuul kataysah haysiteh kay gital kaa kataateh suginniyoy iyya ayró (Qhiyaamah ayro kinnuk)"},{"SurahNumber":25,"VerseNumber":28,"Text":"Kee yoo gee finqaaw iyya maganey hebelu (korosta kinnuk) kacnoytah haysiteh sugewanniyoy"},{"SurahNumber":25,"VerseNumber":29,"Text":"Nummah Qhuraanak yoo makkoyseh usuk Yi-Rabbik yoh yemeeteek lakal, umman sheetan seehadaytu ganaah kaa yayqunxeeh kaa wacarriysa kataysa kinni"},{"SurahNumber":25,"VerseNumber":30,"Text":"Yallih farmoyti Mucammad icak isi Rabbil weqsitak Yi- Rabbow diggah yi-mari Qhureyshi A-Qhuraan cabeeh cabeynah kaa haysiteeh kaak yexxeereenih iyye"},{"SurahNumber":25,"VerseNumber":31,"Text":"Nabiyow ku-marak umeynit (Qhureyshi koros kinnuk) naqboytit kok kah abne innaah kulli Nabiih umeyniitik (koros kinnuk) naqboyta hayne, kaadu ku-Rabbi tirri koo haam kee koo cataamah koo xiqah"},{"SurahNumber":25,"VerseNumber":32,"Text":"Koroosite Mari Qhuraan inkitanuuk inki adda macah kaal obsime weeh? Iyye, tonnaah Qhuraanak tuuy waqdi kol kah oobisnem Nabiyow Ku- sorkocobbaxa diggi elle haynaah satta edde geytamkeh, kaadu tuuy waqdi kaak oobisak baxxaqqah baxxaqqa kaa hayne"},{"SurahNumber":25,"VerseNumber":33,"Text":"Kaadu Nabiyow ama koros ku diinih baysiyyah ceelalloy koh bahta mali baahe ken tekkek Nanu digga- le cakkiy usun baahen ceelallo edde bayisnaah baxxaqqaa kee addâ fakootuh inkih aysuk koh elle raaqa innal koh bahna nee akke waytek"},{"SurahNumber":25,"VerseNumber":34,"Text":"Woo Koros jahannam girâ fanah foocitteh hirrigsimak kobxisimta, woo mari usun Qhiyaamah ayró arac umaaneh sinaamak gacaah, cakki gitak makot gexoh sinaamak umuk suge mara addunyal"},{"SurahNumber":25,"VerseNumber":35,"Text":"Nummah Nabii Muusah tawraat kitab neceeh, kay toobokoyta Nabii Haaruun kaâ luk anuk cateyna kaah abne"},{"SurahNumber":25,"VerseNumber":36,"Text":"Tokkel ken nammayak ni-astooti dirabbosse firqawnaa kee firqawni marâ fanah gexa keenik inne usun keenil gexeeniih iimaanâ fanah ken seeceeniih firqawnaa kee firqawni mara ken dirabbosseh, tokkel firqawnaa kee firqawni mara baysiyyah bayisne"},{"SurahNumber":25,"VerseNumber":37,"Text":"Kaadu Nabii Nuuc mari sinni farmoyta dirabboyseeh, wohul Yallih farmoytit inkih dirabboyse mara yekken waqdi maggo leet ken xuumusneeh, ken xuumusiyya sinaamah kas elle geyan astá abne, kaadu daalimiinih (koros kinnuk) qansaru-le digaalá massosne Qhiyaamah ayró"},{"SurahNumber":25,"VerseNumber":38,"Text":"Kaadu Qaad deqsita maraay, Saamuud deqsita maraa kee Rassi degsita qeelih mara fingqisneh, kaadu wohuk fanal sinaamak maggo horaari finqisne sinni farmoytit dirabboysen waqdi"},{"SurahNumber":25,"VerseNumber":39,"Text":"Kaadu ama marak kulli marah baxxaqqa itta ceelalloola noogoreeh inkih baysiyyah ken bayisne sinni farmoytit dirabboyseenimih sabbatah"},{"SurahNumber":25,"VerseNumber":40,"Text":"Nummah makki koros, Nabii Luut marih magaalay Saduum deqsitta robti innah Qaraanak oobe xeetit baytel taturan safarah gexak, usun tet abaluk kas teetil geyak masuginnoonuu? Wonna hinnay usun Qhiyaamah ayróh ugtiyya qaagitak masuginnon cisab kee galtoh"},{"SurahNumber":25,"VerseNumber":41,"Text":"Nabiyow ama koros koo table waqdi, anqasak-sa koo kah haysittam mali, Yalli farmoytah nee fanah ruubem anumuv? axcuk kol anqasan"},{"SurahNumber":25,"VerseNumber":42,"Text":"Farmoyta isi yakka-le num (Mucammad kinnuk) Ni-Yallitteh qibaadak nee makkoyse raare tet qibaadal asbire wanninoy, ama koros sarra Ni-digaalá table waqdi aaxigelon diini gitak makot gexoh umam ken kinnik hinnay Nabii Mucammad {zafe kinnim}"},{"SurahNumber":25,"VerseNumber":43,"Text":"Nabiyow isi nafsi-fayxi isi Yallay yaqbudeh haysite num tablee!tokkel atu usuk isi nafsi- fayxi kataataamak kaa dacrisa num takkee? Aleey matakka"},{"SurahNumber":25,"VerseNumber":44,"Text":"Hinnay Nabiyow A-korosuk maggo mari atu keenil takriye Qhuraan aayoota yaabbeeh cubbusaah usun elle kaskassoowaanam keenik takkalee? Usun kalah tanim hinnon lacti inna akke waytek, wonna hinnay usun gitak makot gexiyyah lacak gacak Raaqa mara kinnon"},{"SurahNumber":25,"VerseNumber":45,"Text":"Nabiyow matablannaa! Ku-Rabbi iraw kah fidse inna maaci maacissi iyyam kee ayro bukku ittaamih fanat, kaadu Yalli faxinnay aracal eyseddi kaa haak yen, tohuk lakal iraw yaniimih astá ayró abne"},{"SurahNumber":25,"VerseNumber":46,"Text":"Tohuk lakal dagom dagoomul kaa (Graw kinnuk) kalle ayro eweqqi ittam fanah"},{"SurahNumber":25,"VerseNumber":47,"Text":"Kaadu Yalla kinni bar suturi siinih abtem kay ditet sari sin kah yastureh innah, kaadu Yalli xin sin xagarah raacat abeeh (ruftó) laqó rizqhi (quusi) guranah edde fixixxoonuh siinih abe"},{"SurahNumber":25,"VerseNumber":48,"Text":"Kaadu Yalla kinni isi Racmatak (rob kinnuk) foocat aytikumah caacooyay qamburre takkuqe siinih rubtam, kaadu qaraanak taahirik (saytun lee) tan leey edde taahirroowaana siinih oobisne"},{"SurahNumber":25,"VerseNumber":49,"Text":"Rabte baaxóy qabaarah kafte teetit naynuwwemkeh, kaadu, ginni hayneemik lac kee maggo seehada teetik nafqemkeh (lee kinnuk)"},{"SurahNumber":25,"VerseNumber":50,"Text":"Kaadu nıimmah baaxok teynal kaa (Rob kinnuk) oobisnaah baaxok teyna cabnah, rob kah oobisne mari Yalli keenih abe niqmat kassitaanaah kaa elle faatitaanamkeh rob kah rade wee mari Yalla kassitaah kaal gacaanamkeh usuk keenih Racmatamkeh, tokkel sinaamak maggo mari woo niqmatal Yalla faatitaanam cineenih yangaddeenim akke waytek"},{"SurahNumber":25,"VerseNumber":51,"Text":"Kaadu faxinninoy kulli (ummaan) magaalah marah farmoytay Yallih digaalak ken meesiisay Yallâ fanah ken seeca keenih ruubak nen, kinnih immay Nabii Mucammadow baaxô bagul enni iyya marah inkih koo rubne"},{"SurahNumber":25,"VerseNumber":52,"Text":"Toysa Nabiyow koros faxxam moggolinaay, ama Qhuraanal kaxxa gicloh keenil ingicilliy kaa ken guddussaamal"},{"SurahNumber":25,"VerseNumber":53,"Text":"Kaadu Yalla kinni namma bad tesgellem, a-bad coboyuuy salfa- le maaqaba kak katlal xabcinih a-bad qasbooy caraka, kaadu ken nammayih fanal reebuy ittat ken angale kala heeh, tii tiit keenik yangalem waasoh waase"},{"SurahNumber":25,"VerseNumber":54,"Text":"Kaadu Yalla kinni seehadaytu leek gintem (say num kee lab numih daacoyta kinnuk), tokkel woo seehadaytu nasab leeh balliinu- le seehadaytu kaa abe, ku-Rabbi faxxa haam ginaamah dudda-li kinni"},{"SurahNumber":25,"VerseNumber":55,"Text":"Ama koros Yallak kalah tu-keenih xiqe waytaah, tu keenik kale waytam yaqbuden, kaadu korosti sheetanah cato (qokol) yakke isi Rabbit agleyta haamal"},{"SurahNumber":25,"VerseNumber":56,"Text":"Nabiyow koo kah rubnem mannu, moominiin Jannatal ayti-kumussaah (berrakisiyya kinnuk) koros giral meesiisa num takkemkeh iyyaanam akke waytek"},{"SurahNumber":25,"VerseNumber":57,"Text":"Nabiyow korosuk ixxic: Yallih farmo sin gudduysaamal galtó sin messera, kinnih immay isi nafsih maqaane faxa num kay Rabbil kaa xayyoysa gita yabbaxay iimaan kee meqe taama abaamal"},{"SurahNumber":25,"VerseNumber":58,"Text":"Kaadu Nabiyow Yallay dudda-le manoley rabewaal kelitaay, kaa ceele waytaamak kaa saytunnos kaa faylisak, kaadu Yalli isi naqoosah dambih adda yaaxigem xiqah usun abba haanamak kaak Qellittam matanaay"},{"SurahNumber":25,"VerseNumber":59,"Text":"Yalla kinni Qaranwaa kee baaxóoy, ken nammayih fanal tanim lica ayróh addat gintem, tohuk lakal Yalli qarshi amol fayya iyyeeh isi nabna celta massoynah massoowe, usuk Racmaan kinni, tokkel Nabiyow Yalla esser usuk kulliimik adda yaaxigi kinnik"},{"SurahNumber":25,"VerseNumber":60,"Text":"Korosuk Racmaan kinni Rabbih kummaataay (usjuda) kaa uqbuda keenik iyyeenik, “Racmaan manaaxigak usuk iyyaay? atu kummaatiyyah nee kah amrissaamah kummatnoo kaa aaxige kalah iyyen, Yallah kummaata iyyaanamih maxco diinik yaxxeereeniih giltaanam keenih osisse"},{"SurahNumber":25,"VerseNumber":61,"Text":"Yallay Nabay barkat kee maqaané kak maggo, usuk Qaraanal kaxxa cutuuka le-aracal hee, kaadu ayròy diifu leeh, alsay noori-le kaal hee"},{"SurahNumber":25,"VerseNumber":62,"Text":"Kaadu Yalla kinni bar kee laqó ittal ciggiltam abtem, elle kas- kassoowam faxa numuh, hinnay Yalla-le niqmatal faatitam faxa numuh"},{"SurahNumber":25,"VerseNumber":63,"Text":"Racmaan kinni Rabbih naqoosay moominiinih taniy baaxô bagul caalih gexxay meqe, usun tuugimi uma yaabah keenî luk yaaba waqdi, dambik edde yasillimen meqe maxcó keenil gacsan"},{"SurahNumber":25,"VerseNumber":64,"Text":"Kaadu usun (Yallih naqoosay moominiinih tani kinnuk) sinni Rabbih qibaadah (barti salat kinnuk) kummaatak soolak xiina mara kinnon"},{"SurahNumber":25,"VerseNumber":65,"Text":"Kaadu usun ni-Rabbow Jahannam girah digaalak nee naggoysaay nek eyxeer iyya mara, diggah tet digaalá tibbixe numuk mabaxsimtaay amok makatta"},{"SurahNumber":25,"VerseNumber":66,"Text":"Diggah Jahannam girak madab kee gub manxu umaah"},{"SurahNumber":25,"VerseNumber":67,"Text":"Kaadu usun maalu yaceen waqdi, baddaahewaah gabâ gibdah keedaadise waa mara, keenik mattaccoo baddaahiyyaa kee keedaadisiyyak fanah massah tan"},{"SurahNumber":25,"VerseNumber":68,"Text":"Kaadu usun Yalla inkittoysaah Yallâ luk aka Yalla aqbude waah Yalli qidim kak caraamu abe nafsi qide waa mara sharqil kaa elle qidaanam kak xiqtam baahe num akke waytek, (islaam diinik korraaqek hinnay digbek lakal dalwa abek hinnay dulmih seehadayti Rooci yeyyeeqek) kaadu usun dalwa abe waah sinni sambo dalwak dacrisa mara kinnon, kaadu ama kaxxa dambittek tu-aba mari akeeral digaalá geele"},{"SurahNumber":25,"VerseNumber":69,"Text":"Qhiyaamah ayró jahannam girah digaalá kaah xirribisaanaah usuk bura luk qunxaane luk teetil (digaalá kinnuk) waara"},{"SurahNumber":25,"VerseNumber":70,"Text":"Kaxxa dambittek yotoobeeh, Yallal yeemeneeh meqe taama taamiteeh abbaasite mari koh raaquh immay, toysa too marah Yalli dambi duugaah keenih cabah kaal gaceenimih sabbatah ken umaaneena maqaaneh keenih korsa, Yalli dambi cabti-li xuwaw- li kinni"},{"SurahNumber":25,"VerseNumber":71,"Text":"Kaadu abe dambik yotoobeeh meqe taama abe num, toysa usuk diggah Yallâ fanah nummâ gacimih gace num kinni, diggah usuk isi Yallal meqe gacimih gacek, tokkel Yalli meqe galtoh kaa galta"},{"SurahNumber":25,"VerseNumber":72,"Text":"Kaadu usun diraabah sumaaqitewaah cube kalah uma mari uma yab kee uma taama elle aban aroocal taturan waqdi wohut derre cabaah yassacakkeeh sinni nafsi kak saytunnoysak tatura mara kinnon"},{"SurahNumber":25,"VerseNumber":73,"Text":"Kaadu usun ken Rabbih Qhuraanih aayootal ken kassiisan waqdi, derre teetit macaban, ayti maleelah innah tet aabbe waa mara hinnoonuuy inti maleelah innah tet able waa mara hinnon, wonna hinnay usun nagay hangi teetih acayuk tet ankacsan"},{"SurahNumber":25,"VerseNumber":74,"Text":"Ķaadu usun sinni Rabbi esserak, ni-Rabbow ni-agabuu kee ni-xaylok inti nek edde ruffu ittam neh acuwaay, Yallak meesita marah diini miroctiy maqaanel kataataana nee ab iyya mara kinnon"},{"SurahNumber":25,"VerseNumber":75,"Text":"Yallih naqoosak woo maray woo weelot weeloysime Jannatti qarwak fayya itta qarwal galtiman Yallih taaqatal yisbireenimih sabbatah, Kaadu Yallaa kee kay malaykak konnabaa kee salaamaqle kay addal geyan"},{"SurahNumber":25,"VerseNumber":76,"Text":"Usun tet (jannatti Qarwa kinnuk) addal waarak jannatti Qarwak madab kee gub manxu meqeeh"},{"SurahNumber":25,"VerseNumber":77,"Text":"Nabiyow korosuk: yi-Rabbi kanah sin maliiy, sin maxaagita gibda sin geyta waqdi kaat abtan kallaci akke wannay keenik ixxic, nummah isin Qhuraan kee Nabii dirabbosseenih, toysa isin Qhuraan kee Nabiit abten dirabboysiyyi sarrah amok siinik kate wayta digaaláy addunyaay akeeral inkih sin finqissa siinil akke-le"},{"SurahNumber":26,"VerseNumber":1,"Text":"Taa-Siin-Miim (edde faxem Yalli yaaxige)"},{"SurahNumber":26,"VerseNumber":2,"Text":"Tah baxxaqqa-le Qhuraan kitaabih aayoota"},{"SurahNumber":26,"VerseNumber":3,"Text":"Nabiyow isi nafsi rookat finqissa, ama koros yeemene mara akke waanamih sabbatah"},{"SurahNumber":26,"VerseNumber":4,"Text":"Fanne Nee tekkek, qaraanak astay ken meesissay fillitte keenik xixxibaaneh rammak edde katewayta keenil (makki koros kinnuk) oobisenno"},{"SurahNumber":26,"VerseNumber":5,"Text":"Kaadu ama korosuh qusubuk ooba Qhuraanak Racmaan kinni Rabbih xaquk tu-keenih matamaata temeete tet tekkek, kaa dirabboysaanaah derre kaat cabak sugeenim akke waytek"},{"SurahNumber":26,"VerseNumber":6,"Text":"Toysa nummah usun Qhuraan dirabboyseeniih kaal anqaseenih, tokkel elle anqasak sugeenimih xaagi (Yallih digaala kinnuk) keenih amaate-le"},{"SurahNumber":26,"VerseNumber":7,"Text":"Kaadu A-koros baaxô fanah mawagittannaa! tet addal cooxuk kulli qaynatay qaxaleeh, meqek nuysubukeh gide"},{"SurahNumber":26,"VerseNumber":8,"Text":"Diggah tohut Yallih inkittinaanee kee kay dudda tascasse astá taniih, wohul keenik maggo mari yeemene mara makkon"},{"SurahNumber":26,"VerseNumber":9,"Text":"Diggah ku-Rabbi usuk Mayso-li xuwaw-li kinni"},{"SurahNumber":26,"VerseNumber":10,"Text":"Nabii Mucammadow isi marah cus: ku-Rabbi Nabii Muusah seeceeh, firqawni maray daalimiinih yanil gex kaak iyye waqdi"},{"SurahNumber":26,"VerseNumber":11,"Text":"Usun Firqawni mara, usun Yallih digaalák mameesitaanaa"},{"SurahNumber":26,"VerseNumber":12,"Text":"Nabii Muusa: yi-Rabbow diggah anu yoo dirabboysaanamak meesita iyye"},{"SurahNumber":26,"VerseNumber":13,"Text":"Kaadu usun yot aban dirabboysiyyah alil yok ceytaah, ku-farmoh gudduysiyyah arraba yok yaabe waytaamak mceesitak, Jibriil yi-toobokoyta Haaruunû fanah kaa rub farmô gudduysiyyah yoo catamkeh iyye"},{"SurahNumber":26,"VerseNumber":14,"Text":"Kaadu firqawnaa kee firqawni mari dambi yot-le num keenik qideeh, woo caneh yoo qidaanamak meesita iyye Nabii Muusa"},{"SurahNumber":26,"VerseNumber":15,"Text":"Yalli Nabii Muusak: Aleey koo maqidaanak, koo kee ku- toobokoyta Nabii Haaruun ni- astooti luk gexa, diggah Nanu catoh siinî luk nan isin ittaanam kee siinil gacsaanam naabbehik iyye"},{"SurahNumber":26,"VerseNumber":16,"Text":"Tokkel isin firqawnal gexaay, diggah nanu ginô Rabbih nımma farmoyta kinnino kaak ixxica"},{"SurahNumber":26,"VerseNumber":17,"Text":"Israa-iil xaylo cabaay, nelluk ken Rub kaak ixxica"},{"SurahNumber":26,"VerseNumber":18,"Text":"Firqawni Nabii Muusak: Ni addal alqih (saldih) anuk koo maqarsinninoo, kaadu maggo liggiditte ku-qumrik ni-addal masuginnitoo?kaak iyye"},{"SurahNumber":26,"VerseNumber":19,"Text":"Kaadu ku-uma taamay abteh iyya abteh (numtin qidim kinnuk), atu isih aben maqaane yangadde marih numuh anuk"},{"SurahNumber":26,"VerseNumber":20,"Text":"Nabii Muusa firqawnal gacisak:toysa anu tet abem anu iggima-le marak numuk teynah suge waqdi kaak iyye"},{"SurahNumber":26,"VerseNumber":21,"Text":"Tokkel anu siinik meesite wagqdi siinik kudeceh, yi-Rabbi nubuwwannu yoh yeceeh, farmoytiitik numuk teyna yoo abe iyye"},{"SurahNumber":26,"VerseNumber":22,"Text":"Woo niqmatay atu yoh guneh lowtaah warissa Israa-iil xaylo naqoosah haysitteemii"},{"SurahNumber":26,"VerseNumber":23,"Text":"Firqawni Nabii Muusal:kaxxamariinitak ginô Rabbi maatiyaay iyye"},{"SurahNumber":26,"VerseNumber":24,"Text":"Nabii Muusa firqawnal gacisak:usuk Qaranwaa kee baaxooy ken nammayih fanal taniimih Rabbi isin woh yasmite mara tekkeenik keenik iyye"},{"SurahNumber":26,"VerseNumber":25,"Text":"Firqawni isi derfal tan makaabanak:Muusa yol gacsam taabbeenih innaa? iyye"},{"SurahNumber":26,"VerseNumber":26,"Text":"Nabii Muusa keenik iyyeh:usuk sin Rabbiiy siinik naharsi abbobtih Rabbi kinni"},{"SurahNumber":26,"VerseNumber":27,"Text":"Firqawni isi marak diggah sin farmoytay sin fan rubsume usuk cabuli kinni iyye"},{"SurahNumber":26,"VerseNumber":28,"Text":"Nabii Muusa:usuk ayrò mawqaa kee ayrò kormaay, ken nammayih fanal taniimih Rabbi isin kas- kassoowa mara tekkeenik keenik iyye"},{"SurahNumber":26,"VerseNumber":29,"Text":"Firqawni Nabii Muusak yô kalah Yalla haysittek, diggah casbisen marih num koo abeyyo kaak iyye"},{"SurahNumber":26,"VerseNumber":30,"Text":"Nabii Muusa yi-numma tascasseemik baxxaqqa ittam (astooti kinnuk) koh baahennokuv? casbit yoo haytam kaak iyye"},{"SurahNumber":26,"VerseNumber":31,"Text":"Firqawni Nabii Muusak:numma yacee marih num tekkek tet baahey kaak iyye"},{"SurahNumber":26,"VerseNumber":32,"Text":"Tokkel Nabii Muusa isi caxxa qideeh, usuk (caxxa kinnuk) too waqdi baxxaqqa iyya baadeysa yekke"},{"SurahNumber":26,"VerseNumber":33,"Text":"Kaadu Nabii Muusa isi gaba isi kamiisik moyya kak culta ikkek culussu heeh edde luk hadiffi heeh, too waqdi is (gaba kinnuk) yable marat qidih ifak raqqa itte baras aalle kalah"},{"SurahNumber":26,"VerseNumber":34,"Text":"Firqawni isi derfal tan makaabanak, diggah tah (Nabii Muusa kinnuk) baab-li ixxiga-li iyye"},{"SurahNumber":26,"VerseNumber":35,"Text":"Usuk isi baabat sin baaxók sin yayyaaqem faxak, maca yoh tascasseeniih macal yoo amrissaanaah? keenik iyye"},{"SurahNumber":26,"VerseNumber":36,"Text":"Muusaa kee kay toobokoyta Haaruun caagid wadiroysaay, magaalooluk baab-aba koh gaabossa labha rub kaak iyye kay mari"},{"SurahNumber":26,"VerseNumber":37,"Text":"Ummaan baablih ixxigali koh baahaanamkeh"},{"SurahNumber":26,"VerseNumber":38,"Text":"Tokkel baababa timixxige ayrot yimixxige waktit kobxisimen"},{"SurahNumber":26,"VerseNumber":39,"Text":"Kaadu sinaamak gaaboowa iyyen"},{"SurahNumber":26,"VerseNumber":40,"Text":"Nanu baababa kattatnamkeh usun yayse mara yekkeenik iyyen"},{"SurahNumber":26,"VerseNumber":41,"Text":"Tokkel baababa temeete waqdi firqawnak:diggah nanu galto linoo? nanu Muusak yayse mara nekkek itte"},{"SurahNumber":26,"VerseNumber":42,"Text":"Firqawni: yeey; faxxa haytaanam galtòk liton, kaadu diggah isin too wagqdi yi-garil xayyoysime marat tanton keenik iyye"},{"SurahNumber":26,"VerseNumber":43,"Text":"Nabii Muusa baababak:isin qambissoonu waytaanam qambisa keenik iyye"},{"SurahNumber":26,"VerseNumber":44,"Text":"Tokkel baababa sinni akootaa kee sinni coox qambisseeh baabah sinaamat gexxa waarraa kee abeesas celsiiseeniih:firqawni nabnal xiibitna immay diggah nanu Muusak yayse mara akkenno iyyen"},{"SurahNumber":26,"VerseNumber":45,"Text":"Tokkel Nabii Muusa isi caxxa qambiseeh, eddeluk too waqdi usuk baadeysa yekkeeh, usun diraabah ginnaasiteenim (coox kee akoota kinnuk) inkih yunxuqe"},{"SurahNumber":26,"VerseNumber":46,"Text":"Tokkel baababa toh tuble waqdi Yallah Sujuuduh Radde"},{"SurahNumber":26,"VerseNumber":47,"Text":"Ginô Rabbil neemeneh axcuk"},{"SurahNumber":26,"VerseNumber":48,"Text":"Muusaa kee Haaruun Rabbil"},{"SurahNumber":26,"VerseNumber":49,"Text":"Firqawni:baababak anu idini siinih aceek naharat kaal teemeneenii iyye, diggah usuk (Muusa kinnuk) sin kaxxa kabiiriy baab sin barse kinni, toysa yi-digaalak siinil obtam sarrah aaxigetton, diggah sin gaboobiiy sin ibitte argiqeyyo migdi gabaa kee guri iba siinik argiqi hinnay guri gabaa kee migdi iba siinik argiqi akkeyyo, kaadu diggah inkih cooxut sin xinkiyeyyooh sin fanniseyyo keenik iyye"},{"SurahNumber":26,"VerseNumber":50,"Text":"Baababa: firqawnak atu net abta digaalá nee mabiyakta, diggah nanu ninni Rabbî fanah nandabbê kalah kaak itte"},{"SurahNumber":26,"VerseNumber":51,"Text":"Diggah nanu ni-Rabbi ni-dambitte neh cabam kaak qaagitna Muusal naharak teemene moominiin nekkeemih sabbatah"},{"SurahNumber":26,"VerseNumber":52,"Text":"Nabii Muusal:yi-naqoosak yeemene mara barat kuulus iyyaanamah wacyi kaal oobisne, diggah firqawnaa kee kay qande sin kataatele sin gacsaanamkeh axcuk"},{"SurahNumber":26,"VerseNumber":53,"Text":"Tokkel firqawni kay reedah gubaak tan magaaloolih qaskar ruube macaxu kaah kobxisaanamkeh israa-iil xaylok mawuq yoobbe waqdi"},{"SurahNumber":26,"VerseNumber":54,"Text":"Firqawni: diggah a-mari (israa-iil xaylo kinnuk) dago horta iyye"},{"SurahNumber":26,"VerseNumber":55,"Text":"Kaadu diggah usun kaxxam nee ceerissa taama aben"},{"SurahNumber":26,"VerseNumber":56,"Text":"Diggah nanu inkih cibbarsimaah, gulguluh keenih yan mara kinnino iyye"},{"SurahNumber":26,"VerseNumber":57,"Text":"Firqawnaa kee kay mara Masri baaxoy basaatin kee daroori-lek ken neyyeeqeh"},{"SurahNumber":26,"VerseNumber":58,"Text":"Kaadu kadnoonii kee meqe aroocaay meqe qarwak ken neyyeeqe"},{"SurahNumber":26,"VerseNumber":59,"Text":"Too mayyuq keenit kah abne innah, kaadu ken dabooqaa kee ken maalu israa-iil xaylo nagarsisne ken bayisneek gamadal"},{"SurahNumber":26,"VerseNumber":60,"Text":"Tokkel firqawnaa kee kay macaxi Nabii Muusaa kee kaâ luk yan mara ayro edde tawqe waktit kataaten"},{"SurahNumber":26,"VerseNumber":61,"Text":"Tokkel namma butta (firqawni maraa kee Muusâ mara kinnuk) sitta tuble waqdi, Nabii Muusâ kataysis:diggah nanu elel simneeh firqwnaa kee kay macxi nee qide-le iyyen"},{"SurahNumber":26,"VerseNumber":62,"Text":"Nabii Muusa keenik iyyeh: aleey, sin meeleelan, diggah anu yoo qokla Rabbi liyooh, edde naggoowa gita yoh ascasse-le"},{"SurahNumber":26,"VerseNumber":63,"Text":"Tokkel Nabii Muusal isi caxxat bad atuk iyyaanamah wacyi kaal oobisne, tokkel usuk kaa yootokeeh, bad baxsimeeh kulli exxa kaak kaxxa qaleh innah gacca itte"},{"SurahNumber":26,"VerseNumber":64,"Text":"Kaadu tokkel aka mara xayyosne (firqawnaa kee kay mara kinnuk) badat cullu iyyaanam fanah Muusaa kee Muusâ marih lakal"},{"SurahNumber":26,"VerseNumber":65,"Text":"Kaadu Nabii Muusaa kee kaâ luk yan mara inkih naggosneh"},{"SurahNumber":26,"VerseNumber":66,"Text":"Tohuk lakal aka mara badat xuumusne (firqawnaa kee kay macaxu kinnuk)"},{"SurahNumber":26,"VerseNumber":67,"Text":"Diggah tohut Yallih inkittinaanee kee kay dudda tascasse astá tan, kaadu keenik maggo mari yeemene mara makkinna"},{"SurahNumber":26,"VerseNumber":68,"Text":"Kaadu diggah ku-Rabbi, usuk maysoli xuwawli kinni"},{"SurahNumber":26,"VerseNumber":69,"Text":"Kaadu Nabiyow ama korosul Nabii Ibraahim xaagu maaqaay keenil akriy"},{"SurahNumber":26,"VerseNumber":70,"Text":"Usuk isi abbaa kee isi marak taqbudeenim maatiyaay iyye waqdi"},{"SurahNumber":26,"VerseNumber":71,"Text":"Numtinwwellitte naqbudeeh, tet amol daffeyak asna tet qibaadah iyyen"},{"SurahNumber":26,"VerseNumber":72,"Text":"Nabii Ibraahim isin ken kallactan waqdi, usun sin yaabbeenih innaa? keenik iyye"},{"SurahNumber":26,"VerseNumber":73,"Text":"Hinnay ken tuqbudeenik tu siinih xiqaanaa, hinnay ken aqbude wayteenik tu siinik kalaanaa keenik iyye"},{"SurahNumber":26,"VerseNumber":74,"Text":"Aleey!wohuk tu maabaanay, ni- abbobti nanu abnah innah taama neh abak sugteeh nanu wohul ken salleeh ken katatne iyyen"},{"SurahNumber":26,"VerseNumber":75,"Text":"Nabii Ibraahim keenik iyyeh:yoh warisay numtinwwellittek aqbudak sugteenim cubbiluk wagitteenii iggimaa kee makot taniinim sinnik taaxagoonuh"},{"SurahNumber":26,"VerseNumber":76,"Text":"Sin kee siinik naharsi abbobti"},{"SurahNumber":26,"VerseNumber":77,"Text":"Diggah usun yok qaduwwiiy ken maqbuda, kinnih immay anu aqbudem ginô Rabbi kinni, usuk addunyaa kee akeeral yok awlaytu"},{"SurahNumber":26,"VerseNumber":78,"Text":"Yallay tayse ginoh yoo gine usuk meqe gital tirri yoo hee-le"},{"SurahNumber":26,"VerseNumber":79,"Text":"Kaadu Kaa kinni yoo taskameeh, yoo tafqem"},{"SurahNumber":26,"VerseNumber":80,"Text":"Kaadu biyaakita waqdi biyaakak usuk yoo qaffoysa"},{"SurahNumber":26,"VerseNumber":81,"Text":"Kaadu Kaa kinni yoo qiddaah, sarra yoo taynuwweem Qhiyaamah ayró"},{"SurahNumber":26,"VerseNumber":82,"Text":"Kaadu Ķaa kinni yi-dambi yoh cabam kak qaagitam galtóh ayró (Qhiyaamah ayró kinnuk)"},{"SurahNumber":26,"VerseNumber":83,"Text":"Nabii Ibraahim isi Rabbi kallacak:yi-Rabbow tu-xiqta ixxiga yoh acuyaay, ku naqoosak meqe mara yoo eleelis iyye"},{"SurahNumber":26,"VerseNumber":84,"Text":"Kaadu meqe saareey, meqe xagar xagó (galab-xagó) yoh ab ellecabô maray yok lakal yamaatu waah addal Qhiyaamah ayrô fanah"},{"SurahNumber":26,"VerseNumber":85,"Text":"Kaadu ku-naqoosak naqiim deqsita Jannat nagra marat yoo hayis"},{"SurahNumber":26,"VerseNumber":86,"Text":"Kaadu yi-abbah dambi cab, diggah usuk makkoote marak numuk teynah sugek"},{"SurahNumber":26,"VerseNumber":87,"Text":"Kaadu yoo mawacarriysin ginó inkih magooqak cisab kee galtoh ugussa ayrò (Qhiyaamah ayro kinnuk)"},{"SurahNumber":26,"VerseNumber":88,"Text":"Woh gibdi ayróy maaluu kee xaylo tu edde xiqe wayta kinni"},{"SurahNumber":26,"VerseNumber":89,"Text":"Yallâ fanah saytun lubbi luk yemeete num akke waytek, koroosannuu kee munaafiqhinnuk"},{"SurahNumber":26,"VerseNumber":90,"Text":"Kaadu Yallak meesiteeh, kay taaqatal kaâ fanah yufkune marah Jannat xayyoysimaah ken yaybulleenih Qhiyaamah ayrò"},{"SurahNumber":26,"VerseNumber":91,"Text":"Kaadu jaciim deqsitta girá koroosite maray tirtô gitak makkoote yaybulleenih"},{"SurahNumber":26,"VerseNumber":92,"Text":"Kaadu ken sahitak:sin yallittey aqbudak sugteeni annih teetiiy? Keenik iyyan"},{"SurahNumber":26,"VerseNumber":93,"Text":"Yallak kalah aqbudak sugteenim Yallih digaalák sin cattaa hinnay is isi nafsi Yallih digaalák cattaa"},{"SurahNumber":26,"VerseNumber":94,"Text":"Tokkel ken (numtinwwellittee kee koros kinnuk) kee tirtô gitak makkoote mara xambabbaqqa ken heenih jahannamat foocah (neefih) qambisiman"},{"SurahNumber":26,"VerseNumber":95,"Text":"Kaadu ibliis qande (kaa kataate mara kinnuk) inkih teetit qambisimta"},{"SurahNumber":26,"VerseNumber":96,"Text":"Koros kee usun aqbudak sugeenim tet addal anuk keemaaritak ittak iyyaanah"},{"SurahNumber":26,"VerseNumber":97,"Text":"Yallal xiibitna immay nanu diggah addunyal baxxaqqa itta makoy qellu sinnih addat sugne itta koros"},{"SurahNumber":26,"VerseNumber":98,"Text":"Nanu Ginô Rabbit sin massosne waqdi Qibaadal"},{"SurahNumber":26,"VerseNumber":99,"Text":"Kaadu tirtô gitak nee makkossem matan umeyniitiy Yallak kalih im naqbudeemih neh secte akke waytek"},{"SurahNumber":26,"VerseNumber":100,"Text":"A-saaku shafaaqatta neh takkeeh, Yallih digaalak nee cattaamak num mannu"},{"SurahNumber":26,"VerseNumber":101,"Text":"Kaadu kacnoytah yan kataysay neh xuwaawa (allaaqala) mannu"},{"SurahNumber":26,"VerseNumber":102,"Text":"Maganey!inki adda addunyâ fanah madaara luk sugnaamal yeemene maray naggoowê loowot gacak nen iyyan"},{"SurahNumber":26,"VerseNumber":103,"Text":"Diggah too Nabii Ibraahim xaaguy taturet kaskassoowa marah astá tan, kaadu keenik ama xaagu yoobbe marak maggom yeemene mara makko"},{"SurahNumber":26,"VerseNumber":104,"Text":"Kaadu diggah Nabiyow ku-Rabbi usuk mayso-li xuwaw-li kinni"},{"SurahNumber":26,"VerseNumber":105,"Text":"Nabii Nuuc mari sinni farmoyta Nuuc dirabboyseeh, wohul farmoytit inkih dirabboyse mara yekken"},{"SurahNumber":26,"VerseNumber":106,"Text":"Ken toobokoyti Nabii Nuuc Yallak mameesittaanaa?keenik iyye waqdi"},{"SurahNumber":26,"VerseNumber":107,"Text":"Diggah anu siinih amaanat-le farmoyta kinniyo edde rubsumem sin gudduysaamal"},{"SurahNumber":26,"VerseNumber":108,"Text":"Toysa Yallak meesitaay yi-amri oggola"},{"SurahNumber":26,"VerseNumber":109,"Text":"Kaadu Yallih farmo sin gudduysaamal galtó sin messera, yi-galtó numul matanaay numul messera ginô Rabbil essera yoo akke waytek"},{"SurahNumber":26,"VerseNumber":110,"Text":"Toysa Yallak meesitaay yi-amri oggola"},{"SurahNumber":26,"VerseNumber":111,"Text":"Anninnal koo nummasnaah koo katatnaah sinaamak boola-le mari koo kataate way? Kaak iyyen kay mari"},{"SurahNumber":26,"VerseNumber":112,"Text":"Nabii Nuuc:usun abak sugen taamoomih ixxiga mayyu, cagalah anu ken kah seecam iimaanâ kalah keenik iyye"},{"SurahNumber":26,"VerseNumber":113,"Text":"Ken cisab kee galtò numul matan yi-Rabbiy qellittem yaaxigel tan tet akke waytek, woh aaxiginnitoonuy amah axcuk mananniton"},{"SurahNumber":26,"VerseNumber":114,"Text":"Kaadu anu yi-seecol yeemene mara xiiriya num hinniyo"},{"SurahNumber":26,"VerseNumber":115,"Text":"Anu abbay sinam xiiriya hinniyo, baxxaqqa iyya meesiisey Yallih digaalak sin meesiisa akke waytek"},{"SurahNumber":26,"VerseNumber":116,"Text":"Nuucow ama seecok aadeewaytek xeetit qiden marak numuk teyna akketto kaak iyyen"},{"SurahNumber":26,"VerseNumber":117,"Text":"Too waqdi Nabii Nuuc isi Rabbi seeceeh:yi-Rabbow diggah yi- mari yoo dirabboyseh iyye"},{"SurahNumber":26,"VerseNumber":118,"Text":"Toysa yi-Rabbow yoo kee ken fan meklah mekelaay Ni-fan baxisaay ken bayis, kaadu yoo kee moominiinik yô luk yan mara woo digaalak naggos iyye"},{"SurahNumber":26,"VerseNumber":119,"Text":"Tokkel kaa (Nabii Nuuc kinnuk) kee kaâ luk yan mara kibuk tan doynikil ken naggosne"},{"SurahNumber":26,"VerseNumber":120,"Text":"Tohuk lakal kay marak raaqe maray aaminewee maggo leet xuumusne Nabii Nuuc kee kaâ luk suge mara naggosneek gamadal"},{"SurahNumber":26,"VerseNumber":121,"Text":"Diggah too Nabii Nuuc xaaguy taturet kaskassoowa marah astá tan, kaadu keenik ama xaagu yoobbe marak maggo mari keenik yeemene mara makko"},{"SurahNumber":26,"VerseNumber":122,"Text":"Kaadu diggah Nabiyow ku-Rabbi usuk mayso-li xuwaw-li kinni"},{"SurahNumber":26,"VerseNumber":123,"Text":"Qaad deqgsitta kedo sinni farmoyta Huud dirabbosseeh, wohul farmoytit inkih dirabboyse mara yekken"},{"SurahNumber":26,"VerseNumber":124,"Text":"Ken toobokoyti Nabii Huud:Yallak mameesittaanaa? keenik iyye waqdi"},{"SurahNumber":26,"VerseNumber":125,"Text":"Diggah anu siinih amaanat-le farmoyta kinniyo edde rubsumem sin gudduysaamal"},{"SurahNumber":26,"VerseNumber":126,"Text":"Toysa Yallak meesitaay yi-amri oggola"},{"SurahNumber":26,"VerseNumber":127,"Text":"Kaadu Yallih farmo sin gudduysaamal galtó sin messera, yi-galtó numul matanaay numul messera ginô Rabbil essera yoo akke waytek iyye"},{"SurahNumber":26,"VerseNumber":128,"Text":"Ummaan aracay fayya iyyal fayya itta qarway dabqah elle gace waytaana digirih xissaanaa"},{"SurahNumber":26,"VerseNumber":129,"Text":"Kaadu maqar-le kalqoota haysittaanaa, addunyal waartaanaah, rabe waytoonu waytaanah innah? (mawaartan rabetton)"},{"SurahNumber":26,"VerseNumber":130,"Text":"Kaadu qidim kee hinnay digaaláh seehadaytu tabbixen waqdi xuwaw kee allaaqal sinni marih xibixih kaa tabbixen"},{"SurahNumber":26,"VerseNumber":131,"Text":"Toysa Yallak meesitaay yi-amri oggola"},{"SurahNumber":26,"VerseNumber":132,"Text":"Kaadu Yallay maggo afah tan niqmootay taaxigeeni siinih yeceek meesita"},{"SurahNumber":26,"VerseNumber":133,"Text":"Affara xiyyuu (gaalaay, laay, illii kee wadara) kee xaylo siinih yecee (lab-xayloo kee say-xaylo kinnuk)"},{"SurahNumber":26,"VerseNumber":134,"Text":"Kaadu basaatin kee weqta daroori siinih yecee"},{"SurahNumber":26,"VerseNumber":135,"Text":"Nabii Huud: diggah anu kaxxa ayroh (Qhiyaamah ayro kinnuk) digaalak siinih meesita koroosannuu kee Nabii dirabbossaanamak kate wayteenik keenik iyye"},{"SurahNumber":26,"VerseNumber":136,"Text":"Nel inki gide atu nee kassissam kee hinnay nee kassiisa marih num akke wataamah nanu inkinnah kol manaamina kaak iyye kay mari"},{"SurahNumber":26,"VerseNumber":137,"Text":"Ta nanu elle nanim kalah tu hinna nek naharsi marih diinii kee Qaadoodi akke waytek"},{"SurahNumber":26,"VerseNumber":138,"Text":"Kaadu nanu abnah naniimil madiggalsimna iyyen"},{"SurahNumber":26,"VerseNumber":139,"Text":"Usun Nabii Huud dirabboyseeniih ken finqisneh, diggah too finqay keenit abnet kaskassoowa marah astá tan, kaadu ama xaagu yoobbe marak maggo mari keenik yeemene mara makko"},{"SurahNumber":26,"VerseNumber":140,"Text":"Kaadu diggah ku-Rabbi usuk mayso-li xuwaw-li kinni"},{"SurahNumber":26,"VerseNumber":141,"Text":"Samuud deqsitta kedó sinni farmoyta Nabii Saalic dirabbosseeh, wohul farmoytit inkih dirabboyse mara yekken"},{"SurahNumber":26,"VerseNumber":142,"Text":"Ken toobokoyti Nabii Saalic Yallak mameesittaanaa?keenik iyye waqdi"},{"SurahNumber":26,"VerseNumber":143,"Text":"Diggah anu siinih amaanat-le farmoyta kinniyo edde rubsumem sin gudduysaamal"},{"SurahNumber":26,"VerseNumber":144,"Text":"Toysa Yallak meesitaay yi-amri oggola"},{"SurahNumber":26,"VerseNumber":145,"Text":"Kaadu Yallih farmo sin gudduysaamal galtó sin messera, yi-galtó numul matanaay numul messera ginô Rabbil essera yoo akke waytek"},{"SurahNumber":26,"VerseNumber":146,"Text":"Sin Rabbi addunyal saayah anuk niqmat addat waarak sin cabaa"},{"SurahNumber":26,"VerseNumber":147,"Text":"Basaatin kee weqta daroorih addal"},{"SurahNumber":26,"VerseNumber":148,"Text":"Kaadu buqreeraay, tamiiray (nakilay) tamri kak aleeh xabcinil meesite kal sin cabaa"},{"SurahNumber":26,"VerseNumber":149,"Text":"Kaadu qaleelak qarwa uruttan (orittan) urim teetik naggaarisak batritak dabqah elle gactoonuh"},{"SurahNumber":26,"VerseNumber":150,"Text":"Toysa Yallak meesitaay yi-amri oggola"},{"SurahNumber":26,"VerseNumber":151,"Text":"Kaadu umaanet caddok tature marih amri moggolina"},{"SurahNumber":26,"VerseNumber":152,"Text":"Uma taamat baaxo baysa maray maqaanet baaxo aymaaqewaah amri moggolina"},{"SurahNumber":26,"VerseNumber":153,"Text":"Samuud Nabii Saalicik :cagalah atu elle baaben marih num kinnito kaak iyyen"},{"SurahNumber":26,"VerseNumber":154,"Text":"Saalicow atu ninnah yan seehadaytu akke waytek kalah tu hinnitok, Nabii kinnitom kok tascasse astá baahey numma yacee marih num tekkek kaak iyyen"},{"SurahNumber":26,"VerseNumber":155,"Text":"Nabii Saalic keenik iyyeh : ah alaáy yi-asta kinni, is arakta ayrò leeh, isin wonnah timixxige ayroh araki liton"},{"SurahNumber":26,"VerseNumber":156,"Text":"Kaadu umaaneh tet maxagina, toysa kaxxa ayróh digaalá sin xagelek keenik iyye"},{"SurahNumber":26,"VerseNumber":157,"Text":"Tokkel arqó teetik kaleeniih tet qideenih, edde luk nadaamite marah maacisen digaala sinnil obtam yismiten waqdi"},{"SurahNumber":26,"VerseNumber":158,"Text":"Tokkel Nabii Saalic ken kak meesiise digaalá keenil obteeh finqgiteenih, diggah too finqay keenit abnet kaskassoowa marah astá tan, kaadu keenik ama xaagu yoobbe marak maggo mari keenik yeemene mara makko"},{"SurahNumber":26,"VerseNumber":159,"Text":"Kaadu diggah Nabiyow ku-Rabbi usuk mayso-li xuwaw-li kinni"},{"SurahNumber":26,"VerseNumber":160,"Text":"Nabii Luut mari sinni farmoyta Nabii Luut dirabboyseeh, wohul farmoytit inkih dirabboyse mara yekken"},{"SurahNumber":26,"VerseNumber":161,"Text":"Ken toobokoyti Nabii Luut Yallak mameesittaanaa ? keenik iyye waqdi"},{"SurahNumber":26,"VerseNumber":162,"Text":"Diggah anu siinih amaanat-le farmoyta kinniyo edde rubsumem sin gudduysaamal"},{"SurahNumber":26,"VerseNumber":163,"Text":"Toysa Yallak meesitaay yi-amri oggola"},{"SurahNumber":26,"VerseNumber":164,"Text":"Kaadu Yallih farmo sin gudduysaamal galtó sin messera, yi-galtó numul matanaay numul messera ginô Rabbil essera yoo akke waytek iyye"},{"SurahNumber":26,"VerseNumber":165,"Text":"Isin Labhal fidoh orobtaanaa raqqa itta ginok fanaak"},{"SurahNumber":26,"VerseNumber":166,"Text":"Kaadu sin Rabbi sin agabuy edde xaltoonuh siinih gine cabtaanaa? Wonna hinnay isin ama uma taamat (labhal orbaanam kinnuk) caddok tatra mara kinniton keenik iyye"},{"SurahNumber":26,"VerseNumber":167,"Text":"Nabii Luut mari:luutow labhal fidoh orobnaamak nee wassaamak kate waytek, diggaluk baaxok yeyyeqsimeeh xiiriyen marih num akketto kaak iyyen"},{"SurahNumber":26,"VerseNumber":168,"Text":"Nabii Luut keenil gacisak:diggah anu isin abtan uma taama kaxxa naqabuh niqba marih num kinniyo keenik iyye"},{"SurahNumber":26,"VerseNumber":169,"Text":"Nabii Luut isi Rabbi kallacak:yi- Rabbow yoo kee yi-buxah marak yol teemeneemiiy keenik kalah yol yeemene mara, yi-mari aba uma taamaa kee keenil obtu wayta digaalák nee naggos iyye"},{"SurahNumber":26,"VerseNumber":170,"Text":"Tokkel kaa kee kay buxah maraay kaal teemenem inkih naggosneh"},{"SurahNumber":26,"VerseNumber":171,"Text":"Idaltô daaqaynah umeynay (Nabii luut barra kinnuk) digaalát raaqe maray finqitê luk raqteeh finqitte akke waytek koroositteemih sabbatah"},{"SurahNumber":26,"VerseNumber":172,"Text":"Tohuk lakat aka mara (Nabii luut mara kinnuk) bayisneh"},{"SurahNumber":26,"VerseNumber":173,"Text":"Kaadu qaraanak xeet keenil oobisne digaaláh robti innah, tokkel Yallih farmoyti Nabii Luut meesiise maral robti innah obte digaalá manxu qaxumaah"},{"SurahNumber":26,"VerseNumber":174,"Text":"Diggah too Nabii Luut marat tekke digaalat kaskassoowa marah astá tan, kaadu keenik maggo mari yeemene mara makko"},{"SurahNumber":26,"VerseNumber":175,"Text":"Kaadu diggah Nabiyow ku-Rabbi usuk mayso-li xuwaw-li kinni"},{"SurahNumber":26,"VerseNumber":176,"Text":"Garbô mari sinni farmoyta Nabii Shuqeybi dirabboyseeh, wohul Yallih farmoytit inkih dirabboyse mara yekken"},{"SurahNumber":26,"VerseNumber":177,"Text":"Nabii Shuqeybi Yallak mameesittaanaa?keenik iyye waqdi"},{"SurahNumber":26,"VerseNumber":178,"Text":"Diggah anu siinih amaanat-le farmoyta kinniyo edde rubsume diini sin gudduysaamal"},{"SurahNumber":26,"VerseNumber":179,"Text":"Toysa Yallak meesitaay yi-amri oggola keenik iyye"},{"SurahNumber":26,"VerseNumber":180,"Text":"Kaadu Yallih farmo sin gudduysaamal galtó sin messera, yi-galtó numul matanaay numul messera ginô Rabbil essera yoo akke waytek"},{"SurahNumber":26,"VerseNumber":181,"Text":"Nabii Shuqeybi keenik iyyeh: sinaamah tu-elle keexxan keelá duudusaay, keexó daggoysa mara makkina"},{"SurahNumber":26,"VerseNumber":182,"Text":"Kaadu sinaamah massah yan miidaanay duddalel miidaanisa miidaanissaanam"},{"SurahNumber":26,"VerseNumber":183,"Text":"Kaadu sinaamak-le cakki madaggoysinaay, baaxó mabaysina baaxó umaanet baysa mara tikki itteenih"},{"SurahNumber":26,"VerseNumber":184,"Text":"Kaadu Yallay sin kee siinik naharsi ginoona gineh digaalák meesita"},{"SurahNumber":26,"VerseNumber":185,"Text":"Madyan mari Nabii Shuqeybik :cagalah atu elle baaben marih num kinnito kaak iyyen"},{"SurahNumber":26,"VerseNumber":186,"Text":"Kaadu Shuqeybow atu ninnah yan seehadaytu akke waytek kalah tu hinnitooy, diggah nanu dirableelak numuk teyna koo nakkale kaak iyyen"},{"SurahNumber":26,"VerseNumber":187,"Text":"Tokkel atu qaraanak digaalá kitiifoonuh nel oobis numma yacee marih num tekkek kaak iyyen"},{"SurahNumber":26,"VerseNumber":188,"Text":"Nabii Shuqeybi yi-Rabbi isin umaanek abba haytaanam yaaxigeh keenik iyye"},{"SurahNumber":26,"VerseNumber":189,"Text":"Tokkel kaa dirabboyseeniih, gayrantuy ken silaalisa-le ayróh digaalá ken tibbixeeh ken finqisse, diggah woh kaxxa ayróh digaalá kinni"},{"SurahNumber":26,"VerseNumber":190,"Text":"Diggah too Nabii Shuqeybi marat tekke digaalát kaskassoowa marah astá tan, kaadu keenik maggo mari yeemene mara makko"},{"SurahNumber":26,"VerseNumber":191,"Text":"Kaadu Nabii Mucammadow diggah ku-Rabbi usuk mayso-li xuwaw-li kinni"},{"SurahNumber":26,"VerseNumber":192,"Text":"Diggah A-Qhuraan ginô Rabbih xaquk obsime"},{"SurahNumber":26,"VerseNumber":193,"Text":"Jibriiliy amaanat-le kaa oobise"},{"SurahNumber":26,"VerseNumber":194,"Text":"Yallih farmoytittey Yallih digaalák sinam meesissak numuk teyna takkemkeh ku sorkocobbaxal kaa (Qhuraan kinnuk) oobise"},{"SurahNumber":26,"VerseNumber":195,"Text":"Qarab afay baxxaqqa-let kaa oobise"},{"SurahNumber":26,"VerseNumber":196,"Text":"Kaadu diggah ama Qhuraanih cusiyyi naharsi ambiyah kitoobah addal yan"},{"SurahNumber":26,"VerseNumber":197,"Text":"Kaadu ama makki koros atu Yallih farmoyta kinnitooh, Qhuraanay kol oobisne cakki kinnim, israa- iil xayloh qolama woh numma kinnim taaxigem astáh ken maxiqtaa"},{"SurahNumber":26,"VerseNumber":198,"Text":"Kaadu Qhuraan qarab akkewaa maray qajam deqsitak numuk teynal kaa oobisinnoy"},{"SurahNumber":26,"VerseNumber":199,"Text":"Tokkel usuk kaa keenil (makki koros kinnuk) akrayuk yeneeh, kaal yeemene mara akkuk manannon"},{"SurahNumber":26,"VerseNumber":200,"Text":"Tonnaah ama Qhuraanih cinaa kee angoddi umeyniitih yan marih sorkocobbaxittet culusneh"},{"SurahNumber":26,"VerseNumber":201,"Text":"Usun kaal (Qhuraan kinnuk) mayaaminan qansarissi ken hayta digaalá ubullu haanam fanah"},{"SurahNumber":26,"VerseNumber":202,"Text":"Eddeluk woo digaalá garcik (hurubbak) keenit tamaate, usun mamut teetik aaxige kalah"},{"SurahNumber":26,"VerseNumber":203,"Text":"Tokkel nanu natoobeeh, naamineh gide a-digaalák nee maay wadirroysan iyyan"},{"SurahNumber":26,"VerseNumber":204,"Text":"Usun Ni-digaaláh obtimii edde qataatakaanaah raksitaanam"},{"SurahNumber":26,"VerseNumber":205,"Text":"Nabiyow yoh warisey qumri keenik eyxerri hayneh maggo liggiditte ken sugusneeh hatkisnek"},{"SurahNumber":26,"VerseNumber":206,"Text":"Tohuk lakat kah xagnisimak sugen digaalá keenih temeetek"},{"SurahNumber":26,"VerseNumber":207,"Text":"Addunyal qumrii kee niqmatak edde hatkisimak sugeenim maca keenih xiqtaah? rabaanak naharal Yallal gace weenik (tu-keenih maxiqta)"},{"SurahNumber":26,"VerseNumber":208,"Text":"Kaadu hebeltô magaalah mara mafinqisinnino Yallih digaalák ken meesissah tan farmoytit keenih rubne nee akke waytek"},{"SurahNumber":26,"VerseNumber":209,"Text":"Keenih (makki koros kinnuk) kassiisiiy garci kalootu, kaadu Nanu keenit abneh nan digaalál daalimiin makkinnino"},{"SurahNumber":26,"VerseNumber":210,"Text":"Kaadu ama Qhuraan Nabiil sheetoona moobisinna, Jibriil oobisê kal"},{"SurahNumber":26,"VerseNumber":211,"Text":"Kaadu woh ken maceltaay keenih matakkaay maduudan"},{"SurahNumber":26,"VerseNumber":212,"Text":"Diggah usun (sheetoona kinnuk) qaraanak Qhuraan ankacsaanamak waasimeenimih sabbatah"},{"SurahNumber":26,"VerseNumber":213,"Text":"Toysa Nabiyow Yallâ luk aka Yalla maqbudin, toysa Yalli digaaleh yan marih num akkettok"},{"SurahNumber":26,"VerseNumber":214,"Text":"Kaadu Nabiyow ku-kedók kol xayih yan mara ni-digaalák meesis"},{"SurahNumber":26,"VerseNumber":215,"Text":"Kaadu Nabiyow moominiinik koo kataate marah Ramma ixxicaay, keenih xabbacow"},{"SurahNumber":26,"VerseNumber":216,"Text":"Tokkel Nabiyow ku-amri cineenik, toysa diggah anu isin abba haytaanamak bari kinniyo keenik ixxic"},{"SurahNumber":26,"VerseNumber":217,"Text":"Kaadu Nabiyow maysoleeh xuwawleh yan Rabbil kelitaay isi caagid kaal kelis"},{"SurahNumber":26,"VerseNumber":218,"Text":"Yallay barti salaatah dubuk soltaah abta waqdi koo yablel kelit"},{"SurahNumber":26,"VerseNumber":219,"Text":"Kaadu salaatah sujuud abaah, rukuuq aba marâ luk abta angoyyi kok Yable Rabbil kelit"},{"SurahNumber":26,"VerseNumber":220,"Text":"Diggah Yalli usuk yaabbi yaaxigi kinni"},{"SurahNumber":26,"VerseNumber":221,"Text":"Sinaamey siinih warsoo?keenik ixxic Nabiyow :sheetoona elle obta mara"},{"SurahNumber":26,"VerseNumber":222,"Text":"Usun elle oobaanam ummaan kaxxa dirablih dambi-li"},{"SurahNumber":26,"VerseNumber":223,"Text":"Sheetoona malaykak ankacissaah taabbem jinnilittel hakuyta, keenik maggo mari dirableelah anuk"},{"SurahNumber":26,"VerseNumber":224,"Text":"Gadaba makkotteeh, maxqawite mari ken kataata"},{"SurahNumber":26,"VerseNumber":225,"Text":"Nabiyow matablaa! usun diggah yabti daqooruk ummaan daqaaral diraabah giirisaanam ilqaa kee faylat caddok taturak"},{"SurahNumber":26,"VerseNumber":226,"Text":"Kaadu diggah usun abewayoonu waanam iyyan"},{"SurahNumber":26,"VerseNumber":227,"Text":"Yallal yeemeneeh meqe tamoomi abbaasiteeh Yalla maggom cuseeh yundullumeeniik gamadal Rasuul kee islaam diinik kalalak koros gadabal yab gacsa mara akke waytek. isi nafsii kee seehada yudlume mari aaxige-le kah gacoonu waan gacim kinni gacim rabaak lakal, diggah usuk uma gacim kinni"},{"SurahNumber":27,"VerseNumber":1,"Text":"Taa-Siin (edde faxem Yalli yaaxige), toh Qhuraan Aayootaay, is baxxaqqa-le kitaabal tan"},{"SurahNumber":27,"VerseNumber":2,"Text":"Is moominiinih tirtoo kee kaxxa aytikuma"},{"SurahNumber":27,"VerseNumber":3,"Text":"Ama mari (moominiin kinnuk) salat soolisaah abaah Zaka yaceeh, usun akeerâ manol galtóo kee digaalák tanim nummaysaah asmatah- le mara"},{"SurahNumber":27,"VerseNumber":4,"Text":"Diggah akeerâ mano nummaysewaa marah ken uma taamoomi keenit bilqisneeh magqaaneh tet yablen, tokkel usun baditak teetit (uma taama kinnuk) yadudduuren"},{"SurahNumber":27,"VerseNumber":5,"Text":"Woo mari addunyal uma digaalá lon, kaadu usun akeeral sinaamak finqaa kee kasaarah gaca mara"},{"SurahNumber":27,"VerseNumber":6,"Text":"Kaadu diggah Nabii Mucammadow atu Qhuraan kak barittam naggaarah yan Rabbiy ixxigalih yanih xaqu kinni"},{"SurahNumber":27,"VerseNumber":7,"Text":"Nabii Mucammadow cusey Nabii Muusa isi barrak:diggah anu girá ableh aniih teetik xaagu siinih baahee kee hinnay girák ura dabiita hirgeh siinih baahe akkeyyo waacak laqsittaanamkeh iyye waqdi"},{"SurahNumber":27,"VerseNumber":8,"Text":"Tokkel Nabii Muusa teetil (girá kinnuk) yemeete waqdi, giráh amol yan maraa kee tet derfal yan mari barkattooweh axcuk seecime, kaadu Yalli saytunnooweh, ginô Rabbi"},{"SurahNumber":27,"VerseNumber":9,"Text":"Muusaw! Diggah anu Yallay qibaada cakkisitay Maysoleeh naggaarah yani kinniyo"},{"SurahNumber":27,"VerseNumber":10,"Text":"Kaadu ku-caxxay gabat lito qid kaak iyye, tokkel kaa qambiseeh lab-abesti (baadeysi) innah abrakih (alaasabitah) kaa yuble wagqdi kudeh derre cabeeh wadirih mawagtinna meesih, Muusaw mameesitin, diggah Yi-xaquk ummat fanah rubsumte farmoytit Yi-xaqul mameesittak kaak iyye Yalli"},{"SurahNumber":27,"VerseNumber":11,"Text":"Kinnih immay yok meesittam kak faxxintam umaanet caddok tatureeh, isi nafsi yudlume mara, tohuk lakal uma taamal meqe taama ciggiilise mari kak conxitam maliiy, toysa diggah anu dambi cabti-li xuwaw-li kinniyo iyye Yalli"},{"SurahNumber":27,"VerseNumber":12,"Text":"Kaadu isi gaba kaamiisik fillak moyya kak culta ikkek culus is qaduk diifu luk biyak maleh baras maleh awqelek, ama namma asta (caxxaa kee gaba kinnuk) koh necee sagla astootiy koh neceet edde anuk firqawnaa kee kay mara fan tet luk gexxamkeh, diggah usun Yallih amrik yewqeeh kaal koroosite marah sugen"},{"SurahNumber":27,"VerseNumber":13,"Text":"Tokkel Ni-astooti qaduk amballayuk keenih temeete waqdi, ah baxxaqqa-le baaba iyyen"},{"SurahNumber":27,"VerseNumber":14,"Text":"Kaadu tet (sagla astay Yalli Nabii Muusah yecee kinnuk) yengeddeeniih dirabboyseenih ken nafsi is Yallih xaquk tanim kinnim teetik asmatuk dulmii kee kaxxamariinoh, toysa Nabiyow umaanet baaxo baysa marak elle cabo kah takke inna wagitey"},{"SurahNumber":27,"VerseNumber":15,"Text":"Yalli nummah xiibitak Nabii Daawuud kee Nabii Suleymaanah ixxiga neceeh teetil taamiteeniih, kay naqoosa moominiinik maggo marak nee muxxuse Yalla kinni faylalem iyyen"},{"SurahNumber":27,"VerseNumber":16,"Text":"Kaadu Nabii Suleymaan isi abba Nabii Daawuuduk, nubuwwannuvy, qilmii kee reeda nagre, Kaadu Nabii Suleymaan isi marak kee sinaamey Yalli haadah af nee barseeh, ummaaniimik kak ceyitnam neh yecee, diggah a-mattaccoo is Yallak baxxaqqa itta muxxoy raqqa iyya marak edde baxsimna kinni iyye"},{"SurahNumber":27,"VerseNumber":17,"Text":"Nabii Suleymaanah kay qande (kay qaskar kinnuk) jinnii kee seehadaay haadak kaah kobxisimte, taturtem keenik wadirsiimil gacisak missal gexaanamkeh"},{"SurahNumber":27,"VerseNumber":18,"Text":"Usun xuunê daqar guffu iyyen wagqdi, xuunek xuuneyta kee xuuney sinni dabooqa cula Suleymaan kee kay qande ibittet sin tiggileh sin fingissaamak usun sin finqisaanam aaxige kalah keenik itte"},{"SurahNumber":27,"VerseNumber":19,"Text":"Tokkel Nabii Suleymaan tet (xuuneyta kinnuk) maxcok asalah biniyya (musuyya) axcuk, yi- Rabbow ku-niqmatay yoo kee yi-xaleynah tecee faatitam yoo geysiisaay yol bicis, Kaadu meqe taamay atu kicinto abam yol bicisaay, ku-naqoosak meqe marâ luk Ku-Racmatah jannat yoo culus iyye"},{"SurahNumber":27,"VerseNumber":20,"Text":"Nabii Suleymaan haadah adda tabeeh lowsiise waqdi, macaay! Hud-Hud deqsita haadaytu kah able waam, hinnak usuk deedaltaamat deedalaa? iyye"},{"SurahNumber":27,"VerseNumber":21,"Text":"Deedalam kaak yuble waqdi:gibdi digaalah kaa digaaliiy, hinnay kaa asgadiiy, hinnay baxxaqqa-le sumaaqay wadi kaak edde yani yoh baahe akkele iyye"},{"SurahNumber":27,"VerseNumber":22,"Text":"Hud-Hud deqsita kimbiroyti dago waktiy axxeerewaa suggu iyyeh Nabii Suleymaanal yemeeteeh, caagidik atu aaxige waytam eexegeeh, saba deqsitta magaalak asmat-le xaagu luk koh emeete kaak iyye"},{"SurahNumber":27,"VerseNumber":23,"Text":"Diggah anu sabâ (yaman baaxo kinnuk) mara tackume barray bilqhiis deqsittay addunyak ummaanim kah tontocowwimeeh, kaxxa qarkaytoy reedah elle daffeyta-le gee iyye"},{"SurahNumber":27,"VerseNumber":24,"Text":"Tet kee tet maray Yallak kalah ayró yaqbudeeh ayróh kummaata gee, kaadu sheetan ken taamoomi keenit bilqiseeh cakki gitak ken waaseh, edde luk usun Yalla inkittoysaanamah tirri miyyan"},{"SurahNumber":27,"VerseNumber":25,"Text":"Sheetan toh keenit kah bilqisem qaranwaa kee baaxót qellitti ittem yayyaaqeeh yaaxige Rabbih kummaate waanamkeh iyyaanama, kaadu Yalli qellissaanam kee taybulleenim siinik yaaxigeh"},{"SurahNumber":27,"VerseNumber":26,"Text":"Yallay kaak-sa qibaada cakkisita Yalli kak aneewaa qibaadaa kee kummaatiyya cakkisittam usuk kaxxa qarshih Rabbi kinniih"},{"SurahNumber":27,"VerseNumber":27,"Text":"Nabii Suleymaan Hud-Huduk, numma taceem kee hinnay dirableelak numuk teyna kinnitom kok wagtennooh cubbusenno kaak iyye"},{"SurahNumber":27,"VerseNumber":28,"Text":"A yi-kitab saba deqsitta baaxoh marah beyaay kaa keenil qambis, tohuk lakal xabanah keenik gacca ixxicaay, kitab caagidik gacsaanam keenik wagit kaak iyye"},{"SurahNumber":27,"VerseNumber":29,"Text":"Hud-Hud Nabii Suleymaan kaal ruube kitab luk gexeeh sabah amoytal kaa qambiseeh kaa tikriyeh, tohuk lakal kee makaabaney:diggah Massakaxxa -le kitab yol qambisimech yoo gufe keenik itte"},{"SurahNumber":27,"VerseNumber":30,"Text":"Diggah usuk (kitab kinnuk) Suleymaan xaquk yemeete, kaadu diggah usuk fulte Racmattaay, Gunê Racmatta-le Yallih Migaaqak Qimbisima"},{"SurahNumber":27,"VerseNumber":31,"Text":"Yol makaxxamariinitinaay, muslimiinih yan maray Yallih amrih Rammitah anuk yol ama iyye Nabii Suleymaan keenik itte"},{"SurahNumber":27,"VerseNumber":32,"Text":"Kee makaabaney! A yi-caagid yoh escessiyay, isin edde marraay elle malissi haytaanam fanah sin maleh caagid targiqi hinniyok keenik itte"},{"SurahNumber":27,"VerseNumber":33,"Text":"Usun teetil gacisak:nanu qaqndee kee manga-le mara, kaadu qeebil gibdi mara kinninooh, caagid koo fan kelisnak nee elle amrissam wagitaay cubbus teetik iyyen"},{"SurahNumber":27,"VerseNumber":34,"Text":"Is garci keenih kalak:diggah amoytit magaala qandeh cultek tet bayissaah tet marak fayya itta abbobti xixxibittaah yaqunxee mara ken aban, kaadu tamah keenik qaadaay tonnah aban itte"},{"SurahNumber":27,"VerseNumber":35,"Text":"Kaadu anu diggah Nabii Suleymaan kee kay marâ fanah hadiyyat ruubeyyooh, anu ruube mari farmok gacsaanam wagteyyo, usun oggolaanam kee hinnay cinaanam itte"},{"SurahNumber":27,"VerseNumber":36,"Text":"Tokkel amoytâ (bilqhiis kinnuk) farmoyti hadiyyat (massakaxxah yaceen acwa kinnuk) luk Nabii Suleymaanal yemeete waqdi, isin maalul yoo cattaanaa lawsiyyah Yalli nubuwwannuu kee reedaáy maaluk yoh yeceem siinih yeceemik kayrih taysehik, wonna hinnay siinih yeceen hadiyyatat walittam siini addunya kicintoonumuh sabbatah keenik iyye"},{"SurahNumber":27,"VerseNumber":37,"Text":"Nabii Suleymaan woo farmoytak: bahte hadiyyat luk keenil gac, Yallal xiibita immay dudda kah aalle waanaah, fooca edde garaysaanam kak duudewaan qande keenih baahennooh, ken magaalak xixxibaane luk, usun yuqunxee marah anuk ken ayyaaqenno iyye"},{"SurahNumber":27,"VerseNumber":38,"Text":"Nabii Suleymaan konnaba-le abbobtiy tet (bilqhiis kinnuk) qarkaytó iyyi siinik yoh baahaah usun muslimiinih anuk yol yamaateenik naharat keenik iyye"},{"SurahNumber":27,"VerseNumber":39,"Text":"Jinnik qanxaffee kee nabiina leeh qifriit deqsita ginneyti anu tet (qarkayto kinnuk) koh baaheyyo ama ku-daffeynay meklah elle daffeytak uguttak duma, kaadu diggah anu tet quktoh duddali teetik dagarat tan bilah amaanat-li kinniyo iyye"},{"SurahNumber":27,"VerseNumber":40,"Text":"Kitaabak ixxiga-le num: anu tet (qarkayto kinnuk) koh baaheyyo, atu fakte intih dambor kol gacak duma kaak iyye, tokkel Nabii Suleymaan isi xaqul geytimteeh dabaqtem teetik yuble waqdi: ah yi-Rabbih muxxo kaa elle faatitam kee hinnay kaak angaddeem yok yabaluh yoo elle mokkora kinni, Yallih niqmat faatita num cagalah isi nafsih sabbata kah faatitam, kaadu Yallih niqmat yengeddee num Yalli kay faatok gaddalih yan, toysa diggah yi-Rabbi gaddali, usuk meqe Rabbiy addunyal kay niqmat faatita num kee hinnay kay niqmat yangaddee num inkih kayri kak duuda Rabbi kinni"},{"SurahNumber":27,"VerseNumber":41,"Text":"Nabii Suleymaan isi xaqul yan marak tet qarkaytok weeloola teetik korisa is elle aaxige wayta innal edde raddam kee hinnay edde radewaa marat tanim teetik nablemkeh iyye"},{"SurahNumber":27,"VerseNumber":42,"Text":"Tokkel sabah amoyta bilqhiis Nabii Suleymaan fanah temeete waqdi, ku-qarkayto anna celtaa? teetik iyyen, hununuuh is tet inna itte! Kaadu teetik duma ixxiga neh tontocowwimeeh, nanu muslimiinih sugne iyye Nabii Suleymaan"},{"SurahNumber":27,"VerseNumber":43,"Text":"Kaadu is Yallak kalah aqbudak sugtem Yallih qibaadak tet waasseh, diggah is koroosite marih barrak sugte"},{"SurahNumber":27,"VerseNumber":44,"Text":"Kalqat (kaxxa qari) cul teetik iyyen, tokkel kaa culteeh kay daarat tuble waqdi haffitta lee kaa tekkeleeh, isi naīmma sarbak saro fayya hayte, diggah usuk daaratay saytuttucin bililleelak (meraayak) yaniy lee kak guba gexxa teetik iyye Nabii Suleymaan, Yi-Rabbow anu diggah inni nafsi udlumeh agleyta kol heemil, kaadu Nabii Suleymaanâ luk Islaam diinit culeeh, Yallay gino Rabbi kinnih Rammiteh itte bilqhiis"},{"SurahNumber":27,"VerseNumber":45,"Text":"Yalli nummah xiibiteh Samuud deqsitta kedoh ken toobokoyta Nabii Saalic Yalla inkittoysaay, dubuk kaa uqbuda iyyaanamal ken fanah kaa rubne axcuk, edde-luk Nabii Saalic ken fanah yemeeteeh Yalla inkittoysa keenik iyye waqdi usun too waqdi namma buttay ittawayta yekken yeemene maraa kee koroosite marah anuk"},{"SurahNumber":27,"VerseNumber":46,"Text":"Nabii Saalic :yi-maraw koroosannuu kee uma taamat macah tasissikeeniih iimaan kee meqe taama cabba hayteenih Yallal dambi cabti messerittaanaa, Yalli siinih nacruuramkeh? keenik iyye"},{"SurahNumber":27,"VerseNumber":47,"Text":"Saalicow koo kee kô luk yan marak umanfaalitneeh, umaanek nee geytem sin sabbatah nee geyte kaak iyyen, Sin umanfaalak sin geytem Yallih xaquk sin geyte, wonna hinnay isin umaanee kee maqaanel mokkorima mara kinniton keenik iyye Nabii Saalic"},{"SurahNumber":27,"VerseNumber":48,"Text":"Nabii Saalic magaalal (cijri deqsitta magaala kinnuk) sagla numuy koroosannuu kee uma taamat baaxó bayissay, maqaanet baaxó aymaaqewayta sugte"},{"SurahNumber":27,"VerseNumber":49,"Text":"Ama sagla numuk mariiy marak: Yallal sittah xiibitnay, diggah kaa kee kay buxah maraay kaal teemenem bar mirreh ken qidenno iyyaanamal, tohuk lakat diggah kay awlaytuk kaa kee kay marih qidimit mamarinninooy, nanu diggah innaamal numma yacee mara kinnino kaak axcenno iyyen"},{"SurahNumber":27,"VerseNumber":50,"Text":"Kaadu ama mari Nabii Saalic kee kay marih qidimih malseeniih, nanu ken uma malal ken galtennooh ken digaalenno Nabii Saalic qokollaah ken bayisnaamal usun aaxige kalah iyye Yalli"},{"SurahNumber":27,"VerseNumber":51,"Text":"Toysa Nabii Mucammadow ken uma malah ellecabo kah tekke inna wagitey, diggah nanu ken kee ken mara inkih bayisnehik"},{"SurahNumber":27,"VerseNumber":52,"Text":"Toh ken buxaaxiy keenik foyyah raqte aben dulmih sabbatah Yalli ken finqise waqdi, diggah keenit yekke finqat yaaxige marah Yallih dudda tascasse astá tan"},{"SurahNumber":27,"VerseNumber":53,"Text":"Kaadu yeemeneeh Yallak meesitak suge mara woo digaalák naggosneh"},{"SurahNumber":27,"VerseNumber":54,"Text":"Nabii Mucammadow ku-marah cusey:Nabii Luut isi marak qaxumaane kak gufti toofee taama abtan isin umam teetik abaluk iyye waqdi"},{"SurahNumber":27,"VerseNumber":55,"Text":"Diggah isin labhal orobtaanaa fidô fayxih agabu cabba hayteenih? Wonna hinnay isin Yalli siinil le cakki igma marah tantoonuuh, Yallaa kee kay farmoytih amri cinteenih keenik iyye"}]}