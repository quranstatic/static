{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":41,"VerseNumber":47,"Text":"Us sa-ath (hour/Qayamat) ka ilm Allah hi ki taraf raajeh hota hai, wahi un saare phalon (fruits) ko jaanta hai jo apne shagufon (coverings/sheath) mein se nilakte hain, usi ko maaloom hai ke kaunsi maada (female) hamila (conceive) hui hai aur kisne baccha janaa (give birth) hai. Phir jis roz woh in logon ko pukarega ke kahan hain mere woh shareek? Yeh kahenge, “hum arz kar chuke hain, aaj hum mein se koi iski gawahi dene wala nahin hai.”"},{"SurahNumber":41,"VerseNumber":48,"Text":"Us waqt woh sarey maabood insey ghum ho jaayenge jinhein yeh issey pehle pukarte thay, aur yeh log samajh lenge ke inke liye ab koi jaaye panaah nahin hai"},{"SurahNumber":41,"VerseNumber":49,"Text":"Insaan kabhi bhalayi ki dua maangte nahin thakta, aur jab koi aafat ispar aa jaati hai to mayoos o dil shikasta ho jata hai"},{"SurahNumber":41,"VerseNumber":50,"Text":"Magar junhi ke sakht waqt guzar jaane ke baad hum isey apni rehmant ka mazaa chakhate hain, yeh kehta hai ke “main isi ka mustahiq hoon, aur main nahin samajhta ke qayamat kabhi aayegi, lekin agar waqai main apne Rubb ki tarf paltaya gaya to wahan bhi mazey karunga”. Halanke kufr karne walon ko laziman hum bata kar rahenge ke woh kya karke aaye hain, aur unhein hum baday gandhey azaab ka maza chakhayenge"},{"SurahNumber":41,"VerseNumber":51,"Text":"Insaan ko jab hum niyamat detay hain to woh mooh pherta hai aur akad jata hai, aur jab usey koi aafat choo jaati hai to lambi chowdi duaein karne lagta hai"},{"SurahNumber":41,"VerseNumber":52,"Text":"(Aey Nabi), insey kaho, kabhi tumne yeh bhi socha ke agar waqayi yeh Quran khuda hi ki taraf se hua aur tum iska inkar karte rahey to us shaks se badh kar bhatka hua aur kaun hoga jo iski mukhalifat mein door tak nikal gaya ho"},{"SurahNumber":41,"VerseNumber":53,"Text":"Anqareeb hum unko apni nishaniyan aafaq (horizons)mein bhi dikhayenge aur inke apne nafs mein bhi yahan tak-ke inpar yeh baat khul jayegi ke yeh Quran waqayi barhaqq hai, kya yeh baat kaafi nahin hai ke tera Rubb har cheez ka shahid(witness) hai"},{"SurahNumber":41,"VerseNumber":54,"Text":"Aagaah raho, yeh log apne Rubb ki mulaqaat mein shakk rakhte hain. Sun rakkho woh har cheez par muheet(fully encompasses everything) hai"},{"SurahNumber":42,"VerseNumber":1,"Text":"Haa Meem"},{"SurahNumber":42,"VerseNumber":2,"Text":"Ain seen Qaaf"},{"SurahNumber":42,"VerseNumber":3,"Text":"Isi tarah Allah galib o hakeem (Most Mighty, the Most Wise) tumhari taraf aur tumse pehle guzre huey (Rasoolon) ki taraf wahee karta raha hai"},{"SurahNumber":42,"VerseNumber":4,"Text":"Aasmaano aur zameen mein jo kuch bhi hai usi ka hai, woh baratar aur azeem hai"},{"SurahNumber":42,"VerseNumber":5,"Text":"Qareeb hai ke aasmaan upar se phatt padein farishtey apne Rubb ki hamd ke saath uski tasbeeh kar rahey hain, aur zameen walon ke haqq mein darguzar ki darkhwastein kiye jaate hain. Aagah raho, haqeeqat mein Allah gafoor o Raheem hi hai"},{"SurahNumber":42,"VerseNumber":6,"Text":"Jin logon ne usko chodh kar apne kuch dusre sarparast bana rakkhe hain, Allah hi unpar nigraan hai, tum unke hawala daar nahin ho"},{"SurahNumber":42,"VerseNumber":7,"Text":"Haan, isi tarah aey Nabi, yeh Quraan e arabi humne tumhari taraf wahee (revelation) kiya hai taa-ke tum bastiyaon ke markaz (shehar e Makkah) aur uske gird o pesh rehne walon ko khabardar kardo, aur jamaa honay ke din se dara do jiske aane mein koi shakk nahin.Ek girooh ko jannat mein jaana hai aur dusre girooh ko dozakh mein"},{"SurahNumber":42,"VerseNumber":8,"Text":"Agar Allah chahta to in sab ko ek hi ummat bana deta, magar woh jisey chahta hai apni rehmat mein dakhil karta hai. Aur zaalimon ka na koi wali hai na madadgaar"},{"SurahNumber":42,"VerseNumber":9,"Text":"Kya yeh (aisey naadaan hain ke) inhon ne usey chodh kar dusre wali(protectors) bana rakkhe hain? Wali(protector) to Allah hi hai, wahi murdon (dead) ko zinda karta hai, aur woh har cheez par qadir hai"},{"SurahNumber":42,"VerseNumber":10,"Text":"Tumhare darmiyan jis maamle mein bhi ikhtilaf ho, uska faisla karna Allah ka kaam hai. Wahi Allah mera Rubb hai, usi par maine bharosa kiya, aur usi ki taraf main rujoo karta hoon"},{"SurahNumber":42,"VerseNumber":11,"Text":"Aasmaano aur zameen ka banane waala, jisne tumhari apni jins se tumhare liye jodey (pairs) paida kiye, aur isi tarah jaanwaron mein bhi (unhi ke hum jins) jodey(pairs) banaye, aur is tareeqe se woh tumhari naslein (generations) phailata hai. Qayanat ki koi cheez uske mushabeh nahin, woh sab kuch sunnay aur dekhne wala hai"},{"SurahNumber":42,"VerseNumber":12,"Text":"Aasmaano aur zameen ke khazano ki kunjiyan usi ke paas hain. Jisey chahta hai khula rizq deta hai aur jisey chahta hai napa tula deta hai. Usey har cheez ka ilm hai"},{"SurahNumber":42,"VerseNumber":13,"Text":"Usne tumhare liye deen ka wahi tareeqa muqarrar kiya hai jiska hukum usne Nooh ko diya tha, aur jisey (aey Muhammad) ab tumhari taraf humne wahee ke zariye se bheja hai, aur jiski hidayat hum Ibrahim aur Moosa aur Isa ko de chuke hain, is takeed ke saath ke qayam karo is deen ko aur us mein mutafarriq na ho jao. Yahi baat in mushrikin ko sakht nagawaar hui hai jiski taraf aey Muhammad tum inhein dawat de rahey ho. Allah jisey chahta hai apna kar leta hai, aur woh apni taraf aane ka raasta usi ko dikhata hai jo uski taraf rujoo karey"},{"SurahNumber":42,"VerseNumber":14,"Text":"Logon mein jo tafraqa(ikhtilaf) runuma hua woh iske baad hua ke unke paas ilm aa chuka tha aur is bina par hua ke woh aapas mein ek dusre par zyadati karna chahte thay. Agar tera Rubb pehle hi yeh na farma chuka hota ke ek waqt e muqarrar tak faisla multawi rakkha jayega to inka qaziya chuka diya gaya hota. Aur haqeeqat yeh hai ke aglon ke baad jo log kitab ke waaris banaye gaye woh uski taraf se badey istarab angez shakk mein padey huey hain"},{"SurahNumber":42,"VerseNumber":15,"Text":"Junke yeh halat paida ho chuki hai isliye aey Muhammad (s.a.s.) ab tum usi deen ki taraf dawat do, aur jis tarah tumhein hukum diya gaya hai us par mazbooti ke saath qayam ho jaao, aur in logon ki khwaishat ki ittiba na karo. Aur inse kehdo ke: “Allah ne jo kitaab bhi nazil ki hai main uspar imaan laya, mujhe hukum diya gaya hai ke main tumahre darmiyan insaaf karoon. Allah hi hamara Rubb bhi hai aur tumhara Rubb bhi. Hamare aamal hamare liye hain aur tumhare aamal tumhare liye. Hamare aur tumhare darmiyan koi jhagda nahin. Allah ek roz hum sab ko jamaa karega aur usi ki taraf sab ko jana hai”"},{"SurahNumber":42,"VerseNumber":16,"Text":"Allah ki dawat par labbaik kahey jaane ke baad jo log (labbaik kehne walon se) Allah ke deen ke muaamle mein jhagde karte hain, unki hujjat baazi unke Rubb ke nazdeek baatil hai, aur unpar uska gazab hai aur unke liye sakht azaab hai"},{"SurahNumber":42,"VerseNumber":17,"Text":"Woh Allah hi hai jisne haqq ke saath yeh kitaab aur mizaan nazil ki hai aur tumhein kya khabar, shayad ke faisley ki ghadi qareeb hi aa lagi ho"},{"SurahNumber":42,"VerseNumber":18,"Text":"Jo log uske aane par imaan nahin rakhte woh to us ke liye jaldi machate hain, magar jo uspar imaan rakhte hain woh ussey darte hain aur jaante hain ke yaqeenan woh aane wali hai.Khoob sunlo, jo log us ghadi ke aane mein shakk daalne wali behsain (arguments) karte hain woh gumrahi mein bahut dur nikal gaye hain"},{"SurahNumber":42,"VerseNumber":19,"Text":"Allah apne bandon par bahut meharban hai jisey jo kuch chahta hai deta hai. Woh badi quwwat wala aur zabardast hai"},{"SurahNumber":42,"VerseNumber":20,"Text":"Jo koi aakhirat ki kheti chahta hai uski kheti ko hum badhate hain, aur jo duniya ki kheti chahta hai usey duniya hi mein se detay hain magar aakhirat mein uska koi hissa nahin hai"},{"SurahNumber":42,"VerseNumber":21,"Text":"Kya yeh log kuch aisey sharik e khuda rakhte hain jinhon ne inke liye deen ki noiyat rakhne wala ek aisa tareeka muqarrar kardiya hai jiska Allah ne izan nahin diya? Agar faislay ki baat pehle tai na ho gayi hoti to inka qaziya chuka diya gaya hota. Yaqeenan in zaalimon ke liye dardnaak azaab hai"},{"SurahNumber":42,"VerseNumber":22,"Text":"Tum dekhoge ke yeh zaalim us waqt apne kiye ke anjaam se darr rahey hongey aur woh inpar aa kar rahega. Ba-khilaf iske jo log imaan le aaye hain aur jinhon ne neik aamal kiye hain woh jannat ke gulistano mein honge, jo kuch bhi woh chahenge apne Rubb ke haan paayenge, yahi bada fazal hai"},{"SurahNumber":42,"VerseNumber":23,"Text":"Yeh hai woh cheez jiski khush khabri Allah apne un bandon ko deta hai jinhon ne maan liya aur neik amal kiye. Aey Nabi, in logon se kehdo ke main is kaam par tumse kisi ajar ka taalib nahin hoon. Albatta qarabat (kinsfolk) ki muhabbat zaroor chahta hoon. Jo koi bhalayi kamayega hum uske liye us bhalayi mein khoobi ka izafa kar dengey. Beshak Allah bada darguzar karne wala aur qadardaan hai"},{"SurahNumber":42,"VerseNumber":24,"Text":"Kya yeh log kehte hain ke is shaks ne Allah par jhoota bohtan ghadh liya hai? Agar Allah chahe to tumhare dil par mohar karde. Woh baatil ko mita deta hai aur haq ko apne farmaano se haqq kar dikhata hai. Woh seeno ke chupey huey raaz jaanta hai"},{"SurahNumber":42,"VerseNumber":25,"Text":"Wahi hai jo apne bandon se tawbah qabool karta hai aur buraiyon se darguzar karta hai, halanke tum logon ke sab afaal (jo kuch kar rahe ho) ka usey ilm hai"},{"SurahNumber":42,"VerseNumber":26,"Text":"Woh imaan laane walon aur neik amal karne waalon ki dua qabool karta hai aur apne fazal se unko aur zyada deta hai. Rahey inkar karne walay, to unke liye dardnaak saza hai"},{"SurahNumber":42,"VerseNumber":27,"Text":"Agar Allah apne sab bandon(servants) ko khula rizq de deta to woh zameen mein sarkashi ka toofaan barpa kar detey, Magar woh ek hisaab se jitna chahta hai naazil karta hai, yaqeenan woh apne bandon se ba khabar hai aur un par nigaah rakhta hai"},{"SurahNumber":42,"VerseNumber":28,"Text":"Wahi hai jo logon ke mayous ho janey ke baad meh (rain) barsata hai aur apni rehmat phaila deta hai, aur wahi qaabil e taareef wali hai"},{"SurahNumber":42,"VerseNumber":29,"Text":"Uski nishaniyon mein se hai yeh zameen aur aasmaano ki paidaish, aur yeh jaandaar makhlooqat jo usne dono jagah phayla rakkhi hain. Woh jab chahey inhein ikattha kar sakta hai"},{"SurahNumber":42,"VerseNumber":30,"Text":"Tumpar jo musibat bhi aayi hai, tumhare apne haathon ki kamayi se aayi hai, aur bahut se kasooron se woh waise hi darguzar kar jaata hai"},{"SurahNumber":42,"VerseNumber":31,"Text":"Tum zameen mein apne khuda ko aajiz (frustrate) kardene waley nahin ho, aur Allah ke muqable mein tum koi haami o naasir (protector or helper) nahin rakhte"},{"SurahNumber":42,"VerseNumber":32,"Text":"Uski nishaniyon mein se hain yeh jahaz (ships) jo samandar mein pahadon ki tarah nazar aate hain"},{"SurahNumber":42,"VerseNumber":33,"Text":"Allah jab chahey hawa ko saakin (motionless) karde aur yeh samandar ki peeth (back) par khade reh jayein. Ismein badi nishaniyan hain har us shaks ke liye jo kamal darja sabr o shukar karne wala ho"},{"SurahNumber":42,"VerseNumber":34,"Text":"Ya (unpar sawar honay walon ke) bahut se gunahon se dar guzar karte huey unke chandh hi kartooton ki padash mein unhein dubo (drown) de"},{"SurahNumber":42,"VerseNumber":35,"Text":"Aur us waqt hamari aayat mein jhagade karne walon ko pata chal jaaye ke unke liye koi jaaye panaah nahin hai"},{"SurahNumber":42,"VerseNumber":36,"Text":"Jo kuch bhi tum logon ko diya gaya hai woh mehaz duniya ki chand roza zindagi ka sar o saaman hai, aur jo kuch Allah ke haan hai woh behtar bhi hai aur payedar bhi. Woh un logon ke liye hai jo imaan laye hain aur apne Rubb par bharosa karte hain"},{"SurahNumber":42,"VerseNumber":37,"Text":"Jo badey badey gunahon aur be hayayi ke kaamon se parheiz karte hain aur agar gussa aa jaye to darguzar kar jatey hain"},{"SurahNumber":42,"VerseNumber":38,"Text":"Jo apne Rubb ka hukum maante hain, namaz qayam karte hain, apne maamlaat aapas ke mashware se chalate hain, humne jo kuch bhi rizq unhein diya hai us mein se kharch karte hain"},{"SurahNumber":42,"VerseNumber":39,"Text":"Aur jab unpar zyadati ki jaati hai to uska muqaabla karte hain"},{"SurahNumber":42,"VerseNumber":40,"Text":"Burayi ka badla waisi hi burayi hai, phir jo koi maaf karde aur islaah karey uska ajar Allah ke zimme hai. Allah zaalimon ko pasand nahin karta"},{"SurahNumber":42,"VerseNumber":41,"Text":"Aur jo log zulm honay ke baad badla lein unko malamat nahin ki ja sakti"},{"SurahNumber":42,"VerseNumber":42,"Text":"Malamat ke mustahiq to woh hain jo dusron par zulm karte hain aur zameen mein na haqq zyadatiyan karte hain. Aisey logon ke liye dardnaak azaab hai"},{"SurahNumber":42,"VerseNumber":43,"Text":"Albatta jo shaks sabr se kaam le aur darguzar karey, to yeh badi ulul azmi ke kaamon mein se hai"},{"SurahNumber":42,"VerseNumber":44,"Text":"Jis ko Allah hi gumraahi mein phenk de us ka koi sambhaalne wala Allah ke baad nahin hai. Tum dekho ge yeh zaalim jab azaab dekhenge to kahenge ab palatne ki bhi koi sabeel hai"},{"SurahNumber":42,"VerseNumber":45,"Text":"Aur tum dekhoge ke yeh jahannum ke saamne jab laye jayenge to zillat ke maare jhuke jaa rahey hongey aur usko nazar bacha bacha kar kan aankiyon (covert glance) se dekhenge.Us waqt woh log jo iman laye thay kahenge ke waqai asal ziyan kaar ([true] losers) wahi hain jinhon ne aaj qayamat ke din apne aapko aur apne mutaaliqin ko khasare mein daal diya. Khabardar raho, zaalim log mustaqil azaab mein hongey"},{"SurahNumber":42,"VerseNumber":46,"Text":"Aur unke koi haami o sarparast na hongey jo Allah ke muqaable mein unki madad ko aayein. Jisey Allah gumraahi mein phenk de uske liye bachao ki koi sabeel nahin"},{"SurahNumber":42,"VerseNumber":47,"Text":"Maan lo apne Rubb ki baat qabl iske ke woh din aaye jiske talne ki koi surat Allah ki taraf se nahin hai. Us din tumhare liye koi jaaye panaah na hogi aur na koi tumhare haal ko badalne ki koshish karne wala hoga"},{"SurahNumber":42,"VerseNumber":48,"Text":"Ab agar yeh log mooh moadte hain to aey Nabi humne tumko unpar nigehbaan bana kar to nahin bheja hai. Tumpar to sirf baat pahuncha dene ki zimmedari hai.Insaan ka haal yeh hai ke jab hum usey apni rehmat ka maza chakhate hain to uspar phool jata hai. Aur agar uske apne haathon ka kiya dhara kisi musibat ki shakal mein uspar ulat padta hai to sakht na shukra ban jata hai"},{"SurahNumber":42,"VerseNumber":49,"Text":"Allah zameen aur aasmaano ki baadshahi ka maalik hai. Jo kuch chahta hai paida karta hai. Jisey chahta hai ladkiyan deta hai, jisey chahta hai ladke deta hai"},{"SurahNumber":42,"VerseNumber":50,"Text":"Jisey chahta hai ladke aur ladkiyan mila-jula kar deta hai aur jisey chahta hai baanjh (barren) kardeta hai. Woh sab kuch jaanta hai aur har cheez par qadir hai"},{"SurahNumber":42,"VerseNumber":51,"Text":"Kisi bashar (Insaan) ka yeh muqaam nahin hai ke Allah us se ru-baru baat karey, uski baat ya to wahee (isharey/ revelation) ke taur par hoti hai, ya purday ke piche se, ya phir woh koi paigaambar (farishta) bhejta hai aur woh uske hukum se jo kuch woh chahta hai, wahi karta hai. Woh bartar aur Hakeem(wise) hai"},{"SurahNumber":42,"VerseNumber":52,"Text":"Aur isi tarah (aey Muhammad s.a.s) humne apne hukum se ek rooh tumhari tarf wahee ki hai. Tumhein kuch pata na tha ke kitaab kya hoti hai aur Imaan kya hota hai, Magar us rooh ko humne ek roshni bana diya jissey hum raah dikhate hain apne bandon mein se jisey chahte hain. Yaqeenan tum seedhey raaste ki taraf rehnumayi kar rahey ho"},{"SurahNumber":42,"VerseNumber":53,"Text":"Us khuda ke raaste ki taraf jo zameen aur aasmaano ki har cheez ka maalik hai. khabardar raho, saarey muaamlaat Allah hi ki taraf rujoo karte hain"},{"SurahNumber":43,"VerseNumber":1,"Text":"Haa Meem"},{"SurahNumber":43,"VerseNumber":2,"Text":"Kasam hai is wazeh kitaab ki"},{"SurahNumber":43,"VerseNumber":3,"Text":"Ke humne isey arabi zubaan ka Quran banaya hai taa-ke tumlog isey samjho"},{"SurahNumber":43,"VerseNumber":4,"Text":"Aur dar haqeeqat yeh ummul kitaab mein sabt(transcribed) hai, hamare haan badi buland maratba aur hikmat se labrez kitaab"},{"SurahNumber":43,"VerseNumber":5,"Text":"Ab kya hum tumse bezaar hokar yeh dars-e-naseehat tumhare yahan bhejna chodh dein sirf isliye tum hadd se guzare huey log ho"},{"SurahNumber":43,"VerseNumber":6,"Text":"Pehle guzri hui qaumon mein bhi baarha (baar baar) humne Nabi bheje hain"},{"SurahNumber":43,"VerseNumber":7,"Text":"Kabhi aisa nahin hua ke koi Nabi unke haan (yahan) aaya ho aur unhon ne uska mazak na udaya ho"},{"SurahNumber":43,"VerseNumber":8,"Text":"Phir jo log insey badarja zyada taaqatwar thay unhein humne halak kardiya. Pichli qaumon ki misalien guzar chuki hain"},{"SurahNumber":43,"VerseNumber":9,"Text":"Agar tum in logon se pucho ke zameen aur aasmaano ko kisne paida kiya hai to yeh khud kahenge ke inhein usi zabardast ilmi hasti ne paida kiya hai"},{"SurahNumber":43,"VerseNumber":10,"Text":"Wahi na jisne tumhare liye is zameen ko gehwara (cradle) banaya aur ismein tumhari khatir raaste bana diye taa-ke tum apni manzil e maqsood ki raah paa sako"},{"SurahNumber":43,"VerseNumber":11,"Text":"Jisne ek khaas miqdar mein aasman se paani utara aur uske zariye se murda (dead) zameen ko jila uthaya. Isi tarah ek roz tum zameen se baramad kiye jaogey"},{"SurahNumber":43,"VerseNumber":12,"Text":"Wahi jisne yeh tamaam jodey (pairs) paida kiye, aur jisne tumhare liye kashtiyon (ships) aur jaanwaron ko sawari banaya taa-ke tum unki pusht (backs) par chadho"},{"SurahNumber":43,"VerseNumber":13,"Text":"Aur jab unpar baitho (sit) to apne Rubb ka ehsan yaad karo aur kaho ke “paak hai woh jisne hamare liye in cheezon ko musakkhar(bas mein) kardiya warna hum unhein qaabu mein laane ki taaqat na rakhte thay"},{"SurahNumber":43,"VerseNumber":14,"Text":"Aur ek roz humein apne Rubb ki taraf palatna hai”"},{"SurahNumber":43,"VerseNumber":15,"Text":"(Yeh sab kuch jaante aur maante huey bhi) in logon ne uske bandon (servants) mein se baaz ko uska juz (part) bana daala, haqeeqat yeh hai ke Insaan khula ehsan faramosh hai"},{"SurahNumber":43,"VerseNumber":16,"Text":"Kya Allah ne apni makhlooq mein se apne liye betiyan intikhab (chose) ki aur tumhein beiton (sons) se nawaza"},{"SurahNumber":43,"VerseNumber":17,"Text":"Aur haal yeh hai ke jis aulad ko yeh log us khuda e Rehman ki taraf mansoob karte hain uski wiladat ka musda (tidings/news/khabar) jab khud in mein se kisi ko diya jata hai to uske mooh par siyahi(darkens) chaa jaati hai aur woh gham se bhar jaata hai"},{"SurahNumber":43,"VerseNumber":18,"Text":"Kya Allah ke hisse mein woh aulad aayi jo zewaron (ornaments) mein paali jaati hai aur behas o hujjat mein apna mudda puri tarah wazeh bhi nahin kar sakti"},{"SurahNumber":43,"VerseNumber":19,"Text":"Unhon ne farishton ko, jo khuda e Rehman ke khaas banday hain, auratein karar de liya. Kya unke jism ki saakht inhon ne dekhi hai? Inki gawahi likh li jayegi aur inhein iske jawab-dahi karni hogi"},{"SurahNumber":43,"VerseNumber":20,"Text":"Yeh kehte hain “agar khuda-e-Rehman chahta (ke hum unki ibadat na karein) to hum kabhi unko na poojte” yeh is maamle ki haqeeqat ko qatai nahin jaante, mehaz teer tukkay ladate hain (are simply conjecturing /guess work)"},{"SurahNumber":43,"VerseNumber":21,"Text":"Kya humne issey pehle koi kitaab inko di thi jiski sanad [apne is malaika (farihste) parasti ke liye] yeh apne paas rakhte hon"},{"SurahNumber":43,"VerseNumber":22,"Text":"Nahin, balke yeh kehte hain ke humne apne baap dada ko ek tarike par paya hai aur hum unhi ke nakshe qadam par chal rahe hain"},{"SurahNumber":43,"VerseNumber":23,"Text":"Isi tarah tumse pehle jis basti mein bhi humne koi nazeer(darane wala) bheja, uske khaate peete logon ne yahi kaha ke humne apne baap dada ko ek tareeqe par paya hai aur hum unhi ke naqshe qadam ki pairwi kar rahe hain"},{"SurahNumber":43,"VerseNumber":24,"Text":"Har Nabi ne unsey poocha, kya tum usi dagar par cahle jaogey khwah mein us raaste se zyada saheeh raasta tumhein bataun jispar tumne apne baap dada ko paya? Unhon ne saare Rasoolon ko yahi jawab diya ke jis deen ki taraf bulane ke liye tum bheje gaye ho hum uske kaafir hain"},{"SurahNumber":43,"VerseNumber":25,"Text":"Aakhir e kaar humne unki khabar le daali aur dekh lo ke jhutlane walon ka kya anjaam hua"},{"SurahNumber":43,"VerseNumber":26,"Text":"Yaad karo woh waqt jab Ibrahim ne apne baap aur apni qaum se kaha tha ke “tum jinki bandagi karte ho mera unsey koi taaq nahin"},{"SurahNumber":43,"VerseNumber":27,"Text":"Mera talluq sirf ussey hai jisne mujhe paida kiya, wahi meri rehnumayi karega”"},{"SurahNumber":43,"VerseNumber":28,"Text":"Aur Ibrahim yahi kalima apne peechey apni aulad mein chodh gaya taa-ke woh iski taraf ruju karein"},{"SurahNumber":43,"VerseNumber":29,"Text":"(Is ke bawajood jab yeh log dusron ki bandagi karne lagey to maine inko mita nahin diya) balke main inhein aur inke baap dada ko mata-e-hayat (sustenance) deta raha yahan tak ke inke paas haqq, aur khol khol kar bayan karne wala Rasool aa gaya"},{"SurahNumber":43,"VerseNumber":30,"Text":"Magar jab woh haqq inke paas aaya to inhon ne keh diya yeh to jaadu hai aur hum isko maanne se inkar karte hain"},{"SurahNumber":43,"VerseNumber":31,"Text":"Kehte hain, yeh Quran dono sheharon ke baday aadmiyon mein se kisi par kyoun na nazil kiya gaya"},{"SurahNumber":43,"VerseNumber":32,"Text":"Kya tere Rubb ki rehmat yeh log takseem karte hain? Duniya ki zindagi mein inki guzar basar ke zaraye to humne inke darmiyan takseem kiye hain, Aur in mein se kuch logon ko kuch dusre logon par humne badarja-ha fauqiyat di hai taa-ke yeh ek dusre se khidmat lein aur tere Rubb ki rehmat us daulat se zyada keemati hai jo (inke rahees) samait rahe hain"},{"SurahNumber":43,"VerseNumber":33,"Text":"Agar yeh andesha na hota ke saare log ek hi tareeqe ke ho jayenge to hum khuda e Rehman se kufr karne walon ke gharon ki chatein (canopy), aur unki seedhiyan (ladders) jinse woh apne baala khaano par chadte hain"},{"SurahNumber":43,"VerseNumber":34,"Text":"Aur unke darwaze , aur unke takhat jinpar woh takiye (pillows) laga kar baithte hain"},{"SurahNumber":43,"VerseNumber":35,"Text":"Sab chandi aur soney (gold) ke banwa detay .Yeh to mehaz hayat e duniya ki mataah hain.Aur aakhirat tere Rubb ke haan sirf muttaqeen ke liye hai"},{"SurahNumber":43,"VerseNumber":36,"Text":"Jo shaks Rehman ke zikar se tagaful (gaflat) barat-ta hai, hum ispar ek shaytan musallat kar detay hain aur woh uska rafiq ban jata hai"},{"SurahNumber":43,"VerseNumber":37,"Text":"Yeh shayateen aisay logon ko raah e raast par aane se rokte hain, aur woh apni jagah yeh samajhte hain ke hum theek jaa rahe hain"},{"SurahNumber":43,"VerseNumber":38,"Text":"Aakhir e kaar jab yeh shaks hamare haan pahuchega to apne shaytan se kahega “kaash mere aur tere darmiyan mashriq o magrib ka boadh (doori/ distance) hota, tu to badhtareen saathi nikla”"},{"SurahNumber":43,"VerseNumber":39,"Text":"Us waqt in logon se kaha jayega ke jab tum zulm kar chuke to aaj yeh baat tumhare liye kuch bhi nafeh nahin hai ke tum aur tumahre shayateen azaab mein mushtarik hain"},{"SurahNumber":43,"VerseNumber":40,"Text":"Ab kya aey Nabi tum behron (deaf) ko sunaoge? Ya andhon (blind) aur sareeh gumrahi mein padey huey logon ko raah dihoge"},{"SurahNumber":43,"VerseNumber":41,"Text":"Ab to humein inko saza deni hai khwah tumhein duniya se utha lein"},{"SurahNumber":43,"VerseNumber":42,"Text":"Ya tumko aankhon se inka woh anjaam dikha dein jiska humne issey waada kiya hai. Humein inpar poori qudrat haasil hai"},{"SurahNumber":43,"VerseNumber":43,"Text":"Tum bahar-haal us kitaab ko mazbooti se thamay raho jo wahi ke zariye se tumhare paas bheji gayi hai, yaqeenan tum seedhey raaste par ho"},{"SurahNumber":43,"VerseNumber":44,"Text":"Haqeeqat yeh hai ke yeh kitaab tumahre liye aur tumhari qaum ke liye ek bahut bada sharaf hai aur anqareeb tum logon ko iski jawab-dahi karni hogi"},{"SurahNumber":43,"VerseNumber":45,"Text":"Tumse pehle humne jitne Rasool bheje thay un sab se pooch dekho, kya humne khuda e Rehman ke siwa kuch dusre maabood bhi muqarrar kiye thay ke unki bandagi ki jaaye"},{"SurahNumber":43,"VerseNumber":46,"Text":"Humne Moosa ko apni nishaniyon ke saath Firoun aur uske ayaan-e-sultanat ke paas bheja, aur usne jaa kar kaha ke main Rubb ul aalamin ka Rasool hoon"},{"SurahNumber":43,"VerseNumber":47,"Text":"Phir jab usne hamari nishaniyan unke saamne pesh ki to woh thatte (laughter) maarne lagey"},{"SurahNumber":43,"VerseNumber":48,"Text":"Hum ek par ek aisi nishani unko dikhate chale gaye jo pehli se badh chadh kar thi, aur humne unko azaab mein dhar liya taa-ke woh apni rawish se baaz aayein"},{"SurahNumber":43,"VerseNumber":49,"Text":"Har azaab ke mauqe par woh kehte, Aey saahir (Jaadugar/magician), apne Rubb ki taraf se jo mansab tujhe haasil hai uski bina par hamare liye ussey duaa kar, hum zaroor raah-e-raast par aa jayenge"},{"SurahNumber":43,"VerseNumber":50,"Text":"Magar joonh hi ke hum unpar se azaab hata detay woh apni baat se phir jaatey thay"},{"SurahNumber":43,"VerseNumber":51,"Text":"Ek roz Firoun ne apni qaum ke darmiyan pukar kar kaha, “logon, kya misr (egypt) ki baadshahi meri nahin hai, aur yeh nehrein (streams) mere nichey nahin beh rahi hain? Kya tum logon ko nazar nahin aata"},{"SurahNumber":43,"VerseNumber":52,"Text":"Mein behtar hoon ya yeh shaks jo zaleel o haqeer hai aur apni baat bhi khol kar bayan nahin kar sakta"},{"SurahNumber":43,"VerseNumber":53,"Text":"Kyun na ispar soney (gold) ke kangan (bangles) utare gaye? Ya farishton ka ek dasta iski ardali mein na aaya?”"},{"SurahNumber":43,"VerseNumber":54,"Text":"Usne apni qaum ko halka samjha aur unhon ne uski itaat ki, dar haqeeqat woh thay hi faasiq log"},{"SurahNumber":43,"VerseNumber":55,"Text":"Aakhir e kaar jab unhon ne humein gazabnaak kardiya to humne unse inteqam liya aur unko ikattha garq (drown) kiya"},{"SurahNumber":43,"VerseNumber":56,"Text":"Aur baad walon ke liye pesh-ro aur namoona ibrat banakar rakh diya"},{"SurahNumber":43,"VerseNumber":57,"Text":"Aur jonhi ke ibne Maryam (Jesus) ki misal di gayi, tumhari qaum ke logon ne uspar gul macha diya (chilla utthey/ raised a clamour)"},{"SurahNumber":43,"VerseNumber":58,"Text":"Aur lagey kehne ke hamare maabood acche hain ya woh? Yeh misaal woh tumhare saamne mehaz kach-behasi (argument/ contentiousness) ke liye laaye hain, haqeeat yeh hai ke yeh hain hi jhagdalu log"},{"SurahNumber":43,"VerseNumber":59,"Text":"Ibne Maryam (Jesus) iske siwa kuch na tha ek banda tha jispar humne inaam kiya aur bani israel ke liye apni qudrat ka ek namuna bana diya"},{"SurahNumber":43,"VerseNumber":60,"Text":"Hum chahein to tumse farishte paida kardein jo zameen mein tumhare janasheen(successors) hon"},{"SurahNumber":43,"VerseNumber":61,"Text":"Aur woh dar-asal qayamat ki ek nishani hai, pas tum usmein shakk na karo meri baat maan lo, yahi seedha raasta hai"},{"SurahNumber":43,"VerseNumber":62,"Text":"Aisa na ho shaytan tumko ussey roak de ke woh tumhara khula dushman hai"},{"SurahNumber":43,"VerseNumber":63,"Text":"Aur jab Isa (Jesus) sareeh nishaniyan liye huey aaya tha to usne kaha tha ke “main tum logon ke paas hikmat lekar aaya hoon, aur isliye aaya hoon ke tumpar baaz un baaton ki haqeeqat khol doon jin mein tum ikhtilaf kar rahey ho, lihaza tum Allah se daro aur meri itaat karo"},{"SurahNumber":43,"VerseNumber":64,"Text":"Haqeeqat yeh hai ke Allah hi mera Rubb bhi hai aur tumhara Rubb bhi.Usi ki tum ibadat karo, yahi seedha raasta hai”"},{"SurahNumber":43,"VerseNumber":65,"Text":"Magar (uski is saaf taleem ke bawajood) girohon (factions) ne aapas mein ikhtilaf kiya, pas tabahi hai un logon ke liye jinhon ne zulm kiya ek dardnaak din ke azaab se"},{"SurahNumber":43,"VerseNumber":66,"Text":"Kya yeh log ab bas isi cheez ke muntazir hain ke achanak inpar qiyamat aa jaye aur inhein khabar bhi na ho"},{"SurahNumber":43,"VerseNumber":67,"Text":"Woh din jab aayega to muttaqin ko chodh kar baaki sab dost ek dursre ke dushman ho jayenge"},{"SurahNumber":43,"VerseNumber":68,"Text":"Us roz un logon se jo hamari aayat par imaan laaye thay aur mutii-e-farmaan bankar rahey thay"},{"SurahNumber":43,"VerseNumber":69,"Text":"Kaha jayega ke “aey mere bandon (servents), aaj tumhare liye koi khauff nahin aur na tumhein koi gham lahiq hoga"},{"SurahNumber":43,"VerseNumber":70,"Text":"Dakhil ho jao jannat mein tum aur tumhari biwiyan, tumhein khush kardiya jaayega”"},{"SurahNumber":43,"VerseNumber":71,"Text":"Unke aagay soonay (golden) ke thal (Platters) aur sagar gardish karaye jayenge aur har mann bhaati aur nigaahon ko lazzat dene wali cheez wahan maujood hogi. Unse kaha jayega, “tum ab yahan hamesha rahoge"},{"SurahNumber":43,"VerseNumber":72,"Text":"Tum is jannat ke waaris apne un aamal ki wajah se huey ho jo tum duniya mein karte rahe"},{"SurahNumber":43,"VerseNumber":73,"Text":"Tumhare liye yahan bakasrat fawake(abundant fruits) maujood hain jinhein tum khaogey”"},{"SurahNumber":43,"VerseNumber":74,"Text":"Rahe mujreem , to woh hamesha jahannum ke azaab mein mubtala rahenge"},{"SurahNumber":43,"VerseNumber":75,"Text":"Kabhi unke azaab mein kami na hogi, aur woh us mein mayous padey hongey"},{"SurahNumber":43,"VerseNumber":76,"Text":"Unpar humne zulm nahin kiya balke woh khud hi apne upar zulm karte rahey"},{"SurahNumber":43,"VerseNumber":77,"Text":"Woh pukarenge, “aey maalik, tera Rubb hamara kaam hi tamam ka de to accha hai” woh jawab dega “tum yun hi padey rahogey"},{"SurahNumber":43,"VerseNumber":78,"Text":"Hum tumhare paas haqq lekar aaye thay magar tum mein se aksar ko haqq hi nagawaar tha”"},{"SurahNumber":43,"VerseNumber":79,"Text":"Kya in logon ne koi iqdam (plot) karne ka faisla karliya hai? Accha to hum bhi phir ek faisla kiye letey hain"},{"SurahNumber":43,"VerseNumber":80,"Text":"Kya inhon ne yeh samajh rakkha hai ke hum inki raaz ki baatein aur inki sargoshiyan sunte nahin hain? Hum sab kuch sun rahey hain aur hamare farishtey inke paas hi likh rahe hain"},{"SurahNumber":43,"VerseNumber":81,"Text":"Inse kaho, agar waqai Rehman ki koi aulad hoti to sabse pehle Ibadat karne wala main hota”"},{"SurahNumber":43,"VerseNumber":82,"Text":"Paak hai aasmaano aur zameen ka farma rawan, Arsh ka maalik, un saari baaton se jo yeh log us ki taraf mansoob karte hain"},{"SurahNumber":43,"VerseNumber":83,"Text":"Accha, inhein apne baatil khayalat mein garq aur apne khel mein munhamik rehne do, yahan tak ke yeh apna woh din dekh lein jiska inhein khauff dilaya jaa raha hai"},{"SurahNumber":43,"VerseNumber":84,"Text":"Wahi ek aasman mein bhi khuda hai aur zameen mein bhi khuda, aur wahi hakeem o Aleem hai"},{"SurahNumber":43,"VerseNumber":85,"Text":"Bahut baala-o-bartar hai woh jiske qabze mein zameen aur aasmaano aur har us cheez ki baadshahi hai jo zameen o aasman ke darmiyan payi jaati hai. Aur wahi qayamat ki ghadi ka ilm rakhta hai, aur usi ki taraf tum sab paltaye jaane waale ho"},{"SurahNumber":43,"VerseNumber":86,"Text":"Usko chodh kar yeh log jinhein pukarte hain woh kisi shafaat ka ikhtiyar nahin rakhte, illa yeh ke koi ilm ki bina par haqq ki shahadat de"},{"SurahNumber":43,"VerseNumber":87,"Text":"Aur agar tum insey pucho ke inhein kisne paida kiya hai to yeh khud kahenge ke Allah ne. Phir kahan se yeh dhoka kha rahe hain"},{"SurahNumber":43,"VerseNumber":88,"Text":"Kasam hai Rasool ke is qaul ki ke aey Rubb, yeh woh log hain jo maan kar nahin detay"},{"SurahNumber":43,"VerseNumber":89,"Text":"Accha, aey nabi insey darguzar karo aur kehdo ke salaam hai tumhein, anqareeb inhein maaloom ho jayega"},{"SurahNumber":44,"VerseNumber":1,"Text":"Haa Meem"},{"SurahNumber":44,"VerseNumber":2,"Text":"Kasam hai is kitaab e Mubeen ki"},{"SurahNumber":44,"VerseNumber":3,"Text":"Ke humne isey ek badi khair o barakat wali raat mein nazil kiya hai, kyunke hum logon ko mutanabbeh (warning) karne ka irada rakhte thay"},{"SurahNumber":44,"VerseNumber":4,"Text":"Yeh woh raat thi jismein har maamle ka hakeemana faisla"},{"SurahNumber":44,"VerseNumber":5,"Text":"Hamare hukum se sadir kiya jata hai. Hum ek Rasool bhejne waley thay"},{"SurahNumber":44,"VerseNumber":6,"Text":"Tere Rubb ki rehmat ke taur par.Yaqeenan wahi sab kuch sunne aur jaanne wala hai"},{"SurahNumber":44,"VerseNumber":7,"Text":"Aasmano aur zameen ka Rubb aur har us cheez ka Rubb jo Aasman o zameen ke darmiyan hai agar tum log waqaii yakeen rakhne waley ho"},{"SurahNumber":44,"VerseNumber":8,"Text":"Koi maabood uske siwa nahin hai. Wahi zindagi ata karta hai aur wahi maut deta hai.Tumhara Rubb aur tumhare un aslaaf (forefathers) ka Rubb jo pehle guzar chuke hain"},{"SurahNumber":44,"VerseNumber":9,"Text":"(Magar fil-waqeh in logon ko yaqeen nahin hai) balke yeh apne shakk mein paday khel rahey hain"},{"SurahNumber":44,"VerseNumber":10,"Text":"Accha intezar karo us din ka jab aasman sareeh dhuwan (smoke) liye huey aayega"},{"SurahNumber":44,"VerseNumber":11,"Text":"Aur woh logon par chaa jayega, yeh hai dardnaak saza"},{"SurahNumber":44,"VerseNumber":12,"Text":"(Ab kehte hain ke) “ parwardigar , humpar se yeh azaab taal de, hum imaan laatey hain”"},{"SurahNumber":44,"VerseNumber":13,"Text":"Inki gaflat kahan dur hoti hai? Inka haal to yeh hai ke in ke paas Rasool e mubeen aa gaya"},{"SurahNumber":44,"VerseNumber":14,"Text":"Phir bhi yeh uski taraf multafit na huey aur kaha ke “ yeh to sikhaya padaya bawla hai (well-tutored madman)”"},{"SurahNumber":44,"VerseNumber":15,"Text":"Hum zara azaab hataye detay hain, tum log phir wahi kuch karoge jo pehle kar rahe thay"},{"SurahNumber":44,"VerseNumber":16,"Text":"Jis roz hum badi zarb (assault) lagayenge woh din hoga jab hum tumse intiqaam lenge"},{"SurahNumber":44,"VerseNumber":17,"Text":"Hum insey pehle Firaun ki qaum ko isi aazmaish mein daal chuke hain. Unke paas ek nihayat shareef Rasool aaya"},{"SurahNumber":44,"VerseNumber":18,"Text":"Aur usne kaha “Allah ke bandon ko mere hawale karo, main tumhare liye ek amanat-daar Rasool hoon"},{"SurahNumber":44,"VerseNumber":19,"Text":"Allah ke muqable mein sarkashi na karo. Main tumhare saamne (apni maamuriyat ki) sareeh sanad (clear authority) pesh karta hoon"},{"SurahNumber":44,"VerseNumber":20,"Text":"Aur main apne Rubb aur tumhare Rubb ki panaah le chuka hoon issey ke tum mujhpar hamla-awar (attack) ho"},{"SurahNumber":44,"VerseNumber":21,"Text":"Agar tum meri baat nahin maante to mujhpar haath daalne se baaz raho”"},{"SurahNumber":44,"VerseNumber":22,"Text":"Aakhir e kaar usne apne Rubb ko pukara ke yeh log mujrim hain"},{"SurahNumber":44,"VerseNumber":23,"Text":"(Jawab diya gaya) accha to raat-o-raat mere bandon (servants) ko lekar chal padh. Tum logon ka peecha kiya jayega"},{"SurahNumber":44,"VerseNumber":24,"Text":"Samandar ko uske haal par khula chodh de.Yeh saara lashkar garq (drown) honay wala hai"},{"SurahNumber":44,"VerseNumber":25,"Text":"Kitne hi baag aur chasme"},{"SurahNumber":44,"VerseNumber":26,"Text":"Aur kheit (gardens) aur shaandaar mahal thay jo woh chodh gaye"},{"SurahNumber":44,"VerseNumber":27,"Text":"Kitne hi aish ke sar-o-samaan, jin mein woh mazey kar rahey thay unke pichey dharay reh gaye"},{"SurahNumber":44,"VerseNumber":28,"Text":"Yeh hua unka anjaam, aur humne dusron ko in cheezon ka waris bana diya"},{"SurahNumber":44,"VerseNumber":29,"Text":"Phir na aasman unpar roya na zameen, aur zara si mohalat bhi unko na di gayi"},{"SurahNumber":44,"VerseNumber":30,"Text":"Is taraah bani Israel ko humne sakht zillat ke azaab"},{"SurahNumber":44,"VerseNumber":31,"Text":"Firoun se najaat di jo hadd se guzar janey walon mein fil waqeh badey unchey darje ka aadmi tha"},{"SurahNumber":44,"VerseNumber":32,"Text":"Aur unki halat jaante huye, unko duniya ki dursi qaumon par tarjeeh di"},{"SurahNumber":44,"VerseNumber":33,"Text":"Aur unhein aisi nishaniya dikhayi jin mein sareeh aazmaish thi"},{"SurahNumber":44,"VerseNumber":34,"Text":"Yeh log kehte hain"},{"SurahNumber":44,"VerseNumber":35,"Text":"“hamari pehli maut ke siwa aur kuch nahin uske baad hum dobara uthaye jaane wale nahin hai"},{"SurahNumber":44,"VerseNumber":36,"Text":"Agar tum sacchey ho to utha lao hamare baap dada ko”"},{"SurahNumber":44,"VerseNumber":37,"Text":"Yeh behtar hai ya tubbah ki qaum aur ussey pehle ke log? Humne unko isi bina par tabah kiya ke woh mujrim ho gaye thay"},{"SurahNumber":44,"VerseNumber":38,"Text":"Yeh Aasman o zameen aur inke darmiyan ki cheezein humne kuch khel ke taur par nahin bana di hai"},{"SurahNumber":44,"VerseNumber":39,"Text":"Inko humne bar-haqq paida kiya hai, magar aksar log jaante hain hai"},{"SurahNumber":44,"VerseNumber":40,"Text":"In sabke uthaye janey ke liye the-shuda waqt faisle ka din hai"},{"SurahNumber":44,"VerseNumber":41,"Text":"Woh din jab koi azeez kareeb apne kisi azeez kareeb ke kuch bhi kaam nahin aayega. Aur na kahin se unhein koi madad pahunchegi"},{"SurahNumber":44,"VerseNumber":42,"Text":"Siwaye iske ke Allah hi kisi par reham karey, woh zabardast aur Raheem hai"},{"SurahNumber":44,"VerseNumber":43,"Text":"Zakkhum ka darakht (tree)"},{"SurahNumber":44,"VerseNumber":44,"Text":"Gunahgaar ka kha-ja (khana /food) hoga"},{"SurahNumber":44,"VerseNumber":45,"Text":"Tail (oil) ki tiljhat (dregs) jaisa, pait (bellies) mein is tarah josh khayega"},{"SurahNumber":44,"VerseNumber":46,"Text":"Jaise khaulta (boiling) hua pani josh khata hai"},{"SurahNumber":44,"VerseNumber":47,"Text":"Pakado isey aur raged-te (dragging) huey le jao isko jahannum ke beechon beech"},{"SurahNumber":44,"VerseNumber":48,"Text":"Aur undhail (pour) do iske sar par khaulte (boiling) paani ka azaab"},{"SurahNumber":44,"VerseNumber":49,"Text":"Chakkh iska maza, bada zabardast izzatdaar aadmi hai tu"},{"SurahNumber":44,"VerseNumber":50,"Text":"Yeh wahi cheez hai jiske aane mein tumlog shakk rakhte thay”"},{"SurahNumber":44,"VerseNumber":51,"Text":"Khuda tars log aman ki jagah mein hongey"},{"SurahNumber":44,"VerseNumber":52,"Text":"Baaghon (gardens) aur chashmo mein"},{"SurahNumber":44,"VerseNumber":53,"Text":"Hareer-o-deeba (silk and brocade) ke libas pehne, aamne saamne baithey honge"},{"SurahNumber":44,"VerseNumber":54,"Text":"Yeh hogi inki shaan aur hum gori gori aah-o-chashm auratein unse biyah denge"},{"SurahNumber":44,"VerseNumber":55,"Text":"Wahan woh itminaan se har tarah ki lazeez cheezein talab karenge"},{"SurahNumber":44,"VerseNumber":56,"Text":"Wahan maut ka maza woh kabhi na chakhenge . Bas duniya mein jo maut aa chuki so aa chuki aur Allah apne fazal se"},{"SurahNumber":44,"VerseNumber":57,"Text":"Unko jahannum ke azaab se bacha dega yahi badi kamiyabi hai"},{"SurahNumber":44,"VerseNumber":58,"Text":"Aey Nabi (s.a.s) humne is kitaab ko tumhari zubaan mein sahal (easy / aasaan) bana diya hai taake yeh log nasihat hasil karein"},{"SurahNumber":44,"VerseNumber":59,"Text":"Ab tum bhi intezar karo, yeh bhi muntazir (intezar kar rahey) hain"},{"SurahNumber":45,"VerseNumber":1,"Text":"Haa Meem"},{"SurahNumber":45,"VerseNumber":2,"Text":"Is kitaab ka nuzul Allah ki taraf se hai jo zabardast aur Hakeem hai"},{"SurahNumber":45,"VerseNumber":3,"Text":"Haqeeqat yeh hai ke aasmaano aur zameen mein beshumaar nishaniyan hain iman laney walon ke liye"},{"SurahNumber":45,"VerseNumber":4,"Text":"Aur tumhari apni paidaish mein, aur un haiwanaat(janwaron) mein jinko Allah (zameen mein) phayla raha hai, badi nishaniyan hain un logon ke liye jo yaqeen laney waley hain"},{"SurahNumber":45,"VerseNumber":5,"Text":"Aur shab-o-roz (night and day) ke farq o ikhtilaf mein, aur us rizq mein jisey Allah aasmaan se nazil farmata hai phir uske zariye se murda zameen ko jila uthata hai, aur hawaon ki gardish mein bahut nishaniyan hain un logon ke liye jo aqal se kaam letey hain"},{"SurahNumber":45,"VerseNumber":6,"Text":"Yeh Allah ki nishaniyan hain jinhein hum tumhare saamne theek theek bayan kar rahey hain. Ab aakhir Allah aur uski aayat ke baad aur kaunsi baat hai jispar yeh log imaan layenge"},{"SurahNumber":45,"VerseNumber":7,"Text":"Tabahi hai har us jhoote badh amal shaks ke liye"},{"SurahNumber":45,"VerseNumber":8,"Text":"Jiske saamne Allah ki aayat padi jaati hain, aur woh unko sunta hai, phir puray istakbar ke saath apne kufr par is tarah ada rehta hai goya usne unko suna hi nahin. Aise shaks ko dardnaak azaab ka musda suna do"},{"SurahNumber":45,"VerseNumber":9,"Text":"Hamari aayat mein se koi baat jab uske ilm mein aati hai to woh unka mazaak bana leta hain. Aisey sab logon ke liye zillat ka azaab hai"},{"SurahNumber":45,"VerseNumber":10,"Text":"Unke aage jahannum hai. Jo kuch bhi unhone duniya mein kamaya hai usmein se koi cheez unke kisi kaam na aayegi. Na unke woh sarparast hi unke liye kuch kar sakenge jinhein Allah ko chodh kar unhon ne apna wali bana rakkha hai. Unke liye bada azaab hai"},{"SurahNumber":45,"VerseNumber":11,"Text":"Yeh Quran sarasar hidayat hai, aur un logon ke liye balaa ka dardnaak azaab hai jinhon ne apne Rubb ki aayat ko maan-ne se inkar kiya"},{"SurahNumber":45,"VerseNumber":12,"Text":"Woh Allah hi to hai jisne tumhare liye samandar ko musakkhar kiya taa-ke uske hukum se kashtiyan usmein chalein aur tum uska fazal talash karo aur shukar guzar ho"},{"SurahNumber":45,"VerseNumber":13,"Text":"Usne zameen aur aasmaano ki saari hi cheezon ko tumhare liye musakkhar kardiya, sab kuch apne paas se. Ismein badi nishaniyan hai un logon ke lye jo gaur o fikr karne wale hain"},{"SurahNumber":45,"VerseNumber":14,"Text":"(Aey Nabi) imaan laney walon se kehdo ke jo log Allah ki taraf se bure din aane ka koi andesha nahin rakhte, unki harakaton par darguzar se kaam lein taa-ke Allah khud ek giroh ko uski kamayi ka badla de"},{"SurahNumber":45,"VerseNumber":15,"Text":"Jo koi neik amal karega apne hi liye karega, aur jo burai karega woh aap hi uska khumyaza (consequence) bhugtega. Phir jaana to sabko apne Rubb hi ki taraf hai"},{"SurahNumber":45,"VerseNumber":16,"Text":"Issey pehle bani Israel ko humne kitaab aur hukum aur nabuwat ata ki thi, unko humne umda samaan e zeist se nawaza, duniya bhar ke logon par unhein fazilat ata ki"},{"SurahNumber":45,"VerseNumber":17,"Text":"Aur deen ke maamle mein unhein wazeh hidayat de di.Phir jo ikhtilaf unke darmiyan runama hua woh (nawaqifiyat ki wajah se nahin balke) ilm aa jaaney ke baad hua aur us bina par hua ke woh aapas mein ek dusre par zyadati karna chahte thay. Allah qayamat ke roz un maamlaat ka faisla farmadega jinmein woh ikhtilaf karte rahey hain"},{"SurahNumber":45,"VerseNumber":18,"Text":"Iske baad aey Nabi humne tumko din ke maamley mein ek saaf shah-raah(shariyat) par qayam kiya hai. Lihaza tum usi par chalo aur un logon ki khwahishat ka ittiba na karo jo ilm nahin rakhte"},{"SurahNumber":45,"VerseNumber":19,"Text":"Allah ke muqable mein woh tumhare kuch bhi kaam nahin aa sakte. Zaalim log ek dusre ke saathi hain, aur muttaaqiyon ka saathi Allah hai"},{"SurahNumber":45,"VerseNumber":20,"Text":"Yeh basirat ki roshiniyan hain sab logon ke liye aur hidayat aur rehmat un logon ke liye jo yaqeen layein"},{"SurahNumber":45,"VerseNumber":21,"Text":"Kya woh log jinhon ne buraiyon ka irtiqaab kiya hai yeh samjhe baithay hain ke hum unhein aur imaan laney walon aur neik amal karne walon ko ek jaisa kardenge ke inka jeena aur marna yaksan ho jaye? Bahut burey hukum hain jo yeh log lagate hain"},{"SurahNumber":45,"VerseNumber":22,"Text":"Allah ne to Aasmaano aur zameen ko barhaqq paida kiya hai aur is liye kiya hai ke har mutannafis ko uski kamayi ka badla diya jaye. Logon par zulm hargiz na kiya jayega"},{"SurahNumber":45,"VerseNumber":23,"Text":"Phir kya tumne kabhi us shaks ke haal par bhi gaur kiya jisne apni khwahish e nafs ko apna khuda bana liya aur Allah ne ilm ke bawajood usey gumrahi mein phenk diya aur uske dil aur kaano (ears) par mohar laga di aur uski aankhon par purdah daal diya? Allah ke baad ab aur kaun hai jo usey hidayat de? Kya tum log koi sabaq nahin letay"},{"SurahNumber":45,"VerseNumber":24,"Text":"Yeh log kehte hain ke “zindagi bas yahi hamari duniya ki zindagi hai, yahin hamara marna aur jeena hai aur gardish-e-ayyam ( passage of time) ke siwa koi cheez nahin ho humein halaak karti ho.” Dar haqeeqat is maamle mein inke paas koi ilm nahin hai yeh mehaz gumaan ki bina par yeh baatein karte hain"},{"SurahNumber":45,"VerseNumber":25,"Text":"Aur jab hamari wazeh aayat unhein sunayi jaati hain to inke paas koi hujjat iske siwa nahin hoti ke utha lao hamare baap dada ko agar tum sacche ho"},{"SurahNumber":45,"VerseNumber":26,"Text":"Aey Nabi insey kaho Allah hi tumhein zindagi bakashta hai, phir wahi tumhein maut deta hai , phir wahi tumko us qayamat ke din jamaa karega jiske aane mein koi shakk nahin. Magar aksar log jaante nahin hain"},{"SurahNumber":45,"VerseNumber":27,"Text":"Zameen aur aasmaano ki badshahi Allah hi ki hai, aur jis roz qayamat ki ghadi aa khadi hogi us din baatil parast khasarey (nuksan) mein padh jayenge"},{"SurahNumber":45,"VerseNumber":28,"Text":"Us waqt tum har girooh ko ghuthano (knees) ke bal gira dekhoge. Har girooh ko pukara jayega ke aaye aur apna naame aamal dekhe. Unse kaha jayega: “aaj tum logon ko un aamal ka badla diya jayega jo tum karte rahe thay"},{"SurahNumber":45,"VerseNumber":29,"Text":"Yeh hamara tayyar karaya hua aamal naama hai jo tumhare upar theek theek shahadat de raha hai, jo kuch bhi tum karte thay usey hum likhwate ja rahe thay”"},{"SurahNumber":45,"VerseNumber":30,"Text":"Phir jo log imaan laaye thay aur neik aamal karte rahey thay unhein unka Rubb apni rehmat mein dakhil karega. Aur yahi sareeh kaamiyabi hai"},{"SurahNumber":45,"VerseNumber":31,"Text":"Aur jin logon ne kufr kiya tha unsey kaha jayega “kya meri aayat tumko nahin sunayi jaati thin? Magar tumne takabbur kiya aur mujrim bankar rahey"},{"SurahNumber":45,"VerseNumber":32,"Text":"Aur jab kaha jaata tha ke Allah ka waada bar- haqq hai aur qayamat ke aane mein koi shakk nahin, to tum kehte thay ke hum nahin jaante qayamat kya hoti hai, hum to bas ek gumaan sa rakhte hain , yaqeen hum ko nahin hai”"},{"SurahNumber":45,"VerseNumber":33,"Text":"Us waqt unpar unke aamal ki buraiyan khul jayengi aur woh usi cheez ke pher mein aa jayenge jiska woh mazaak udaya karte thay"},{"SurahNumber":45,"VerseNumber":34,"Text":"Aur insey kehdiya jayega ke “Aaj hum bhi usi tarah tumhein bhulaye detay hain jis tarah tum is din ki mulaqaat ko bhool gaye thay.Tumhara thikana ab dozakh hai aur koi tumhari madad karne wala nahin hai"},{"SurahNumber":45,"VerseNumber":35,"Text":"Yeh tumhara anjaam is liye hua hai ke tumne Allah ki aayat ka mazaak bana liya tha aur tumhein duniya ki zindagi ne dhoke mein daal diya tha. Lihaza aaj na yeh log dozakh se nikale jayenge aur na inse kaha jayega ke maafi maang kar apne Rubb ko raazi karo”"},{"SurahNumber":45,"VerseNumber":36,"Text":"Pas taarif Allah hi ke liye hai jo zameen aur aasmaano ka maalik aur saare jahan waalon ka parwardigar hai"},{"SurahNumber":45,"VerseNumber":37,"Text":"Zameen aur aasmaano mein badayi usi ke liye hai aur wahi zabardast (most mighty) aur daana(most wise) hai"}]}