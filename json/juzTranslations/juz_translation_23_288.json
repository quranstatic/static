{"Id":288,"LanguageCodes":["ps","pus"],"Name":"pus-abdulwalikhan","Author":"Abdulwali Khan","Language":"Pushto","Description":"Pushto","Direction":"rtl","Source":"http://tanzil.net","Translations":[{"SurahNumber":36,"VerseNumber":28,"Text":"او مونږ له هغه نه وروسته د ده په قوم باندې له اسمان نه هېڅ لښكر راكوز نه كړ او نه مونږ نازلوونكي وو"},{"SurahNumber":36,"VerseNumber":29,"Text":"هغه (سزا) نه وه مګر یوه چغه، نو ناڅاپه دوى مړه یخ پخ پراته وو"},{"SurahNumber":36,"VerseNumber":30,"Text":"اى افسوسه په بنده ګانو! دوى ته به نه راته كوم رسول مګر دوى به په هغه پورې استهزا كولې"},{"SurahNumber":36,"VerseNumber":31,"Text":"ایا دوى نه ویني چې له دوى نه مخكې مونږ څومره امتونه هلاك كړي دي، چې یقینًا هغوى دوى ته بېرته نه راګرځي"},{"SurahNumber":36,"VerseNumber":32,"Text":"او نه دي دا هر یو مګر ټول به زمونږ په وړاندې حاضر كړى شوي وي"},{"SurahNumber":36,"VerseNumber":33,"Text":"او د دوى لپاره یوه لویه نښه مړه (وچه كلكه) ځمكه ده، چې مونږ هغه ژوندۍ كړه او له هغې نه مونږ دانې راووېستې، نو د دغو (دانو) ځنې دوى خوراك كوي"},{"SurahNumber":36,"VerseNumber":34,"Text":"او مونږ په دغه (ځمكه) كې د كجورو او انګورو باغونه پیدا كړي دي او مونږه په دغه (ځمكه) كې چینې جاري كړي دي"},{"SurahNumber":36,"VerseNumber":35,"Text":"د دې لپاره چې دوى د دغو (څیزونو) له مېوو نه خوراك وكړي، حال دا چې دغه (مېوې) د دوى لاسونو نه دي پیدا كړي، ایا نو دوى شكر نه وباسي"},{"SurahNumber":36,"VerseNumber":36,"Text":"پاكي ده هغه ذات لره چې دغه ټولې جوړې يې پیدا كړي دي، له هغو څیزونو نه چې ځمكه يې زرغونوي او د دوى له نفسونو نه او له هغو څیزونو نه چې دوى يې نه پېژني"},{"SurahNumber":36,"VerseNumber":37,"Text":"او د دوى لپاره لویه نښه شپه (هم) ده، مونږ له هغې نه ورځ راوباسو، نو ناڅاپه دوى په تیارو كې ننوتونكي وي"},{"SurahNumber":36,"VerseNumber":38,"Text":"او لمر (دى چې) په خپلې ټاكلې لارې باندې روان دى، دغه د ډېر غالب، ښه پوه ذات مُقَدر (اندازه) كول دي"},{"SurahNumber":36,"VerseNumber":39,"Text":"او سپوږمۍ لره، مونږ د هغې لپاره منزلونه مقرر كړي دي، تر هغه پورې چې دا شي لكه د كجورې وچ ډنډوركى"},{"SurahNumber":36,"VerseNumber":40,"Text":"لمر لره ممكن نه دي چې سپوږمۍ رالاندې كړي او نه شپه په ورځ ړومبۍ كېدونكې ده او هر یو په (خپل) مدار كې لامبو وهي"},{"SurahNumber":36,"VerseNumber":41,"Text":"او د دوى لپاره لویه نښه داده چې بېشكه مونږ د دوى اولاد په ډكه بېړۍ كې سواره كړي دي"},{"SurahNumber":36,"VerseNumber":42,"Text":"او د دوى لپاره مو د دغې (بېړۍ) په شان هغه څیزونه پیدا كړي دي چې دوى پرې سورېږي"},{"SurahNumber":36,"VerseNumber":43,"Text":"او كه مونږ وغواړو (نو) دوى به غرق كړو، بیا به دوى لپاره نه هېڅ فریادرس وي او نه به دوى له غرقېدونه خلاصول كېږي"},{"SurahNumber":36,"VerseNumber":44,"Text":"مګر (نه يې غرقوو) له خپل جانب نه د رحمت په سبب او تر یو وخته پورې د فايدې اخيستلو لپاره"},{"SurahNumber":36,"VerseNumber":45,"Text":"او كله چې دوى ته وویل شي: تاسو ځان وساتئ له هغه (عذاب) نه چې ستاسو په مخكې دى او له هغه نه چې ستاسو شا ته (په اخرت كې) دى، د دې لپاره چې په تاسو رحم وكړى شي"},{"SurahNumber":36,"VerseNumber":46,"Text":"او دوى ته د خپل رب له دلیلونو نه هېڅ دلیل نه راځي، مګر دوى له هغو نه مخ ګرځوونكي دي"},{"SurahNumber":36,"VerseNumber":47,"Text":"او كله چې دوى ته وویل شي چې تاسو له هغه (مال) نه ځینې ولګوئ چې الله تاسو ته دركړى دى، نو كافران شوي (د الله منكر) كسان هغو خلقو ته چې ایمان يې راوړى دى؛ وايي: ایا مونږ هغه چا ته طعام وركړو چې كه الله غوښتلى (نو) هغه ته به يې طعام وركړى وى. نه یئ تاسو مګر په ښكاره ګمراهۍ كې"},{"SurahNumber":36,"VerseNumber":48,"Text":"او دوى (كفار) وايي: (د قیامت) دغه وعده به كله وي كه تاسو رښتیني یئ"},{"SurahNumber":36,"VerseNumber":49,"Text":"دوى انتظار نه كوي مګر د یوې داسې چغې چې دوى به ونیسي، په داسې حال كې چې دوى به یو له بله سره جګړې كوي"},{"SurahNumber":36,"VerseNumber":50,"Text":"نو نه به د وصیت كولو توان ولري او نه به خپل اهل ته بېرته ورشي"},{"SurahNumber":36,"VerseNumber":51,"Text":"او په شپېلۍ كې به پوكى وكړى شي، نو ناڅاپه به دوى له قبرونو نه د خپل رب په طرف منډې وهي"},{"SurahNumber":36,"VerseNumber":52,"Text":"دوى به وايي: اى زمونږ هلاكته! مونږ له خپل خوب ځاى نه چا راپاڅولو؟ (جواب به وركړى شي) دا هغه (ژوندون) دى چې رحمٰن يې وعده كړې وه او رسولانو رښتیا ویلي وو"},{"SurahNumber":36,"VerseNumber":53,"Text":"دغه (پوكى) به نه وي مګر یوه چغه، نو ناڅاپه به دوى ټول زمونږ په وړاندي حاضر كړى شوي وي"},{"SurahNumber":36,"VerseNumber":54,"Text":"نو نن ورځ به په هېڅ یو نفس باندې هېڅ شى ظلم ونه كړى شي او تاسو ته به بدله نه دركولى كېږي مګر هغه چې تاسو څه عمل كاوه"},{"SurahNumber":36,"VerseNumber":55,"Text":"بېشكه د جنت والا نن ورځ په مشغولتیا كې دي، خوند اخيستونكي دي"},{"SurahNumber":36,"VerseNumber":56,"Text":"دوى او د دوى ښځې په سیورو كې (ناست) دي، په تختونو باندې تكیه وهونكي دي"},{"SurahNumber":36,"VerseNumber":57,"Text":"د دوى لپاره په دغو (جنتونو) ښې مېوې دي او د دوى لپاره هغه څه دي چې دوى يې غواړي"},{"SurahNumber":36,"VerseNumber":58,"Text":"سلام دى (چې دوى ته به ویلى شي) ښكاره ویل د رب له جانبه، چې ډېر مهربان دى"},{"SurahNumber":36,"VerseNumber":59,"Text":"او (وبه ویل شي:) اى مجرمانو! تاسو نن ورځ بېل بېل شئ"},{"SurahNumber":36,"VerseNumber":60,"Text":"اى بني ادمو! ایا ما تاسو ته كلك حكم نه و كړى، داسې چې تاسو د شیطان عبادت مه كوئ. یقینًا هغه ستاسو ښكاره دښمن دى"},{"SurahNumber":36,"VerseNumber":61,"Text":"او داسې چې تاسو زما عبادت كوئ، دا نېغه لار ده؟"},{"SurahNumber":36,"VerseNumber":62,"Text":"او یقینًا یقینًا ده (شیطان) په تاسو كې ډېر خلق ګمراه كړي دي، ایا نو تاسو داسې نه یئ چې عقل وچلوئ؟"},{"SurahNumber":36,"VerseNumber":63,"Text":"(منكرانو ته به په اخرت كې وویل شي:) دا هغه جهنم دى چې تاسو ته به يې وعده دركول كېده"},{"SurahNumber":36,"VerseNumber":64,"Text":"تاسو ده ته په نن ورځ ننوځئ، په سبب د هغه كفر چې تاسو به كاوه"},{"SurahNumber":36,"VerseNumber":65,"Text":"نن ورځ به مونږ د دوى په خولو مهر ولګوو، او زمونږ سره به د دوى لاسونه خبرې كوي او د دوى پښې به ګواهي كوي په هغو كارونو چې دوى به كول"},{"SurahNumber":36,"VerseNumber":66,"Text":"او كه مونږ غوښتلى (نو) د دوى سترګې به مو محوه (هوارې) كړې وى، نو دوى به (خپلې معلومې) لارې ته وړاندې شوي وى، بیا به دوى څنګه لېدله"},{"SurahNumber":36,"VerseNumber":67,"Text":"او كه مونږ غوښتلى (نو) خامخا مونږ به دوى په خپلو ځایونو كې مسخ كړي وو، نو (بیا به) دوى نه د وړاندې تللو طاقت لاره او نه به بېرته ګرځېدلى وى"},{"SurahNumber":36,"VerseNumber":68,"Text":"او هر هغه څوك چې مونږ هغه ته اوږد عمر وركړو (نو) هغه په تخلیق (ساخت) كې نسكور كړو، ایا نو دوى عقل مندي نه كوي"},{"SurahNumber":36,"VerseNumber":69,"Text":"او مونږ ده ته شعر نه دى ښودلى او نه دا له ده سره ښايېږي، نه دى دا كتاب مګر نصیحت دى او بیانوونكى قرآن دى"},{"SurahNumber":36,"VerseNumber":70,"Text":"د دې لپاره چې دغه (قرآن، یا نبي) هغه څوك ووېروي چې ژوندى وي او د دې لپاره چې په كافرانو خبره ثابته شي"},{"SurahNumber":36,"VerseNumber":71,"Text":"ایا دوى نه دي كتلي چې بېشكه مونږ له هغو څیزونو نه چې زمونږ لاسونو جوړ كړي دي، دوى لپاره څاروي پیدا كړي دي، بیا دوى د هغو مالكان دي"},{"SurahNumber":36,"VerseNumber":72,"Text":"او مونږ دغه (څاروي) د دوى لپاره تابع كړي دي، نو په دغو كې ځینې د دوى سورلۍ دي او په دغو كې ځینې دوى خوري"},{"SurahNumber":36,"VerseNumber":73,"Text":"او د دوى لپاره په دغو (څارویو) كې فايدې او مشروبونه دي، ایا نو دوى شكر نه وباسي؟"},{"SurahNumber":36,"VerseNumber":74,"Text":"او دوى له الله نه غیر نور معبودان ونیول، د دې لپاره چې دوى سره مدد وكړى شي"},{"SurahNumber":36,"VerseNumber":75,"Text":"دغه (معبودان) د دوى د مدد كولو طاقت نه لري، په داسې حال كې چې دوى (مشركان) به دغو (معبودانو) ته حاضر كړى شوى لښكر وي"},{"SurahNumber":36,"VerseNumber":76,"Text":"نو تا دې د دوى وینا غمژن نه كړي، بېشكه مونږ پوهېږو په هغه (حسد، كینه) چې دوى يې پټوي او په هغه (كفر، عناد) چې دوى يې څرګندوي"},{"SurahNumber":36,"VerseNumber":77,"Text":"ایا انسان نه دي كتلي چې بېشكه مونږ دغه (انسان) له نطفې (یو څاڅكې اوبو) نه پیدا كړى دى، نو ناڅاپه دى ښكاره سخت جګړه كوونكى دى"},{"SurahNumber":36,"VerseNumber":78,"Text":"او دى زمونږ لپاره مثال بیانوي او خپل پیدایښت يې هېر كړى دى، وايي: دغه هډوكي به څوك راژوندي كوي، په داسې حال كې چې هغه وراسته وي"},{"SurahNumber":36,"VerseNumber":79,"Text":"ته (دوى ته) ووایه: دا به هغه ذات راژوندي كوي چې دا يې اول ځلې پیدا كړي دي، او هغه په خپل مخلوق باندې ښه عالم دى"},{"SurahNumber":36,"VerseNumber":80,"Text":"هغه ذات چې تاسو لپاره يې له شنې ونې نه اور پیدا كړى دى، نو ناڅاپه تاسو له دغې (شنې ونې) نه اور بلوئ"},{"SurahNumber":36,"VerseNumber":81,"Text":"ایا هغه ذات چې اسمانونه او ځمكه يې پیدا كړي دي، په دې نه دى قادر چې هغه د دوى په شان (نور مخلوق) پیدا كړي؟ ولې نه! او هم دى ښه پیدا كوونكى، ښه پوه دى"},{"SurahNumber":36,"VerseNumber":82,"Text":"بېشكه د هغه امر (حكم) هم دا وي چې كله د یو شي اراده وكړي، دا چې هغه ته ووايي چې پیدا شه، نو هغه پیدا شي"},{"SurahNumber":36,"VerseNumber":83,"Text":"نو پاكي ده هغه (الله) لره چې خاص د هغه په لاس كې د هر شي باچاهي ده او خاص هغه ته به بېرته بېولى كېږئ"},{"SurahNumber":37,"VerseNumber":1,"Text":"قسم دى (د ملايكو) په صف جوړونكو ډلو باندې، صف جوړول"},{"SurahNumber":37,"VerseNumber":2,"Text":"بیا (شیطانانو لره) په شړونكو (ملايكو دى) سخت شړل"},{"SurahNumber":37,"VerseNumber":3,"Text":"بیا د ذكر په لوستونكو باندې"},{"SurahNumber":37,"VerseNumber":4,"Text":"چې بېشكه ستاسو معبود یقینًا یو دى"},{"SurahNumber":37,"VerseNumber":5,"Text":"چې د اسمانونو او ځمكې رب دى او د هغه څه چې د دواړو په مینځ كې دي او د مشرقونو رب دى"},{"SurahNumber":37,"VerseNumber":6,"Text":"بېشكه مونږ (ځمكې ته) زیات نژدې اسمان په زینت سره ښايسته كړى دى، چې ستوري دي"},{"SurahNumber":37,"VerseNumber":7,"Text":"او له هر سركښه شیطان نه مو ښه ساتلى دى"},{"SurahNumber":37,"VerseNumber":8,"Text":"دغه (شیطانان) تر ټولو لوړ مجلس ته غوږ نشي نیولى او دوى له هره جانبه ویشتل شي"},{"SurahNumber":37,"VerseNumber":9,"Text":"د شړلو لپاره او د دوى لپاره همېشنى عذاب دى"},{"SurahNumber":37,"VerseNumber":10,"Text":"غیر له هغه (شیطان) نه چې وتښتوي یو كرت تښتونه، نو په ده پسې شي لمبه رڼا كوونكې"},{"SurahNumber":37,"VerseNumber":11,"Text":"نو ته له دوى نه پوښتنه وكړه چې ایا دوى د تخلیق په لحاظ ډېر سخت دي، یا هغه چې مونږ پیدا كړي دي؟، بېشكه مونږ دوى له سرېښناكې خټې نه پیدا كړي دي"},{"SurahNumber":37,"VerseNumber":12,"Text":"بلكې ته (د دوى په انكار) تعجب كوې، په داسې حال كې چې دوى (په تا پورې) مسخرې كوي"},{"SurahNumber":37,"VerseNumber":13,"Text":"او كله چې دوى ته نصیحت وكړى شي، دوى پند (نصیحت) نه اخلي"},{"SurahNumber":37,"VerseNumber":14,"Text":"او كله چې دوى كومه (نښه دلیل) وویني، (نو ورپورې) ډېرې مسخرې كوي"},{"SurahNumber":37,"VerseNumber":15,"Text":"او وايي چې نه دى دا (چې مونږ ولید) مګر ښكاره جادو"},{"SurahNumber":37,"VerseNumber":16,"Text":"ایا كله چې مونږ مړه شو او خاورې او هډوكي شو، ایا په رښتیا به مونږ خامخا بیا ژۃوندي راپاڅول كېږو؟"},{"SurahNumber":37,"VerseNumber":17,"Text":"او ایا زمونږ ړومبني پلرونه هم؟"},{"SurahNumber":37,"VerseNumber":18,"Text":"ته (دوى ته) ووایه: هو! په داسې حال كې چې تاسو به ذلیل هم یئ"},{"SurahNumber":37,"VerseNumber":19,"Text":"پس همدا خبره ده چې هغه (قیامت) خو یوه چغه ده، نو ناڅاپه به دوى ګوري"},{"SurahNumber":37,"VerseNumber":20,"Text":"او دوى به وايي: اى زمونږ هلاكته! دا د بدلې ورځ ده"},{"SurahNumber":37,"VerseNumber":21,"Text":"دا د فیصلې ورځ ده، هغه ورځ چې تاسو به د دې تكذیب كاوه"},{"SurahNumber":37,"VerseNumber":22,"Text":"(الله به ملايكو ته ووايي:) تاسو راټول كړئ هغه كسان چې ظلم (شرك) يې كړى دى او د دوى جوړې (د عقیدې ملګري) او هغه څه چې دوى به يې عبادت كاوه"},{"SurahNumber":37,"VerseNumber":23,"Text":"له الله نه غیر، نو تاسو دوى د دوزخ په لاره روان (او برابر) كړئ"},{"SurahNumber":37,"VerseNumber":24,"Text":"او دوى ودروئ، بېشكه له دوى نه پوښتنې كول شي"},{"SurahNumber":37,"VerseNumber":25,"Text":"په تاسو څه دي چې یو له بله سره مرسته نه كوئ؟"},{"SurahNumber":37,"VerseNumber":26,"Text":"بلكې دوى نن ورځ (پخپله) تسليمېدونكي دي"},{"SurahNumber":37,"VerseNumber":27,"Text":"او د دوى ځینې به ځینو نورو ته مخ ورواړوي، یو تربله به پوښتنې كوي"},{"SurahNumber":37,"VerseNumber":28,"Text":"وبه وايي (كشران مشرانو ته) بېشكه هم تاسو وئ چې مونږ ته به په زور سره راتللئ"},{"SurahNumber":37,"VerseNumber":29,"Text":"وبه وايي (مشران په جواب كې) بلكې تاسو پخپله ایمان راوړونكي نه وئ"},{"SurahNumber":37,"VerseNumber":30,"Text":"او زمونږ لپاره پر تاسو باندې هېڅ زور (تسلط) نه و، بلكې تاسو پخپله سركښه قوم وئ"},{"SurahNumber":37,"VerseNumber":31,"Text":"نو په مونږه باندې زمونږ د رب خبره ثابته شوه، یقینًا مونږ خامخا (عذاب لره) څكونكي یو"},{"SurahNumber":37,"VerseNumber":32,"Text":"نو مونږ تاسو ګمراه كړئ، بېشكه مونږ (پخپله هم) ګمراهان وو"},{"SurahNumber":37,"VerseNumber":33,"Text":"پس بېشكه دوى په دغه ورځ په عذاب كې سره شریكان دي"},{"SurahNumber":37,"VerseNumber":34,"Text":"بېشكه مونږ له مجرمانو سره همداسې كوو"},{"SurahNumber":37,"VerseNumber":35,"Text":"بېشكه دوى (داسې) وو چې كله به دوى ته وویل شول چې له الله نه غیر هېڅ لايق د عبادت نشته (، نو) دوى به تكبر كاوه"},{"SurahNumber":37,"VerseNumber":36,"Text":"او دوى وايي چې ایا یقینًا مونږ په رښتیا سره د یو لېوني شاعر له وجې نه خپل معبودان (خدایان) پرېښودونكي یو"},{"SurahNumber":37,"VerseNumber":37,"Text":"(داسې نه ده) بلكې دغه (نبي) حق (دین) راوړى دى، او د رسولانو تصدیق يې كړى دى"},{"SurahNumber":37,"VerseNumber":38,"Text":"بېشكه تاسو خامخا ډېر دردوونكي عذاب لره څكونكي یئ"},{"SurahNumber":37,"VerseNumber":39,"Text":"او تاسو ته بدله نه دركولى كېږي مګر د هغو عملونو چې تاسو به كول"},{"SurahNumber":37,"VerseNumber":40,"Text":"لېكن د الله غوره كړى شوي بنده ګان"},{"SurahNumber":37,"VerseNumber":41,"Text":"دغه كسان چې دي، د دوى لپاره معلومه روزي ده"},{"SurahNumber":37,"VerseNumber":42,"Text":"چې (رنګارنګ) مېوي دي، په داسې حال كې چې دوى به عزتمن كړى شوي وي"},{"SurahNumber":37,"VerseNumber":43,"Text":"د نعمتونو په باغونو كې"},{"SurahNumber":37,"VerseNumber":44,"Text":"(چې ناست به وي) په تختونو یو بل ته مخامخ"},{"SurahNumber":37,"VerseNumber":45,"Text":"په دوى به د روانو صافو شرابو جامونه ګرځولى شي"},{"SurahNumber":37,"VerseNumber":46,"Text":"چې تك سپین به وي، د څښونكو لپاره به خوندور وي"},{"SurahNumber":37,"VerseNumber":47,"Text":"نه به په هغو كې سر خوږى وي او نه به دوى د دغو (شرابو) په وجه نشه كولى شي"},{"SurahNumber":37,"VerseNumber":48,"Text":"او له دوى سره به د (خپل) نظر رامنع كوونكې غټو سترګو والا حورې وي"},{"SurahNumber":37,"VerseNumber":49,"Text":"ګویاكې دوى پټې ساتل شوې هګۍ دي"},{"SurahNumber":37,"VerseNumber":50,"Text":"نو د دغو (جنتیانو) ځینې به ځینو نورو ته مخ راوګرځوي، چې سره تپوس به كوي"},{"SurahNumber":37,"VerseNumber":51,"Text":"په دوى كې يو ویونكى به ووايي: بېشكه زما یو دوست و"},{"SurahNumber":37,"VerseNumber":52,"Text":"ویل به يې: ایا یقینًا ته خامخا له تصدیق كوونكو ځنې يې؟"},{"SurahNumber":37,"VerseNumber":53,"Text":"ایا كله چې مونږ مړه شو او خاورې او هډوكي شو، ایا بېشكه مونږ ته به خامخا جزا راكولى شي"},{"SurahNumber":37,"VerseNumber":54,"Text":"وبه وايي: ایا تاسو كتونكي يئ؟"},{"SurahNumber":37,"VerseNumber":55,"Text":"نو وبه ګوري، نو هغه به (د دوزخ) په مینځ كې وویني"},{"SurahNumber":37,"VerseNumber":56,"Text":"وبه وايي (كتونكى): قسم په الله! بېشكه شان دا و چې ته نژدې وې چې ما هلاك كړې"},{"SurahNumber":37,"VerseNumber":57,"Text":"او كه زما د رب نعمت نه وى (نو) خامخا زه به له حاضر كړى شویو څخه وم"},{"SurahNumber":37,"VerseNumber":58,"Text":"ایا نو مونږ مړه كېدونكي نه یو"},{"SurahNumber":37,"VerseNumber":59,"Text":"زمونږ له ړومبي مرګ نه غیر، او مونږ په عذاب كړى شوي نه یو"},{"SurahNumber":37,"VerseNumber":60,"Text":"بېشكه دا، یقینًا همدغه ډېر لوى برى دى"},{"SurahNumber":37,"VerseNumber":61,"Text":"د دغو (نعمتونو) مثل لپاره دې عمل كوونكي عمل وكړي"},{"SurahNumber":37,"VerseNumber":62,"Text":"ایا دغه د مېلمستیا په لحاظ غوره دي، یا د زقوم ونه"},{"SurahNumber":37,"VerseNumber":63,"Text":"بېشكه مونږ دغه (ونه) د ظالمانو (مشركانو) لپاره فتنه (او عذاب) ګرځولې ده"},{"SurahNumber":37,"VerseNumber":64,"Text":"بېشكه دغه داسې ونه ده چې د دوزخ په بېخ كې راوځي"},{"SurahNumber":37,"VerseNumber":65,"Text":"د دغې وږي، ګویاكې هغه د شیطانانو سرونه دي"},{"SurahNumber":37,"VerseNumber":66,"Text":"پس بېشكه دوى به خامخا له هغې نه خوړونكي وي، نو له هغې نه به د خپلو خېټو ډكوونكي وي"},{"SurahNumber":37,"VerseNumber":67,"Text":"بیا بېشكه دوى ته به د هغې له پاسه د ایشول شویو اوبو ګډون وي"},{"SurahNumber":37,"VerseNumber":68,"Text":"بیا بېشكه د دوى ورتله خامخا لمبې وهونكي اور ته دي"},{"SurahNumber":37,"VerseNumber":69,"Text":"بېشكه دوى خپل پلرونه ګمراه موندلي دي"},{"SurahNumber":37,"VerseNumber":70,"Text":"نو دوى د هغوى په قدمونو پسې په ډېرې تېزۍ سره منډې وهي"},{"SurahNumber":37,"VerseNumber":71,"Text":"او یقینًا یقینًا له دوى نه مخكې د ړومبنو خلقو اكثره ګمراه شوي دي"},{"SurahNumber":37,"VerseNumber":72,"Text":"او یقینًا یقینًا مونږ په دوى كې وېروونكي پېغمبران لېږلي وو"},{"SurahNumber":37,"VerseNumber":73,"Text":"نو ته وګوره چې د وېرول شویو انجام څنګه و؟"},{"SurahNumber":37,"VerseNumber":74,"Text":"لېكن د الله غوره كړي بنډكان (له عذاب نه خلاص دي)"},{"SurahNumber":37,"VerseNumber":75,"Text":"او یقینًا یقینًا مونږ ته نوح اواز وكړ، نو (مونږ) ښه جواب وركوونكي یو"},{"SurahNumber":37,"VerseNumber":76,"Text":"او مونږ هغه ته او د هغه كورنۍ ته له ډېر لوى غم نه نجات وركړ"},{"SurahNumber":37,"VerseNumber":77,"Text":"او مونږ د هغه اولاده، بس هم هغه باقي پاتې كېدونكې وګرځوله"},{"SurahNumber":37,"VerseNumber":78,"Text":"او مونږ په ده باندې په وروستنيو خلقو كې (مدح او ثنا) پرېښودله"},{"SurahNumber":37,"VerseNumber":79,"Text":"په عالمونو كې دې په نوح سلام وي"},{"SurahNumber":37,"VerseNumber":80,"Text":"بېشكه مونږ نېكانو ته همداسې بدله وركوو"},{"SurahNumber":37,"VerseNumber":81,"Text":"بېشكه هغه زمونږ د مومنو بنده ګانو څخه و"},{"SurahNumber":37,"VerseNumber":82,"Text":"بیا مونږ هغه نور (كافر) خلق غرق كړل"},{"SurahNumber":37,"VerseNumber":83,"Text":"او بېشكه د هغه له ملګرو ځنې خامخا ابراهیم دى"},{"SurahNumber":37,"VerseNumber":84,"Text":"(یاد كړه) كله چې هغه خپل رب ته په ډېر روغ زړه سره راغى"},{"SurahNumber":37,"VerseNumber":85,"Text":"كله چې هغه خپل پلار او خپل قوم ته وویل: څه شى دى چې تاسو يې عبادت كوئ؟"},{"SurahNumber":37,"VerseNumber":86,"Text":"ایا تاسو د دروغو (او باطلو) لپاره له الله پرته معبودان غواړئ؟"},{"SurahNumber":37,"VerseNumber":87,"Text":"نو په رب العالمین مو ستاسو څه ګمان دى"},{"SurahNumber":37,"VerseNumber":88,"Text":"نو په ستوریو كې نظر يې واچوه، یو نظر"},{"SurahNumber":37,"VerseNumber":89,"Text":"نو ويې ويل: بېشكه زه ناجوړه یم"},{"SurahNumber":37,"VerseNumber":90,"Text":"نو دوى له هغه نه وګرځېدل، په داسې حال كې چې شاكوونكي وو"},{"SurahNumber":37,"VerseNumber":91,"Text":"نو د دوى معبودانو (بتانو) ته پټ راغى، نو ويې ويل: ایا تاسو (دا خوراكونه) نه خورئ؟"},{"SurahNumber":37,"VerseNumber":92,"Text":"په تاسو څه شوي دي چې تاسو خبرې نه كوئ؟"},{"SurahNumber":37,"VerseNumber":93,"Text":"نو په مهارت سره يې په دوى باندې راباندې كړل، په داسې حال كې چې په ښي لاس سره وهونكى و"},{"SurahNumber":37,"VerseNumber":94,"Text":"نو هغوى (مشركانو) ده ته متوجه شول، چې ورپسې منډې يې وهلې"},{"SurahNumber":37,"VerseNumber":95,"Text":"ده وویل: ایا تاسو د هغه څه عبادت كوئ چې تاسو يې (پخپله) تراشئ"},{"SurahNumber":37,"VerseNumber":96,"Text":"‚ حال دا چې الله تاسو او هغه عملونه چې تاسو يې كوئ، پیدا كړي دي"},{"SurahNumber":37,"VerseNumber":97,"Text":"دوى وویل: د ده لپاره یوه ودانۍ جوړه كړئ، بیا تاسو دا په لمبې وهونكي اور كې واچوئ"},{"SurahNumber":37,"VerseNumber":98,"Text":"نو دوى له ده سره د فریب اراده وكړه، نو مونږ همدوى تر ټولو زیات ذلیله كړل"},{"SurahNumber":37,"VerseNumber":99,"Text":"او ده (ابراهیم) وویل: بېشكه زه خپل رب ته تلونكى یم، ژر به هغه ما ته لاره وښیي"},{"SurahNumber":37,"VerseNumber":100,"Text":"اى زما ربه! ته ما ته (زوى) راكړې، چې له صالحانو ځنې وي"},{"SurahNumber":37,"VerseNumber":101,"Text":"نو مونږ ده ته د ډېر حلم والا هلك زېرى وركړ"},{"SurahNumber":37,"VerseNumber":102,"Text":"نو كله چې هغه (هلك) له ده (خپل پلار) سره منډې وهلو ته ورسېده، ويې ويل: اى زما خوږه زویه! بېشكه زه په خوب كې وینم داسې چې بېشكه زه تا ذبحه كوم، نو ته وګوره چې ستا څه رايه ده؟ هغه وویل: اى زما پلار جانه! ته هغه كار وكړه چې تا ته يې امر كول شي، ژر ده چې كه الله وغواړي، ته به ما له صبر كوونكو ځنې ومومې"},{"SurahNumber":37,"VerseNumber":103,"Text":"نو كله چې دواړو غاړه كېښوده او هغه يې په اړخ څملاوه"},{"SurahNumber":37,"VerseNumber":104,"Text":"او مونږ ده ته اواز وكړ، داسې چې اى ابراهیمه"},{"SurahNumber":37,"VerseNumber":105,"Text":"یقینًا تا خوب رښتیا كړ، بېشكه مونږ نېكي كوونكو ته همداسې بدله وركوو"},{"SurahNumber":37,"VerseNumber":106,"Text":"بېشكه دا، یقینًا همدغه ښكاره ازمېښت و"},{"SurahNumber":37,"VerseNumber":107,"Text":"او مونږ ده (اسماعیل) ته په ډېرې لويې ذبیحې سره خلاصى وركړو"},{"SurahNumber":37,"VerseNumber":108,"Text":"او مونږ باقي پرېښود په ده باندې وروستنیو خلقو كې"},{"SurahNumber":37,"VerseNumber":109,"Text":"دا چې سلام دې وي په ابراهیم"},{"SurahNumber":37,"VerseNumber":110,"Text":"نېكانو ته مونږ همداسې بدله وركوو"},{"SurahNumber":37,"VerseNumber":111,"Text":"بېشكه هغه زمونږ له مومنو بنده ګانو ځنې دى"},{"SurahNumber":37,"VerseNumber":112,"Text":"او مونږ ده ته د اسحاق زېرى وركړ، په داسې حال كې چې نبي و، له صالحانو نه"},{"SurahNumber":37,"VerseNumber":113,"Text":"او بركت اچولى و مونږ په ده (اسمٰعیل) باندې او په اسحاق باندې، او د دې دواړو په اولاد كې څوك نېكې كوونكى دى او څوك په خپل ځان باندې ښكاره ظلم كوونكى دى"},{"SurahNumber":37,"VerseNumber":114,"Text":"او یقینًا یقینًا مونږ په موسٰى او هارون احسان وكړ"},{"SurahNumber":37,"VerseNumber":115,"Text":"او مونږ دغو دواړو ته او د دغو دواړو قوم ته له ډېر لوى غم نه نجات وركړ"},{"SurahNumber":37,"VerseNumber":116,"Text":"او مونږ د دوى مدد وكړ، نو همدوى غالبه شول"},{"SurahNumber":37,"VerseNumber":117,"Text":"او مونږ دغو دواړو ته ډېر واضحه كتاب وركړى و"},{"SurahNumber":37,"VerseNumber":118,"Text":"او مونږ دغو دواړو ته نېغه لاره ښودلې وه"},{"SurahNumber":37,"VerseNumber":119,"Text":"او مونږ په دواړو باندې په وروستنیو خلقو كې باقي پرېښوده"},{"SurahNumber":37,"VerseNumber":120,"Text":"دا چې سلام دي وي په موسي او هارون"},{"SurahNumber":37,"VerseNumber":121,"Text":"بېشكه مونږ نېكي كوونكو ته همداسې بدله وركوو"},{"SurahNumber":37,"VerseNumber":122,"Text":"بېشكه دغه دواړه زمونږ د مومنو بنده ګانو ځنې دي"},{"SurahNumber":37,"VerseNumber":123,"Text":"او بېشكه الیاس خامخا له رسولانو ځنې دى"},{"SurahNumber":37,"VerseNumber":124,"Text":"(یاد كړه)، هغه وخت چې ده خپل قوم ته وویل: ولې تاسو نه وېرېږئ"},{"SurahNumber":37,"VerseNumber":125,"Text":"ایا تاسو بعل (بت) بولئ او تر ټولو ښه پیدا كوونكى ذات پرېږدئ"},{"SurahNumber":37,"VerseNumber":126,"Text":"چې الله دى، چې ستاسو رب دى او ستاسو د ړومبنو پلرونو رب دى"},{"SurahNumber":37,"VerseNumber":127,"Text":"نو هغوى د ده تكذیب وكړ، نو بېشكه هغوى به خامخا حاضرولى شي"},{"SurahNumber":37,"VerseNumber":128,"Text":"د الله له خالص كړى شویو بنده ګانو نه غیر (چې دوى د هغه تكذیب ونه كړ)"},{"SurahNumber":37,"VerseNumber":129,"Text":"او باقي پرېښود مونږ په ده باندې په وروستنیو خلقو كې"},{"SurahNumber":37,"VerseNumber":130,"Text":"چې په الیاسین دې سلام وي"},{"SurahNumber":37,"VerseNumber":131,"Text":"بېشكه مونږ نېكي كوونكو ته همداسي بدله وركوو"},{"SurahNumber":37,"VerseNumber":132,"Text":"بېشكه هغه زمونږ له مومنو بنده ګانو ځنې دى"},{"SurahNumber":37,"VerseNumber":133,"Text":"او بېشكه لوط له رسولانو ځنې دى"},{"SurahNumber":37,"VerseNumber":134,"Text":"(یاد كړه) هغه وخت چې مونږ ده ته او د ده كورنۍ ته، ټولو ته نجات وركړ"},{"SurahNumber":37,"VerseNumber":135,"Text":"غیر له یوې بوډۍ نه چې په باقي پاتې كېدونكو كې وه"},{"SurahNumber":37,"VerseNumber":136,"Text":"بیا مونږ نور (ټول) خلق هلاك كړل"},{"SurahNumber":37,"VerseNumber":137,"Text":"او بېشكه تاسو په دوى تېرېږئ، په دې حال كې چې سبا كوونكي يئ"},{"SurahNumber":37,"VerseNumber":138,"Text":"او په شپه كې هم، ایا نو تاسو عقل نه كاروئ"},{"SurahNumber":37,"VerseNumber":139,"Text":"او بېشكه یونس خامخا له رسولانو ځنې دى"},{"SurahNumber":37,"VerseNumber":140,"Text":"(یاد كړه) هغه وخت چې هغه ډكې كشتۍ ته وتښتېده"},{"SurahNumber":37,"VerseNumber":141,"Text":"نو ده قرعه واچوله، نو شو (په قرعه كې) له مغلوب كړى شویو ځنې"},{"SurahNumber":37,"VerseNumber":142,"Text":"نو ښوى تېر كړ هغه لره مهي (كب)، په دې حال كې چې هغه (د خپل ځان) ملامت كوونكى و"},{"SurahNumber":37,"VerseNumber":143,"Text":"نو كه دا خبره نه وى چې بېشكه هغه له تسبیح ویونكو څخه و"},{"SurahNumber":37,"VerseNumber":144,"Text":"(نو) خامخا دا به د هغه (كب) په خېټه كې تر هغې ورځې پورې پاتې و چې دوى به بیا ژوندي راپاڅولى شي"},{"SurahNumber":37,"VerseNumber":145,"Text":"نو مونږ هغه په ډاګه میدان كې وغورځاوه، په دې حال كې چې ناروغ و"},{"SurahNumber":37,"VerseNumber":146,"Text":"او مونږ په ده باندې یو ځېلۍ داره ونه را زرغونه كړه"},{"SurahNumber":37,"VerseNumber":147,"Text":"او مونږ دى لېږلى و سل زرو خلقو ته بلكې دوى زیات وو"},{"SurahNumber":37,"VerseNumber":148,"Text":"نو دوى ایمان راوړ، نو مونږ دوى ته تر یو وخته پورې نفع وركړه"},{"SurahNumber":37,"VerseNumber":149,"Text":"نو ته له دوى نه پوښتنه وكړه، ایا ستا د رب لپاره لوڼه دي او د دوى لپاره زامن دي؟"},{"SurahNumber":37,"VerseNumber":150,"Text":"یا كه مونږ ملايك ښځې پیدا كړي دي، په داسې حال كې چې دوى حاضر وو"},{"SurahNumber":37,"VerseNumber":151,"Text":"خبردار! بېشكه دوى له خپلو بدترو دروغو څخه خامخا (داسې) وايي"},{"SurahNumber":37,"VerseNumber":152,"Text":"الله اولاد زېږولى دى. او بېشكه دوى یقینًا دروغجن دي"},{"SurahNumber":37,"VerseNumber":153,"Text":"ایا هغه (الله د ځان لپاره) لوڼه غوره كړي دي په زامنو باندې"},{"SurahNumber":37,"VerseNumber":154,"Text":"په تاسو څه شوي دي، څرنګه تاسو (دا) فیصله (او حكم) كوئ؟"},{"SurahNumber":37,"VerseNumber":155,"Text":"ایا تاسو نصیحت نه اخلئ"},{"SurahNumber":37,"VerseNumber":156,"Text":"ایا تاسو لپاره څه واضحه دلیل شته؟"},{"SurahNumber":37,"VerseNumber":157,"Text":"نو تاسو خپل كتاب راوړئ، كه چېرې تاسو رښتیني یئ"},{"SurahNumber":37,"VerseNumber":158,"Text":"او دوى د هغه (الله) په مینځ كې او د پېریانو په مینځ كې نسب (د خپلوۍ نسبت) مقرر كړ، او يقینًا یقینًا پېریان په دې پوه شوي دي چې بېشكه دوى به خامخا حاضر كړى شي"},{"SurahNumber":37,"VerseNumber":159,"Text":"الله لپاره پاكي ده له هغو (خبرو) نه چې دوى يې وايي"},{"SurahNumber":37,"VerseNumber":160,"Text":"لېكن د الله خالص (غوره) كړى شوي بنده ګان (له دغو خبرو نه بچ دي)"},{"SurahNumber":37,"VerseNumber":161,"Text":"پس بېشكه تاسو او هغه چې تاسو يې عبادت كوئ"},{"SurahNumber":37,"VerseNumber":162,"Text":"نه یئ تاسو په دې (بت پرستۍ) سره ګمراه كوونكي (په فتنه كې اچوونكي د هیچا)"},{"SurahNumber":37,"VerseNumber":163,"Text":"غیر له هغه چا نه چې هغه په دوزخ كې ننوتونكى دى"},{"SurahNumber":37,"VerseNumber":164,"Text":"او په مونږ كې هیڅوك نشته مګر د هغه لپاره معلوم ځاى دى"},{"SurahNumber":37,"VerseNumber":165,"Text":"او بېشكه خامخا مونږ صف تړونكي یو"},{"SurahNumber":37,"VerseNumber":166,"Text":"او بېشكه مونږ خامخا تسبیح ویونكي یو"},{"SurahNumber":37,"VerseNumber":167,"Text":"او بېشكه چې خامخا دوى به ویل"},{"SurahNumber":37,"VerseNumber":168,"Text":"كه چېرې مونږ سره د پخوانیو خلقو (له كتابونو) نه كوم ذكر (كتاب) وى"},{"SurahNumber":37,"VerseNumber":169,"Text":"(نو) خامخا مونږ به د الله خالص (او غوره) كړى شوي بنده ګان وو"},{"SurahNumber":37,"VerseNumber":170,"Text":"نو دوى په دغه (قرآن) سره كافر شول، نو ژر ده چې دوى به پوه شي"},{"SurahNumber":37,"VerseNumber":171,"Text":"او یقینًا یقینًا زمونږ خبره زمونږ د لېږل شویو (رسولانو) بنده ګانو لپاره صادر شوې ده"},{"SurahNumber":37,"VerseNumber":172,"Text":"چې بېشكه دوى، خامخا هم دوى مدد كړى شوي دي"},{"SurahNumber":37,"VerseNumber":173,"Text":"او بېشكه زمونږ لښكر، خامخا هم دوى غالب راتلونكي دي"},{"SurahNumber":37,"VerseNumber":174,"Text":"نو ته له دوى نه مخ وګرځوه، تر یو وخته پورې"},{"SurahNumber":37,"VerseNumber":175,"Text":"او دوى ته ګوره، نو ژر ده چې دوى به (خپل انجام) وویني"},{"SurahNumber":37,"VerseNumber":176,"Text":"ایا نو دوى زمونږ د عذاب تلوار كوي"},{"SurahNumber":37,"VerseNumber":177,"Text":"نو كله چې هغه د دوى په مېدان كې نازل شي، نو د وېرول شویو سبا به بد وي"},{"SurahNumber":37,"VerseNumber":178,"Text":"او ته له دوى نه مخ وګرځوه تر یو وخته پورې"},{"SurahNumber":37,"VerseNumber":179,"Text":"او ته ګوره، نو ژر ده چې دوى به وویني"},{"SurahNumber":37,"VerseNumber":180,"Text":"ستا رب لره پاكي ده چې د عزت (او غلبې) مالك دى، له هغو خبرو نه چې دوى (مشركان) يې بیانوي"},{"SurahNumber":37,"VerseNumber":181,"Text":"او سلام دې وي په رسولانو باندې"},{"SurahNumber":37,"VerseNumber":182,"Text":"او ټول د كمال صفتونه خاص الله لره دي چې د عالمونو ښه پالونكى دى"},{"SurahNumber":38,"VerseNumber":1,"Text":"صاد، قسم دى په قرآن چې د نصیحت والا دى"},{"SurahNumber":38,"VerseNumber":2,"Text":"بلكې هغه كسان چې كافران شوي دي، په كبر او مخالفت كې دي"},{"SurahNumber":38,"VerseNumber":3,"Text":"مونږه له دوى نه مخكې څومره ډېرې پېړۍ هلاكې كړې دي، نو هغوى به چغې وهلې، حال دا چې دغه وخت به د خلاصي نه و"},{"SurahNumber":38,"VerseNumber":4,"Text":"او دوى په دې وجه تعجب كوي چې دوى ته له همدوى ځنې یو وېروونكى راغى او كافرانو وویل: دا (پېغمبر) جادوګر دى، سخت دروغجن دى"},{"SurahNumber":38,"VerseNumber":5,"Text":"ایا ده دغه معبودان یو اله وګرځول، بېشكه دا خامخا ډېر عجیبه څیز دى"},{"SurahNumber":38,"VerseNumber":6,"Text":"او له دوى څخه (د كفارو) مشران لاړل، چې (ویل يې:) ځئ او په خپلو معبودانو ټینګ اوسئ، بېشكه دغه (توحید) خامخا یو داسې شى دى چې غوښتنه يې كولى شي (زمونږ نه)"},{"SurahNumber":38,"VerseNumber":7,"Text":"مونږ دغه (توحید) په وروستي دین (نصرانیت) كې نه دى اورېدلى. نه دى دا مګر له خپله ځانه نه جوړ كړى شوي دروغ"},{"SurahNumber":38,"VerseNumber":8,"Text":"ایا زمونږ له مینځه په ده باندې ذكر (وحي، قرآن) نازل كړى شو! بلكې دوى زما د ذكر (قرآن) په هكله په شك كې دي بلكې لا تر اوسه دوى زما عذاب نه دى څكلى"},{"SurahNumber":38,"VerseNumber":9,"Text":"ایا له دوى سره ستا د رب د رحمت خزانې دي (هغه رب) چې ډېر غالب، عطا كوونكى دى؟"},{"SurahNumber":38,"VerseNumber":10,"Text":"یا د دوى لپاره بادشاهي ده د اسمانونو او ځمكې او د هغه څه چې د دواړو په مینځ كې دي، نو دوى دې په اسبابو كې وخېژي"},{"SurahNumber":38,"VerseNumber":11,"Text":"(دغه) داسې لښكر ګوټى دى له لښكرو څخه، چې په دغه ځاى كې شكست وركړى شوى دى"},{"SurahNumber":38,"VerseNumber":12,"Text":"تكذیب كړى و له دوى نه مخكې د نوح قوم او عادیانو او فرعون چې د مېخونو والا و"},{"SurahNumber":38,"VerseNumber":13,"Text":"او ثمودیانو او د لوط قوم او د ځنګل والاوو، همدغه ډلې دي"},{"SurahNumber":38,"VerseNumber":14,"Text":"نه ده هره یوه (ډله) مګر چې د رسولانو تكذیب يې كړى دى، نو زما عذاب پرې ثابت شو"},{"SurahNumber":38,"VerseNumber":15,"Text":"او دوى انتظار نه كوي مګر د یوې داسې چغې چې د هغې لپاره بېرته ګرځېدل نشته (وقفه نشته)"},{"SurahNumber":38,"VerseNumber":16,"Text":"او دوى ویل: اى زمونږ ربه! ته مونږ ته زمونږ برخه ژر راكړه، د حساب له ورځې نه مخكې"},{"SurahNumber":38,"VerseNumber":17,"Text":"ته د دوى په دغو خبرو صبر كوه او ته زمونږ بنده داود یاد كړه چې د قوت والا و، بېشكه هغه ډېر رجوع كوونكى و"},{"SurahNumber":38,"VerseNumber":18,"Text":"بېشكه مونږ له هغه سره غرونه تابع كړي وو چې د ورځې په اخره او اوله برخه كې به يې تسبیح ویله"},{"SurahNumber":38,"VerseNumber":19,"Text":"او مرغان مو (تابع كړي وو) په دې حال كې چې جمع كړى شوي به وو، هر یو به ده ته ښه رجوع كوونكى و"},{"SurahNumber":38,"VerseNumber":20,"Text":"اومونږ د هغه باچاهي مضبوطه كړې وه او مونږ هغه ته حكمت او د غوڅې خبرې قوت وركړى و"},{"SurahNumber":38,"VerseNumber":21,"Text":"او ایا تا ته د جګړه كوونكو خبر راغلى دى، كله چې هغوى په (دېوال د) عبادت خانې راوختل"},{"SurahNumber":38,"VerseNumber":22,"Text":"كله چې دوى په داود ورننوتل، نو هغه له دوى نه ووېرېده، دوى وویل: ته مه وېرېږه! (مونږ یو) دوه جګړه كوونكې ډلې، زمونږ ځینو په ځینو نورو ظلم كړى دى، نو ته زمونږ په مینځ كې په حقه سره فیصله وكړه او زیاتى مه كوه او ته نېغې لارې ته زمونږ لار ښووونه وكړه"},{"SurahNumber":38,"VerseNumber":23,"Text":"بېشكه دا زما ورور دى، د ده نهه نوي (یو كم سل) ګډې (مېږې) دي او زما یوه ګډه (مېږه) ده، نو ده وویل: ته ما د دې كفیل (مالك) وګرځوه او په خبرو كې يې په ما غلبه كړې ده"},{"SurahNumber":38,"VerseNumber":24,"Text":"ده (داود) وویل: یقینًا یقینًا ده په تا ظلم كړى دى، ستا د ګډې په غوښتلو (چې یو ځاى يې كړي) له خپلو ګډو سره او بېشكه په شریكانو كې ډېر زیات (داسې وي چې) خامخا ځینې د دوى په ځینو نورو ظلم كوي، غیر له هغو كسانو نه چې ایمان يې راوړى دى او نېك عملونه يې كړي دي او دوى بېخي لږ دي. او داود یقین وكړ چې بېشكه همدا خبره ده چې مونږ هغه وازمایه، نو له خپل رب نه يې بخښنه وغوښته او پرېوته، په داسې حال كې چې ركوع (او) سجده كوونكى و، او رجوع يې وكړه"},{"SurahNumber":38,"VerseNumber":25,"Text":"نو مونږ ده ته دغه (خطا) وبخښله، او بېشكه د هغه لپاره زمونږ په نیز خامخا قربت دى او د ورتلو ښه ځاى دى"},{"SurahNumber":38,"VerseNumber":26,"Text":"اى داوده! بېشكه مونږ ته په ځمكه كې خلیفه ګرځولى يې، نو ته د خلقو په مینځ كې په حقه سره فیصلې كوه او د خواهشاتو پيروي مه كوه، (ګنې) نو تا به د الله له لارې نه ګمراه كړي، بېشكه هغه كسان چې د الله له لارې نه ګمراه كېږي، د هغوى لپاره ډېر سخت عذاب دى، په سبب د دوى د هېرولو ورځې د حساب لره"},{"SurahNumber":38,"VerseNumber":27,"Text":"او مونږ اسمان او ځمكه او هغه څه چې د دواړو په مینځ كې دي داسې نه دي پیدا كړي، چې باطل (او عبث) دي دغه (باطل پیدا كول) د كافران شویو خلقو ګمان دى، نو دا كافران شویو خلقو لپاره له اوره هلاكت (او عذاب) دى"},{"SurahNumber":38,"VerseNumber":28,"Text":"ایا مونږ به هغه كسان چې ایمان يې راوړى دى او نېك عملونه يې كړي دي، په ځمكه كې د فساد كوونكو په شان وګرځوو؟ ایا مونږ به متقیان د فاجرانو (بدكارانو) په شان وګرځوو؟"},{"SurahNumber":38,"VerseNumber":29,"Text":"(دغه قرآن) كتاب دى چې مونږه تا ته نازل كړى دى، بركتناك دى، د دې لپاره چې دوى د ده په ایتونو كې فكر وكړي او د دې لپاره چې د خالصو عقلونو والا ترې پند واخلي"},{"SurahNumber":38,"VerseNumber":30,"Text":"او مونږ داود ته سليمان عطا كړ، (هغه) ښه بنده و، بېشكه چې هغه ډېر رجوع كوونكى و"},{"SurahNumber":38,"VerseNumber":31,"Text":"كله چې ده ته د ورځې په اخر كې هغه ګړندي خاص اسونه وړاندې كړى شول چې په درې پښو ودرېږي"},{"SurahNumber":38,"VerseNumber":32,"Text":"نو ده ویل: بېشكه ما د دغه مال محبت محبوب ګڼلى دى د خپل رب د یاد په وجه، تر دې چې (دغه اسونه) په پرده كې پټ شول"},{"SurahNumber":38,"VerseNumber":33,"Text":"تاسو دغه ما ته بېرته راولئ، نو شروع شو چې په پنډيو او څټونو يې لاس راښكه"},{"SurahNumber":38,"VerseNumber":34,"Text":"او یقینًا یقینًا مونږ سلیمان وازمایه، او د ده په كرسۍ مو یو جسد وغورځاوه، بیا ده رجوع وكړه"},{"SurahNumber":38,"VerseNumber":35,"Text":"ده وویل: اى زما ربه! ته ما وبخښه او ما ته داسې باچاهي راكړه چې له ما نه پس د چا لپاره هم مناسب نه وي، بېشكه هم ته ښه عطا كوونكى يې"},{"SurahNumber":38,"VerseNumber":36,"Text":"نو مونږ د ده لپاره هوا مسخره كړه چې د ده په امر سره به چلېدله نرمه نرمه، چېرته چې به ده اراده وكړه"},{"SurahNumber":38,"VerseNumber":37,"Text":"(مونږ تابع كړي وو د ده لپاره) پېریان هر ښه معمار او ښه غوټه وهونكى"},{"SurahNumber":38,"VerseNumber":38,"Text":"او نور (پېریان) چې په ځنځيرونو كې له یو بل سره تړل شوي وو"},{"SurahNumber":38,"VerseNumber":39,"Text":"دا زمونږ عطا ده، نو ته احسان كوه، يا يې وساته، بې له حسابه"},{"SurahNumber":38,"VerseNumber":40,"Text":"او بېشكه د هغه لپاره زمونږ په نیز خامخا قرب دى، او (په اخرت كې) د ورتلو ښه ځاى دى"},{"SurahNumber":38,"VerseNumber":41,"Text":"او ته زمونږ بنده ایوب یاد كړه، كله چې هغه خپل رب ته اواز وكړ چې بېشكه ما ته شیطان ایذا او تكلیف رارسولى دى"},{"SurahNumber":38,"VerseNumber":42,"Text":"ته (ځمكه) په خپلې پښې سره ووهه، دغه یخ غسلځاى دى، او د څښلو اوبه دي"},{"SurahNumber":38,"VerseNumber":43,"Text":"او مونږ ده ته د ده اهل وركړ او له دوى سره د دوى په مثل (نور هم) له خپل جانب نه د رحمت له وجې او عقلمندو ته د نصیحت لپاره"},{"SurahNumber":38,"VerseNumber":44,"Text":"او ته په خپل لاس سره جارو ونیسه، نو په هغې سره وهل وكړه او مه حانث كېږه، بېشكه مونږ هغه صابر ومونده، (هغه) ښه سړى و، بېشكه هغه ډېر رجوع كوونكى و"},{"SurahNumber":38,"VerseNumber":45,"Text":"او ته زمونږ بنده ګان ابراهیم، او اسحٰق او یعقوب یاد كړه چې د (عمل د) قوت او (حق ليدونكو) سترګو خاوندان وو"},{"SurahNumber":38,"VerseNumber":46,"Text":"بېشكه مونږ دوى په یو خالص خوى سره خالص كړي دي چې هغه د اخرت یادول دي"},{"SurahNumber":38,"VerseNumber":47,"Text":"او بېشكه دوى زمونږ، په نیز خامخا له غوره كړى شویو، بهترو خلقو ځنې دي"},{"SurahNumber":38,"VerseNumber":48,"Text":"او ته اسماعیل او الیسع او ذوالكفل یاد كړه، دغه هر یو د خیر او بهترۍ والا وو"},{"SurahNumber":38,"VerseNumber":49,"Text":"دا پند دى، او بېشكه د متقیانو لپاره خامخا د ورتلو ښه ځاى دى"},{"SurahNumber":38,"VerseNumber":50,"Text":"چې د همېشه استوګنې جنتونه دي، په داسې حال كې چې د دوى لپاره يې دروازې ښې پرانستې دي"},{"SurahNumber":38,"VerseNumber":51,"Text":"په دغو كې به تكیه وهلي وي، په دغو (جنتونو) كې به دوى ډېرې مېوې او مشروب راغواړي"},{"SurahNumber":38,"VerseNumber":52,"Text":"او له دوى سره به د نظر رامنع كوونكې همځولې ښځې وي"},{"SurahNumber":38,"VerseNumber":53,"Text":"دا (ثواب او نعمتونه) هغه څه دي چې تاسو ته يې د حساب د ورځې لپاره وعده دركولى شي"},{"SurahNumber":38,"VerseNumber":54,"Text":"بېشكه دا خامخا زمونږ داسې رزق دى، چې ده لره هېڅ خلاصېدل نشته"},{"SurahNumber":38,"VerseNumber":55,"Text":"دغه (د مومنانو حال) دى او بېشكه د سركشانو لپاره خامخا د ورتلو ډېر بد ځاى دى"},{"SurahNumber":38,"VerseNumber":56,"Text":"چې جهنم دى، دوى به په هغه كې داخلېږي، نو هغه بده بستره ده"},{"SurahNumber":38,"VerseNumber":57,"Text":"دغه اېشېدلې اوبه او زوې دي، نو دوى دې دا وڅَكي"},{"SurahNumber":38,"VerseNumber":58,"Text":"او بل (عذاب) دى له دغه قسم نه، څو قسمه"},{"SurahNumber":38,"VerseNumber":59,"Text":"دغه یوه ډله ده چې له تاسو سره په ډېر تكلیف سره ننوتونكي دي، دوى ته دې هېڅ خوشالي نه وي، بېشكه دوى اور ته داخلېدونكي دي"},{"SurahNumber":38,"VerseNumber":60,"Text":"هغوى به ووايي: بلكې تاسو چې یئ، تاسو ته دې هېڅ خوشالي نه وي، تاسو دغه (عذاب) مونږ ته راوړاندې كړى دى، نو دا (دوزخ) بد قرار ځاى دى"},{"SurahNumber":38,"VerseNumber":61,"Text":"دوى به ووايي: اى زمونږ ربه! چا چې مونږ ته دا راوړاندې كړى دى، نو ته هغه ته په اور كې عذاب دوه چنده ورزیات كړه"},{"SurahNumber":38,"VerseNumber":62,"Text":"او دوى به ووايي: پر مونږ څه شوي دي چې مونږ هغه سړي نه وینو چې مونږ به هغوى له اشرارو (بدترو خلقو) ځنې شمېرل؟"},{"SurahNumber":38,"VerseNumber":63,"Text":"ایا مونږ هغوى په مسخرو سره نیولې وو، یا كه له هغوى نه زمونږ سترګې كږې شوې دي؟"},{"SurahNumber":38,"VerseNumber":64,"Text":"بېشكه دغه خامخا حق دي، یعنې (دا) د دوزخیانو خپل مینځې جګړه كول"},{"SurahNumber":38,"VerseNumber":65,"Text":"ته (دوى ته) ووایه: زه خو بس وېروونكى یم، او نشته دى حق معبود غیر له الله نه چې یو او ډېر غلبې والا دى"},{"SurahNumber":38,"VerseNumber":66,"Text":"چې رب دى د اسمانونو او ځمكې او د هغه څه چې د دواړو په مینځ كې دي، چې ډېر غالب، ښه بخښونكى دى"},{"SurahNumber":38,"VerseNumber":67,"Text":"ته (دوى ته) ووایه: دغه (قرآن) ډېر لوى خبر دى"},{"SurahNumber":38,"VerseNumber":68,"Text":"تاسو له ده نه مخ ګرځوونكي یئ"},{"SurahNumber":38,"VerseNumber":69,"Text":"ما ته د ملَاِ اعلٰى (لوړ مجلس) په باره كې هېڅ علم نشته، كله چې دوى په خپل مینځ كې اختلاف كوي"},{"SurahNumber":38,"VerseNumber":70,"Text":"ما ته وحي نه كېږي مګر د دې چې بېشكه همدا خبره ده چې زه ښكاره وېروونكى یم"},{"SurahNumber":38,"VerseNumber":71,"Text":"كله چې ستا رب ملايكو ته وویل چې بېشكه زه له خَټې نه د یو بشر پیدا كوونكى یم"},{"SurahNumber":38,"VerseNumber":72,"Text":"نو كله چې زه هغه برابر كړم او په هغه كې له خپل (پيدا كړي) روح نه پو كړم، نو تاسو هغه ته پرېوځئ، چې سجده كوونكي یئ"},{"SurahNumber":38,"VerseNumber":73,"Text":"نو ملايكو ټولو سجده وكړه"},{"SurahNumber":38,"VerseNumber":74,"Text":"غیر له ابلیس نه، هغه لويي وكړه او شو له كافرانو څخه"},{"SurahNumber":38,"VerseNumber":75,"Text":"(الله) وویل: اى ابليسه! ته هغه كس ته له سجدې كولو نه څه شي منع كړې، چې ما پخپلو دواړو لاسونو پیدا كړى دى؟ ایا تا لويي وكړه، یا ته (له شروع نه) د لوړو اوچتو خلقو ځنې يې؟"},{"SurahNumber":38,"VerseNumber":76,"Text":"هغه وویل: زه له ده نه ډېر غوره یم، تا زه له اوره پیدا كړى یم او هغه دې له خټې نه پیدا كړى دى"},{"SurahNumber":38,"VerseNumber":77,"Text":"(الله) وویل: نو ته له دې (جنت) نه ووځه، پس بېشكه ته رټل شوى يې"},{"SurahNumber":38,"VerseNumber":78,"Text":"او بېشكه په تا باندې د بدلې تر ورځې پورې زما لعنت دى"},{"SurahNumber":38,"VerseNumber":79,"Text":"هغه وویل: اى زما ربه! نو ته ما ته تر هغې ورځې پورې مهلت راكړه چې دوى (خلق) به بیا راژوندي كولى شي"},{"SurahNumber":38,"VerseNumber":80,"Text":"الله وویل: پس بېشكه ته له مهلت وركړى شویو څخه يې"},{"SurahNumber":38,"VerseNumber":81,"Text":"د معلوم وخت تر ورځې پورې"},{"SurahNumber":38,"VerseNumber":82,"Text":"ده وویل: نو قسم ستا پر عزت! چې خامخا ضرور به زه دوى ټول ګمراه كوم"},{"SurahNumber":38,"VerseNumber":83,"Text":"مګر په دوى كې ستا هغه بنده ګان چې خالص كړى شوي دي"},{"SurahNumber":38,"VerseNumber":84,"Text":"الله وویل: پس حقه خبره دا ده، او زه حقه خبره كوم"},{"SurahNumber":38,"VerseNumber":85,"Text":"چې خامخا ضرور به زه جهنم ډكوم له تا نه او له هغه چا نه چې په دوى كې ستا پیروي وكړي، له ټولو نه"},{"SurahNumber":38,"VerseNumber":86,"Text":"ته (دوى ته) ووایه: زه له تاسو نه په دې (تبلیغ) باندې هېڅ اجر نه غواړم او زه له تكلف كوونكو څخه نه یم"},{"SurahNumber":38,"VerseNumber":87,"Text":"نه دى دا (قرآن) مګر د عالمونو لپاره نصیحت"},{"SurahNumber":38,"VerseNumber":88,"Text":"او خامخا ضرور به تاسو څه وخت وروسته د ده په خبر عالمان شئ"},{"SurahNumber":39,"VerseNumber":1,"Text":"د دې كتاب نازلول د الله له جانبه دي، چې ډېر غالب، ښه حكمت والا دى"},{"SurahNumber":39,"VerseNumber":2,"Text":"بېشكه مونږ تا ته كتاب په حقه سره نازل كړى دى، نو ته د الله عبادت كوه، په داسې حال كې چې دین هغه (الله) لره خالص كوونكى يې"},{"SurahNumber":39,"VerseNumber":3,"Text":"خبردار شئ! خاص د الله لپاره خالص دین دى، او هغه كسان چې له هغه نه غیر يې دوستان (كارسازي) نیولي دي (وايي:) مونږ د دوى عبادت نه كوو مګر د دې لپاره چې دوى مونږ الله ته نژدې كړي، ښه نژدې كول، بېشكه الله به د دوى په مینځ كې په هغو خبرو كې فیصله كوي چې دوى په هغو كې اختلاف كوي، بېشكه الله هدایت نه كوي هغه چا ته چې هغه دروغجن، ډېر ناشكره وي"},{"SurahNumber":39,"VerseNumber":4,"Text":"كه الله غوښتلى چې (د ځان لپاره) اولاد ونیسي، (نو) خامخا ده به له خپله مخلوقه هغه غوره كړي وى چې دا يې غواړي، هغه لره پاكي ده. هم دى الله دى چې یو (او) ډېر غالب دى"},{"SurahNumber":39,"VerseNumber":5,"Text":"هغه اسمانونه او ځمكه په حقه سره پیدا كړي دي، هغه شپه په ورځ تاووي (نغاړي) او ورځ په شپه تاووي او هغه لمر او سپوږمۍ مسخر كړي دي، هر یو مقرر كړى شوې نېټې ته روان دى، خبردار شئ! همغه ښه غالب، ښه بخښونكى دى"},{"SurahNumber":39,"VerseNumber":6,"Text":"هغه تاسو له يو نفس نه پیدا كړي يئ، بیا يې له هغه نه د هغه ښځه پیدا كړه او تاسو لپاره يې له څارویو نه اته جوړې پیدا كړې، هغه تاسو د خپلو میندو په خیټو كې پیدا كوي، یو قسم پیدا كول، وروسته له بل قسم پیدا كولو نه، په دریو تیارو كې، دغه الله ستاسو رب دى، بادشاهي خاص د هغه لپاره ده، نشته دى هېڅ حق معبود مګر هغه دى، نو كوم طرف ته تاسو ګرځولى شئ"},{"SurahNumber":39,"VerseNumber":7,"Text":"كه تاسو كفر اختیار كړئ، نو بېشكه الله له تاسو نه ښه بې پروا دى، او هغه د خپلو بنده ګانو لپاره كفر نه خوښوي، او كه تاسو شكر وباسئ (نو) دى دغه (شكر) تاسو ته خوښوي، او هېڅ بار وړونكى د بل بار نه وړي، بیا خاص خپل رب ته ستاسو بېرته ورتله دي، نو هغه به تاسو په هغو عملونو خبر كړي چې تاسو به كول، بېشكه هغه د سینو په خبرو ښه عالم دى"},{"SurahNumber":39,"VerseNumber":8,"Text":"او كله چې انسان ته سختي ورسېږي (، نو) خپل رب بلي، په داسې حال كې چې هغه ته رجوع كوونكى وي، بیا چې كله هغه (الله) ده ته له خپل جانب نه نعمت وركړي (، نو) هېر كړي هغه ذات چې ده به له دې (نعمت) نه مخكې دغه (تكلیف لرې كولو) ته باله، او الله لپاره شریكان مقرر كړي، د دې لپاره چې د هغه (الله) له لارې نه (خلق) ګمراه كړي، ته ووایه: ته په خپل كفر سره لږه نفعه واخله، بېشكه ته له دوزخیانو څخه يې"},{"SurahNumber":39,"VerseNumber":9,"Text":"ایا هغه څوك چې هغه د شپې په ساعتونو كې اطاعت كوونكى دى، چې سجده كوونكى او قیام كوونكى وي، له اخرت نه وېرېږي او د خپل رب د رحمت امېد لري، ته ووایه: ایا سره برابرېدلى شي هغه كسان چې پوهېږي او هغه كسان چې نه پوهېږي، بېشكه همدغه د خالصو عقلونو والا نصیحت اخلي"},{"SurahNumber":39,"VerseNumber":10,"Text":"ته (دوى ته د الله له جانبه) ووایه: اى زما هغو بنده ګانو چې ایمان يې راوړى دى: تاسو له خپل رب نه ووېرېږئ، د هغو كسانو لپاره چې په دنیا كې يې نېكي كړې ده؛ لویه نېكي (او بدله) ده او د الله ځمكه فراخه ده، بېشكه يواځې صبر كوونكو ته د هغوى اجر بې حسابه پوره وركاوه شي"},{"SurahNumber":39,"VerseNumber":11,"Text":"ته (دوى ته) ووایه: بېشكه ما ته حكم راكړ شوى دى چې زه د الله عبادت كوم، په داسې حال كې چې هغه (الله) لره دین خالص كوونكى يم"},{"SurahNumber":39,"VerseNumber":12,"Text":"او ما ته حكم راكړى شوى دى چې زه تر ټولو اول مسلمان یم"},{"SurahNumber":39,"VerseNumber":13,"Text":"ته (دوى ته) ووایه: بېشكه زه كه د خپل رب نافرماني وكړم. د ډېرې لويې ورځې له عذاب نه وېرېږم"},{"SurahNumber":39,"VerseNumber":14,"Text":"ته (دوى ته) ووایه: زه خاص د الله عبادت كوم، په داسې حال كې چې هغه لره خپل دین خالص كوونكى یم"},{"SurahNumber":39,"VerseNumber":15,"Text":"نو تاسو له هغه نه غیر د څه شي چې غواړئ، عبادت وكړئ، ته ووایه: بېشكه نقصان كوونكي هغه كسان دي چې د قیامت په ورځ يې خپلو ځانونو او خپل اهل ته تاوان رسولى دى. خبردار شئ، دغه (تاوان) همدغه ښكاره تاوان دى"},{"SurahNumber":39,"VerseNumber":16,"Text":"د دوى لپاره به د دوى له پاسه د اور چوپالونه وي او د دوى له لاندې نه به هم چوپالونه وي. دغه (عذاب) دى چې الله په ده سره خپل بنده ګان وېروي، اى زما بنده ګانو! نو تاسو زما نه وویرېږئ"},{"SurahNumber":39,"VerseNumber":17,"Text":"او هغه كسان چې له طاغوت نه يې ځان وساته، یعنې د هغو له عبادت كولو نه او الله ته يې رجوع وكړه، خاص د دوى لپاره زېرى دى، نو ته زما په بنده ګانو زېرى وكړه"},{"SurahNumber":39,"VerseNumber":18,"Text":"هغه (بنده ګان) چې خبره په غور سره اوري، نو د هغې د تر ټولو ښې پیروي كوي، دا هغه كسان دي چې الله دوى ته هدایت كړى دى او همدغه كسان د خالص عقل والا دي"},{"SurahNumber":39,"VerseNumber":19,"Text":"ایا نو هغه څوك چې په هغه باندې د عذاب خبره ثابته شوې ده، ایا نوته هغه څوك خلاصولى شي چې په اور كې وي"},{"SurahNumber":39,"VerseNumber":20,"Text":"لېكن هغه كسان چې له خپل رب نه وېرېږي خاص د دوى لپاره داسې بالاخانې دي چې د هغو له پاسه (نورې) ښې جوړې كړى شوي بالاخانې دي، چې د هغو له لاندې ولې بهېږي، (دا) د الله كړې وعده ده، الله د وعدې مخالفت نه كوي"},{"SurahNumber":39,"VerseNumber":21,"Text":"ایا تا نه دي كتلي چې بېشكه الله له بره نه اوبه نازلې كړې دي، بیا يې دغه (اوبه) په ځمكه كې په چینو كې ننه ایستي دي، بیا هغه په دغو (اوبو) سره فصل راوباسي، په دې حال كې چې د هغه رنګونه مختلف وي، بیا هغه وچ شي، نو ته هغه (شین رنګى فصل) تك زېړ وینې، بیا دغه (فصل) لره هغه رژېدلى (مات شوى) وګرځوي، بېشكه په دغه كې د خالصو عقلونو والاو لپاره خامخا نصیحت دى"},{"SurahNumber":39,"VerseNumber":22,"Text":"ایا نو هغه څوك چې الله د هغه سینه د اسلام لپاره پرانستلي وي، نو دغه كس په رڼا كې وي د خپل رب له جانبه، پس هلاكت دى هغو كسانو ته چې د هغوى زړونه د الله له ذكره سخت دي، دغه كسان په ښكاره ګمراهۍ كې دي"},{"SurahNumber":39,"VerseNumber":23,"Text":"الله تر ټولو ښكلى كلام نازل كړى دى، چې داسې كتاب دى چې په خپل مينځ كې مشابه دى، مكرر (او غبرګ) دى، چې له ده نه د هغو كسانو پوستكي ځیګ كېږي چې له خپل رب نه وېرېږي، بیا د دوى پوستكي او د دوى زړونه د الله ذكر ته نرم شي، دغه د الله هدایت دى، چې چا ته وغواړي په ده سره هدايت وركوي او هغه څوك چې الله يې ګمراه كړي، نو د هغه لپاره هیڅوك لار ښودونكى نشته"},{"SurahNumber":39,"VerseNumber":24,"Text":"ایا نو هغه څوك چې په خپل مخ سره ځان بچ كوي له سخت عذاب نه په ورځ د قیامت كې او ظالمانو ته به وویل شي: تاسو وڅكئ (سزا د) هغو عملونو چې تاسو به كول"},{"SurahNumber":39,"VerseNumber":25,"Text":"هغو كسانو تكذیب كړى و چې له دوى نه مخكې وو، نو په دوى عذاب له هغه ځایه راغى چې دوى نه پوهېدل"},{"SurahNumber":39,"VerseNumber":26,"Text":"نو الله په دوى په دنيايي ژوند كې رسوايي وڅكوله او خامخا د اخرت عذاب تر ټولو لوى دى، كه چېرې دوى پوهېدلى"},{"SurahNumber":39,"VerseNumber":27,"Text":"او یقینًا یقینًا مونږ د خلقو لپاره په دې قرآن كې هر قسمه مثال بیان كړى دى، د دې لپاره چې دوى نصیحت واخلي"},{"SurahNumber":39,"VerseNumber":28,"Text":"په داسې حال كې چې دغه عربي (واضح) قرآن دى، د كوږوالي والا نه دى، د دې لپاره چې دوى پرهېزګاره شي"},{"SurahNumber":39,"VerseNumber":29,"Text":"الله یو مثال بیانوي، یو (غلام) سړى دى، په ده كې بدخویه په خپل مینځ كې ناسازه كسان شریكان دي او بل (غلام) سړى دى چې سالم (او پوره) د یو سړي دى، ایا دغه دواړه په حال كې سره برابر دي؟ ټول د كمال صفتونه خاص د الله لپاره دي بلكې د دوى اكثره نه پوهېږي"},{"SurahNumber":39,"VerseNumber":30,"Text":"بېشكه ته هم مړ كېدونكى يې او بېشكه دوى (هم) مړ كېدونكي دي"},{"SurahNumber":39,"VerseNumber":31,"Text":"بیا بېشكه تاسو به د قیامت په ورځ د خپل رب په وړاندې، یو تربله جګړه كوئ"}]}