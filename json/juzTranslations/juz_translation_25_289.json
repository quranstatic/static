{"Id":289,"LanguageCodes":["ps","pus"],"Name":"pus-zakariaabulsala","Author":"Zakaria Abulsalam","Language":"Pushto","Description":"Pushto","Direction":"rtl","Source":"","Translations":[{"SurahNumber":41,"VerseNumber":47,"Text":"خاص همده ته د قیامت علم ورسپارلى شي او هېڅ مېوې له خپلو غلافونو څخه نه راوځي او نه هېڅ یو ښځه حامله كېږي او نه (بچى) زېږوي مګر د دغه (الله) په علم سره او (یاده كړه) هغه ورځ چې دوى ته به (رب) اواز وكړي چې (ستاسو په عقیده) زما شریكان چېرته دي؟ دوى به ووايي: مونږ ته خبر كړې چې (اوس) پر مونږ كې هیڅوك (د دې خبرې) ګواهي كوونكى نشته"},{"SurahNumber":41,"VerseNumber":48,"Text":"او له دوى نه به هغه (معبودان) ورك شي چې له دې نه مخكې به دوى بلل او دوى به یقین وكړي چې د دوى لپاره د تېښتې هېڅ ځاى نشته"},{"SurahNumber":41,"VerseNumber":49,"Text":"انسان د خیر له غوښتلو نه نه ستړى كېږي او كه ده ته شر (او تكلیف) ورسېږي، نو ډېر ناهېلى، ډېر نا امېده وي"},{"SurahNumber":41,"VerseNumber":50,"Text":"او كه خامخا مونږ په ده له خپل جانب نه رحمت وڅكوو، له هغه تكلیف نه وروسته چې ده ته رسېدلى وي (،نو) خامخا لازمًا به وايي: دا زما (حق) دى او زه د قیامت په هكله ګمان نه كوم چې قايم به شي او خامخا كه زه خپل رب ته بېرته وګرځولى شم، (نو) بېشكه زما لپاره به د هغه په نېز خامخا تر ټولو ښه حالت (جنت) وي، نو مونږ به خامخا لازمًا كافران شوي كسان په خپلو عملونو خبر كړو او خامخا لازمًا به مونږ دوى ته له ډېر سخت عذاب ځنې وڅكوو"},{"SurahNumber":41,"VerseNumber":51,"Text":"او كله چې مونږ په انسان باندې انعام وكړو (نو) دى (له حقه) مخ واړوي او خپل جانب (ځان) لرې كړي او كله چې ده ته سختي ورسېږي، نو بیا د ډېرې اوږدې دعا والا وي"},{"SurahNumber":41,"VerseNumber":52,"Text":"ته (دوى ته) ووایه: تاسو ما خبر كړئ! كه چېرې دغه (قرآن) د الله له جانبه وي، بیا تاسو په ده سره كافران شئ، (نو) له هغه چا نه لوى ګمراه څوك دى چې په ډېر لرې مخالفت كې وي"},{"SurahNumber":41,"VerseNumber":53,"Text":"ژر ده چې مونږ به دوى ته خپلې نښې په افاقو (د عالم په اطرافو) كې او د دوى په ځانونو كې وښیو، تر دې چې دوى ته ښه څرګند شي چې یقینًا هم دغه (قرآن) حق دى او ایا ستا رب ښه كافي نه دى دا چې یقینًا هغه په هر شي باندې خبردار دى"},{"SurahNumber":41,"VerseNumber":54,"Text":"خبردار شئ! بېشكه دوى د خپل رب له ملاقات نه په شك كې دي، خبردار شئ! بېشكه هغه په هر شي احاطه كوونكى دى"},{"SurahNumber":42,"VerseNumber":1,"Text":"حٰمٓ"},{"SurahNumber":42,"VerseNumber":2,"Text":"عٓسٓقٓ"},{"SurahNumber":42,"VerseNumber":3,"Text":"(له شروع نه) هغه همداسې وحي كوي تا ته او هغو (پېغمبرانو) ته چې له تا نه مخكې وو، هغه الله چې ډېر غالب، ښه حكمت والا دى"},{"SurahNumber":42,"VerseNumber":4,"Text":"خاص د هغه لپاره هر هغه څه دي په اسمانونو كې دي او هر هغه څه چې په ځمكه كې دي او هم دغه (الله) ډېر اوچت، ډېر لوى دى"},{"SurahNumber":42,"VerseNumber":5,"Text":"اسمانونه دې ته نژدې دي چې د خپل له پاسه نه وچوي او ملايك د خپل د رب ستاينې سره تسبیح وايي او د هغه چا لپاره مغفرت غواړي چې په ځمكه كې دي. خبردار شئ! بېشكه الله، هم دى ډېر بخښونكى، بې حده رحم كوونكى دى"},{"SurahNumber":42,"VerseNumber":6,"Text":"او هغه كسان چې له ده نه غیر يې نور كارسازان نیولي دي، الله په دوى ښه نګران دى او ته په دوى باندې هېڅ ذمه وار نه يې"},{"SurahNumber":42,"VerseNumber":7,"Text":"او همداسې مونږ تا ته (دا) عربي قرآن وحي كړو، د دې لپاره چې ته ام القرىٰ (مكه) ووېروې او هغه څوك چې د دې ګېر چاپیره دي او ته (دوى) د جمع كېدلو له ورځې نه ووېروې چې هېڅ شك په كې نشته، یوه ډله به په جنت كې وي او بله ډله به په دوزخ كې وي"},{"SurahNumber":42,"VerseNumber":8,"Text":"او كه الله غوښتلي وى (نو) دوى به يې خامخا یو امت ګرځولي وو او لېكن هغه په خپل رحمت كې چا ته چې وغواړي داخلوي يې او ظالمان چې دي، د دوى لپاره نه هېڅ كارساز شته او نه مددګار"},{"SurahNumber":42,"VerseNumber":9,"Text":"ایا دوى له ده (الله) نه غیر كارسازان (او دوستان) نیولي دي، نو هم دغه الله كارساز دى او هم دى مړي راژوندي كوي او هم دى په هر څیز باندې ښه قادر دى"},{"SurahNumber":42,"VerseNumber":10,"Text":"او هر هغه شى چې تاسو په هغه كې اختلاف وكړئ، نو د هغه حكم (فیصله) الله ته ده، دغه الله زما رب دى، خاص په ده باندې ما توكل كړى دى او خاص هم ده ته زه رجوع كوم"},{"SurahNumber":42,"VerseNumber":11,"Text":"(دغه الله) د اسمانونو او ځمكې پیدا كوونكى دى، تاسو لپاره يې له هم ستاسو له جنس (او ځانونو) نه جوړې پیدا كړي دي او له څارویو نه يې هم قسمونه (پیدا كړي دي)، هغه تاسو په دې طریقې سره خوروي، د هغه په مثل هېڅ شى نشته او هم دغه ښه اورېدونكى، ښه لیدونكى دى"},{"SurahNumber":42,"VerseNumber":12,"Text":"خاص هم دغه (الله) لره د اسمانونو او ځمكې چابیانې دي، هغه چا لپاره چې وغواړي رزق فراخوي او (چا لپاره چې وغواړي) تنګوي يې، بېشكه هغه په هر شي باندې ښه عالم دى"},{"SurahNumber":42,"VerseNumber":13,"Text":"هغه تاسو لپاره هغه دین مقرر كړى دى چې د هغه وصیت يې نوح ته كړى و او هغه چې مونږ تا ته وحي كړى دى او هغه چې مونږ د هغه وصیت ابراهیم او موسٰى او عیسٰى ته كړى و، چې تاسو دین قايم كړئ او په ده كې مه مختلف كېږئ، په مشركانو باندې هغه شى ډېر دروند دى چې ته دوى هغه ته بلې، الله غوره كوي دې (دین) ته چا ته چې وغواړي او د ده په طرف هغه چا ته هدایت كوي چې رجوع كوي"},{"SurahNumber":42,"VerseNumber":14,"Text":"او دوى سره مختلف شوي نه وو مګر وروسته له هغه چې دوى ته علم راغى، په خپل مینځ كې د حسد په وجه، او كه چېرې هغه خبره نه وى چې ستا د رب له جانبه تر ټاكلې نېټې پورې ړومبى شوې ده (، نو) د دوى په مینځ كې به خامخا فیصله كړى شوې وى اوبېشكه هغه كسان چې له دوى نه وروسته ورته كتاب په میراث كې وركړى شوى دى، خامخا د دغه (قرآن) په هكله په اضطراب اچوونكي شك كې دي"},{"SurahNumber":42,"VerseNumber":15,"Text":"نو ته همدغه (توحید) ته بلنه كوه او په استقامت اوسه، لكه څنګه چې تا ته حكم دركړى شوى دى او د دوى د خواهشاتو پیروي مه كوه او ته وایه: ما په هر هغه كتاب ایمان راوړى دى چې الله نازل كړى دى او ما ته حكم راكړى شوى دى چې ستاسو په مینځ كې انصاف وكړم، الله زمونږ رب دى او ستاسو رب دى، زمونږ لپاره زمونږ عملونه دي او تاسو لپاره ستاسو عملونه دي (حق ښه واضح شو، نو زمونږ په مینځ كې او ستاسو په مينځ كې هېڅ جګړه نشته، الله به مونږ ټول سره راجمع كړي او خاص همده ته بېرته ورتلل دي)"},{"SurahNumber":42,"VerseNumber":16,"Text":"او هغه كسان چې د الله په باره كې وروسته له دې جګړې كوي چې د هغه دعوت قبول كړى شو، د دغو كسانو جګړه كول د دوى د رب په نېز باطل دي او په دوى غضب دى او د دوى لپاره ډېر سخت عذاب دى"},{"SurahNumber":42,"VerseNumber":17,"Text":"الله هغه ذات دى چې كتاب يې په حقه سره نازل كړى دى او تله (ميزان) يې هم او تا څه شى خبروي، ښايي چې قیامت ډېر نژدې وي"},{"SurahNumber":42,"VerseNumber":18,"Text":"دغه (قیامت) هغه كسان په تلوار سره غواړي چې په ده ایمان نه لري او هغه كسان چې (په ده) يې ایمان راوړى دى، له ده نه وېرېدونكي دي او دوى پوهېږي چې یقینًا دا حق دى، خبردار شئ! بېشكه هغه كسان چې د قیامت په باره كې جګړې (او شكونه) كوي، یقینًا په ډېرې لرې ګمراهۍ كې دي"},{"SurahNumber":42,"VerseNumber":19,"Text":"الله په خپلو بنده ګانو ډېر مهربان دى، هغه روزي وركوي چا ته چې وغواړي، او هم دى ډېر زورور، ښه غالب دى"},{"SurahNumber":42,"VerseNumber":20,"Text":"هر هغه څوك چې د اخرت فصل غواړي، نو مونږ به د ده لپاره د ده په فصل كې زیاتوالى وكړو او هر هغه څوك چې د دنیا فصل غواړي (نو) مونږ به ده ته له دغې (دنیا) نه څه وركړو او د ده لپاره به په اخرت كې هېڅ برخه نه وي"},{"SurahNumber":42,"VerseNumber":21,"Text":"ایا د دوى لپاره داسې شریكان شته چې د دوى لپاره يې له دین څخه هغه لاره مقرر كړې ده چې الله د هغې اذن نه دى كړى او كه چېرې د فیصلې خبره نه وى (نو) د دوى په مینځ كې به خامخا فیصله شوې وى او بېشكه ظالمان چې دي، د دوى لپاره ډېر دردوونكى عذاب دى"},{"SurahNumber":42,"VerseNumber":22,"Text":"ته به ظالمان (مشركان) وینې چې د خپل كړي عمل (له انجام) نه به وېرېدونكي وي، په دې حال كې چې هغه په دوى پرېوتونكى دى، او هغه كسان چې ایمان يې راوړى دى او نېك عملونه يې كړي دي، د جنتونو په باغېچو كې به وي د دوى لپاره د خپل رب په نېز هغه څه دي چې دوى يې غواړي، هم دغه ډېر لوى فضل دى"},{"SurahNumber":42,"VerseNumber":23,"Text":"دغه دى هغه شى چې الله يې خپلو هغو بنده ګانو ته زېرى وركوي چې ایمان يې راوړى دى او نېك عملونه يې كړي دي، ته (دوى ته) ووایه: زه له تاسو نه په دغه (تبلیغ) باندې هېڅ اجر (مزدوري) نه غواړم، لېكن په خپلوۍ كې مینه (د خپلولۍ مينه) (غواړم) او هر هغه څوك چې نېكي وكړي مونږ به هغه ته په دغې (نېكۍ) ښايست ورزیات كړو، بېشكه اللٰه ډېر مغفرت كوونكى ډېر قدردان (شكر قبلوونكى) دى"},{"SurahNumber":42,"VerseNumber":24,"Text":"ایا دوى وايي چې ده په الله باندې له ځانه دروغ تړلي دي، نو كه الله وغواړي ستا په زړه به مهر ولګوي او الله باطل محوه كوي او په خپلو كلماتو سره حق ثابتوي، بېشكه هغه د سینو په خبرو ښه عالم دى"},{"SurahNumber":42,"VerseNumber":25,"Text":"او دى همغه ذات دى چې د خپلو بنده ګانو توبه قبلوي او د بدیو معافي كوي او په هغو كارونو پوهېږي چې تاسو يې كوئ"},{"SurahNumber":42,"VerseNumber":26,"Text":"او د هغو كسانو دعاګانې قبلوي چې ایمان يې راوړى دى اونېك عملونه يې كړي دي او له خپل فضله دوى ته زیات وركوي، او كافران (چې دي) د دوى لپاره ډېر سخت عذاب دى"},{"SurahNumber":42,"VerseNumber":27,"Text":"او كه چېرې الله د خپلو بنده ګانو لپاره روزي فراخه كړي، نو دوى به په ځمكه كې خامخا سركشي وكړي او لېكن هغه په یوې اندازې سره څومره چې وغواړې نازلوي يې، بېشكه هغه په خپلو بنده ګانو ښه خبردار، ښه لیدونكى دى"},{"SurahNumber":42,"VerseNumber":28,"Text":"او دى همغه ذات دى چې باران وروي، وروسته له دې چې دوى نا امېده شي او هغه خپل رحمت خوروي او هم دى ښه كارساز، ښه ستايل شوى دى"},{"SurahNumber":42,"VerseNumber":29,"Text":"او د ده له نښو څخه د اسمانونو او ځمكې پیدا كول دي او د هغو زنده سرو (خوځندهوو پیدا كول دي) چې ده په دغو دواړو كې خواره كړي دي او دغه (الله) چې كله وغواړي د دغو (څیزونو) په راجمع كولو ښه قادر دى"},{"SurahNumber":42,"VerseNumber":30,"Text":"او تاسو ته چې څه مصیبت هم رسي، نو په سبب د هغو كارونو چې ستاسو لاسونو كړي دي او ډېر (ګناهونه) معاف كوي"},{"SurahNumber":42,"VerseNumber":31,"Text":"او تاسو په ځمكه كې (الله لره) له سره عاجزه كوونكي نه يئ او د تاسو لپاره له الله نه غیر نه څوك دوست (او كارساز) شته او نه مددګار"},{"SurahNumber":42,"VerseNumber":32,"Text":"او د هغه له نښو څخه په سمندر كې روانې بېړۍ دي، چې دغرونو په شان دي"},{"SurahNumber":42,"VerseNumber":33,"Text":"كه هغه (الله) وغواړي، نو هوا به ودروي، نو دغه (بېړۍ) به د ده په شا ولاړې پاتې شي، بېشكه په دغو كې د هر صبرناك او ډېر شكر ایستونكي لپاره یقینًا ډېرې نښې دي"},{"SurahNumber":42,"VerseNumber":34,"Text":"یا به دغه (بېړۍ) هلاكې (ډوبې) كړي، په سبب د هغو (ګناهونو) چې دغو (خلقو) كړي دي او (كه وغواړي) ډېر (ګناهونه) معاف كوي"},{"SurahNumber":42,"VerseNumber":35,"Text":"او چې هغه كسان پوه شي چې زمونږ په ایتونو كې جګړې كوي، چې د دوى لپاره د خلاصي هېڅ ځاى نشته"},{"SurahNumber":42,"VerseNumber":36,"Text":"پس تاسو ته چې څه شى هم دركړى شوى دى، نو (دغه) د دنيايي ژوند فايده ده، او هغه (ثواب) چې د الله په نېز دى (هغه) ډېر غوره او ډېر باقي پاتې كېدونكى دى د هغو كسانو لپاره چې ایمان يې راوړى دى او خاص په خپل رب باندې توكل كوي"},{"SurahNumber":42,"VerseNumber":37,"Text":"او د هغو كسانو لپاره چې له غټو ګناهونو او د بې حیایۍ له كارونو نه ځان ساتي او چې كله هم په غضب شي (نو) دوى بخښنه كوي"},{"SurahNumber":42,"VerseNumber":38,"Text":"او د هغو كسانو لپاره چې د خپل رب حكم مني او لمونځ قايموي او د دوى كار په خپل مینځ كې په مشورې سره وي او ځینې له هغه (مال) نه چې مونږ دوى ته وركړى دى ؛ انفاق كوي"},{"SurahNumber":42,"VerseNumber":39,"Text":"او د هغو كسانو لپاره چې دوى ته (د كافرانو له خوا) ظلم ورسېږي (نو) دوى ( له هغو نه) انتقام اخلي"},{"SurahNumber":42,"VerseNumber":40,"Text":"او د بدۍ بدله د هغې په شان بدي ده، نو هغه څوك چې معافي وكړي او اصلاح وكړي نو د ده اجر په الله دى، بېشكه هغه (الله) ظالمان نه خوښوي"},{"SurahNumber":42,"VerseNumber":41,"Text":"او یقینًا هغه څوك چې په خپل ځان له ظلم كېدو نه پس بدل واخلي، نو دغه كسان (دي چې) په دوى (د ملامتیا) هېڅ لار نشته"},{"SurahNumber":42,"VerseNumber":42,"Text":"بېشكه همدا خبره ده چې (د ملامتیا) لار خو په هغو كسانو ده چې په خلقو ظلم كوي او په ځمكه كې ناحقه سركشي كوي، دغه كسان (دي چې) د دوى لپاره ډېر دردوونكى عذاب دى"},{"SurahNumber":42,"VerseNumber":43,"Text":"او يقينًا هغه څوك چې صبر يې وكړ او بخښنه يې وكړه، بېشكه دغه (صبر او بخښنه) خامخا له غوره كارونو څخه دي"},{"SurahNumber":42,"VerseNumber":44,"Text":"او هر هغه څوك چې الله يې ګمراه كړي، نو د ده لپاره له دغه (الله) نه پس هېڅ دوست (او حمایتي) نشته او ته به ظالمان وینې، كله چې دوى عذاب وویني، دوى به وايي: ایا بېرته تللو ته څه لار شته؟"},{"SurahNumber":42,"VerseNumber":45,"Text":"او ته به دوى وینې چې په دغه (اور) به پیش كولى شي، په داسې حال كې چې د ذلت په وجه به وېرېدونكي وي، دوى به د سترګو له ګوټونو نه ګوري او هغه كسان به چې ایمان يې راوړى دى؛ وايي: بېشكه تاوانیان خو هغه كسان وي چې د قیامت په ورځ يې خپل ځان او خپلې كورنۍ ته تاوان ورساوه، خبردار شئ! بېشكه ظالمان به په دايمي (همېشني) عذاب كې وي"},{"SurahNumber":42,"VerseNumber":46,"Text":"او د دغو لپاره به هیڅوك دوستان نه وي چې له الله نه غیر له دوى سره مدد وكړي او هغه څوك چې الله يې ګمراه كړي نو د ده لپاره هېڅ لاره نشته"},{"SurahNumber":42,"VerseNumber":47,"Text":"تاسو د خپل رب حكم ومنئ مخكې له دې چې هغه ورځ راشي چې د الله له طرفه هغې لره هېڅ رد (او ګرځول) نشته، په دغه ورځ كې به تاسو لپاره هېڅ پناه ځاى نه وي او نه به څه انكار وي"},{"SurahNumber":42,"VerseNumber":48,"Text":"نو كه دوى مخ وګرځوي، نو ته مونږ په دوى باندې نګران نه يې لېږلى، په تا خو يواځې تبلیغ كول دي، بېشكه مونږ كله چې په انسان له خپل جانب نه رحمت وڅكوو (نو) هغه په ده سره خوشحاله شي او كه چېرې دوى ته تكلیف ورسېږي په سبب د هغو (ګناهونو) چې د دوى لاسونو مخكې لېږلي دي بیا خو دغه انسان یقینًا ډېر ناشكره دى"},{"SurahNumber":42,"VerseNumber":49,"Text":"خاص الله لره د اسمانونو او ځمكې بادشاهي ده، څه چې وغواړي هغه پیدا كوي چا ته چې وغواړي جینكۍ وركوي او چا ته چې وغواړي هلكان وركوي"},{"SurahNumber":42,"VerseNumber":50,"Text":"یا دوى ته هلكان او جینكۍ جمع كوي (دواړه وركوي) او چا ته چې وغواړي شنډ (او) شنډه يې وګرځوي، بېشكه هغه، ښه عالم، ښه قادر دى"},{"SurahNumber":42,"VerseNumber":51,"Text":"او د هېڅ انسان لپاره ممكن نه و چې الله ورسره خبرې وكړي مګر په وحي سره، یا له پردې نه شا ته، یا استاځى راولېږي، پس دغه د ده په حكم سره ورسوي هغه چې هغه (الله) يې غواړي، بېشكه دى، ډېر اوچت، ښه حكمت والا دى"},{"SurahNumber":42,"VerseNumber":52,"Text":"او همداسې مونږ په خپل امر سره تا ته د روح (قرآن) وحي راولېږله، ته نه پوهېدلى چې كتاب څه شى دى او نه (پوهېدى چې) ایمان (څه شى دى) او لېكن مونږ دغه (كتاب) رڼا ګرځولى دى چې په ده سره مونږ په خپلو بنده ګانو كې چې چا ته وغواړو هدایت وركوو او بېشكه یقینًا ته نېغې لارې ته ښوونه كوي"},{"SurahNumber":42,"VerseNumber":53,"Text":"د هغه الله لارې ته چې خاص هغه لره دي هر هغه څه چې په اسمانونو كې دي او هر هغه څه چې په ځمكه كې دي. اګاه شئ! خاص الله ته ټول كارونه بېرته ګرځي"},{"SurahNumber":43,"VerseNumber":1,"Text":"حا، ميم"},{"SurahNumber":43,"VerseNumber":2,"Text":"قسم دى، په دغه روښانه كتاب"},{"SurahNumber":43,"VerseNumber":3,"Text":"بېشكه مونږ دا عربي قرآن ګرځولى دى، د دې لپاره چې تاسو له عقل نه كار واخلئ"},{"SurahNumber":43,"VerseNumber":4,"Text":"او بېشكه دا په ام الكتب (لوح محفوظ) كې زمونږ په نزد خامخا ډېر اوچت، ډېر حكمت والا دى"},{"SurahNumber":43,"VerseNumber":5,"Text":"ایا نو مونږ له تاسو نه دا ذكر (قرآن) واړوو (بند كړو) بېخي اړول (بندول)، په دې سبب چې تاسو له حده تېرېدونكى قوم یئ"},{"SurahNumber":43,"VerseNumber":6,"Text":"او مونږ په ړومبنو خلقو كې څومره ډېر نبیان لېږلي دي"},{"SurahNumber":43,"VerseNumber":7,"Text":"او دوى ته به هېڅ یو نبي نه راته مګر دوى به په هغه پورې مسخرې كولې"},{"SurahNumber":43,"VerseNumber":8,"Text":"نو مونږ هغه هلاك كړل چې له دوى نه په نیولو (او قوت) كې ډېر زیات سخت وو او د ړومبنیو خلقو مثال (او حال) تېر شوى دى"},{"SurahNumber":43,"VerseNumber":9,"Text":"او قسم دى كه ته له دوى نه تپوس وكړې چې اسمانونه او ځمكه چا پیدا كړي دي (، نو) دوى به خامخا لازمًا ووايي چې دغه ډېر غالب، ډېر پوه ذات پیدا كړي دي"},{"SurahNumber":43,"VerseNumber":10,"Text":"هغه چې تاسو لپاره يې ځمكه فرش ګرځولې ده او تاسو لپاره يې په دې كې لارې پیدا كړي دي، د دې لپاره چې نېغه لار ومومئ"},{"SurahNumber":43,"VerseNumber":11,"Text":"او هغه ذات چې له بره نه يې اوبه په اندازې سره نازلې كړې دي، پس په دغو سره مونږ مړ ښار راژوندى كړى دى، همداسې به تاسو راوېستلى شئ"},{"SurahNumber":43,"VerseNumber":12,"Text":"او هغه ذات چې ټول قسمونه (انواع) يې پیدا كړي دي او تاسو لپاره يې له بېړیو او څارویو نه هغه پیدا كړي دي چې تاسو پرې سورېږئ"},{"SurahNumber":43,"VerseNumber":13,"Text":"د دې لپاره چې تاسو د هغو په شاګانو ښه برابر كېنئ، بیا د خپل رب نعمت رایاد كړئ، كله چې تاسو په دغه برابر كېنئ او ووایئ: پاكي ده هغه ذات لره چې زمونږ لپاره يې دا مسخر (او تابع) كړى دى او مونږ ده لره په قابو كې راوستونكي نه یو"},{"SurahNumber":43,"VerseNumber":14,"Text":"او بېشكه مونږ خاص خپل رب ته خامخا بېرته ورتلونكي یو"},{"SurahNumber":43,"VerseNumber":15,"Text":"او دوى د ده په بنده ګانو كې ځينو لره د ده برخه (او اولاد) وګرځول، بېشكه انسان خامخا ډېر ښكاره ناشكره دى"},{"SurahNumber":43,"VerseNumber":16,"Text":"ایا (تاسو دا وایئ چې) هغه (الله) له هغه چا نه، چې دى يې پیدا كوي، د ځان لپاره لوڼه نیولي دي او تاسو يې په زامنو سره غوره كړي يئ"},{"SurahNumber":43,"VerseNumber":17,"Text":"حال دا چې كله دوى ته په هغه (لور) سره زېرى وركړى شي چې دى يې د رحمٰن لپاره مثال بیانوي (نو) د ده مخ تك تور شي، په دې حال كې چې دى له غمه ډك وي"},{"SurahNumber":43,"VerseNumber":18,"Text":"او ایا (دوى د الله لپاره مقرروي) هغه چې په كالیو (زیوراتو) كې لویه ولى شي، حال دا چې په جګړه كې خبره واضحه كوونكي نه وي"},{"SurahNumber":43,"VerseNumber":19,"Text":"او دوى (مشركان) ملايكو لره هغه چې دوى د رحمٰن بنده ګان دي، ښځې ګرځوي، ایا دوى د دغو پیدا كولو ته حاضر وو؟ یقینًا به د دوى ګواهي ولیكل شي او له دوى نه تپوس (هم) كېږي"},{"SurahNumber":43,"VerseNumber":20,"Text":"او دوى وايي: كه رحمٰن غوښتلي وى، (نو) مونږ به د دغو (باطلو معبودانو) عبادت نه وى كړى، دوى ته د دې (خبرې) هېڅ علم نشته، دوى يواځې اټكلونه چلوي"},{"SurahNumber":43,"VerseNumber":21,"Text":"ایا دوى ته مونږ له دغه (قرآن) نه مخكې كوم كتاب وركړى دى، پس دوى په هغه منګلولې ښخونكي دي"},{"SurahNumber":43,"VerseNumber":22,"Text":"بلكې دوى وايي: بېشكه مونږ خپل پلرونه په یوې لارې (طريقې) باندې موندلي دي، او بېشكه مونږ هم د دوى په قدمونو لاره موندونكي یو"},{"SurahNumber":43,"VerseNumber":23,"Text":"او همداسې مونږ له تا نه مخكې په كوم كلي كې هېڅ یو وېروونكى نه دى لېږلى مګر د هغه كلي متكبره مالدارو به وویل: بېشكه مونږ خپل پلرونه په یوه لاره (طريقه) موندلي دي او بېشكه مونږ هم د دوى په قدمونو اقتدا كوونكي یو"},{"SurahNumber":43,"VerseNumber":24,"Text":"(دوى ته به د دوى نبي) وویل: او ایا اګر كه ما تاسو ته له هغې (لارې) نه زیاته سمه لاره راوړې وي چې تاسو په هغې باندې خپل پلرونه موندلي دي؟ دوى به ویل: بېشكه مونږ په هغه (دین) كفر كوونكي یو چې تاسو په هغه سره رالېږل شوي يئ"},{"SurahNumber":43,"VerseNumber":25,"Text":"نو مونږ له دوى نه انتقام واخيست، نو ته وګوره د تكذیب كوونكو انجام څنګه و"},{"SurahNumber":43,"VerseNumber":26,"Text":"او (یاد كړه) هغه وخت چې ابراهیم خپل پلار او خپل قوم ته وویل: بېشكه زه له هغو (معبودانو) نه بېزاره یم چې تاسو يې عبادت كوئ"},{"SurahNumber":43,"VerseNumber":27,"Text":"غیر له هغه ذات نه چې زه يې پیدا كړى یم، پس یقینًا هغه به ما ته خامخا هدایت وكړي"},{"SurahNumber":43,"VerseNumber":28,"Text":"او هغه (ابراهیم) دغه ( د توحید كلمه) په خپل اولاد كې باقي پاتې كېدونكې وګرځوله، د دې لپاره چې راوګرځي"},{"SurahNumber":43,"VerseNumber":29,"Text":"بلكې ما دوى او د دوى پلرونو ته نفع وركړه تر هغه پورې چې دوى ته حق (قرآن) او ښكاره بیانوونكى رسول راغى"},{"SurahNumber":43,"VerseNumber":30,"Text":"او كله چې دوى ته حق راغى دوى وویل: دا جادو دى، او بېشكه مونږ له ده نه انكار كوونكي یو"},{"SurahNumber":43,"VerseNumber":31,"Text":"او دوى وویل: دا قرآن په دوه كلیو (ښارونو) كې په یو غټ سړي ولې نه نازلاوه شي؟"},{"SurahNumber":43,"VerseNumber":32,"Text":"ایا دوى ستا د رب رحمت تقسیموي؟ مونږ د دوى په مینځ كې په دنيايي ژوند كې د دوى معشیت تقسیم كړى دى او په درجو كې مو د دوى ځینې د ځینو نورو له پاسه پورته كړي دي، د دې لپاره چې د دوى ځینې ځینې نور (تابع او) كار كوونكي ونيسي او ستا د رب رحمت له هغه نه ډېر غوره دى چې دوى يې جمع كوي"},{"SurahNumber":43,"VerseNumber":33,"Text":"او كه دا (خطره) نه وى چې خلق به ټول یوه ډله (كافران شي) نو مونږ به خامخا د هغه چا لپاره چې په رحمٰن كافران كېږي، د دوى كورونو ته به مو د سپینو زرو چتونه او داسې پوړۍ ګرځولې وى چې دوى به په هغو پاس ختلى"},{"SurahNumber":43,"VerseNumber":34,"Text":"او د دوى د كوټو لپاره به مو (د سپینو زرو) دروازې او تختونه جوړ كړي وى چې دوى به په هغو تكیه وهلې"},{"SurahNumber":43,"VerseNumber":35,"Text":"او له سرو زرو نه (دغه او نور زينتونه به مو وركړي وى) او نه دي دغه (ټول څیزونه) مګر د دنيايي ژوند سامان دى او اخرت ستا د رب په نېز د متقیانو (پرهیزګارانو) لپاره دى"},{"SurahNumber":43,"VerseNumber":36,"Text":"او هر هغه څوك چې د رحمٰن له ذكر نه ځان ړوند كړي (،نو) مونږ به په ده باندې یو شیطان مسلط كړو، نو هغه به له ده سره تل ملګرى وي"},{"SurahNumber":43,"VerseNumber":37,"Text":"او بېشكه دغه (شیطانان) یقینًا دوى (خپل ملګري) له حقې لارې نه منع كوي او دوى ګمان كوي چې بېشكه دوى هدایت موندونكي دي"},{"SurahNumber":43,"VerseNumber":38,"Text":"تر هغه پورې چې كله دا مونږ ته راشي ( نو) وايي به: اى كاشكې! زما په مینځ كې او ستا په مینځ كې د مشرق او مغرب هومره لرې والى وى، پس (دا) بد ملګرى دى"},{"SurahNumber":43,"VerseNumber":39,"Text":"او كله چې تاسو ظلم كړى دى (نو) تاسو ته به نن ورځ دا خبره له سره نفع درنـكړي چې بېشكه تاسو (او شیطانان ټول) په عذاب كې سره شریك یئ"},{"SurahNumber":43,"VerseNumber":40,"Text":"ایا نو ته به كڼو ته اورول وكړې، یا به ړندو ته لار ښوونه وكړې او هغه چا ته چې په ښكاره ګمراهۍ كې دى؟"},{"SurahNumber":43,"VerseNumber":41,"Text":"نو كه تا مونږ لازمًا بوځو، نو بېشكه مونږ له دوى نه انتقام اخيستونكي یو"},{"SurahNumber":43,"VerseNumber":42,"Text":"ایا مونږ تا ته خامخا هغه وښیو چې مونږ يې له دوى سره وعده كړې ده، نو بېشكه مونږ په دوى پوره قدرت لرونكي یو"},{"SurahNumber":43,"VerseNumber":43,"Text":"نو ته په هغه (قرآن) منګلې ولګوه چې تا ته وحي كړى شوى دى، بېشكه ته په نېغه لار يې"},{"SurahNumber":43,"VerseNumber":44,"Text":"او بېشكه دا (قرآن) تا لپاره او ستا د قوم لپاره ذكر (او نصیحت) دى او ژر ده چې له تاسو نه به پوښتنه وكړى شي"},{"SurahNumber":43,"VerseNumber":45,"Text":"او ته زمونږ له هغو رسولانو نه تپوس وكړه چې مونږ له تا نه مخكې لېږلي دي، ایا مونږه له رحمن نه غیر نور معبودان مقرر كړي دي چې د دوى عبادت كولى شي"},{"SurahNumber":43,"VerseNumber":46,"Text":"او یقینًا یقینًا مونږ موسی زمونږ له نښو سره فرعون او د هغه سردارانو ته لېږلى و، پس ده وویل: بېشكه زه د رب العلمین رسول یم"},{"SurahNumber":43,"VerseNumber":47,"Text":"نو كله چې هغه دوى ته زمونږ په واضحو نښو سره راغى، ناڅاپه دوى په هغو (نښو) پورې خندل"},{"SurahNumber":43,"VerseNumber":48,"Text":"او مونږ به دوى ته هېڅ یوه نښه نه ښووله مګر چې هغه به د هغې له خور (مثل) نه ډېره لویه وه او مونږ دوى په عذاب سره راونیول، د دې لپاره چې دوى رجوع وكړي"},{"SurahNumber":43,"VerseNumber":49,"Text":"او دوى (فرعونیانو) وویل: اى جادوګره! (عالمه!) ته زمونږ لپاره له خپل رب نه دعا وغواړه، د هغې وعدې په سبب چې تا سره يې كړې ده، بېشكه مونږ خامخا هدایت موندونكي یو"},{"SurahNumber":43,"VerseNumber":50,"Text":"نو كله چې به مونږ له دوى نه عذاب لرې كړ، په هماغه وخت كې به دوى (وعده) ماتوله"},{"SurahNumber":43,"VerseNumber":51,"Text":"او فرعون په خپل قوم كې اواز وكړ، ويې ويل:اى زما قومه! ايا د مصر باچايي زما نه ده؟ او دغه ولې چې زما له لاندې بهېږي؟ ایا نو تاسو نه وینئ"},{"SurahNumber":43,"VerseNumber":52,"Text":"بلكې زه ډېر غوره یم له دغه (موسٰی) نه چې هغه سپك دى او نژدې نه دى چې خبره واضحه وكړي"},{"SurahNumber":43,"VerseNumber":53,"Text":"پس په ده باندې د سرو زرو بنګړي (وښي) ولې نه غورځول كېږي، یا له ده سره ملايك صف تړلي (پیوسته) ولې) نه راځي"},{"SurahNumber":43,"VerseNumber":54,"Text":"نو خپل قوم يې بې وقوفه وګرځاوه، نو دوى د ده خبره ومنله، بېشكه دوى فاسقان خلق وو"},{"SurahNumber":43,"VerseNumber":55,"Text":"نو كله چې دوى مونږ خفه كړو (،نو) مونږ له دوى نه انتقام واخيست، پس مونږه دوى ټول غرق كړل"},{"SurahNumber":43,"VerseNumber":56,"Text":"نومونږ دوى پیشوایان او مثال وګرځول د وروستنیو خلقو لپاره"},{"SurahNumber":43,"VerseNumber":57,"Text":"او كله چې د مریمې زوى د مثال په طور بیان كړى شو، (نو) ناڅاپه ستا قوم د دغه (مثال) پورې (له خوشالۍ نه) چغې وهلې"},{"SurahNumber":43,"VerseNumber":58,"Text":"او ويې ويل:ایا زمونږ معبودان غوره دي، یا كه هغه؟ دوى تا ته دا (مثال) بیان نه كړ مګر د جګړې لپاره بلكې دوى ډېر جګړه كوونكى قوم دى"},{"SurahNumber":43,"VerseNumber":59,"Text":"دغه نه دى مګر یو بنده دى چې مونږ په ده انعام كړى دى او د بني اسرائیلو لپاره مو هغه (د قدرت) یو مثال ګرځولى و"},{"SurahNumber":43,"VerseNumber":60,"Text":"او كه مونږ غوښتلي وى (نو) مونږ به ستاسو په ځاى په ځمكه كې ملايك پیدا كړي وى، چې خلیفګان شوي به وى"},{"SurahNumber":43,"VerseNumber":61,"Text":"او بېشكه دغه (عیسٰی) د قیامت لپاره یقینًا یوه لویه نښه ده، نو تاسو د دغه (قیامت) په باره كې له سره شك مه كوئ، دا نېغه لار ده"},{"SurahNumber":43,"VerseNumber":62,"Text":"او شیطان دې تا (له دې نېغې لارې نه) له سره وا نه ړوي، بېشكه هغه تاسو لپاره ښكاره دښمن دى"},{"SurahNumber":43,"VerseNumber":63,"Text":"او كله چې عيسٰى له ښكاره دلیلونو سره راغى، ويې ويل:(اى بني اسرائیلو!) یقینًا ما تاسو ته حكم راوړى دى او د دې لپاره (راغلى یم) چې تاسو ته ځینې هغه (احكام) بیان كړم چې تاسو په هغو كې اختلاف كوئ، نو تاسو له الله نه ووېرېږئ او زما اطاعت وكړئ"},{"SurahNumber":43,"VerseNumber":64,"Text":"بېشكه هم دا الله زما رب دى او ستاسو رب دى، لهٰذا تاسو د ده عبادت كوئ، دغه نېغه لاره ده"},{"SurahNumber":43,"VerseNumber":65,"Text":"نو (د نصرانیانو) دغه ډلې په خپل منیځ كې سره مختلفې شوې، نو د هغو كسانو لپاره چې ظلم يې كړى دى، د ډېرې دردوونكي ورځې له عذاب نه هلاكت دى"},{"SurahNumber":43,"VerseNumber":66,"Text":"دوى انتظار نه كوي مګر د قیامت چې په دوى به ناڅاپه راشي، او دوى به نه پوهېږي"},{"SurahNumber":43,"VerseNumber":67,"Text":"په دغې ورځ كې به خواږه یاران، د دوى ځینې به د ځینو نورو دښمنان وي، غیر له متقیانو نه"},{"SurahNumber":43,"VerseNumber":68,"Text":"اى زما بنده ګانو! نن ورځ په تاسو وېره نشته او نه به تاسو غمژن كېږئ"},{"SurahNumber":43,"VerseNumber":69,"Text":"هغه كسان چې زمونږ په ایتونو يې ایمان راوړى دى او دوى مسلمانان وو"},{"SurahNumber":43,"VerseNumber":70,"Text":"(دوى ته به ویلى شي:) تاسو جنت ته ننوځئ، تاسو او ستاسو ښځې، تاسو به خوشالولى شئ"},{"SurahNumber":43,"VerseNumber":71,"Text":"په دوى به كاسې د سرو زرو او ګلاسونه ګرځول كېږي او په دغو (جنتونو) كې به هغه څه وي چې نفسونه (زړونه) د هغو خواهش كوي او سترګې (پرې) خوند اخلي او تاسو به په دغو كې تل ترتله یئ"},{"SurahNumber":43,"VerseNumber":72,"Text":"او دغه هغه جنتونه دي چې تاسو ته د هغو عملونو په سبب په میراث كې دركړى شول چې تاسو به كول"},{"SurahNumber":43,"VerseNumber":73,"Text":"تاسو لپاره په دغو كې ډېرې مېوې دي چې تاسو به له هغو ځنې خوراك كوئ"},{"SurahNumber":43,"VerseNumber":74,"Text":"بېشكه مجرمان به د جهنم په عذاب كې تل پاتې كېدونكي وي"},{"SurahNumber":43,"VerseNumber":75,"Text":"چې دغه (عذاب) به له دوى څخه نه كمولى شي او دوى به په دغه (عذاب) كې نا امېده اوسي"},{"SurahNumber":43,"VerseNumber":76,"Text":"او مونږ په دوى ظلم نه دى كړى او لېكن هم دوى پخپله ظالمان وو"},{"SurahNumber":43,"VerseNumber":77,"Text":"او دغه (دوزخیان) به اواز وكړي: اى مالكه! ستا رب دې مونږ مړه كړي، هغه (مالك) به ووايي: بېشكه تاسو (تل) ژوندي پاتې كېدونكي یئ"},{"SurahNumber":43,"VerseNumber":78,"Text":"یقینًا یقینًا مونږ تاسو ته حق راوړى و او لېكن ستاسو زیاتره حق لره بدګڼونكي دي"},{"SurahNumber":43,"VerseNumber":79,"Text":"ایا بلكې دوى د یو كار پخه اراده كړې ده، نو بېشكه مونږ (هم) خپل (تدبیر) محكم كوونكي یو"},{"SurahNumber":43,"VerseNumber":80,"Text":"ایا دوى دا ګمان كوي چې بېشكه مونږ د دوى پټې خبرې او پټې مشورې نه اورو، ولې نه! او زمونږ رسولان ليكل كوي د دوى ترڅنګه"},{"SurahNumber":43,"VerseNumber":81,"Text":"ته (دوى ته) ووایه: كه چېرې د رحمٰن لپاره اولاد وى، نو زه به (د هغه) ترټولو اول عبادت كوونكى وم"},{"SurahNumber":43,"VerseNumber":82,"Text":"پاكي ده د اسمانونو او ځمكې رب لره، د عرش رب لره له هغه څه نه چې دوى يې (د هغه په باره كې) بیانوي"},{"SurahNumber":43,"VerseNumber":83,"Text":"نو ته دوى پرېږده چې (په باطلو خبرو كې) غوټې وهي او لوبې كوي تر هغه پورې چې دوى د خپلې هغې ورځې سره ملاقات وكړي چې دوى ته به يې وعده وركولى شوه"},{"SurahNumber":43,"VerseNumber":84,"Text":"او هم دى هغه دى ذات چې په اسمان كې معبود دى او په ځمكه كې (هم) معبود دى، او هم دى ډېر حكمت والا، ښه پوه دى"},{"SurahNumber":43,"VerseNumber":85,"Text":"او ډېر بركت ناك دى هغه ذات چې خاص د هغه لپاره د اسمانونو او ځمكې باچايي ده او د هغه څه چې د دغو دواړو په مينځ كې دي او خاص له هغه سره د قیامت د علم دى او خاص هغه ته به تاسو بېرته بېولى شئ"},{"SurahNumber":43,"VerseNumber":86,"Text":"او هغه معبودان چې دوى يې له دغه (الله) نه غیر بلي؛ د شفاعت هېڅ اختیار نه لري، مګر هغه څوك چې د حق ګواهي يې وركړې وي، په دې حال كې چې دوى پوهېږي"},{"SurahNumber":43,"VerseNumber":87,"Text":"او قسم دى كه ته له دوى نه تپوس وكړې چې دوى چا پیدا كړي دي (نو) دوى به خامخا ضرور ووايي: الله (پیدا كړي دي) نو كوم طرف ته دوى ګرځول كېږي؟"},{"SurahNumber":43,"VerseNumber":88,"Text":"او قسم دى د دغه (رسول) په دې وینا چې اى زما ربه! بېشكه زما دا قوم ایمان نه راوړي"},{"SurahNumber":43,"VerseNumber":89,"Text":"نو ته له دوى نه مخ وګرځوه او ووایه: سلام، پس ژر به دوى پوه شي"},{"SurahNumber":44,"VerseNumber":1,"Text":"حا، ميم"},{"SurahNumber":44,"VerseNumber":2,"Text":"قسم دى په بیانوونكي كتاب"},{"SurahNumber":44,"VerseNumber":3,"Text":"بېشكه مونږ دا (قرآن) په مباركه شپه كې نازل كړى دى، بېشكه مونږ وېروونكي وو"},{"SurahNumber":44,"VerseNumber":4,"Text":"په دغې (شپه) كې هر له حكمته ډك كار بیانولى (او بېلولى) شي"},{"SurahNumber":44,"VerseNumber":5,"Text":"زمونږ له جانبه د حكم وركولو په وجه (حكم وركول دي زمونږ له جانبه) بېشكه مونږ ( د رسولانو) لېږونكي وو"},{"SurahNumber":44,"VerseNumber":6,"Text":"ستا د رب د رحمت لپاره، بېشكه هم دى ښه اورېدونكى، ښه پوه دى"},{"SurahNumber":44,"VerseNumber":7,"Text":"چې د اسمانونو او ځمكې رب دى او د هغه څه چې د دواړو په مینځ كې دي، كه تاسو یقین كوونكي يئ"},{"SurahNumber":44,"VerseNumber":8,"Text":"نشته هېڅ یو حق معبود مګر هم دى دى، دى ژوندي كول كوي او مړه كول كوي، ستاسو رب دى او ستاسو د ړومبنیو پلرونو رب دى"},{"SurahNumber":44,"VerseNumber":9,"Text":"بلكې دوى په شك كې دي، چې لوبې كوي"},{"SurahNumber":44,"VerseNumber":10,"Text":"پس ته د هغې ورځې انتظار كوه چې اسمان ښكاره لوګى راوړي"},{"SurahNumber":44,"VerseNumber":11,"Text":"چې خلق به پټ كړي دا ډېر دردوونكى عذاب دى"},{"SurahNumber":44,"VerseNumber":12,"Text":"اى زمونږه ربه! ته زمونږ نه دغه عذاب لرې كړه، بېشكه مونږ ایمان راوړونكي یو"},{"SurahNumber":44,"VerseNumber":13,"Text":"دوى ته به نصیحت اخيستل چېرته وي، حال دا چې دوى ته ښكاره بیانوونكى رسول راغلى و"},{"SurahNumber":44,"VerseNumber":14,"Text":"بیا دوى له هغه نه مخ وګرځاوه او ويې ويل:(دا) تعلیم وركړى شوى دى، لېونى دى"},{"SurahNumber":44,"VerseNumber":15,"Text":"بېشكه مونږ دغه عذاب لږ (وخت) لرې كوونكي یو، بېشكه تاسو بیا (كفر ته) راګرځېدونكي یئ"},{"SurahNumber":44,"VerseNumber":16,"Text":"(یاده كړه) هغه ورځ چې مونږ نیول وكړو، تر ټولو غټ نیول، بېشكه مونږ انتقام اخيستونكي یو"},{"SurahNumber":44,"VerseNumber":17,"Text":"او یقینًا یقینًا مونږ له دوى نه مخكې د فرعون قوم ازمایلى و او هغو ته ډېر عزتمند رسول راغلى و"},{"SurahNumber":44,"VerseNumber":18,"Text":"چې تاسو ما ته د الله بنده ګان (بني اسرائیل) راوسپارئ، بېشكه زه تاسو لپاره امانتګر رسول یم"},{"SurahNumber":44,"VerseNumber":19,"Text":"او دا چې تاسو په الله سركشي مه كوئ، بېشكه زه تاسو ته ښكاره دلیل راوړونكى یم"},{"SurahNumber":44,"VerseNumber":20,"Text":"او بېشكه ما پناه نیولې ده د خپل رب او ستاسو د رب، له دې نه چې تاسو ما سنګسار كړئ"},{"SurahNumber":44,"VerseNumber":21,"Text":"او كه تاسو په ما ایمان نه راوړئ، بیا نو له ما نه په ډډه شئ"},{"SurahNumber":44,"VerseNumber":22,"Text":"بیا هغه له خپل رب نه دعا وغوښته چې بېشكه دغه مجرمان خلق دى"},{"SurahNumber":44,"VerseNumber":23,"Text":"نو (الله ورته وویل: چې) ته زما بنده ګان د شپې بوځه، بېشكه ستاسو به تعاقب كولى شي"},{"SurahNumber":44,"VerseNumber":24,"Text":"او سمندر ولاړ (ساكن) پرېږده، بېشكه دوى دي ډوب كړى شوى لښكر"},{"SurahNumber":44,"VerseNumber":25,"Text":"دوى څومره ډېر باغونه او چېنې پرېښودلې"},{"SurahNumber":44,"VerseNumber":26,"Text":"او فصلونه او ډېر د عزت ځاى"},{"SurahNumber":44,"VerseNumber":27,"Text":"او نور نعمتونه چې دوى به په هغو كې خوشاله وو"},{"SurahNumber":44,"VerseNumber":28,"Text":"همداسې (مو دوى هلاك كړل) او دغه مو بل قوم ته په میراث وركړل"},{"SurahNumber":44,"VerseNumber":29,"Text":"نو په دوى اسمان او ځمكې ونه ژړل او نه دوى مهلت وركړى شوي وو"},{"SurahNumber":44,"VerseNumber":30,"Text":"او یقینًا یقینًا مونږ بني اسرائیل له سپكوونكي عذاب نه خلاص كړل"},{"SurahNumber":44,"VerseNumber":31,"Text":"له فرعون نه، بېشكه هغه (فرعون) سركشه (او) له حده تېرېدونكو څخه و"},{"SurahNumber":44,"VerseNumber":32,"Text":"او یقینًا یقینًا مونږ دغه (بني اسرائیل) د خپلې زمانې په خلقو باندې غوره كړي وو په علم سره ( په دې حال كې چې مونږ پرې عالمان وو)"},{"SurahNumber":44,"VerseNumber":33,"Text":"او دوى ته مونږ هغه نښې وركړې وې، چې په هغو كې ښكاره ازمايش و"},{"SurahNumber":44,"VerseNumber":34,"Text":"بېشكه دغه (كفار) خامخا وايي"},{"SurahNumber":44,"VerseNumber":35,"Text":"نه دى دغه (عاقبت او د كار خاتمه) مګر زمونږ ړومبنى مرګ دى، او مونږ به له سره بیا راژوندي نه كړى شو"},{"SurahNumber":44,"VerseNumber":36,"Text":"نو تاسو زمونږ پلرونو (ژوندي) راولئ! كه تاسو رښتیني یئ"},{"SurahNumber":44,"VerseNumber":37,"Text":"ایا دوى (قریش) غوره دي، یا كه د تبع قوم او هغه كسان چې له دوى نه مخكې وو، مونږ هغوى هلاك كړل، بېشكه دوى مجرمان خلق وو"},{"SurahNumber":44,"VerseNumber":38,"Text":"او مونږ اسمانونه او ځمكه او هر هغه څه چې د دواړو په مينځ كې دي ؛ نه دي پیدا كړي، په داسې حال كې چې عبث او لوبې كوونكي یو"},{"SurahNumber":44,"VerseNumber":39,"Text":"مونږ دوى دواړه نه دي پیدا كړي مګر په حقه سره او لېكن د دوى اكثره (خلق) نه پوهېږي"},{"SurahNumber":44,"VerseNumber":40,"Text":"بېشكه د فیصلې ورځ د دوى د ټولو ټاكلې وعده ده"},{"SurahNumber":44,"VerseNumber":41,"Text":"هغه ورځ چې هېڅ یو دوست به د بل دوست هېڅ په كار رانشي او نه به له دوى سره مدد كولى شي"},{"SurahNumber":44,"VerseNumber":42,"Text":"لېكن هغه كس چې الله پرې رحم وكړي، بېشكه دا (الله)، هم دى ښه غالب، بې حده رحم كوونكى دى"},{"SurahNumber":44,"VerseNumber":43,"Text":"بېشكه د زقوم ونه"},{"SurahNumber":44,"VerseNumber":44,"Text":"د غټ ګناهګار خوراك دى"},{"SurahNumber":44,"VerseNumber":45,"Text":"د ویلې كړى شویو مسو (د تېلو تورې خټې) په شان چې په ګېډو كې به اېشیږي"},{"SurahNumber":44,"VerseNumber":46,"Text":"د ګرمو اوبو د اېشېدلو په شان"},{"SurahNumber":44,"VerseNumber":47,"Text":"تاسو دا ونیسئ، پس دى د جهنم بېخي مینځ له په سختۍ سره راكاږئ"},{"SurahNumber":44,"VerseNumber":48,"Text":"بیا د ده د سر له پاسه د اېشېدلو اوبو له عذابه ورتوى كړئ"},{"SurahNumber":44,"VerseNumber":49,"Text":"(ده ته به وویل شي چې دغه عذاب) وڅكه، بېشكه هم دا ته ډېر زبردست، ډېر عزتمن يې"},{"SurahNumber":44,"VerseNumber":50,"Text":"بېشكه دا هغه (عذاب) دى چې تاسو به په ده كې شك كاوه"},{"SurahNumber":44,"VerseNumber":51,"Text":"بېشكه متقیان به په امن ناكه ځاى كې وي"},{"SurahNumber":44,"VerseNumber":52,"Text":"په جنتونو كې"},{"SurahNumber":44,"VerseNumber":53,"Text":"دوى به له نریو ورېښمو او پېړو ورېښمو جامې اغوندي، په داسې حال كې چې سره مخامخ به ناست وي"},{"SurahNumber":44,"VerseNumber":54,"Text":"همداسې به وي او مونږ به دوى د غټ سترګو سپینو سرو حورو سره ملګري كړو"},{"SurahNumber":44,"VerseNumber":55,"Text":"دوى به په دغو جنتونو كې هر قسمه مېوې راغواړي، په داسې حال كې چې په امن به وي"},{"SurahNumber":44,"VerseNumber":56,"Text":"دوى به په دغو كې مرګ نه څكي غیر له ړومبني مرګ نه (چې په دنیا كې تېر شوى دى) او دوى به (الله) د دوزخ له عذاب نه بچ وساتي"},{"SurahNumber":44,"VerseNumber":57,"Text":"د خپل رب د فضل په وجه، هم دغه ډېره لویه كامیابي ده"},{"SurahNumber":44,"VerseNumber":58,"Text":"پس بېشكه هم دا خبره ده چې دا (قرآن) مونږ ستا په ژبه اسان كړى دى، د دې لپاره چې دوى نصیحت واخلي"},{"SurahNumber":44,"VerseNumber":59,"Text":"نو ته انتظار كوه، بېشكه دوى هم انتظار كوونكي دي"},{"SurahNumber":45,"VerseNumber":1,"Text":"حا، ميم"},{"SurahNumber":45,"VerseNumber":2,"Text":"د كتاب نازلول د الله له جانبه دي چې ډېر غالب، ښه حكمت والا دى"},{"SurahNumber":45,"VerseNumber":3,"Text":"بېشكه په اسمانونو او ځمكه كې د مومنانو لپاره یقینًا ډېرې نښې دي"},{"SurahNumber":45,"VerseNumber":4,"Text":"او ستاسو په پیدا كولو كې او په هغه څه كې چې ده هر قسمه خوځنده خواره كړي دي ؛ د هغه قوم لپاره نښې دي چې یقین كوي"},{"SurahNumber":45,"VerseNumber":5,"Text":"او د شپې او ورځې په اختلاف كې او په هغه كې چې الله له اسمان (بره) نه رزق (باران) نازل كړى دى، بیا يې په هغه سره ځمكه د هغې له مرګ نه پس راژوندۍ كړې ده او د هواګانو په بدلولو رابدلولو كې د هغو خلقو لپاره نښې دي چې له عقل نه كار اخلي"},{"SurahNumber":45,"VerseNumber":6,"Text":"دغه د الله دلیلونه دي چې مونږ يې په حقه سره په تا لولو، نو دوى به د الله او د هغه له ایتونو نه وروسته په كومې خبرې ایمان راوړي؟"},{"SurahNumber":45,"VerseNumber":7,"Text":"د هر سخت دروغ تړونكي، سخت مجرم لپاره هلاكت دى"},{"SurahNumber":45,"VerseNumber":8,"Text":"د الله ایتونه اوري چې په ده لوستل كېږي، بیا ښه كلكېږي، په داسې حال كې چې تكبر كوونكى وي، ګویاكې ده دا (ایتونه) نه دي اورېدلي، نو ده ته د ډېر دردوونكي عذاب زېرى وركړه"},{"SurahNumber":45,"VerseNumber":9,"Text":"او كله چې دى زمونږ له ایتونو نه څه معلوم كړي، نو هغه مسخره ونيسي، دغه كسان (چې دي) د دوى لپاره سپكوونكى عذاب دى"},{"SurahNumber":45,"VerseNumber":10,"Text":"د دوى مخې ته جهنم دى او د دوى كړي عملونه به د دوى هېڅ په كار رانشي او نه هغه چې دوى له الله نه غیر كارسازان نیولي وو او د دوى لپاره ډېر لوى عذاب دى"},{"SurahNumber":45,"VerseNumber":11,"Text":"دا (قرآن) هدایت دى او هغه كسان چې د خپل رب په ایتونو كافران شوي دي؛ د هغوى لپاره د ډېر دردوونكي عذاب سزا ده"},{"SurahNumber":45,"VerseNumber":12,"Text":"الله هغه ذات دى چې تاسو لپاره يې سمندر تابع كړى دى، د دې لپاره چې په ده كې كشتۍ د ده په حكم سره روانې شي او د دې لپاره چې تاسو د هغه له فضله لټون وكړئ او د دې لپاره چې تاسو شكر وباسئ"},{"SurahNumber":45,"VerseNumber":13,"Text":"او تاسو لپاره يې په كار لګولي دي هر هغه څه چې په اسمانونو كې دي او هر هغه څه چې په ځمكه كې دي، په داسې حال كې چې دا ټول د هغه له جانبه (مسخر) دي، بېشكه په دغو كې د هغه قوم لپاره یقینًا ډېرې نښې دي چې غور فكر كوي"},{"SurahNumber":45,"VerseNumber":14,"Text":"(اى نبي!) ته هغو كسانو ته ووایه چې ایمان راوړى دى چې هغو كسانو ته دې بخښنه كوي چې د الله د ورځو (حوادثو) امېد نه لري، د دې لپاره چې دى (الله پخپله) یوې ډلې ته د هغوى د كړيو كارونو بدله وركړي"},{"SurahNumber":45,"VerseNumber":15,"Text":"هر څوك چې نېك عمل وكړي، نو د خپل ځان لپاره يې دى، او څوك چې بد وكړي، نو په همده يې ضرر دى، بیا به خاص خپل رب ته تاسو بېرته بیول كېږئ"},{"SurahNumber":45,"VerseNumber":16,"Text":"او یقینًا یقینًا مونږ بني اسرائیلو ته كتاب او حكم او نبوت وركړى و او دوى ته مو پاكیزه څیزونه روزي كړي وو او مونږ دوى ته (د خپلې زمانې) په خلقو فضیلت وركړى و"},{"SurahNumber":45,"VerseNumber":17,"Text":"او مونږه دوى ته (د دين) په كار كې ښكاره دلیلونه وركړي وو، نو دوى اختلاف ونه كړ مګر وروسته له دې چې دوى ته علم راغى، د خپل مینځي ضد (او حسد) په وجه، بېشكه ستا رب به د قیامت په ورځ د دوى په مینځ كې په هغو خبرو كې فیصله كوي چې دوى به په هغو كې اختلاف كاوه"},{"SurahNumber":45,"VerseNumber":18,"Text":"بیا مونږ ته (د دين) په معامله كې په واضحه لاره باندې ودرولې، نو ته د دې پیروي كوه او ته د هغو خلقو د خواهشاتو پیروي مه كوه چې نه پوهېږي"},{"SurahNumber":45,"VerseNumber":19,"Text":"بېشكه دوى به د الله په مقابله كې ستا هېڅ په كار رانشي او بېشكه ظالمان (چې دي) د دوى ځینې د ځینو نورو دوستان دي او الله د پرهېزګارانو ملګرى دى"},{"SurahNumber":45,"VerseNumber":20,"Text":"دا (قرآن) د خلقو لپاره ښكاره دلیلونه دي او هدایت او رحمت دى د هغه قوم لپاره چې یقین كوي"},{"SurahNumber":45,"VerseNumber":21,"Text":"ایا هغو كسانو چې جرمونه يې كړي دي؛ دا ګمان كړى چې مونږ به دوى د هغو كسانو په شان وګرځوو چې ایمان يې راوړى دى او نېك عملونه يې كړي دي، په داسې حال كې چې د دوى ژوند او د دوى مرګ به یو برابر وي، بده ده هغه فیصله چې دوى يې كوي"},{"SurahNumber":45,"VerseNumber":22,"Text":"او الله اسمانونه او ځمكه په حقه سره پیدا كړي دي او د دې لپاره چې هر نفس ته د هغه عمل بدله وركړى شي چې ده كړى دى، په داسې حال كې چې په دوى به ظلم نه كولى شي"},{"SurahNumber":45,"VerseNumber":23,"Text":"ایا نو تا هغه كس لیدلى دى چې خپل معبود يې خپل خواهش ګرځولى دى او الله هغه په علم باندې ګمراه كړ او د هغه په غوږونو او د هغه په زړه يې مهر ولګاوه، او د هغه په سترګو يې پرده واچوله، نو ده ته به له الله نه بعد څوك هدایت وكړي، ایا نو تاسو پند نه اخلئ"},{"SurahNumber":45,"VerseNumber":24,"Text":"او دوى وايي: دغه (ژوندون) نشته مګر زمونږ دنيايي ژوند چې مړه كېږو او ژوندي كېږو او مونږ نه هلاكوي مګر زمانه او دوى ته په دې خبره هېڅ علم نشته، دوى يواځې ګمانونه چلوي"},{"SurahNumber":45,"VerseNumber":25,"Text":"او كله چې دوى ته زمونږ ایتونه تلاوت كولى شي، چې ښه واضح دي، (نو) د دوى دلیل نه وي مګر دا چې وايي: تاسو زمونږ (مړه) پلرونه راولئ كه تاسو رښتيني يئ"},{"SurahNumber":45,"VerseNumber":26,"Text":"ته دوى ته ووایه: الله تاسو ژوندي كوي، بیا هغه تاسو مړه كوي بیا هغه تاسو د قیامت ورځې ته راجمع كوي چې په هغې كې هېڅ شك نشته او لېكن د خلقو اكثریت نه پوهېږي"},{"SurahNumber":45,"VerseNumber":27,"Text":"او خاص الله لپاره د اسمانونو او ځمكې باچايي ده او په هغه ورځ كې چې قیامت به قايم شي، په دغه ورځ كې به باطل پرستان تاوانیان شي"},{"SurahNumber":45,"VerseNumber":28,"Text":"او ته به هر امت په ځنګنونو پروت وینې، هر امت به خپل كتاب (اعمالنامې) ته راوبللى شي، نن ورځ به تاسو ته د هغو عملونو بدله دركولى شي چې تاسو به كول"},{"SurahNumber":45,"VerseNumber":29,"Text":"دا زمونږ كتاب دى چې پر تاسو باندې په حقه سره ګواهي كوي، بېشكه مونږ هغه عملونه لیكل چې تاسو به (په دنیا كې) كول"},{"SurahNumber":45,"VerseNumber":30,"Text":"نو هر چې هغه كسان دي چې ایمان يې راوړى دى او نېك عملونه يې كړي دي، نو خپل رب به دوى په خپل رحمت كې داخل كړي، هم دغه ښكاره كامیابي ده"},{"SurahNumber":45,"VerseNumber":31,"Text":"او پاتې شو هغه كسان چې كافران شوي دي (نو دوى ته به وویل شي:) ایا نو تاسو ته زما ایتونه نه لوستل كېدل، بیا تاسو تكبر وكړ او تاسو مجرمان خلق وئ"},{"SurahNumber":45,"VerseNumber":32,"Text":"او كله چې به (تاسو ته) وویل شو چې بېشكه د الله وعده حقه ده او قیامت (چې دى) په ده كې هېڅ شك نشته، تاسو به ویل: مونږ نه پوهېږو قیامت څه شى دى؟ مونږ خو بس یو ګمان كوو، ګمان كول او مونږ له سره یقین كوونكي نه یو"},{"SurahNumber":45,"VerseNumber":33,"Text":"او دوى ته به د خپلو عملونو بدۍ ښكاره شي او دوى به ګېر كړي هغه (عذاب) چې دوى به په هغه پورې استهزا كولې"},{"SurahNumber":45,"VerseNumber":34,"Text":"او وبه ویل شي نن ورځ مونږ تاسو هېروو، لكه چې تاسو د خپلې دې ورځې ملاقات هېر كړى و او ستاسو استوګنه اور دى او تاسو لپاره هیڅوك مدد كوونكي نشته"},{"SurahNumber":45,"VerseNumber":35,"Text":"دا په دې سبب چې یقینًا تاسو د الله ایتونه مسخره ګرځولي وو او تاسو دنيايي ژوند غره (دوكه) كړي وئ ، نو نن ورځ به له دغه (دوزخ) نه دوى نه ایستل كېږي او نه به له دوى نه د توبې كولو مطالبه كېږي"},{"SurahNumber":45,"VerseNumber":36,"Text":"نو ټول د كمال صفتونه خاص هغه الله لره دي چې د اسمانونو رب دى او د ځمكې رب دى، د عالمونو رب دى"},{"SurahNumber":45,"VerseNumber":37,"Text":"او خاص ده لره په اسمانونو او ځمكه كې لويي ده او هم دى ښه غالب، ښه حكمت والا دى"}]}