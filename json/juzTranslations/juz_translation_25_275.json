{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":41,"VerseNumber":47,"Text":"Iye yekha ndiye amene amadziwa za ola. Ndipo palibe mtengo umene umabereka zipatso kapena chachikazi kuima kapena kubala popanda Iye kudziwa. Ndipo pa tsiku limene adzawafunsa onse kuti, “Kodi ali kuti amene munkati ndi anzanga?” Iwo adzayankha kuti, “Ife tili kunenetsa kwa Inu kuti palibe aliyense pakati pathu amene angachitire umboni.”"},{"SurahNumber":41,"VerseNumber":48,"Text":"Ndipo mafano awo onse adzawathawira ndipo onse adzadziwa kuti alibe kothawira ayi"},{"SurahNumber":41,"VerseNumber":49,"Text":"Munthu satopa akamapempha zinthu zabwino koma ngati mavuto adza pa iye, amataya mtima ndipo amakhala ndi nkhawa"},{"SurahNumber":41,"VerseNumber":50,"Text":"Ndipo, ndithudi, Ife tikamuonetsera chifundo chathu atazunzika, ndithudi iye adzati: “Ichi ndi chifukwa cha nzeru zanga ndipo ine sindiganiza kuti ola lidzadza. Ndipo ngati ine ndibwerera kwa Ambuye wanga, ndithudi ine ndidzalandira zabwino kuchokera kwa Iye.” Ndithudi, Ife tidzawauza onse amene samakhulupirira zonse zimene adachita ndipo, ndithudi, Ife tidzawapatsa chilango chowawa kwambiri"},{"SurahNumber":41,"VerseNumber":51,"Text":"Ndipo Ife tikamulangiza munthu chifundo chathu, iye amatembenuka ndi kuyamba kuchita zakezake koma ngati vuto lidza pa iye, amapemphera mosalekeza"},{"SurahNumber":41,"VerseNumber":52,"Text":"Nena, “Ndiuzeni ngati ilo ndi lochokera kwa Mulungu ndipo inu muli kulikana. Kodi ndani amene angakhale wolakwa kwambiri kuposa iye amene amatsutsa mowirikiza?”"},{"SurahNumber":41,"VerseNumber":53,"Text":"Ife tidzawaonetsa zizindikiro zathu za mlengalenga ndi za m’mizimu yawo, mpaka iwo atazindikira bwinobwino kuti ndi choonadi chenicheni. Kodi sizikwanira kuti Ambuye wanu ndiye mboni wa chinthu china chilichonse"},{"SurahNumber":41,"VerseNumber":54,"Text":"Ndithudi! Tsopano iwo ali okayika pa zakukumana ndi Ambuye wawo. Ndithudi, ndiye amene wazungulira zinthu zonse"},{"SurahNumber":42,"VerseNumber":1,"Text":"Ha Mim"},{"SurahNumber":42,"VerseNumber":2,"Text":"Ain Sin Qaf"},{"SurahNumber":42,"VerseNumber":3,"Text":"Motero Mulungu, Mwini mphamvu ndi Mwini nzeru amatumiza chivumbulutso kwa iwe monga anali kuvumbulutsira kwa iwo amene adalipo iwe usanabadwe"},{"SurahNumber":42,"VerseNumber":4,"Text":"Iye ndiye Mwini wa chilichonse chimene chili mlengalenga ndipo Iye ndi wapamwamba, ndiponso wamkulu"},{"SurahNumber":42,"VerseNumber":5,"Text":"Kumwamba kumafuna kuphulika chifukwa cha ulemerero wake ndipo angelo amaimba mayamiko a Ambuye wawo ndipo amapempha chikhululukiro cha zolengedwa zonse za padziko lapansi. Ndithudi, Mulungu, ndiye amene amakhululukira ndipo ndi Mwini chisoni chosatha"},{"SurahNumber":42,"VerseNumber":6,"Text":"Ndipo iwo amene amasankha ena ake kukhala atetezi awo m’malo mwake, Mulungu amawayang’anira ndipo iwe ulibe ulamuliro pa iwo"},{"SurahNumber":42,"VerseNumber":7,"Text":"Kotero tavumbulutsa kwa iwe Buku la Korani m’Chiarabu, kuti ukhoza kuchenjeza make wa Mizinda ndi iyo youzungulira. Ndipo kuti uchenjeze za tsiku la chiweruzo limene mosakayika lidzadza pamene gulu lina lidzakhala ku Paradiso ndi gulu linzake lidzakhala kumoto"},{"SurahNumber":42,"VerseNumber":8,"Text":"Ndipo ngati Mulungu akadafuna, akadawapanga onse kukhala mtundu umodzi koma Iye amasankha amene wamufuna kulandira chisomo chake ndipo onse osalungama sadzapeza mtetezi kapena wowathandiza"},{"SurahNumber":42,"VerseNumber":9,"Text":"Kodi kapena iwo asankha kuti aziwapembedza atetezi ena m’malo mwake? Koma Mulungu ndiye Mtetezi. Ndipo ndiye amene amapereka moyo kwa akufa ndipo Iye ali ndi mphamvu pa chinthu china chilichonse"},{"SurahNumber":42,"VerseNumber":10,"Text":"Ndipo pa chilichonse chimene mumatsutsana, chiweruzo chake chili ndiMulunguMwiniwake.AmeneyondiMulunguweniweni, Ambuye wanga ndipo mwa Iye ine ndimakhulupirira ndipo kwa Iye ndiko ndimalapa machimo anga"},{"SurahNumber":42,"VerseNumber":11,"Text":"Namalenga wakumwamba ndi dziko lapansi. Iye adalenga anzanu kuchokera pakati panu ndi anzawo kuchokera ku nyama. Mwanjira imeneyi Iye amakulengani inu. Palibe chilichonse chofanana naye ndipo Iye ndi wakumva ndi woona"},{"SurahNumber":42,"VerseNumber":12,"Text":"Iye ndiye amene ali ndi makiyi a kumwamba ndi a pa dziko lapansi. Iye amachulukitsa kapena kuchepetsa chakudya cha aliyense amene wamufuna. Ndithudi Iye amadziwa bwino za chinthu china chilichonse"},{"SurahNumber":42,"VerseNumber":13,"Text":"Iye wakukhazikitsirani chipembedzo chimene adakhazikitsira Nowa kuti atsatire, ndi chimene tavumbulutsa kwa iwe, ndi chimene tidakhazikitsira Abrahamu ndi Mose ndi Yesu powauza kuti inu mukhazikitse chipembedzo ndipo musapatukane. Ndi kovuta kuti anthu osakhulupirira atsatire zimene iwe uwaitanira. Mulungu amasankha yekha onse amene wawafuna ndipo amatsogolera onse amene amagonja kwa Iye"},{"SurahNumber":42,"VerseNumber":14,"Text":"Koma iwo adapatukana pamene nzeru zidadza kwa iwo ndipo anali kuchitirana mwano. Koma kukadakhala kuti padalibe mawu amene adanenedwa kale kuchokera kwa Ambuye wako wokhudza chimaliziro, chiweruzo chikadadza kale pa iwo. Ndipo, ndithudi, iwo amene adalandira Buku pambuyo pawo, ndithudi, ali ndi chikayiko chachikulu pa icho"},{"SurahNumber":42,"VerseNumber":15,"Text":"Kotero pitiriza kuwaitana ndipo limbikira potsatira njira yoyenera monga momwe walamulidwira. Iwe usatsatire zilakolako zawo zachabe, ndipo nena, “Ine ndimakhulupirira mawu onse a Mulungu amene wavumbulutsa mu Buku lake, ndipo ine ndalamulidwa kuonetsa chilungamo pakati panu. Mulungu ndi Ambuye wathu ndiponso Ambuye wanu. Kwa ife ntchito zathu ndipo kwa inu ntchito. Ndipo palibe mkangano pakati pa ife ndi inu. Mulungu adzatisonkhanitsa tonse ndipo ndi kwa Iye kumene tonse tidzabwerera.”"},{"SurahNumber":42,"VerseNumber":16,"Text":"Ndipo iwo amene amatsutsa za Mulungu atavomereza kale kuti adzamumvera, mitsutso yawo siidzakhala yomveka kwa Ambuye wawo ndipo mkwiyo wake udzadza pa iwo ndipo iwo adzalangidwa kwambiri"},{"SurahNumber":42,"VerseNumber":17,"Text":"Ndi Mulungu amene watumiza Buku mwachoonadi ndi muyeso. Kodi ndi chiyani chimene chingakudziwitseni inu kuti mwina ola lachiweruzo lili pafupi"},{"SurahNumber":42,"VerseNumber":18,"Text":"okhawo amene sakhulupilira amafuna kuti ola lidze msanga pamene onse amene amakhulupirira amaliopa ilo chifukwa amadziwa kuti ndi loonadi. Ndithudi onse amene amakana za olali ndi otayika kwambiri"},{"SurahNumber":42,"VerseNumber":19,"Text":"Mulungu ndi wachifundo ndi wachisoni kwa akapolo ake. Iye amapereka chakudya kwa aliyense amene wamufuna. Ndipo Iye ndi wamphamvu ndi Mwini mphamvu zonse"},{"SurahNumber":42,"VerseNumber":20,"Text":"Aliyense amene afuna zabwino za m’moyo umene uli nkudza, Ife tidzamupatsa zambiri ndipo wina aliyense amene afuna zabwino za m’moyo uno tidzamupatsa koma iye sadzakhala ndi gawo lina m’moyo umene uli nkudza"},{"SurahNumber":42,"VerseNumber":21,"Text":"Kodi kapena iwo ali ndi anzawo amene akhazikitsa chipembedzo china popanda chilolezo cha Mulungu? Ndipo pakadapanda kuti mawu adanenedwa kale, chiweruzo chikadafika kale pakati pawo. Ndithudi anthu ochita zoipa adzalandira chilango chowawa kwambiri"},{"SurahNumber":42,"VerseNumber":22,"Text":"Iwe udzawaona anthu ochimwa ali ndi mantha chifukwa cha ntchito zawo ndipo ndithudi mazunzo adzadza pa iwo pamene iwo amene amakhulupirira ndipo amachita ntchito zabwino, adzakhala ku Paradiso. Iwo adzalandira, kuchokera kwa Ambuye wawo zonse zimene adzafuna. Chimenechi ndicho chisomo chachikulu"},{"SurahNumber":42,"VerseNumber":23,"Text":"Imeneyi ndi nkhani yabwino imene Mulungu ali kuwauza akapolo ake amene amakhulupirira ndipo amachita ntchito zabwino. Nena, “Ine sindili kukupemphani malipiro ayi kupatula kuti muzionetsa chikondi kwa ine chifukwa cha ubale wanga ndi inu.” Ndipo aliyense amene alandira chabwino, tidzamuonjezera zabwino zambiri mofanana ndi izo. Ndithudi Mulungu ndi wokhululukira ndi wokonzeka kulipira"},{"SurahNumber":42,"VerseNumber":24,"Text":"Kapena iwo akuti, “Iye wapeka yekha bodza lokhudza Mulungu?” Ngati Mulungu akadafuna akadatseka mtima wako. Ndipo Mulungu amafafaniza bodza ndi kukhazikitsa choonadi ndi mawu ake. Ndithudi Iye amadziwa zinsinsi zonse zimene zili m’mtima"},{"SurahNumber":42,"VerseNumber":25,"Text":"Ndiye amene amavomera kulapa kwa akapolo ake ndipo Iye amawakhululukira machimo awo ndipo Iye amadziwa zonse zimene mumachita"},{"SurahNumber":42,"VerseNumber":26,"Text":"Ndipo Iye amayankha onse amene amakukhulupirira ndi kuchita ntchito zabwino ndipo amawapatsa zambiri kuchokera ku chisomo chake. Akakhala anthu osakhulupirira iwo adzalandira chilango chowawa"},{"SurahNumber":42,"VerseNumber":27,"Text":"Ndipo ngati Mulungu akadaonjezera zabwino kwa akapolo ake, ndithudi, iwo akadaswa malamulo mopyola muyeso pa dziko lonse. Koma Iye amatumiza atayesa mwachifuniro chake. Ndithudi Iye amalemekeza akapolo ake, amadziwa zonse ndipo amayang’anitsitsa akapolo ake"},{"SurahNumber":42,"VerseNumber":28,"Text":"Ndipo ndiye amene amagwetsa mvula pa nthawi imene iwo ataya chikhulupiriro ndipo amaonetsa chifundo chake ponseponse. Ndipo Iye ndiye Mtetezi wamphamvu ndi Woyenera kulemekezeka"},{"SurahNumber":42,"VerseNumber":29,"Text":"Ndipo pakati pa zizindikiro zake, pali kalengedwe ka kumwamba ndi dziko lapansi ndi zolengedwa zamoyo zimene adazimwaza monsemu. Ndipo Iye ali ndi mphamvu yozisonkhanitsa zonse pamodzi pamene Iye wafuna"},{"SurahNumber":42,"VerseNumber":30,"Text":"Ndipo mavuto onse amene amagwa pa inu amadza chifukwa cha ntchito zanu. Komabe Iye amakukhululukirani zolakwa zanu zambiri"},{"SurahNumber":42,"VerseNumber":31,"Text":"Ndipo inu simungathe kuthawa padziko lapansi ndipo inu mulibe wina aliyense kupatula Mulungu amene angakutetezeni kapena kukuthandizani"},{"SurahNumber":42,"VerseNumber":32,"Text":"Ndipo pakati pa zizindikiro zake pali zombo zonga mapiri zimene zimayenda pa nyanja"},{"SurahNumber":42,"VerseNumber":33,"Text":"Ngati Iye afuna, Iye amaimitsamphepondipoiwoamaimaosayendapamwamba pa nyanja. Ndithudi mu zimenezi muli zizindikiro kwa aliyense amene amapirira ndipo amayamika"},{"SurahNumber":42,"VerseNumber":34,"Text":"Kapena akhoza kuwaononga chifukwa cha zolakwa zimene iwo adachita. Koma Iye amawakhululukira zolakwa zambiri"},{"SurahNumber":42,"VerseNumber":35,"Text":"Onse amene amakana chivumbulutso chathu ayenera kudziwa kuti alibe malo othawirako"},{"SurahNumber":42,"VerseNumber":36,"Text":"Motero chilichonse chimene mwapatsidwa padziko lapansindichongosangalatsacham’moyounokomachimene chilindi Mulungundichabwinondiponsochosathakwaiwo amene amakhulupirira ndipo amaika chikhulupiriro chawo mwa Ambuye wawo"},{"SurahNumber":42,"VerseNumber":37,"Text":"Ndi iwo amene amapewa kuchita machimo aakuluakulu ndi zinthu zochititsa manyazi ndipo pamene akwiya amakhululuka"},{"SurahNumber":42,"VerseNumber":38,"Text":"Iwo amene amamvera kuitana kwa Ambuye wawo ndipo amapemphera panthawi yake amachita zinthu zawo atakambirana ndiponso amapereka kuchokera ku zinthu zimene tawapatsa iwo"},{"SurahNumber":42,"VerseNumber":39,"Text":"Ndiiwoameneakaponderezedwa,amabwezera"},{"SurahNumber":42,"VerseNumber":40,"Text":"Ndipo kubwezera kwa ntchito zoipa ndi choipa cholingana ndi ntchitozo ngati munthu akhululukira mnzake ndi kusintha maganizo ake, iye adzalandira mphotho yake kuchokera kwa Mulungu. Ndithudi Iye sakonda anthu osalungama"},{"SurahNumber":42,"VerseNumber":41,"Text":"Ndipo aliyense amene amabwezera ataponderezedwa, iye sadzakhala ndi mlandu wina uliwonse"},{"SurahNumber":42,"VerseNumber":42,"Text":"Mlandu uli pa iwo amene amapondereza anthu pochita zoipa ndipo mwamwano amaswa malamulo mopyola muyeso padziko. Ndipo kwa otere kudzakhala chilango chowawa kwambiri"},{"SurahNumber":42,"VerseNumber":43,"Text":"Ndipo, ndithudi, aliyense amene aonetsa kupirira ndi chikhululukiro, chimenechi ndi chimodzi cha zinthu zimene zimayamikidwa ndi Mulungu"},{"SurahNumber":42,"VerseNumber":44,"Text":"Kwa aliyense amene Mulungu amusocheretsa, kulibe wina amene angamuteteze. Ndipo iwe udzawaona anthu ochita zoipa pamene iwo adzaona chilango ali kunena kuti, “Kodi pali njira yoti tingathe kubwerera?”"},{"SurahNumber":42,"VerseNumber":45,"Text":"Ndipo iwe udzawaona ali kubweretsedwa kuchilango monyozedwa ndipo ali ndi nkhope zachisoni. Ndipo iwo amene amakhulupirira adzati, “Ndithudi otayika ndi anthu amene adzitaya ndi owatsatira awo patsiku lachiweruzo. Ndithudi anthu ochita zoipa adzakhala ku chilango chosatha.”"},{"SurahNumber":42,"VerseNumber":46,"Text":"Ndipo iwo sadzakhala ndi abwenzi oti awathandize kupatula Mulungu. Ndipo aliyense amene Mulungu wamusocheza alibe wina womutsogolera"},{"SurahNumber":42,"VerseNumber":47,"Text":"Kotero bwererani kwa Ambuye wanu mwamsanga tsiku limene simungathe kubwerera lisanadze. Inu simudzakhala ndi kothawira pa tsiku limeneli ndipo inu simudzakhala ndi mwayi wokana"},{"SurahNumber":42,"VerseNumber":48,"Text":"Koma ngati iwo akana, Ife sitidakutumize iwe ngati owayang’anira iwo. Udindo wako ndi kungopereka uthenga. Ndipo, ndithudi, ngati Ife timupanga munthu kulawa chisomo chathu, iye amasangalala kwambiri chifukwa cha chisomocho koma ngati vuto lidza pa iwo chifukwa cha zolakwa zawo zimene adachita, ndithudi munthu amakhala osayamika"},{"SurahNumber":42,"VerseNumber":49,"Text":"Ufumu wa kumwamba ndi wa dziko lapansi Mwini wake ndi Mulungu. Ndipo Iye amalenga chimene wafuna. Iye amapereka ana aakazi kwa amene Iye wamufuna ndipo amapereka ana aamuna kwa amene wamufuna"},{"SurahNumber":42,"VerseNumber":50,"Text":"Kapena amawapatsa, ana aamuna ndi ana aakazi, ndipo amapanga amene wamufuna kuti akhale chumba. Ndithudi iye amadziwa zonse ndipo amatha kuchita chilichonse"},{"SurahNumber":42,"VerseNumber":51,"Text":"Si koyenera kuti Mulungu ayankhule ndi munthu kupatula kudzera m’chivumbulutso kapena kuchokera kumalo obisika kapena potumiza Mtumwi kudzawauza, chimene Mulungu afuna ndi chilolezo chake. Ndithudi Iye ndi wapamwamba ndi wanzeru zosatha"},{"SurahNumber":42,"VerseNumber":52,"Text":"Kotero, mwaulamuliro wathu, tatumiza chivumbulutso chathu kwa iwe. Iwe siumadziwa kuti chivumbulutso chidali chiyani kapena kuti chikhulupiriro chidali chiyani. Koma Ife tachipanga icho kukhala muuni umene timatsogolera nawo akapolo athu mwachifuniro chathu. Ndithudi iwe umalangiza anthu ku njira yoyenera"},{"SurahNumber":42,"VerseNumber":53,"Text":"Njira ya Mulungu amene ali Mwini wake wa chilichonse chimene chili mlengalenga ndi chilichonse chimene chili pa dziko lapansi. Ndithudi kwa Mulungu zinthu zonse zimabwerera"},{"SurahNumber":43,"VerseNumber":1,"Text":"Ha mim"},{"SurahNumber":43,"VerseNumber":2,"Text":"Ndilumbira pali Buku limene limafotokoza zinthu mosabisa"},{"SurahNumber":43,"VerseNumber":3,"Text":"Ndithudi talipanga ilo kukhala Korani yam’chinenero cha Chiarabu kuti iwe ukhoza kulizindikira"},{"SurahNumber":43,"VerseNumber":4,"Text":"Ndithudi ilo lili mu Make Buku limene lili pamaso pathu, lolemekezeka ndi lodzala ndi nzeru"},{"SurahNumber":43,"VerseNumber":5,"Text":"Kodi Ife tisiye kukukumbutsani inu nonse chifukwa chakuti ndinu anthu osasamala ndi oswa malamulo"},{"SurahNumber":43,"VerseNumber":6,"Text":"Kodi ndi Atumwi angati amene Ife tidatumiza ku mitundu ya anthu akale"},{"SurahNumber":43,"VerseNumber":7,"Text":"Ndipo kwa iwo sikunadze Mtumwi amene iwo sadamunyoze"},{"SurahNumber":43,"VerseNumber":8,"Text":"Kotero Ife tidawaononga, anthu amphamvu kuposa awa, ndipo chitsanzo cha anthu onse akale chadutsa"},{"SurahNumber":43,"VerseNumber":9,"Text":"Ndithudi ngati iwe ukawafunsa kuti, “Kodi ndani adalenga kumwamba ndi dziko lapansi?” Iwo, ndithudi, adzakuyankha kuti, “Mwini mphamvu ndi Mwini wodziwa ndiye amene adazilenga.”"},{"SurahNumber":43,"VerseNumber":10,"Text":"Iye ndi amene adalenga dziko kukhala malo anu a mpumulo ndipo adaika mu ilo njira kuti inu mukhoza kutsogozedwa bwino"},{"SurahNumber":43,"VerseNumber":11,"Text":"Ndipo ndiye amene amatumiza mvula kuchokera kumitambo molingana ndi muyeso. Ndipo Ife timadzutsa nthaka imene idali yakufa ndi iyo, kotero nanunso mudzadzutsidwa chimodzimodzi"},{"SurahNumber":43,"VerseNumber":12,"Text":"Ndipo ndiye amene adalenga zinthu ziwiriziwiri ndipo adapanga zombo ndi nyama kuti muzikwera"},{"SurahNumber":43,"VerseNumber":13,"Text":"Kuti inu mukhoza kukhala okhazikika pa misana pawo ndi kukumbukira ubwino wa Ambuye wanu pamene mumakhazikikapo ndi kunena kuti, “Ulemerero ukhale kwa Iye amene adazipanga izo kukhala zopanda mphamvu kwa ife ndipo ife sitikadatha kutero.”"},{"SurahNumber":43,"VerseNumber":14,"Text":"“Ndithudi kwa Ambuye wathu ife tidzabwerera.”"},{"SurahNumber":43,"VerseNumber":15,"Text":"Komabe iwo amawapatsa ena mwa akapolo ake gawo lake. Ndithudi munthu ndi wosayamika"},{"SurahNumber":43,"VerseNumber":16,"Text":"Kodi Iye wadzisankhira ana aakazi kuchokera ku zimene walenga ndipo adakusankhani inu kukhala ndi ana aamuna"},{"SurahNumber":43,"VerseNumber":17,"Text":"Ndipo ngati wina wa iwo auzidwa nkhani za chimene Iye amati ndi chofanana ndi Mulungu, nkhope yake imada ndipo amakhala wokwiya"},{"SurahNumber":43,"VerseNumber":18,"Text":"Icho ndi chimene chidapangidwa ngati chosangalatsa ndipo pa mtsutso, icho sichingathe kuyankhula bwinobwino"},{"SurahNumber":43,"VerseNumber":19,"Text":"Ndipo iwo amasandutsa angelo amene ali akapolo a Mulungu, kukhala akazi. Kodi iwo adaonerera chilengedwe chawo? Umboni wawo udzalembedwa ndipo iwo adzafunsidwa"},{"SurahNumber":43,"VerseNumber":20,"Text":"Ndipo iwo adati, “Chikadakhala chifuniro cha Mwini Chisoni Chosatha, ife sitikadapembedza milungu ina.” Iwo sadziwa china chilichonse chokhudza chimenechi. Ndipo iwo amangonama chabe"},{"SurahNumber":43,"VerseNumber":21,"Text":"Kodi kapena Ife tidawapatsa Buku lina ili lisanadze limene iwo ali kukhulupilira"},{"SurahNumber":43,"VerseNumber":22,"Text":"Iyayi! Iwo amati, “Ife tidapeza makolo athu ali kutsatira njira ina ndi chipembedzo china chake ndipo ife timatsogozedwa potsatira zimene iwo amachita.”"},{"SurahNumber":43,"VerseNumber":23,"Text":"Ndipo Ife sitidatumize Mchenjezi iwe usanadze kwa anthu ena, koma achuma amene anali kukhala pakati pawo ankati; “Ife tidapeza makolo athu ali kutsatira njira yina ndi chipembedzo china chake ndipo ndithudi ife tidzatsatira zimene iwo anali kuchita.”"},{"SurahNumber":43,"VerseNumber":24,"Text":"Iye adati; “Ngakhale kuti ine nditakubweretserani langizo labwino loposa limene mukuti mudapeza makolo anu ali kutsatira?” Iwo adati, “Ndithudi ife sitikhulupirira zimene iwe ukuti watumizidwa.”"},{"SurahNumber":43,"VerseNumber":25,"Text":"Kotero Ife tidagwetsa chilango pa iwo ndipo taona mmene chinalili chimaliziro cha iwo amene adakana choonadi"},{"SurahNumber":43,"VerseNumber":26,"Text":"Ndipo Abrahamu adawauza abambo ake pamodzi ndi anthu ake kuti, “Ndithudi ine ndili kudzipatula ku zimene inu mupembedza.”"},{"SurahNumber":43,"VerseNumber":27,"Text":"“Kupatula yekhayo amene adandilenga ine ndipo, ndithudi, Iye adzanditsogolera.”"},{"SurahNumber":43,"VerseNumber":28,"Text":"Ndipo adawapanga mawu kuti akhazikike mwa iwo amene adadza iye atachoka kuti akhoza kubwerera"},{"SurahNumber":43,"VerseNumber":29,"Text":"Iyayi! Koma Ine ndidawapatsa ,iwo ndiponso makolo awo, chisangalalo mpaka pamene choonadi chidadza kwa iwo ndi Mtumwi amene anali kuwafotokozera zonse momveka"},{"SurahNumber":43,"VerseNumber":30,"Text":"Koma pamene choonadi chidadza pa iwo, iwo adati, “Awa ndi matsenga ndipo ife sitikhulupirira mwa iwo.”"},{"SurahNumber":43,"VerseNumber":31,"Text":"Ndipo iwo amati: “Bwanji Korani iyi siidatumizidwe kwa munthu wina wotchuka wochokera ku Mzinda wina pakati pa Mizinda iwiri?”"},{"SurahNumber":43,"VerseNumber":32,"Text":"Kodi ndiwo amene akhoza kugawa gawo lina la chisomo cha Ambuye wako? Ndife amene timagawa pakati pawo chakudya chawo cha moyo uno ndipo tawakweza ena kukhala apamwamba kuposa anzawo kotero kuti akhoza kulemba ntchito anzawo. Koma chisoni cha Ambuye wako ndi chabwino kwambiri kuposa chuma chimene amasonkhanitsa"},{"SurahNumber":43,"VerseNumber":33,"Text":"Ndipo zikadakhala kuti anthu onse anali a chipembedzo chimodzi, ndithudi, Ife tikadawapatsa onse amene sakhulupirira mwa Mulungu madenga a siliva kuti aike pa nyumba zawo ndi pa makwerero oti azikwererapo"},{"SurahNumber":43,"VerseNumber":34,"Text":"Ndipo nyumba, zitseko ndi mipando, zonse zikadakhala za siliva kuti azikhalapo"},{"SurahNumber":43,"VerseNumber":35,"Text":"Ndipo zipangizo zina zikadakhala za golide. Komabe zonsezi sizikadakhala chinthu china koma chisangalalo cha m’moyo uno. Ndipo moyo umene uli nkudza, umene uli ndi Ambuye wako, ndi wa anthu ochita ntchito zabwino"},{"SurahNumber":43,"VerseNumber":36,"Text":"Aliyense amene asiya kukumbukira Mwini chisoni chosatha, Ife timamusankhira iye Satana kuti akhale bwenzi lake la pamtima"},{"SurahNumber":43,"VerseNumber":37,"Text":"Ndipo, ndithudi, iwo amangowasokoneza ku njira yoyenera koma iwo amaganiza kuti ali kutsogozedwa bwino"},{"SurahNumber":43,"VerseNumber":38,"Text":"Mpaka pamene wotereyu abwerera kwa Ife, iye amati, pomuuza bwenzi lake la pamtima, “Kukadakhala kuti pakati pa ine ndi iwe panali mtunda wotalika monga kutalikirana kwa kum’mawa kuwiri!” Bwenzi loipa lenileni"},{"SurahNumber":43,"VerseNumber":39,"Text":"Ndipo popeza inu munali kuchita zoipa, lero sizidzakuthandizani popeza nonse ndinu olandira chilango"},{"SurahNumber":43,"VerseNumber":40,"Text":"Kodi iwe ungawapange agonthi kumva kapena kutsogolera anthu akhungu kapena kutsogolera iye amene ndi ochimwa"},{"SurahNumber":43,"VerseNumber":41,"Text":"Ndipo Ife tikakutenga, Ife, ndithudi, tidzagwetsa chilango chathu pa iwo"},{"SurahNumber":43,"VerseNumber":42,"Text":"Kapena ngati Ife titakuonetsa zina zimene tawalonjeza iwo, ndipo ndithudi, Ife tili ndi mphamvu pa zinthu zonse"},{"SurahNumber":43,"VerseNumber":43,"Text":"Kotero gwiritsa chimene chavumbulutsidwa kwa iwe. Ndithudi iwe uli pa njira yoyenera"},{"SurahNumber":43,"VerseNumber":44,"Text":"Ndipo ndithudi Ichi ndi chikumbutso kwa iwe ndi kwa anthu ako ndipo posachedwapa mudzafunsidwa"},{"SurahNumber":43,"VerseNumber":45,"Text":"Ndipo afunse iwo za Atumwi athu amene Ife tidawatuma iwe usanabadwe. Kodi Ife tidasankha milungu ina yoti izipembedzedwa yoonjezera pa Mwini Chisoni Chosatha"},{"SurahNumber":43,"VerseNumber":46,"Text":"Ndipo, ndithudi, Ife tidamutumiza Mose ndi uthenga wathu kwa Farawo ndi mafumu ake ndipo iye adati, “Ndithudi ine ndine Mtumwi wa Ambuye wa zolengedwa zonse.”"},{"SurahNumber":43,"VerseNumber":47,"Text":"Koma pamene iye adadza kwa iwo ndi zizindikiro zathu zooneka, iwo adaziseka zizindikirozo"},{"SurahNumber":43,"VerseNumber":48,"Text":"Tidawaonetsa zizindikiro zosiyanasiyana, chilichonse chopambana chinzake, ndipo Ife tidawapatsa chilango kuti akhoza kutembenuka"},{"SurahNumber":43,"VerseNumber":49,"Text":"Ndipo iwo adati, “oh iwe munthu wamatsenga! Mupemphe Ambuye wako m’malo mwathu, molingana ndi lonjezo limene Iye adapanga ndi iwe. Ndithudi ife tidzatsatira njira yoyenera.”"},{"SurahNumber":43,"VerseNumber":50,"Text":"Koma pamene tidawachotsera chilango, iwo adaphwanya lonjezo lawo"},{"SurahNumber":43,"VerseNumber":51,"Text":"Ndipo Farawo adalengeza pamaso pa anthu ake kuti, “Oh inu anthu anga! Kodi Ufumu wa dziko la Aiguputo si wanga? Nanga mitsinje imene ilikuyenda pansi pa mapazi anga, kodi simuli kuiona?”"},{"SurahNumber":43,"VerseNumber":52,"Text":"“Kodi ine sindine wopambana kwambiri kuposa munthu wonyozeka amene ali kukanika kuyankhula momveka?”"},{"SurahNumber":43,"VerseNumber":53,"Text":"“Nanga ndi chifukwa chiyani iye sadavekedwe zigwinjiri za golide kapena bwanji silinadze ndi iye gulu la angelo lomuperekeza?”"},{"SurahNumber":43,"VerseNumber":54,"Text":"Motero iye adawapusitsa anthu ake ndipo iwo amamumvera iye. Ndithudi iwo adali anthu onyoza"},{"SurahNumber":43,"VerseNumber":55,"Text":"Ndipo pamene iwo adatikwiyitsa, Ife tidawagwetsera chilango ndipo onse tidawamiza m’madzi"},{"SurahNumber":43,"VerseNumber":56,"Text":"Ndipo tidawapanga iwo kukhala phunziro kwa mibadwo yam’tsogolo"},{"SurahNumber":43,"VerseNumber":57,"Text":"Ndipo pamene mwana wamwamuna wa Maria atchulidwa ngati chitsanzo, taona! Anthu ako amaseka"},{"SurahNumber":43,"VerseNumber":58,"Text":"Ndipo iwo amati, “Kodi milungu yathu ndiyo yopambana kapena iyeyo ndiye wopambana?” Izi amangozinena kwa iwe ndi cholinga chofuna mikangano ndipo iwo ndi anthu amwano"},{"SurahNumber":43,"VerseNumber":59,"Text":"Iye sadali wina koma kapolo wathu amene tidamulangiza chisomo chathu, ndipo tidamupanga Iye kukhala chitsanzo kwa ana a Israyeli"},{"SurahNumber":43,"VerseNumber":60,"Text":"Ndipo tikadafuna tikadapanga ena a inu kukhala angelo kuti akhale padziko m’malo mwanu"},{"SurahNumber":43,"VerseNumber":61,"Text":"Ndithudi ichi ndi chizindikiro cha ola, kotero musakayike za ilo ndipo nditsateni ine. Iyo ndiyo njira yoyenera"},{"SurahNumber":43,"VerseNumber":62,"Text":"Ndipo musalole kuti Satana akutchinjirizeni chifukwa, ndithudi, iye ndi mdani wanu weniweni"},{"SurahNumber":43,"VerseNumber":63,"Text":"Pamene Yesu adadza ndi zizindikiro zooneka adati, “Tsopano ndadza kwa inu ndi luntha ndi cholinga chokuuzani tsatanetsatane za fundo zina zimene mumatsutsana. Motero opani Mulungu ndipo mundimvere ine.”"},{"SurahNumber":43,"VerseNumber":64,"Text":"“Ndithudi Mulungu! Ndiye Ambuye wanga ndi Ambuye wanu. Motero mutumikireni Iye. Imeneyi ndiyo njira yoyenera.”"},{"SurahNumber":43,"VerseNumber":65,"Text":"Koma magulu ena a pakati pawo adapatukana, kotero tsoka kwa iwo amene adali oipa chifukwa cha chilango chowawa chimene chidzadza pa iwo patsiku la masautso"},{"SurahNumber":43,"VerseNumber":66,"Text":"Kodi iwo ali kungodikira kuti ola lidzadza pa iwo mwadzidzidzi pamene iwo sali kudziwa"},{"SurahNumber":43,"VerseNumber":67,"Text":"Abwenzi patsiku limeneli adzasanduka adani kupatula okhawo amene amalewa zoipa"},{"SurahNumber":43,"VerseNumber":68,"Text":"oh inu akapolo anga! Palibe chochititsa mantha kwa inu lero lino ndipo simudzamva chisoni"},{"SurahNumber":43,"VerseNumber":69,"Text":"Inu amene mwakhulupirira chivumbulutso chathu ndipo munali Asilamu"},{"SurahNumber":43,"VerseNumber":70,"Text":"Lowani m’Paradiso, inu pamodzi ndi akazi anu ndipo mudzasangalatsidwa"},{"SurahNumber":43,"VerseNumber":71,"Text":"Mbale za golide ndi zikho zomwera zidzaperekedwa kwa iwo ndipo mu izo mudzakhala zimene mitima yawo inali kulakalaka ndi ponso zosangalala kuziona. Ndipo inu mudzakhala momwemo mpaka kalekale"},{"SurahNumber":43,"VerseNumber":72,"Text":"Ndipo uwu ndi munda umene mwapatsidwa kuti mukhalemo chifukwa cha zimene mudachita"},{"SurahNumber":43,"VerseNumber":73,"Text":"M’menemo mudzapeza zipatso zochuluka zimene muzidzadya"},{"SurahNumber":43,"VerseNumber":74,"Text":"Ndithudi onse osakhulupirira adzakhala ku moto wa ku Gahena mpaka kalekale"},{"SurahNumber":43,"VerseNumber":75,"Text":"Chilango chawo sichidzachepetsedwa ndipo adzasowa chonena chifukwa adzakhala ndi mantha"},{"SurahNumber":43,"VerseNumber":76,"Text":"Ife sitidawalakwire koma iwo adadzilakwitsa okha"},{"SurahNumber":43,"VerseNumber":77,"Text":"Ndipo iwo adzalira kuti, “Oh Maliki! Muuze Ambuye wako kuti atimalize ife! Ndipo iye adzati, “Ndithudi inu mudzakhalabe ndi moyo.”"},{"SurahNumber":43,"VerseNumber":78,"Text":"Ndithudi Ife tabweretsa choonadi kwa iwe koma ambiri a inu mumadana ndi choonadi"},{"SurahNumber":43,"VerseNumber":79,"Text":"Kapene iwo ali ndi chikonzekero china? Motero nafenso tili kukonzeka"},{"SurahNumber":43,"VerseNumber":80,"Text":"Kapena iwo amaganiza kuti Ife sitikumva zimene amabisa ndi nkhani zawo za chinsinsi? Ndithudi Ife timamva ndipo Atumwi athu amene ali pakati pawo amalemba chilichonse"},{"SurahNumber":43,"VerseNumber":81,"Text":"Nena, “Ngati Mwini Chisoni Chosatha akadakhala ndi Mwana, ine ndikadakhala woyamba kumupembedza.”"},{"SurahNumber":43,"VerseNumber":82,"Text":"“Ulemerero ukhale kwa Ambuye wakumwamba ndi dziko lapansi, Ambuye Mwini mpando wachifumu! Iye akhale pamwamba pa zimene amukundukira Iye.”"},{"SurahNumber":43,"VerseNumber":83,"Text":"Kotero aleke kuti ayambe kuyankhula zinthu zopanda pake ndi kusewera mpaka pamene akumana ndi tsiku limene amaopsedwa nalo"},{"SurahNumber":43,"VerseNumber":84,"Text":"Iye ndiye Mulungu wakumwamba ndi Mulungu wa padziko lapansi ndipo Iye ndi waluntha ndi wodziwa chinthu china chilichonse"},{"SurahNumber":43,"VerseNumber":85,"Text":"Ndipo wodala ndi Mwini Ufumu wakumwamba ndi dziko lapansi ndi zonse zimene zili m’menemo. Iye ndiye amene amadziwa ola lachiweruzo ndipo kwa Iye ndi kumene nonse mudzabwerera"},{"SurahNumber":43,"VerseNumber":86,"Text":"Ndipo onse amene amawapembedza oonjezera pa Mulungu alibe mphamvu yowaimirira kupatula yekhayo amene amachitira umboni woona ndiye amene iwo amamudziwa"},{"SurahNumber":43,"VerseNumber":87,"Text":"Ndipo ngati iwe utawafunsa kuti kodi adawalenga ndani? Ndithudi iwo adzayankha kuti, “Mulungu.” Nanga ndi chifukwa chiyani amasiya choonadi"},{"SurahNumber":43,"VerseNumber":88,"Text":"Ndi zonena zake kuti, “Ambuye wanga! Ndithudi awa ndi anthu amene safuna kukhulupirira.”"},{"SurahNumber":43,"VerseNumber":89,"Text":"Kotero asiye okha ndipo nena, “Mtendere!” Koma iwo adzadziwa posachedwapa"},{"SurahNumber":44,"VerseNumber":1,"Text":"Ha Mim"},{"SurahNumber":44,"VerseNumber":2,"Text":"Ndilumbira pali Buku limene limanena zoona"},{"SurahNumber":44,"VerseNumber":3,"Text":"Ife tidalivumbulutsa ilo mu usiku wodalitsika. Ndithudi Ife tili kupitirizabe kuchenjeza"},{"SurahNumber":44,"VerseNumber":4,"Text":"Mu umenewu, ntchito iliyonse ili kuonetsedwa poyera"},{"SurahNumber":44,"VerseNumber":5,"Text":"Lamulo lochokera kwa Ife, ndithudi Ife timatumiza"},{"SurahNumber":44,"VerseNumber":6,"Text":"Chifundo chochokera kwa Ambuye wako, ndithudi Iye ndi wakumva ndi wodziwa"},{"SurahNumber":44,"VerseNumber":7,"Text":"Ambuye wakumwamba ndi dziko lapansi ndi zonse zimene zili pakati pawo, ngati inu nonse mutakhala ndi chikhulupiriro chenicheni"},{"SurahNumber":44,"VerseNumber":8,"Text":"Kulibe Mulungu wina koma Iye yekha. Ndipo ndiye amene amapereka moyo ndi imfa. Ambuye wako ndi Ambuye wa makolo ako amene adanka kale"},{"SurahNumber":44,"VerseNumber":9,"Text":"Iyayi! Iwo amakayika, amasewerera"},{"SurahNumber":44,"VerseNumber":10,"Text":"Motero dikirani tsiku limene kumwamba kudzatsitsa utsi wooneka"},{"SurahNumber":44,"VerseNumber":11,"Text":"Umene udzazungulira anthu ndipo chimenechi ndi chilango chowawa"},{"SurahNumber":44,"VerseNumber":12,"Text":"Iwo adzati, “Ambuye wathu! Tichotsereni chilango ichi chifukwa tsopano takhulupirira.”"},{"SurahNumber":44,"VerseNumber":13,"Text":"Kodi iwo angachenjezedwe bwanji pamene kunadza kale Mtumwi amene anali kuwauza choonadi"},{"SurahNumber":44,"VerseNumber":14,"Text":"Iwo adamutembenukira ndi kumati, “Munthu wophunzitsidwa ndi anthu ena, munthu wamisala.”"},{"SurahNumber":44,"VerseNumber":15,"Text":"Ndithudi Ife tidzachotsa chilango pa kanthawi kochepa koma ndithudi inu mudzabwerera"},{"SurahNumber":44,"VerseNumber":16,"Text":"Patsiku limene Ife tidzakugwirani mwamphamvu. Ndithudi tidzawabwezera chilango choyenera"},{"SurahNumber":44,"VerseNumber":17,"Text":"Ndipo, ndithudi, tidawayesa anthu a Farawo, iwo asanabadwe, ndipo kudadza kwa iwo Mtumwi wolemekezeka"},{"SurahNumber":44,"VerseNumber":18,"Text":"Naati “Bweretsani kwa ine akapolo a Mulungu.” “Ndithudi ine ndine Mtumwi wokhulupirika kwa inu.”"},{"SurahNumber":44,"VerseNumber":19,"Text":"“Ndipo musachitire mwano Mulungu. Ndithudi ine ndadza kwa inu ndi ulamuliro wooneka.”"},{"SurahNumber":44,"VerseNumber":20,"Text":"“Ndipo ndithudi ine ndapempha chitetezo cha Ambuye wanga ndi Ambuye wanu kuti musandiononge.”"},{"SurahNumber":44,"VerseNumber":21,"Text":"“Koma ngati inu simundikhulupirira ine, ndiye mundisiye ndekha.”"},{"SurahNumber":44,"VerseNumber":22,"Text":"Ndipo iye anati kwa Ambuye wake, “Anthu awa ndi ochimwa.”"},{"SurahNumber":44,"VerseNumber":23,"Text":"Choka iwe ndi akapolo anga nthawi yausiku. Ndithudi iwe udzalondoledwa"},{"SurahNumber":44,"VerseNumber":24,"Text":"“Ileke nyanja kukhala monga mmene ili. Ndithudi iwo ndi anthu amene adzamizidwa.”"},{"SurahNumber":44,"VerseNumber":25,"Text":"Kodi ndi minda ingati ndiponso a kasupe angati amene iwo adasiya"},{"SurahNumber":44,"VerseNumber":26,"Text":"Ndi minda ya chimanga ndi malo olemekezeka"},{"SurahNumber":44,"VerseNumber":27,"Text":"Ndi zinthu zabwino zimene amasangalala nazo"},{"SurahNumber":44,"VerseNumber":28,"Text":"Kotero zinali choncho. Ndipo Ife tidawasankha anthu ena kuti atenge zinthu zawo"},{"SurahNumber":44,"VerseNumber":29,"Text":"Kumwamba kapena dziko lapansi silidakhetse msozi chifukwa cha iwo ndipo iwo sadapatsidwe mpumulo"},{"SurahNumber":44,"VerseNumber":30,"Text":"Ndithudi tidapulumutsa ana a Israyeli ku chilango chochititsa manyazi"},{"SurahNumber":44,"VerseNumber":31,"Text":"Chimene chidaperekedwa ndi Farawo. Ndithudi iye adali wamwano ndi mmodzi wa anthu oswa malamulo"},{"SurahNumber":44,"VerseNumber":32,"Text":"Ndithudi tidawasankha iwo kuti akhale ndi nzeru kuposa mitundu ina"},{"SurahNumber":44,"VerseNumber":33,"Text":"Ndipo tidawapatsa chivumbulutso chimene chidali ndi mayesero ooneka"},{"SurahNumber":44,"VerseNumber":34,"Text":"Ndithudi iwo akuti"},{"SurahNumber":44,"VerseNumber":35,"Text":"“Palibe china chilichonse kupatula imfa yathu yoyamba ndipo ife sitidzaukitsidwa kwa akufa.”"},{"SurahNumber":44,"VerseNumber":36,"Text":"“Kotero bweretsa makolo athu ngati zimene ukunena ndi zoona!”"},{"SurahNumber":44,"VerseNumber":37,"Text":"Kodi awa ndi opambana kuposa anthu a Tubba ndi iwo amene adalipo kale? Ife tidawaononga onse ndipo iwo adali olakwa"},{"SurahNumber":44,"VerseNumber":38,"Text":"Ndipo ife sitidalenge kumwamba ndi dziko lapansi ndi zonse zimene zili m’menemo mwamasewera"},{"SurahNumber":44,"VerseNumber":39,"Text":"Ife sitidazilenge zonsezi kupatula mwachoonadi ndipo ambiri a iwo sadziwa"},{"SurahNumber":44,"VerseNumber":40,"Text":"Ndithudi tsiku lachimaliziro ndi tsiku lomaliza kwa iwo onse"},{"SurahNumber":44,"VerseNumber":41,"Text":"Ndi tsiku limene bwenzi sadzakumbukira bwenzi ake ndipo sadzalandira chithandizo"},{"SurahNumber":44,"VerseNumber":42,"Text":"Kupatula yekhawo amene waonetsedwa chisomo cha Mulungu. Ndithudi Iye ndiye Mwini mphamvu ndi Mwini chisoni chosatha"},{"SurahNumber":44,"VerseNumber":43,"Text":"Ndithudi mtengo wa Zaqqum"},{"SurahNumber":44,"VerseNumber":44,"Text":"Udzakhala chakudya cha anthu ochimwa"},{"SurahNumber":44,"VerseNumber":45,"Text":"Monga mafuta owira, chidzabwata m’mimba mwawo"},{"SurahNumber":44,"VerseNumber":46,"Text":"Monga ngati madzi ogaduka"},{"SurahNumber":44,"VerseNumber":47,"Text":"“Mugwire iye ndipo mududuzireni m’kati mwa Gahena.”"},{"SurahNumber":44,"VerseNumber":48,"Text":"Ndipo thirani pamutu pake chilango cha madzi owira"},{"SurahNumber":44,"VerseNumber":49,"Text":"“Lawani ichi! Ndithudi inu munali amphamvu ndi aulemu.”"},{"SurahNumber":44,"VerseNumber":50,"Text":"“Ndithudi! Ichi ndicho chimene munali kukayika.”"},{"SurahNumber":44,"VerseNumber":51,"Text":"“Ndithudi! Iwo amene amalewa zoipa adzakhala kumalo otetezedwa.”"},{"SurahNumber":44,"VerseNumber":52,"Text":"Pakati pa minda ndi a kasupe"},{"SurahNumber":44,"VerseNumber":53,"Text":"Iwo atavala Silika wokhuthala ndi wokongola, atakhala moyang’anizana"},{"SurahNumber":44,"VerseNumber":54,"Text":"Kotero zidzakhala choncho ndipo Ife tidzawakwatitsa kwa akazi a maso aakuluakulu okongola"},{"SurahNumber":44,"VerseNumber":55,"Text":"Iwo adzaitanitsa chipatso cha mtundu uliwonse mwamtendere ndi mokhazikika"},{"SurahNumber":44,"VerseNumber":56,"Text":"Ndipo iwo sadzalawa imfa kupatula imfa yoyamba ndipo Iye adzawapulumutsa ku chilango chowawa cha Gahena"},{"SurahNumber":44,"VerseNumber":57,"Text":"Chisomo chochokera kwa Ambuye wako! Chimenechi chidzakhala chinthu chopambana kwambiri"},{"SurahNumber":44,"VerseNumber":58,"Text":"Ndithudi Ife taipanga Koraniyi kukhala yapafupi m’chiyankhulo chako ndi cholinga chakuti mwina angathe kukumbukira"},{"SurahNumber":44,"VerseNumber":59,"Text":"Kotero iwe dikira chifukwa nawonso ali kudikira"},{"SurahNumber":45,"VerseNumber":1,"Text":"Ha Mim"},{"SurahNumber":45,"VerseNumber":2,"Text":"Chivumbulutso cha Buku ndi chochokera kwa Mulungu, Mwini mphamvu zonse ndi Mwini nzeru"},{"SurahNumber":45,"VerseNumber":3,"Text":"Ndithudi kumwamba ndi dziko lapansi kuli zizindikiro kwa anthu okhulupirira"},{"SurahNumber":45,"VerseNumber":4,"Text":"M’chilengedwe chanu nyama zimapezeka paliponse pa dziko lapansi ndipo ndi zizindikiro kwa iwo amene ali okhulupirira kwenikweni"},{"SurahNumber":45,"VerseNumber":5,"Text":"Ndi m’kasinthidwe ka usiku ndi usana ndi m’chakudya chimene amatumiza kuchokera ku mitambo ndipo amapereka moyo ku nthaka imene idali yakufa ndipo m’kasinthidwe ka mphepo, muli zizindikiro kwa anthu ozindikira"},{"SurahNumber":45,"VerseNumber":6,"Text":"Ichi ndi chivumbulutso chochokera kwa Mulungu chimene tili kulakatula kwa iwe mwachoonadi. Nanga ndi uthenga uti wa Mulungu ndi chivumbulutso chake chiti chomwe iwo akhoza kukhulupirira"},{"SurahNumber":45,"VerseNumber":7,"Text":"Tsoka kwa wochimwa aliyense wabodza"},{"SurahNumber":45,"VerseNumber":8,"Text":"Amene amamva mawu a Mulungu amene ali kunenedwa kwa iye ndipo amapitirizabe kunyada ngati iye sanamve. Motero muuze iye za chilango chowawa"},{"SurahNumber":45,"VerseNumber":9,"Text":"Ndipo pamene iye akamva mawu a Mulungu, amawasandutsa kukhala masewera. Ndipo kwa otere kudzakhala chilango chochititsa manyazi"},{"SurahNumber":45,"VerseNumber":10,"Text":"Kutsogolo kwawo kuli Gahena, ndipo sadzapeza phindu lina lililonse pa ntchito zawo kapenakwaiwoameneadawasandutsakukhalawowasamala poonjezera pa Mulungu. Ndipo iwo adzalandira chilango chowawa"},{"SurahNumber":45,"VerseNumber":11,"Text":"Ichi ndi chilangizo choona. Ndipo iwo amene amakana zizindikiro za Ambuye wawo, adzalandira chilango chapadera chowawa"},{"SurahNumber":45,"VerseNumber":12,"Text":"Ndi Mulungu amene adachepetsa mphamvu ya nyanja kuti masitima aziyenda mwaulamuliro wake ndipo kuti inu mukhoza kufuna chisomo chake kuti muzimuthokoza"},{"SurahNumber":45,"VerseNumber":13,"Text":"Ndipo Iye adachepetsa mphamvu ya chinthu chilichonse chimene chili kumwamba ndi dziko lapansi. Ndithudi mu zimenezi muli zizindikiro kwa anthu amene amaganiza mofatsa"},{"SurahNumber":45,"VerseNumber":14,"Text":"Auze iwo amene amakhulupirira kuti akhululukire iwo amene sakhulupirira m’masiku a Mulungu kuti Iye akhoza kulipira anthu chimene amachita"},{"SurahNumber":45,"VerseNumber":15,"Text":"Aliyense amene amachita zabwino amachitira mzimu wake ndipo aliyense amene amachita zoipa adzilakwira yekha. Pomaliza nonse mudzabwerera kwa Ambuye wanu"},{"SurahNumber":45,"VerseNumber":16,"Text":"Ndithudi Ife tidawapatsa ana a Israyeli Buku ndi luntha lozindikira mawu a Mulungu ndi Utumwi ndipo tidawapatsa zinthu zokoma ndipo tidawakonda iwo kuposa mitundu ina yonse"},{"SurahNumber":45,"VerseNumber":17,"Text":"Ndipo Ife tidawapatsa zizindikiro zooneka za chipembedzo. Ndipo iwo adayamba mipatuko pamene nzeru zidaperekedwa kwa iwo chifukwa cha njiru pakati pawo. Ndithudi Ambuye wako adzaweruza pakati pawo pa tsiku lachiweruzo pa nkhani zimene anali kutsutsana"},{"SurahNumber":45,"VerseNumber":18,"Text":"Ndipo iwe takuika pa njira yoyenera. Motero tsatira yoyenerayo ndipo usatsatire zilakolako za iwo amene sadziwa chilichonse"},{"SurahNumber":45,"VerseNumber":19,"Text":"Ndithudi iwo sangakuthandize chilichonse ku mkwiyo wa Mulungu. Ndi anthu oipa okha okha omwe amakhala ngati atetezi a wina ndi mnzake koma Mulungu ndi Mtetezi wa iwo amene amalewa zoipa"},{"SurahNumber":45,"VerseNumber":20,"Text":"Uwu ndi umboni womveka kwa anthu ndi langizo ndi chisomo kwa anthu amene ali ndi chikhulupiriro chokhazikika"},{"SurahNumber":45,"VerseNumber":21,"Text":"Kodi anthu amene amachita zoipa amaganiza kuti Ife tidzawasamala monga mmene tidzasamalire anthu amene amakhulupirira ndipo amachita ntchito zabwino zofanana ndi moyo wawo ndiponso imfa yawo? Iwo amaweruza molakwa"},{"SurahNumber":45,"VerseNumber":22,"Text":"Ndipo Mulungu adalenga kumwamba ndi dziko lapansi mwachoonadi kuti mzimu uliwonse ukhoza kupeza dipo lake molingana ndi zimene udachita ndipo palibe amene adzaponderezedwa"},{"SurahNumber":45,"VerseNumber":23,"Text":"Kodi wamuona iye amene amasandutsa zilakolako zake kukhala mulungu wake? Mulungu wamusocheretsa iye ndipo wakhazikitsa chophimba m’makutu mwake ndi mu mtima mwake. Ndipo waika chophimba m’maso mwake? Kodi ndani amene akhoza kumutsogolera iye kupatula Mulungu? Kodi tsopano simudzakumbukira"},{"SurahNumber":45,"VerseNumber":24,"Text":"Ndipo iwo amati, “Kulibe china chilichonse kupatula moyo wathu wa pa dziko lapansi. Ife timakhala ndi moyo ndipo timafa ndipo palibe chimene chimationonga ife koma nthawi yokha ndiyo.” Ndipo iwo sadziwa chilichonse cha izo koma amangonena zongoganiza"},{"SurahNumber":45,"VerseNumber":25,"Text":"Ndipo pamene chivumbulutso chathu chomveka chimanenedwa kwa iwo, mtsutso wawo siukhala wina koma kuti, “Bweretsa makolo athu akale ngati zimene ukunena ndi zoonadi.”"},{"SurahNumber":45,"VerseNumber":26,"Text":"Nena: “Mulungu amakupatsani inu moyo, amakuphani ndipo Iye adzakusonkhanitsani pa tsiku la kuuka kwa akufa limene lilibe chikayiko. Koma ambiri sadziwa zimenezi.”"},{"SurahNumber":45,"VerseNumber":27,"Text":"Mulungu! Wake ndi ufumu wakumwamba ndi dziko lapansi. Ndipo patsiku limene ola lidzadza, onse amene amanenazinthuzabodzaadzatayachilichonse"},{"SurahNumber":45,"VerseNumber":28,"Text":"Ndipoiwe udzaona mtundu uliwonse utagwada pansi ndipo mtundu uliwonse udzaitanidwa monga mmene zidalembedwera. Lero mudzalipidwa molingana ndi zimene mudachita"},{"SurahNumber":45,"VerseNumber":29,"Text":"Buku lathuli lili kunena za inu mwachilungamo. Ndithudi timalemba zonse zimene mumachita"},{"SurahNumber":45,"VerseNumber":30,"Text":"Ndipo iwo amene adakhulupirira ndipo amachita ntchito zabwino, Ambuye wawo adzawalowetsa m’chisomo chake. Kumeneku ndiko kupambana kwenikweni"},{"SurahNumber":45,"VerseNumber":31,"Text":"Koma iwo amene sadakhulupirire adzauzidwa kuti, “Kodi chivumbulutso changa sichidalakatulidwe kwa inu? Koma inu munali onyada ndipo munali anthu ochita zoipa.”"},{"SurahNumber":45,"VerseNumber":32,"Text":"Ndipo pamene zidanenedwa kuti, “Ndithudi lonjezo la Mulungu ndi loona ndipo palibe zokayikitsa za kudza kwa Ola”, inu mudati, “Ife sitidziwa kuti Ola ndi chiyani ndipo ife sitiliganiza kupatula kuti ndi maganizo opanda pake ndipo ife sitilikhulupirira ayi.”"},{"SurahNumber":45,"VerseNumber":33,"Text":"Ndipozoipazonsezimeneadachitazidaonekerapoyera kwa iwo ndipo zonse zimene anali kunyoza zidzawapeza"},{"SurahNumber":45,"VerseNumber":34,"Text":"Ndipo kudzanenedwa kuti, “Lero takuiwalani inu monga momwe inu mudaiwalira za tsiku lanuli. Ndipo malo anu okhala ndi ku Moto ndipo kumeneko sikudzakhala wina wokuthandizani.”"},{"SurahNumber":45,"VerseNumber":35,"Text":"“Ichi ndi chifukwa chakuti mudatenga chivumbulutso cha Mulungu ngati chinthu choseweretsa ndipo moyo wa padziko lino lapansi udakunyengani inu.” Motero patsiku limeneli, iwo sadzachotsedwa ndipo sadzaloledwa kukonza zolakwa zawo"},{"SurahNumber":45,"VerseNumber":36,"Text":"Motero kuyamikidwa konse kukhale kwa Mulungu, Ambuye wa Kumwamba ndi Ambuye wa padziko lapansi ndi Ambuye wa zolengedwa zonse"},{"SurahNumber":45,"VerseNumber":37,"Text":"Ndipo wake ndi Ufumu wakumwamba ndi padziko lapansi ndipo Iye ndi Wopambana ndi Wanzeru zonse"}]}