{"Id":383,"LanguageCodes":["tr","tur"],"Name":"tur-alibulac","Author":"Ali Bulac","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":27,"VerseNumber":56,"Text":"Kavminin cevabı: \"Lut ailesini şehrinizden sürüp çıkarın. Temiz kalmak isteyen insanlarmış\" demekten başka olmadı"},{"SurahNumber":27,"VerseNumber":57,"Text":"Biz de, onu ve ailesini kurtardık, yalnızca karısı hariç; onu geride (azap içinde kalanlar arasında) takdir ettik"},{"SurahNumber":27,"VerseNumber":58,"Text":"Ve üzerlerine bir yağmur yağdırdık. Uyarılanların yağmuru ne kötüdür"},{"SurahNumber":27,"VerseNumber":59,"Text":"Dedi ki: \"Hamd Allah'ındır ve selam O'nun seçtiği kullarının üzerinedir. Allah mı daha hayırlı yoksa onların ortak koştukları mı"},{"SurahNumber":27,"VerseNumber":60,"Text":"(Onlar mı) Yoksa, gökleri ve yeri yaratan ve size gökten su indiren mi? Ki onunla (o suyla) gönül alıcı bahçeler bitirdik, sizin içinse bir ağacını bitirmek (bile) mümkün değildir. Allah ile beraber başka bir İlah mı? Hayır, onlar sapıklıkta devam eden bir kavimdir"},{"SurahNumber":27,"VerseNumber":61,"Text":"Ya da yeryüzünü bir karar yeri kılan, onun arasında ırmaklar var eden ve ona (yeryüzü için) sarsılmaz dağlar yaratan ve iki deniz arasında bir ara-engel (haciz) koyan mı? Allah ile beraber başka bir İlah mı? Hayır onların çoğu bilmiyorlar"},{"SurahNumber":27,"VerseNumber":62,"Text":"Ya da sıkıntı ve ihtiyaç içinde olana, Kendisi'ne dua ettiği zaman icabet eden, kötülüğü açıp gideren ve sizi yeryüzünün halifeleri kılan mı? Allah ile beraber başka bir İlah mı? Ne az öğüt-alıp düşünüyorsunuz"},{"SurahNumber":27,"VerseNumber":63,"Text":"Ya da karanın ve denizin karanlıkları içinde size yol gösteren ve rahmetinin önünde rüzgarları müjde vericiler olarak gönderen mi? Allah ile beraber başka bir İlah mı? Allah, onların şirk koştuklarından Yücedir"},{"SurahNumber":27,"VerseNumber":64,"Text":"Ya da halkı sürekli yaratmakta olan, sonra onu iade edecek olan ve sizi gökten ve yerden rızıklandıran mı? Allah ile beraber başka bir İlah mı? De ki: \"Eğer doğru söylüyor iseniz, kesin-kanıt (burhan)ınızı getiriniz"},{"SurahNumber":27,"VerseNumber":65,"Text":"De ki: \"Göklerde ve yerde gaybı Allah'tan başka kimse bilmez. Onlar ne zaman dirileceklerinin şuuruna varmıyorlar"},{"SurahNumber":27,"VerseNumber":66,"Text":"Hayır, onların ahiret konusundaki bilgileri 'ard arda toplanıp pekiştirildi,’ hayır, onlar bundan bir kuşku içindedirler; hayır, onlar bundan yana kördürler"},{"SurahNumber":27,"VerseNumber":67,"Text":"İnkar edenler dedi ki: \"Biz ve atalarımız toprak olduktan sonra mı, gerçekten biz mi dirilip-çıkartılacakmışız"},{"SurahNumber":27,"VerseNumber":68,"Text":"Andolsun, bu (azap ve dirilme tehdidi), bize ve daha önce atalarımıza va'dolunmuştur. Bu, olsa olsa geçmişlerin uydurma masallarından başkası değildir"},{"SurahNumber":27,"VerseNumber":69,"Text":"De ki: \"Yeryüzünde gezip dolaşın da, suçlu-günahkarların nasıl bir sona uğradıklarını görün"},{"SurahNumber":27,"VerseNumber":70,"Text":"Sen, onlara karşı hüzne kapılma ve kurdukları tuzaklardan dolayı sıkıntı içinde olma"},{"SurahNumber":27,"VerseNumber":71,"Text":"Derler ki: \"Eğer doğruyu söylüyor iseniz, bu va'dolunan (azap) ne zaman"},{"SurahNumber":27,"VerseNumber":72,"Text":"De ki: \"Belki de acele etmekte olduğunuzun (azabın) bir kısmı size yetişmiştir bile"},{"SurahNumber":27,"VerseNumber":73,"Text":"Şüphesiz, senin Rabbin, insanlara karşı büyük lütuf (fazl) sahibidir, ancak insanların çoğu şükretmiyorlar"},{"SurahNumber":27,"VerseNumber":74,"Text":"Ve şüphesiz, senin Rabbin, sinelerinin gizli tuttuklarını ve açığa vurduklarını kesin olarak bilmektedir"},{"SurahNumber":27,"VerseNumber":75,"Text":"Gökte ve yerde gizli olan hiçbir şey yoktur ki, apaçık olan bir kitapta (Levh-i Mahfuz'da) olmasın"},{"SurahNumber":27,"VerseNumber":76,"Text":"Gerçek şu ki, bu Kur'an, İsrailoğulları'na hakkında ayrılığa düştükleri şeylerin bir çoğunu aktarıp anlatıyor"},{"SurahNumber":27,"VerseNumber":77,"Text":"Ve gerçekten o, mü'minler için bir hidayet ve bir rahmettir"},{"SurahNumber":27,"VerseNumber":78,"Text":"Şüphesiz senin Rabbin, onların arasında Kendi hükmünü verecektir. O, güçlü ve üstün olandır, bilendir"},{"SurahNumber":27,"VerseNumber":79,"Text":"Sen, artık Allah'a tevekkül et; çünkü sen apaçık olan hak üzerindesin"},{"SurahNumber":27,"VerseNumber":80,"Text":"Çünkü gerçekten sen, ölülere (söz) dinletemezsin ve arkasını dönüp kaçan sağırlara da çağrıyı işittiremezsin"},{"SurahNumber":27,"VerseNumber":81,"Text":"Ve sen körleri düştükleri sapıklıktan çekip hidayete erdirici değilsin; sen ancak, ayetlerimize iman edenlere (söz) dinletebilirsin, işte Müslüman olanlar bunlardır"},{"SurahNumber":27,"VerseNumber":82,"Text":"O söz, başlarına geldiği zaman, onlara yerden bir Dabbe çıkarırız; o da, insanların Bizim ayetlerimize kesin bir bilgiyle inanmadıklarını onlara söyler"},{"SurahNumber":27,"VerseNumber":83,"Text":"Ve her ümmetten ayetlerimizi yalanlayan bir grubu toplayacağımız gün, artık onlar 'tutuklanıp (azap yerine) dağıtılırlar"},{"SurahNumber":27,"VerseNumber":84,"Text":"Nihayet geldikleri zaman, (Allah) der ki: \"Siz Benim ayetlerimi, bilgi bakımından kavramadığınız halde yalanladınız mı? Yoksa ne yapıyordunuz"},{"SurahNumber":27,"VerseNumber":85,"Text":"Zulmetmelerine karşılık, söz, kendi aleyhlerine gelmiş bulunmaktadır, artık konuşmazlar"},{"SurahNumber":27,"VerseNumber":86,"Text":"Görmediler mi, Biz geceyi onda sükun bulmaları için, gündüzü de aydınlık(la görsünler) diye yarattık. Şüphesiz, iman eden bir kavim için bunda ayetler vardır"},{"SurahNumber":27,"VerseNumber":87,"Text":"Sur'a üfürüleceği gün, Allah'ın dilediği kimseler dışında, göklerde ve yerde olan herkes artık korkuya kapılmıştır ve her biri 'boyun bükmüş' olarak O'na gelmişlerdir"},{"SurahNumber":27,"VerseNumber":88,"Text":"Dağları görürsün de, donmuş sanırsın; oysa onlar bulutların sürüklenmesi gibi sürüklenirler. Herşeyi 'sapasağlam ve yerli yerinde yapan' Allah'ın sanatı (yapısı)dır (bu). Şüphesiz O, işlediklerinizden haberdardır"},{"SurahNumber":27,"VerseNumber":89,"Text":"Kim bir iyilikle gelirse, artık kendisine daha hayırlısı vardır ve onlar, o günün korkusuna karşı güvenlik içindedirler"},{"SurahNumber":27,"VerseNumber":90,"Text":"Kim bir kötülükle gelirse, artık onlar da ateşe yüzükoyun atılır (ve onlara:) \"Yaptıklarınızdan başkasıyla mı cezalandırılıyorsunuz?\" (denir)"},{"SurahNumber":27,"VerseNumber":91,"Text":"(De ki:) \"Ben, ancak bu şehrin Rabbine ibadet etmekle emrolundum ki, O, burasını kutlu ve saygıdeğer kıldı. Herşey O'nundur. Ve Müslümanlardan olmakla emrolundum"},{"SurahNumber":27,"VerseNumber":92,"Text":"Ve Kur'an'ı okumakla da (emrolundum). Artık kim hidayete gelirse, kendi nefsi için hidayete gelmiştir; kim sapacak olursa, de ki: \"Ben yalnızca uyarıcılardanım"},{"SurahNumber":27,"VerseNumber":93,"Text":"Ve de ki: \"Allah'a hamdolsun, O size ayetlerini gösterecektir, siz de onları bilip tanıyacaksınız.\" Senin Rabbin, yaptıklarınızdan gafil değildir"},{"SurahNumber":28,"VerseNumber":1,"Text":"Ta, Sin, Mim"},{"SurahNumber":28,"VerseNumber":2,"Text":"Bunlar, apaçık Kitab'ın ayetleridir"},{"SurahNumber":28,"VerseNumber":3,"Text":"Mü'min olan bir kavim için hak olmak üzere, Musa ve Firavun'un haberinden (bir bölümünü) sana okuyacağız"},{"SurahNumber":28,"VerseNumber":4,"Text":"Gerçek şu ki, Firavun yeryüzünde (Mısır'da) büyüklenmiş ve oranın halkını birtakım fırkalara ayırıp bölmüştü; onlardan bir bölümünü güçten düşürüyor, erkek çocuklarını boğazlayıp kadınlarını diri bırakıyordu. Çünkü o, bozgunculardandı"},{"SurahNumber":28,"VerseNumber":5,"Text":"Biz ise, yeryüzünde güçten düşürülenlere lütufta bulunmak, onları önderler yapmak ve mirasçılar kılmak istiyoruz"},{"SurahNumber":28,"VerseNumber":6,"Text":"Ve (istiyoruz ki) onları yeryüzünde 'iktidar sahipleri olarak yerleşik kılalım', Firavun'a, Haman'a ve askerlerine, onlardan sakındıkları şeyi gösterelim"},{"SurahNumber":28,"VerseNumber":7,"Text":"Musa'nın annesine: \"Onu emzir, şayet onun için korkacak olursan, onu suya bırak, korkma ve üzülme; çünkü onu Biz sana tekrar geri vereceğiz ve onu gönderilen (elçilerden) kılacağız\" diye vahyettik (bildirdik)"},{"SurahNumber":28,"VerseNumber":8,"Text":"Nihayet Firavun'un ailesi, onu (ileride bilmeksizin) kendileri için bir düşman ve üzüntü konusu olsun diye sahipsiz görüp aldılar. Gerçekte Firavun, Haman ve askerleri bir yanılgı içindeydi"},{"SurahNumber":28,"VerseNumber":9,"Text":"Firavun'un karısı dedi ki: \"Benim için de, senin için de bir göz bebeği; onu öldürmeyin; umulur ki bize yararı dokunur veya onu evlat ediniriz.\" Oysa onlar (başlarına geleceklerin) şuurunda değillerdi"},{"SurahNumber":28,"VerseNumber":10,"Text":"Musa'nın annesi ise, yüreği boşluk içinde sabahladı. Eğer mü'minlerden olması için kalbi üzerinde (sabrı ve dayanıklılığı) pekiştirmemiş olsaydık, neredeyse onu(n durumunu) açığa vuracaktı"},{"SurahNumber":28,"VerseNumber":11,"Text":"Ve onun kız kardeşine: \"Onu izle,\" dedi. Böylece o da, kendileri farkında değilken onu uzaktan gözetledi"},{"SurahNumber":28,"VerseNumber":12,"Text":"Biz, daha önce ona süt analarını haram etmiştik. (Kız kardeşi:) \"Ben, sizin adınıza onun bakımını üstlenecek ve ona öğüt verecek (veya eğitecek) bir aileyi size bildireyim mi?\" dedi"},{"SurahNumber":28,"VerseNumber":13,"Text":"Böylelikle, gözünün aydın olması, üzülmemesi ve gerçekten Allah'ın va'dinin hak olduğunu bilmesi için, onu annesine geri vermiş olduk. Ancak onların çoğu bilmezler"},{"SurahNumber":28,"VerseNumber":14,"Text":"O, erginlik çağına ulaşıp olgunlaşınca, ona bir 'hüküm ve hikmet' ve ilim verdik. Biz iyilikte bulunanları işte böyle ödüllendiririz"},{"SurahNumber":28,"VerseNumber":15,"Text":"(Musa) Halkının haberi olmadığı bir zamanda şehre girdi, orda kavga etmekte olan iki adam buldu; bu kendi taraftarlarından, şu da düşmanlarından. Derken taraftarlarından olan, düşmanlarından olana karşı ondan yardım istedi. Bunun üzerine ona bir yumruk attı ve işini bitiriverdi. (Sonra da:) \"Bu şeytanın işindendir; o, gerçekten açıkça saptırıcı bir düşmandır\" dedi"},{"SurahNumber":28,"VerseNumber":16,"Text":"Dedi ki: \"Rabbim, gerçekten, ben kendi nefsime zulmettim, artık beni bağışla.\" Böylece (Allah) onu bağışladı. Şüphesiz. O, bağışlayandır, esirgeyendir"},{"SurahNumber":28,"VerseNumber":17,"Text":"Dedi ki: \"Rabbim, bana verdiğin nimetler adına, artık suçlu günahkarlara destekçi olmayacağım"},{"SurahNumber":28,"VerseNumber":18,"Text":"Böylece şehirde korku içinde (çevreyi) gözetleyerek sabahladı. Derken, bir de baktı ki, dün kendisinden yardım isteyen (kişi, bugün de) kendisine yardım için bağırıyor. Musa, ona dedi ki: \"Sen açıkça bir azgınsın"},{"SurahNumber":28,"VerseNumber":19,"Text":"Sonunda ikisinin de düşmanı olan (adam)ı yakalamak isterken (adam ona) dedi ki: \"Ey Musa dün birini öldürdüğün gibi, bugün de beni mi öldürmek istiyorsun? Sen yeryüzünde yalnızca bir zorba olmak istiyorsun, ıslah edicilerden olmak istemiyorsun"},{"SurahNumber":28,"VerseNumber":20,"Text":"Şehrin öbür yakasından bir adam koşarak gelip dedi ki: \"Ey Musa, önde gelenler, seni öldürmek konusunda aralarında görüşmektedirler, artık sen çık git; gerçekten ben sana öğüt verenlerdenim"},{"SurahNumber":28,"VerseNumber":21,"Text":"Böylece oradan korku içinde (çevreyi) gözetleyerek çıkıp gitti: \"Rabbim, zalimler topluluğundan beni kurtar\" dedi"},{"SurahNumber":28,"VerseNumber":22,"Text":"Medyen'e doğru yöneldiğinde de: \"Umarım Rabbim, beni doğru bir yola yöneltip iletir\" dedi"},{"SurahNumber":28,"VerseNumber":23,"Text":"Medyen suyuna vardığı zaman, su almakta olan bir insan topluluğu buldu. Onların gerisinde de (hayvanları su başına götürmekten çekinen) iki kadın buldu. Dedi ki: \"Bu durumunuz ne?\" \"Çobanlar sürülerini sulamadıkça, biz sürülerimizi sulayamayız; babamız, yaşı ilerlemiş bir ihtiyardır.\" dediler"},{"SurahNumber":28,"VerseNumber":24,"Text":"Hemencecik onların sürülerini suladı, sonra yine gölgeye çekilerek dedi ki: \"Rabbim, doğrusu bana indirdiğin her hayra muhtacım"},{"SurahNumber":28,"VerseNumber":25,"Text":"Çok geçmeden, o iki (kadın)dan biri, (utana utana) yürüyerek ona geldi. \"Babam, bizim için sürüleri sulamana karşılık sana mükafaat vermek üzere seni davet etmektedir.\" dedi. Bunun üzerine ona gelip de olup bitenleri anlatınca o: \"Korkma\" dedi. \"Zalimler topluluğundan kurtulmuş oldun"},{"SurahNumber":28,"VerseNumber":26,"Text":"O (kadın)lardan biri dedi ki: \"Ey babacığım, onu ücretli olarak tut; çünkü ücretle tuttuklarının en hayırlısı gerçekten o kuvvetli, güvenilir (biri)dir"},{"SurahNumber":28,"VerseNumber":27,"Text":"(Babaları) Dedi ki: \"Doğrusu ben, sekiz yıl bana hizmet etmene karşılık olmak üzere, şu iki kızımdan birini sana nikahlamak istiyorum; şayet on (yıl)a tamamlayacak olursan, artık o da senden. Ben sana zorluk çıkarmak istemem; beni de inşaAllah salih olanlardan bulacaksın"},{"SurahNumber":28,"VerseNumber":28,"Text":"(Musa) Dedi ki: \"Bu, benimle senin aranda olan (bir antlaşma)dır. Bu durumda iki süreden hangisini yerine getirirsem, artık bana karşı bir haksızlık söz konusu olamaz. Allah, söylediklerimize vekildir"},{"SurahNumber":28,"VerseNumber":29,"Text":"Böylelikle Musa, süreyi tamamlayıp ailesiyle birlikte yola koyulunca, Tur tarafında bir ateş gördü. Ailesine: \"Siz durun, gerçekten bir ateş gördüm; umarım ondan ya bir haber, ya da ısınmanız için bir kor parçası getiririm\" dedi"},{"SurahNumber":28,"VerseNumber":30,"Text":"Derken oraya geldiğinde, o kutlu yerdeki vadinin sağ yanında olan bir ağaçtan: \"Ey Musa, Alemlerin Rabbi olan Allah Benim;\" diye seslenildi"},{"SurahNumber":28,"VerseNumber":31,"Text":"Asanı bırak.\" (Attıktan hemen sonra) onun şimdi bir yılan gibi hareket ettiğini görünce, arkasına dönüp bakmaksızın kaçmaya başladı. \"Ey Musa, dön ve korkuya kapılma. Şüphesiz güvendesin"},{"SurahNumber":28,"VerseNumber":32,"Text":"Elini koynuna sok, kusursuz olarak bembeyaz çıksın. Ve (her türlü) dehşetten yana kanatlarını kendine doğru çek. İşte bunlar, senin Rabbinden Firavun ve önde gelen adamlarına iki kesin-kanıt (mucize)dır. Gerçekten onlar, fasık bir topluluktur"},{"SurahNumber":28,"VerseNumber":33,"Text":"Dedi ki: \"Rabbim, gerçekten onlardan bir kişi öldürdüm, beni öldürmelerinden korkuyorum"},{"SurahNumber":28,"VerseNumber":34,"Text":"Ve kardeşim Harun; dil bakımından o benden daha düzgün konuşmaktadır, onu da benimle birlikte bir yardımcı olarak gönder, beni doğrulasın. Çünkü onların beni yalanlamalarından korkuyorum"},{"SurahNumber":28,"VerseNumber":35,"Text":"(Allah) Dedi ki: \"Pazunu kardeşinle pekiştirip güçlendireceğiz; sizin ikinize de öyle bir 'güç ve yetki' vereceğiz ki, ayetlerimiz sayesinde size erişemeyecekler. Siz ve size uyanlar galip olanlarsınız"},{"SurahNumber":28,"VerseNumber":36,"Text":"Musa, onlara apaçık olan ayetlerimizle geldiği zaman: \"Bu, düzüp uydurulmuş bir büyüden başkası değildir. Biz geçmiş atalarımızdan bunu işitmedik\" dediler"},{"SurahNumber":28,"VerseNumber":37,"Text":"Musa dedi ki: \"Rabbim, kimin Kendisi'nden bir hidayetle geldiğini ve bu (dünya) yurdun(un) sonucunun kime ait olacağını daha iyi bilir. Gerçekten, zulmedenler, felah bulmazlar"},{"SurahNumber":28,"VerseNumber":38,"Text":"Firavun dedi ki: \"Ey önde gelenler, sizin için benden başka ilah olduğunu bilmiyorum. Ey Haman, çamurun üstünde bir ateş yak da, bana yüksekçe bir kule inşa et, belki Musa'nın ilahına çıkarım çünkü gerçekten ben onu yalancılardan (biri) sanıyorum"},{"SurahNumber":28,"VerseNumber":39,"Text":"O ve askerleri, yeryüzünde haksız yere büyüklendiler ve gerçekten Bize döndürülmeyeceklerini sandılar"},{"SurahNumber":28,"VerseNumber":40,"Text":"Bunun üzerine, onu ve askerlerini tutup suya attık. Böylelikle zulmedenlerin nasıl bir sona uğradıklarına bir bak"},{"SurahNumber":28,"VerseNumber":41,"Text":"Biz, onları ateşe çağıran önderler kıldık; kıyamet günü yardım görmezler"},{"SurahNumber":28,"VerseNumber":42,"Text":"Bu dünya hayatında onların arkasına lanet düşürdük; kıyamet gününde ise, onlar çirkinleştirilmiş olanlardır"},{"SurahNumber":28,"VerseNumber":43,"Text":"Andolsun, ilk nesilleri yıkıma uğrattıktan sonra, Musa'ya, insanlar için (gözleri hikmetle açıp aydınlatacak) basiretler, hidayet ve rahmet olmak üzere kitap verdik. Umulur ki, öğüt alıp-düşünürler diye"},{"SurahNumber":28,"VerseNumber":44,"Text":"Musa'ya o işi (ilahi vahyi verip) gerçekleştirdiğimiz zaman, sen (Tur'un) batı yanında değildin ve (buna) şahid olanlardan da değildin"},{"SurahNumber":28,"VerseNumber":45,"Text":"Ancak Biz birçok nesiller inşa ettik de onların üzerinde (nice) ömür(ler) uzayıp geçti. Ve sen Medyen halkı içinde yaşayıp da ayetlerimizi onlardan okuyarak öğrenmiş değilsin. Ancak (bu bilgileri sana) gönderen Biziz"},{"SurahNumber":28,"VerseNumber":46,"Text":"(Musa'ya) Seslendiğimiz zaman da, sen Tur'un yanında değildin. Ancak Rabbinden bir rahmet olmak üzere senden önce kendilerine bir uyarıcı gelmemiş olan bir kavmi uyarman için (gönderildin). Umulur ki, öğüt alıp düşünürler diye"},{"SurahNumber":28,"VerseNumber":47,"Text":"Kendi ellerinin öne sürdükleri dolayısıyla, onlara bir musibet isabet ettiğinde: \"Rabbimiz, bize de bir elçi gönderseydin de böylece Senin ayetlerine uysaydık ve mü'minlerden olsaydık\" diyecek olmasalardı (seni göndermezdik)"},{"SurahNumber":28,"VerseNumber":48,"Text":"Fakat onlara Kendi Katımız'dan hak geldiği zaman: \"Musa'ya verilenlerin bir benzeri buna verilmeli değil miydi?\" dediler. Onlar, daha önce Musa'ya verilenleri inkar etmemişler miydi? \"İki büyü birbirine arka çıktı\" dediler. Ve: \"Gerçekten biz hepsini inkar edenleriz\" dediler"},{"SurahNumber":28,"VerseNumber":49,"Text":"De ki: \"Eğer doğruysanız, bu durumda Allah Katından bu ikisinden (Musa'ya indirilen Tevrat ve bana indirilen Kur'an'dan) daha doğru olan bir kitap getirin de, ona uymuş olayım"},{"SurahNumber":28,"VerseNumber":50,"Text":"Buna rağmen sana icabet etmeyecek olurlarsa, artık bil ki, onlar, gerçekten kendi heva (istek ve tutku)larına uymaktadırlar. Oysa Allah'tan bir kılavuz (doğru yol gösterici) olmaksızın, kendi istek ve tutkularına (hevasına) uyandan daha sapık kimdir? Şüphesiz Allah, zulmeden bir kavme hidayet vermez"},{"SurahNumber":28,"VerseNumber":51,"Text":"Andolsun, Biz öğüt alıp-düşünsünler diye, sözü birbiri ardınca dizip-indirdik"},{"SurahNumber":28,"VerseNumber":52,"Text":"Bu (Kur'an)dan önce, kitap verdiklerimiz buna inanmaktadırlar"},{"SurahNumber":28,"VerseNumber":53,"Text":"Onlara okunduğu zaman: \"Biz ona inandık, gerçekten o, Rabbimiz'den olan bir haktır, şüphesiz biz bundan önce de Müslümanlar idik\" derler"},{"SurahNumber":28,"VerseNumber":54,"Text":"İşte onlar; sabretmeleri dolayısıyla ecirleri iki defa verilir ve onlar kötülüğü iyilikle uzaklaştırıp kendilerine rızık olarak verdiklerimizden infak ederler"},{"SurahNumber":28,"VerseNumber":55,"Text":"Boş ve yararsız olan sözü' işittikleri zaman ondan yüz çevirirler ve: \"Bizim yapıp-ettiklerimiz bizim, sizin yapıp-ettikleriniz sizindir; size selam olsun, biz cahilleri benimsemeyiz\" derler"},{"SurahNumber":28,"VerseNumber":56,"Text":"Gerçek şu ki, sen, sevdiğini hidayete erdiremezsin, ancak Allah, dilediğini hidayete erdirir; O, hidayete erecek olanları daha iyi bilendir"},{"SurahNumber":28,"VerseNumber":57,"Text":"Dediler ki: \"Eğer seninle birlikte hidayete uyacak olursak, yerimizden (yurdumuzdan ve konumumuzdan) çekilip-kopartılırız.\" Oysa Biz onları, Kendi Katımız'dan bir rızık olarak herşeyin ürününün aktarılıp toplandığı, güvenli bir haremde yerleşik kılmadık mı? Fakat onların çoğu bilmiyorlar"},{"SurahNumber":28,"VerseNumber":58,"Text":"Biz, yaşama biçimleriyle 'refah içinde şımarıp azmış' nice şehri yıkıma uğrattık. İşte meskenleri; çok az (bir zaman) dışında (onlarda) kendilerinden sonra oturulabilmiş değildir. (Onlara) Varis olanlar Biziz"},{"SurahNumber":28,"VerseNumber":59,"Text":"Senin Rabbin, 'ana yerleşim merkezlerine' onlara ayetlerimizi okuyan bir elçi göndermedikçe şehirleri yıkıma uğratıcı değildir. Ve Biz, halkı zulmeden şehirlerden başkasını da yıkıma uğratıcı değiliz"},{"SurahNumber":28,"VerseNumber":60,"Text":"Size verilen herşey, yalnızca dünya hayatının metaı ve süsüdür. Allah Katında olan ise, daha hayırlı ve daha süreklidir. Yine de, akıllanmayacak mısınız"},{"SurahNumber":28,"VerseNumber":61,"Text":"Şimdi, kendisine güzel bir vaadde bulunduğumuz, dolayısıyla ona kavuşan kişi, dünya hayatının metaı ile metalandırdığımız sonra kıyamet günü (azaba uğramak için) hazır bulundurulan kişi gibi midir"},{"SurahNumber":28,"VerseNumber":62,"Text":"O gün (Allah) onlara seslenerek: \"Bana ortak olarak öne sürdükleriniz nerede?\" der"},{"SurahNumber":28,"VerseNumber":63,"Text":"Üzerlerine (azap) sözü hak olanlar derler ki: \"Rabbimiz, işte bizim azdırıp-saptırdıklarımız bunlar; kendimiz azıp saptığımız gibi, onları da azdırıp saptırdık. (Şimdiyse) Sana (gelip onlardan) uzaklaşmış bulunmaktayız. Onlar bize tapıyor da değillerdi"},{"SurahNumber":28,"VerseNumber":64,"Text":"Denir ki: \"Ortaklarınızı çağırın.\" Böylelikle çağırırlar, ama kendilerine cevap vermezler ve azabı görürler. Hidayet bulmuş olsalardı ne olurdu"},{"SurahNumber":28,"VerseNumber":65,"Text":"O gün (Allah) onlara seslenerek: \"Gönderilen (elçilere) ne cevab verdiniz?\" der"},{"SurahNumber":28,"VerseNumber":66,"Text":"Artık o gün, haberler onlar için körelmiştir; birbirlerine de soramazlar"},{"SurahNumber":28,"VerseNumber":67,"Text":"Ancak kim tevbe edip iman eder ve salih amellerde bulunursa artık kurtuluşa erenlerden olmayı umabilir"},{"SurahNumber":28,"VerseNumber":68,"Text":"Rabbin, dilediğini yaratır ve seçer; seçim onlara ait değildir. Allah, onların ortak koştuklarından münezzehtir, Yücedir"},{"SurahNumber":28,"VerseNumber":69,"Text":"Rabbin onların göğüslerinin sakladıklarını ve açığa vurduklarını bilir"},{"SurahNumber":28,"VerseNumber":70,"Text":"O, Allah'tır, Kendisi'nden başka İlah yoktur. İlkte de, sonda da hamd O'nundur. Hüküm O'nundur ve O'na döndürüleceksiniz"},{"SurahNumber":28,"VerseNumber":71,"Text":"De ki: \"Gördünüz mü söyleyin; Allah, kıyamet gününe kadar geceyi sizin üzerinizde kesintisizce sürdürecek olsa, Allah'ın dışında size aydınlık verecek İlah kimdir? Yine de dinlemeyecek misiniz"},{"SurahNumber":28,"VerseNumber":72,"Text":"De ki: \"Gördünüz mü söyleyin, Allah kıyamet gününe kadar gündüzü sizin üzerinizde kesintisizce sürdürecek olsa Allah'ın dışında size içinde dinleneceğiniz geceyi getirecek İlah kimdir? Yine de görmeyecek misiniz"},{"SurahNumber":28,"VerseNumber":73,"Text":"Kendi rahmetinden olmak üzere O, sizin için, dinlenmeniz ve O'nun fazlından (geçiminizi) aramanız için geceyi ve gündüzü var etti. Umulur ki şükredersiniz"},{"SurahNumber":28,"VerseNumber":74,"Text":"O gün (Allah) onlara seslenerek: \"Bana ortak olarak öne sürdükleriniz nerede\" der"},{"SurahNumber":28,"VerseNumber":75,"Text":"Her ümmetten bir şahid ayırıp çıkardık da: \"Kesin-kanıt (burhan)ınızı getirin\" dedik. Artık öğrenmiş oldular ki, hak, gerçekten Allah'ındır ve düzüp uydurdukları kendilerinden uzaklaşıp-kaybolmuşlardır"},{"SurahNumber":28,"VerseNumber":76,"Text":"Gerçek şu ki, Karun, Musa'nın kavmindendi, ancak onlara karşı azgınlaştı. Biz, ona öyle hazineler vermiştik ki, anahtarları, birlikte (taşımaya) davranan güçlü bir topluluğa ağır geliyordu. Hani kavmi ona demişti ki: \"Şımararak sevinme, çünkü Allah, şımararak sevince kapılanları sevmez"},{"SurahNumber":28,"VerseNumber":77,"Text":"Allah'ın sana verdiğiyle ahiret yurdunu ara, dünyadan da kendi payını (nasibini) unutma. Allah'ın sana ihsan ettiği gibi, sen de ihsanda bulun ve yeryüzünde bozgunculuk arama. Çünkü Allah, bozgunculuk yapanları sevmez"},{"SurahNumber":28,"VerseNumber":78,"Text":"Dedi ki: \"Bu, bende olan bir bilgi dolayısıyla bana verilmiştir.\" Bilmez mi, ki gerçekten Allah, kendisinden önceki nesillerden kuvvet bakımından kendisinden daha güçlü ve insan-sayısı bakımından daha çok olan kimseleri yıkıma uğratmıştır. Suçlu-günahkarlardan kendi günahları sorulmaz"},{"SurahNumber":28,"VerseNumber":79,"Text":"Böylelikle kendi ihtişamlı-süsü içinde kavminin karşısına çıktı. Dünya hayatını istemekte olanlar: \"Ah keşke, Karun'a verilenin bir benzeri bizim de olsaydı. Gerçekten o, büyük bir pay sahibidir\" dediler"},{"SurahNumber":28,"VerseNumber":80,"Text":"Kendilerine ilim verilenler ise: \"Yazıklar olsun size, Allah'ın sevabı, iman eden ve salih amellerde bulunan kimse için daha hayırlıdır; buna da sabredenlerden başkası kavuşturulmaz\" dediler"},{"SurahNumber":28,"VerseNumber":81,"Text":"Sonunda onu da, konağını da yerin dibine geçirdik. Böylece Allah'a karşı ona yardım edecek bir topluluğu olmadı. Ve o, kendi kendine yardım edebileceklerden de değildi"},{"SurahNumber":28,"VerseNumber":82,"Text":"Dün, onun yerinde olmayı dileyenler, sabahladıklarında: \"Vay, demek ki Allah, kullarından dilediğinin rızkını genişletip-yaymakta ve kısıp-daraltmaktadır. Eğer Allah, bize lütfetmiş olmasaydı, bizi de şüphesiz batırırdı. Vay, demek gerçekten inkar edenler felah bulamaz\" demeye başladılar"},{"SurahNumber":28,"VerseNumber":83,"Text":"İşte ahiret yurdu; Biz onu, yeryüzünde büyüklenmeyenlere ve bozgunculuk yapmak istemeyenlere (armağan) kılarız. (Güzel) Sonuç takva sahiplerinindir"},{"SurahNumber":28,"VerseNumber":84,"Text":"Kim bir iyilikle gelirse, artık onun için daha hayırlısı vardır; kim bir kötülükle gelirse, artık kötülükleri yapanlar, yalnızca yaptıklarıyla karşılık görürler"},{"SurahNumber":28,"VerseNumber":85,"Text":"Şüphesiz, sana Kur'an'ı farz kılan, seni dönülecek yere elbette döndürecektir. De ki: \"Rabbim, hidayetle geleni de, açıkça bir sapıklık içinde olanı da daha iyi bilmektedir"},{"SurahNumber":28,"VerseNumber":86,"Text":"Kitab'ın sana (kalbine vahy ile) bırakılacağını umud etmezdin; (bu,) Rabbinden ancak bir rahmettir. Öyleyse sakın kafirlere arka olma"},{"SurahNumber":28,"VerseNumber":87,"Text":"Sana indirildikten sonra, sakın seni Allah'ın ayetlerinden alıkoymasınlar. Sen Rabbine çağır ve sakın müşriklerden olma"},{"SurahNumber":28,"VerseNumber":88,"Text":"Ve Allah ile beraber başka bir İlah'a tapma. O'ndan başka İlah yoktur. O'nun yüzünden (zatından) başka herşey helak olucudur. Hüküm O'nundur ve siz O'na döndürüleceksiniz"},{"SurahNumber":29,"VerseNumber":1,"Text":"Elif, Lam, Mim"},{"SurahNumber":29,"VerseNumber":2,"Text":"İnsanlar, (sadece) \"İman ettik\" diyerek, sınanmadan bırakılacaklarını mı sandılar"},{"SurahNumber":29,"VerseNumber":3,"Text":"Andolsun, onlardan öncekileri sınadık; Allah, gerçekten doğruları da bilmekte ve gerçekten yalancıları da bilmektedir"},{"SurahNumber":29,"VerseNumber":4,"Text":"Yoksa kötülükleri yapanlar, Bizi (aşıp) geçeceklerini mi sandılar? Ne kötü hükmediyorlar"},{"SurahNumber":29,"VerseNumber":5,"Text":"Kim Allah'a kavuşmayı umuyorsa hiç şüphesiz Allah'ın (tespit ettiği) süresi yaklaşarak-gelmektedir. O, işitendir, bilendir"},{"SurahNumber":29,"VerseNumber":6,"Text":"Kim cihad ederse, yalnızca kendi nefsi için cihad etmiş olur. Şüphesiz Allah, alemlerden müstağnidir"},{"SurahNumber":29,"VerseNumber":7,"Text":"İman edip salih amellerde bulunanlar ise; Biz şüphesiz onların kötülüklerini örteceğiz ve şüphesiz yaptıklarının en güzeliyle karşılık vereceğiz"},{"SurahNumber":29,"VerseNumber":8,"Text":"Biz insana, anne ve babasına (karşı) güzelliği (ilke edinmesini) tavsiye ettik. Eğer onlar, hakkında bilgin olmayan şeyle Bana ortak koşman için sana karşı çaba harcayacak olurlarsa, bu durumda, onlara itaat etme. Dönüşünüz Banadır. Artık yaptıklarınızı size haber vereceğim"},{"SurahNumber":29,"VerseNumber":9,"Text":"İman edip salih amellerde bulunanlar ise; elbette onları salihlerin arasına katacağız"},{"SurahNumber":29,"VerseNumber":10,"Text":"İnsanlardan öylesi vardır ki, \"Allah'a iman ettik\" der; fakat Allah uğruna eziyet gördüğü zaman, insanların (kendisine yönelttikleri işkence ve) fitnesini Allah'ın azabıymış gibi sayar; ama Rabbinden 'bir yardım ve zafer' gelirse, andolsun: \"Biz gerçekten sizlerle birlikteydik” demektedirler. Oysa Allah, alemlerin sinelerinde olanı daha iyi bilen değil midir"},{"SurahNumber":29,"VerseNumber":11,"Text":"Allah muhakkak iman edenleri de bilmekte ve muhakkak münafıkları da bilmektedir"},{"SurahNumber":29,"VerseNumber":12,"Text":"İnkar edenler, iman edenlere dedi ki: \"Siz bizim yolumuzu izleyin, hatalarınızı biz yüklenelim.” Oysa kendileri, onların hatalarından hiçbir şeyi yüklenecek değildir. Gerçekten onlar, elbette yalancıdırlar"},{"SurahNumber":29,"VerseNumber":13,"Text":"Şüphesiz onlar, hem kendi yüklerini, hem kendi yükleriyle birlikte başka yükleri de yüklenecekler ve kıyamet günü, düzüp uydurduklarına karşı sorguya çekileceklerdir"},{"SurahNumber":29,"VerseNumber":14,"Text":"Andolsun, Biz Nuh'u kendi kavmine (elçi olarak) gönderdik, içlerinde elli yılı eksik olmak üzere bin sene yaşadı. Sonunda onlar zulme devam ederlerken tufan kendilerini yakalayıverdi"},{"SurahNumber":29,"VerseNumber":15,"Text":"Böylece Biz onu ve gemi halkını kurtardık ve bunu alemlere bir ayet (kendisinden ders çıkarılacak bir olay) kılmış olduk"},{"SurahNumber":29,"VerseNumber":16,"Text":"İbrahim de; hani kavmine demişti ki: \"Allah'a kulluk edin ve O'ndan sakının, eğer bilirseniz bu sizin için daha hayırlıdır"},{"SurahNumber":29,"VerseNumber":17,"Text":"Siz yalnızca Allah'tan başka birtakım putlara tapıyor ve birtakım yalanlar uyduruyorsunuz. Gerçek şu ki, sizin Allah'tan başka taptıklarınız, size rızık vermeye güç yetiremezler; öyleyse rızkı Allah'ın Katında arayın, O'na kulluk edin ve O'na şükredin. Siz O'na döndürüleceksiniz"},{"SurahNumber":29,"VerseNumber":18,"Text":"Eğer yalanlarsanız, sizden önceki ümmetler de (elçilerin çağrısını) yalanlamışlardır. Elçiye düşen ise, yalnızca açık bir tebliğdir"},{"SurahNumber":29,"VerseNumber":19,"Text":"Onlar görmediler mi ki, Allah yaratmaya nasıl başlıyor, sonra onu iade ediyor? Şüphesiz, bu Allah'a göre kolaydır"},{"SurahNumber":29,"VerseNumber":20,"Text":"De ki: \"Yeryüzünde gezip dolaşın da, böylelikle yaratmaya nasıl başladığına bir bakın, sonra Allah ahiret yaratmasını (veya son yaratmayı) da inşa edip yaratacaktır. Şüphesiz Allah, herşeye güç yetirendir"},{"SurahNumber":29,"VerseNumber":21,"Text":"Dilediğini azaplandırır, dilediğine merhamet eder. O'na çevrilip-götürüleceksiniz"},{"SurahNumber":29,"VerseNumber":22,"Text":"Siz yerde ve gökte (Allah'ı) aciz bırakamazsınız. Sizin Allah'ın dışında veliniz yoktur, yardım edeniniz de yoktur"},{"SurahNumber":29,"VerseNumber":23,"Text":"Allah'ın ayetlerini ve O'na kavuşmayı 'yok sayıp inkar edenler'; işte onlar, Benim rahmetimden umut kesmişlerdir; ve işte onlar, acı azap onlarındır"},{"SurahNumber":29,"VerseNumber":24,"Text":"Bunun üzerine kavminin (İbrahim'e) cevabı yalnızca: \"Onu öldürün ya da yakın\" demek oldu. Böylece Allah onu ateşten kurtardı. Şüphesiz bunda, iman eden bir kavim için ayetler vardır"},{"SurahNumber":29,"VerseNumber":25,"Text":"(İbrahim) Dedi ki: \"Siz gerçekten, Allah'ı bırakıp dünya hayatında aranızda bir sevgi-bağı olarak putları (ilahlar) edindiniz. Sonra kıyamet günü, kiminiz kiminizi inkar edip-tanımayacak ve kiminiz kiminize lanet edeceksiniz. Sizin barınma yeriniz ateştir ve hiçbir yardımcınız yoktur"},{"SurahNumber":29,"VerseNumber":26,"Text":"Bunun üzerine Lut ona iman etti ve dedi ki: \"Gerçekten ben, Rabbime hicret edeceğim. Çünkü şüphesiz O, güçlü ve üstün olandır, hüküm ve hikmet sahibidir"},{"SurahNumber":29,"VerseNumber":27,"Text":"Biz ona İshak'ı ve Yakub'u armağan ettik ve onun soyunda (seçtiklerimize) peygamberliği ve kitabı (vahy ihsanı) kıldık, ecrini de dünyada verdik. Şüphesiz o, ahirette salih olanlardandır"},{"SurahNumber":29,"VerseNumber":28,"Text":"Lut da; hani kavmine demişti: \"Siz gerçekten, sizden önce alemlerden hiç kimsenin yapmadığı 'çirkin bir utanmazlığı' yapıyorsunuz"},{"SurahNumber":29,"VerseNumber":29,"Text":"Siz, (yine de) erkeklere yaklaşacak, yol kesecek ve biraraya gelişlerinizde çirkinlikler yapacak mısınız?\" Bunun üzerine kavminin cevabı yalnızca: \"Eğer doğru söylüyor isen, bize Allah'ın azabını getir\" demek oldu"},{"SurahNumber":29,"VerseNumber":30,"Text":"Dedi ki: \"Rabbim, fesat çıkaran (bu) kavme karşı bana yardım et"},{"SurahNumber":29,"VerseNumber":31,"Text":"Bizim elçilerimiz İbrahim'e bir müjde ile geldikleri zaman, dediler ki: \"Gerçek şu ki, biz bu ülkenin halkını yıkıma uğratacağız. Çünkü onun halkı zalim oldular.”"},{"SurahNumber":29,"VerseNumber":32,"Text":"Dedi ki: \"Onun içinde Lut da vardır.\" Dediler ki: \"Onun içinde kimin olduğunu Biz daha iyi biliriz. Kendi karısı dışında, onu ve ailesini muhakkak kurtaracağız. O (karısı) arkada kalacak olanlardandır"},{"SurahNumber":29,"VerseNumber":33,"Text":"Elçilerimiz Lut'a geldikleri zaman o, bunlar dolayısıyla kötüleşti ve içi daraldı. Dediler ki: \"Korkuya düşme ve hüzne kapılma. Karın dışında, seni ve aileni muhakak kurtaracağız. O ise, arkada kalacaktır"},{"SurahNumber":29,"VerseNumber":34,"Text":"Şüphesiz Biz, fasıklık yapmalarından dolayı, bu ülke halkının üstüne gökten iğrenç bir azap indireceğiz"},{"SurahNumber":29,"VerseNumber":35,"Text":"Andolsun, Biz akledebilecek bir kavim için orada apaçık bir ayet bırakmışızdır"},{"SurahNumber":29,"VerseNumber":36,"Text":"Medyen'e de kardeşleri Şuayb'ı (gönderdik) Böylece dedi ki: \"Ey kavmim, Allah'a kulluk edin ve ahiret gününü umud edin ve yeryüzünde bozguncular olarak karışıklık çıkarmayın"},{"SurahNumber":29,"VerseNumber":37,"Text":"Ancak onu yalanladılar; bunun üzerine onları amansız bir sarsıntı yakalayıverdi, böylelikle kendi yurtlarında diz üstü çökmüş olarak sabahladılar"},{"SurahNumber":29,"VerseNumber":38,"Text":"Ad'ı ve Semud'u da (yıkıma uğrattık). Gerçek şu ki, kendi oturdukları yerlerden size (durumları) belli olmaktadır. Kendi yaptıklarını şeytan süsleyip-çekici kıldı, böylece onları yoldan alıkoydu. Oysa onlar görebilen kimselerdi"},{"SurahNumber":29,"VerseNumber":39,"Text":"Karun'u, Firavun'u ve Haman'ı da (yıkıma uğrattık). Andolsun, Musa onlara apaçık delillerle gelmişti, ancak yeryüzünde büyüklendiler. Oysa onlar (azaptan kurtulup) geçecek değillerdi"},{"SurahNumber":29,"VerseNumber":40,"Text":"İşte Biz, onların her birini kendi günahıyla yakalayıverdik. Böylece onlardan kiminin üstüne taş fırtınası gönderdik, kimini şiddetli bir çığlık sarıverdi, kimini yerin dibine geçirdik, kimini de suda boğduk. Allah onlara zulmedici değildi, ancak onlar kendi nefislerine zulmediyorlardı"},{"SurahNumber":29,"VerseNumber":41,"Text":"Allah'ın dışında başka veliler edinenlerin örneği, kendine ev edinen örümcek örneğine benzer. Gerçek şu ki, evlerin en dayanıksız olanı örümcek evidir; bir bilselerdi"},{"SurahNumber":29,"VerseNumber":42,"Text":"Allah, Kendi dışında hangi şeye taptıklarını şüphesiz bilir. O, güçlü ve üstün olandır, hüküm ve hikmet sahibidir"},{"SurahNumber":29,"VerseNumber":43,"Text":"İşte bu örnekler; Biz bunları insanlara vermekteyiz. Ancak alimlerden başkası bunlara akıl erdirmez"},{"SurahNumber":29,"VerseNumber":44,"Text":"Allah gökleri ve yeri hak olarak yarattı. Şüphesiz, bunda iman edenler için bir ayet vardır"},{"SurahNumber":29,"VerseNumber":45,"Text":"Sana Kitap'tan vahyedileni oku ve namazı dosdoğru kıl. Gerçekten namaz, çirkin utanmazlıklar (fahşa)dan ve kötülüklerden alıkoyar. Allah'ı zikretmek ise muhakkak en büyük (ibadet)tür. Allah, yaptıklarınızı bilir"}]}