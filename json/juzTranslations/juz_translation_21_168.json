{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":29,"VerseNumber":46,"Text":"Väittele siivosti niiden kanssa, joilla on Kirjoitus, mutta vastusta niitä, jotka vääryyttä tekevät, ja lausu: »Me uskomme siihen, mikä on meille ylhäältä lähetetty ja mikä myös teille on lähetetty, ja meidän Jumalamme ja teidän Jumalanne on sama ja me olemme Hänelle alamaisia.»"},{"SurahNumber":29,"VerseNumber":47,"Text":"Tällä tavoin Me ilmaisimme sinulle tämän Kirjan ylhäältä. Ja ne, joille on annettu Kirja, uskovat siihen, ja myöskin eräät näistä arabialaisista uskovat siihen. Vain uskottomat kieltävät Meidän merkkimme"},{"SurahNumber":29,"VerseNumber":48,"Text":"Tätä ennen sinä et heille julkilukenut yhtäkään muuta kirjaa etkä sellaista kirjoittanut oikealla kädelläsi. Vasta silloinhan nämä väärän väittäjät olisivat oikeutetut epäilemään.»"},{"SurahNumber":29,"VerseNumber":49,"Text":"Ei, (Koraani) on (kuin) sarja selviä merkkejä niiden povessa, joille on annettu totista viisautta, ja vain väärämieliset kieltävät Meidän merkkimme"},{"SurahNumber":29,"VerseNumber":50,"Text":"He sanovat: »Miksi ei hänen Herransa ole lähettänyt hänelle tunnustekoja ylhäältä?» Sano: »Tunnusteot ovat Jumalan vallassa, ja minä olen vain varoittaja.»"},{"SurahNumber":29,"VerseNumber":51,"Text":"Eikö heille riitä, että olemme lähettänyt sinulle tämän Kirjan, jota heille on luettu? Totisesti, tämä on armo ja kehoitus niille, jotka uskovat"},{"SurahNumber":29,"VerseNumber":52,"Text":"Sano: »Jumala on riittävä Todistaja teidän ja minun asiassani. Hän tietää, mitä on taivaassa ja maan päällä. Ja ne, jotka uskovat valheeseen ja kieltävät Jumalan, kulkevat harhaan.»"},{"SurahNumber":29,"VerseNumber":53,"Text":"He pyytävät myös sinua jouduttamaan tuomiota. Ellei olisi asetettu määrähetkeä, niin totisesti, tuomio olisi heitä jo kohdannut. Totisesti, se on yllättävä heidät yht'äkkiä, kun he eivät sitä aavistakaan"},{"SurahNumber":29,"VerseNumber":54,"Text":"He pyytävät sinua jouduttamaan tuomiota, mutta totisesti, helvetti piirittää uskottomat"},{"SurahNumber":29,"VerseNumber":55,"Text":"Tulee päivä, jolloin tuomio langetetaan heidän ylitseen ylhäältä ja jolloin Hän on sanova: »Maistakaa nyt, mitä olette tehneet.»"},{"SurahNumber":29,"VerseNumber":56,"Text":"Palvelijani, jotka uskotte! Maani on avara, palvelkaa siis Minua ja yksin Minua"},{"SurahNumber":29,"VerseNumber":57,"Text":"Jokainen sielu saa maistaa kuolemaa, ja sitten teidän on palattava Meidän luoksemme"},{"SurahNumber":29,"VerseNumber":58,"Text":"Niille, jotka uskovat ja tekevät hyvää, Me totisesti annamme ylhäiset asumukset puutarhoissa, joissa purot solisevat ja joissa he alati saavat asua. Oivallinen palkka on ahertaneilla"},{"SurahNumber":29,"VerseNumber":59,"Text":"niillä, jotka pysyvät lujina ja luottavat Herraansa"},{"SurahNumber":29,"VerseNumber":60,"Text":"Kuinka paljon onkaan olentoja, jotka eivät huolehdi elannostaan, mutta Jumala huolehtii heistä kuten teistäkin, sillä Hän on kaikkikuuleva, kaikkitietävä"},{"SurahNumber":29,"VerseNumber":61,"Text":"Totisesti, jos kysyt heiltä: »Ken on luonut taivaat ja maat sekä alistanut auringon ja kuun lakeihinsa?» niin he vastaavat: »Jumala.» Miksi he siis ovat luopuneet"},{"SurahNumber":29,"VerseNumber":62,"Text":"Jumala antaa runsaan ylläpidon niille palvelijoillensa, joille haluaa, tai Hän mittaa sen niukasti. Totisesti, Jumala tietää kaiken"},{"SurahNumber":29,"VerseNumber":63,"Text":"Totisesti, jos kysyt heiltä: »Ken lähettää taivaasta teille sateen ja siten elvyttää kuolleen maan uuteen eloon?» niin varmasti he vastaavat: »Jumala.» Sano: »Kaikki ylistys kuuluu Jumalalle.» Mutta useimmat heistä eivät ymmärrä"},{"SurahNumber":29,"VerseNumber":64,"Text":"Tämän maailman elämä ei ole muuta kuin leikkiä ja ajanviettoa, mutta totisesti, tulevan elämän koti on todellista elämää; jospa he sen vain älyäisivät"},{"SurahNumber":29,"VerseNumber":65,"Text":"Kun he astuvat laivaan, he rukoilevat Jumalaa, Häneen täydellisesti uskoen, mutta kun Hän pelastaa heidät maihin, niin katso, he asettavat epäjumalia Jumalan rinnalle"},{"SurahNumber":29,"VerseNumber":66,"Text":"He ovat kiittämättömiä siitä, mitä Hän on heille antanut, ja haluavat vain nauttia. Mutta aikanansa he tulevat älyämään"},{"SurahNumber":29,"VerseNumber":67,"Text":"Eivätkö he huomaa, että Me olemme aikaansaaneet Pyhän turvapaikan, (Mekan) rauhoitetun alueen, vaikka muualla ihmisiä ahdistetaan? Yhäkö he uskovat valheeseen ja kieltävät Jumalan siunaukset"},{"SurahNumber":29,"VerseNumber":68,"Text":"Ken on nurjamielisempi kuin se, joka sepittää valhetta Jumalasta tai vääristelee totuuden, kun se tulee hänen kohdalleen? Eikö helvetissä riitä tilaa uskottomille"},{"SurahNumber":29,"VerseNumber":69,"Text":"Mutta jotka taistelevat asiamme puolesta, heidät johdatamme teillemme; sillä totisesti, Jumala on niiden kanssa, jotka hyvää tekevät"},{"SurahNumber":30,"VerseNumber":1,"Text":"Aliif, Laam, Miim. (Minä olen Jumala, parhain tietäjä)"},{"SurahNumber":30,"VerseNumber":2,"Text":"Roomalaiset on voitettu"},{"SurahNumber":30,"VerseNumber":3,"Text":"lähellä olevassa maassa, mutta lähitulevaisuudessa he tappionsa jälkeen pääsevät voittajiksi"},{"SurahNumber":30,"VerseNumber":4,"Text":"vähemmässä kuin kymmenessä vuodessa. Jumalalle kuuluu käskyvalta alussa ja lopussa, ja tuona päivänä uskovaiset ovat onnellisia"},{"SurahNumber":30,"VerseNumber":5,"Text":"Jumalan avulla. Hän auttaa ketä tahtoo, sillä Hän on kaikkivaltias, kaikkein armollisin"},{"SurahNumber":30,"VerseNumber":6,"Text":"Tämä on Jumalan lupaus. Jumala ei milloinkaan riko lupaustaan, mutta useimmat ihmiset eivät sitä tiedä"},{"SurahNumber":30,"VerseNumber":7,"Text":"He tuntevat vain tämän maailman elämän ulkonaisen puolen, mutta tulevasta elämästä he ovat peräti välinpitämättömiä"},{"SurahNumber":30,"VerseNumber":8,"Text":"Eivätkö he ajattelekin mielessään: »Ei kai Jumala ole luonut vain määräajaksi taivasta ja maata ja kaikkea niiden välillä olevaa.» Mutta totisesti, useimmat ihmiset kieltävät joutuvansa Herransa eteen"},{"SurahNumber":30,"VerseNumber":9,"Text":"Eivätkö he ole kiertäneet maata ja nähneet, millaisen lopun saivat ennen heitä eläneet? Nämä olivat heitä voimiltaan väkevämpiä, he kaivoivat maata ja rakensivat sen pinnalle enemmän kuin nykyiset, ja heidän lähettiläänsä tulivat heidän luokseen selvin tunnusmerkein. Jumala ei tehnyt heille vääryyttä, mutta itse he tuottivat turmion sieluilleen"},{"SurahNumber":30,"VerseNumber":10,"Text":"Surkea oli niiden loppu, jotka pahaa tekivät, koska he kielsivät Jumalan merkit ja niitä pilkkasivat"},{"SurahNumber":30,"VerseNumber":11,"Text":"Jumala on pannut alulle luomistyön ja antaa sitten kaiken toistua, ja Hänen luoksensa teidän on palattava"},{"SurahNumber":30,"VerseNumber":12,"Text":"Ja sinä päivänä, jolloin hetki lyö, syntiset joutuvat epätoivoon"},{"SurahNumber":30,"VerseNumber":13,"Text":"eivätkä he suojelusjumalistaan saa ketään auttajaa, ja he kieltävät suojelijansa"},{"SurahNumber":30,"VerseNumber":14,"Text":"Sinä päivänä, jolloin hetki lyö, sinä päivänä heidät kaikki hajoitetaan"},{"SurahNumber":30,"VerseNumber":15,"Text":"Silloin ne, jotka nyt uskovat ja tekevät hyvää, ovat tervetulleita puutarhaan"},{"SurahNumber":30,"VerseNumber":16,"Text":"Mutta jotka eivät uskoneet, vaan kielsivät ilmoituksemme ja Meidän kohtaamisemme tulevassa elämässä, heitä kohtaa kuritus"},{"SurahNumber":30,"VerseNumber":17,"Text":"Julistakaa siksi Jumalan kunniaa sekä illoin että aamuin"},{"SurahNumber":30,"VerseNumber":18,"Text":"Hänelle kuuluu kaikki ylistys taivaassa ja maan päällä, sekä illalla että keskipäivällä"},{"SurahNumber":30,"VerseNumber":19,"Text":"Hän tekee kuolleesta elävän ja elävästä kuolleen, ja Hän elvyttää eloon kuolleen maan. Näin myös teidät (Arabian kansa) herätetään uuteen eloon"},{"SurahNumber":30,"VerseNumber":20,"Text":"Eräs Hänen merkeistään on se, että Hän on luonut teidät tomusta, ja katso, sitten teistä on tullut kautta maan levinnyt ihmissuku"},{"SurahNumber":30,"VerseNumber":21,"Text":"Eräs Hänen merkeistään on myös se, että Hän on teistä itsestänne luonut teille puolisot, jotta löytäisitte heistä tyydytyksen, ja Hän on antanut teille keskinäistä rakkautta ja laupeutta. Totisesti, tässä on merkkejä niille, jotka ajattelevat"},{"SurahNumber":30,"VerseNumber":22,"Text":"Hänen merkkejään on myöskin taivaitten ja maan luominen sekä kieltenne ja ihonvärinne moninaisuus. Totisesti, tässä on merkkejä maailman kansoille"},{"SurahNumber":30,"VerseNumber":23,"Text":"Hänen merkkejään on myöskin teidän unenne sekä yöllä että päivällä ja teidän pyrkimyksenne hankkia ylläpitonne hänen yltäkylläisyydestään. Totisesti, tässä on merkkejä niille, jotka kuuntelevat"},{"SurahNumber":30,"VerseNumber":24,"Text":"Hänen merkkejään on edelleen se, että Hän antaa teidän nähdä salaman sekä peläten että toivoen ja että Hän lähettää sateen taivaasta maan päälle, elvyttäen siten kuolleen maan eloon. Totisesti, tässä on merkkejä niille, joilla on ymmärrystä"},{"SurahNumber":30,"VerseNumber":25,"Text":"Eräs Hänen merkeistään on se, että taivas ja maa pysyvät Hänen käskystään paikoillaan. Kun Hän viimein lähettää teille kutsunsa, teidät noudetaan maan päältä"},{"SurahNumber":30,"VerseNumber":26,"Text":"Hänelle kuuluvat kaikki, jotka ovat taivaassa ja maan päällä. Kaikki tottelevat Häntä"},{"SurahNumber":30,"VerseNumber":27,"Text":"Juuri Hän on pannut alulle luomistyön ja antaa sitten kaiken palata takaisin, ja Hänelle tämä on helppoa. Hänelle kuuluvat ylevimmät nimitykset sekä taivaassa että maan päällä, sillä Hän on kaikkivaltias, viisas"},{"SurahNumber":30,"VerseNumber":28,"Text":"Hän esittää teille vertauksen teistä itsestänne: »Onko teillä ja omistamillanne orjilla yhtäläinen osuus omaisuuteen, minkä Me olemme teille suonut? Varotteko heitä samassa määrin kuin toinen toistanne?» Tällä tavoin Me tuomme julki merkkimme niille, joilla on ymmärrystä"},{"SurahNumber":30,"VerseNumber":29,"Text":"Ne, jotka tekevät syntiä, seuraavat vain omia halujaan, eikä heillä ole mitään tietoa. Kuka voi ohjata sellaista, jonka Jumala antaa eksyä? Heillä ei ole ketään auttajaa"},{"SurahNumber":30,"VerseNumber":30,"Text":"Käännä siis kasvosi vilpittömästi oikeata uskoa kohti, jonka Jumala on ihmissukua varten perustanut. Jumalan tekoja ei voida muuttaa. Tämä on oikea uskonto, mutta useimmat ihmiset eivät sitä tiedä"},{"SurahNumber":30,"VerseNumber":31,"Text":"Turvautukaa Häneen, täyttäen velvollisuutenne Häntä kohtaan. Palvelkaa Häntä, suorittakaa rukouksenne. älkää olko pakanoita"},{"SurahNumber":30,"VerseNumber":32,"Text":"niitä, jotka ovat pirstoneet uskontonsa ja hajaantuneet moniin lahkoihin, ja kukin ryhmäkunta riemuitsee omasta opistaan"},{"SurahNumber":30,"VerseNumber":33,"Text":"Kun onnettomuus kohtaa ihmisiä, he rukoilevat Herraa kääntyen Hänen puoleensa, mutta kun Hän antaa heidän maistaa armoansa, niin katso, osa heistä alkaa asettaa muita jumalia Hänen rinnalleen"},{"SurahNumber":30,"VerseNumber":34,"Text":"Täten he kieltävät sen, minkä olemme heille antanut. Nauttikaa aikanne, kyllä viimein tulette palkkanne saamaan"},{"SurahNumber":30,"VerseNumber":35,"Text":"Olemmeko lähettänyt heille ketään, joka olisi valtuuttanut heidät asettamaan muita Jumalan rinnalle"},{"SurahNumber":30,"VerseNumber":36,"Text":"Kun annamme ihmisten maistaa armoa, he iloitsevat siitä, mutta kun heitä kohtaa onnettomuus heidän tekojensa johdosta, niin katso, he joutuvat epätoivoon"},{"SurahNumber":30,"VerseNumber":37,"Text":"Eivätkö he ole huomanneet, että Jumala suo runsaat antimensa kenelle haluaa, ja että Hän myös voi mitata ne niukasti? Totisesti, tässä on merkkejä niille, jotka uskovat"},{"SurahNumber":30,"VerseNumber":38,"Text":"Anna siis sukulaiselle, mikä hänelle kuuluu, samoin tarvitseville ja matkamiehille. Tämä on parasta niille, jotka haluavat Jumalan mielisuosiota; ja he ovat niitä, jotka menestyvät"},{"SurahNumber":30,"VerseNumber":39,"Text":"Minkä te lainaatte korkoa vastaan, jotta se lisääntyisi ihmisten omaisuuksien avulla, se ei ole lisäystä Jumalan silmissä; mutta jos te suoritatte säädetyt almut haluten Jumalan mielisuosiota, niin sellaisten ihmisten palkka moninkertaistuu"},{"SurahNumber":30,"VerseNumber":40,"Text":"Juuri Jumala on teidät luonut ja sitten huolehtinut teidän elannostanne; sitten hän antaa teidän kuolla ja senjälkeen herättää teidät uuteen eloon. Onko suojelusjumalienne joukossa ketään, joka saattaisi tehdä yhdenkään näistä teoista? Kunnia olkoon Hänelle! Hän on korkealla sen yläpuolella, mitä he Hänen rinnalleen asettavat"},{"SurahNumber":30,"VerseNumber":41,"Text":"Turmiota tapahtuu sekä maalla että merellä ihmiskätten työnä, jotta Hän voisi antaa ihmisten maistaa tekojensa seurauksia, niin että he tekisivät kääntymyksen"},{"SurahNumber":30,"VerseNumber":42,"Text":"Sano: »Kulkekaa maalla ja merellä nähdäksenne millaisen lopun saivat ne, jotka ennen elivät; useimmat heistä olivat pakanoita.»"},{"SurahNumber":30,"VerseNumber":43,"Text":"Käännä siis kasvosi oikean uskonnon puoleen, ennenkuin Jumalan päivä saapuu, jota kukaan ei voi välttää. Sinä päivänä heidät hajoitetaan"},{"SurahNumber":30,"VerseNumber":44,"Text":"Ken valitsee epäuskon, häntä vastaan todistaa hänen epäuskonsa, ja ken ikinä tekee hyvää, hän tekee sitä oman sielunsa hyväksi"},{"SurahNumber":30,"VerseNumber":45,"Text":"niin että Hän voi armostaan palkita niitä, jotka uskovat ja suorittavat hyviä tekoja. Totisesti, Hän ei rakasta uskottomia"},{"SurahNumber":30,"VerseNumber":46,"Text":"Eräs Hänen merkeistään on, että Hän lähettää tuulet tuomaan ilosanomaa, antaakseen teidän maistaa Hänen armoaan ja laivojen purjehtia Hänen käskystään ja teidän etsiä Hänen armoaan ja osoittaa kiitollisuutta"},{"SurahNumber":30,"VerseNumber":47,"Text":"Totisesti, olemme jo ennen sinua lähettänyt lähettiläitä heidän kansojensa luokse, ja nämä saapuivat heidän keskuuteensa selvin tunnusmerkein. Senjälkeen Me langetimme kirouksemme niille, jotka olivat syntisiä, sillä velvollisuutemme oli auttaa uskovaisia"},{"SurahNumber":30,"VerseNumber":48,"Text":"Juuri Jumala lähettää tuulet, ja nämä nostavat pilviä, jotka Hän levittää taivaalle mielensä mukaan kerroksittain. Sitten näet sateen virtaavan alimmista kerroksista, ja kun se lankeaa Hänen palvelijoittensa ylitse, niin katso, he ovat onnellisia"},{"SurahNumber":30,"VerseNumber":49,"Text":"Ja vastikään, ennenkuin tämä tapahtui, he olivat masentuneita, vallan epätoivoisia"},{"SurahNumber":30,"VerseNumber":50,"Text":"Tarkastele siis Jumalan armon merkkejä, miten Hän elvyttää kuolleen maan. Totisesti, tällä tavoin Me annamme kuolleille elämän, ja Hän on kykenevä tekemään kaiken, minkä haluaa"},{"SurahNumber":30,"VerseNumber":51,"Text":"Jos olisimme lähettänyt maan päälle toisenlaisen tuulen, niin he olisivat nähneet laihonsa kuihtuvan, ja he olisivat senjälkeen olleet kiittämättömiä"},{"SurahNumber":30,"VerseNumber":52,"Text":"Totisesti, sinä et kykene tekemään kuolleita eläviksi etkä saamaan kuuroja kuulemaan kutsuasi, kun he kokonaan kääntävät sinulle selkänsä"},{"SurahNumber":30,"VerseNumber":53,"Text":"Et voi myöskään johdattaa sokeita pois eksymyksestään. Totisesti, voit johdattaa vain niitä, jotka uskovat merkkeihimme ja ovat alistuvaisia"},{"SurahNumber":30,"VerseNumber":54,"Text":"Juuri Jumala on luonut teidät heikoiksi ja antanut senjälkeen teille voimaa, ja miehuuden jälkeen Hän tekee teidät jälleen heikoiksi ja iäkkäiksi. Hän luo, mitä tahtoo, sillä Hän on kaikkitietävä, kaikkivoipa"},{"SurahNumber":30,"VerseNumber":55,"Text":"Ja sinä päivänä, jolloin hetki lyö, syntiset vannovat, että he eivät viivytelleet kuin tunnin ajan. Näin he valehtelevat"},{"SurahNumber":30,"VerseNumber":56,"Text":"Ne, joille on annettu totista tietoa ja uskoa, sanovat: »Totisesti, teillä on ollut Jumalan Kirjan mukaan aikaa ylösnousemuksen päivään saakka. Tämä on ylösnousemuksen päivä, mutta te ette tienneet mitään.»"},{"SurahNumber":30,"VerseNumber":57,"Text":"Mutta sinä päivänä anteeksipyynnöt eivät auta niitä, jotka ovat olleet väärämielisiä, eikä heidän sallita enää päästä sovintoon"},{"SurahNumber":30,"VerseNumber":58,"Text":"Totisesti, olemme jo esittänyt tässä Koraanissa monenlaisia vertauksia ihmissuvun hyväksi. Mutta jos sinä tuot heille merkin, niin totisesti uskottomat lausuvat: »Te olette pelkkiä valehtelijoita.»"},{"SurahNumber":30,"VerseNumber":59,"Text":"Näin Jumala paaduttaa niiden sydämet, jotka eivät halua tietää"},{"SurahNumber":30,"VerseNumber":60,"Text":"Sentähden pysy sinä lujana; totisesti, Jumalan lupaus on tosi, äläkä anna niiden, joilla ei ole varmuutta, saattaa sinua horjuvaksi"},{"SurahNumber":31,"VerseNumber":1,"Text":"Aliif, Laam, Miim. (Minä olen Jumala, parhain tietäjä)"},{"SurahNumber":31,"VerseNumber":2,"Text":"Nämä ovat Viisauden Kirjan jakeita"},{"SurahNumber":31,"VerseNumber":3,"Text":"johdatukseksi ja armoksi niille, jotka hyvää tekevät"},{"SurahNumber":31,"VerseNumber":4,"Text":"Niille, jotka suorittavat rukouksensa ja antavat säädetyt almut ja ovat varmat tulevasta elämästä"},{"SurahNumber":31,"VerseNumber":5,"Text":"He saavat Herraltansa johdatuksen, ja he ovat niitä, jotka menestyvät"},{"SurahNumber":31,"VerseNumber":6,"Text":"On sellaisiakin, jotka Koraanin vaihtavat joutaviin taruihin eksyttääkseen ihmiset Jumalan tieltä, vaikka heillä ei ole mitään tietoa, ja tehdäkseen pilaa Viisauden Kirjan jakeista. He ovat niitä, joita kohtaa häpeällinen rangaistus"},{"SurahNumber":31,"VerseNumber":7,"Text":"Kun Meidän merkkimme esitetään tällaiselle, hän kääntää korskeasti selkänsä, ikäänkuin hän ei olisi niitä kuullut, ikäänkuin hänen korvansa olisivat ummessa. Kerro hänelle sentähden tuskallisesta tuomiosta"},{"SurahNumber":31,"VerseNumber":8,"Text":"Totisesti, jotka uskovat ja tekevät hyvää, heitä varten ovat autuaiden tarhat"},{"SurahNumber":31,"VerseNumber":9,"Text":"Siellä he saavat alati asua. Jumalan lupaus on totinen, sillä Hän on kaikkivaltias, viisas"},{"SurahNumber":31,"VerseNumber":10,"Text":"Hän on luonut taivaat ilmantukipylväitä, kuten voit nähdä,ja Hän on sijoittanut vuoria maan kamaralle, jottei se sinua horjuttaisi, ja Hän on levittänyt ympäri maata kaikenlaisia elollisia olentoja. Me lähetämme myös sateen taivaasta maan päälle ja kasvatamme monenlaisia hyödyllisiä kasveja"},{"SurahNumber":31,"VerseNumber":11,"Text":"Tällainen on Jumalan luomakunta. Näytä nyt minulle, mitä ne, jotka on asetettu Jumalan rinnalle, ovat luoneet. Niin, väärämieliset ovat suuren harhan vallassa"},{"SurahNumber":31,"VerseNumber":12,"Text":"Totisesti, Me annoimme Lukmaanille viisautta ja sanoimme: »Kiitä Jumalaa. Ken osoittaa kiitollisuuttaan, hän tekee sen oman sielunsa hyväksi. Ja jos joku on kiittämätön, niin totisesti, Jumala on riippumaton, ylistetty.»"},{"SurahNumber":31,"VerseNumber":13,"Text":"Muista, miten Lukmaan antoi pojalleen kehoituksen sanoen: »Poikani, älä aseta ketään Jumalan rinnalle. Totisesti, sellainen on perin väärää.»"},{"SurahNumber":31,"VerseNumber":14,"Text":"Olemme myös määrännyt ihmisen pitämään huolta vanhemmistaan; hänen äitinsä on kantanut häntä äärimmäiseen uupumukseen saakka, ja hänen vieroittamisensa on kestänyt toista vuotta. Kiitä Minua ja molempia vanhempiasi. Minun luokseni on kaikkien palattava"},{"SurahNumber":31,"VerseNumber":15,"Text":"Mutta jos he pakottavat sinua asettamaan Minun rinnalleni sellaista, mistä sinulla ei ole mitään tietoa, älä heitä silloin tottele; elä kuitenkin heidän kanssaan soveliaasti tässä maailmassa. Seuraa sellaisen tietä, joka kääntyy Minunun puoleeni. Minun luokseni teidän on palattava, ja silloin Minä osoitan teille teidän tekonne.»"},{"SurahNumber":31,"VerseNumber":16,"Text":"Ja Lukmaan lausui edelleen: »Oi poikani! Totisesti, jos sinapinsiemenen painoinen jyvänen on kätketty kiven sisään tai taivaisiin taikka maan päälle, niin Jumala on sen löytävä. Totisesti, Jumala on terävänäköinen, ymmärtävä"},{"SurahNumber":31,"VerseNumber":17,"Text":"Oi poikani, suorita rukouksesi, kehoita hyvän tekemiseen ja kiellä pahat teot sekä pysy lujana, mitä tahansa sinulle sattuukin. Näin on todella vakavasti määrätty"},{"SurahNumber":31,"VerseNumber":18,"Text":"Älä ole ylpeä ihmisiä kohtaan, äläkä vaella maassa pöyhkeänä. Totisesti, Jumala ei rakasta omahyväistä kerskuria"},{"SurahNumber":31,"VerseNumber":19,"Text":"Hillitse itsesi ja puhu sävyisästi. Totisesti, rumin ääni on aasin hirnunta"},{"SurahNumber":31,"VerseNumber":20,"Text":"Ettekö huomaa, että Jumala on alistanut valtaanne kaikki, mikä on taivaassa ja mikä on maassa, ja siunannut teidät yltäkylläisesti sekä ruumiin että sielun tarpeilla. Mutta ihmisten joukossa on sellaisiakin, jotka kiistelevät Jumalasta, vaikka heillä ei ole tietoa eikä johdatusta eikä mitään valaisevaa kirjaa"},{"SurahNumber":31,"VerseNumber":21,"Text":"Ja kun heille sanotaan: »Seuratkaa sitä, minkä Jumala on maan päälle lähettänyt, he vastaavat: »Me seuraamme sitä, jota havaitsimme esi-isiemmekin seuraavan.» Mutta entäpä jos saatana siten kutsuu heitä kohti liekehtivän tulen tuomiota"},{"SurahNumber":31,"VerseNumber":22,"Text":"Ken alistaa koko olemuksensa Jumalalle ja tekee hyvää, hän on tarttunut luotettavimpaan kädensijaan, Jumalassa on kaikkien toimien päätös"},{"SurahNumber":31,"VerseNumber":23,"Text":"Mutta jos joku on valinnut epäuskon, älä anna hänen epäuskonsa sinua murehduttaa. Meidän luoksemme heidän on palattava, ja silloin Me ilmituomme heille heidän tekonsa. Totisesti, Jumala tietää tarkoin, mitä sydämiin on kätketty"},{"SurahNumber":31,"VerseNumber":24,"Text":"Me annamme heidän nauttia lyhyen ajan; sitten vedämme heidät ankaralle tuomiolle"},{"SurahNumber":31,"VerseNumber":25,"Text":"Totisesti, jos kysyt heiltä: »Kuka on luonut taivaat ja maan?» niin he varmasti vastaavat: »Jumala.» Sano: »Kaikki ylistys kuuluu Jumalalle!» Mutta useimmat heistä eivät tiedä mitään"},{"SurahNumber":31,"VerseNumber":26,"Text":"Jumalalle kuuluu kaikki, mikä on taivaassa ja maan päällä. Totisesti, Jumala on kaikista riippumattomin, kaikkein ylistetyin"},{"SurahNumber":31,"VerseNumber":27,"Text":"Vaikka kaikki maan pinnalla olevat puut olisivat kyniä ja valtameri sekä seitsemän valtamerta sen lisäksi olisivat mustetta, niin Jumalan sanat eivät loppuisi. Totisesti, Jumala on mahtava, viisas"},{"SurahNumber":31,"VerseNumber":28,"Text":"Sekä nykyinen olemuksenne että ylösnousemuksenne ovat vain ikäänkuin saman sielun ilmenemismuotoja. Totisesti, Jumala on kuuleva, näkevä"},{"SurahNumber":31,"VerseNumber":29,"Text":"Etkö näe, että Jumala antaa yön seurata päivää ja päivän yötä, ja Hän säätää auringon ja kuun liikkeet; kumpikin kulkee kohti määrättyä hetkeään, Jumala on tietoinen teidän teoistanne"},{"SurahNumber":31,"VerseNumber":30,"Text":"Sillä Jumala on totuus, ja se, mitä he Hänen asemestaan rukoilevat, on valhetta; Jumala on kaikkein korkein, kaikkein suurin"},{"SurahNumber":31,"VerseNumber":31,"Text":"Etkö havaitse, miten laivat Jumalan siunaamina purjehtivat merellä, jotta Hän voisi näyttää teille erään merkeistään? Totisesti, tässä on merkkejä jokaiselle lujana pysyvälle ja kiitolliselle ihmiselle"},{"SurahNumber":31,"VerseNumber":32,"Text":"Ja kun aallot vyöryvät heidän päälleen kuin vuoret, niin he rukoilevat Jumalaa uskoen Häneen täydellisesti, mutta kun Hän pelastaa heidät maihin, niin vain muutamat heistä kulkevat oikeata tietä. Vain sopimusten rikkojat ja kiittämättömät väittelevät Meidän merkkejämme vastaan"},{"SurahNumber":31,"VerseNumber":33,"Text":"Oi ihmiset, palvelkaa Herraanne ja varokaa sitä päivää, jolloin isä ei voi auttaa poikaansa eikä poika saata vähääkään tukea isäänsä. Jumalan lupaus on varmasti tosi, älkää siis antako tämän maailman elämän johtaa itseänne harhaan, älkääkä salliko suuren viettelijän eksyttää teitä Jumalan luota"},{"SurahNumber":31,"VerseNumber":34,"Text":"Totisesti, Jumala tietää tuomion hetken, Hän lähettää sateen maan päälle ja Hän tietää, mitkä ihmiskohtalot äitien kohtuihin kätketyt ovat. Yksikään sielu ei aavista, mitä hänen on huomenna koettava, eikä sitä, missä maassa hän on kuoleva. Totisesti, Jumala on tietävä, tarkkanäköinen"},{"SurahNumber":32,"VerseNumber":1,"Text":"Aliif, Laam, Miim. (Minä olen Jumala, parhain tietäjä)"},{"SurahNumber":32,"VerseNumber":2,"Text":"Tämän Kirjan on ylhäältä lähettänyt maailmojen Herra, siitä ei ole epäilystä"},{"SurahNumber":32,"VerseNumber":3,"Text":"Sanovatko he, että olet sen keksinyt? Ei, se on Herraltasi tullut totuus, jotta voisit varoittaa ihmisiä, joiden luokse ennen sinua ei ole saapunut varoittajaa, ja jotta he saisivat johdatuksen"},{"SurahNumber":32,"VerseNumber":4,"Text":"Juuri Jumala on luonut taivaat ja maan ja kaiken niiden välillä olevan kuudessa päivässä ja on yhä säilyttänyt lujan mahtinsa. Teillä ei ole muuta suojelijaa eikä auttajaa kuin Hän. Ettekö tätä ota varteen"},{"SurahNumber":32,"VerseNumber":5,"Text":"Hän lähettää käskynsä ylhäältä avaruudesta maan päälle; sitten se kohoaa Hänen luokseen yhdessä päivässä, joka teidän laskujenne mukaan on tuhannen vuoden pituinen"},{"SurahNumber":32,"VerseNumber":6,"Text":"Sellainen on Hän, joka tuntee sekä salatut että ilmeiset asiat, Hän on kaikkivaltias, kaikkein armollisin"},{"SurahNumber":32,"VerseNumber":7,"Text":"Kaiken Hän on tehnyt parhaimmalla tavalla ja aloittanut luomalla ihmisen kosteasta savesta"},{"SurahNumber":32,"VerseNumber":8,"Text":"Sitten Hän loi hänen siemenensä mitättömän näköisestä nesteestä"},{"SurahNumber":32,"VerseNumber":9,"Text":"Senjälkeen Hän täydensi hänet ja puhalsi häneen henkensä, ja Hän on antanut teille kuulon ja näön sekä sielun. Mutta niukasti te osoitatte kiitollisuutta"},{"SurahNumber":32,"VerseNumber":10,"Text":"He kyselevät: »Kuinka, senkö jälkeen kuin me maadumme tomuksi, meidät herätetään taas uuteen eloon?» Niin, he kieltävät Herransa tulemisen"},{"SurahNumber":32,"VerseNumber":11,"Text":"Sano: »Kuoleman enkeli, joka teitä kaitsee, on maksava teille täyden palkkanne; sitten teidän on palattava Jumalan luokse.»"},{"SurahNumber":32,"VerseNumber":12,"Text":"Jospa voisit nähdä, miten syntiset seisovat Herransa edessä päät vaipuneina ja sanovat: »Oi Herra, me olemme nähneet sekä kuulleet, lähetä meidät siis takaisin, jotta voisimme tehdä hyvää, sillä totisesti, olemme päässeet varmuuteen.»"},{"SurahNumber":32,"VerseNumber":13,"Text":"Jos Me olisimme tahtonut, olisimme totisesti voinut antaa jokaiselle sielulle johdatuksensa, mutta sanani on käyvä toteen: »Totisesti, olen täyttävä helvetin dzinneillä ja ihmisillä sekaisin.»"},{"SurahNumber":32,"VerseNumber":14,"Text":"»Maistakaa siis seurauksia, koska unohdatte tämän päivän saapumisen. Olemme maksanut teille palkan unohduksestanne, ja maistakaa nyt tuomio siitä, mitä olette tehneet.»"},{"SurahNumber":32,"VerseNumber":15,"Text":"Vain ne uskovat merkkeihimme, jotka lankeavat maahan kunnioittaen, kun heitä niistä muistutetaan, ja julistavat Herransa kunniaa Häntä ylistäen, sekä ne, jotka eivät paisu ylpeydestä"},{"SurahNumber":32,"VerseNumber":16,"Text":"He nousevat vuoteistaan rukoillen Herraansa peläten ja toivoen, ja he antavat almuja siitä, mitä Me olemme heille suonut"},{"SurahNumber":32,"VerseNumber":17,"Text":"Mutta yksikään sielu ei tiedä, mitä heille on tallessa sellaista, mikä on kirkastava heidän silmänsä, palkkana siitä, mitä ovat tehneet"},{"SurahNumber":32,"VerseNumber":18,"Text":"Onko uskovainen sellaisen kaltainen, joka on tottelematon? He eivät voi olla samanvertaisia"},{"SurahNumber":32,"VerseNumber":19,"Text":"Niitä varten, jotka uskovat ja suorittavat hyviä tekoja, on ikuiset puutarhat palkkana siitä, mitä ovat tehneet"},{"SurahNumber":32,"VerseNumber":20,"Text":"Mutta jotka ovat olleet tottelemattomia, niiden asuinsijana on oleva tuli. Aina kun he haluavat päästä sieltä pois, heidät palautetaan takaisin ja heille sanotaan: »Maistakaa nyt tulen tuskaa, jota väititte valheeksi.»"},{"SurahNumber":32,"VerseNumber":21,"Text":"Totisesti, Me annamme heidän ennen tulevaa, ankaraa tuomiota maistaa lievempää rangaistusta, jotta he kääntyisivät hyvään"},{"SurahNumber":32,"VerseNumber":22,"Text":"Kuka onkaan väärämielisempi kuin se, joka saadessaan muistutuksen Herransa merkeistä kääntää niille selkänsä? Totisesti, kirouksemme kohtaa syntisiä"},{"SurahNumber":32,"VerseNumber":23,"Text":"Totisesti, Me annoimme Kirjan Moosekselle - älä epäile sitä! - ja annoimme sen johdatukseksi Israelin lapsille"},{"SurahNumber":32,"VerseNumber":24,"Text":"Me määräsimme heidän joukostaan myös johtajia, jotka johdattivat kansaa Meidän käskymme mukaan niin kauan kuin he siitä kiinni pitivät ja olivat varmoja merkeistämme"},{"SurahNumber":32,"VerseNumber":25,"Text":"Totisesti, Hän, sinun Herrasi, on ylösnousemuksen päivänä tuomiollaan ratkaiseva heidän välillään olleet kiistat"},{"SurahNumber":32,"VerseNumber":26,"Text":"Eivätkö he näe johdatusta siinä, että ennen heitä olemme tuhonnut monia sukupolvia, joiden asuinsijoilla he nyt kuljeskelevat? Totisesti, tässä on merkkejä. Eivätkö he mitään kuule"},{"SurahNumber":32,"VerseNumber":27,"Text":"Eivätkö he havaitse, miten Me langetamme sateen kuivuneeseen maahan ja sen avulla kasvatamme viljaa, jota he itse sekä heidän karjansa syövät? Eivätkö he mitään näe"},{"SurahNumber":32,"VerseNumber":28,"Text":"Ja he sanovat: »Milloin tämä ratkaisu tapahtuu, jos kerran puhutte totta?»"},{"SurahNumber":32,"VerseNumber":29,"Text":"Vastaa: »Tuomion päivänä, jolloin usko ei vähääkään hyödytä niitä, jotka nyt ovat uskottomia, eikä heille anneta armon aikaa.»"},{"SurahNumber":32,"VerseNumber":30,"Text":"Käänny siis pois heistä ja odota! Totisesti, he saavat odottaa sinun lainasi"},{"SurahNumber":33,"VerseNumber":1,"Text":"Oi Profeetta, täytä tarkoin velvollisuutesi Jumalaa kohtaan äläkä mukaudu uskottomien ja tekopyhien toivomuksiin; onhan Jumala totisesti tietävä, viisas"},{"SurahNumber":33,"VerseNumber":2,"Text":"ja noudata Herralta saamiasi ilmoituksia; Jumala totisesti tietää tekosi"},{"SurahNumber":33,"VerseNumber":3,"Text":"sekä luota Jumalaan, Jumalan suojelus on täysin riittävä"},{"SurahNumber":33,"VerseNumber":4,"Text":"Jumala ei ole pannut kenenkään luomansa ihmisen rintaan kahta sydäntä eikä Hän ole luonut vaimojanne yhtäläisiksi äitienne kanssa, vaikkakin te hylkäätte vaimojanne vertaamalla äiteihinne; ei Hän liioin ole tehnyt todellisia poikianne niistä, jotka olette pojiksenne ottaneet - senhän teette vain suunne sanoilla, jota vastoin Jumala (luomistöissään) puhuu totta ja ohjaa oikeaan"},{"SurahNumber":33,"VerseNumber":5,"Text":"Vahvista (poikien) luonnollisia sukulaisuussuhteita isiinsä, sillä se on otollisempaa Jumalalle, mutta jos et tunne heidän oikeita isiään, pidä heitä uskonveljinä ja ystävinä; ei lueta syyksenne, jos te näissä asioissa erehdytte, paitsi milloin tahallanne niin teette; sillä Jumala on anteeksiantava, laupias"},{"SurahNumber":33,"VerseNumber":6,"Text":"Profeetta on uskovaisia lähempänä kuin nämä ovat toisiansa, ja profeetan vaimot ovat kuin äidit heille. Jumalan säädökset myöntävät luonnollisille sukulaisille paremman perimisoikeuden omaisten suhteen kuin uskonveljille tahi kodeistaan paenneille; kuitenkin voitte jättää perintöosuuksia ystävillennekin - näin on sanottu Pyhässä Kirjassa"},{"SurahNumber":33,"VerseNumber":7,"Text":"Aikoinaan Me olemme tehnyt liiton entisten profeettain samoin kuin sinun kanssasi, Nooan, Abrahamin, Mooseksen ja Jeesuksen - Marian pojan - kanssa. Se oli luja liittosopimus"},{"SurahNumber":33,"VerseNumber":8,"Text":"Jotta Jumala sen perusteella voisi tutkia rehellisten totuutta; Hän on valmistanut epäuskoisille tuskallisen kurituksen"},{"SurahNumber":33,"VerseNumber":9,"Text":"Te, jotka uskotte, muistelkaa Jumalan suosiota teitä kohtaan, silloin kun vihollisjoukot hyökkäsivät päällenne ja Me niitä vastaan lähetimme tuiman tuulen ja (enkelien) joukot, joita ette nähneet: Jumala tietää, mitä teille tapahtuu"},{"SurahNumber":33,"VerseNumber":10,"Text":"Vihollisenne hyökkäsivät kimppuunne ylängöltä ja laaksosta, ja teiltä silmät samenivat, sydän nousi kurkkuun ja te aioitte ajatella kaikenlaista Jumalasta"},{"SurahNumber":33,"VerseNumber":11,"Text":"Silloin koetettiin uskovaisia ankaralla koettelemuksella"},{"SurahNumber":33,"VerseNumber":12,"Text":"Tekopyhät ja heikkosydämiset alkoivat parjata: »Jumala ja Hänen sananjulistajansa lupailivat meille (voittoa) vain pettääkseen meitä.»"},{"SurahNumber":33,"VerseNumber":13,"Text":"l Eräät heistä sanoivat: »Jasripin kansa, tämä ei ole teidän paikkanne (taistellaksenne), vaan palatkaa koteihinne!» Ja osa heistä pyysi profeetalta lupaa sanoen: »Varmasti meidän kotimme ovat vaarassa», vaikka ne eivät olleet vaarassa, - he vain halusivat paeta pois"},{"SurahNumber":33,"VerseNumber":14,"Text":"Mutta jos muslimien viholliset olisivat tulleet muulla tavoin (kaupunkiin) ja kehoittaneet näitä yhtymään heidän sotajuoneensa, nämä olisivat varmasti sen tehneet, jopa seuranneet heitä ulos kaupungistakin"},{"SurahNumber":33,"VerseNumber":15,"Text":"Ja kuitenkin he olivat aikaisemmin antaneet Jumalalle lupauksen, etteivät käänny pakoon; ja heidän on vastattava lupauksestaan Jumalalle"},{"SurahNumber":33,"VerseNumber":16,"Text":"Sano: »Ei teille ole hyötyä siitä, että yritätte paeta kuolemaa ja taistelua, sillä joka tapauksessa annetaan teille vain vähän armonaikaa.»"},{"SurahNumber":33,"VerseNumber":17,"Text":"Sano: »Kenet löydätte, joka estäisi Jumalan teille pahaakin tekemästä, jos Hän niin tahtoisi, mutta Hänhän tarkoittaa teille hyvää.» Eivät he löydä itselleen ketään suojelijaa eivätkä auttajaa paitsi Jumalan"},{"SurahNumber":33,"VerseNumber":18,"Text":"Totisesti, Jumala tuntee ne keskuudestanne, jotka estelevät muita ja jotka sanovat veljilleen: »Liittykää meihin!» Tällaiset eivät tule taistelutovereiksemme kuin näön vuoksi"},{"SurahNumber":33,"VerseNumber":19,"Text":"ollen kaikessa kitsaita muslimeja kohtaan; mutta kun kauhun aika tulee, saatte nähdä, miten he teihin tuijottavat ja heidän silmänsä pyörivät kuin kuoleman kielissä olevien; ja kun vaara on ohi, he soimaavat teitä terävällä kielellään ja kitsastelevat kaikessa, mitä heiltä riittäisi. Nämä eivät usko, ja siksi on Jumala tehnyt tyhjäksi heidän tekonsa, sillä se on helppoa Jumalalle"},{"SurahNumber":33,"VerseNumber":20,"Text":"He eivät uskoneet vihollisten tulevan, ja jos nämä tulisivat, he mieluummin asuisivat erämaan arabialaisten tykönä, ja jos he sattuisivat olemaan teidän keskuudessanne, he eivät taistelisi kuin vähän, näön vuoksi"},{"SurahNumber":33,"VerseNumber":21,"Text":"Jumalan sananjulistaja on teille todella erinomainen esikuva, jokaiselle, joka luottaa Jumalaan, uskoo viimeiseen päivään ja alinomaa muistelee Jumalaa"},{"SurahNumber":33,"VerseNumber":22,"Text":"Kun uskovaiset näkivät liittoutuneet, he sanoivat: »Nyt tapahtuu se, mitä Jumala ja hänen sananjulistajansa meille ennustivat; Jumala ja Hänen sananjulistajansa ovat puhuneet totta.» Ja tämä vain vahvisti heidän uskoaan ja kuuliaisuuttaan"},{"SurahNumber":33,"VerseNumber":23,"Text":"Oikeauskoisia ovat ne, jotka ovat uskollisia liitolleen Jumalan kanssa; samoin ne, jotka pitävät lupauksensa, ja ne, jotka odottavat Jumalan lupausten täyttymistä; nämä eivät ole muuttuneet"},{"SurahNumber":33,"VerseNumber":24,"Text":"Jumala voi palkita totuudellisia heidän totuudestaan ja kurittaa teeskentelijöitä mielensä mukaan tahi kääntyä heidän puoleensa laupeudessaan; sillä Jumala on anteeksiantava, laupias"},{"SurahNumber":33,"VerseNumber":25,"Text":"Jumala torjui uskottomien raivoisan hyökkäyksen; he eivät voittaneet mitään, ja Jumala oli oikeauskoisten suojana taistelussa, sillä Hän on väkevä ja mahtava"},{"SurahNumber":33,"VerseNumber":26,"Text":"Hän masensi nekin, jotka olivat saaneet kirjoituksen, ja kylvi kauhua heidän sydämiinsä; osan heistä te tapoitte ja loput otitte vangiksi"},{"SurahNumber":33,"VerseNumber":27,"Text":"Ja Hän antoi teille perinnöksi heidän maansa, asumuksensa, omaisuutensa ja nekin alueet, joihin jalkanne eivät vielä ole astuneet, sillä Jumalalla on valta yli kaiken"},{"SurahNumber":33,"VerseNumber":28,"Text":"Profeetta, sano vaimoillesi: »Jos te halajatte tämän maailman menoa ja koreutta, niin tulkaa, minä mittaan teille elatusvaroja ja lähetän teidät kuten tapa vaatii"},{"SurahNumber":33,"VerseNumber":29,"Text":"mutta jos te ikävöitte Jumalaa, Hänen sananjulistajaansa ja viimeisen päivän asumuksia, on Jumala totisesti valmistanut runsaan palkinnon niille te'istä, jotka hyvää tekevät"},{"SurahNumber":33,"VerseNumber":30,"Text":"Te Profeetan vaimot! Ken ikinä teistä julkeasti loukkaa säädyllisyyttä, hänen rangaistuksensa on oleva kaksinkertainen, sillä se on helppo asia Jumalalle"}]}