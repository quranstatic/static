{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":41,"VerseNumber":47,"Text":"Allah ke Eena feela Ea nang le tsebo Ea hora ea Kahlolo. Ha ho litholoana tse ka thunyang ho tsoa makhapetleng a tsona le eena mosali ea ka imang, kapa a beleha ntle le tsebo ea Hae. Mohla letsatsi leo ka lona Allah A tlang ho ba botsa hore: “Ba kae batlatsetsi ba Ka?” Ba tla re: “Re ipolela ho uena, hore ha ho ope oa rona ea ka pakang.”"},{"SurahNumber":41,"VerseNumber":48,"Text":"Melingoana eo ba neng ba bitsa ho eona pele e tla ba siea shalabeng; ba tla hlokomela hore ha ba na tsela ea ho pholoha"},{"SurahNumber":41,"VerseNumber":49,"Text":"Motho ha a khathale ho kopa tse lokileng, empa hang ha bomalimabe bo mo oela, o lahla ts’epo, a nyahame"},{"SurahNumber":41,"VerseNumber":50,"Text":"Empa hang ha Re mo latsoisa mohau oa Rona, kamor’a hoba mats’oenyeho a mo ame, o re: “Sena ke sa ka; ha ke nahane hore hora e sa tla hlola e tla, haeba nka busetsoa ho Mong`a ka, Ruri! Ke tla fumana molemo o fetang oona ho Eena.” Empa Re tla bonts’a mahana-tumelo ‚nete ea tseo ba neng ba li etsa, Re tla ba latsoisa kahlolo e boima"},{"SurahNumber":41,"VerseNumber":51,"Text":"Ha Re sitsa motho ka molemo, o ea furalla, eba o tla ikhant`sa bo-inotsing; empa ha mats’oenyeho a mo ama, eba o tla rapela khafetsa"},{"SurahNumber":41,"VerseNumber":52,"Text":"E re: “Ak’u mpolelleng, haeba ts‘enolo ena e tsoa ho Allah, le’a e latola? Ha na ke mang ea khelohileng ka ho fetisisa ho feta ea hanyetsang?”"},{"SurahNumber":41,"VerseNumber":53,"Text":"Haufinyane Re tla ba bonts’a Lits’upiso tsa Rona liqoleng tsohle tsa lefats’e le ka har’a lifuba tsa bona, ho fihlela e hlahela ponts’eng ea hore ke ‘nete. Na ha ho oa lekana hore Mong`a hau ke paki holim’a lintho tsohle"},{"SurahNumber":41,"VerseNumber":54,"Text":"Ruri! Ba na le khooa kopanong ea bona le Mong’a bona? Ruri, Ke Eena Ea kopetseng lintho tsohle hare"},{"SurahNumber":42,"VerseNumber":1,"Text":"Ha. Mim"},{"SurahNumber":42,"VerseNumber":2,"Text":"Ain. Sin. Qaf"},{"SurahNumber":42,"VerseNumber":3,"Text":"Ke kamoo A rometseng ts’usumetso ho uena joalo ka ha A ile A e romela ho ba bileng teng pele ho uena,-Allah, Ea Matla Oohle, Ea Seli"},{"SurahNumber":42,"VerseNumber":4,"Text":"Tsohle tse maholimong le tse lefats’eng ke tsa Hae, Ea Phahameng ka ho Fetisisa, Ea Moholohali"},{"SurahNumber":42,"VerseNumber":5,"Text":"Maholimo a batlile a petsoha ka lehare: le manyeloi a keteka Lithoriso tsa Mong’a ona, a rapella ts’oarelo sebakeng sa bohle ba lefats’eng: Ruri Allah, ke Eena Ea Ts’oarelang-joalo-joalo, Ea Mohau o Khaphatsehang"},{"SurahNumber":42,"VerseNumber":6,"Text":"Ba inkelang bats’ireletsi kantle ho Eena, Allah U ea ba alosa, uena ha u moalosi oa litaba tsa bona"},{"SurahNumber":42,"VerseNumber":7,"Text":"Ke kamoo Re rometseng ka ts’usumetso ho uena Qura’n ea se- Arab, hore u tle u lemose baahi ba Makka le bohle ba ahileng haufi le eona, u ba lemose ka Letsatsi la Khobokano leo ho seng khoao ka lona. Mohla ba bang ba tlang ho kena ka hara Serapa, ha ba bang ba kena ka hara Lelakabe"},{"SurahNumber":42,"VerseNumber":8,"Text":"Hoja e bile thato ea Allah, A ka be A ba entse sechaba se le seng, empa ke Allah Ea amohelang ea khahloang ke eena mohaung oa Hae. Baetsalibe ba ke ke ba eba le mots’ireletsi kapa mothusi"},{"SurahNumber":42,"VerseNumber":9,"Text":"Ba ikhethetse mots’ireletsi kantle ho Eena? Empa ke Allah, ke Eena Mots’ireletsi; Ea tsosang bafu: Ke Eena Ea nang le matla holima lintho tsohle"},{"SurahNumber":42,"VerseNumber":10,"Text":"Ebang le ena le phapang ka eng kapa eng, qeto ea eona e ho Allah. Eo ke Allah, Mong`a ka, ts’epo ea ka e ho Eena, ho Eena ke poelo ea ka"},{"SurahNumber":42,"VerseNumber":11,"Text":"Mopi oa maholimo le lefats’e. U le hlotse balekane har‘a lona, le likhomo ka bobeli, ke kamoo A le atisang kateng. Ha ho letho le ka lekang’oang le Eena; ke Eena Ea utloang tsohle, U bona tsohle"},{"SurahNumber":42,"VerseNumber":12,"Text":"Linotlolo tsa maholimo le lefats’e ke tsa hae. O lelefatsa nala ho ope ea khahloang ke eena le ho na hoba leqe ka eona ho ope ea khahloang ke eena. Hobane Ke Eena Ea tsebang tsohle"},{"SurahNumber":42,"VerseNumber":13,"Text":"Ke Eena ea hlophisitseng tumelo ena joaloka ha A ile A e laela Nooe, Tumelo eo Re u susumelitseng eona, ke Tumelo eo Re ileng Ra e laela Abrahama, Moshe le Jesu:“Hore tsitlallelang Tumelong, le se arohane ho eona. Ho ba khumamelang tse ling ntle ho Allah, tsela eo u ba biletsang ho eona e boima, Allah U ikhethela ba ratoang ke Eena, U tataisetsa ho Eena ba retelehelang ho Eena"},{"SurahNumber":42,"VerseNumber":14,"Text":"Ba ileng ba arohana hang kamor’a hoba tsebo e finyelle ho bona, – ka lebaka la boikhabo le mona har’a bona; hoja e se ke ea eba ka lentsoe le ileng la e ba teng pele ho tsoa ho Allah ka nako ea pallo, Qaka e teng lipakeng tsa bona e ka be e ahlotsoe. Bao e bileng majalefa a lengolo kamor’a bona, ba ena khoao ho lona"},{"SurahNumber":42,"VerseNumber":15,"Text":"Joale ka lebaka lena, ba meme, u tsitlalle joalo ka ha u laetsoe, u se se latele litakatso tsa bona, empa e re: “Ke kholoa mangolong ohle ao Allah A ileng A a romella lefats’eng, ke laetsoe ho ahlola ka toka lipakeng tsa lona. Allah ke Mong`a rona, ke Mong`a lona. Liketso tsa rona ke boikarabello ba rona; liketso tsa lona ke ba lona; ha ho khang lipakeng tsa rona le lona. Ke Allah Ea tla re khobokanya ‘moho, ho Eena ke pheletso ea rona"},{"SurahNumber":42,"VerseNumber":16,"Text":"Empa haele ba phehang khang ka Allah kamor’a hoba ba Mo amohele, khang ea bona ha e na moelelo kapel’a Mong`a bona, khalefo ea Hae e holim’a bona, Kahlolo e ts’abehang e tla ba ho bona"},{"SurahNumber":42,"VerseNumber":17,"Text":"Ke Allah ea senotseng"},{"SurahNumber":42,"VerseNumber":18,"Text":"Ba sa kholoeng ho eona ba lakatsa ho e potlakisa, ba kholoang bona ba na le ts’abo ho eona, ba ea tseba hore ke ‘nete. Ruri ba ngangisang ka Hora ba hlahlathella thoko"},{"SurahNumber":42,"VerseNumber":19,"Text":"Allah U lereko ho makhabunyane a Hae. U fana ka nala ea Hae ho ea khahloang ke eena: U na le Matla, ho phethahatsa Thato ea Hae"},{"SurahNumber":42,"VerseNumber":20,"Text":"Mang, kapa mang ea labalabelang kotulo ea bophelo bo-tlang, Re ea mo phaella kotulong ea hae. Empa ea labalabelang kotulo ea bophelo ba lefats’e lena, Re’a mo neha; empa bophelong Bo-tlang ha a na seabo"},{"SurahNumber":42,"VerseNumber":21,"Text":"Ba na le batlatsetsi, ba ba hlomamiselitseng tumelo e ng’oe kantle ho tumello ea Allah? Hoja e se be ka Molao oa Kahlolo, taba ena e ka be e ahlotsoe hang lipakeng tsa bona. Empa ruri baetsalibe ba tla fumana kotlo e mahlonoko"},{"SurahNumber":42,"VerseNumber":22,"Text":"U tla bona baetsalibe ba le matsoalong ka tseo ba li kotutseng, kotlo e tla ba oela; Empa ba-kholoang bona, ba bile ba etsa liketso tse lokileng ba tla phela Lirapeng tsa Boiketlo,: ba ena le tsohle tseo ba libalabelang kapel’a Mong`a bona. Seo ruri ke Mpho e Kholo"},{"SurahNumber":42,"VerseNumber":23,"Text":"Seo ke eona mpho eo Allah A phatlalatsang litaba tse Molemo ho makhabunyane a Hae a kholoang, a bile a etsa liketso tse lokileng. E re: “Ha ho moputso oo ke le kopang ona kantle le hore le be le lerato esita le ona mosa ho beng ka lona.” Mong le mong ea kotutseng ketso e lokileng, Re phaella holim’a ketso eo e lokileng molemong oa hae. Hobane Allah U Ts’oarela- joalo-joalo, U Hloahloa kamohelong ea liketso tse lokileng"},{"SurahNumber":42,"VerseNumber":24,"Text":"Eng! Ba re: “U iqapetse leshano khahlano le Allah?” Empa hoja ebile Thato ea Allah, A ka be A ile A bipetsa pelo ea hau. Allah U tla hlakola leshano, A phethahatse ‘Nete ka Lentsoe la Hae. Hobane U hlokolosi ka liphiri tsa lifuba tsa batho"},{"SurahNumber":42,"VerseNumber":25,"Text":"Ke Eena Ea amohelang Boinyatso ba makhabunyane a Hae, U Ts’oarela libe: U tseba tsohle tseo le li etsang"},{"SurahNumber":42,"VerseNumber":26,"Text":"U mamela bohle ba-kholoang, ba etsang liketso tse lokileng, U ba phaella ka Nala ea Hae. Haele mahana-tumelo bona, kahlolo e mahlonoko ke’a bona"},{"SurahNumber":42,"VerseNumber":27,"Text":"Hoja Allah A ne A ka phaella Makhabunyane a Hae ka nala e fetang tekanyo, Ruri ba ne ba tlola meeli eohle lefats’eng; empa U e romella ka tekanyo ho ea kamoo A ratang. U tseba tseo le li etsang ka botlalo, U Talimile"},{"SurahNumber":42,"VerseNumber":28,"Text":"Ke Eena Ea romellang pula lefats’eng eba pholosang kamor’a hoba ba felloe ke ts’epo, U phatlalatsa Mohau oa Hae (hoohle). Ke mots’ireletsi, Ea Lokeloang ke Lithoriso tsohle"},{"SurahNumber":42,"VerseNumber":29,"Text":"Har’a lits’upiso tsa Hae ho teng tlholeho ea leholimo le lefats’e le tsona linyamatsane tsa mefuta eohle tseo a li hasantseng holim’a lefat`se. U na le matla a ho li bokella hammoho nakong eo A ratang"},{"SurahNumber":42,"VerseNumber":30,"Text":"Bomalimabe bofe kapa bofe bo le amang, ke boo matsoho a lona a bo kotutseng. Empa ho ba bangata U ea ts’oarela"},{"SurahNumber":42,"VerseNumber":31,"Text":"Ha ho kamoo le ka phonyohang kateng lefats’eng, hobane ntle ho Allah ha ho ea ka le ts’ireletsang, kapa ho le thusa"},{"SurahNumber":42,"VerseNumber":32,"Text":"Har’a lits’upiso tsa hae ho teng likepe tse sesang leoatle, tse bolelele ba lithaba"},{"SurahNumber":42,"VerseNumber":33,"Text":"Haeba e le Takatso Ea Hae, A ka kokobetsa moea, e le hore li tle li phaphamale holim’a leoatle – Ruri"},{"SurahNumber":42,"VerseNumber":34,"Text":"Kapa a ka etsa hore li timele ho latela tseo batho ba li kotutseng – empa U Ea Ts’oarela –"},{"SurahNumber":42,"VerseNumber":35,"Text":"TSebisa ba phehang khang ka Lits’enolo tsa Rona hore ba ke ke ba fumana sets’abelo"},{"SurahNumber":42,"VerseNumber":36,"Text":"Ntho efe kapa efe eo ebang le ea e fuoa bophelong ba lefats’e lena ha se letho haese monyaka oa nakoana, empa seo Allah A nang le sona, se molemo, e bile ke se sa feleng ho bohle ba- kholoang ebile ba beha ts’epo ea bona ho Mong`a bona"},{"SurahNumber":42,"VerseNumber":37,"Text":"Haele ba qobang lits’ito tse kholohali le bohlola, e re haba koatile, ba ts’oarela"},{"SurahNumber":42,"VerseNumber":38,"Text":"Ba potlakelang pitso ea Mong`a bona, ba phethahatsa lithapelo; bao litaba tsa bona e leng tsa therisano, ba bile ba fana ka tseo Re ba sitsitseng ka tsona"},{"SurahNumber":42,"VerseNumber":39,"Text":"Le bao e reng ha ba entsoe hampe, ebe ba ea its’ireletsa"},{"SurahNumber":42,"VerseNumber":40,"Text":"Etsoe phetetso ea ketso e nyonyehang, ke ho phetetsa ka se nyonyehang joaloka eona. Empa mang, kapa mang ea ts’oarelang, a bile a its’oabela; moputso oa hae ke taba ea Allah. Hobane Ruri! Ha A rate baetsalibe"},{"SurahNumber":42,"VerseNumber":41,"Text":"Mang, kapa mang ea iphetetsang kamor’a hoba a etsoe hampe – molato ha o eo khahlanong le bona"},{"SurahNumber":42,"VerseNumber":42,"Text":"Molato o tlaba feela khahlanong le ba hatellang batho, e bile e le ba tlolang meeli lefats’eng, ba nyefola botle le toka: Kahlolo e mahlonoko ke’a ba joalo"},{"SurahNumber":42,"VerseNumber":43,"Text":"Empa ruri ea bonts’ang, ea nang le mamello, a bile a ts’oarela – Ruri! seo e tla be e le sebete le matla khubung ea taba"},{"SurahNumber":42,"VerseNumber":44,"Text":"Mang, kapa mang eo Allah A mo lesang ho kheloha, ha ho mots’ireletsi kamora’o ho moo. Mohlang u bonang baetsalibe ha ba bona kahlolo, ba re: “Na ho teng tsela ea ho khutla?”"},{"SurahNumber":42,"VerseNumber":45,"Text":"U tla ba bona ba tjamme haufi le mollo, ba le mahlomoleng ho latela mahlabisa lihlong a bona, ka mahlo a bolea. Ba- kholoang ba tla re: “Ruri! bao ke ba tahlehong, ba itahlileng le malapa a bona mohla Letsatsi la Kahlolo. Ruri! baetsalibe ba har’a kotlo e sa feleng!”"},{"SurahNumber":42,"VerseNumber":46,"Text":"Ha ba na mots’ireletsi ho ba thusa ntle le Allah. Mang, kapa mang eo Allah a mo lesang ho kheloha, tsela ha e eo"},{"SurahNumber":42,"VerseNumber":47,"Text":"Potlakelang pitso ea Mong`a lona pele Letsatsi le atamela ho lona le tsoang ho Allah leo ho se nang ho ba pehelo morao. Mohla letsatsi leo ha ho na hoba le sets’abelo, kapa ho na hoba le matla a ho hanana le melato ea lona"},{"SurahNumber":42,"VerseNumber":48,"Text":"Empa haeba ba furalla, ha Re’a u romella hoba moalosi oa bona. Mosebetsi oa hau ke ho phatlalatsa molaetsa. Ruri ha Re latsoisa motho Mohau oa Rona, o oa nyakalla ke hona. Empa ha bomalimabe bo ka mo ama ho latela tseo matsoho a bona a li rometseng nale, ruri ke moo motho a hlokang liteboho"},{"SurahNumber":42,"VerseNumber":49,"Text":"Puso ea maholimo le lefats’e ke’a Allah. U hlola seo A se ratang. U fana ka bana ea motona kapa ea mots’ehali ka Thato ea Hae"},{"SurahNumber":42,"VerseNumber":50,"Text":"Kapa A sitse ka bona bobeli, ba batona le ba bats’ehali; U lesa ea khahloang ke Eena e le nyopa. Hobane U Tletse Tsebo le matla"},{"SurahNumber":42,"VerseNumber":51,"Text":"Ha ho ea fanoa ho motho hore Allah A ka buoa le eena ntle le ka mokhoa oa ts’enolo, kapa kamor’a lesira, kapa ka ho romella moromuoa ho tla senola seo A se ratang tlas’a taelo ea Hae. Hobane U Phahame ka ho Fetisisa, U Seli"},{"SurahNumber":42,"VerseNumber":52,"Text":"Ke ka mokhoa oo Re susumelitseng moea ka Taelo ea Rona kateng ho uena. Le hoja u ne u sa tsebe letho ka Tsenolo le eona Tumelo. Empa Re e entse hore e be Leseli leo ka lona Re tataisang eo Re khahloang ke eena har’a makhabunyane a Rona. Ruri! u tataisetsa batho Tseleng e Topileng"},{"SurahNumber":42,"VerseNumber":53,"Text":"Tseleng ea Allah, Eo lintho tsohle tse maholimo le tsohle tse teng lefats’eng e leng tsa Hae. Lintho tsohle li finyella ho Allah"},{"SurahNumber":43,"VerseNumber":1,"Text":"Ha. Mim"},{"SurahNumber":43,"VerseNumber":2,"Text":"Ka Lengolo le totobatsang lintho, –"},{"SurahNumber":43,"VerseNumber":3,"Text":"Re hlophisitse Qura‘n ka se-Arab, hore le tle le be le kutloisiso"},{"SurahNumber":43,"VerseNumber":4,"Text":"Ruri, ke mohloli oa Lengolo, le ho Rona, e maemong a babatsehang, le tletse bohlale"},{"SurahNumber":43,"VerseNumber":5,"Text":"Ana Re ka le amoha Molaetsa eaba Rea le leleka, hobane le batho ba tlolang meeli"},{"SurahNumber":43,"VerseNumber":6,"Text":"Ke ba ba kae baporofeta bao Re ileng Ra ba romella har’a batho ba khale-khale"},{"SurahNumber":43,"VerseNumber":7,"Text":"Moporofeta ofe, kapa ofe ea ileng a tla ho bona ba neba mo soma"},{"SurahNumber":43,"VerseNumber":8,"Text":"Re ile Ra ripitla batho bao e neng e le likoankoetla ho feta bao ka matla; – mohlala oa batho ba khale-khale o se o fetile ka pele ho bona"},{"SurahNumber":43,"VerseNumber":9,"Text":"Haeba u ka ba botsa: “Ke mang ea hlotseng maholimo le lefats’e,” Ruri! ba tla u araba: “Re hlotsoe ke Eena, Ea Matla Oohle, Ea Tletseng Tsebo;”"},{"SurahNumber":43,"VerseNumber":10,"Text":"Ea le etselitseng lefats’e ho ba sebaka sa lona sa phomolo, A le batalletsa lona, A le etsetsa litsela holim’a lona, hore le tle le fumane tataiso"},{"SurahNumber":43,"VerseNumber":11,"Text":"Ea romellang pula lefats’eng ho tsoa marung ka tekanyo, eo Re phelisang lefats’e le omeletseng ka eona. Ka mokhoa o ts’oanang le oo le tla tsosoa ka oona"},{"SurahNumber":43,"VerseNumber":12,"Text":"Ea hlotseng lintho tsohle ka bobeli (botona, le bots’ehali), A ba A le etsatsa likepe le likhomo tseo le li palamang"},{"SurahNumber":43,"VerseNumber":13,"Text":"Hore le tle le palame le tsitsitse mekokotlong ea tsona, le hore le tle le hopole molemo oa Mong`a lona nakong eo le palameng holim’a tsona, le re: “Tlotla e be ho Ea re etselitseng tsena, le hoja rona re ne re se na matla a ho li etsa"},{"SurahNumber":43,"VerseNumber":14,"Text":"“Ruri re tla boela ho Mong`a rona!”"},{"SurahNumber":43,"VerseNumber":15,"Text":"Empa ba Mo kopanya le makhabunyane a Hae! Ruri Motho ke monyefoli ea se nang liteboho"},{"SurahNumber":43,"VerseNumber":16,"Text":"Eng! U ikhethetse barali har’a libopuoa tsohle tseo A li hlotseng, eaba lona U le khethela bara"},{"SurahNumber":43,"VerseNumber":17,"Text":"Ha litaba tsa tsoalo ea seo bona ba se bapisang le Allâh Mong`a hau lapeng la hae li mo fihlela, sefahleho sa hae se’a fifala, u apareloa ke mesarelo e meholo pelong ea hae"},{"SurahNumber":43,"VerseNumber":18,"Text":"Na ba ts’oants’a Allah le sebopuoa se holisoang se apesitsoe mekhabiso, se tla sitoa ho itlhakisa har’a likhang"},{"SurahNumber":43,"VerseNumber":19,"Text":"Ba etsa manyeloi ao e leng makhabunyane a Allah basali. Na ba bile le bopaki tlholehong ea oona? Ruri! Bopaki ba bona botla ngoloa, ba tla biletsoa lipotsong"},{"SurahNumber":43,"VerseNumber":20,"Text":"Ba re: “Hoja ebile thato ea Ea Tletseng Lereko, re ka be re sa khumamele melingoana!” Ha ho tsebo eo ba nang le eona mabapi le tseo tsohle! Ba mpa ba bua leshano"},{"SurahNumber":43,"VerseNumber":21,"Text":"Eng! Re kile Ra ba neha Lengolo pele le e, hoo ba ntseng ba kakatletse ho lona"},{"SurahNumber":43,"VerseNumber":22,"Text":"Che, ba re: “Re fumane bo-ntat’a rona ba latela tumelo e ngoe, le rona re tataisitsoe ke mehlala ea bona.”"},{"SurahNumber":43,"VerseNumber":23,"Text":"Ka mokhoa o ts’oanang, Re ‘nile Ra romella Mohlokomelisi pele ho uena sechabeng se seng le se seng; empa likhorane har’a bona li re: “Re fumane bo-ntat’a rona ba latela tumelo, rona re setse morao mehlala ea bona.”"},{"SurahNumber":43,"VerseNumber":24,"Text":"A re: “Eng! Le hoja ke le tliselitse tataiso e molemo ho feta eo le fumaneng bo-ntat’a lona ba e latela?” Ba re: “Re hana seo o re tliselitseng sona.”"},{"SurahNumber":43,"VerseNumber":25,"Text":"Kahoo, Ra iphetetsa khahlanong le bona. Ak’u bone seo e bileng pheletso eaba latotseng `Nete"},{"SurahNumber":43,"VerseNumber":26,"Text":"Bonang! Abrahama a re ho ntata’e le batho ba habo:“Ruri! ‘na ha ke ikamahanye le tseo le li khumamelang"},{"SurahNumber":43,"VerseNumber":27,"Text":"(Ke khumamela) Ea mpopileng A Inots’i, U tla ntataisa.”"},{"SurahNumber":43,"VerseNumber":28,"Text":"O ile a siea lentsoe leo e le seema-hale har’a litloholo tsa hae, hore ba tle ba sokolohele ho Allah"},{"SurahNumber":43,"VerseNumber":29,"Text":"Ke ile ka lokollela lintho tsohle tse thabisang tsa lefats’e lena ho bona le ho bo-ntat’a bona, ho fihlela ‘Nete e finyella ho bona le Moromuoa ho hlakisa lintho tsohle"},{"SurahNumber":43,"VerseNumber":30,"Text":"Empa ha ‘nete e se e finyeletse ho bona, ba re: “Sena ke boloi, re’a se latola.”"},{"SurahNumber":43,"VerseNumber":31,"Text":"Ba bile ba re: “Hobaneng ha Qura’n ena e sa senoleloa e mong oa baholo har’a metse Meholo e ‘meli?”"},{"SurahNumber":43,"VerseNumber":32,"Text":"Ke bona ba abang Mohau oa Mong`a hau? Ke Rona ba ba abetseng bophelo ba lefats’e lena, ebile ke Rona ba faneng ka maemo a phahameng ho ba bang ba bona ho feta ba bang, hore ba tle ba sebeletse ba bang; Mohau oa Mong`a hau o molemo ho feta maruo ao ba a bokeletseng"},{"SurahNumber":43,"VerseNumber":33,"Text":"Hoja e se be hore batho e ne e tla ba sechaba se le seng se latelang tsela e mpe morao, Re ka be Re etselitse bohle ba nyefolang Allah, marulelo a silvera holima matlo a bona le mekato ea silvera eoba hloang ka eona"},{"SurahNumber":43,"VerseNumber":34,"Text":"Le menyako ea silvera le literone tsa silvera tseo ba phomolang ho tsona"},{"SurahNumber":43,"VerseNumber":35,"Text":"Le eona mekhabiso ea gauta. Lintho tsena kaofela li ne li ke ke tsa thusa letho haese feela boithabiso ba bopheloba lefats’e lena. Bophelo Bo-tlang bo ho Mong`a lona, bona ene e tla ba ba balokileng, ba bile ba ts’aba Allah"},{"SurahNumber":43,"VerseNumber":36,"Text":"Mang, kapa mang ea ka koenehang khopolong ea Allah Ea Lereko, Re mo abela satane hoba motsoalle oa hae"},{"SurahNumber":43,"VerseNumber":37,"Text":"Bo liabolosi ba ba khelosa Tseleng, empa ba nahana hore ba tataisoa ka nepo"},{"SurahNumber":43,"VerseNumber":38,"Text":"Ho fihlela eo ea joalo a tla ho rona, eba o re ho motsoalle oa hae (ea mobe): “Hoja e be lipakeng tsa ka le uena ebile sebaka sa bohole ba bochabela le bophirimela – o motsoalle ea nyonyehang"},{"SurahNumber":43,"VerseNumber":39,"Text":"Ha le entse bobe, ha bo na ho le tsoela molemo oa letho, letsatsing leo; le tla ba metsoalle kahlolong"},{"SurahNumber":43,"VerseNumber":40,"Text":"Na u ka etsa hore setholo se utloe, kapa u ka tataisa sefofu le ho tataisa ea phosong e totobetseng"},{"SurahNumber":43,"VerseNumber":41,"Text":"Le hoja e be Re ka u nka, Ruri! Re tla iphetetsa khahlanong le bona"},{"SurahNumber":43,"VerseNumber":42,"Text":"Kapa Re ka u bonts’a seo Re ba ts’episitseng sona; Re phethile taelo holim‘a bona"},{"SurahNumber":43,"VerseNumber":43,"Text":"Kahoo, u kakatlele ka tieo ho seo u se Senoletsoeng: Ruri U Tseleng e topileng"},{"SurahNumber":43,"VerseNumber":44,"Text":"Ruri Qura’n ena ke Molaetsa, ho uena le ho batho ba heno; haufi le tla botsoa"},{"SurahNumber":43,"VerseNumber":45,"Text":"Ak’u botse baromuoa ba Rona bao Re ileng Ra ba romella pele ho uena: “Na Re kile Ra hlomamisa melingoana ho khumameloa kathoko ho Ea Tletseng Lereko, Allah?”"},{"SurahNumber":43,"VerseNumber":46,"Text":"Re ile Ra romella Moshe ka Lits’enolo tsa Rona ho Faro le Matona a hae, A re: “Ke moromuoa oa Mong`a Mafats’e.”"},{"SurahNumber":43,"VerseNumber":47,"Text":"Empa hoba a finyelle ho bona ka Lits’upiso tsa Rona, ba ile ba mo nyelisa"},{"SurahNumber":43,"VerseNumber":48,"Text":"Re ile Ra ba bonts’a Sesupo ka seng, se ne se eba seholo ho feta sa mathomo, eaba Re ba nehella Kotlo, hore ba tleba sokolohe"},{"SurahNumber":43,"VerseNumber":49,"Text":"Eaba ba re: “Oho uena moloi! Bitsa ho Mong`a hau ho ea ka maqhama a teng lipakeng tsa hau le Eena. Hobane ruri re tla amohela tataiso.”"},{"SurahNumber":43,"VerseNumber":50,"Text":"Empa eitse hoba re tlose kotlo holim’a bona, ba ile ba koenehela ts’episo ea bona"},{"SurahNumber":43,"VerseNumber":51,"Text":"Faro a phatlalatsa har’a sechaba sa hae, a re: “Oho sechaba sa ka! Na puso ea Egepeta ha se ea ka, le lipaki hore linoka li phallang ka tlasa Paleisi ea ka? Eng! ha le li bone"},{"SurahNumber":43,"VerseNumber":52,"Text":"“Ha ke fete eo ea eisehang, ea sa qaqang puong ea hae"},{"SurahNumber":43,"VerseNumber":53,"Text":"“Joale hobaneng a sa sitsoa ka lipetja tsa khauta, kapa ho se na manyeloi a mo felehelitseng?”"},{"SurahNumber":43,"VerseNumber":54,"Text":"Ke kamoo a ileng a firifanya sechaba sa hae kateng, sa mo mamela. Rurik e mahana puso khahlanong le Allah"},{"SurahNumber":43,"VerseNumber":55,"Text":"Khabareng ba ile ba Re halefise, Ra ba nehella kotlo, Ra ba khamisa ka metsi bohle"},{"SurahNumber":43,"VerseNumber":56,"Text":"Ra ba etsa mohlala lichabeng tse tla latela"},{"SurahNumber":43,"VerseNumber":57,"Text":"Ha Jesu mor’a Maria a khethoa ho ba mohlala, batho ba heno ba ile ba mo tlepa lit`seho"},{"SurahNumber":43,"VerseNumber":58,"Text":"Ba re: “Melingoana ea rona e molemo, kapa ke eena?” Sena ba se hlahisa kapel’a hau e le likhang: Che, empa e le batho ba tletseng khathatso"},{"SurahNumber":43,"VerseNumber":59,"Text":"E ne es letho haese lekhabunyane: Re ile Ra mo sitsa ka molemo oa Rona, Ra mo etsa mohlala ho Bana ba Israele"},{"SurahNumber":43,"VerseNumber":60,"Text":"Hoja ebile Thato ea Rona, Re ne Re tla hlomamisa manyeloi har’a lona ho ba majalefa holim’a lefats’e"},{"SurahNumber":43,"VerseNumber":61,"Text":"Jesu e tla ba Sesupo sa Hora, kahoo le se be le khoao ka Hora, empa ntateleng: ena ke eona Tsela e Topileng"},{"SurahNumber":43,"VerseNumber":62,"Text":"Le se lumelle E Mobe ho le khelosa: hobane ke sera se pepenene ho lona"},{"SurahNumber":43,"VerseNumber":63,"Text":"Ha Jesu a ne a tla ka Sesupo se hlakileng, a re: “Joale ke tlile ho lona ka Bohlale le ho tla totobatsa lintlha tseo le fapanang ka tsona. Kahoo ts’abang Allah, le ‘mamele"},{"SurahNumber":43,"VerseNumber":64,"Text":"“Hobane Allah ke Mong`a ka, ke Mong`a lona. Kahoo, Mo khumameleng: ena ke eona tsela e topileng.”"},{"SurahNumber":43,"VerseNumber":65,"Text":"Empa lequloana har’a bona le ile la ngangisana: sekhobo se be holim’a baetsalibe, mohla kahlolo ea Letsatsi le Mahlonoko"},{"SurahNumber":43,"VerseNumber":66,"Text":"Na ba emetse Hora feela –hore e tle e ba fihlele ka ts’ohanyetso, hoja ba sa lebella"},{"SurahNumber":43,"VerseNumber":67,"Text":"Metsoalle e tla fetoha lira letsatsing leo, – ntle le ba lokileng"},{"SurahNumber":43,"VerseNumber":68,"Text":"Oho Makhabunyane a Ka! Kajeno ts’abo ha e eo ho lona kapa mesarelo"},{"SurahNumber":43,"VerseNumber":69,"Text":"Lona ba ileng ba kholoa lits’upisong tsa Rona, la inehela Islamong"},{"SurahNumber":43,"VerseNumber":70,"Text":"Kenang Serapeng le basali ba lona, le nyakalle"},{"SurahNumber":43,"VerseNumber":71,"Text":"Kamoo teng, ba tla feptjoa ka lijana le mepotjoana ea khauta, moo ho tla ba le tsohle tseo meea ea bona e li labalabelang le tseo mahlo a li thabelang: le tla phela kamoo ka hosafeleng"},{"SurahNumber":43,"VerseNumber":72,"Text":"Seo e tla be e le Serapa seo le entsoeng majalefa a sona, lebaka la liketso tsa lona"},{"SurahNumber":43,"VerseNumber":73,"Text":"Ka har’a sona le tla fumana litholoana ka mefuta, tseo le tlang ho li khotsofalla"},{"SurahNumber":43,"VerseNumber":74,"Text":"Haele baetsalibe bona, bat la ba Kahlolong ea Lihele ho phela teng kahosafeleng"},{"SurahNumber":43,"VerseNumber":75,"Text":"Kahlolo ea bona e ke ke ea bebofatsoa, ba tla apareloa ke mahlomola"},{"SurahNumber":43,"VerseNumber":76,"Text":"Ha Re ke ke Ra ba ba ja tsuo, empa ke bona ba itjeleng tsuo"},{"SurahNumber":43,"VerseNumber":77,"Text":"Ba tla re: “Oho Malik Mong`a hau ha A ka mpa A re timetsa!” O tla re: “Che empa le lokela ho hlola mona.”"},{"SurahNumber":43,"VerseNumber":78,"Text":"Ruri Re tlisitse ‘nete ho lona: empa bongata ba lona bo hloile ‘nete"},{"SurahNumber":43,"VerseNumber":79,"Text":"Eng! Ba lohile leano? Empa ke Rona ba phethatsang lintho"},{"SurahNumber":43,"VerseNumber":80,"Text":"Kapa ba nahana hore ha Re utloe makunutu a bona le merero ea bona ea siphiri? Ruri le Barumuoa ba Rona ba teng haufi le bona ho ngola fats’e"},{"SurahNumber":43,"VerseNumber":81,"Text":"E re: “Haeba Ea Lereko U ne A ena le mora, nka be ke le oa pele ho mo khumamela.”"},{"SurahNumber":43,"VerseNumber":82,"Text":"Tlotla e be ho Mong`a maholimo le lefats’e, Mong`a Terone, U hole le tsohle tseo ba Mo kopanyang le tsona"},{"SurahNumber":43,"VerseNumber":83,"Text":"Kahoo, ba lese ho inanatha le ho bapala ho fihlela Letsatsi la bona, leo ba le ts’episitsoeng"},{"SurahNumber":43,"VerseNumber":84,"Text":"Ke Eena Eo e leng Allah Ea maholimong le Allah lefats’eng. Ke Eena Ea Tletseng Tsebo, Ea Seli"},{"SurahNumber":43,"VerseNumber":85,"Text":"U hlohonolofetse, Eena Eo puso ea maholimo le lefats’e e leng tsa hae, le tsohle tse teng lipakeng tsa tsona, Eena ea tsebang Hora; Bohle le tla boela ho Eena"},{"SurahNumber":43,"VerseNumber":86,"Text":"Bao ba bitsang ho bona kantle ho Allah, ha ba na matla a ho buela, – ke feela ea fanang ba ‘nete, ba mo tseba"},{"SurahNumber":43,"VerseNumber":87,"Text":"Haeba u kaba botsa, Ke mang Ea ba hlotseng, ba tla re: “Ke Allah.” Joale ho tla joang hore ba hlahlathella hole le ‘nete"},{"SurahNumber":43,"VerseNumber":88,"Text":"(Allah U na le Tsebo)Ea sello sa Moprofeta: “Oho Mong`aka bana ke batho ba ke keng ba kholoa!”"},{"SurahNumber":43,"VerseNumber":89,"Text":"Empa ba furalle, u re: “Khotso.” Hobane haufinyane ba tla tseba"},{"SurahNumber":44,"VerseNumber":1,"Text":"Ha. Mim"},{"SurahNumber":44,"VerseNumber":2,"Text":"Ka Lengolo le hlakisang lintho tsohle; –"},{"SurahNumber":44,"VerseNumber":3,"Text":"Le rometsoe lefats‘eng bosiung bo hlohonolofetseng: – Hobane Re labalabela ho hlokomelisa(khahlanong le bobe)"},{"SurahNumber":44,"VerseNumber":4,"Text":"Bosiung boo lintho tsohle tsa bohlale lia hlakisoa"},{"SurahNumber":44,"VerseNumber":5,"Text":"Ke taelo e tsoang ho Rona – hobane Re lula Re romella (Lits’enolo)"},{"SurahNumber":44,"VerseNumber":6,"Text":"E le mohau o tsoang ho Mong`a hau. Hobane U utloa le ho tseba (tsohle)"},{"SurahNumber":44,"VerseNumber":7,"Text":"Mong`a maholimo le lefats’e le tsohle tse lipakeng tsa tsona, haeba le na le tumelo ea ‘nete"},{"SurahNumber":44,"VerseNumber":8,"Text":"Ha ho `Mopi e mong ntle ho Eena. Ke Eena Ea fanang ka bophelo, ebile U fana ka lefu; – Mong`a le ‘Maballi oa lona le bo-ntat’a lona moholo"},{"SurahNumber":44,"VerseNumber":9,"Text":"Empa feela ba nyanyaka khoaong"},{"SurahNumber":44,"VerseNumber":10,"Text":"Joale lebella Letsatsi leo leholimo le tlang ho thunya mosi o bonahalang"},{"SurahNumber":44,"VerseNumber":11,"Text":"O tlang ho aparela batho: sena etla ba Kotlo e mahlonoko"},{"SurahNumber":44,"VerseNumber":12,"Text":"(Ba tla re): “Mong`a rona! Tlosa kotlo ena holim’a rona, hobane ruri re’a kholoa.”"},{"SurahNumber":44,"VerseNumber":13,"Text":"Molaetsa o tla ba le matla joang ho bona, empa moromuoa ea neng a hlakisa lintho ka botlalo a se a ile a finyella ho bona, –"},{"SurahNumber":44,"VerseNumber":14,"Text":"Empa ba ile ba mo furalla, ba re: “O rutiloe, ke lehlanya!”"},{"SurahNumber":44,"VerseNumber":15,"Text":"Re tla fela Re tlose kotlo nakoana e fokolang. Empa ruri ba tla boela litseleng tsa bona"},{"SurahNumber":44,"VerseNumber":16,"Text":"Ka letsatsi le leng Re tla le nanola ka tlhaselo e matla: Ruri! Re tla le Lefisa"},{"SurahNumber":44,"VerseNumber":17,"Text":"Re ile Ra etsa joalo; pele ho bona, Ra beha sechaba sa Faro tekong: Ho ile ha fihla ho bona Morumuoa ea hlomphehang"},{"SurahNumber":44,"VerseNumber":18,"Text":"A re: “Ntokolleleng makhabunyane a Allah. Ke moromuoa ea ts’oanelang ho ho ts’eptjoa ho lona"},{"SurahNumber":44,"VerseNumber":19,"Text":"“Le se ikhohomose khahlanong le Allah: Hobane ke tla ho lona ka matla a Hae"},{"SurahNumber":44,"VerseNumber":20,"Text":"“Ke kopile ts’ireletso ho Mong’a ka, e leng Mong’a lona, khahlanong le tlhaselo ho tsoa ho lona"},{"SurahNumber":44,"VerseNumber":21,"Text":"“Haeba le sa nkholoe, le tsamaele thoko le ‘na.”"},{"SurahNumber":44,"VerseNumber":22,"Text":"(Empa ba ne ba le makoebeta) Eaba o bitsa ho Mong’a hae: “Bana ruri ke batho ba qoetseng sebeng”"},{"SurahNumber":44,"VerseNumber":23,"Text":"(Karabo ea eba): “Tsamaea le makhabunyane a Ka bosiu: hobane ruri le tla saloa morao"},{"SurahNumber":44,"VerseNumber":24,"Text":"“Le siee leoatle le bulehile ka lehare: hobane ke lebotho le loketseng ho khang’oa ke metsi.”"},{"SurahNumber":44,"VerseNumber":25,"Text":"Ke lirapa le liliba tse kae tseo ba li siileng morao"},{"SurahNumber":44,"VerseNumber":26,"Text":"Le masimo, le meaho e majaba-jaba"},{"SurahNumber":44,"VerseNumber":27,"Text":"Le maruo ao ban eng ba ikhants’a ka ona"},{"SurahNumber":44,"VerseNumber":28,"Text":"E joalo (qetello ea bona) Re entse hore batho ba bang e be majalefa(a lintho tsa bona)"},{"SurahNumber":44,"VerseNumber":29,"Text":"Leholimo le lefats’e ha li ea ka tsa keleketlisa keleli sebakeng sa bona; kapa nako ea bona ea eketsoa"},{"SurahNumber":44,"VerseNumber":30,"Text":"Re ile Ra lopolla Bana ba Israele Kotlong e soabisang"},{"SurahNumber":44,"VerseNumber":31,"Text":"Ho tsoa ho Faro. Hobane ene e le e mong oa baikhohomosi har’a batloli ba meeli ba feteletseng"},{"SurahNumber":44,"VerseNumber":32,"Text":"Re ba khethile ka morero holim’a lichaba tsohle"},{"SurahNumber":44,"VerseNumber":33,"Text":"Ra ba neha Lits’upiso, tse neng li jere teko e hlakileng"},{"SurahNumber":44,"VerseNumber":34,"Text":"Haele bona ba re Kannete"},{"SurahNumber":44,"VerseNumber":35,"Text":"“Ha ho letho ka nqane ho lefu, ha re na ho tsosoa hape"},{"SurahNumber":44,"VerseNumber":36,"Text":"“Khutlisa bo-ntat’a moholo’a rona, haeba seo u se buang ke ‘nete!”"},{"SurahNumber":44,"VerseNumber":37,"Text":"Eng! Ba feta batho ba Tubba, le ba bileng teng pele ho bona? Re ile Ra ba timetsa, hobane e ne e le batho ba loebaloebang sebeng"},{"SurahNumber":44,"VerseNumber":38,"Text":"Ha Re’a hlola maholimo le lefats’e le tsohle tse teng lipakeng tsa tsona, ka bosaoana"},{"SurahNumber":44,"VerseNumber":39,"Text":"Ha Re’a lihlolla letho haese ka toka; empa bongata ba bona ha bo utloisise"},{"SurahNumber":44,"VerseNumber":40,"Text":"Ruri! Letsatsi la Tlhopho ke nako e hlomamiselitsoeng bona bohle, –"},{"SurahNumber":44,"VerseNumber":41,"Text":"Ka Letsatsi leo ho se nang hoba le mots’ireletsi ea tlang ho ba emela, kapa hona ho ba thusa"},{"SurahNumber":44,"VerseNumber":42,"Text":"Kantle le ba tla amohela Mahau oa Allah: Hobane Ke Eena Ea Matla Oohle, Ea Mohau o Khaphatsehang"},{"SurahNumber":44,"VerseNumber":43,"Text":"Ruri Sefate sa Zaqqum"},{"SurahNumber":44,"VerseNumber":44,"Text":"E tla ba lijo tsa Baetsalibe"},{"SurahNumber":44,"VerseNumber":45,"Text":"Joaloka lesheleshele la koporo, le tla beng le bela ka har’a limpa tsa bona"},{"SurahNumber":44,"VerseNumber":46,"Text":"Joaloka ho bela ha metsi"},{"SurahNumber":44,"VerseNumber":47,"Text":"(Lentsoe le tla hoelehetsa): “Mo ts’oare o mo hulele har’a Lelakabe la Lihele"},{"SurahNumber":44,"VerseNumber":48,"Text":"“Joale o mo ts’ele ka Kotlo ea Metsi a Belang hloohong"},{"SurahNumber":44,"VerseNumber":49,"Text":"“Latsoa sena! Ruri! O ne o le matla, o hlompheha"},{"SurahNumber":44,"VerseNumber":50,"Text":"“Ruri sena ke seo o neng o ena le khoao ka sona.”"},{"SurahNumber":44,"VerseNumber":51,"Text":"Haele ba lokileng, ba tla ba maemong a ts’ireletsehileng"},{"SurahNumber":44,"VerseNumber":52,"Text":"Har’a Lirapa le Liliba"},{"SurahNumber":44,"VerseNumber":53,"Text":"Ba apere silika le masela a nonofetseng, ba shebane"},{"SurahNumber":44,"VerseNumber":54,"Text":"Ho tla ba joalo. Re tla ba nyalisa Balekane, ba mahlo a phatsimang"},{"SurahNumber":44,"VerseNumber":55,"Text":"Kamoo teng ba tla ja litholoana tsohle tsa mefuta ka khotso le bolokolohi"},{"SurahNumber":44,"VerseNumber":56,"Text":"Kapa hona ho ang’oa ke lefu, ntle le lefu la pele; U tla ba ts’ireletsa Kahlolong ea Mollo oa Lihele"},{"SurahNumber":44,"VerseNumber":57,"Text":"E le nala ho tsoa ho Mong`a hau. Seo e tla be e le katleho e babatsehang"},{"SurahNumber":44,"VerseNumber":58,"Text":"Ruri, Re hlakisitse (Qura’n), ka leleme la hau, hore ba tle ba utloe"},{"SurahNumber":44,"VerseNumber":59,"Text":"Kahoo leta, u talime; hobane le bona ba letile"},{"SurahNumber":45,"VerseNumber":1,"Text":"Ha. Mim"},{"SurahNumber":45,"VerseNumber":2,"Text":"Ts’enolo ea"},{"SurahNumber":45,"VerseNumber":3,"Text":"Ruri! maholimong le lefats’eng Lits’upiso li teng ho ba- kholoang"},{"SurahNumber":45,"VerseNumber":4,"Text":"Tlholehong ea lona le tlholeho ea liphoofolo tsohle tse hasaneng holim’a lefats’e, ke Lits’upiso ho batho bao Tumelo ea bona e leng ea sebele"},{"SurahNumber":45,"VerseNumber":5,"Text":"Le phapanyetsano ea Bosiu le Mots’ehare, le naleng eo Allah A e romellang lefats’eng etsoa marung, eo ka eona A phelisang lefats’e le neng le omeletse, le eona taolo ea liphefo, – ke Lits’upiso ho ba nang le kelello"},{"SurahNumber":45,"VerseNumber":6,"Text":"Tsena ke Lits’upiso tsa Allah tseo Re u phetelang tsona ka ‘nete: Joale, kamor’a ho latola Allah le Lits’upiso tsa Hae ke eng seo ba tlang ho se kholoa"},{"SurahNumber":45,"VerseNumber":7,"Text":"Sekhobo se be ho moetsalibe ofe kapa ofe ea Hoebang ka Leshano"},{"SurahNumber":45,"VerseNumber":8,"Text":"O utloa Lits’enolo tsa Allah ha a li pheteloa, e be o tiisa hlooho ka manganga joaloka ha e ka ha a li utloa: mo bolelle litaba tsa Kahlolo e Mahlonoko"},{"SurahNumber":45,"VerseNumber":9,"Text":"Ha a utloa se seng sa lits’enolo tsa Rona, o li fetola papali. Ho ba joalo ho teng Kotlo e soabisang"},{"SurahNumber":45,"VerseNumber":10,"Text":"Kapel’a bona ke Lihele, seo ba se kotutseng se ke ke sa ba tsoela molemo, kapa bats’ireletsi ba ikhethetseng bona kantle ho Allah: kahlolo e ts’abehang ke ea bona"},{"SurahNumber":45,"VerseNumber":11,"Text":"Sena ke Tataiso. Haele ba latolang Lits’enolo tsa Mong`a bona, ho teng kahlolo e mahlonoko ea khalefo sebakeng sa bona"},{"SurahNumber":45,"VerseNumber":12,"Text":"Ke Allah ea entseng hore leoatle le be le molemo ho lona, le hore likepe li tle li sese holim’a lona ka taelo ea Hae, le hore le tle le tsome nala ea Hae; hore le tle le fane ka liteboho"},{"SurahNumber":45,"VerseNumber":13,"Text":"A etsa hore lintho tsohle tse maholimong le tsohle tse lefats’eng li be le molemo ho lona; tsena tsohle li tsoa ho Eena: ka har’a sena ho teng lits’upiso ho ba nahanang"},{"SurahNumber":45,"VerseNumber":14,"Text":"Bolella bakholoang ho ts’oarela ba sa tsotelleng matsatsi a Allah: Ho ho Eena ho putsa batho ho latela tseo ba li kotutseng"},{"SurahNumber":45,"VerseNumber":15,"Text":"Etsoe mang kapa mang ea etsang toka, o etsa joalo molemong oa moea oa hae; ka mokhoa o ts’oanang le ea etsang sebe, o etsa joalo khahlano le ona. Qetellong le tla boela ho Mong`a lona"},{"SurahNumber":45,"VerseNumber":16,"Text":"Re ile Ra fana ka Lengolo ho Bana ba Israele, Matla a Taelo le Boporofeta; le ho ba sitsa ka lintho tse hloekileng, tse molemo le ho ba khetholla hara merabe eohle ka tlotla"},{"SurahNumber":45,"VerseNumber":17,"Text":"Ra ba neha Lits’upiso tse hlakileng litabeng tsa bona: ba ile ba fapana kamor’a hore tsebo e finyelle ho bona, ka ho honohelana ka bo-bona. Ruri! Mong`a hau U tla ahlola lipakeng tsa bona mohla Letsatsi la Kahlolo ka le tseo ba neng ba fapana ka tsona"},{"SurahNumber":45,"VerseNumber":18,"Text":"Hajoale Re u hlomamisitse Tseleng e Topileng ea Tumelo; kahoo e latele, u se sale litakatso tsa ba hlokang tsebo morao"},{"SurahNumber":45,"VerseNumber":19,"Text":"Ba ke ke ba eba le thuso ho uena kapel’a Allah. Ke baetsalibe feela bao e leng bats’ireletsi ea ba ts’oanang le bona: empa Allah Ke Mots’ireletsi oa ba etsang tse lokileng"},{"SurahNumber":45,"VerseNumber":20,"Text":"Tsena ke bopaki bo hlakileng ho batho, ke Tataiso le Mohau ho bao tumelo ea bona e leng ea sebele"},{"SurahNumber":45,"VerseNumber":21,"Text":"Eng! Ba setseng morao tsela e khopameng ba nahana hore Re tla ba lekanya le ba-kholoang ba etsang liketso tse lokileng, – ka ho ts’oana bophelong ba lefats’e lena esita le lefung? Qeto ea bona ke e fosahetseng"},{"SurahNumber":45,"VerseNumber":22,"Text":"Allah U hlotse maholimo le lefats’e ka toka, hore moea ka mong o tlo o lefshoe seo o se kotutseng. Ha ho mang ea tla qhekelloa"},{"SurahNumber":45,"VerseNumber":23,"Text":"Na u se u ile oa bona ea etsang litakatso tsa hae molingoana oa hae? Allah U mo lesa ho kheloha ka boomo, le hona ho kaba kutlo le pelo ea hae le ho koahela mahlo a hae ka lesira. Joale, ke mang ea mo tataisang kamor’a hoba Allah a mo nyahlatse? Na le sa tla ke le amohele khalemo"},{"SurahNumber":45,"VerseNumber":24,"Text":"Ba bile ba re: “Ha ho bophelo bo bong haese bophelo ba rona ba lefats’e? Re tla shoa, re’a phela, ha ho se ka re rinyang haese nako ea pallo.” Empa ha ho tsebo eo ba nang le eona ka tseo tsohle; ba mpa ba hakanya"},{"SurahNumber":45,"VerseNumber":25,"Text":"Ha ba pheteloa Lits’enolo tsa Rona, khang ea bona ha se letho haese, hore ba re: “Tsosang bo-ntat’a rona moholo, haeba seo le se buang ke ‘nete.”"},{"SurahNumber":45,"VerseNumber":26,"Text":"E re: “Ke Allah Ea le nehang bophelo, ebile ke Eena Ea etsang hore le shoe; U tla le bokella ‘moho ka Letsatsi la Kahlolo leo ho seng khoao ka lona.” Le hoja bongata ba batho bo sa utloisise"},{"SurahNumber":45,"VerseNumber":27,"Text":"Puso ea maholimo le lefats’e ke ea Allah; le Letsatsi leo ka lona Hora ea Kahlolo e hlomamisitsoeng, – Letsatsing leo Bahoebi ka Mashano ba tla timela"},{"SurahNumber":45,"VerseNumber":28,"Text":"U tla bona sechaba ka seng se khumama, lequloana ka leng le biletsoa Tlalehong. “Kajeno le tla lefshoa ho latela tseo le neng le li etsa"},{"SurahNumber":45,"VerseNumber":29,"Text":"“Sena ke Tlaleho ea Rona e tlaleha ka lona ka ‘nete. Hobane Re entse hore lintho tsohle tseo le neng le li etsa li tlalehoe.”"},{"SurahNumber":45,"VerseNumber":30,"Text":"Ke moo ba neng ba kholoa le ho etsa Liketso tse lokileng, Mong`a bona A tla ba amohella ka har’a Mohau oa Hae. Eo ke katleho e pepenene"},{"SurahNumber":45,"VerseNumber":31,"Text":"Haele ba neng ba latola Allah (ho tla thoe ho bona): “Na ha le’a ka la pheteloa lits’enolo tsa Rona? Empa la ikhohomosa, la sesa sebeng"},{"SurahNumber":45,"VerseNumber":32,"Text":"“Ha ho ne ho thoe ho bona ts’episo ea Allah ke’a ‘nete, ha ho khoao ka ho tla ha hora,” Le ne le re: “Ha ho seo re se tsebang ka Hora: re nahana hore kakanyo, ha re ‘nete ka eona.”"},{"SurahNumber":45,"VerseNumber":33,"Text":"Li tla morao tse bosula tsa leketso tsa bona li tla hlahela ponts’eng, le lintho tseo ba neng ba tloaetse ho li soma li tla ba kopela hare"},{"SurahNumber":45,"VerseNumber":34,"Text":"Ho tla thoe: “Kajeno Re tla le lebala joaloka ha le lona le ile la lebala kopano ena ea Letsatsi la lona! Bolulo ba lona ke Mollo, ha le na bathusi"},{"SurahNumber":45,"VerseNumber":35,"Text":"Sena ke hobane le ile la etsa Litse’nolo tsa Allah metlae, bophelo ba lefats’e bo le thetsitse.” Ka lebaka leo, ho tloha Letsatsing leo ba ke ke ba nts’oa kamoo, kapa hona ho amoheloa Mohaung"},{"SurahNumber":45,"VerseNumber":36,"Text":"Kahoo, Thoriso e be ho Allah Mong`a maholimo le lefats’e, – Mong`a le ‘Maballi oa mafats’e oohle"},{"SurahNumber":45,"VerseNumber":37,"Text":"Tlola e be ho Eena hoohle maholimong le lefats’eng: ke Eena Ea Matla Oohle, Ea Seli"}]}