{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":18,"VerseNumber":75,"Text":"wo kehne lage ke main ne tum se nahi kaha tha ke tum mere hum raah reh kar hargiz sabr nahi kar sakte"},{"SurahNumber":18,"VerseNumber":76,"Text":"Mosa(alaihissalaam) ne jawaab diya agar ab is ke baadh main aap se kisi cheez ke baare mein sawaal karo to, beshak aap mujhe apne saath na rakhna, yaqinan aap meri taraf se (hadh) uzr ko pahonch chuke"},{"SurahNumber":18,"VerseNumber":77,"Text":"phir duno chale, ek gaao waalo ke paas aa kar un se khaana talab kiya, to unhone un ki mehmaan daari se saaf inkaar kar diya, duno ne waha ek diwaar paayi jo giraahi chaahti thi, us ne ose theek aur durusth kar diya, Mosa(alaihissalaam) kehne lage agar aap chaahte to is par ujrath le lete"},{"SurahNumber":18,"VerseNumber":78,"Text":"us ne kaha bas ye judaayi hai mere aur tere darmiyaan, ab main tujhe un baatho ki asliyath bhi bata donga, jis par tujh se sabr na ho saka"},{"SurahNumber":18,"VerseNumber":79,"Text":"kashti to chandh miskino ki thi jo darya mein kaam kaaj karte thein, main ne us mein kuch tod phod karne ka iraada kar liya, kyo ke un ke aage ek badshaah tha, jo har ek (sahih saalim) kashti ko jabran zabt kar leta tha"},{"SurahNumber":18,"VerseNumber":80,"Text":"aur us ladke ke maa baap imaan waale thein, hamein khauf hoa ke kaheen ye unhe apne sarkashi aur kufr se aajiz wa pareshaan na karde"},{"SurahNumber":18,"VerseNumber":81,"Text":"is liye hum ne chaaha ke unhe un ka parvardigaar us ke badhle is se paakizgi waala aur is se zyada muhabbath aur pyaar wala baccha inaayath farmaaye"},{"SurahNumber":18,"VerseNumber":82,"Text":"diwaar ka qissa ye hai ke us shahar mein do yateem bacche hain, jin ka qazaana un ki is diwaar ke niche dafan hain, un ka baap bada nek shaqs tha, to tere rub ki chaahath thi ke ye duno yateem apni jawaani ki umr mein aa kar apna ye qazaana tere rub ki meherbani aur rehmath se nikaal le, main ne apni raay se koyi kaam nahi kiya, ye thi asl haqiqath un waaqeyaath ki, jin par aap se sabr na ho saka"},{"SurahNumber":18,"VerseNumber":83,"Text":"aap se zulqarnain ka waaqea ye log daryaath kar rahe hain, aap keh di jiye ke main un ka thuda sa haal tumhe pad sar sonata hoon"},{"SurahNumber":18,"VerseNumber":84,"Text":"hum ne ose zameen mein quwwath ata farmaayi thi, aur ose har cheez ke samaan bhi inaayath kar diye thein"},{"SurahNumber":18,"VerseNumber":85,"Text":"wo ek raah ke piche laga"},{"SurahNumber":18,"VerseNumber":86,"Text":"yahaan tak ke suraj doobne ki jageh pahonch gaya, aur ose ek dal-dal ke chashme mein ghuroob hota hoa paaya aur us chashme ke paas, ek khaum ko bhi paaya, hum ne farma diya ke aye zulqanain! ya to, tu unhe takleef pahonchaaye ya un ke baare mein tu koyi behetreen rawish eqtiyaar kare"},{"SurahNumber":18,"VerseNumber":87,"Text":"us ne kaha ke jo zulm karega, ose to hum bhi ab saza denge, phir wo apne parvardigaar ki taraf lautaya jayega aur wo ose saqt tar azaab dega"},{"SurahNumber":18,"VerseNumber":88,"Text":"haan jo imaan laaye aur nek amaal kare us ke liye to badhle mein bhalaayi hain, aur hum ose apne kaam mein bhi asaani hee ka hukm denge"},{"SurahNumber":18,"VerseNumber":89,"Text":"phir wo aur raah ke piche laga"},{"SurahNumber":18,"VerseNumber":90,"Text":"yahaan tak ke jab suraj nikalne ki jageh tak pahoncha to ose ek aisi khaum par nikalta paaya ke un ke liye hum ne us se aur koyi oot7 nahi banaayi"},{"SurahNumber":18,"VerseNumber":91,"Text":"waaqea aisa hee hai aur hum ne us ke paas ki kul qabro ka ahaata kar rakha hai"},{"SurahNumber":18,"VerseNumber":92,"Text":"wo phir ek safar ke samaan mein laga"},{"SurahNumber":18,"VerseNumber":93,"Text":"yaha tak ke jab do diwaaro ke darmiyaan pahoncha, un duno ke pare us ne ek aisi khaum paayi jo baath samajhne ke qareeb bhi na thi"},{"SurahNumber":18,"VerseNumber":94,"Text":"unhone kahaa ke aaye zulqarnain! yajooj majooj, is mulk mein (bade bhaari) fasaadi hai, to kya hum aap ke liye kuch qarch ka intezaam karde? (is shart par ke) aap hamaare aur un ke darmiyaan ek diwaar bana de"},{"SurahNumber":18,"VerseNumber":95,"Text":"us ne jawaab diya ke mere eqtiyaar mein mere parvardigaar ne jo de rakha hai, wahi behtar hai, tum sirf quwwat taaqat se meri madad karo"},{"SurahNumber":18,"VerseNumber":96,"Text":"main tum mein aur un mein mazbooth hijaab bana deta hoon, mujhe loohe ki chaadare la do, yahaan tak ke jab un duno pahaado ke darmiyaan diwaar baraabar kardi, to hukm diya ke aag tez jalaao, ta waqte ye ke lohe ki in chaadaro ko bilkul aag kar diya, to farmaaya mere paas laao, is par phigla hoa taamba daal doon"},{"SurahNumber":18,"VerseNumber":97,"Text":"pas to un mein us diwaar ke upar chadne ki taaqath thi aur na us mein koyi suraaq kar sakte thein"},{"SurahNumber":18,"VerseNumber":98,"Text":"kahaa ye sirf mere rub ki meherbaani hain, haan jab mere rub ka waada aayega to ose zameen boos kar dega, beshak mere rub ka waada saccha aur haq hai"},{"SurahNumber":18,"VerseNumber":99,"Text":"us din hum unhe aapas mein ek dosre mein gad-mad hote hoye chohd denge aur soor phonk diya jayega, pas sab ko eqetta kar ke hum jama kar lenge"},{"SurahNumber":18,"VerseNumber":100,"Text":"us din hum jahannam ko (bhi) kaafiro ke saamne la khada kar denge"},{"SurahNumber":18,"VerseNumber":101,"Text":"jin ki aankhe meri yaad se parde mein thi aur (amr haq) sun bhi nahi sakte thein"},{"SurahNumber":18,"VerseNumber":102,"Text":"kya kaafir ye qayaal kiye baithe hain? ke mere siva wo mere bandho ko apna himaayati bana lenge? (suno) hum ne to un kuffaar ki mehmaani ke liye jahannam ko tayyaar kar rakha hai"},{"SurahNumber":18,"VerseNumber":103,"Text":"keh dijiye ke agar (tum kaho to) main tumhe bata doon ke ba-etebaare amaal sab se zyaada qasaare mein kaun hai"},{"SurahNumber":18,"VerseNumber":104,"Text":"wo wahi hai ke jin ki dunyawi zindagi ki tamaam tar koshishe bekaar ho gayi aur wo osi gumaan mein rahe ke wo bahuth acche kaam kar rahe hai"},{"SurahNumber":18,"VerseNumber":105,"Text":"yahi wo log hain jinhone apne parvardigaar ki aayato aur us ki mulaqaath se kufr kiya, is liye un ke amaal ghaarath ho gaye, pas qayaamath ke din hum un ka koyi wazan qaayam na karenge"},{"SurahNumber":18,"VerseNumber":106,"Text":"haal ye hai ke un ka badhla jahannam hai, kyo ke unhone kufr kiya aur meri aayato aur mere rasulo ko mazaaq mein udaaya"},{"SurahNumber":18,"VerseNumber":107,"Text":"jo log imaan laaye aur unhone kaam bhi acche kiye, yaqinan un ke liye al-firdaus ke baghaath ki mehmaani hai"},{"SurahNumber":18,"VerseNumber":108,"Text":"jahaan wo hamesha raha karenge, jis jageh ko badalne ka kabhi bhi un ka iraada hee na hoga"},{"SurahNumber":18,"VerseNumber":109,"Text":"keh dijiye ke agar mere parvardigaar ki baatho ke likhne ke liye samandar siyaahi ban jaaye, to wo bhi mere rub ki baatho ke qatam hone se pehle hee qatam ho jayega, go hum osi jaisa aur bhi us ki madad mein le ayenge"},{"SurahNumber":18,"VerseNumber":110,"Text":"aap keh dijiye ke main to tum jaisa hee ek insaan hoon (haan) meri jaanib wahi ki jaati hai ke sab ka maboodh sirf ek hee maboodh hain, to jise bhi apne parvardigaar se milne ki aarzu ho, ose chahiye ke nek amaal kare, apne parvardigaar ki ibaadth mein kisi ko bhi shareek na kare"},{"SurahNumber":19,"VerseNumber":1,"Text":"kaaaf haaa yaaa aayeen swaad"},{"SurahNumber":19,"VerseNumber":2,"Text":"ye hai tere parvardigaar ki us meherbaani ka zikr jo usne apne bandhe zakarya par ki thi"},{"SurahNumber":19,"VerseNumber":3,"Text":"jab ke us ne apne rub se chupke chupe dua ki thi"},{"SurahNumber":19,"VerseNumber":4,"Text":"ke aaye mere parvardigaar! meri haddiya kamzoor ho gayi hai aur sar bhudaape ki wajeh se bhadak utha hai, lekin main kabhi bhi tujh se dua kar ke mehroom nahi raha"},{"SurahNumber":19,"VerseNumber":5,"Text":"mujhe apne marne ke baadh apne qaraabath waalo ka dar hai, meri biwi bhi baajh hain, pas tu mujhe apne paas se waaris ata farma"},{"SurahNumber":19,"VerseNumber":6,"Text":"jo mera bhi waaris ho aur yaqub(alaihissalaam) ke qaandaan ka bhi jaanasheen aur mere rub! tu ose maqbool bandha bana le"},{"SurahNumber":19,"VerseNumber":7,"Text":"aaye zakarya! hum tujhe ek bacche ki khush qabri dete hain, jis ka naam Yahya hai, hum ne is se pehle us ka hum naam kisi ko bhi nahi kiya"},{"SurahNumber":19,"VerseNumber":8,"Text":"Zakarya (alaihissalaam) kehne lage mere rub! mere haan ladka kaise hoga, jab ke meri biwi baanjh aur main khud bhudaape ke intehaayi zof ko pahonch chuka hoon"},{"SurahNumber":19,"VerseNumber":9,"Text":"irshaad hoa ke waada isi tarah ho chuka, tere rub ne farma diya hai ke mujh par to ye bilkul asaan hain, aur tu khud jab ke kuch na tha, main tujhe paida kar chuka hoon"},{"SurahNumber":19,"VerseNumber":10,"Text":"kehne lage mere parvardigaar mere liye koyi alaamath muqarrar farma de, irshaad hoa ke tere liye alaamath ye hai ke ba-wajoodh bhala changa hone ke, tu teen raatho tak kisi shaqs se bol na sakega"},{"SurahNumber":19,"VerseNumber":11,"Text":"ab zakarya (alaihissalaam) apne hujre se nikal kar apni khaum ke paas aa kar unhe ishaara karte hain ke tum subah wa shaam Allah ta’ala ki tasbih bayaan karo"},{"SurahNumber":19,"VerseNumber":12,"Text":"aaye “Yahya”!(alaihissalaam) meri kitaab ko mazboti se “thaam le” aur hum ne ose ladak pan hee se danaayi ata farma di"},{"SurahNumber":19,"VerseNumber":13,"Text":"aur apne paas se shafaqqath aur paakizgi bhi, wo parhezgaar shaqs tha"},{"SurahNumber":19,"VerseNumber":14,"Text":"aur apne maa baap se nek sulook karne wala tha, wo sarkash aur gunehgaar na tha"},{"SurahNumber":19,"VerseNumber":15,"Text":"us par salaam hain, jis din wo paida hoa, aur jis din wo mare, aur jis din wo zinda kar ke uthaya jaaye"},{"SurahNumber":19,"VerseNumber":16,"Text":"is kitaab mein Maryam ka bhi waaqea bayaan kar, jab ke wo apne ghar ke logo se alaaheda ho kar mashriqi jaanib aayi"},{"SurahNumber":19,"VerseNumber":17,"Text":"aur un logo ki taraf se pardah kar liya, phir hum ne us ke paas apni ruh (Jibraeel alaihissalaam) ko bheja, pas wo us ke saamne pura aadmi ban kar zaaher hoa"},{"SurahNumber":19,"VerseNumber":18,"Text":"ye kehne lagi, main tujh se rehmaan ki panaah maangti hoon, agar tu kuch bhi Allah se darne wala hai"},{"SurahNumber":19,"VerseNumber":19,"Text":"us ne jawaab diya ke main to Allah ka bheja hoa qaasid hoon, tujhe ek paakiza ladka dene ayaa hoon"},{"SurahNumber":19,"VerseNumber":20,"Text":"kehne lagi, bhala mere haan baccha kaise ho sakta hain? mujhe to kisi insaan ka haath tak nahi laga aur na main badh kaar hoon"},{"SurahNumber":19,"VerseNumber":21,"Text":"us ne kaha baath to yahi hai, lekin tere parvardigaar ka irshaad hai ke wo mujh par bahuth hee asaan hai, hum to ise logo ke liye ek nishaani bana denge aur apni qaas rehmath, ye to ek tay shuda baath hai"},{"SurahNumber":19,"VerseNumber":22,"Text":"pas wo hamal se ho gay, aur isi wajeh se wo yek-so ho kar ek door ki jageh chali gayi"},{"SurahNumber":19,"VerseNumber":23,"Text":"phir darde zeh ose ek khajoor ke-ta ne ke niche le ayaa, boli kaash! main is se pehle hee mar gayi hoti aur logo ki yaad se bhi bhuli basri ho jaati"},{"SurahNumber":19,"VerseNumber":24,"Text":"itne mein ose niche se hee awaaz di ke, aazur da qaatir na ho, tere rub ne tere paao ta le ek chashma jaari kar diya hai"},{"SurahNumber":19,"VerseNumber":25,"Text":"aur us khajoor ke ta ne ko apni taraf hala, ye tere saamne taro taaza pakki khajore gira dega"},{"SurahNumber":19,"VerseNumber":26,"Text":"ab chain se kha pi aur aankhe thandi rakh, agar tujhe koyi insaan nazar pad jaaye to keh dena ke main ne Allah Rahmaan ke naam ka roza maan rakha hai, main aaj kisi shaqs se baath na karongi"},{"SurahNumber":19,"VerseNumber":27,"Text":"ab hazrath Isa (alaihissalaam) ko liye hoye wo apni khaum ke paas aayi, sab kehne lage Maryam tu ne badi bori harkath ki"},{"SurahNumber":19,"VerseNumber":28,"Text":"aaye Haroon ki behen! na to tera baap bora aadmi tha aur na teri maa badhkaar thi"},{"SurahNumber":19,"VerseNumber":29,"Text":"Maryam ne apne bacche ki taraf ishaara kiya, sab kehne lage ke lo, bhala hum goodh ke bacche se baath kaise kare"},{"SurahNumber":19,"VerseNumber":30,"Text":"baccha bol utha ke main Allah ta’ala ka bandha hoon, us ne mujhe kitaab ata farmaayi aur mujhe apna paighambar banaya hai"},{"SurahNumber":19,"VerseNumber":31,"Text":"aur us ne mujhe ba barkath kiya hain, jahaan bhi main hoon, aur us ne mujhe namaaz aur zakaath ka hukm diya hain, jab tak bhi main zinda rahoon"},{"SurahNumber":19,"VerseNumber":32,"Text":"aur us ne mujhe apni waaleda ka khidmath guzaar banaya hai, aur mujhe sarkash aur badh baqth nahi kiya"},{"SurahNumber":19,"VerseNumber":33,"Text":"aur mujh par meri paidayish ke din aur meri mauth ke din aur jis din ke main dubaara zinda khada kiya jaonga, salaam hee salaam hai"},{"SurahNumber":19,"VerseNumber":34,"Text":"ye hai sahih waaqea Isa bin Maryam(alaihisslaam) ka, yahi hai wo haq baath jis mein log shak wa shube mein mubtela hai"},{"SurahNumber":19,"VerseNumber":35,"Text":"Allah ta’ala ke liye aulaad ka hona laayeq nahi, wo to bilkul paak zaath hai, wo to jab kisi kaam ke liye sar anjaam dene ka iraada karta hai, to ose keh deta hai ke hoja, wo osi waqt ho jata hai"},{"SurahNumber":19,"VerseNumber":36,"Text":"mera aur tum sab ka parvardigaar sirf Allah ta’ala hee hai, tum sab osi ki ibaadath karo, yahi sidhi raah hai"},{"SurahNumber":19,"VerseNumber":37,"Text":"phir ye firqe aapas mein eqtelaaf karne lage, pas kaafiro ke liye, “wail” hai, ek bade (saqt) din ki haazri se"},{"SurahNumber":19,"VerseNumber":38,"Text":"kya qoob dekhne sunne waale honge us din jab ke hamaare saamne haazir honge, lekin aaj to ye zaalim log, sarih gumraahi mein pade hoye hain"},{"SurahNumber":19,"VerseNumber":39,"Text":"tu unhe us ranj wa afsoos ke din ka dar sunaade, jab ke kaam anjaam ko pahoncha diya jaayega aur ye log ghaflath aur be imaani mein hee reh jaayenge"},{"SurahNumber":19,"VerseNumber":40,"Text":"khud zameen ke aur tamaam zameen waalo ke waaris hum hee honge aur sab log hamaari hee taraf lauta kar laaye jayenge"},{"SurahNumber":19,"VerseNumber":41,"Text":"is kitaab mein Ibraheem(alaihissalaam) ka qissa bayaan kar, beshak wo badi sacchaayi waale paighambar thein"},{"SurahNumber":19,"VerseNumber":42,"Text":"jab ke unhone apne baap se kaha ke abba jaan! aap un ki puja paat kyo kar rahe hain, jo na sone na dekhe? na aap ko kuch bhi fayeda pahoncha sake"},{"SurahNumber":19,"VerseNumber":43,"Text":"mere meherbaan baap aap dekhiye mere paas wo ilm ayaa hai jo aap ke paas ayaa hee nahi, to aap meri hee maane, main bilkul sidhi raah ki taraf aap ki rehbari karonga"},{"SurahNumber":19,"VerseNumber":44,"Text":"mere abba jaan aap shaitaan ki parastish se baaz aa jaaye, shaitaan to rehem wa karam waale Allah ta’ala ka bada hee na farmaan hai"},{"SurahNumber":19,"VerseNumber":45,"Text":"abba jaan! mujhe qauf laga hoa hai ke kahi aap par koyi azaab e ilaahi na aa pade ke aap shaitaan ke saathi ban jaaye"},{"SurahNumber":19,"VerseNumber":46,"Text":"us ne jawaab diya ke aye Ibraheem!(alaihissalaam) kya tu hamaare mabudo se rugardaani kar raha hain, sun agar tu baaz na aaya to main tujhe pattharo se maar daalonga, ja ek muddate daraaz tak mujh se alag reh"},{"SurahNumber":19,"VerseNumber":47,"Text":"kaha accha tum par salaam ho, main to apne parvardigaar se tumhaari baqshish ki dua karta rahonga, wo mujh par hadh darje meherbaan hain"},{"SurahNumber":19,"VerseNumber":48,"Text":"main to tumhe bhi aur jin jin ko tum Allah ta’ala ke siva pukaarte ho, unhe bhi sab ko chohd raha hoon, sirf apne parvardigaar ko pukaarta rahonga, mujhe yaqeen hai ke main apne parvardigaar se dua maang kar mehroom na rahonga"},{"SurahNumber":19,"VerseNumber":49,"Text":"jab ibraheem(alaihissalaam) un sab ko aur Allah ke siva un ke sab mabudo ko chohd chuke to hum ne unhe Is’haaq wa Yaqoob(alaihima assalaam) ata farmaaye aur duno ko nabi bana diya"},{"SurahNumber":19,"VerseNumber":50,"Text":"aur un sab ko hum ne apni bahut si rehmate ataa farmaayi, aur hum ne un ke zikre jameel ko bulandh darje ka kar diya"},{"SurahNumber":19,"VerseNumber":51,"Text":"is Qur’an mein Mosa(alaihissalaam) ka zikr bhi kar, jo chuna hoa aur rasool aur nabi tha"},{"SurahNumber":19,"VerseNumber":52,"Text":"hum ne ose toor ki daayi jaanib se nida ki aur raaz goyi karte hoye ose qareeb kar liya"},{"SurahNumber":19,"VerseNumber":53,"Text":"aur apni qaas meherbani se us ke bhai ko nabi bana kar ataa farmaya"},{"SurahNumber":19,"VerseNumber":54,"Text":"is kitaab mein Ismail(alaihissalaam) ka waaqea bhi bayaan kar, wo bada hee waade ka saccha tha aur tha bhi rasool aur nabi"},{"SurahNumber":19,"VerseNumber":55,"Text":"wo apne ghar waalo ko baraabar namaaz aur zakaath ka hukm deta tha aur tha bhi apne parvardigaar ki bargaah mein pasandidaah aur maqbool"},{"SurahNumber":19,"VerseNumber":56,"Text":"aur is kitaab mein Idrees(alaihissalaam) ka bhi zikr kar, wo bhi nek kirdaar paighambar tha"},{"SurahNumber":19,"VerseNumber":57,"Text":"hum ne ose bulandh muqaam par utha liya"},{"SurahNumber":19,"VerseNumber":58,"Text":"yahi wo anmbiya hai jin par Allah ta’ala ne fazl wa karam kiya, jo aulaad aadam mein se hai, aur un logo ki nasl se hain jinhe hum ne nuh(alaihissalaam) ke saath kashti mein chada liya tha, aur aulaade Ibraheem wa Yaqoob se aur hamaari taraf se raah yaafta aur hamaare pasandidaah logo mein se, un ke saamne jab Allah rahmaan ki ayaato ki tilaawath ki jaati thi, ye sajda karte aur rote gid gidaate gir padte thein"},{"SurahNumber":19,"VerseNumber":59,"Text":"phir un ke baadh aise na qalaf paida hoye, ke unhone namaaz zaaye kardi aur nafsaani qaahisho ke piche pad gaye, so un ka nuqsaan un ke aage aayega"},{"SurahNumber":19,"VerseNumber":60,"Text":"bajuz un ke jo tauba karle aur imaan laaye aur nek amal kare, aise log jannath mein jayenge aur un ki zara si bhi haq talfi na ki jayegi"},{"SurahNumber":19,"VerseNumber":61,"Text":"hameshgi waali jannato mein jin ka ghaayebaana waada, Allah meherbaan ne apne bandho se kiya hai, beshak us ka waada pura hone waala hee hai"},{"SurahNumber":19,"VerseNumber":62,"Text":"wo log wahaan koyi laghu baath na sunenge, sirf salaam hee salaam sunenge, un ke liye wahaa subaah shaam un ka rizq hoga"},{"SurahNumber":19,"VerseNumber":63,"Text":"ye hai wo jannath jis ka waaris hum apne bandho mein se unhe banaate hain, jo muttaqi ho"},{"SurahNumber":19,"VerseNumber":64,"Text":"hum baghair tere rab ke hukm ke utar nahi sakte, hamaare aage piche aur un ke darmiyaan ki kul cheeze, osi ki milkiyath mein hain, tera parvardigaar bhulne waala nahi"},{"SurahNumber":19,"VerseNumber":65,"Text":"aasmaano ka, zameen ka aur jo kuch un ke darmiyaan hain, sab ka rab wahi hai, to, tu osi ki bandagi kar aur us ki ibaadath par jam ja, kya tere ilm mein us ka hum naam hum pallah koyi aur bhi hain"},{"SurahNumber":19,"VerseNumber":66,"Text":"insaan kehta hai ke jab main mar jaonga to kya phir zinda kar ke nikaala jaonga"},{"SurahNumber":19,"VerseNumber":67,"Text":"kya ye insaan itna bhi yaad nahi rakhta ke hum ne ose is se pehle paida kiya, halaan ke wo kuch bhi na tha"},{"SurahNumber":19,"VerseNumber":68,"Text":"tere parvardigaar ki qasam! hum unhe aur shaitano ko jama kar ke zaroor zaroor jahannum ke ird gird ghutno ke bal gire hoye haazir karenge"},{"SurahNumber":19,"VerseNumber":69,"Text":"hum phir har har giruh se unhe alag nikaal khada karenge, jo Allah rahmaan se bahuth akde akde phirte thein"},{"SurahNumber":19,"VerseNumber":70,"Text":"phir hum unhe bhi qoob jaante hain, jo jahannam ke daaqile ke zyaada sazawaar hain"},{"SurahNumber":19,"VerseNumber":71,"Text":"tum mein se har ek wahaan zaroor waarid hone waala hain, ye tere parvardigaar ke zimme qatayi faisal shuda amr hain"},{"SurahNumber":19,"VerseNumber":72,"Text":"phir hum parhezgaaro ko to bacha lenge aur na farmaano ko osi mein ghutno ke bal gira hoa chohd denge"},{"SurahNumber":19,"VerseNumber":73,"Text":"jab un ke saamne hamaari roushan aayate tilaawath ki jaati hai, to kaafir musalmaano se kehte hain, bataao hum tum duno jamaato mein se kis ka martaba zyada hain? aur kis ki majlis shaandaar hain"},{"SurahNumber":19,"VerseNumber":74,"Text":"hum to un se pehle bahuth si jamaato ko ghaarat kar chuke hain, jo saazo samaan aur naamo namoodh mein un se bad chahd kar thi"},{"SurahNumber":19,"VerseNumber":75,"Text":"keh dijiye! jo gumraahi mein ho, to Allah rahmaan us ko qoob lambi mahullath deta hain, yahaan tak ke wo un cheezo ko dekh le jin ka waada kiye jaate hain, yaani azaab ya qayaamath ko, us waqt un ko sahih taur par maloom ho jayega ke kaun bure martabe waala aur kis ka jhatta kamzoor hai"},{"SurahNumber":19,"VerseNumber":76,"Text":"aur hidaayath yaafta logo ko Allah ta’ala hidaayath me badaata hai, aur baaqi rehne waali nekiyaan tere rab ke nazdeek sawaab ke lehaaz se aur anjaam ke lehaaz se bahuth hee behtar hai"},{"SurahNumber":19,"VerseNumber":77,"Text":"kya tu ne ose bhi dekha jis ne hamaari aayato se kufr kiya aur kaha ke mujhe to maal aur aulaad zaroor hee di jayegi"},{"SurahNumber":19,"VerseNumber":78,"Text":"kya wo ghayb par muttale hain, ya Allah ka koyi waada le chuka"},{"SurahNumber":19,"VerseNumber":79,"Text":"har giz nahi, ye jo bhi keh raha hai, hum ose zaroor likh lenge, aur us ke liye azaab badaaye chale jayenge"},{"SurahNumber":19,"VerseNumber":80,"Text":"ye jin chizo ko keh raha hai, ose hum us ke baadh le lenge, aur ye to bilkul akela hee hamaare saamne haazir hoga"},{"SurahNumber":19,"VerseNumber":81,"Text":"unhone Allah ke siva dosre maaboodh bana rakhe ha, ke wo un ke liye baayise izzath ho"},{"SurahNumber":19,"VerseNumber":82,"Text":"lekin aisa hargiz hona nahi, wo to un ki puja se munkir ho jayenge aur ulthe un ke dushman ban jayenge"},{"SurahNumber":19,"VerseNumber":83,"Text":"kya tu ne nahi dekha ke hum kaafiro ke paas shaitaano ko bhejte hain, jo unhe qoob uksaate hai"},{"SurahNumber":19,"VerseNumber":84,"Text":"tu un ke baare mein jaldi na kar, hum to khud hee un ke liye muddath shumaari kar rahe hain"},{"SurahNumber":19,"VerseNumber":85,"Text":"jis din hum parhezgaaro ko Allah rehman ki taraf ba taur mehmaan jama karenge"},{"SurahNumber":19,"VerseNumber":86,"Text":"aur gunehgaaro ko saqth pyaas ki haalath mein jahannam ki taraf haank le jaayenge"},{"SurahNumber":19,"VerseNumber":87,"Text":"kisi ko shifa’ath ka eqtiyaar na hoga,sivaaye un ke jinhone Allah ta’ala ki taraf se koyi qaul qaraar le liya"},{"SurahNumber":19,"VerseNumber":88,"Text":"un ka qaul to ye hai ke Allah rahmaan ne bhi aulaad eqtiyaar ki hai"},{"SurahNumber":19,"VerseNumber":89,"Text":"yaqinan tum bahuth buri aur bhaari cheez laaye ho"},{"SurahNumber":19,"VerseNumber":90,"Text":"qareeb hai ke is qaul ki wajeh se asmaan phat jaaye aur zameen shaq ho jaaye aur pahaad reze reze ho jaaye"},{"SurahNumber":19,"VerseNumber":91,"Text":"ke wo rahmaan ki aulaad saabith karne baithe"},{"SurahNumber":19,"VerseNumber":92,"Text":"shaan rahmaan ke laayeq nahi ke wo aulaad rakhe"},{"SurahNumber":19,"VerseNumber":93,"Text":"asmaan aur zameen mein jo kuch hai sab ke sab Allah ke ghulaam ban kar hee aane waale hai"},{"SurahNumber":19,"VerseNumber":94,"Text":"un sab ko us ne gher rakha hai, aur sab ko puri tarah gin bhi rakha hai"},{"SurahNumber":19,"VerseNumber":95,"Text":"ye saare ke saare qayaamath ke din akele us ke paas haazir hone waale hai"},{"SurahNumber":19,"VerseNumber":96,"Text":"beshak jo imaan laaye hai aur jinhone shaayista amaal kiye hai, un ke liye Allah rahmaan muhabbath paida kar dega"},{"SurahNumber":19,"VerseNumber":97,"Text":"hum ne is Qur’an ko teri zabaan mein bahuth hee asaan kar diya hai, ke tu is ke zariye se parhezgaaro ko khush qabri de aur jhagdaalo logo ko dara de"},{"SurahNumber":19,"VerseNumber":98,"Text":"hum ne un se pehle bahuth si jamaate tabaah kar di hain, kya un mein se ek ki bhi aahat tu paata hai, ya un ki awaaz ki bhanak bhi tere kaan mein padti hai"},{"SurahNumber":20,"VerseNumber":1,"Text":"taa ha"},{"SurahNumber":20,"VerseNumber":2,"Text":"hum ne ye Qur’an tujh par is liye nahi utaara ke tu mashaqqath mein pad jaaye"},{"SurahNumber":20,"VerseNumber":3,"Text":"balke us ki nasihath ke liye jo Allah se darta hai"},{"SurahNumber":20,"VerseNumber":4,"Text":"is ka utaarna us ki taraf se hai jis ne zameen ko aur bulandh asmaano ko paida kiya"},{"SurahNumber":20,"VerseNumber":5,"Text":"jo rahmaan hai, arsh par qaayam hai"},{"SurahNumber":20,"VerseNumber":6,"Text":"jis ki milkiyath asmaano aur zameen aur un duno ke darmiyaan aur (kurrahe qaak1) ke neeche ki har ek cheez par hai"},{"SurahNumber":20,"VerseNumber":7,"Text":"agar tu onchi baath kahe to wo to har ek poshida, balke poshida se poshida tar cheez ko bhi ba qoobi jaanta hai"},{"SurahNumber":20,"VerseNumber":8,"Text":"wahi Allah hai jis ke siva koyi maboodh nahi, behetreen naam osi ke hain"},{"SurahNumber":20,"VerseNumber":9,"Text":"tujhe Mosa(alaihissalaam) ka qissa bhi maloom hai"},{"SurahNumber":20,"VerseNumber":10,"Text":"jab ke us ne aag dekh kar apne ghar waalo se kaha ke tum zara si der teher jaao, mujhe aag dikhayi di hai, bahuth mumkin hai ke main us ka koyi angaara tumhaare paas laao, ya aag ke paas se raaste ki ittelaa paao"},{"SurahNumber":20,"VerseNumber":11,"Text":"jab wo wahaan pahonche to awaaz di gayi, aye Mosa"},{"SurahNumber":20,"VerseNumber":12,"Text":"yaqinan main hee tera parvardigaar hoon, tu apni jutiyaan utaar de, kyo ke tu paak maidaane tuwa mein hai"},{"SurahNumber":20,"VerseNumber":13,"Text":"aur main ne tujhe muntaqab kar liya hai, ab jo wahi ki jaaye ose kaan laga kar sun"},{"SurahNumber":20,"VerseNumber":14,"Text":"beshak main hee Allah hoon, mere siva ibaadath ke laayeq aur koyi nahi, pas tu meri hee ibaadath kar, aur meri yaad ke liye namaaz qaayam rakh"},{"SurahNumber":20,"VerseNumber":15,"Text":"qayaamath yaqinan aane waali hai, jise main poshida rakhna chahta hoon, ta ke har shaqs ko wo badhla diya jaaye jo us ne koshish ki ho"},{"SurahNumber":20,"VerseNumber":16,"Text":"pas, ab us ke yaqeen se tujhe koyi aisa shaqs rok na de, jo us par imaan na rakhta ho, aur apni qaahish ke piche pada ho, warna tu halaak ho jayega"},{"SurahNumber":20,"VerseNumber":17,"Text":"aye Mosa(alaihissalaam)! tere is daaye haath men kya hai"},{"SurahNumber":20,"VerseNumber":18,"Text":"jawaab diya ke ye meri laathi hai, jis par main tek lagaata hoon aur jis se main apni bakriyoon ke liye patthe jhaad liya karta hoon aur abhi us mein mujhe bahuth se faayede hai"},{"SurahNumber":20,"VerseNumber":19,"Text":"farmaya aye Mosa! ise haath se niche daal de"},{"SurahNumber":20,"VerseNumber":20,"Text":"daalte hee wo saanp ban kar daudne lagi"},{"SurahNumber":20,"VerseNumber":21,"Text":"farmaya, be-qauf ho kar ose pakad le, hum ose osi pehli si surath mein dobara la denge"},{"SurahNumber":20,"VerseNumber":22,"Text":"aur apna haath apni baghal mein daal le, to wo safedh chamakta hoa ho kar niklega, lekin baghair kisi aib (aur rog) ke ye dosra maujeza hai"},{"SurahNumber":20,"VerseNumber":23,"Text":"ye is liye ke hum tujhe apni badi badi nishaaniyaan dikhana chaahte hai"},{"SurahNumber":20,"VerseNumber":24,"Text":"ab tu feraun ki taraf ja, us ne badi sarkashi macha rakhi hai"},{"SurahNumber":20,"VerseNumber":25,"Text":"Mosa(alaihissalaam) ne kaha aye mere parvardigaar! mera sina mere liye khol de"},{"SurahNumber":20,"VerseNumber":26,"Text":"aur mere kaam ko mujh par asaan karde"},{"SurahNumber":20,"VerseNumber":27,"Text":"aur meri zabaan ki grah bhi khol de"},{"SurahNumber":20,"VerseNumber":28,"Text":"ta ke log meri baath acchi tarah samajh sake"},{"SurahNumber":20,"VerseNumber":29,"Text":"aur mera vazeer mere kumbe mein se karde"},{"SurahNumber":20,"VerseNumber":30,"Text":"yaani mere bhai haroon(alaihissalaam) ko"},{"SurahNumber":20,"VerseNumber":31,"Text":"tu us se meri kamar kas de"},{"SurahNumber":20,"VerseNumber":32,"Text":"aur ose mera shareek kaar kar de"},{"SurahNumber":20,"VerseNumber":33,"Text":"ta ke hum duno ba kasrath teri tasbih bayaan kare"},{"SurahNumber":20,"VerseNumber":34,"Text":"aur ba kasrath teri yaad kare"},{"SurahNumber":20,"VerseNumber":35,"Text":"beshak tu hamein qoob dekhne bhaalne waala hai"},{"SurahNumber":20,"VerseNumber":36,"Text":"janaab baari ta’ala ne farmaya Mosa(alaihissalaam) tere tamaam sawalaath pure kar diye gaye"},{"SurahNumber":20,"VerseNumber":37,"Text":"hum ne to tujh par ek baar aur bhi bada ehsaan kiya"},{"SurahNumber":20,"VerseNumber":38,"Text":"jab ke hum ne teri maa ko wo elhaam kiya jis ka zikr ab kiya ja raha hai"},{"SurahNumber":20,"VerseNumber":39,"Text":"ke tu ose sanduq mein bandh kar ke darya mein chohd de, pas darya ose kinaare la daalega aur mera aur khud us ka dushman ose le lega aur main ne apni taraf ki qaas muhabbath wa maqboliyath tujh par daal di, ta ke teri parvarish meri aankho ke saamne ki jaaye"},{"SurahNumber":20,"VerseNumber":40,"Text":"(yaad kar) jab ke teri behen chal rahi thi aur keh rahi thi ke agar tum kaho to main ose bata do, jo us ki nigehbaani kare, is tadhbeer se hum ne tujhe phir teri maa ke paas pahonchaaya, ke us ki aankhe thandi rahe aur wo ghamgeen na ho, aur tu ne ek shaqs ko maar daala tha, us par bhi hum ne tujhe gham se bacha liya, gharz hum ne tujhe acchi tarah aazmaa liya, phir tu kayi saal tak madyan ke logo mein tehra raha, phir taqdeere ilaahi ke mutaabiq, aye Mosa!(alaihissalaam) tu ayaa"},{"SurahNumber":20,"VerseNumber":41,"Text":"aur main ne tujhe qaas apni zaath ke liye pasandh farma liya"},{"SurahNumber":20,"VerseNumber":42,"Text":"ab tu apne bhai sameth meri nishaaniya hamrah liye hoye ja, aur qabardaar mere zikr mein susti na karna"},{"SurahNumber":20,"VerseNumber":43,"Text":"tum duno feraun ke paas jaao, us ne badi sarkashi ki hai"},{"SurahNumber":20,"VerseNumber":44,"Text":"ose narmi se samjhao ke shaayad wo samajh le ya dar jaaye"},{"SurahNumber":20,"VerseNumber":45,"Text":"duno ne kaha, aye hamaare rab! hamein khauf hai ke kahi feraun hum par koyi zyaadati na kare, ya apni sarkashi mein bad na jaaye"},{"SurahNumber":20,"VerseNumber":46,"Text":"jawaab mila ke tum muth-laqan khauf na karo, main tumhaare saath hoon aur sunta dekhta rahonga"},{"SurahNumber":20,"VerseNumber":47,"Text":"tum us ke paas ja kar kaho ke hum tere parvardigaar ke paighambar hai, tu hamaare saath bani israel ko bhej de, un ki sazaaye mauqoof kar, hum to tere paas tere rab ki taraf se nishaani le kar aaye hai, aur salaamti osi ke liye hai jo hidaayath ka paabandh ho jaaye"},{"SurahNumber":20,"VerseNumber":48,"Text":"hamaari taraf wahi ki gayi hai ke jo jhutlaaye aur ru gardaani kare, us ke liye azaab hai"},{"SurahNumber":20,"VerseNumber":49,"Text":"feraun ne pucha ke aye Mosa!(alaihissalaam) tum duno ka rab kaun hai"},{"SurahNumber":20,"VerseNumber":50,"Text":"jawaab diya ke hamaara rab wo hai, jis ne har ek ko us ki qaas surath , shakl inaayath farmaayi, phir raah sujha di"},{"SurahNumber":20,"VerseNumber":51,"Text":"us ne kaha accha, ye to bataao agle zamaane waalo ka haal kya hona hai"},{"SurahNumber":20,"VerseNumber":52,"Text":"jawaab diya ke un ka ilm mere rab ke haan kitaab mein maujoodh hai, na to mera rab ghalti karta hai, na bholta hai"},{"SurahNumber":20,"VerseNumber":53,"Text":"osi ne tumhaare liye zameen ko farsh banaya hai, aur us mein tumhaare chalne ke liye raaste banaaye hai aur asmaan se paani bhi wahi barssata hai, phir us barsaath ki wajeh se muqtalif qism ki paidawaar bhi hum hee paida karte hai"},{"SurahNumber":20,"VerseNumber":54,"Text":"tum khud khaao aur apne chau paayo ko bhi charaao, kuch shak nahi ke us mein aqal mandho ke liye bahuth si nishaaniya hai"},{"SurahNumber":20,"VerseNumber":55,"Text":"osi zameen mein se hum ne tumhe paida kiya aur osi mein phir waapas lautaayenge aur osi se phir do baara tum sab ko nikaal khada karenge"},{"SurahNumber":20,"VerseNumber":56,"Text":"hum ne ose apni sab nishaaniya dikhaadi, lekin phir bhi us ne jhutlaaya aur inkaar kar diya"},{"SurahNumber":20,"VerseNumber":57,"Text":"kehne laga, aye Mosa!(alaihissalaam) kya tu isi liye ayaa hai ke hamein apne jaadu ke zoor se hamaare mulk se baaher nikaal de"},{"SurahNumber":20,"VerseNumber":58,"Text":"accha hum bhi tere muqaable mein isi jaisa jaadu zaroor layenge, pas tu hamaare aur apne darmiyaan ek waade ka waqt muqarrar karle, ke na hum us ka qilaaf kare aur na tu, saaf maidaan mein muqaabla ho"},{"SurahNumber":20,"VerseNumber":59,"Text":"Mosa(alaihissalaam) ne jawab diya ke zeenath aur jashn ke din ka waada hai, aur ye ke log din chade hee jama ho jaaye"},{"SurahNumber":20,"VerseNumber":60,"Text":"pas feraun laut gaya aur us ne apne hath kande jama kiye, phir aa gaya"},{"SurahNumber":20,"VerseNumber":61,"Text":"Mosa(alaihissalaam) ne un se kaha, tumhaari shaamath aa chuki, Allah ta’ala par jhoot aur iftera na baandho ke wo tumhe azaabo se milya met karde, yaad rakho wo kabhi kamyaab na hoga jis ne jhooti baath ghadi"},{"SurahNumber":20,"VerseNumber":62,"Text":"pas ye log aapas ke mashwero mein muqtalif raaye hogaye aur chip kar chup ke chup ke mashwera karne lage"},{"SurahNumber":20,"VerseNumber":63,"Text":"kehne lage ye duno, mahez jaadu gar hai aur in ka puqta iraada hai ke apne jaadu ke zoor se tumhe tumhaare mulk se nikaal baahar kare aur tumhaare behetreen maz’hab ko barbaadh kare"},{"SurahNumber":20,"VerseNumber":64,"Text":"to tum bhi apna koyi daao utha na rakho, phir saf bandhi kar ke aao, jo aaj ghaalib aa gaya, wahi baazi le gaya"},{"SurahNumber":20,"VerseNumber":65,"Text":"kehne lage ke aye Mosa!(alaihissalaam),ya to tu pehle daal, ya hum pehle daalne waale ban jaaye"},{"SurahNumber":20,"VerseNumber":66,"Text":"jawaab diya ke nahi, tum hee pehle daalo, ab to Mosa(as) ko ye qayaal guzarne laga ke un ki rassiya aur lakdiya un ke jaadu ke zoor se daud bhaag rahi hai"},{"SurahNumber":20,"VerseNumber":67,"Text":"pas Mosa!(alaihissalaam) ne apne dil hee dil mein dar mehsoos kiya"},{"SurahNumber":20,"VerseNumber":68,"Text":"hum ne farmaaya kuch khauf na kar, yaqinan tu hee ghaalib aur bartar rahega"},{"SurahNumber":20,"VerseNumber":69,"Text":"aur tere daaye haath mein jo hai, ose daal de ke un ke tamaam kaarigari ko wo nigal jaaye, unhone jo kuch banaya hai, ye sirf jaadugaro ki kartab hai aur jaadugar kahi se bhi aaye, kamyaab nahi hota"},{"SurahNumber":20,"VerseNumber":70,"Text":"ab to tamaam jaadugar sajde mein gir pade aur pukaar uthe ke hum to Haroon aur Mosa(alaihima assalaam) ke rab par imaan laaye"},{"SurahNumber":20,"VerseNumber":71,"Text":"feraun kehne laga ke kya meri ijaazath se pehle hee tum us par imaan le aaye? Yaqinan yahi tumhaara wo bada buzrug hai, jis ne tum sab ko jaadu sikhaaya hai, (sun lo) main tumhaare haath paao ulte sidhe katwa kar tum sab ko khajoor ke tano mein soli par latak waa donga, aur tumhe puri tarah maloom ho jayega ke hum mein se kis ki maar zyaada saqth aur der pa hai"},{"SurahNumber":20,"VerseNumber":72,"Text":"unhone jawaab diya ke na mumkin hai ke hum tujhe tarjih de, un daleelo par jo hamaare saamne aa chuke, aur us Allah par jis ne hamein paida kiya hai, ab to tu jo kuch karne waala hai, kar guzar, tu jo kuch bhi hukm chala sakta hai wo isi dunyawi zindagi mein hee hai"},{"SurahNumber":20,"VerseNumber":73,"Text":"hum (is ummeed se) apne parvardigaar par imaan laaye ke wo hamaari qataaye maaf farmaade aur (qaas kar) jaadugari (ka gunaah) jis par tum ne hamein majboor kiya hai, Allah hee behtar aur hamesha baaqi rehne wala hai"},{"SurahNumber":20,"VerseNumber":74,"Text":"baath yahi hai ke jo bhi gunehgaar ban kar Allah ta’ala ke haan haazir hoga, us ke liye dozakh hai, jaha na mauth hogi aur na zindagi"},{"SurahNumber":20,"VerseNumber":75,"Text":"aur jo bhi us ke paas imaan ki haalath mein haazir hoga aur us ne amaal bhi nek kiye honge, us ke liye bulandh wa baala darje hain"},{"SurahNumber":20,"VerseNumber":76,"Text":"hameshgi waali jannate jin ke niche nehre lehre le rahi hai, jaha wo hamesha (hamesha) rahenge, yahi in’aan hai har us shaqs ka jo paak hoa"},{"SurahNumber":20,"VerseNumber":77,"Text":"hum ne Mosa(alaihissalaam) ki taraf wahi naazil farmaayi ke tu raato raath mere bando ko le chal, aur un ke liye darya mein khushk raasta bana le, phir na tujhe kisi ke aa pakadne ka qatra hoga na dar"},{"SurahNumber":20,"VerseNumber":78,"Text":"feraun ne apne lashkaro sameth un ka ta’aqqub kiya, phir to darya un sab par chaa gaya, jaisa kuch chaa jaane waala tha"},{"SurahNumber":20,"VerseNumber":79,"Text":"feraun ne apni khaum ko gumraahi mein daal diya aur sidha raasta na dikhaaya"},{"SurahNumber":20,"VerseNumber":80,"Text":"aye bani israel! dekho hum ne tumhe tumhaare dushman se najaath di aur tum se kohe toor ki daayi taraf ka waada kiya aur tum par man wa salwa utaara"},{"SurahNumber":20,"VerseNumber":81,"Text":"tum hamaari di hoyi paakiza rozi khaao aur us mein hadh se aage na bado, warna tum par mera ghazab naazil hoga, aur jis par mera ghazab naazil ho jaaye, wo yaqinan tabaah hoa"},{"SurahNumber":20,"VerseNumber":82,"Text":"haan beshak main unhe baqsh dene waala hoon jo tauba kare, imaan laaye, nek amal kare aur raahe raasth par bhi rahe"},{"SurahNumber":20,"VerseNumber":83,"Text":"aye Mosa!(alaihissalaam) tujhe apni khaum se (ghaafil kar ke) kaun si cheez jaldi le aayi"},{"SurahNumber":20,"VerseNumber":84,"Text":"kaha ke wo log bhi mere piche hee piche hain, aur main ne aye rab ! teri taraf jaldi is liye ki ke tu khush ho jaaye"},{"SurahNumber":20,"VerseNumber":85,"Text":"farmaya ! hum ne teri khaum ko tere piche aazmaayesh mein daal diya aur unhe saamri ne beh ka diya hai"},{"SurahNumber":20,"VerseNumber":86,"Text":"pas Mosa!(alaihissalaam) saqth ghazabnaak ho kar ranj ke saath waapas laute, aur kehne lage ke aye meri khaum waalo ! kya tum se tumhaare parvardigaar ne nek waada nahi kiya tha? kya us ki muddath tumhe lambi maloom hoyi ? balke tumhara iraada hee ye hai ke tum par tumhaare parvardigaar ka ghazab naazil ho? Ke tum ne mere waade ka qilaaf kiya"},{"SurahNumber":20,"VerseNumber":87,"Text":"unhone jawaab diya ke hum ne apne eqtiyaar se aap ke saath waade ka qilaaf nahi kiya, balke hum par zewraath khaum ke jo bojh laad diye gaye thein, unhe hum ne daal diya aur osi tarah saamri ne bhi daal diye"},{"SurahNumber":20,"VerseNumber":88,"Text":"phir us ne logo ke liye ek bachda nikaal khada kiya, yaani bachde ka buth, jis ki gaaye ki si awaaz bhi thi, phir kehne lage ke yahi tumhaara bhi maboodh hai aur Mosa(alaihissalaam) ka bhi, lekin Mosa(alaihissalaam) bhool gaya hai"},{"SurahNumber":20,"VerseNumber":89,"Text":"kya ye gumraah log ye bhi nahi dekhte ke wo to un ki baath ka jawaab bhi nahi de sakta aur na un ke kisi bure bhale ka eqtiyaar rakhta hai"},{"SurahNumber":20,"VerseNumber":90,"Text":"aur Haroon(alaihissalaam) ne us se pehle hee un se keh diya tha, aye meri khaum waalo! is bachde se to sirf tumhaari azmaayesh ki gayi hai, tumhaara haqiqi parvardigaar to Allah rahmaan hee hai, pas tum sab meri taabedaari karo aur meri baath maante chale jaao"},{"SurahNumber":20,"VerseNumber":91,"Text":"unhone jawaab diya ke Mosa(alaihissalaam) ki waapsi tak to hum isi ke mujaawer bane baithe rahenge"},{"SurahNumber":20,"VerseNumber":92,"Text":"Mosa(alaihissalaam) kehne lage, aye Haroon!(alaihissalaam) unhe gumraah hota hoa dekhte hoye tujhe kis cheez ne roka tha"},{"SurahNumber":20,"VerseNumber":93,"Text":"ke tu mere piche na aaya, kya tu bhi mere farmaan ka na farmaan ban baitha"},{"SurahNumber":20,"VerseNumber":94,"Text":"Haroon(alaihissalaam) ne kaha, aye mere maa jaaye bhai! Meri daadi na pakad aur sar ke baal na khinch, mujhe to sirf ye qayaal daaman geer hoa ke kahi aap ye (na) farmaaye ke tu ne bani israel mein tafarqa daal diya aur meri baath ka intezaar ma kiya"},{"SurahNumber":20,"VerseNumber":95,"Text":"Mosa(alaihissalaam) ne pucha, saamri tera kya maamla hai"},{"SurahNumber":20,"VerseNumber":96,"Text":"us ne jawaab siye ke mujhe wo cheez dikhaayi di jo unhe dikhaayi nahi di, to main ne faristaada ilaahi ke naqsh qadam se ek mutthi bhar li, ose us mein daal diya, isi tarah mere dil ne ye baath mere liye bhali bana di"},{"SurahNumber":20,"VerseNumber":97,"Text":"kaha accha ja, dunya ki zindagi mein teri saza yahi hai ke tu kehta rahe ke mujhe na chona aur ek aur bhi waada tere saath hai jo tujh se har giz na talega, aur ab tu apne is maboodh ko bhi dekh lena jis ka etekaaf kiye hoye tha ke hum ose jala kar darya mein reza reza uda denge"},{"SurahNumber":20,"VerseNumber":98,"Text":"asal baath yahi hai ke tum sab ka maboodh barhaq sirf Allah hee hai, us ke siva koyi parastish ke qaabil nahi, us ka ilm tamaam chizo par haawi hai"},{"SurahNumber":20,"VerseNumber":99,"Text":"isi tarah hum ne tere saamne pehli ki guzri hoyi waardaate bayaan farma rahe hain aur yaqinan hum tujhe apne paa se nasihath ataa farma chuke hain"},{"SurahNumber":20,"VerseNumber":100,"Text":"us se jo mu pher lega, wo yaqinan qayaamath ke din apna bhaari boojh laade hoye hoga"},{"SurahNumber":20,"VerseNumber":101,"Text":"jis mein hamesha hee rahega aur un ke liye qayaamath ke din (bada) bura bojh hai"},{"SurahNumber":20,"VerseNumber":102,"Text":"jis din soor phuka jayega aur gunehgaaro ko hum us din (dehshat ki wajeh se) neeli peeli aankho ke saath gher layenge"},{"SurahNumber":20,"VerseNumber":103,"Text":"wo aapas mein chupke chupke keh rahe honge ke hum to (dunya mein) sirf das din hee rahe"},{"SurahNumber":20,"VerseNumber":104,"Text":"jo kuch wo keh rahe hai, us ki haqiqath se hum ba qabar hai, un mein sab se zyaada acchi raah wala keh raha hoga ke tum to sirf ek hee din rahe"},{"SurahNumber":20,"VerseNumber":105,"Text":"wo aap se pahaado ko nisbath sawaal karte hai, to aap kehde, ke unhe mera rab reza reza kar ke uda dega"},{"SurahNumber":20,"VerseNumber":106,"Text":"aur zameen ko bilkul hamwaar saaf maidaan kar ke chohde ga"},{"SurahNumber":20,"VerseNumber":107,"Text":"jis mein, tu na kahi mod tod dekhega na oonch neech"},{"SurahNumber":20,"VerseNumber":108,"Text":"jis din log pukaarne waale ke piche chalenge, jis mein koyi kaji na hogi aur Allah rahmaan ke saamne tamaam awaaze pasth ho jayengi, sivaaye khusur phusur ke tujhe kuch bhi sunaayi na dega"},{"SurahNumber":20,"VerseNumber":109,"Text":"us din sifaarish kuch kaam na ayegi, magar jise rahmaan hukm de aur us ki baath ko pasand farmaaye"},{"SurahNumber":20,"VerseNumber":110,"Text":"jo kuch un ke aage piche hain, ose Allah hee jaanta hai, maqlooq ka ilm us par haawi nahi ho sakta"},{"SurahNumber":20,"VerseNumber":111,"Text":"tamaam chehre us zinda aur qaayam, daayam, mudabbir Allah ke saamne kamaale aajizi se jhuke hoye honge, yaqinan wo barbaadh hoa jis ne zulm laadh liya"},{"SurahNumber":20,"VerseNumber":112,"Text":"aur jo nek amaal kare aur imaan wala bhi ho, to na ose be insaafi ka khatka hoga na haq talfi ka"},{"SurahNumber":20,"VerseNumber":113,"Text":"isi tarah hum ne tujh par arabi Qur’aan naazil farmaya hai aur tarah tarah se us mein dar ka bayaan sunaya hai, ta ke log parhezgaar ban jaaye ya un ke dil mein sonch samajh to paida kare"},{"SurahNumber":20,"VerseNumber":114,"Text":"pas Allah aali shaan wala saccha aur haqiqi baadh-shaah hai, tu Qur’aan padne mein jaldi na kar, is se pehle ke teri taraf jo wahi ki jaati hai, wo puri ki jaaye, haan ye dua kar ke parvardigaar mera ilm bada"},{"SurahNumber":20,"VerseNumber":115,"Text":"hum ne aadam ko pehle hee taakidi hukm de diya tha, lekin wo bhool gaya aur hum ne us mein koyi azm2 nahi paaya"},{"SurahNumber":20,"VerseNumber":116,"Text":"aur jab hum ne farishto se kaha ke Aadam(as) ko sajda karo, to iblees ke siva sab ne kiya, us ne saaf inkaar kar diya"},{"SurahNumber":20,"VerseNumber":117,"Text":"to hum ne kaha aaye Aadam! ye tera aur teri biwi ka dushman hai (qayaal rakhna) aisa na ho ke wo tum duno ko jannath se nikal waade ke tu musibath mein pad jaaye"},{"SurahNumber":20,"VerseNumber":118,"Text":"yahaan to tujhe ye araam hai ke tu bhuka hota hain na nanga"},{"SurahNumber":20,"VerseNumber":119,"Text":"aur na tu yahaan pyaasa hota hai, na dhoop se takleef uthata hai"},{"SurahNumber":20,"VerseNumber":120,"Text":"lekin shaitaan ne ose aise was-wasa daala, kehne laga ke kya main tujhe dayimi zindagi ka daraqt aur baadshaahath batlaao, ke jo kabhi puraani na ho"},{"SurahNumber":20,"VerseNumber":121,"Text":"chuna che un duno ne us daraqt se kuch kha liya, pas un ke satar khul gaye aur bahisht ke patte apne upar taakne lage, Aadam(as) ne apne rab ki na farmaani ki, pas behek gaya"},{"SurahNumber":20,"VerseNumber":122,"Text":"phir us ke rab ne nawaaza, us ki tauba qubool ki aur us ki rehnumaayi ki"},{"SurahNumber":20,"VerseNumber":123,"Text":"farmaya tum duno yahaan se utar jaao, tum aapas mein ek dosre ke dushman ho, ab tumhaare paas jab kabhi meri taraf se hidaayath pahonche, to jo meri hidaayath ki pairvi kare, na to wo behkega na takleef mein padega"},{"SurahNumber":20,"VerseNumber":124,"Text":"aur (haan) jo meri yaad se rugardaani karega, us ki zindagi tangi mein rahegi aur hum ose baroze qayaamath andhaa kar ke uthayenge"},{"SurahNumber":20,"VerseNumber":125,"Text":"wo kahega ke ilaahi! mujhe tu ne andha bana kar kyo uthaaya? halaan ke main to dekhta bhaalta tha"},{"SurahNumber":20,"VerseNumber":126,"Text":"(jawaab milega ke) isi tarah hona chahiye tha, tu meri aayi hoyi ayato ko bhool gaya to, aaj tu bhi bhula diya jaata hai"},{"SurahNumber":20,"VerseNumber":127,"Text":"hum aisa hee badhla har us shaqs ko diya karte hai, jo hadh se guzar jaaye aur apne rab ki aayato par imaan na laaye, aur beshak aaqirath ka azaab nihaayath hee saqth aur baaqi rehne waala hai"},{"SurahNumber":20,"VerseNumber":128,"Text":"kya un ki rehbari us baath ne bhi nahi ki, ke hum ne un se pehle bahuth si bastiyaan halaak kardi hai jin ke rehne sehne ki jageh ye chal phir rahe hai, yaqinan us mein aqal mandho ke liye bahuth si nishaaniyaan hai"},{"SurahNumber":20,"VerseNumber":129,"Text":"agar tere rab ki baath pehle hee se muqarrar shuda aur waqte mu’ayyan karda na hota, to osi waqth azaab aa chimat’ta"},{"SurahNumber":20,"VerseNumber":130,"Text":"pas un ki baatho par sabr kar aur apne parvardigaar ki tasbih aur tareef bayaan karta reh, suraj nikalne se pehle aur us ke dubne se pehle, raath ke muqtalif waqto mein bhi aur din ke hisso mein bhi tasbih karta reh, bahuth mumkin hai ke tu raazi ho jaaye"},{"SurahNumber":20,"VerseNumber":131,"Text":"aur apni nigaahe hargiz un cheezo ki taraf na daudaana, jo hum ne un mein se muqtliq logo ko araayesh dunya ki de rakhi hai, ta ke unhe us mein azmaale, tere rab ka diya hoa hee (bahuth) behtar aur bahuth baaqi rehne waala hai"},{"SurahNumber":20,"VerseNumber":132,"Text":"apne gharaane ke logo par namaaz ki taakid rakh aur khud bhi us par jama reh, hum tujh se rozi nahi maangte, balke hum khud tujhe rozi dete hai, aaqir mein bol baala parhezgaari hee ka hai"},{"SurahNumber":20,"VerseNumber":133,"Text":"unhone kaha ke nabi hamaare paas apne parvardigaar ki taraf se koyi nishaani kyo nahi laaya? kya un ke paas agli kitaabo ki waazeh daleel nahi pahonchi"},{"SurahNumber":20,"VerseNumber":134,"Text":"aur agar hum us se pehle hee unhe azaab se halaak kar dete, to yaqinan ye keh uthte ke aaye hamaare parvardigaar tu ne hamaare paas apna rasool kyo na bheja? ke hum teri aayato ki taabedaari karte, us se pehle ke hum zaleel wa ruswa hote"},{"SurahNumber":20,"VerseNumber":135,"Text":"keh dijiye, ke har ek anjaam ka muntazir hai, pas tum bhi intezaar mein raho, abhi abhi qat-an jaan loge ke raahe raasth waale kaun hai aur kaun raah yaafta hai"}]}