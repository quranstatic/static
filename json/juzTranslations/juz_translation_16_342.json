{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":18,"VerseNumber":75,"Text":"Ai u përgjigj: “A nuk të thashë se ti nuk mund të durosh me mua?”"},{"SurahNumber":18,"VerseNumber":76,"Text":"(Musai) tha: “Nëse pas kësaj do të të pyes sërish për çfarëdo gjëje, atëherë mos më mbaj më në shoqërinë tënde! Tashmë ke arsye (të mjaftueshme) nga ana ime (për t’u ndarë prej meje)!”"},{"SurahNumber":18,"VerseNumber":77,"Text":"Dhe që të dy vazhduan të ecin, derisa arritën në një fshat dhe u kërkuan banorëve të tij, që t’u jepnin për të ngrënë, por ata nuk i pranuan mysafirë. Aty ndeshën një mur që ishte duke u rrëzuar dhe ai (Hidri) e drejtoi. (Musai) tha: “Sikur të kishe dashur ti, mund të kërkoje shpërblim për këtë.”"},{"SurahNumber":18,"VerseNumber":78,"Text":"Ai tha: “Kjo është ndarja ndërmjet meje dhe teje. Unë do t’i shpjegoj ty ato gjëra për të cilat nuk munde të durosh"},{"SurahNumber":18,"VerseNumber":79,"Text":"Sa i përket anijes, ajo ishte pronë e disa të varfërve, që punonin në det. Unë desha ta dëmtoj, sepse prapa tyre gjendej një mbret i cili merrte me dhunë çdo anije të mirë"},{"SurahNumber":18,"VerseNumber":80,"Text":"Sa për djaloshin, prindërit e tij ishin besimtarë. Ne e dinim se (dashuria për të) do t’i çonte ata në të keqe dhe mohim"},{"SurahNumber":18,"VerseNumber":81,"Text":"dhe dëshiruam që Zoti i tyre, në vend të atij t’u jepte një më të mirë, më të pastër dhe më të mëshirshëm"},{"SurahNumber":18,"VerseNumber":82,"Text":"E, sa i përket murit, ai u takonte dy djelmoshave jetimë në qytet dhe, nën të gjendej një thesar i tyre. Babai i tyre kishte qenë njeri i mirë, prandaj Zoti yt dëshiroi që ata të arrinin moshën e pjekurisë e ta nxirrnin thesarin e tyre, si mëshirë nga Zoti yt. Unë këtë nuk e kam bërë sipas gjykimit tim. Ky është shpjegimi i asaj, për të cilën ti s’munde të duroje"},{"SurahNumber":18,"VerseNumber":83,"Text":"Ata (hebrenjtë) të pyesin ty (Muhamed) për Dhulkarnejnin, thuaj: “Unë do t’ju tregoj disa lajme për të.”"},{"SurahNumber":18,"VerseNumber":84,"Text":"Ne i dhamë atij mundësi në Tokë dhe i dhamë mjete e rrugë për të arritur çdo gjë"},{"SurahNumber":18,"VerseNumber":85,"Text":"kështu që ai u nis në një rrugë"},{"SurahNumber":18,"VerseNumber":86,"Text":"Kur arriti në vendin e perëndimit të diellit, pa se ai po ulej në një burim të zi balte dhe në afërsi të tij gjeti një popull. Ne thamë: “O Dhulkarnejn, mund t’i ndëshkosh ata ose mund t’u bësh mirë atyre.”"},{"SurahNumber":18,"VerseNumber":87,"Text":"Ai tha: “Sa i përket atij që bën të këqija, Ne do ta ndëshkojmë e pastaj do të kthehet te Zoti i vet, i Cili do ta ndëshkojë me një dënim të rëndë"},{"SurahNumber":18,"VerseNumber":88,"Text":"Sa për atë që beson dhe bën vepra të mira, atij i takon shpërblimi më i mirë dhe do t’i premtojmë atij lehtësira.”"},{"SurahNumber":18,"VerseNumber":89,"Text":"Pastaj ndoqi një rrugë tjetër"},{"SurahNumber":18,"VerseNumber":90,"Text":"Kur arriti në vendin e lindjes së diellit, Ai e pa të lindte mbi një popull, të cilit Ne nuk i kishim dhënë gjë, për t’u mbrojtur nga dielli"},{"SurahNumber":18,"VerseNumber":91,"Text":"Kështu ndodhi dhe Ne dinim gjithçka për të"},{"SurahNumber":18,"VerseNumber":92,"Text":"Pastaj mori një rrugë tjetër"},{"SurahNumber":18,"VerseNumber":93,"Text":"Derisa, kur arriti në mes dy malesh, gjeti rrëzë tyre një popull, i cili pothuaj nuk kuptonte asnjë të folme"},{"SurahNumber":18,"VerseNumber":94,"Text":"Ata thanë: “O Dhulkarnejn, vërtet, Jexhuxhët dhe Mexhuxhët janë ngatërrestarë në Tokë. A të të japim një pagesë që të ndërtosh një pendë midis nesh dhe atyre?”"},{"SurahNumber":18,"VerseNumber":95,"Text":"Ai tha: “Ajo të cilën ma ka mundësuar Zoti im, është më e mirë (nga pagesa juaj), por më ndihmoni mua me krahë! Do të ndërtoj një pendë midis jush e atyre"},{"SurahNumber":18,"VerseNumber":96,"Text":"Më sillni blloqe hekuri!” Dhe, kur ai i rrafshoi dy anët e thepisura të maleve, tha: “Fryjini zjarrit, derisa hekuri të skuqet si zjarri.” Pastaj tha: “Më sillni bakër të shkrirë që ta hedh në të.”"},{"SurahNumber":18,"VerseNumber":97,"Text":"Kështu, ata (Jexhuxhët dhe Mexhuxhët) nuk mundën që ta kapërcenin pendën dhe as nuk mundën që të hapnin vrimë në të"},{"SurahNumber":18,"VerseNumber":98,"Text":"Ai tha: “Kjo është mëshirë nga Zoti im! Kur të vijë premtimi[187] i Zotit tim, Ai do ta rrafshojë atë (pendën). Premtimi i Zotit tim është (gjithnjë) i vërtetë"},{"SurahNumber":18,"VerseNumber":99,"Text":"Atë Ditë, Ne do të bëjmë, që të vërshojnë njëri mbi tjetrin si valët (e detit) dhe do t’i fryhet Surit e do t’i tubojmë, që të gjithë së bashku"},{"SurahNumber":18,"VerseNumber":100,"Text":"Atë ditë do t’ua tregojmë haptazi Xhehenemin mohuesve"},{"SurahNumber":18,"VerseNumber":101,"Text":"të cilët i kishin sytë të mbuluar para këshillave të Mia dhe të cilët nuk mund të dëgjonin"},{"SurahNumber":18,"VerseNumber":102,"Text":"Vallë, a mendojnë mohuesit, se do të mund t’i zgjedhin robërit e Mi si mbrojtës, në vendin Tim?! Ne e kemi përgatitur Xhehenemin si vendbanim për mohuesit"},{"SurahNumber":18,"VerseNumber":103,"Text":"Thuaj: “A doni t’ju lajmëroj për ata që, më së shumti, humbasin nga punët e veta"},{"SurahNumber":18,"VerseNumber":104,"Text":"për ata, përpjekja e të cilëve ka qenë e kotë në jetën e kësaj bote, ndërkohë që mendonin se po bënin vepra të mira?”"},{"SurahNumber":18,"VerseNumber":105,"Text":"Këta janë ata, që nuk kanë besuar në shpalljet e Zotit të tyre dhe në takimin me Të. Punët e tyre do të fshihen, andaj Ne nuk do të vëmë kurrfarë peshe për ta (për veprat e tyre), në Ditën e Kiametit"},{"SurahNumber":18,"VerseNumber":106,"Text":"Shpërblimi i tyre do të jetë Xhehenemi për shkak të mohimit të tyre dhe për shkak se talleshin me shenjat e Mia dhe të dërguarit e Mi"},{"SurahNumber":18,"VerseNumber":107,"Text":"Me të vërtetë, ata që besojnë dhe bëjnë vepra të mira, do të kenë për banesa kopshtet e Firdeusit"},{"SurahNumber":18,"VerseNumber":108,"Text":"ku do të qëndrojnë përherë, duke mos dëshiruar asnjë ndryshim"},{"SurahNumber":18,"VerseNumber":109,"Text":"Thuaj: “Sikur deti të ishte bojë për të shkruar fjalët e Zotit tim, sigurisht që ai do të shterej, para se të soseshin fjalët e Zotit tim, edhe sikur Ne të sillnim si ndihmë edhe një det tjetër si ai.”"},{"SurahNumber":18,"VerseNumber":110,"Text":"Thuaj: “Unë jam vetëm një vdekatar si ju, që më është shpallur se Zoti juaj është një Zot i Vetëm. Kështu, kush shpreson takimin me Zotin e vet, le të bëjë vepra të mira dhe të mos i shoqërojë askënd në adhurim Zotit të vet!”"},{"SurahNumber":19,"VerseNumber":1,"Text":"Kâf, Hâ, Jâ, Ajn, Sád"},{"SurahNumber":19,"VerseNumber":2,"Text":"Ky është rrëfim për mëshirën e Zotit tënd ndaj robit të Tij - Zekerijas"},{"SurahNumber":19,"VerseNumber":3,"Text":"Kur ai e thirri Zotin e vet me lutje të fshehtë"},{"SurahNumber":19,"VerseNumber":4,"Text":"(duke thënë): “O Zoti im! Eshtrat tashmë më janë dobësuar, koka më ndriçon nga thinjat dhe asnjëherë nuk kam mbetur i zhgënjyer nga lutja ime për Ty, o Zoti im"},{"SurahNumber":19,"VerseNumber":5,"Text":"Unë u frikësohem (sjelljeve të) të afërmve të mi pas meje[188], ndërsa bashkëshortja ime është beronjë; andaj, më dhuro nga ana Jote një pasardhës"},{"SurahNumber":19,"VerseNumber":6,"Text":"që të më trashëgojë mua dhe familjen e Jakubit. O Zoti im, bëje atë të pëlqyeshëm (për Ty)!”"},{"SurahNumber":19,"VerseNumber":7,"Text":"“O Zekerija, Ne po të japim lajmin e mirë për një djalë që do të quhet Jahja. Askujt nuk ia kemi dhënë këtë emër më parë”"},{"SurahNumber":19,"VerseNumber":8,"Text":"Ai tha: “O Zoti im, si mund të kem unë djalë, kur bashkëshortja ime është beronjë dhe unë kam arritur pleqërinë e thellë?!”"},{"SurahNumber":19,"VerseNumber":9,"Text":"I tha: “Ashtu ka thënë Zoti yt. Kjo për mua është lehtë. Unë të kam krijuar edhe ty më parë, ndërkohë që nuk ekzistoje”"},{"SurahNumber":19,"VerseNumber":10,"Text":"(Zekerija) tha: “O Zoti im, më jep ndonjë shenjë!” Ai tha: “Shenja jote do të jetë se nuk do të mund të flasësh me njerëzit për tri net, ndonëse do të jesh i shëndoshë.”"},{"SurahNumber":19,"VerseNumber":11,"Text":"Ai doli nga faltorja para popullit të vet dhe u bëri me shenjë atyre të lavdëronin Allahun në mëngjes dhe në mbrëmje"},{"SurahNumber":19,"VerseNumber":12,"Text":"(Pasi lindi djali, iu tha): “O Jahja, rroke fort Librin (Teuratin).” Dhe Ne, kur ende ishte fëmijë, i dhamë mençuri"},{"SurahNumber":19,"VerseNumber":13,"Text":"butësi prej Nesh dhe dëlirësi. Ai ishte besimtar i përkushtuar"},{"SurahNumber":19,"VerseNumber":14,"Text":"dhe i sjellshëm ndaj prindërve të vet, nuk ishte i ashpër dhe i padëgjueshëm"},{"SurahNumber":19,"VerseNumber":15,"Text":"Paqja qoftë mbi atë ditën kur ka lindur, ditën kur të vdesë dhe në ditën kur do të ringjallet"},{"SurahNumber":19,"VerseNumber":16,"Text":"Dhe trego (o Muhamed) në Libër për Merjemen, kur u tërhoq nga familja e saj në një vend në lindje"},{"SurahNumber":19,"VerseNumber":17,"Text":"duke e fshehur veten nga ata. Ne i dërguam Shpirtin Tonë,[189] i cili iu paraqit asaj si një njeri i plotë"},{"SurahNumber":19,"VerseNumber":18,"Text":"Ajo i tha: “Unë kërkoj që të më mbrojë i Gjithëmëshirshmi prej teje, nëse i frikësohesh Allahut"},{"SurahNumber":19,"VerseNumber":19,"Text":"Ai tha: “Në të vërtetë, unë jam vetëm një i dërguar i Zotit tënd, që të të dhuroj ty një djalë të pastër.”"},{"SurahNumber":19,"VerseNumber":20,"Text":"Ajo tha: “Si mund të kem unë djalë, kur asnjë mashkull nuk më ka prekur e nuk jam as e pacipë?!”"},{"SurahNumber":19,"VerseNumber":21,"Text":"Iu përgjigj: “Kështu është! Zoti yt ka thënë: ‘Kjo për Mua është e lehtë. Ne do ta bëjmë atë shenjë për njerëzit dhe mëshirë nga ana Jonë’. Dhe kjo është punë e kryer.”"},{"SurahNumber":19,"VerseNumber":22,"Text":"Ajo mbeti me barrë e u tërhoq me të në një vend të largët"},{"SurahNumber":19,"VerseNumber":23,"Text":"Dhembjet e lindjes e detyruan atë që të shkonte te trungu i një hurme. Ajo tha: “Ah, sikur të kisha vdekur para kësaj (ngjarjeje) dhe të isha harruar krejt!”"},{"SurahNumber":19,"VerseNumber":24,"Text":"Një zë e thirri nga poshtë: “Mos u pikëllo, se Zoti yt të ka bërë një burim uji poshtë teje"},{"SurahNumber":19,"VerseNumber":25,"Text":"Shkunde trungun e palmës, që të bien mbi ty hurma të freskëta"},{"SurahNumber":19,"VerseNumber":26,"Text":"Ha, pi dhe qetësohu. Nëse vëren ndonjë njeri, i thuaj: “Unë jam betuar në të Gjithëmëshirshmin se do të agjëroj, prandaj sot nuk do të flas me askënd.”"},{"SurahNumber":19,"VerseNumber":27,"Text":"Dhe u kthye te populli i vet, duke mbajtur fëmijën. Ata i thanë: “O Merjeme, ke bërë diçka të turpshme"},{"SurahNumber":19,"VerseNumber":28,"Text":"O motra e Harunit![190] Babai yt nuk ka qenë njeri i keq, as nëna jote nuk ka qenë grua e shthurur.”"},{"SurahNumber":19,"VerseNumber":29,"Text":"Ajo bëri me shenjë nga i biri. Ata thanë: “Si t’i flasim ne fëmijës që është në djep?”"},{"SurahNumber":19,"VerseNumber":30,"Text":"Ai (Isai në djep) tha: “Unë jam rob i Allahut. Ai më ka dhënë Librin (Ungjillin), më ka bërë profet"},{"SurahNumber":19,"VerseNumber":31,"Text":"dhe më ka bërë të bekuar kudo që të jem. Ai më ka porositur që të falem e të jap zekat sa të jem gjallë"},{"SurahNumber":19,"VerseNumber":32,"Text":"dhe që të jem i mirë ndaj nënës sime dhe nuk më ka bërë të ashpër dhe të padëgjueshëm"},{"SurahNumber":19,"VerseNumber":33,"Text":"Le të jetë paqja e shpëtimi mbi mua, në ditën që kam lindur, në ditën që do të vdes dhe në ditën që do të ringjallem!”"},{"SurahNumber":19,"VerseNumber":34,"Text":"Ky është Isai, i biri i Merjemes. Kjo është fjala e vërtetë, për të cilën ata dyshojnë dhe diskutojnë"},{"SurahNumber":19,"VerseNumber":35,"Text":"Allahu nuk ka mbetur të marrë dikë për bir. Qoftë i lavdëruar Ai! Kur vendos diçka, Ai vetëm thotë për të “Bëhu!” dhe ajo bëhet"},{"SurahNumber":19,"VerseNumber":36,"Text":"(Isai tha): “Vërtet, Allahu është Zoti im dhe Zoti juaj; andaj adhuroni vetëm Atë! Kjo është udha e drejtë”"},{"SurahNumber":19,"VerseNumber":37,"Text":"E megjithatë, sektet u përçanë në lidhje me atë.[191] Mjerë ata që nuk besojnë për takimin e një Dite të madhe (Ditës së Kiametit)"},{"SurahNumber":19,"VerseNumber":38,"Text":"E sa mirë do të dëgjojnë e do të shohin atë Ditë, kur do të vijnë te Ne! Por, sot keqbërësit janë në humbje të qartë"},{"SurahNumber":19,"VerseNumber":39,"Text":"Paralajmëroji ata (o Muhamed) për Ditën e Pikëllimit, kur do të japin llogari, ndonëse tani ata janë të shkujdesur dhe nuk besojnë"},{"SurahNumber":19,"VerseNumber":40,"Text":"Vërtet, jemi Ne që e trashëgojmë Tokën dhe gjithçka që gjendet në të dhe ata te Ne do të kthehen"},{"SurahNumber":19,"VerseNumber":41,"Text":"Trego në Libër për Ibrahimin! Ai ishte njeri i së vërtetës dhe profet"},{"SurahNumber":19,"VerseNumber":42,"Text":"Ai i tha të atit: “O babai im, përse adhuron atë që as nuk dëgjon, as nuk sheh e as që mund të të sjellë ndonjë dobi"},{"SurahNumber":19,"VerseNumber":43,"Text":"O babai im, mua më ka ardhur prej diturisë, çfarë s’të ka ardhur ty; andaj ndiqmë mua dhe unë do të të udhëzoj në rrugën e drejtë"},{"SurahNumber":19,"VerseNumber":44,"Text":"O babai im, mos adhuro djallin, sepse ai është gjithmonë i pabindur ndaj të Gjithëmëshirshmit"},{"SurahNumber":19,"VerseNumber":45,"Text":"O babai im, unë kam frikë se mos të vjen ndonjë dënim nga i Gjithëmëshirshmi e kështu të bëhesh i afërm i djallit”"},{"SurahNumber":19,"VerseNumber":46,"Text":"Ai u përgjigj: “O Ibrahim! Si guxon t’i hedhësh poshtë zotat e mi?! Nëse nuk heq dorë, unë do të të mbys me gurë; andaj, largohu prej meje për një kohë të gjatë”"},{"SurahNumber":19,"VerseNumber":47,"Text":"Ibrahimi tha: “Shpëtimi qoftë mbi ty! Do t’i lutem Zotit tim që të të falë. Me të vërtetë, Ai është i mirë me mua"},{"SurahNumber":19,"VerseNumber":48,"Text":"Po largohem nga ju dhe nga gjithçka që ju adhuroni në vend të Allahut. Do t’i lutem Zotin tim, sepse jam i sigurt se nuk do të jem fatkeq me lutjet që ia bëj Zotit tim.”"},{"SurahNumber":19,"VerseNumber":49,"Text":"Dhe, kur u largua nga ata dhe nga idhujt që i adhuronin në vend të Allahut, Ne i dhuruam atij Is’hakun dhe Jakubin dhe që të dy i bëmë profetë"},{"SurahNumber":19,"VerseNumber":50,"Text":"Ne u dhuruam atyre mëshirën Tonë dhe bëmë që ata të lavdërohen e të përmenden me nder"},{"SurahNumber":19,"VerseNumber":51,"Text":"Trego në Libër edhe për Musain! Njëmend, Ai ishte i përzgjedhur, ishte i dërguar dhe profet"},{"SurahNumber":19,"VerseNumber":52,"Text":"Ne e thirrëm atë nga ana e djathtë e malit Tur, duke e afruar në një bisedë të fshehtë"},{"SurahNumber":19,"VerseNumber":53,"Text":"dhe, nga mëshira Jonë, i dhuruam të vëllanë, Harunin, si profet"},{"SurahNumber":19,"VerseNumber":54,"Text":"Trego në Libër për Ismailin! Vërtet, ai ishte i sinqertë në premtimet e veta, ishte i dërguar dhe profet"},{"SurahNumber":19,"VerseNumber":55,"Text":"Ai e urdhëronte popullin e vet që të falte namazin e të jepte zekatin dhe ishte i mirëpritur te Zoti i vet"},{"SurahNumber":19,"VerseNumber":56,"Text":"Trego në Libër për Idrisin! Ai ishte njeri i së vërtetës dhe profet"},{"SurahNumber":19,"VerseNumber":57,"Text":"Ne e ngritëm atë në vend të lartë"},{"SurahNumber":19,"VerseNumber":58,"Text":"Këta janë ata, të cilët Allahu i begatoi (me hirin e Tij) nga profetët pasardhës të Ademit, të atyre që Ne i mbartëm me Nuhun, nga pasardhësit e Ibrahimit dhe të Israilit dhe nga ata që Ne i udhëzuam dhe i zgjodhëm. Kur iu lexoheshin vargjet e të Gjithëmëshirshmit, binin duke bërë sexhde dhe qanin"},{"SurahNumber":19,"VerseNumber":59,"Text":"Pas atyre erdhën brezni, që e braktisën faljen e namazit dhe ndoqën epshet e veta. Ata do të pësojnë dënimin e madh"},{"SurahNumber":19,"VerseNumber":60,"Text":"përveç atyre që pendohen, që besojnë dhe bëjnë punë të mirë. Këta do të hyjnë në Xhenet dhe nuk do t’u bëhet kurrfarë padrejtësie"},{"SurahNumber":19,"VerseNumber":61,"Text":"në kopshtet e Adnit, që i Gjithëmëshirshmi ua ka premtuar robërve të Vet, edhe pse ende nuk e kanë parë. Me të vërtetë, premtimi i Tij është i sigurt"},{"SurahNumber":19,"VerseNumber":62,"Text":"Aty nuk do të dëgjojnë llomotitje, por vetëm fjalë përshëndetjeje për paqe dhe do të ushqehen në mëngjes dhe në mbrëmje"},{"SurahNumber":19,"VerseNumber":63,"Text":"Ky është Xheneti që Ne ua japim në trashëgim robërve Tanë të përkushtuar"},{"SurahNumber":19,"VerseNumber":64,"Text":"(Xhebraili tha): “Ne (engjëjt) zbresim vetëm me urdhrin e Zotit tënd. Atij i përket gjithçka që është para nesh, gjithçka që është pas nesh dhe gjithçka që është në mes. Dhe Zoti yt nuk harron kurrë”"},{"SurahNumber":19,"VerseNumber":65,"Text":"Ai është Zoti i qiejve, i Tokës dhe i gjithçkaje që është midis tyre, prandaj, vetëm Atë adhuroje dhe bëhu i qëndrueshëm në adhurimin ndaj Atij. A njeh ti ndokënd që ka Emrin e Tij"},{"SurahNumber":19,"VerseNumber":66,"Text":"Njeriu thotë: “Vallë, pasi të vdes, a do të ringjallem përsëri?”"},{"SurahNumber":19,"VerseNumber":67,"Text":"A nuk e mban mend njeriu se Ne e kemi krijuar atë, kur ende nuk ishte asgjë"},{"SurahNumber":19,"VerseNumber":68,"Text":"Për Zotin tënd! Ne do t’i tubojmë ata dhe djajtë, pastaj do t’i sjellim ata të gjunjëzuar rreth Xhehenemit"},{"SurahNumber":19,"VerseNumber":69,"Text":"Pastaj do të ndajmë prej çdo grupi atë që ka qenë më kokëfortë ndaj të Gjithëmëshirshmit"},{"SurahNumber":19,"VerseNumber":70,"Text":"Ne pastaj e dimë më së miri se kush prej tyre e ka merituar të digjet në të"},{"SurahNumber":19,"VerseNumber":71,"Text":"Dhe nuk ka asnjë prej jush që të mos arrijë tek ai (Xhehenemi). Kjo është vendosur prerazi nga Zoti yt"},{"SurahNumber":19,"VerseNumber":72,"Text":"Pastaj do t’i shpëtojmë ata që kanë qenë besimtarë dhe do t’i lëmë keqbërësit të gjunjëzuar në të"},{"SurahNumber":19,"VerseNumber":73,"Text":"Kur u lexohen vargjet Tona të qarta, jobesimtarët u thonë atyre që kanë besuar: “Cili grup ka pozitë më të mirë dhe rreth më të mirë?”"},{"SurahNumber":19,"VerseNumber":74,"Text":"Por sa e sa brezni, që kanë qenë më të begatshëm dhe më të pashëm, Ne i kemi shkatërruar para tyre"},{"SurahNumber":19,"VerseNumber":75,"Text":"Thuaj (o Muhamed): “Atyre që janë të humbur, i Gjithëmëshirshmi u dhëntë jetë”, në mënyrë që, kur të shohin atë që u është premtuar: ose dënimin (në këtë jetë) ose Orën (e Kiametit), atëherë ta marrin vesh se kush ka pozitë më të keqe dhe rreth më të dobët"},{"SurahNumber":19,"VerseNumber":76,"Text":"Allahu ua shton udhëzimin atyre që janë në rrugë të drejtë. Veprat e mira që mbesin, janë të shpërblyera më mirë te Zoti yt dhe kanë përfundim më të mirë"},{"SurahNumber":19,"VerseNumber":77,"Text":"Vallë, a e ke parë atë që nuk beson në shenjat Tona dhe thotë: “Mua do të më jepet (Ditën e Kiametit) edhe pasuria, edhe fëmijët”"},{"SurahNumber":19,"VerseNumber":78,"Text":"A mos ndoshta ai e di të padukshmen apo ka marrë ndonjë premtim nga i Gjithëmëshirshmi"},{"SurahNumber":19,"VerseNumber":79,"Text":"Kurrsesi! Ne do ta shënojmë atë që flet dhe do t’ia zgjasim vuajtjen"},{"SurahNumber":19,"VerseNumber":80,"Text":"Ne do t’ia marrim atij gjithçka për të cilat flet e ai te Ne do të vijë i vetëm"},{"SurahNumber":19,"VerseNumber":81,"Text":"Ata kanë marrë zota, në vend të Allahut, për t’i pasur ndihmës"},{"SurahNumber":19,"VerseNumber":82,"Text":"Por jo! Ata[192] do ta mohojnë adhurimin e tyre[193] dhe do të bëhen armiqtë e tyre"},{"SurahNumber":19,"VerseNumber":83,"Text":"A nuk e sheh se Ne i kemi dërguar djajtë te mohuesit, për t’i yshtur ata me forcë"},{"SurahNumber":19,"VerseNumber":84,"Text":"Andaj, mos kërko shkatërrimin e tyre të shpejtë, se, me të vërtetë, Ne ua numërojmë ditët e caktuara"},{"SurahNumber":19,"VerseNumber":85,"Text":"Ditën, kur do t’i tubojmë besimtarët te i Gjithëmëshirshmi, si të ftuar"},{"SurahNumber":19,"VerseNumber":86,"Text":"e do t’i shtyjmë të ligjtë në Xhehenem, si tufë e etur"},{"SurahNumber":19,"VerseNumber":87,"Text":"askush nuk do të mund të ndërhyjë, përveç atij që ka marrë lejen dhe premtimin e të Gjithëmëshirshmit"},{"SurahNumber":19,"VerseNumber":88,"Text":"Ata thonë: “I Gjithëmëshirshmi ka një bir”"},{"SurahNumber":19,"VerseNumber":89,"Text":"Keni thënë diçka vërtet të tmerrshme"},{"SurahNumber":19,"VerseNumber":90,"Text":"Qiejt gati sa nuk copëtohen prej kësaj; Toka gati sa s’çahet e malet sa s’rrëzohen të thërrmuar"},{"SurahNumber":19,"VerseNumber":91,"Text":"ngaqë ata i veshin një bir të Gjithëmëshirshmit"},{"SurahNumber":19,"VerseNumber":92,"Text":"Kurrë nuk i shkon (madhërisë së) të Gjithëmëshirshmit të ketë një bir"},{"SurahNumber":19,"VerseNumber":93,"Text":"S’ka krijesë që gjendet në qiej dhe në Tokë e që të mos vijë si rob para të Gjithëmëshirshmit"},{"SurahNumber":19,"VerseNumber":94,"Text":"Sigurisht që Ai e njeh mirë gjithsecilin prej tyre dhe i ka numëruar të gjithë saktësisht"},{"SurahNumber":19,"VerseNumber":95,"Text":"Çdonjëri prej tyre, në Ditën e Kiametit, do të dalë fill i vetëm para Tij"},{"SurahNumber":19,"VerseNumber":96,"Text":"Në të vërtetë, atyre që besojnë dhe bëjnë vepra të mira, i Gjithëmëshirshmi do t’u dhurojë dashuri"},{"SurahNumber":19,"VerseNumber":97,"Text":"Ne e kemi bërë atë (Kuranin) të lehtë, në gjuhën tënde, vetëm që, nëpërmjet tij, ti t’u japësh lajmin e mirë besimtarëve të devotshëm dhe të paralajmërosh njerëzit kokëfortë (në mosbesimin e tyre)"},{"SurahNumber":19,"VerseNumber":98,"Text":"Sa e sa brezni kemi shkatërruar Ne para tyre! Vallë, a po sheh ndonjërin prej tyre dhe a po dëgjon pëshpëritjen më të vogël të tyre"},{"SurahNumber":20,"VerseNumber":1,"Text":"Tâ, Hâ"},{"SurahNumber":20,"VerseNumber":2,"Text":"Ne nuk ta kemi shpallur Kuranin ty (o Muhamed), për të të munduar"},{"SurahNumber":20,"VerseNumber":3,"Text":"por që të jetë kujtesë për atë që ka frikë (nga Allahu)"},{"SurahNumber":20,"VerseNumber":4,"Text":"Ai është zbritur nga Krijuesi i Tokës e i qiejve të lartë"},{"SurahNumber":20,"VerseNumber":5,"Text":"I Gjithëmëshirshmi mbi Fron u ngrit (si i takon Madhërisë së Tij)"},{"SurahNumber":20,"VerseNumber":6,"Text":"Atij i përket ç’ka në qiej e ç’ka në Tokë, si dhe gjithçka që gjendet midis tyre e gjithçka që ndodhet nën tokë"},{"SurahNumber":20,"VerseNumber":7,"Text":"Edhe nëse ti flet me zë të lartë, (është e kotë, sepse) Ai, me të vërtetë, i di sekretet edhe më të fshehta"},{"SurahNumber":20,"VerseNumber":8,"Text":"Allahu, nuk ka zot tjetër përveç Tij. Ai ka Emrat më të Bukur"},{"SurahNumber":20,"VerseNumber":9,"Text":"A e ke dëgjuar historinë e Musait"},{"SurahNumber":20,"VerseNumber":10,"Text":"Kur pa një zjarr, ai i tha familjes së vet: “Rrini këtu, sepse pashë një zjarr! Ndoshta mund t’ju sjell një urë të ndezur ose të gjej pranë tij ndonjë udhërrëfyes”"},{"SurahNumber":20,"VerseNumber":11,"Text":"Kur arriti te zjarri, një zë e thirri: “O Musa"},{"SurahNumber":20,"VerseNumber":12,"Text":"Në të vërtetë, Unë jam Zoti yt! Prandaj, hiqi nallanet, sepse ndodhesh në luginën e shenjtë të Tuvasë"},{"SurahNumber":20,"VerseNumber":13,"Text":"Unë të kam zgjedhur ty, prandaj dëgjo atë që po të shpallet"},{"SurahNumber":20,"VerseNumber":14,"Text":"Me të vërtetë, Unë jam Allahu, s’ka zot tjetër përveç Meje, prandaj, vetëm Mua më adhuro dhe kryej faljen për të më kujtuar Mua"},{"SurahNumber":20,"VerseNumber":15,"Text":"Ora (e Kiametit) do të vijë me siguri, por Unë e mbaj tepër të fshehur, që secili të shpërblehet për atë që ka bërë"},{"SurahNumber":20,"VerseNumber":16,"Text":"Prandaj, mos e lër atë që nuk beson në të (Ditën e Kiametit) dhe që jepet pas epsheve të veta të të nxjerrë (nga rruga e drejtë), përndryshe do të humbisje"},{"SurahNumber":20,"VerseNumber":17,"Text":"Ç’është ajo që mban në dorën e djathtë o Musa?”"},{"SurahNumber":20,"VerseNumber":18,"Text":"Ai u përgjigj: “Ky është shkopi im, me të cilin mbahem dhe shkund gjethe për dhentë e mia; më shërben edhe për punë të tjera.”"},{"SurahNumber":20,"VerseNumber":19,"Text":"(Allahu) i tha: “Hidhe atë, Musa!”"},{"SurahNumber":20,"VerseNumber":20,"Text":"Ai e hodhi atë dhe, menjëherë, (shkopi) u bë gjarpër që zvarritej"},{"SurahNumber":20,"VerseNumber":21,"Text":"(Allahu) i tha: “Merre atë dhe mos u frikëso! Ne do ta kthejmë në gjendjen e tij të mëparshme"},{"SurahNumber":20,"VerseNumber":22,"Text":"Fute dorën tënde nën sqetull: ajo do të dalë e bardhë, pa kurrfarë sëmundjeje. Ja, kjo është një shenjë tjetër"},{"SurahNumber":20,"VerseNumber":23,"Text":"për të të treguar ty të tjera mrekulli Tonat edhe më të mëdha"},{"SurahNumber":20,"VerseNumber":24,"Text":"Shko te Faraoni! Ai, me të vërtetë, i ka shkelur të gjithë kufijtë”"},{"SurahNumber":20,"VerseNumber":25,"Text":"(Musai) tha: “O Zoti im, zgjeroma kraharorin tim"},{"SurahNumber":20,"VerseNumber":26,"Text":"lehtësoma punën time"},{"SurahNumber":20,"VerseNumber":27,"Text":"dhe zgjidhma nyjën e gjuhës sime"},{"SurahNumber":20,"VerseNumber":28,"Text":"që ata të kuptojnë fjalën time"},{"SurahNumber":20,"VerseNumber":29,"Text":"Më jep një ndihmës nga familja ime"},{"SurahNumber":20,"VerseNumber":30,"Text":"Harunin, vëllanë tim"},{"SurahNumber":20,"VerseNumber":31,"Text":"Ma rrit fuqinë nëpërmjet atij"},{"SurahNumber":20,"VerseNumber":32,"Text":"dhe bëma ortak në punën time"},{"SurahNumber":20,"VerseNumber":33,"Text":"që të thurim shumë lavde për Ty"},{"SurahNumber":20,"VerseNumber":34,"Text":"e të të përmendim Ty vazhdimisht"},{"SurahNumber":20,"VerseNumber":35,"Text":"Vërtet, Ti do të jesh gjithnjë Mbikëqyrësi ynë”"},{"SurahNumber":20,"VerseNumber":36,"Text":"(Allahu) tha: “Kërkesa jote u plotësua, o Musa"},{"SurahNumber":20,"VerseNumber":37,"Text":"Edhe më parë, Ne të kemi bërë mirë ty"},{"SurahNumber":20,"VerseNumber":38,"Text":"kur i frymëzuam nënës tënde atë që iu frymëzua"},{"SurahNumber":20,"VerseNumber":39,"Text":"“Vëre atë (foshnjën) në një sënduk e hidhe në lumë! Lumi do ta nxjerrë në breg e atë do ta marrë një armik Imi dhe armik i tij.” Unë kam hedhur në ty dashurinë Time, që të rritesh nën Syrin (kujdesin) Tim"},{"SurahNumber":20,"VerseNumber":40,"Text":"Kur shkoi motra jote e tha: “A doni t’ju tregoj dikë që do të kujdeset për atë?”, Ne të kthyem te nëna jote, që ajo të gëzohej dhe të mos pikëllohej më. Pastaj ti vrave një njeri, por Ne të shpëtuam nga brenga dhe të vumë në sprova të shumta. Ti qëndrove me vite të tëra midis banorëve të Medjenit, pastaj erdhe sipas porosisë së caktuar, o Musa"},{"SurahNumber":20,"VerseNumber":41,"Text":"Unë të kam zgjedhur ty për Vete"},{"SurahNumber":20,"VerseNumber":42,"Text":"Shkoni ti dhe vëllai yt me mrekullitë e Mia dhe mos reshtni së përmenduri Mua"},{"SurahNumber":20,"VerseNumber":43,"Text":"Shkoni te Faraoni! Ai, me të vërtetë, i ka shkelur të gjithë kufijtë"},{"SurahNumber":20,"VerseNumber":44,"Text":"Flitini atij fjalë të buta, se ndoshta kujtohet[194] a frikësohet!”"},{"SurahNumber":20,"VerseNumber":45,"Text":"Ata thanë: “O Zoti ynë! Ne kemi frikë se ai do të na dënojë menjëherë ose do të ndërkrehet më tepër”"},{"SurahNumber":20,"VerseNumber":46,"Text":"(Allahu) tha: “Mos u frikësoni! Në të vërtetë, Unë jam me ju, dëgjoj dhe shoh"},{"SurahNumber":20,"VerseNumber":47,"Text":"Shkoni tek ai dhe i thoni: “Ne të dy jemi të dërguarit e Zotit tënd, lëshoji të bijtë e Israilit që të vijnë me ne dhe mos i mundo! Ne të kemi sjellë ty një shenjë nga Zoti yt. Paqe mbi atë që ndjek rrugën e drejtë"},{"SurahNumber":20,"VerseNumber":48,"Text":"Vërtet, neve na është shpallur se dënimi do të godasë këdo, që (i) mohon (shenjat e Allahut) dhe (i) kthen shpinën (të dërguarve të Tij)”"},{"SurahNumber":20,"VerseNumber":49,"Text":"(Faraoni) tha: “E, kush është Zoti juaj, o Musa?”"},{"SurahNumber":20,"VerseNumber":50,"Text":"(Musai) tha: “Zoti ynë është Ai që çdo gjëje i ka dhënë trajtën e vet e pastaj e ka udhëzuar”"},{"SurahNumber":20,"VerseNumber":51,"Text":"(Faraoni) tha: “Si është gjendja e brezave të mëparshëm”"},{"SurahNumber":20,"VerseNumber":52,"Text":"(Musai) tha: “Dijenia lidhur me ta gjendet te Zoti im, në Libër. Zoti im nuk gabon dhe nuk harron!”"},{"SurahNumber":20,"VerseNumber":53,"Text":"Është Ai që Tokën e ka bërë shtrat për ju, që ju ka shtruar rrugët nëpër të dhe që lëshon ujë nga qielli, me qëllim që, nëpërmjet tij, të rriten shumë lloje bimësh të ndryshme"},{"SurahNumber":20,"VerseNumber":54,"Text":"Hani dhe kullotni bagëtinë tuaj! Këto, me të vërtetë, janë shenja për ata që janë mendarë"},{"SurahNumber":20,"VerseNumber":55,"Text":"Ne ju kemi krijuar prej tokës, aty do t’ju kthejmë dhe nga ajo do t’ju nxjerrim edhe një herë tjetër"},{"SurahNumber":20,"VerseNumber":56,"Text":"Ne ia treguam atij (Faraonit) të gjitha shenjat Tona, por ai i mohoi, nuk pranoi (të besonte)"},{"SurahNumber":20,"VerseNumber":57,"Text":"dhe tha: “O Musa, a ke ardhur që të na nxjerrësh nga toka jonë me magjinë tënde"},{"SurahNumber":20,"VerseNumber":58,"Text":"Ne do të të sjellim ty një magji të ngjashme. Cakto, midis nesh dhe teje, një takim në një vend të sheshtë, ku nuk do të mungojmë as ne, as ti!”"},{"SurahNumber":20,"VerseNumber":59,"Text":"(Musai) tha: “Takimi me ju është në ditën e kremtes[195] dhe njerëzia le të tubohen paradite”"},{"SurahNumber":20,"VerseNumber":60,"Text":"Faraoni u largua, i mblodhi magjistarët e vet e pastaj erdhi"},{"SurahNumber":20,"VerseNumber":61,"Text":"Musai u tha atyre: “Të mjerët ju! Mos trilloni gënjeshtra për Allahun, duke bërë që Ai t’ju shkatërrojë me dënim. Do të dështojnë me siguri, ata që trillojnë gënjeshtra!”"},{"SurahNumber":20,"VerseNumber":62,"Text":"Ata diskutuan me njëri-tjetrin për punën e tyre, duke pëshpëritur fshehurazi"},{"SurahNumber":20,"VerseNumber":63,"Text":"Njëri prej tyre tha: “Në të vërtetë, këta (Musai dhe Haruni), janë dy magjistarë, që duan t’ju shporrin nga toka juaj me magjitë e tyre dhe të shkatërrojnë fenë tuaj tejet të mirë"},{"SurahNumber":20,"VerseNumber":64,"Text":"Prandaj, bashkojini magjitë tuaja dhe ejani me radhë. Do të fitojë sot ai që ka epërsi!”"},{"SurahNumber":20,"VerseNumber":65,"Text":"Ata thanë: “O Musa, ose hidh ti, ose të hedhim ne të parët”"},{"SurahNumber":20,"VerseNumber":66,"Text":"Ai tha: “Jo, hidhni ju!” Dhe ja tek i dukeshin atij litarët dhe shkopinjtë e tyre se po rendnin vërtet, për shkak të magjisë së tyre"},{"SurahNumber":20,"VerseNumber":67,"Text":"Atëherë Musai ndjeu frikë në vetvete"},{"SurahNumber":20,"VerseNumber":68,"Text":"Ne i thamë: “Mos u frikëso, se, në të vërtetë, ti do të fitosh"},{"SurahNumber":20,"VerseNumber":69,"Text":"Hidhe atë që mban në dorën e djathtë: do të gëlltisë gjithçka që kanë bërë ata, sepse ajo që kanë bërë ata, është vetëm një mashtrim i magjistarëve; e, magjistari nuk do të ketë sukses kudo që të gjendet”"},{"SurahNumber":20,"VerseNumber":70,"Text":"Atëherë magjistarët ranë në sexhde dhe thanë: “Ne besojmë në Zotin e Harunit dhe Musait”"},{"SurahNumber":20,"VerseNumber":71,"Text":"(Faraoni) tha: “Çfarë?! Ju e besuat atë, para se t’ju jap leje unë?! Në të vërtetë, ai është mjeshtri juaj, që ju ka mësuar magjitë. Unë do t’jua këpus duart dhe këmbët tuaja të këmbyera dhe do t’ju var në trungjet e hurmave. Ju do ta merrni vesh, me siguri, se cili prej nesh është më i ashpër dhe më ngulmues në ndëshkim.”"},{"SurahNumber":20,"VerseNumber":72,"Text":"(Magjistarët) u përgjigjën: “Ne kurrë nuk do të të japim ty përparësi ndaj provave që na kanë ardhur neve dhe ndaj Atij që na ka krijuar ne. Prandaj, gjyko si të duash; ti gjykon vetëm në jetën e kësaj bote"},{"SurahNumber":20,"VerseNumber":73,"Text":"Ne besojmë në Zotin tonë, që të na i falë gabimet dhe magjitë, për të cilat na ke detyruar ti. Allahu është më i Miri dhe i Përjetshmi"},{"SurahNumber":20,"VerseNumber":74,"Text":"Atë që i paraqitet Zotit të vet si keqbërës, sigurisht që e pret Xhehenemi, ku as nuk do të vdesë e as nuk do të jetojë"},{"SurahNumber":20,"VerseNumber":75,"Text":"Ndërsa kush paraqitet tek Ai si besimtar e që ka bërë vepra të mira, do të ngrihet në shkallë të larta"},{"SurahNumber":20,"VerseNumber":76,"Text":"në kopshtet e Adnit, nëpër të cilat rrjedhin lumenj. Ata do të qëndrojnë aty përjetësisht. Ky është shpërblimi për atë që është i dëlirë (nga mosbesimi).”"},{"SurahNumber":20,"VerseNumber":77,"Text":"Ne i thamë Musait: “Udhëto natën me robërit e Mi, hapu atyre një rrugë të tharë nëpër det dhe mos u frikëso se do të të kapë ndokush e as se do të mbyteni!”"},{"SurahNumber":20,"VerseNumber":78,"Text":"Faraoni i ndoqi ata (bijtë e Israilit) me ushtrinë e tij, por deti i mbuloi ata me dallgë të mëdha"},{"SurahNumber":20,"VerseNumber":79,"Text":"Faraoni i solli humbje popullit të vet dhe nuk e çoi në rrugë të drejtë"},{"SurahNumber":20,"VerseNumber":80,"Text":"O bijtë e Israilit, Ne ju shpëtuam nga armiku juaj, bëmë besëlidhje me ju në anën e djathtë të Turit dhe ju zbritëm manë dhe thëllëza"},{"SurahNumber":20,"VerseNumber":81,"Text":"Hani nga ushqimet e shijshme e të lejuara me të cilat ju kemi furnizuar dhe mos e kapërceni kufirin, përndryshe do t’ju zërë zemërimi Im. Ai, të cilin e zë zemërimi Im, është i humbur"},{"SurahNumber":20,"VerseNumber":82,"Text":"Vërtet, Unë jam Falës për atë që pendohet, beson e bën vepra të mira dhe pastaj qëndron në rrugë të drejtë"},{"SurahNumber":20,"VerseNumber":83,"Text":"“Përse nxitove para popullit tënd, o Musa?”"},{"SurahNumber":20,"VerseNumber":84,"Text":"(Musai) tha: “Ja, ata shkojnë pas gjurmëve të mia e unë nxitova te Ti, o Zoti im, për të fituar kënaqësinë Tënde”"},{"SurahNumber":20,"VerseNumber":85,"Text":"(Allahu) tha: “Ne e vumë në provë popullin tënd gjatë mungesës tënde, e Samiriu[196] i nxori ata nga rruga e drejtë”"},{"SurahNumber":20,"VerseNumber":86,"Text":"Musai u kthye te populli i vet i zemëruar dhe i pikëlluar. Tha: “O populli im, vallë, a nuk ju dha Zoti juaj një premtim të mirë? A mos ju duk e gjatë koha (e përmbushjes së premtimit) apo dëshironi që t’ju godasë zemërimi i Zotit tuaj?! Prandaj nuk i jeni përmbajtur premtimit që më dhatë?!”"},{"SurahNumber":20,"VerseNumber":87,"Text":"Ata u përgjigjën: “Ne nuk e kemi thyer premtimin që të patëm dhënë me vullnetin tonë, por qemë të ngarkuar rëndë me stolitë e popullit (të Faraonit), andaj i hodhëm ato (në zjarr për t’u lehtësuar). Po kështu i hodhi edhe Samiriu"},{"SurahNumber":20,"VerseNumber":88,"Text":"dhe nga këto ai bëri një trup viçi që pëlliste. Atëherë tha: “Ky është zoti juaj dhe zoti Musait. Ai (Musai) ka harruar (t’ju tregojë për të)!”"},{"SurahNumber":20,"VerseNumber":89,"Text":"Vallë, a nuk e shihnin ata, se (viçi) nuk u drejtonte atyre asnjë fjalë dhe nuk ishte në gjendje t’u sillte kurrfarë dëmi apo dobie"},{"SurahNumber":20,"VerseNumber":90,"Text":"Ndërkohë, Haruni u kishte thënë atyre qysh më parë: “O populli im! Kjo është vetëm një provë për ju! Zoti juaj është i Gjithëmëshirshmi, andaj ndiqmëni mua dhe dëgjoni urdhrin tim!”"},{"SurahNumber":20,"VerseNumber":91,"Text":"Ata u përgjigjën: “Ne do t’i lutemi atij, derisa të na kthehet Musai”"},{"SurahNumber":20,"VerseNumber":92,"Text":"(Musai) tha: “O Harun, ç’të pengoi ty, kur i pe ata se kishin humbur"},{"SurahNumber":20,"VerseNumber":93,"Text":"që të vije tek unë?! A mos e kundërshtove urdhrin tim?”"},{"SurahNumber":20,"VerseNumber":94,"Text":"(Haruni) tha: “O biri i nënës sime, mos më kap për mjekre e as për koke! Unë kisha frikë se do të thoshe: Ke mbjellë përçarje midis bijve të Israilit e nuk i ke mbajtur porositë e mia”"},{"SurahNumber":20,"VerseNumber":95,"Text":"(Musai) tha: “Si është puna jote, o Samiri?”"},{"SurahNumber":20,"VerseNumber":96,"Text":"(Samiriu) u përgjigj: “Unë pashë atë, që ata nuk e panë. Mora një grusht nga gjurmët e të Dërguarit dhe atë e hodha mbi viçin dhe kështu më nxiti vetja (e keqja) ime”"},{"SurahNumber":20,"VerseNumber":97,"Text":"(Musai) tha: “Atëherë ik! Tërë jetën do të të duhet të thuash: ‘Mos më prekni’.[198] Por të është caktuar një premtim, i cili doemos do të zbatohet. Shikoje zotin tënd që ti e ke adhuruar vazhdimisht: Ne do ta djegim e pastaj do ta hedhim në det hirin e tij"},{"SurahNumber":20,"VerseNumber":98,"Text":"Në të vërtetë, Zoti juaj është vetëm Allahu; s’ka zot tjetër përveç Tij; dituria e Tij përfshin çdo gjë”"},{"SurahNumber":20,"VerseNumber":99,"Text":"Kështu pra, Ne po të të tregojmë ty (o Muhamed) disa histori të së kaluarës. Ky (Kuran) që të kemi dhënë, është një Këshillë nga ana Jonë"},{"SurahNumber":20,"VerseNumber":100,"Text":"Kush shmanget nga ai, në Ditën e Kiametit do të mbartë ngarkesë të rëndë"},{"SurahNumber":20,"VerseNumber":101,"Text":"që do t’u mbetet përherë. Sa barrë e keqe që do të jetë ajo në Ditën e Kiametit"},{"SurahNumber":20,"VerseNumber":102,"Text":"Ditën, kur do të fryhet në Sur, pikërisht atë Ditë do t’i tubojmë të ligjtë me sy të zgurdulluar"},{"SurahNumber":20,"VerseNumber":103,"Text":"duke i pëshpëritur njëri-tjetrit: “Ju keni qëndruar (në dynja) vetëm dhjetë ditë.”"},{"SurahNumber":20,"VerseNumber":104,"Text":"Ne e dimë më mirë se ç’do të thonë ata (në Ditën e Kiametit), kur më i mençuri prej tyre do të thotë: “Ju keni qëndruar vetëm një ditë.”"},{"SurahNumber":20,"VerseNumber":105,"Text":"Kur të të pyesin ty (o Muhamed) për malet, thuaj: “Ato do t’i bëjë hi e pluhur Zoti im"},{"SurahNumber":20,"VerseNumber":106,"Text":"ndërsa toka do të bëhet fushë e shkretë"},{"SurahNumber":20,"VerseNumber":107,"Text":"nuk do të shohësh në të as lugina, as brigje.”"},{"SurahNumber":20,"VerseNumber":108,"Text":"Atë ditë, ata do të shkojnë pas thirrësit,[199] pa iu shmangur dot atij dhe do t’i ulin zërat para të Gjithëmëshirshmit. Ti nuk do të dëgjosh tjetër, veç pëshpëritjes"},{"SurahNumber":20,"VerseNumber":109,"Text":"Atë ditë nuk do të bëjë dobi ndërmjetësimi i askujt, përveç ndërmjetësimit të atij, që i jep leje i Gjithëmëshirshmi dhe që i është pranuar fjala"},{"SurahNumber":20,"VerseNumber":110,"Text":"Ai e di ç’ka para tyre dhe ç’ka pas tyre, kurse ata nuk mund ta ngërthejnë dijeninë e Allahut"},{"SurahNumber":20,"VerseNumber":111,"Text":"Fytyrat do t’i përulen të Gjallit, të Përjetshmit, Mbajtësit të çdo gjëje dhe, sigurisht, do të humbë ai që do të mbartë padrejtësi"},{"SurahNumber":20,"VerseNumber":112,"Text":"Ndërsa ai që bën vepra të mira dhe është besimtar, nuk do të druajë nga padrejtësia, as nga pakësimi i asaj që i përket"},{"SurahNumber":20,"VerseNumber":113,"Text":"Dhe kështu, Ne e kemi zbritur Kuranin në gjuhën arabe dhe i kemi shpjeguar paralajmërimet, që ata t’ua vënë veshin"},{"SurahNumber":20,"VerseNumber":114,"Text":"I Lartësuar qoftë Allahu, Sunduesi i Vërtetë! Mos nxito për ta lexuar Kuranin para se të përfundojë shpallja e tij dhe thuaj: “O Zoti im, shtoma dijeninë!”"},{"SurahNumber":20,"VerseNumber":115,"Text":"Ne bëmë besëlidhje edhe me Ademin më parë, por ai harroi, sepse nuk ishte i vendosur"},{"SurahNumber":20,"VerseNumber":116,"Text":"Kur u thamë engjëjve: “Përuluni në sexhde para Ademit”, të gjithë u përulën, përveç Iblisit, i cili nuk pranoi"},{"SurahNumber":20,"VerseNumber":117,"Text":"Pastaj thamë: “O Adem, me të vërtetë që ky është armiku yt dhe i gruas sate, prandaj mos e lini t’ju nxjerrë kurrsesi nga Xheneti, se pastaj do të vuani në mjerim"},{"SurahNumber":20,"VerseNumber":118,"Text":"Këtu nuk do të mbetesh kurrë as i uritur e as i zhveshur"},{"SurahNumber":20,"VerseNumber":119,"Text":"dhe nuk do të kesh as etje, as vapë.”"},{"SurahNumber":20,"VerseNumber":120,"Text":"Por djalli e cyti: “O Adem, a do të të tregoj pemën e përjetësisë dhe të një mbretërimi që nuk zhduket?”"},{"SurahNumber":20,"VerseNumber":121,"Text":"Kështu, ata të dy, (Ademi dhe Havaja), hëngrën nga ajo pemë e u ndërgjegjësuan për lakuriqësinë e tyre, prandaj nisën të mbulohen me gjethet e Xhenetit. Ademi nuk e zbatoi urdhrin e Zotit të vet, kështu që devijoi (nga rruga e drejtë)"},{"SurahNumber":20,"VerseNumber":122,"Text":"Pastaj, Zoti i tij e zgjodhi atë, ia pranoi pendimin, e udhëzoi"},{"SurahNumber":20,"VerseNumber":123,"Text":"dhe tha: “Zbritni prej Xhenetit që të dy (Ademi dhe djalli)! Do të jeni armiq të njëri-tjetrit. Kur t’ju vijë udhëzim nga ana Ime, kush do ta pasojë udhëzimin Tim, as nuk do të humbë, as nuk do të bjerë në mjerim"},{"SurahNumber":20,"VerseNumber":124,"Text":"Kushdo që i kthen shpinën Këshillës Sime, do të ketë jetë të mjeruar dhe Ne, në Ditën e Kiametit, do ta ringjallim të verbër"},{"SurahNumber":20,"VerseNumber":125,"Text":"Ai do të thotë: “O Zoti im, përse më ringjalle të verbër, kur unë kisha shikuar më parë?”"},{"SurahNumber":20,"VerseNumber":126,"Text":"(Allahu) do t’i thotë: “Kështu të erdhën shenjat Tona dhe ti i harrove ato e po kështu sot do të jesh i harruar"},{"SurahNumber":20,"VerseNumber":127,"Text":"Kështu e ndëshkojmë Ne atë që e tepron (me gjynahe) dhe nuk beson shenjat e Zotit të tij; e dënimi në jetën tjetër, në të vërtetë, është më i ashpër dhe më i qëndrueshëm"},{"SurahNumber":20,"VerseNumber":128,"Text":"A nuk e kanë marrë vesh ata se sa e sa brezni Ne i kemi zhdukur para atyre, aty ku ecin nëpër vendet e tyre sot? Me të vërtetë, në këtë ka tregues për njerëzit e mençur"},{"SurahNumber":20,"VerseNumber":129,"Text":"Sikur të mos ishte një fjalë e mëparshme nga Zoti yt dhe një afat tashmë i caktuar, dënimi i tyre do të ishte shpejtuar"},{"SurahNumber":20,"VerseNumber":130,"Text":"Prandaj duroje (o Muhamed) atë që thonë ata dhe lavdëroje me falënderim Zotin tënd para lindjes së diellit dhe para perëndimit të tij! Lavdëroje Atë edhe në orët e natës, edhe në skajet e ditës, që të mund të kënaqesh"},{"SurahNumber":20,"VerseNumber":131,"Text":"Mos e hidh shikimin në të mirat kalimtare, që Ne ua kemi dhënë disave prej tyre, si stoli të jetës së kësaj bote, për t’i vënë ata në provë! Shpërblimi i Zotit tënd është më i mirë dhe më i qëndrueshëm"},{"SurahNumber":20,"VerseNumber":132,"Text":"Urdhëroje familjen tënde, që të falë namazin dhe këmbëngul për këtë! Ne nuk të kërkojmë ty ndonjë ushqim: jemi Ne që të ushqejmë! Përfundimi i lumtur qëndron në frikën ndaj Allahut"},{"SurahNumber":20,"VerseNumber":133,"Text":"Ata thonë: “Përse të mos na sjellë ai ndonjë shenjë nga Zoti i tij”? A nuk u erdhi atyre sqarimi për atë që gjendej në shkrimet e lashta"},{"SurahNumber":20,"VerseNumber":134,"Text":"Sikur Ne t’i kishim shkatërruar ata para kësaj, ata, me siguri, do të thoshin: “O Zoti ynë! Sikur të na kishe sjellë një të Dërguar, vërtet që do të kishim ndjekur shpalljet Tuaja, para se të poshtëroheshim dhe turpëroheshim!”"},{"SurahNumber":20,"VerseNumber":135,"Text":"Thuaju (o Muhamed): “Të gjithë presin, andaj prisni edhe ju, dhe do ta kuptoni se kush janë ithtarët e rrugës së drejtë dhe kush është i udhëzuar drejt.”"}]}