{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":7,"VerseNumber":88,"Text":"Kavmi içinde ileri gelen, kendini beğenmiş o kurumlu kimseler: \"Ey Şuayb!\" dediler, \"Hiç şüphen olmasın ki, seni ve inanan yoldaşlarını ülkemizden sürgün edeceğiz, meğer ki, kesin bir biçimde bizim yolumuza dönersiniz!\" (Şuayb): \"Peki, ya bunu yürekten istemiyorsak?\" dedi"},{"SurahNumber":7,"VerseNumber":89,"Text":"Çünkü, bakın,kalkıp yeniden sizin yolunuza dönecek olsaydık -hem de Allah bizi ondan kurtardıktan sonra- o zaman, Allaha düpedüz yalan yakıştırmış olurduk. Rabbimiz Allah bunu bizden istemediği sürece, bizim sizin yolunuza dönmemiz asla doğru olmaz. Rabbimiz sınırsız bilgisiyle her şeyi kuşatmıştır; biz de güvenimizi Allaha bağışlamışız. Ey Rabbimiz, bizimle kavmimiz arasında hak neyse, ortaya çıkar; çünkü hakkı ortaya çıkaranların en hayırlısı Sensin"},{"SurahNumber":7,"VerseNumber":90,"Text":"Ne var ki, kavimleri arasından, hakkı inkara şartlanmış olan elebaşları, (Şuaybın yandaşlarına:) \"Doğrusu, eğer Şuayba uyarsanız, bilin ki, kaybedenlerden olacaksınız!\" dediler"},{"SurahNumber":7,"VerseNumber":91,"Text":"Derken, bir deprem onların işini bitirdi: kendi evlerinde cansız olarak yere serilip kaldılar"},{"SurahNumber":7,"VerseNumber":92,"Text":"Onlar ki Şuaybı yalancı çıkarmak isteyen kimselerdi: Sanki orada hiç yaşamamış gibi oldular. Onlar ki, Şuaybı yalancı çıkarmak isteyen kimselerdi. Kendileri kaybeden kimseler oldular"},{"SurahNumber":7,"VerseNumber":93,"Text":"Ve sonunda Şuayb, onların yanından dönüp giderken: \"Ey kavmim!\" dedi, \"gerçek şu ki, ben size Rabbimin buyruklarını tebliğ ettim ve güzelce öğüt verdim: artık ben nasıl (sizin gibi) hakkı inkar eden bir topluluk için yas tutup kederleneyim"},{"SurahNumber":7,"VerseNumber":94,"Text":"BİZ hiçbir topluma peygamber göndermemişizdir ki belki kibirlerinden sıyrılırlar diye onları darlıkla, sıkıntıyla denemiş olmayalım"},{"SurahNumber":7,"VerseNumber":95,"Text":"Sonra o darlığı genişliğe çevirmişizdir ki refahı tatsınlar da (kendi kendilerine): \"Atalarımız da darlık ve sıkıntıya düşmüşler (ve genişliği görmüşler)di\" desinler, işte ancak bundan sonradır ki, kendileri daha (ne olup bittiğinin) farkına varmadan, onları kıskıvrak yakaladık"},{"SurahNumber":7,"VerseNumber":96,"Text":"Oysa bu toplumların insanları imana erip de Bize karşı sorumluluk bilinci taşıyor olsalardı onların önünde göğün ve yerin bolluklarını açardık: ama gerçeği yalanlamaya kalktılar ve Biz de (kendi) yapıp ettiklerinden ötürü onları kıskıvrak yakaladık"},{"SurahNumber":7,"VerseNumber":97,"Text":"O halde, artık hangi toplumun insanları, azabımızın, geceleyin daha onlar uykudayken ansızın başlarına kopmayacağından emin olabilirler"},{"SurahNumber":7,"VerseNumber":98,"Text":"Yahut artık hangi toplumun insanları, azabımızın, güpegündüz onlar (dünyayla) oyalanıp dururken başlarına kopmayacağından emin olabilirler"},{"SurahNumber":7,"VerseNumber":99,"Text":"Kim güvenlik içinde görebilir kendini, Allahın önceden kestirilmeyen ince tertibine karşı? Hayır, zaten tükenip gitmiş insanlardan başka kimse Allahın ince tertibine karşı güvenlik içinde göremez kendini"},{"SurahNumber":7,"VerseNumber":100,"Text":"Öyleyse, önceki kuşakların izinden yeryüzüne varis olanlar için (şu gerçek) hala ortaya çıkmadı mı, eğer dileseydik kendi günahları yüzünden onları (da) pekala çarpabilirdik; hem de (hakikati) işitmesinler diye kalplerine mühür basarak"},{"SurahNumber":7,"VerseNumber":101,"Text":"Sana içlerinden bazılarının kıssalarını anlattığımız bu (önceki) toplumlara kendi içlerinden çıkan elçiler, gerçekten de hakkın ne olduğu yolunda apaçık belgeler, burhanlar getirmişlerdi; ama onlar, bir kere yalan saydıkları şeye (bir daha) inanmak istemediler. İşte bunun içindir ki, Allah, hakikati inkar edenlerin kalplerine mühür vuruyor"},{"SurahNumber":7,"VerseNumber":102,"Text":"Ve Biz onların çoğunda doğru olan şeylere karşı (içsel) bir bağlılık bulmadık tersine, onların çoğunu onmaz günahkarlar olarak bulduk"},{"SurahNumber":7,"VerseNumber":103,"Text":"Ve bu (önceki toplumlardan) sonra Firavunun ve onun soylular çevresine Musayı ayetlerimizle gönderdik; onları inatla reddettiler ve bak, nasıl oldu sonu bu bozguncuların"},{"SurahNumber":7,"VerseNumber":104,"Text":"Musa: \"Ey Firavun!\" dedi, \"gerçek şu ki, ben alemlerin Rabbinden bir elçiyim"},{"SurahNumber":7,"VerseNumber":105,"Text":"bana düşen, Allah hakkında gerçekten başka bir şey söylememektir. İşte size Rabbinizden apaçık burhanla çıkıp geldim: Öyleyse bırak artık, İsrailoğulları benimle gelsinler"},{"SurahNumber":7,"VerseNumber":106,"Text":"(Firavun): \"Bir işaret, bir alamet getirdiysen, göster bakalım; tabi,doğru sözlü biriysen!\" dedi"},{"SurahNumber":7,"VerseNumber":107,"Text":"Bunun üzerine (Musa), asasını yere bıraktı: Oo! (bir de ne görsünler!) düpedüz bir yılandı, bu"},{"SurahNumber":7,"VerseNumber":108,"Text":"Ve (sonra) elini yukarı kaldırdı: Oo! Bir de baktılar, bembeyaz, ışıl ışıl"},{"SurahNumber":7,"VerseNumber":109,"Text":"Firavunun uyrukları arasında ileri gelenler \"Doğrusu, çok şey bilen usta bir sihirbazmış bu\" dediler"},{"SurahNumber":7,"VerseNumber":110,"Text":"sizi yerinizden etmek isteyen biri!\" (Firavun:) \"Peki, ne öneriyorsunuz?\" diye sordu"},{"SurahNumber":7,"VerseNumber":111,"Text":"Şöyle cevap verdiler: \"Onu ve kardeşini bir süre alıkoy ve şehirlere davetçiler gönder"},{"SurahNumber":7,"VerseNumber":112,"Text":"bütün usta ve bilgin sihirbazları senin huzuruna toplayıp getirsinler"},{"SurahNumber":7,"VerseNumber":113,"Text":"Ve sihirbazlar Firavuna gelip: \"Eğer üstün gelen biz olursak\" dediler \"o zaman büyük bir ödül hak etmiş oluruz"},{"SurahNumber":7,"VerseNumber":114,"Text":"(Firavun): \"Elbette\" diye karşılık verdi, \"üstelik, o zaman gözdelerimizin arasına katılmış olacaksınız"},{"SurahNumber":7,"VerseNumber":115,"Text":"Sihirbazlar (Musaya): \"Ey Musa!\" dediler, \"Önce sen mi atacaksın (asanı) yoksa biz mi atalım"},{"SurahNumber":7,"VerseNumber":116,"Text":"(Musa): \"(Önce) siz atın!\" dedi. Ve onlar (asalarını) yere attıkları zaman, insanların gözlerini büyüyle bağladılar ve onları korkuyla şaşkına çevirdiler"},{"SurahNumber":7,"VerseNumber":117,"Text":"Ve (o zaman) Biz de Musaya: \"Asanı yere at!\" diye vahyettik. Oo! (bir de ne görsünler) bu, onların bütün o aldatıcı düzeneklerini yutmasın mı"},{"SurahNumber":7,"VerseNumber":118,"Text":"Böylece gerçek kendini göstermiş, berikilerin bütün o yapıp becerdiklerinin boş olduğu ortaya çıkmış oldu"},{"SurahNumber":7,"VerseNumber":119,"Text":"Ve (yine) böylece onlar yenilmiş, adamakıllı küçük düşmüş oldular"},{"SurahNumber":7,"VerseNumber":120,"Text":"Sihirbazlar (hemen) diz çöküp yere kapanarak"},{"SurahNumber":7,"VerseNumber":121,"Text":"Biz (artık) inandık alemlerin Rabbine"},{"SurahNumber":7,"VerseNumber":122,"Text":"Musa ve Harunun Rabbine!\" dediler"},{"SurahNumber":7,"VerseNumber":123,"Text":"Firavun: \"Ben size izin vermeden ona inandınız, öyle mi?\" dedi, \"Bakın, bu sizin yaptığınız sinsice hazırlanmış bir tuzak; hem de bu (benim kendi) şehrimde, böylelikle ahalisini çekip götürmek için... Ama (bekleyin) yakında göreceksiniz"},{"SurahNumber":7,"VerseNumber":124,"Text":"bu dönekliğiniz yüzünden, mutlaka, (içinizden) pek çoğunun ellerini ayaklarını budayacağım; ve yine mutlaka (içinizden) pek çoğunu topluca asacağım"},{"SurahNumber":7,"VerseNumber":125,"Text":"(Berikiler:) \"(Bundan ne çıkar), biz de Rabbimize döneriz!\" dediler"},{"SurahNumber":7,"VerseNumber":126,"Text":"Çünkü, yalnızca, bize ulaşır ulaşmaz Rabbimizin ayetlerine inandık diye bize hınç duyuyorsun. Ey Rabbimiz, dar zamanda sana bağlanan kimseler olarak canımızı al"},{"SurahNumber":7,"VerseNumber":127,"Text":"Ve Firavun uyrukları arasından önde gelenler: \"Peki,\" dediler, \"Musa ve halkının ülkede karışıklık çıkarıp (uyruklarını) senden ve senin topraklarından uzaklaş(tır)malarına göz mü yumacaksın?\" (Firavun): \"Onların çocuklarından çoğunu öldürecek ve (yalnız) kadınları sağ bırakacağız: Çünkü, gerçekten onların üzerinde ezici bir gücümüz var!\" dedi"},{"SurahNumber":7,"VerseNumber":128,"Text":"(ve) Musa kendi halkına: \"Yardım için Allaha sığının ve (dar günde) sabırlı olun\" dedi, \"Bilin ki, bütün bir yeryüzü Allaha aittir: onu, kullarından kimi dilerse ona miras bırakır; ve gelecek Allaha karşı sorumluluk bilincine sahip olanlarındır"},{"SurahNumber":7,"VerseNumber":129,"Text":"(Fakat İsrailoğulları:) \"Biz, sen gelmeden önce de çok eziyet çektik, geldikten sonra da!\" dediler. (Musa cevaben): \"Belki de, Rabbiniz düşmanınızı yok edip yeryüzüne sizi varis kılacak: Ve sonra sizin nasıl (ve neler) yaptığınıza bakacak"},{"SurahNumber":7,"VerseNumber":130,"Text":"Gerçekten de Firavunun halkını kuraklık ve ürün kıtlığıyla kıskıvrak yakaladık ki akıllarını başlarına toplar da ders alırlar"},{"SurahNumber":7,"VerseNumber":131,"Text":"Fakat onlar, kendilerine ne zaman bir iyilik erişse \"Bu (zaten) bizim hakkımızdı!\" derler, ne zaman da başları dara düşse bunu Musa ve onun yandaşlarının uğursuzluğuna verirlerdi. Yoo! Şüphesiz, onların uğur(suzluk)ları Allah tarafından öngörülmüştür; ne var ki, çoğu (bunu) bilmez"},{"SurahNumber":7,"VerseNumber":132,"Text":"(Musaya) şöyle dediler: \"Bizi büyülemek için her ne işaret ortaya koyarsan koy, sana inanmayacağız"},{"SurahNumber":7,"VerseNumber":133,"Text":"Bunun üzerine, Biz de onlara selleri, çekirge (baskınlarını), haşereleri, kurbağaları ve kan(a dönüşen suyu) musallat ettik; (hepsi de) apaçık ayetler/alametlerdi (onlar için): ama burunlarını dikip kurumlandılar; çünkü günaha gömülüp gitmiş bir topluluktu onlar"},{"SurahNumber":7,"VerseNumber":134,"Text":"Ve başlarına ne zaman bir bela/bir musibet gelse, \"Ey Musa\" derlerdi, \"Seninle yaptığı (peygamberlik) ahdine dayanarak bizim için Rabbine dua et! Eğer bu musibeti bizden uzaklaştırırsa sana inanacağız ve İsrailoğullarının seninle gitmesine izin vereceğiz"},{"SurahNumber":7,"VerseNumber":135,"Text":"Ama ne zaman ki sözlerini gereğince yerine getirmeleri için kendilerine süre verip de bu musibeti üzerlerinden kaldırsak, (hemen) sözlerinden geri dönerlerdi"},{"SurahNumber":7,"VerseNumber":136,"Text":"Ve işte bu yüzden Biz de bunun acı karşılığını onlardan çıkardık: ayetlerimize yalan gözüyle bakıp ilgisiz kaldıkları için denizde boğduk onları"},{"SurahNumber":7,"VerseNumber":137,"Text":"(Vaktiyle) hor görülen/güçsüz bırakılan insanları ise kutlu kıldığımız ülkenin doğu ve batı taraflarına mirasçı kıldık. Ve Rabbinizin İsrailoğullarına verdiği söz, onların darlıkta gösterdikleri sabrın karşılığı olarak (işte böylece) gerçekleşmiş oldu; Firavun ve halkının özenle işlediklerini, yapıp yükselttiklerini ise, hepsini, hepsini yerle bir ettik"},{"SurahNumber":7,"VerseNumber":138,"Text":"Ve İsrailoğullarını denizden geçirdik; derken, birtakım putlara tapınıp duran bir toplulukla karşılaştılar. (İsrailoğulları): \"Ey Musa,\" dediler, \"Bize de onların tanrıları gibi bir tanrı yapıver!\" (Musa): \"gerçekten de siz (eğri doğru nedir) bilmeyen bir toplumsunuz!\" dedi"},{"SurahNumber":7,"VerseNumber":139,"Text":"Bunlara gelince, şüphe yok ki yaşama tarzları onları kaçınılmaz biçimde yok oluşa götürecek; çünkü yaptıkları her şey boş ve değersiz"},{"SurahNumber":7,"VerseNumber":140,"Text":"(Ve) şöyle ekledi: \"Sizin için Allahtan başka bir tanrı arayayım, öyle mi, hem de O sizi diğer bütün insanlara üstün çıkardığı halde"},{"SurahNumber":7,"VerseNumber":141,"Text":"Ve \"Hani, size dayanılmaz acılar çektiren; kadınlarınızı sağ bırakıp bölük bölük oğullarınızı katleden Firavun toplumunun elinden kurtarmıştık sizi! Bu, Rabbinizin büyük bir sınamasıydı size\" (diyerek Allahın sözlerini hatırlattı onlara)"},{"SurahNumber":7,"VerseNumber":142,"Text":"Ve (Sonra) Musa için (Sina Dağında) otuz gecelik bir süre belirledik; ve buna bir on gece daha ekledik, ki böylece Rabbinin belirlediği süre kırk geceye tamamlandı. Ve Musa kardeşi Haruna şöyle dedi: \"Halkının arasında benim yerimi al; dürüst (ve erdemli) davran; bozguncuların yolunu tutma"},{"SurahNumber":7,"VerseNumber":143,"Text":"Ve Musa belirlediğimiz vakitte, belirlediğimiz yere (Sina Dağına) varınca, Rabbi onunla konuştu. (Musa da:) \"Ey Rabbim\" dedi, \"göster bana (Kendini) ki seni göreyim!\" (Allah): \"Beni asla göremezsin. Ama yine de (istersen) şu dağa bir bak; eğer o öylece yerinde kalırsa, o zaman, ancak o zaman, beni görebilirsin!\" Ve Rabbi şavkını dağa gösterir göstermez onu toza toprağa çevirdi; ve Musa da bayılıp düştü; uyanıp kendine geldiği zaman \"Ne sınırsız bir yücelik seninki? Pişmanlık içinde sana sığınıyorum; ve (bundan böyle daima) inanların ilki olacağım"},{"SurahNumber":7,"VerseNumber":144,"Text":"(Allah): \"Ey Musa\" dedi, \"(sana) ayetler vahyederek ve (seninle) konuşarak sana insanların arasında üstün bir yer ayırdım; sana bahşettiklerime sıkı sıkı sarıl öyleyse; ve şükreden kimselerden ol"},{"SurahNumber":7,"VerseNumber":145,"Text":"Ve levhalara onun için her konuda öğüt ve her şey hakkında yeterli açıklamalar yazdık. Ve (ona): \"Onlara kuvvetle sarıl ve halkına emret ellerinden gelen en güzel bir biçimde onlar da sıkıca sarılsınlar!\" (dedik). Size günaha batmış kimselerin gittiği yolu (da) göstereceğim"},{"SurahNumber":7,"VerseNumber":146,"Text":"Yeryüzünde haksız yere büyüklük taslayanları ayetlerimden uzak tutacağım: çünkü onlar (hakikatin) her türlü belirtisini görseler de ona inanmazlar; ve (yine) onlar doğruluğa götüren yolu pekala görüyor olsalar bile, onu izlenecek yol olarak seçmezler; tersine, eğri yolu görseler onu hemen kendilerine yol edinirler. Ayetlerimizi yalan saymalarından ve onlara karşı ilgisiz kalmalarındandır bu"},{"SurahNumber":7,"VerseNumber":147,"Text":"Öyle ya, ayetlerimizi ve ahiret gerçeğini yalan sayanlar; böylece yapıp ettikleri boşa gidenler, bu yaptıklarından başka bir şeyle mi ödüllendirileceklerdi"},{"SurahNumber":7,"VerseNumber":148,"Text":"Ve Musa´nın halkı, onun yokluğunda, süs eşyalarından (yaptıkları), içinden boğuk bir ses çıkaran bir buzağı heykeline tapmaya başladılar. Bunun kendileriyle ne konuşabileceğini ne de onlara hiçbir biçimde yol gösteremeyeceğini görmüyorlar mıydı sanki? (Öyleyken yine de) ona tapmaya devam ettiler, çünkü zalim kimselerdi onlar"},{"SurahNumber":7,"VerseNumber":149,"Text":"(sonradan) yoldan çıktıklarını fark ederek pişmanlık içinde ellerini dizlerine vurup da, \"Doğrusu, Rabbimiz acıyıp da bağışlamazda, biz gerçekten ziyana uğramış kimselerden olacağız!\" deseler bile"},{"SurahNumber":7,"VerseNumber":150,"Text":"Ve Musa, halkına döndüğünde, öfke ve üzüntü içinde onlara, \"Benim yokluğumda ne kötü bir yol tutmuşsunuz böyle!\" dedi, \"Rabbinizin buyruğunu bir kenara attınız, öyle mi?\" Ve (Kanun) levhalarını yere attı, kardeşinin başından yakalayıp kendine doğru çekti. Harun: \"Ey anamın oğlu\" diye sızlandı, \"halk beni güçsüz gördü ve neredeyse öldüreceklerdi beni: bunun için benim acımla düşmanlarımı sevindirme ve beni zalimler topluluğuyla bir tutma"},{"SurahNumber":7,"VerseNumber":151,"Text":"(Musa): \"Ey Rabbim!\" dedi, \"Beni ve kardeşimi bağışla ve bizi rahmetine kabul et: çünkü sen merhametlilerin en merhametlisisin"},{"SurahNumber":7,"VerseNumber":152,"Text":"(Haruna şöyle dedi:) \"(Altın) buzağıya tapınanlara gelince, hiç şüphe edilmesin ki, Rablerinin gazabı onları bulacak ve dünya hayatında da alçaklık (olacak onların payı)!\" Biz işte böyle cezalandırırız düzmece (şeyler) uyduranları"},{"SurahNumber":7,"VerseNumber":153,"Text":"Ancak, kötü işler yapan ve sonra pişmanlık duyup (hakka) inananlara gelince doğrusu, böyle bir tevbeden sonra şüphesiz senin Rabbin çok acıyıp esirgeyen gerçek bağışlayıcıdır"},{"SurahNumber":7,"VerseNumber":154,"Text":"Ve öfkesi yatışınca, Musa, üzerinde Rablerinden korkanlar için yol gösterici, rahmet vaat eden öğretiler yazılı levhaları yerden kaldırdı"},{"SurahNumber":7,"VerseNumber":155,"Text":"Sonra Bizim belirlediğimiz bir vakit (ve yere) gelmek (ve bağışlanma için dua etmek üzere) halkı içinden yetmiş adam seçti. Ve işte o zaman onları bir sarsıntı yakaladığında, \"Ey Rabbim!\" diye duada bulundu, \"Eğer dileseydin, daha önce de onları yok ederdin ve (onlarla beraber) beni de. İçimizden birtakım dar kafalıların yaptıklarından ötürü bizi yok edecek misin (şimdi)? (Bütün) insanlar Senin bir sınamandan başka bir şey değil; ki onunla dilediğinin sapmasına fırsat verir, dilediğini de doğru yola sokarsın. Bizim velimiz/yakınımız sensin: öyleyse bağışla, bize acı, çünkü bağışlayanların en hayırlısı sensin"},{"SurahNumber":7,"VerseNumber":156,"Text":"Bizim için bu dünyada da, ahirette de iyi ve güzel olanı yaz. Bak işte, pişmanlık içinde Sana yöneldik!\" (Allah) şöyle karşılık verdi: \"Azabıma dilediğim kimseyi uğratabilirim, ama rahmetim her şeyi kuşatır, bunun içindir ki onu Bana karşı sorumluluk bilincine sahip olan, arınmak için verilmesi gerekeni veren ve ayetlerimize inanan kimselere pay olarak ayıracağım"},{"SurahNumber":7,"VerseNumber":157,"Text":"onlar ki, ellerindeki Tevratta ve (daha sonra da) İncilde tanımlanmış bulacakları Elçinin, okuması yazması olmayan Habercinin izinden gidecekler; (ve o Elçi ki) onlara yapılması doğru olanı buyurup yapılması yanlış olanı yasaklayacak; yine onlara temiz ve hoş şeyleri helal, kötü ve çirkin şeyleri haram kılacak; onların sırtlarına vurulmuş yükü indirip boyunlarına geçirilmiş zincirleri çözecek. Ve sonuç olarak, ona inanan, onu yüce tutup destekleyen ve yücelerden bahşedilen ışığın ardına onunla birlikte düşenler; işte böyleleri, nihai kurtuluşa, esenliğe erişen kimseler olacak"},{"SurahNumber":7,"VerseNumber":158,"Text":"De ki (ey Muhammed): \"Ey insanlar, şüphesiz, ben Allahın hepinize gönderdiği bir elçiyim; O (Allah) ki, göklerin ve yerin egemenliği Ona aittir! Ondan başka tanrı yoktur; hayatı ve ölümü bahşeden Odur!\" Öyleyse artık inanın Allaha ve Onun Elçisine! Okuması-yazması olmayan, Allaha ve Onun sözlerine inanan Haberciye. Ona uyun ki doğru yolu bulasınız"},{"SurahNumber":7,"VerseNumber":159,"Text":"Musa´nın (görevlendirildiği) halk içinde (ötekilere) doğru yolu gösteren ve onun ışığı altında adaletle davranan insanlar vardı"},{"SurahNumber":7,"VerseNumber":160,"Text":"Derken Biz İsrailoğullarını on iki boya, (ya da) oymağa ayırdık. Ve halkı Musadan su istediğinde, ona, \"Asanla taşa vur!\" diye vahyettik. Ve o (taş)tan on iki göze fışkırdı, ki her topluluk kendi su içeceği yeri bilsin. Ve onları bulutlarla gölgelendirdik; üzerlerine kudret helvası ve bıldırcın indirdik (ve onlara): \"Size sağladığımız rızıkların temiz ve hoş olanlarından yararlanın!\" dedik. Ve (bütün o günahkar davranışlarıyla) Bize bir zarar vermiyorlar, ama (yalnızca) kendilerine yazık etmiş oluyorlardı"},{"SurahNumber":7,"VerseNumber":161,"Text":"Hani, size şöyle dendiği zaman(ı hatırlayın): \"Bu ülkede yerleşin ve oranın ürünlerinden dilediğiniz gibi yararlanın; ve (bunu yaparken) \"Bizden günahlarımızın yükünü kaldır!\" diye niyaz edin. Ve alçak gönüllülükle (şehrin) kapı(sın)dan girin; (ki, böylece) sizin günahlarınızı bağışlayalım (ve) iyilik yapanları kat kat ödüllendirelim"},{"SurahNumber":7,"VerseNumber":162,"Text":"Ama (ne yazık ki), onlardan kötülüğe eğilimli olanlar kendilerine söylenen sözü başka bir sözle değiştirdiler: ve bu yüzden Biz de, yaptıkları bütün kötülüklerin karşılığı olarak onların üzerine gökten bir bela, bir afet gönderdik"},{"SurahNumber":7,"VerseNumber":163,"Text":"(Sözgelimi,) onlara denizin kıyısındaki o kasaba hakkında sor; ahalisi, (av için gözledikleri) balıkların (nedense) hep vecibelerine uymaları gereken Sebt günü suları yararak çıkageldiklerini görünce, Sebt günü dışında ortaya çıkmıyorlar bahanesiyle tutup, Sebt gününün örfünü nasıl çiğnerlerdi! Biz onları işledikleri kötülükler sebebiyle işte böyle deniyorduk"},{"SurahNumber":7,"VerseNumber":164,"Text":"Ve ne zaman onların içinden bazıları, (Sebt günü bozguncularını durdurmaya çalışan kimselere): \"Allahın zaten ortadan kaldırmak yahut (en azından) zorlu bir azapla cezalandırmak üzere olduğu bir topluluğa ne diye öğüt veriyorsunuz\" diye sorduklarında, bu erdemli kişiler şöyle cevap verdiler: \"Rabbinizin katında sorumlu olmayalım diye; ve (bir de, bu bozguncular) belki böylece Allaha karşı sorumluluk bilincine erişirler diye"},{"SurahNumber":7,"VerseNumber":165,"Text":"Ve böylece, o (günahkarlar) kendilerine yapılan bütün uyarıları bir kenara atınca, Biz de, kötü eylemleri önlemeye çalışan (bu) kimseleri kurtardık; kötülük yapmaya eğilimli olanları yaptıkları bütün o uygunsuz işlerden ötürü çok ağır bir azapla tepeledik"},{"SurahNumber":7,"VerseNumber":166,"Text":"ve sonra da, kendilerine yasak edilen şeyleri yapmakta küstahça direttikleri zaman onlara: \"Aşağılık maymunlar gibi olun!\" dedik"},{"SurahNumber":7,"VerseNumber":167,"Text":"Ve Rabbin, ta Kıyamet Gününe kadar, onların üzerine mutlaka kendilerini çetin bir azaba koşacak kimseler salacağını da bildirmişti: doğrusu, senin Rabbin ceza vermekte çabuktur, ama O aynı zamanda çok esirgeyen, gerçek bağışlayıcıdır"},{"SurahNumber":7,"VerseNumber":168,"Text":"Ve onları (ayrı topluluklar halinde yeryüzüne dağıttık; onlardan bazıları dürüst ve erdemli kimselerdi; bazılarıysa böyle değildi: bu sonrakileri hem bağış ve bolluk ile hem de darlık ve sıkıntı ile sınadık, ki belki doğru yola dönerler)"},{"SurahNumber":7,"VerseNumber":169,"Text":"Ve ardından ilahi kitabın mirasçısı (oldukları halde) bu değersiz dünyanın geçici tatlarına sarılan (yeni) kuşaklar aldı onların yerini; ve \"Nasıl olsa sonunda affedileceğiz\" diyerek karşılarına çıkan bu kabil geçici şeylere sarılan (günahkar) kimseler olup çıktılar. (Oysa), onlardan Allaha yalnızca doğru ve gerçek olanı isnat edeceklerine dair ilahi kitap üzerine söz alınmamış mıydı? Onda (yazılı) olanı tekrar tekrar okumamışlar mıydı? Allaha karşı sorumluluk bilinci duyan herkes için (iki hayattan) en iyisi, en üstünü ahiret hayatı olduğuna göre artık aklınızı kullanmayacak mısınız"},{"SurahNumber":7,"VerseNumber":170,"Text":"Ve kitaba o sımsıkı sarılanlarla namazı dosdoğru ve devamlı yerine getirenler(i elbette ödüllendireceğiz); dürüst ve erdemli olmayı benimseyen ve bunu öğütleyen kimselerin hakkını elbette ziyan etmeyeceğiz"},{"SurahNumber":7,"VerseNumber":171,"Text":"Ve Sina Dağını, adeta bir gölge gibi İsrailoğullarının tepesinde salladığımız ve onların da dağın üzerlerine yıkılacağını düşündükleri zaman (onlara dememiş miydik:) \"Size bahşettiğimiz kitaba sıkıca sarılın ve onun içindekileri aklınızda iyi tutun, ki Allaha karşı sorumluluk bilincine erişesiniz"},{"SurahNumber":7,"VerseNumber":172,"Text":"Ve senin rabbin, her ne zaman Ademoğullarının sulblerinden onların soylarını çıkaracak olsa, onları kendileri hakkında tanıklık etmeye çağırır: \"Ben sizin Rabbiniz değil miyim?\" Onlar, cevaben: \"Elbette!\" derler, \"Buna tanıklık ederiz!\" (Bunu, böylece hatırlatıyoruz ki) Kıyamet Gününde, \"Doğrusu, bizim bundan haberimiz yoktu\" demeyesiniz"},{"SurahNumber":7,"VerseNumber":173,"Text":"yahut: \"Aslında, önce (biz değil,) atalarımızdı Allahtan başkasına tanrısal nitelikler yakıştıranlar; biz sadece onların izinden yürüyen bir kuşağız; öyleyse, batılı ihdas edenlerin işlediklerinden dolayı bizi mi helak edeceksin?\" demeyesiniz"},{"SurahNumber":7,"VerseNumber":174,"Text":"İşte Biz de bu ayetleri böyle açık açık dile getiriyoruz ki (günah işlemiş olanlar) belki (Bizden yana) dönerler"},{"SurahNumber":7,"VerseNumber":175,"Text":"Ve kendisine mesajlarımızı lütfettiğimiz halde onları bir kenara atan kimsenin başına gelecek olanı anlat onlara: Şeytan yetişip yakalar onu ve o da, başka niceleri gibi, vahim bir sapışla sapıp gider"},{"SurahNumber":7,"VerseNumber":176,"Text":"İmdi, Biz eğer dileseydik, onu ayetlerimizle yüceltir, üstün kılardık: fakat o hep dünyaya sarıldı ve yalnızca kendi arzu ve heveslerinin peşinden gitti. Bu bakımdan, böyle birinin durumu (kışkırtılan) bir köpeğin durumu gibidir: öyle ki, onun üzerine korkutarak varsan da dilini sarkıtıp hırlar, kendi haline bıraksan da. Bizim ayetlerimizi yalanmaya kalkan kimselerin hali işte böyledir. Öyleyse, bu kıssayı anlat, ki belki derin derin düşünürler"},{"SurahNumber":7,"VerseNumber":177,"Text":"Ayetlerimizi yalanlamaya kalkan toplumun hali ne kötüdür: çünkü işledikleri haksızlıklar (sadece) kendilerini yıkıma götürür"},{"SurahNumber":7,"VerseNumber":178,"Text":"Allah kime yol gösterirse, gerçekten doğru yola erişen işte odur: Onun sapıklık içinde bıraktığı kimselere gelince, büyük kayıp içinde olanlar da işte böyleleridir"},{"SurahNumber":7,"VerseNumber":179,"Text":"Gerçek şu ki, Biz, cehennem için, kalpleri olup da gerçeği kavrayamayan, gözleri olup da göremeyen, kulakları olup da işitmeyen görünmez varlıklardan ve insanlardan çok canlar ayırmışızdır. Hayvan sürüsü gibidir bunlar; hayır hayır, doğru yolu kavramakta onlardan da aşağı: Körcesine dalıp gitmiş olanlar işte böyleleridir"},{"SurahNumber":7,"VerseNumber":180,"Text":"Yetkinlik ve kusursuzluğa dair nitelikler (yalnızca) Allaha aittir. Öyleyse, bu niteliklerle artık yalnız Allahı çağırın. Ve Onun niteliklerinin anlamını eğip büken kimselerden uzak durun: Böyleleri yapıp ettiklerinden ötürü er geç cezalandırılacaklardır"},{"SurahNumber":7,"VerseNumber":181,"Text":"Yarattıklarımız arasında (başkalarına) doğru yolu gösteren ve onun ışığında adaletle davranan insanlar da vardır"},{"SurahNumber":7,"VerseNumber":182,"Text":"Ama ayetlerimizi yalanlamaya kalkışan kimselere gelince; onları, ne olup bittiğinden haberleri olmadan adım adım alçaltacağız"},{"SurahNumber":7,"VerseNumber":183,"Text":"çünkü onları bir süre kendi hallerine bıraksam bile, bilin ki Benim ince tertibim çok sağlamdır"},{"SurahNumber":7,"VerseNumber":184,"Text":"Peki (çocukluğundan beri tanıdıkları) (bu) arkadaşlarında cinnetten eser olmadığı hiç mi akıllarına gelmiyor. Oysa, o sadece açıktan açığa uyaran biri"},{"SurahNumber":7,"VerseNumber":185,"Text":"Peki, (Allahın) göklerdeki ve yerdeki mutlak egemenliğini, yarattığı bütün o nesneleri hiç gözönüne almıyorlar mı? Ve (sormuyorlar mı kendilerine) ya vakit erişip ecelleri gelmişse? Artık bundan sonra, başka hangi habere inanacaklar"},{"SurahNumber":7,"VerseNumber":186,"Text":"Allahın sapıklık içinde bıraktığı kimseler için yol gösterici yoktur. Allah, onları körcesine sağa sola sendeleyip dururken o kurumlu azgınlıkları içinde bırakacaktır"},{"SurahNumber":7,"VerseNumber":187,"Text":"(Ey Peygamber), sana Son Saatten soracaklar, \"ne zaman gelip çatacak?\" diye. De ki: \"Doğrusu, buna dair gerçek bilgi ancak Rabbimin katındadır. Onun vaktini Ondan başka açığa vuracak kimse de yoktur. (O Saat) göklere ve yere bütün ağırlığıyla çökecek ve sizi mutlaka umulmadık bir anda yakalayacak.\" Sana sanki bu (sırr)ın ısrarla peşine düşmekle belli-belirsiz içsel bir bilgi elde etmiş olman mümkünmüş gibi soracaklar. De ki: \"Ona dair gerçek bilgi ancak Allah katındadır; ne var ki, insanların çoğu (bundan) habersizdir"},{"SurahNumber":7,"VerseNumber":188,"Text":"(Ey Peygamber) de ki: \"Allah dilemedikçe, kendime bir yarar sağlamak ya da kendimden bir zararı uzaklaştırmak benim elimde değil. Eğer insan kavrayışının ötesinde olanı bilseydim, muhakkak ki, bahtiyarlık adına ne varsa ondan payıma daha çoğu düşerdi ve kötülük asla yaklaşamazdı bana. (Ama) ben sadece bir uyarıcıyım ve inanan bir topluma iyi haberler getiren müjdeci"},{"SurahNumber":7,"VerseNumber":189,"Text":"Sizi (hepinizi) bir tek candan yaratan, Ve (sevgiyle) kadına meyletsin diye ona kendi özünden eş var edip çıkaran Odur. Öyle ki, o eşini kucaklayınca, eşi (ilkin) hafif bir yük yüklenir ve taşır o yükü. Sonra (kadın) gün gelip (çocuğun yüküyle) iyice ağırlaşınca, her ikisi birden Allaha, Rablerine yalvarırlar: \"Bize gerçekten kusursuz bir (çocuk) bahşedersen, muhakkak ki sana şükreden kimselerden olacağız"},{"SurahNumber":7,"VerseNumber":190,"Text":"Ama ne zaman ki O, kendilerine kusursuz bir (çocuk) bahşeder, hemen tutup Onun bahşettiği şeyin dünyaya gelmesinde Ondan başla güçlere de bir paye yakıştırmaya kalkarlar! Oysa, Allah, uluhiyetinde Ona ortak koştukları her şeyden, herkesten çok yücedir"},{"SurahNumber":7,"VerseNumber":191,"Text":"Peki, bunlar hiçbir şey yaratmayan, tersine kendileri yaratılmış bulunan varlıklara mı Allahla birlikte tanrılık yakıştırıyorlar"},{"SurahNumber":7,"VerseNumber":192,"Text":"Ne onlara ne de kendi kendilerine bir yardımda bulunamayacak olan varlıklara mı"},{"SurahNumber":7,"VerseNumber":193,"Text":"Yol göstermeleri için yakarsanız size cevap verecek durumda olmayan varlıklara mı? Onlara ister yakarın, ister karşılarında susun, sizin için fark eden bir şey olmaz"},{"SurahNumber":7,"VerseNumber":194,"Text":"Allahtan başka çağırıp, sığındığınız şeylerin hepsi, hiç şüphe yok ki tıpkı sizler gibi yaratılmış varlıklardır: eğer doğru sözlü kimselerdenseniz, haydi onları çağırın da dualarınıza icabet etsinler"},{"SurahNumber":7,"VerseNumber":195,"Text":"Yürüyecek ayakları mı var peki onların? Tutacak elleri mi? Görecek gözleri, işitecek kulakları mı var? De ki: \"Haydi, Allaha ortak olarak gördüğünüz bütün o varlıkları çağırın, bana karşı elinizden geleni ardınıza koymayın ve böylece bana göz açtırmayın"},{"SurahNumber":7,"VerseNumber":196,"Text":"Doğrusu benim koruyucum bu kitabı indiren Allahtır; çünkü Odur dürüst olanların koruyucusu"},{"SurahNumber":7,"VerseNumber":197,"Text":"Beri yandan, Onun yerine sığınıp çağırdığınız bütün o varlıklar ne size yardım ulaştıracak güçtedirler ne de kendi kendilerine yardım edecek güçte"},{"SurahNumber":7,"VerseNumber":198,"Text":"onlara yol göstermeleri için yalvarsanız, işitmezler; sana baktıklarını sanırsın, oysa görmezler"},{"SurahNumber":7,"VerseNumber":199,"Text":"Sen, insan fıtratının kabule yatkın olduğu yolu tut; iyi olanı emret; bilgisiz kalmayı seçenleri kendi hallerine bırak"},{"SurahNumber":7,"VerseNumber":200,"Text":"Ve eğer Şeytandan (güç alan) bir kışkırtı seni (gözü kara bir öfkeye) sürükleyecek olursa (hemen) Allaha sığın ve bil ki O her şeyi işiten, her şeyi künhüyle bilendir"},{"SurahNumber":7,"VerseNumber":201,"Text":"Allaha karşı sorumluluk bilincine sahip olan kimseler, içlerinde Şeytanın esinlediği karanlık bir kuruntu uyanacak olsa (Onu anıp) akıllarını başlarına toplarlar ve hemen (olup biteni) açık bir biçimde kavramaya başlarlar"},{"SurahNumber":7,"VerseNumber":202,"Text":"kendi (inançsız) kardeşleri onları sapıklığa sürüklemek isteseler bile. Sonra (doğru olan neyse, onu yapmaktan) geri kalmazlar"},{"SurahNumber":7,"VerseNumber":203,"Text":"Ve sen (ey Peygamber,) bir mucize getirmediğin zaman, bazıları: \"Onu (Allahtan) elde etmeye çalışsan ya!\" derler. De ki: \"Ben sadece Rabbim tarafından bana vahyolunan her neyse, ona uyarım: bu (vahiy), inanmak isteyen bir toplum için Rabbinizin katından bahşedilmiş bir kavrama yöntemi, bir yol gösterici ve bir rahmettir"},{"SurahNumber":7,"VerseNumber":204,"Text":"Bunun içindir ki, Kuran okunduğu zaman ona kulak verin, sesinizi kesip dinleyin onu, ki (Allahın) esirgemesiyle kuşatılasınız"},{"SurahNumber":7,"VerseNumber":205,"Text":"Ve sen, (ey Peygamber), gönül alçaltarak, korku ve duyarlık içinde, sesini yükseltmeden sabah akşam Rabbini an ve sakın umursamaz kimselerden olma"},{"SurahNumber":7,"VerseNumber":206,"Text":"Bil ki, Rabbine yakın olanlar Ona kulluk yapmaktan asla kibre kapılmazlar; ve Onun sınırsız yüceliğini övgüyle anar ve (yalnızca) Onun önünde yere kapanırlar"},{"SurahNumber":8,"VerseNumber":1,"Text":"Sana ganimetler hakkında soracaklar. De ki: \"Bütün ganimetler Allaha ve Onun Elçisine aittir\" Öyleyse, Allahtan yana bilinç ve duyarlık içinde olun; aranızda kardeşlik bağlarınızı canlı tutun;Allaha ve Onun Elçisine karşı duyarlık gösterin, eğer (gerçekten) inanan kimselerseniz"},{"SurahNumber":8,"VerseNumber":2,"Text":"İnananlar ancak o kimselerdir ki, her ne zaman Allahtan söz edilse kalpleri korkuyla titrer; ve kendilerine her ne zaman Onun ayetleri ulaştırılsa inançları güçlenir; ve Rablerine güven beslerler"},{"SurahNumber":8,"VerseNumber":3,"Text":"Onlar ki, namazlarında devamlı ve kararlıdırlar; kendilerine rızık olarak bahşettiğimiz şeylerden başkalarının yararına harcarlar"},{"SurahNumber":8,"VerseNumber":4,"Text":"İşte böyleleridir, gerçekten inanmış olanlar! Rablerinin katında büyük onur, bağışlanma ve çok değerli bir rızık olacaktır onların payı"},{"SurahNumber":8,"VerseNumber":5,"Text":"Sanki Rabbin seni, inananlardan bazıları buna karşı oldukları halde, hak yolunda (savaşmak üzere) evinden çıkarmış gibi"},{"SurahNumber":8,"VerseNumber":6,"Text":"(bu yüzden,) hem de hak ortaya çıktıktan sonra, seninle neredeyse tartışacaklardı; sanki ölüme doğru sürüklenmişler de onu kendi gözleriyle görmüşler gibi"},{"SurahNumber":8,"VerseNumber":7,"Text":"İmdi, (hatırlayın) Allah, (bu) iki (düşman) topluluğundan birinin sizin elinize düşeceği konusunda size söz vermişti; sizlerse güçsüz olanın elinize düşmesini arzu ediyordunuz; oysa Allahın muradı, sözleriyle tam bir uyum içinde, hakkın hak olduğunu göstermek ve hakkı inkar edenlerin son kalıntılarını da silip atmak yönündeydi"},{"SurahNumber":8,"VerseNumber":8,"Text":"Böylece O, hakkın (her zaman) hak olduğunu batılın da batıl olduğunu gösterecekti; bu günaha gömülüp gitmiş olanların hoşuna gitmese de"},{"SurahNumber":8,"VerseNumber":9,"Text":"Hani, yardım için Rabbinize yakınıyordunuz; ve O da bunun üzerine size şöyle cevap vermişti: \"Size birbiri ardından inen bin melekle yardım edeceğim"},{"SurahNumber":8,"VerseNumber":10,"Text":"Ve Allah bunu yalnızca müjde olsun diye ve Allahtan başka kimsenin katından yardım umulmayacağına göre bununla kalpleriniz huzur, itminan bulsun diye böyle takdir etti, gerçekten de, Allah, hikmetle edip eyleyen en yüce iktidar sahibidir"},{"SurahNumber":8,"VerseNumber":11,"Text":"(Hatırlayın nasıl olmuştu) hani, katından bir güvence olarak, sizi bir iç huzurunun kuşatmasını sağlamış ve gökten üzerinize su indirmişti ki onunla sizi arındırsın, Şeytanın kirli vesveselerinden kurtarsın; kalplerinizi güçlendirip adımlarınızı sağlamlaştırsın"},{"SurahNumber":8,"VerseNumber":12,"Text":"Hani, Rabbin (inananlara ulaştırılmak üzere) meleklere: \"Mutlaka sizinle beraberim!\" (mesajını) vahyetmişti.(Ve meleklere): \"İmana erenleri (benim şu sözlerimle) yüreklendirin: ´Hakkı inkara kalkanların kalplerine korku salacağım; öyleyse (ey inananlar) onların boyunlarını vurun, parmaklarını kırın"},{"SurahNumber":8,"VerseNumber":13,"Text":"Onların kendilerini Allahtan ve Onun Elçisinden koparmış olmaları yüzündendir bu; ve kim ki kendisini Allahtan ve Onun Elçisinden koparırsa, bilsin ki Allah azabında çok zorludur"},{"SurahNumber":8,"VerseNumber":14,"Text":"Bu (sizin için, ey Allahın düşmanları)! Haydi, öyleyse tadın onu; ve (bilin ki) hakkı inkar edenleri ateşli bir azap beklemektedir"},{"SurahNumber":8,"VerseNumber":15,"Text":"Siz ey imana erişenler! Savaşta, o hakikati inkara şartlanmış olan topluluğu büyük bir kuvvetle karşınızda bulduğunuz zaman sakın arkanızı dönmeyin"},{"SurahNumber":8,"VerseNumber":16,"Text":"çünkü o gün -bir savaş taktiği gözetmeksizin ya da bir başka (müminler) grubuyla birleşme amacı gütmeksizin- her kim arkasını onlara dönüp kaçarsa, (bilsin ki) mutlaka Allahın gazabını üzerine çekmiş olacak ve varacağı yer de cehennem olacaktır: ne kötü bir varış yeridir orası"},{"SurahNumber":8,"VerseNumber":17,"Text":"Ve (şunu da bilin ki) (ey müminler,) düşmanı öldüren siz değildiniz, Allahtı onları öldüren, ve (korku) saldığın zaman sen değildin (ey Peygamber, onların içine korku) salan, fakat Allahtı (korku) salan: Ve (O bütün bunları) Kendi belirlediği güzel bir sınavla müminleri sınamak için yaptı. Muhakkak ki Allah her şeyi işiten, her şeyi hakkıyla bilendir"},{"SurahNumber":8,"VerseNumber":18,"Text":"İşte bu (sınamaydı, Allahın muradı); ve keza, Allah(ın), hakkı inkar edenlerin düzenlerini hep boşa çıkardı(ğını göstermekti, Allahın muradı)"},{"SurahNumber":8,"VerseNumber":19,"Text":"(Ey inananlar!) Zafer mi istiyordunuz; işte ulaştı size zafer. Şimdi eğer (günahtan) kaçınmak istiyorsanız, bu sizin kendi iyiliğinize olacaktır; yok, eğer (günaha geri) dönerseniz; ve (bu durumda) topluluğunuzun size bir yararı olmaz, velev ki sayıca çok da olsanız. Çünkü, bilin ki Allah (ancak) inananlarla beraberdir"},{"SurahNumber":8,"VerseNumber":20,"Text":"(Bunun içindir ki) ey imana erişenler, Allaha ve Onun Elçisine karşı duyarlık, bağlılık gösterin; ve artık (Onun mesajını) işitmiş bulunduğunuz halde Ondan yüz çevirmeyin"},{"SurahNumber":8,"VerseNumber":21,"Text":"Ve (böylece) dinleyip kulak asmadıkları halde, \"İşittik\" diyenler gibi olmayın"},{"SurahNumber":8,"VerseNumber":22,"Text":"Gerçek şu ki, Allah katında yaratıkların en bayağısı aklını kullanmayan sağırlar ve dilsizlerdir"},{"SurahNumber":8,"VerseNumber":23,"Text":"Çünkü, Allah eğer onlarda iyi bir hal görseydi onların mutlaka duyup işitmelerini sağlardı; kaldı ki, onların (hakkı) duyup işitmelerini sağlasaydı, onlar o dikbaşlı tavırları içinde kuşkusuz yine yüz çevirirlerdi"},{"SurahNumber":8,"VerseNumber":24,"Text":"Siz ey imana erişenler! Her ne zaman sizi, size hayat verecek bir işe çağırırsa, Allahın ve (dolayısıyla) Elçinin bu çağrısına icabet edin; ve bilin ki, Allah insanla kalbinin (meyilleri) arasına müdahale etmektedir; ve sonunda Onun katında bir araya getirileceksiniz"},{"SurahNumber":8,"VerseNumber":25,"Text":"Ve kötülük yönündeki öyle bir ayrıntıya karşı uyanık ve duyarlı olun ki o, ötekileri dışta tutarak yalnızca hakkı inkara kalkışanlara musallat olmaz; ve bilin ki Allah azapta çok çetindir"},{"SurahNumber":8,"VerseNumber":26,"Text":"Ve yeryüzünde azınlıkta ve çaresiz olduğunuz; insanların sizi kapıp götürmesinden korktuğunuz günleri hatırlayın ki, derken O sizi himaye etti, yardımıyla güç verip destekledi ve geçiminiz için temiz ve hoş rızıklardan bahşetti size, ki sonunda şükredesiniz"},{"SurahNumber":8,"VerseNumber":27,"Text":"(O halde,) siz ey imana erişenler, Allaha ve Elçiye karşı haince davranmayın; size tevdi edilen emanete bilerek ihanet etmeyin"},{"SurahNumber":8,"VerseNumber":28,"Text":"Ve bilin ki, mallarınız ve çocuklarınız sadece bir sınav ve bir ayartmadır ve (yine bilin ki,) Allahtır, katında en büyük ecir bulunan"},{"SurahNumber":8,"VerseNumber":29,"Text":"Siz ey imana erişenler! Eğer Allaha karşı sorumluluk bilinci içinde olursanız O size, hakkı batıldan ayırmaya yarayan bir ölçü bahşedecek ve kötü işlerinizi silip örtecek, sizi bağışlayacaktır: Çünkü Allah, bağış ve cömertliğinde sınır olmayandır"},{"SurahNumber":8,"VerseNumber":30,"Text":"Ve (hatırla, ey Peygamber,) hakikati inkara şartlanmış olanlar seni (tebliğden alıkoyup) durdurmak, öldürmek yahut sürgün etmek için sana karşı nasıl ince tuzaklar kuruyorlardı: onlar (hep) böyle tertipler peşinde koşarlarken Allah onların bu tertiplerini boşa çıkarttı, çünkü Allah bütün o tuzak kuranların üstündedir"},{"SurahNumber":8,"VerseNumber":31,"Text":"Ve kendilerine her ne zaman ayetlerimiz ulaştırılsa, \"Biz (bütün bunları) önceden de işitmiştik,\" derlerdi, \"istesek, şüphesiz, biz (kendimiz) de bu tür sözler düzebiliriz: eski zamanlara dair masallardan başka bir şey değil, bunlar"},{"SurahNumber":8,"VerseNumber":32,"Text":"Ve bir de şöyle derlerdi: \"Ey Allahımız, eğer bu gerçekten Senin katından (indirilen) hakkın kendisi ise, o zaman gökten taş yağdır başımıza, yahut (daha) can yakıcı bir azap çıkar karşımıza"},{"SurahNumber":8,"VerseNumber":33,"Text":"Ne var ki, Allah, (ey Peygamber) sen henüz onların arasında bulunurken, onları bu şekilde cezalandırmak istemedi; ayrıca Allah onları, (hala) af dileyebilecekleri bir safhada cezalandıracak da değildi"},{"SurahNumber":8,"VerseNumber":34,"Text":"Fakat (şimdi), kendileri oranın (gerçek) sahipleri olmadıkları halde saldırmazlık örfü altında bulunan o Mescid-i Haramdan (inananları) alıkoymaları yüzünden Allahın onları cezalandırmaması için ne gibi bir güvenceleri var ellerinde? Allaha karşı sorumluluk bilinci içinde olanlardan başkası o evin bakıcısı olamaz: ne var ki, onların çoğu bunun farkında değil"},{"SurahNumber":8,"VerseNumber":35,"Text":"ve (bu yüzden de) Mabed önünde onların tapınmaları yalnızca ıslık çalmak, el çırpmaktan öteye gitmemektedir. Azabı tadın öyleyse, (Siz ey inanmayanlar), hakkı inatla inkar etmenizin bir karşılığı olarak"},{"SurahNumber":8,"VerseNumber":36,"Text":"Bakın, hakkı inkara şartlanmış olanlar insanları Allahın yolundan çevirmek için (nasıl da) harcıyorlar mallarını; ve (daha da) harcayacaklar, ta ki bu harcadıkları kendileri için derin bir ızdırap ve yerinme (kaynağı) oluncaya kadar; ve sonra haklarından gelinecek! Ve (ölünceye kadar) hakkı inkarda direnen bu kimseler topluca cehenneme tıkılacaklar"},{"SurahNumber":8,"VerseNumber":37,"Text":"ki böylece Allah kötü ve bayağı olanı iyi ve temiz olandan ayırsın da, kötü ve bayağı olanı kendi türünden olanla yan yana getirip (hükmü altında) hepsini bir araya toplasın ve (nihayet) onları topluca cehenneme yerleştirsin. İşte her bakımdan aldanmış olanlar böyleleridir"},{"SurahNumber":8,"VerseNumber":38,"Text":"O hakkı inkara şartlanmış olanlara anlat ki, eğer direnmeyi bırakırlarsa, geçmişte olup bitenlerden ötürü kendileri bağışlanacaklar; ama eğer (geçmişteki hatalı tutumlarına) dönecek olurlarsa, o zaman, geçmişte kendileri gibi olanların başına gelenleri hatırlat onlara"},{"SurahNumber":8,"VerseNumber":39,"Text":"Ve artık zulüm ve baskı kalmayıncaya, ve (insanların) kulca yönelişleri bütünüyle ve yalnızca Allaha adanıncaya kadar onlarla savaşın. Ama eğer direnmeyi bırakırlarsa bilin ki, Allah onların edip eylediği her şeyi görmektedir"},{"SurahNumber":8,"VerseNumber":40,"Text":"ve bütün bunlara rağmen onlar yine de (hakça olandan) yüz çevirirlerse, artık bilin ki, Allah sizin yüceler yücesi Efendinizdir; ne yüce, ne üstün bir Efendidir O, ve ne güzel, ne eşsiz bir Yardımcıdır"}]}