{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":18,"VerseNumber":75,"Text":"[Khadiru] wi'i: \"Enee, mi wi'aano ma pellet, an a hattantaake muñal wonndugol e an"},{"SurahNumber":18,"VerseNumber":76,"Text":"[Muusaa] maaki: \"Si mi lanndike ma gaayi huunde ɓaawo ɗii, haray wata a wonndino e an, gomɗii a timminii nganto e an"},{"SurahNumber":18,"VerseNumber":77,"Text":"Ɓe yahi haa ɓe yaltiti e yimɓe saare, ɓe ɗaɓɓiri ɓe ñaametee ɓe salii wernude ɓe, ɓe tawi e nder mayre maadi faalaa fukkaade [Khadiru] o darnindi , o [Muusaa] maaki: \"Sinno a yiɗuno a ƴettayno njoddi e ɗun"},{"SurahNumber":18,"VerseNumber":78,"Text":"[Khadiru] maaki: \"Ko ɗum woni seedigal hakku- nde an e ma'a, aray mi yiito maa firo kon ko a hattananooka munñaade e dow mun"},{"SurahNumber":18,"VerseNumber":79,"Text":"Si ko laana kan, ka laatanike miskineeɓe gollo- ɓe ka maayo, mi faalaa aybinnde ka, hari laatike ɓaawo maɓɓe lamɗo himo nannga kala laana o jaɓta"},{"SurahNumber":18,"VerseNumber":80,"Text":"Si ko suka on mawɓe makko ɓen wonii gomɗimɓe , men huli wata o fawu ɓe bewre e keeferaaku"},{"SurahNumber":18,"VerseNumber":81,"Text":"Men faalaa nde Joomi maɓɓe waɗtitanta ɓe ɓurɗo mo moƴƴude laaɓuɗo e ɓurɗo ɓattaade yurmeende"},{"SurahNumber":18,"VerseNumber":82,"Text":"Si ko maadi ndin, ndi laatanino sukaaɓe ɗiɗo wonɗuɓe ka saare, laatii ley mayri ngalu maɓɓe kamɓe ɗiɗo, hari baaba maɓɓe laatinoke moƴƴo, Joomi maaɗa Faalaa nde ɓe yottotoo sagatalaaku maɓɓe, O yaltina ngalu maɓɓe ngun [ɗum] ko Yurmeende immorde ka Joomi maa, mi waɗiraali ɗum e yamirooree an, ɗum ko firo kon ko a hattanaali munñaade e dow mun"},{"SurahNumber":18,"VerseNumber":83,"Text":"Hiɓe fa'umaa lanndaade fii Julqarnayni, maaku: \"Aray mi jannga e taweede mon e ɗun janta"},{"SurahNumber":18,"VerseNumber":84,"Text":"Menen, Men weeɓinanno mo ka leydi, Men Okki mo immorde e kala huunde sabu"},{"SurahNumber":18,"VerseNumber":85,"Text":"O jokki sabu"},{"SurahNumber":18,"VerseNumber":86,"Text":"Haa nde o yottinoo ka mutirde naange ngen o tawi hinge muta e loope ɓaleeje, o tawi ton yimɓe : Men wi'i: \"Ko an yo jom galaaɗi ɗiɗi, ko si a leptay maaɗun si a jogitoto e maɓɓe ko moƴƴi"},{"SurahNumber":18,"VerseNumber":87,"Text":"O wi'i: Si tawii ko on tooñuɗo aray men lepta mo, refti o ruttee ka Joomi makko O lepta mo lepte añiiɗe"},{"SurahNumber":18,"VerseNumber":88,"Text":"Si tawii ko on gomɗinɗo o golli ko moƴƴi no woodani mo njoɓdi moƴƴiri ndin, aray Men wi'ana mo e fiyaake Amen on neweende"},{"SurahNumber":18,"VerseNumber":89,"Text":"Refti o jokki laawol"},{"SurahNumber":18,"VerseNumber":90,"Text":"Haa nde o yottinoo ka ƴellitorde naange ngen, o tawi hinge ƴellitoo e dow yimɓe, Men waɗanaali ɓe gaanin magge heedo"},{"SurahNumber":18,"VerseNumber":91,"Text":"Ko wano nii, gomɗii Men huɓindike ko woni kon ka makko e ganndal. @Corrected"},{"SurahNumber":18,"VerseNumber":92,"Text":"Refti o jokki laawol"},{"SurahNumber":18,"VerseNumber":93,"Text":"Haa nde o yottinoo hakkunde heedooji ɗin ɗiɗio tawi gaanin majji yimɓe ɓe ɗeɓataa faamude konngol"},{"SurahNumber":18,"VerseNumber":94,"Text":"Ɓe wi'i: \"Ko an Julqarnayni, pellet, Yaajuuja e Maajuuja ko bonnooɓe ka leydi. Enee, men waɗante ngeenaari fii yo a waɗu hakkunde amen e maɓɓe heedo"},{"SurahNumber":18,"VerseNumber":95,"Text":"O wi'i: \"Ko Joomi am weeɓinani lan kon ɓuri moƴƴude, walliree lan doole mi waɗa hakkunde mo'on e maɓɓe heedo"},{"SurahNumber":18,"VerseNumber":96,"Text":"Addanee lam kunte njamɗe haa nde o feppi- ndirnoo hakkunde naɗe ɗen ɗiɗi, o wi'i: \"Wifee haa nde o waɗunoo ɗum yiite, o wi'i: addanee lam sila mi wancina e dow mun"},{"SurahNumber":18,"VerseNumber":97,"Text":"Ɓe hattantaake ƴellitagol ndi, ɓe hattantaake kadi yulugol ndi"},{"SurahNumber":18,"VerseNumber":98,"Text":"O wi'i: ɗum ɗoo ko Yurmeende immornde e Joomi am, si Fodoore Joomi am nden arii O waɗay [heedo] ngon ɗiggungo, Fodoore Joomi am nden laatike ko nde Goonga"},{"SurahNumber":18,"VerseNumber":99,"Text":"Men ɗala yoga e maɓɓe nden ñalnde no yolloo e yoga, wuttaa ka allaadu Men mooɓa ɓe mooɓudee"},{"SurahNumber":18,"VerseNumber":100,"Text":"Men weeɓitanay(holliray) Jahannama nden ñannde yedduɓe ɓen weeɓitugol=holllirgol"},{"SurahNumber":18,"VerseNumber":101,"Text":"Ɓen ɓe gite mun laatii e wirngallo gaayi janta An, ɓe laatiɓe hattantaake nanugol"},{"SurahNumber":18,"VerseNumber":102,"Text":"Enee, ɓen yedduɓe sikku ɓe jogoto jeyaaɓe Am ɓen gaanin Am, Menen Men heblanii Jahannama on fii yedduɓeɓen wona werde. @Corrected"},{"SurahNumber":18,"VerseNumber":103,"Text":"Maaku: \"Taw si men hupitay on fii ɓurɓe hayrude(pertude) golle"},{"SurahNumber":18,"VerseNumber":104,"Text":"Ko ɓen ɓe golle mun yeebii ka ngurdan aduna hara kamɓe hiɓe sikka hiɓe moƴƴinnde golle"},{"SurahNumber":18,"VerseNumber":105,"Text":"Ko ɓen woni yedduɓe Aayeeje Joomi maɓɓe ɗen e hawroygol e Makko, golle maɓɓe ɗen bone Men ñiiɓinantaaɓe Ñalnde Darngal Ɓetu"},{"SurahNumber":18,"VerseNumber":106,"Text":"Jahannama ko ɗun woni njoɓdi maɓɓe, sabu ko ɓe yeddi kon ɓe jogitii Aayeeje Am ɗen e Nulaaɓe Am ɓen jalkitde"},{"SurahNumber":18,"VerseNumber":107,"Text":"Pellet, ɓen gomɗimɓe ɓe golli moƴƴi ɗin laatanto ɓe Aljannaaji Firdawsi Werdi(jipporde)"},{"SurahNumber":18,"VerseNumber":108,"Text":"Ko ɓe duumotooɓe nder ton, ɓe ɗaɓɓataa gaayi makko waylitorde"},{"SurahNumber":18,"VerseNumber":109,"Text":"Maaku: \"Sinno maayo ngo laatino ndawa fii Daaluyeeji Joomi am ɗin, maayo ngon re'ayno ko adii nde re'ata Daaluyeeji Joomi am ɗin, sinno Men addii yeru maggo e ɓeydude"},{"SurahNumber":18,"VerseNumber":110,"Text":"Maaku: \"Pellet min, ko mi ɓanndinnke yeru mon, no wahayineede e am. Pellet, Reweteeɗo mon On ko Reweteeɗo Gooto, kala jortiiɗo hawroyde e Joomi makko yo o gollu golle moƴƴe wata o kafidu e dewal Joomi makko hay e gooto"},{"SurahNumber":19,"VerseNumber":1,"Text":"Kaaf Haa Yaa ayiin saad"},{"SurahNumber":19,"VerseNumber":2,"Text":"Jaŋta Yurmeende Joomi maaɗa jeyaaɗo Makko on Jakariyaa"},{"SurahNumber":19,"VerseNumber":3,"Text":"Tuma nde O noddunoo Joom makko noddaannu suuɗiindu"},{"SurahNumber":19,"VerseNumber":4,"Text":"O maaki: \"Jooma, min dey ƴi'e ɗen lo'ii e am hoore nden lewndii puri, mi laataaki non ɗawaaɗo ka toragol Ma Jooma"},{"SurahNumber":19,"VerseNumber":5,"Text":"Min dey mi hulii lontotooɓe ɓen ɓaawo am, suddiiɗo am on laatike dimaro okkam immorde ka Maaɗa ɓiɗɗo"},{"SurahNumber":19,"VerseNumber":6,"Text":"O rona lam, o rona kadi e ɓeynguure Yaaquuba nden waɗaa mo Joomi weltoraaɗo"},{"SurahNumber":19,"VerseNumber":7,"Text":"Ko an yo Jakariyaa Menen Men weltinirii ma suka innde makko ko Yahyaa Men waɗanaali mo ko adii tokoraajo"},{"SurahNumber":19,"VerseNumber":8,"Text":"O maaki: \"Jooma ko honno laatoranta lam suka sonnaajo am on laatike dimaro min kadi mi yottike e nayewu yooruɗo tere"},{"SurahNumber":19,"VerseNumber":9,"Text":"[Malaa'ikaajo on] wi'i: \"Ko nii Joomi maaɗa Daaliri: Ɗum no neewii e Am gomɗii Mi Tagiino ma ko adii, hari a laataaki huunde"},{"SurahNumber":19,"VerseNumber":10,"Text":"O maaki: \"Jooma waɗanam Maande\". O Daali: \"Maande maaɗa nden ko wata a wowlidu e yimɓe ɓen jemmaaji tati fotondirɗi"},{"SurahNumber":19,"VerseNumber":11,"Text":"O yalti hakkunde yimɓe makko ɓen immorde ka ganngunal o joopii faande e maɓɓe, ɗum woni subunhinee bimmbi e kiikiiɗe"},{"SurahNumber":19,"VerseNumber":12,"Text":"Ko an yo Yahyaa nanngir deftere nden doole, Men Okki mo Ñeeñal ko o suka"},{"SurahNumber":19,"VerseNumber":13,"Text":"E Yurmeende immorde ka Amen ko o laaɓuɗo o laatike huloowo [Alla]"},{"SurahNumber":19,"VerseNumber":14,"Text":"Ko o ɗigganɗo jibimɓe mo ɓen o wanaali ndunndarankeejo ngeddo"},{"SurahNumber":19,"VerseNumber":15,"Text":"Kisiyee e makko ñalnde o jibinaa e ñalnde o maayata e Ñalnde o immintintee ko o wuuruɗo"},{"SurahNumber":19,"VerseNumber":16,"Text":"Jaŋto ka Deftere Mariyama tuma nde o woɗɗitinoo immorde e yimɓe makko ɓen [o yaari] e nokkuure funnaangeyankoore"},{"SurahNumber":19,"VerseNumber":17,"Text":"O jogitii gaanin maɓɓe wirngallo, Men Nuli e makko Ruuhu Amen o nanndintinanii mo e ɓanndinke fotondirɗo"},{"SurahNumber":19,"VerseNumber":18,"Text":"O maaki: min mi moolorii Yurmeteeɗo On immorde e maaɗa si tawii a laatike ko a kulo [Alla]"},{"SurahNumber":19,"VerseNumber":19,"Text":"O wi'i: \"Pellet, min ko mi Nulaaɗo Joomi maaɗa fii yo mi okke suka laaɓuɗo"},{"SurahNumber":19,"VerseNumber":20,"Text":"O wi'i: \"Ko honno laatoranta lam suka hara ɓanndinke meemaali lam mi laataaki kadi jeenoowo(pijoowo)"},{"SurahNumber":19,"VerseNumber":21,"Text":"O wi'i: \"ko nii Joomi maaɗa Daaliri: \"Ɗum no newii e Am e fii yo Men waɗu mo Maande fii yimɓe ɓen e Yurmeende immornde e Amen ɗum laatike fiyaake Ñaawaaɗo"},{"SurahNumber":19,"VerseNumber":22,"Text":"O roondii mo, o pottidodi e makko e nokkuure woɗɗitiinde"},{"SurahNumber":19,"VerseNumber":23,"Text":"Ŋata(qatwere) on fiɗi mo e jullere tamarohi, o wi'i: \"Ee hara nun mi maayuno ko adii ɗum mi laatoo huunde yejjitaande"},{"SurahNumber":19,"VerseNumber":24,"Text":"O noddi mo immorde e ley makki, [o wi'i] wata a suno gomɗii Joomi maaɗa waɗii ley maaɗa caangol"},{"SurahNumber":19,"VerseNumber":25,"Text":"Yeƴu(dimmbu) faade e maaɗa jullere tamarohi kin nde liɓa e maaɗa ɓennduɗe teɓeteeɗe"},{"SurahNumber":19,"VerseNumber":26,"Text":"Ñaamu yaraa ɓuɓɓinaa gite, si a yi'ii goɗɗo immorde e ɓanndinke wi'u: \"Min dey mi takkanii Hinnorante(jurmotooɗo korka mi wowlidata e neɗɗanke hannde)"},{"SurahNumber":19,"VerseNumber":27,"Text":"O radi e makko ka yimɓe makko, himo tammbii mo ɓe wi'i: \"Ko an yo Mariyama gomɗii a addii huunde hawnii nde"},{"SurahNumber":19,"VerseNumber":28,"Text":"Ko an yo banndiraawo Haaruuna baaba maa laatanooki neɗɗo bonɗo neene maaɗa kadi laataaki jeenoowo=jinoowo"},{"SurahNumber":19,"VerseNumber":29,"Text":"[Mariyama] joopii e makko, ɓe wi'i:\"Ko honno men yewtirta e on sanfaajo wonɗo e woofordu(liir) gondo e tiiggu"},{"SurahNumber":19,"VerseNumber":30,"Text":"[Iisaa] maaki: \"Min dey ko mi jeyaaɗo Alla O Okkii lam Deftere nden O Waɗii lam Annabaajo"},{"SurahNumber":19,"VerseNumber":31,"Text":"O Waɗi lam Barkinaaɗo nokku kala ka mi woni, O Wasiyii lam Julde nden e Jakka on fodde miɗo wuuri"},{"SurahNumber":19,"VerseNumber":32,"Text":"Ko mi ɗigganɗo yumma am, O waɗaali lam ndunndarankeejo malkisaaɗo"},{"SurahNumber":19,"VerseNumber":33,"Text":"Kisiyee on wonii e am ñalnde mi jibinaa e ñal- nde mi maayata e Ñalnde mi immintintee ko mi wuuruɗo"},{"SurahNumber":19,"VerseNumber":34,"Text":"On ko Iisaa geɗal Mariyama Daalol Goongawol ngol hiɓe sikkitoo fii mu'un"},{"SurahNumber":19,"VerseNumber":35,"Text":"Haananaa Alla nde O jogitotoo ɓiɗɗo Senayee wonanii Mo, si O Ñaawii fiyaake O Daalanay mo tun: \"Wonu\" o wona"},{"SurahNumber":19,"VerseNumber":36,"Text":"Pellet, ko Alla Woni Joomi am e Joomi mon, Rewee Mo. Ko ɗum woni Laawol Focciingol"},{"SurahNumber":19,"VerseNumber":37,"Text":"Feddeeji ɗin luutondiri hakkunde majji, bone wonanii ɓen yedduɓe seedagol Ñalaande Mawnde"},{"SurahNumber":19,"VerseNumber":38,"Text":"Kaawee ko nanirta yi'ira wa maɓɓe Ñalnde ɓe aroyta e Amen, kono tooñooɓe ɓen hannde hiɓe e nder majjere ɓanngunde"},{"SurahNumber":19,"VerseNumber":39,"Text":"Hulɓinir ɓe Ñalnde Nimse, tuma nde fiyaake on ñaawaa hara kamɓe hiɓe e nder welsindaare hara ɓe gomɗinaa"},{"SurahNumber":19,"VerseNumber":40,"Text":"Menen Men ronay leydi ndin e ɓen wonuɓe e dow mayri, ko ka Amen ɓe ruttetee"},{"SurahNumber":19,"VerseNumber":41,"Text":"Jaŋto ka Deftere Ibraahiima, pellet, kanko o laatino Goonguɗo Annabaajo"},{"SurahNumber":19,"VerseNumber":42,"Text":"Tuma nde o maakannoo bem makko: \"Ko an yo baaba ko honɗun rewantaa kon ko nanataa yi'ataa hara duncantaa ma hay e huunde"},{"SurahNumber":19,"VerseNumber":43,"Text":"Ko an yo baaba min dey gomɗii arii lam immorde e Ganndal kon ko araali e maaɗa, jokkam mi fewne e Laawol Focciingol"},{"SurahNumber":19,"VerseNumber":44,"Text":"Ko an yo baaba, wata a rewu Seytaane, pellet, Seytaane laatike yedduɗo Hinnorante"},{"SurahNumber":19,"VerseNumber":45,"Text":"Ko an yo baaba, min dey miɗo huli wta meeme Lepte immorde ka Hinnorante laatanoɗaa Seytaane giɗo"},{"SurahNumber":19,"VerseNumber":46,"Text":"[Baaba makko] wi'i: \"Enee, an a añu reweteeɗi am ɗin nee Ibraahiima, pellet, si a accaali mi rajmete selam dummunne [juutuɗo]"},{"SurahNumber":19,"VerseNumber":47,"Text":"[Ibraahiima] maaki: \"Kisal e maaɗa aray mi insinanomaa ka Joomi am, pellet, Konko O Laatike Newaniiɗo lam"},{"SurahNumber":19,"VerseNumber":48,"Text":"Mi martoo(deestoo) on e kon ko rewoton gaanin Alla, mi toroo Joomi am no gasa mi wonataa tampirɗo toragol Joomi am"},{"SurahNumber":19,"VerseNumber":49,"Text":"Tuma nde o martinoo(deestinoo) ɓe e ko ɓe rewata kon gaanin Alla, Men Okki mo Ishaaqa e Yaaquuba kala [gooto e maɓɓe] Men waɗi [mo] Annabaajo"},{"SurahNumber":19,"VerseNumber":50,"Text":"Men Okki ɓe immorde e Yurmeende Amen, Men waɗani ɓe ɗenngal goonga toowungal"},{"SurahNumber":19,"VerseNumber":51,"Text":"Jaŋto ka Deftere Muusaa, pellet, kanko o laatinoke laɓɓinɗo o laatinoke kadi Nulaaɗo Annabaajo"},{"SurahNumber":19,"VerseNumber":52,"Text":"Men noddi mo ka senngo ñaamo [fello] Tuuri Men ɓattini mo gunndeteeɗo"},{"SurahNumber":19,"VerseNumber":53,"Text":"Men Okki mo immorde e Yurmeende Amen musiɗɗo makko on Haaruuna Annabaajo"},{"SurahNumber":19,"VerseNumber":54,"Text":"Jaŋto ka Deftere Ismaa'iila, pellet, kanko o laatinoke Goonguɗo fodoore o laatinoke kadi Nulaaɗo Annabaajo"},{"SurahNumber":19,"VerseNumber":55,"Text":"O laatino himo yamira yimɓe makko ɓen Julde e Jakka on, o laatino kadi Weltoraaɗo ka Joomi makko"},{"SurahNumber":19,"VerseNumber":56,"Text":"Jaŋto ka Deftere Idriisa, pellet, kanko o laatino Goonguɗo Annabaajo"},{"SurahNumber":19,"VerseNumber":57,"Text":"Men ɓanti mo e nokkuure Toowunde"},{"SurahNumber":19,"VerseNumber":58,"Text":"Ko ɓen woni ɓen, ɓe Alla Neemini e dow mu'un immorde e Annabaaɓe ka geɗal ɓebibbe Aadama e ɓen ɓe Men waɗɗinnoo wonndude e Nuuhu e geɗalɓe Ibraahiima e Israa'iila e ɓen ɓe Men Fewni Men Suɓii si janngaama e dow maɓɓe Aayeeje Hinnorante ɓe fukko koɓe sujjooɓe e wullooɓe. @Corrected"},{"SurahNumber":19,"VerseNumber":59,"Text":"Lontii ɓaawo maɓɓe lontotooɓe, ɓe yeebi Julde nden ɓe jokki welnuruuji ɗin aray ɓe hawroya e bone"},{"SurahNumber":19,"VerseNumber":60,"Text":"Si wanaa on tuubuɗo o gomɗini o golli ko moƴƴi, ɓen ɗon ɓe naatay Aljanna on ɓe tooñiroy- taake hay e huunde"},{"SurahNumber":19,"VerseNumber":61,"Text":"Aljannaaji Adan ɗin ɗi Hinnorante On Fodi jeyaaɓe Makko ɓen e birnagal, pellet Kanko, Fodoore Makko nden laatike ko aroore"},{"SurahNumber":19,"VerseNumber":62,"Text":"Ɓe nanataa nder ton rayrayti si wonaa kisiyee, no woodani ɓe arsike maɓɓe on nder ton bimmbi e kiikiiɗe"},{"SurahNumber":19,"VerseNumber":63,"Text":"On Aljanna mo Men Roninta immorde e jeyaaɓe Amen ɓen, on laatiiɗo kulo [Alla]"},{"SurahNumber":19,"VerseNumber":64,"Text":"Men jippotaako si wanaa e Yamaruyee Joomi maaɗa, no woodani Mo ko woni kon hedde yeeso amen e ko woni kon ɓaawo amen e ko woni kon hakkunde ɗum, Joomi maaɗa laataaki yejjitoowo"},{"SurahNumber":19,"VerseNumber":65,"Text":"Jooma kammuuli ɗin e leydi ndin e ko woni kon hakkunde majji, Rewu mo monñitor Dewal Makko. Taw si hiɗa anndani Mo tokoraajo"},{"SurahNumber":19,"VerseNumber":66,"Text":"Neɗɗanke on no wi'a: \"Eyoo, e jaka si mi maai aroyay ka mi yaltinee tawa ko mi wuuruɗo"},{"SurahNumber":19,"VerseNumber":67,"Text":"Enee, neɗɗanke on annditaali Menen Men Tagiino mo ko adii, hari o wonaali hay e huunde"},{"SurahNumber":19,"VerseNumber":68,"Text":"Mi woondirii Joomi maaɗa Men mooɓay ɓe sanne e Seytanuuji ɗin, refti Men adda ɓe sara Jahannama ko ɓe jiccii ɓe"},{"SurahNumber":19,"VerseNumber":69,"Text":"Refti Men ɗoofa immorde e kala fedde ko hommbo e maɓɓe ɓurnoo saɗtude dartagol e dow Hinnorante On"},{"SurahNumber":19,"VerseNumber":70,"Text":"Refti ko Menen Anndi ɓen ɓurɓe hanndude e sumugol e magge"},{"SurahNumber":19,"VerseNumber":71,"Text":"Alaa hay e gooto e mo'on si wanaa o joloyay e magge, ɗum laatike e dow Joomi maaɗa ko Ñaawaaɗum Tentinaa"},{"SurahNumber":19,"VerseNumber":72,"Text":"Refti Men ndannda ɓen hulunooɓe [Alla] Men ɗala tooñooɓe ɓen ko ɓe jicciiɓe nder ton"},{"SurahNumber":19,"VerseNumber":73,"Text":"Si janngaama e taweede maɓɓe Aayeeje Amen Ɓannguɗe ɗen; yedduɓe ɓen wi'ana gom- ɗimɓe ɓen: \"Ko honnde e feddeeji ɗin ɗiɗi ɓuri moƴƴude darnde ɓuri moƴƴude kadi mbatu"},{"SurahNumber":19,"VerseNumber":74,"Text":"Heewii ko Men halki ado maɓɓe immorde e gire tawi ko kamɓe ɓuri fotude mirannji suudu e mbaadi"},{"SurahNumber":19,"VerseNumber":75,"Text":"Maaku: \"On laatiiɗo e nder majjere nden yo Hinnorante fontan mo fontudee, haa si ɓe yi'ii ko ɓe fodaa kon, si tawii ko lepte ɗen maa si ko Darngal ngal, aray ɓe annda on m bonuɗo nukkuure e ɓurɗo lo'ude konu"},{"SurahNumber":19,"VerseNumber":76,"Text":"Alla no ɓeydana ɓen feewuɓe Peewal, Moƴƴi heddotooɗi ɗin ɓuri moƴƴude mbarjaari ka Joomi maaɗa ɓuri moƴƴude kadi ruttorde"},{"SurahNumber":19,"VerseNumber":77,"Text":"Enee, a yi'ii on yedduɗo Aayeeje Amen ɗen, o wi'i: \"Maatun mi okkee jawdi e ɓiɗɗo"},{"SurahNumber":19,"VerseNumber":78,"Text":"Enee o ƴelliti e ko wirnii kon, kaa jogiti ka Hinnorante Aadi"},{"SurahNumber":19,"VerseNumber":79,"Text":"Wanaa non, aray Men winnda ko o wi'ata kon Men ɓeydana mo immorde e Lepte ɗen ɓeydude"},{"SurahNumber":19,"VerseNumber":80,"Text":"Men Rona mo e ko o wi'ata kon, o ara e Amen ko o weddiiɗo(gooto)"},{"SurahNumber":19,"VerseNumber":81,"Text":"Ɓe jogitii gaanin Alla reweteeɗi fii yo ɗi laatano ɓe teddungal. @Corrected"},{"SurahNumber":19,"VerseNumber":82,"Text":"Wonaa non, maɓe yedda rewugolɓe ngol, ɓe laatanoo ɓe ayɓe"},{"SurahNumber":19,"VerseNumber":83,"Text":"Enee a yi'aali Menen Men Nulii Seytanuuji e dow yedduɓe ɓen hiɗi ƴuuna ɓe ƴuunudee"},{"SurahNumber":19,"VerseNumber":84,"Text":"Wata a hawjan ɓe, pellat, limonayɓebe limugol"},{"SurahNumber":19,"VerseNumber":85,"Text":"Ñalnde Men mooɓoyta hulooɓe [Alla] ɓen ka Hinnorante Teddinaaɓe"},{"SurahNumber":19,"VerseNumber":86,"Text":"Men sogga bomɓe ɓen haa ka Jahannama ko ɓe jolooɓe"},{"SurahNumber":19,"VerseNumber":87,"Text":"Ɓe maraa tefoore nden si wanaa on jogitiiɗo ka Hinnorante Aadi"},{"SurahNumber":19,"VerseNumber":88,"Text":"Ɓe wi'i: \"Hinnorante jogitike ɓiɗɗo"},{"SurahNumber":19,"VerseNumber":89,"Text":"Gomɗii on addii huunde pankarɗii nde. @Corrected"},{"SurahNumber":19,"VerseNumber":90,"Text":"Kammuuli ɗin no do'a(ɗesa) seekaade immorde e ɗum leydi ndin feera pelle ɗen uuya fii unagol"},{"SurahNumber":19,"VerseNumber":91,"Text":"fii ɓe noddanii Hinnorante ɓiɗɗo"},{"SurahNumber":19,"VerseNumber":92,"Text":"Haananaa Hinnorante nde O jogitotoo ɓiɗɗo. @Corrected"},{"SurahNumber":19,"VerseNumber":93,"Text":"Alaa wonɗo ka kammuuli e ka leydi si wanaa o aray ka Hinnorante hombo woni jeyaaɗo"},{"SurahNumber":19,"VerseNumber":94,"Text":"Gomɗii O moftii ɓe O limii ɓe kadi e limugol. @Corrected"},{"SurahNumber":19,"VerseNumber":95,"Text":"[Gooto] Kala e maɓɓe aray Mo Ñalnde Darngal ko o woddiiɗo(teeldɗo)"},{"SurahNumber":19,"VerseNumber":96,"Text":"Pellet, ɓen gomɗimɓe golli ko moƴƴi kon aray ka Hinnorante waɗanaɓe Giggol"},{"SurahNumber":19,"VerseNumber":97,"Text":"Anndu ko Men newiniri nde ka ɗenngal maaɗa; ko fii yo a weltinir nde hulooɓe [Alla] ɓen jertiniraa nde yimɓe saɗtuɓe wennje"},{"SurahNumber":19,"VerseNumber":98,"Text":"Heewii ko Men halki ado maɓɓe e gire taw si hiɗa so'a e maɓɓe immorde e goɗɗo, maa hiɗa nana ɓe hito"},{"SurahNumber":20,"VerseNumber":1,"Text":"Taa Haa"},{"SurahNumber":20,"VerseNumber":2,"Text":"Men Telliniraali Alqur'aanaare nden e maaɗa fii yo a tampu"},{"SurahNumber":20,"VerseNumber":3,"Text":"Si wonaa waaju wonannde on huloowo [Alla]"},{"SurahNumber":20,"VerseNumber":4,"Text":"Ko Jippinaande immorde e On Taguɗo leydi ndin e kammuuli toowuɗi ɗin"},{"SurahNumber":20,"VerseNumber":5,"Text":"Hinnorante On O fotii ka dow Arsi kin. @Corrected"},{"SurahNumber":20,"VerseNumber":6,"Text":"No woodani Mo ko woni kon e kammuuli ɗin e ko woni kon e leydi nden e ko wini kon hakkunde majji kannji ɗiɗi e ko woni kon ka ley leydi"},{"SurahNumber":20,"VerseNumber":7,"Text":"Si a fenñinii konngol ngol, pellet, Kanko hiMo Anndi gunndoo on e ko o suuɗi"},{"SurahNumber":20,"VerseNumber":8,"Text":"Alla reweteeɗo alaa si wanaa Kanko, no woodani Mo Inɗe Moƴƴe ɗen"},{"SurahNumber":20,"VerseNumber":9,"Text":"taw si arii e maaɗa Yewtere fii Muusaa"},{"SurahNumber":20,"VerseNumber":10,"Text":"Tuma nde o yi'unoo yiite, o wi'ani ɓeynguure makko nden: \"Ñiiɓee, min dey mi haynike jaynge bela-jo'o mi addanay on immorde e magge docotal maaɗum mi tawa ka [moggo] yiite tinndinoowo"},{"SurahNumber":20,"VerseNumber":11,"Text":"Tuma nde o arunoo e magge o noddaa; \"ko an yo Muusaa"},{"SurahNumber":20,"VerseNumber":12,"Text":"[Alla Daalano mo] Min dey ko Min Woni Joomi maaɗa solu paɗe maa ɗen; pellet an, hiɗa ka aynde(caatngol) Tuwaa Laɓɓinaande(seninangol)"},{"SurahNumber":20,"VerseNumber":13,"Text":"Min Mi Suɓike ma Jento ko wonaa Wahyineede kon"},{"SurahNumber":20,"VerseNumber":14,"Text":"Pellet, ko Min Woni Alla reweteeɗo alaa si wonaa Min Rewam; ñiiɓir e Julde nden fii Annditugol lam"},{"SurahNumber":20,"VerseNumber":15,"Text":"Pellet, Darngal ngal ko aroowal Miɗo ɗeɓa suuɗude ngal fii yoɓe kala wonkii ko ki huuwi kon"},{"SurahNumber":20,"VerseNumber":16,"Text":"Wata faddo ma e gaayi maggal on mo gom- ɗinaa ngal o jokki mbeleeɗe makko o halkii"},{"SurahNumber":20,"VerseNumber":17,"Text":"Ko honɗum woni ka ñaamo maaɗa an Muusaa"},{"SurahNumber":20,"VerseNumber":18,"Text":"O maaki: \"Ndun ko tuggordu am miɗo tuggoo ndu miɗo liwtirana ndu dammi am ɗin, miɗo mari kadi haajuuji goo e mayru"},{"SurahNumber":20,"VerseNumber":19,"Text":"O Daali: \"Liɓu ndu, an Muusaa"},{"SurahNumber":20,"VerseNumber":20,"Text":"O liɓi ndu, tawi kayru ko ndu mboddi wonundi yahude"},{"SurahNumber":20,"VerseNumber":21,"Text":"O Daali: \"Nanngu ndu wata a hulu Men artiray ndu e mbaadi mayru araniri ndin"},{"SurahNumber":20,"VerseNumber":22,"Text":"Ukku junngo maaɗa ngon ka nder jiiba maa; ngo yaltay ko ngo raneewo ko aldaa e bone ɗum ko Aaya goo"},{"SurahNumber":20,"VerseNumber":23,"Text":"Fii yo Men hollle immorde e Aayeeje Amen Mawɗe ɗen"},{"SurahNumber":20,"VerseNumber":24,"Text":"Yahu ka Fir'awna, pellet, kanko o bewi"},{"SurahNumber":20,"VerseNumber":25,"Text":"O maaki: \"Jooma Yanñanam ɓernde am nden"},{"SurahNumber":20,"VerseNumber":26,"Text":"Newinanaa lam fiyaake am on"},{"SurahNumber":20,"VerseNumber":27,"Text":"Firtaa finnde nden ka ɗenngal am"},{"SurahNumber":20,"VerseNumber":28,"Text":"Fii yo ɓe faamu konngol am ngol"},{"SurahNumber":20,"VerseNumber":29,"Text":"Waɗanaa lam ballo jeyaaɗo ka ɓeynguure am"},{"SurahNumber":20,"VerseNumber":30,"Text":"[Hara ko] Haaruuna musiɗɗo am on"},{"SurahNumber":20,"VerseNumber":31,"Text":"Semmbinir mo darnde am"},{"SurahNumber":20,"VerseNumber":32,"Text":"Tawnaa mo e nder fiyaake am on"},{"SurahNumber":20,"VerseNumber":33,"Text":"Fii yo men Senine ko ɗuuɗi"},{"SurahNumber":20,"VerseNumber":34,"Text":"Men jaŋtoMaa ko ɗuuɗi"},{"SurahNumber":20,"VerseNumber":35,"Text":"Pellet, An A Wonii Humpitiiɗo Men"},{"SurahNumber":20,"VerseNumber":36,"Text":"O Daali: \"Gomɗii a okkaama toraare maaɗa nden an Muusaa"},{"SurahNumber":20,"VerseNumber":37,"Text":"Gomɗii Men Neeminiino ma e laawol goo"},{"SurahNumber":20,"VerseNumber":38,"Text":"Tuma nde Men Wahayinnoo faade e yumma maa ko Wahayinaa kon"},{"SurahNumber":20,"VerseNumber":39,"Text":"[Men Daali] Bugo mo ka nder hontoore bugoɗaa nden kadi ka nder diidere, yo diidere nden kadi bugoyo mo ka fonngo; ƴetta mo gaño Am e gaño makko, Mi werlii e maaɗa Giggol immorde ka Am e fii yo a ne'e e dow ndenka Am"},{"SurahNumber":20,"VerseNumber":40,"Text":"Tuma nde banndiraawo maaɗa on yahaynoo; o wi'a: \"Enee, yo mi tinndin on e on mo no ne'a mo?\" Men artirmaa ka yumma maaɗa fii yo gite makko ɗen ɓuuɓu hara o sunaaki. Waruɗaa wonkii Men danndumaa immorde e saɗteende nden, Men jarribimaa jarrabuyeeje ñiiɓuɗaa duuɓi ka yimɓe Madyana refti aruɗaa ka fodoore ko an yo Muusaa"},{"SurahNumber":20,"VerseNumber":41,"Text":"Mi Suɓimaa fii hoore-Am"},{"SurahNumber":20,"VerseNumber":42,"Text":"Yahu an e musiɗɗo maa on wonndude e Aayeeje Am ɗen wata on derfu e jaŋtagol Lam"},{"SurahNumber":20,"VerseNumber":43,"Text":"Yahee ka Fir'awna, pellet, kanko o bewi"},{"SurahNumber":20,"VerseNumber":44,"Text":"Wi'anee mo konngol newiingol bela-jo'o kanko o waajitoto maaɗum o hula"},{"SurahNumber":20,"VerseNumber":45,"Text":"Ɓe maaki: \"Joomi amen, menen dey meɗen huli nde murtata e hoore amen maa nde o bewata"},{"SurahNumber":20,"VerseNumber":46,"Text":"O Daali: \"Wata on hulu, pellet, Min Miɗo wonndi e mooɗon Miɗo Nana Miɗo Yi'a"},{"SurahNumber":20,"VerseNumber":47,"Text":"Aree ka makko, wi'on: \"Menen ko Men Nulaaɓe Joomi maaɗa, accitu wonndude e amen ɓiɗɓe Israa'iila ɓen wata a leptu ɓe, gomɗii men addanii ma Aaya immorde ka Joomi maaɗa, kisiyee on wonii e on jokkuɗo Peewal ngal"},{"SurahNumber":20,"VerseNumber":48,"Text":"Gomɗii Wahayinaama e amen; wonndema, Lepte ɗen no fawii ka fennuɗo ɗuuri"},{"SurahNumber":20,"VerseNumber":49,"Text":"[Fir'awna] wi'i: \"Ko an yo Muusaa, ko hommbo woni Joomi mooɗon"},{"SurahNumber":20,"VerseNumber":50,"Text":"[Muusaa] maaki: \"Joomi amen, ko On Okkuɗo kala huunde tagu mayre ngun refti O Fewni"},{"SurahNumber":20,"VerseNumber":51,"Text":"[Fir'awna] wi'i: \"Ko honno gire arane ɗen fewndori"},{"SurahNumber":20,"VerseNumber":52,"Text":"[Muusaa] maaki: \"ganndal ɗum no ka Joomi am e nder Deftere, Joomi am majjataa O yejjitataa"},{"SurahNumber":20,"VerseNumber":53,"Text":"On waɗanɗo on leydi ndin weƴƴitaandi, o naadani on e nder mayri laawi, O jippini immorde e kammu ngun ndiyam Men yaltiniri ɗam nooneeji immorde e puɗi sertuɗi"},{"SurahNumber":20,"VerseNumber":54,"Text":"Ñaamee aynon neemoraaɗi mo'on ɗim. Pellet, no e nder ɗum [ko jaŋtaa ɗoo] Aayeeje fii joomiraa- ɓe hakkillaaji ɗin"},{"SurahNumber":20,"VerseNumber":55,"Text":"Ko immorde e mayri Men Tagi on, ko e nder mayri Men Ruttata on, ko immorde e mayri kadi Men Yaltinoyta on laawol goo"},{"SurahNumber":20,"VerseNumber":56,"Text":"Gomɗii Men hollii mo Aayeeje Amen ɗen kala majje, o fenni o salii"},{"SurahNumber":20,"VerseNumber":57,"Text":"[Fir'awna] wi'i: \"Enee, a aru ka amen fii yo a yaltinir men ka leydi amen mbilaaku maaɗa ngun an Muusaa"},{"SurahNumber":20,"VerseNumber":58,"Text":"Maa men addane mbilewu yeru maggu, waɗu fodoore hakkunde amen e maaɗa hara men lunndataako nde wanaa an kadi [lunndotoo nde] e nokkuure fotondirnde"},{"SurahNumber":20,"VerseNumber":59,"Text":"[Muusaa] maaki: fodoore mooɗon nden ko ñalnde saɗɗugol ngol, yo yimɓe ɓen mooɓindire ka walluhaa(fenynyaange)"},{"SurahNumber":20,"VerseNumber":60,"Text":"Fir'awna hucciti o mooɓi pewje makko ɗen refti o ari"},{"SurahNumber":20,"VerseNumber":61,"Text":"Muusaa maakani ɓe: \"On boniraama, wata on fefendo fenaande fawon e Alla sakko O mehira on Lepte, gomɗii sooyii on fefindiiɗo"},{"SurahNumber":20,"VerseNumber":62,"Text":"Ɓe pooɗondiri fiyaake maɓɓe on hakkunde maɓɓe, ɓe suuɗi cowndi ɗin"},{"SurahNumber":20,"VerseNumber":63,"Text":"Ɓe wi'i: \"Pellet ɓee ɗiɗo ko mbileeɓe hiɓe faalaa yaltinirnde on ka leydi mon e mbilaaku maɓɓe ngun ɓe itta laawol mon yeruyankeewol ngol"},{"SurahNumber":20,"VerseNumber":64,"Text":"Mooɓitee pewje mo'on ɗen refti aron ko on lappol, gomɗii malaama hannde on fooluɗo"},{"SurahNumber":20,"VerseNumber":65,"Text":"Muusaa maaki: \"Ko si tawii ko onon bugotoo maaɗun si ko menen wonata adotooɓe bugaade"},{"SurahNumber":20,"VerseNumber":66,"Text":"[Muusaa] maaki: \"ko woni, bugee(mbedde), tawi ɓokkoy maɓɓe koy e cawoy maɓɓe koy no wa'itana mo sabu mbilewu maɓɓe ngun woni ko e yahude"},{"SurahNumber":20,"VerseNumber":67,"Text":"Muusaa so'i kulol ka wonkii makko"},{"SurahNumber":20,"VerseNumber":68,"Text":"Men Daali: 'Wata a hulu, pellet ko an woni fooloowo on"},{"SurahNumber":20,"VerseNumber":69,"Text":"Bugo ko woni kon ka ñaamo maaɗa ɗum moɗay ko ɓe moƴƴini kon, pellet, ko ɓe moƴƴini kon ko pewje mbile bileejo on maletaake nukkuwoo ka o ardi"},{"SurahNumber":20,"VerseNumber":70,"Text":"Mbileeɓe ɓen werlaa ko ɓe sujjuɓe, ɓe wi'i: \"Men gomɗinii Joomi Haaruuna e Muusaa"},{"SurahNumber":20,"VerseNumber":71,"Text":"[Fir'awna] wi'i: Eyoo, on gomɗinii mo ko adii mi duŋanaade(sakkitaade) on? Pelet, ko kanko woni mawɗo mo'on on anndinɗo on mbilaaku ngun, mi woondii, maa mi taƴa juuɗe mon ɗen e koyɗe mon ɗen taƴa luutindira, maa mi feta on e julle tama aray anndon ko hommbo e amen ɓuri lepte saɗtuɗe e heddotooɗe"},{"SurahNumber":20,"VerseNumber":72,"Text":"[Mbileeɓe ɓen] wi'i: \"Men ɓurnataa ma e dow koo ko ari e amen immorde e ɓannganguyeeji, e On Taguɗo men, [an Fir'awna] ñaawu ko ñaawataa kon, pellet, ko ñaawataa ko ka ngurndan aduna ɗoo"},{"SurahNumber":20,"VerseNumber":73,"Text":"Menen dey, men gomɗinii Joomi amen fii yo o yawtan men goopi amen e kon ko dooluɗaa men e mu'un immorde e mbilewu ngun, ko Alla woni Moƴƴo Heddotooɗo. @Corrected"},{"SurahNumber":20,"VerseNumber":74,"Text":"Pellet on mo ari ka Joomi mu'un hara ko o bonɗo; haray pellet, no woodani mo Jahannama o maayataa e nder magge o wuurataa kadi"},{"SurahNumber":20,"VerseNumber":75,"Text":"mo ari ka Makko ko o gomɗinɗo hara gomɗii o golliino moƴƴi ɗin, haray ɓen ɗon no woodani ɓe Darjaaji Toowuɗi ɗin"},{"SurahNumber":20,"VerseNumber":76,"Text":"Aljannaaji Ñiiɓal no doga e ley majji canɗi ɗin, ko ɓe duumotooɓe nder ton, ko ɗum woni njoɓdi on laɓɓiniiɗo. @Corrected"},{"SurahNumber":20,"VerseNumber":77,"Text":"Gomɗii Men wahaynii faade e Muusaa roƴidu e jeyaaɓe Am ɓen waɗan ɓe laawol yooru ngol ka maayo joorngol wata a hulu hewtiteede wata a hulu [yoolagol]"},{"SurahNumber":20,"VerseNumber":78,"Text":"Fir'awna jokkitiri ɓe koneeli makko ɗin, suumi ɓe ka maayo ko suumi ɓe kon"},{"SurahNumber":20,"VerseNumber":79,"Text":"Fir'awnan majjini yimɓe makko ɓen, o fewnaali [ɓe]"},{"SurahNumber":20,"VerseNumber":80,"Text":"Ko onon yo ɓiɗɓe Israa'iila gomɗii Men danndiino on e gaño mon on, Men fodi on kadi ka banŋe ñaamo [fello] Tuuri ngon, Men jippini e mooɗon Manna= ɗacce njumri e doobe"},{"SurahNumber":20,"VerseNumber":81,"Text":"Ñaamee immorde e laaɓuɗi ko Men arsiki on kon, wota on bewu e nder mu'un sakko Tikkere Am nden jippo e mo'on, on mo Tikkere Am jippii e mu'un gomɗii haray o halkike"},{"SurahNumber":20,"VerseNumber":82,"Text":"Pellet, Min ko Mi heewuɗo Yawtanngol wonannde on tuubuɗo o gomɗini o golli ko moƴƴi refti o feewi"},{"SurahNumber":20,"VerseNumber":83,"Text":"Ko honɗun heñinmaa gaayi yimɓe maa ɓen an Muusaa"},{"SurahNumber":20,"VerseNumber":84,"Text":"[Muusaa] maaki: \"Ɓeeɗoo, hiɓe iwtiri ɓaawo am, mi heñike ka Maaɗa Joomi fii yo A welto"},{"SurahNumber":20,"VerseNumber":85,"Text":"[Alla] Daali: \"Pellet, Mennen gomɗii Men jarribike=finninii yimɓe maaɗa ɓen ɓaawo maaɗa, Saamiriiyu majjinii ɓe"},{"SurahNumber":20,"VerseNumber":86,"Text":"Muusaa ruttii ka yimɓe makko ɓen ko o tikkuɗo suniiɗo; o maaki: \"Ko onon yo yimɓe, enee, Joomi mo'on Fodaali on Fodoore Moƴƴere, kaa ko aadi ndin juutani on? Kaa on faandi nde jippotoo e mo'on Tikkere immorde ka Joomi mooɗon si lunndi ɗon fodoore am nden"},{"SurahNumber":20,"VerseNumber":87,"Text":"Ɓe wi'i: \"Men lunndaaki fodoore maaɗa nden e sago amen, kono menen men ronndinaama teddeendi e cuɗaaje yimɓe ɓen men werlii ɗe, ko nii Saamiriiyu kadi welirii"},{"SurahNumber":20,"VerseNumber":88,"Text":"O yaltinani ɓe ɓanndu ngaari marn hito= huunaango, ɓe wi'i: \"Ko ko'ol woni reweteeɗo mon e reweteeɗo Muusaa on, o yejjitu [mo ɗoo]"},{"SurahNumber":20,"VerseNumber":89,"Text":"Enee, ɓee yi'aali wonndema ruttataako e maɓɓe konngol, ndi maranaa ɓe kadi lorra wonaa fii non [pooɗugol] nafa"},{"SurahNumber":20,"VerseNumber":90,"Text":"Gomɗii Haaruuna maakaniino ɓe ko adii: \"Ko onon yo yimɓe, pellet, on jarribora kol, pellet, Joomi mooɗon ko Hinnorante On jokkee lam ɗoftoɗon yamiroore am nden"},{"SurahNumber":20,"VerseNumber":91,"Text":"Ɓe wi'i: \"Men seerataa ko men ñiiɓuɓe e [dewal] makkol haa Muusaa ruttoo e amen"},{"SurahNumber":20,"VerseNumber":92,"Text":"[Muusaa] maaki: \"Ko an yo Haaruuna, nde yi'unoɗaa ɓe majjii ko haɗumaa"},{"SurahNumber":20,"VerseNumber":93,"Text":"nde jokkitataa mi? Kaa a yeddii yamaruyee am on"},{"SurahNumber":20,"VerseNumber":94,"Text":"[Haaruuna] maaki: \"Ko an yo neene-gooto am, wata a nanngu waare am nden wanaa hoore am nden kadi, min dey, mi hulu wata a wi'u: Mi senndii hakkunde ɓiɗɓe Israa'iila ɓen, mi heɗaaki konngol maaɗa ngol"},{"SurahNumber":20,"VerseNumber":95,"Text":"[Muusaa] maaki: \"Ko honɗum woni fiyaake maaɗa on an Saamiriiyu"},{"SurahNumber":20,"VerseNumber":96,"Text":"[Saamiriiyu] wi'i: \"Mi yi'ii ko ɓe yi'aali ɗum, mi nokki nokkannde e batte nulaaɗo on [Jibriila] mi werlii ɗum ko nii cuɗirani lam wonkii am"},{"SurahNumber":20,"VerseNumber":97,"Text":"[Muusaa] maaki: \"Yahu, pellet, no woodanmaa ka ngurndam nde wowlataa wanaa meemondiral, pellet, no woodanmaa kadi Fodoore a lunndataako nde, ndaarii faade e rewteeɗo maa, on mo ñalluɗaa ufinaade e hoore mun, mi woondii mi sunnay mo refti mi jaroo mo ka maayo e jaragol"},{"SurahNumber":20,"VerseNumber":98,"Text":"Pellet, Reweteeɗo mon On ko Alla, On Mo Reweteeɗo alaa si wanaa Kanko, Ganndal Makko Yaajanii kala huunde"},{"SurahNumber":20,"VerseNumber":99,"Text":"Ko wano nii Men filloranay maa immorde e kumpital ko feƴƴunoo kon, gomɗii Men addanii ma immorde ka Amen jaŋta"},{"SurahNumber":20,"VerseNumber":100,"Text":"Mo ɗuurike e mayre pellet, o ronndoto Ñalnde Darngal teddeele [bakkaatu]"},{"SurahNumber":20,"VerseNumber":101,"Text":"Ko o luttinteeɗo e nder majje, bonanii ɓe donngal Ñalnde Darngal"},{"SurahNumber":20,"VerseNumber":102,"Text":"Ñalnde wuttoytee ka alaadu Men mooɓa bonɓe ɓen nden Ñalnde ko mbuliiɓe [gite]"},{"SurahNumber":20,"VerseNumber":103,"Text":"Hiɓe sowndondira hakkunde maɓɓe [ɓe wi'a] on ñiiɓaali si wanaa [balɗe] sappo"},{"SurahNumber":20,"VerseNumber":104,"Text":"Ko Menen woni Annduɓe ko ɓe wowlata kon, tuma nde koohooɓe maɓɓe e laawol wi'ata: \"On ñiiɓaali si wanaa ñallal"},{"SurahNumber":20,"VerseNumber":105,"Text":"Hiɓe lanndaade ma fii pelle ɗen, maaku: \"Joomi am jaroto ɗe e jaragol"},{"SurahNumber":20,"VerseNumber":106,"Text":"O acca [leydi] ndin ko ndi boowal ɓowrungal"},{"SurahNumber":20,"VerseNumber":107,"Text":"A yi'ataa e mayri ooñannde wanaa tintiire"},{"SurahNumber":20,"VerseNumber":108,"Text":"Ko nden Ñalnde ɓe jokkata noddoowo on ko aldaa e selugol mo,, hitooji ɗin yankinanoo Hinnorante On hara a nanataa si wanaa nyuumbaango"},{"SurahNumber":20,"VerseNumber":109,"Text":"Nden Ñalnde tefoore nden nafataa, si wanaa on mo Hinnorante On sakkiti ɗum O weltori konngol makko"},{"SurahNumber":20,"VerseNumber":110,"Text":"Himo Anndi ko woni kon hedde yeeso maɓɓe e hedde ɓaawo maɓɓe ɓe huɓindortaa ɗum ganndal"},{"SurahNumber":20,"VerseNumber":111,"Text":"Geece ɗen yankinanii Wuuruɗo Dartiiɗo On, gomɗii sooyii on ronndiiɗo tooñe"},{"SurahNumber":20,"VerseNumber":112,"Text":"On mo golli immorde e moƴƴi ɗin hara ko o gomɗinɗo haray o hulaa tooñe wanaa uytaneede kadi"},{"SurahNumber":20,"VerseNumber":113,"Text":"Ko nii Men Telliniri nde Alqur'aanaare Aarabuure Men fensiti kadi e nder mayre immorde e kammbaaji ɗin bela-jo'o kamɓe ɓe hulay maa nde fuɗɗanoo ɓe waaju"},{"SurahNumber":20,"VerseNumber":114,"Text":"Alla Lamɗo Goonguɗo On Toowii, wata a heñor Alqur'aanaare nden ko adii nde timmintee e maaɗa wahayu mayre, maaku: \"Joomi ɓeydanam Ganndal"},{"SurahNumber":20,"VerseNumber":115,"Text":"Gomɗii Men ahodiino e Aadama ko adii o yejjiti Men heɓanaali mo pellital"},{"SurahNumber":20,"VerseNumber":116,"Text":"Tuma Nde Men Daalannoo malaa'ikaaɓe ɓen sujjanee Aadama, ɓe sujji si wanaa Ibliisa o salii"},{"SurahNumber":20,"VerseNumber":117,"Text":"Men Daali: \"Ko an yo Aadama, pellet, ooɗoo ko o gaño maa an e sonnaajo maa on, wata o yaltin on dey ka Aljanna sakko tampaa"},{"SurahNumber":20,"VerseNumber":118,"Text":"Pellet, no woodanmaa nde a weeletaake nder ton a holataa kadi"},{"SurahNumber":20,"VerseNumber":119,"Text":"Pellet, an a ɗomɗetaake nde ton e nguletaake kadi"},{"SurahNumber":20,"VerseNumber":120,"Text":"Seytaane sonwonsini faade e makko; o wi'i: \"Ko an yo Aadama,hara yo mi tinndine e leggal luttineede ngal e laamu ngu follotaako ngun"},{"SurahNumber":20,"VerseNumber":121,"Text":"Ɓe ñaami e maggal, feeñani ɓe mettefooji maɓɓe ɗin, ɓe naati e suddirgol e dow maɓɓe immorde e kaaki Aljanna on, Aadama yeddi Joomi makko o majji"},{"SurahNumber":20,"VerseNumber":122,"Text":"Refti Joomi makko Suɓii mo, O Tuubini mo O Fewni [mo]"},{"SurahNumber":20,"VerseNumber":123,"Text":"O Daali: \"Jippee ton, on fow mo'on, yoga e mo'on ko ayɓe yoga. Si tawii tun aroyii e mo'on immorde e Am Fewnoowo kala jokkuɗo Peewal Am ngal haray o majjataa o malkisataake kadi"},{"SurahNumber":20,"VerseNumber":124,"Text":"Kala ɗurniiɗo gaayi jaŋtagol lam, haray pellet, no woodani mo ngurndam ɓilluɗam Men mooɓoya mo Ñalnde Darngal ko o bunɗo"},{"SurahNumber":20,"VerseNumber":125,"Text":"O wi'a: \"Joomi, ko fii honɗum mooɓanɗaa lam ko mi bunɗo, gomɗii mi laatinoke yi'oowo"},{"SurahNumber":20,"VerseNumber":126,"Text":"O Daala: \"Ko wano nii arunoo e maaɗa Aayeeje Amen ɗen yejjituɗaa ɗe, ko wano nii kadi hannde yejjitirteɗaa"},{"SurahNumber":20,"VerseNumber":127,"Text":"Ko wano nii Men yoɓirta on fantinɗo hara o gomɗinaa Aayeeje Joomi makko ɗen, pellet, ko Lepte Laakara ɗen ɓuri saɗtude ko ɗen kadi heddotoo"},{"SurahNumber":20,"VerseNumber":128,"Text":"Kaa hara ɓannganaali ɓe no foti hewde ko Men halki ado maɓɓe immorde e gire? Hiɓe yaha e koɗooli maɓɓe, pellet, no e ɗum Aayeeje wonannde joomiraaɓe hakkillaaji ɓen"},{"SurahNumber":20,"VerseNumber":129,"Text":"Sinno wonaano Daalol aditii ngol immorde ka Joomi maaɗa [Lepte] ɗen laatotono duumiiɗe e lajal innaangal"},{"SurahNumber":20,"VerseNumber":130,"Text":"Munño e dow ko ɓe wowlata kon, subuhinor yettugol Joomi maaɗa ko adii ƴellitagol naange ngen e ko adii mutugol magge e ka saa'iiji jemma subuhino e ka seraaji ñallal belajo'o a weltoto"},{"SurahNumber":20,"VerseNumber":131,"Text":"Wata a yawtin dey gite maa ɗen faade kon ko Men dekmini ɗum nooneeji immorde e maɓɓe, cuɗaari ngurndam aduna fii yo Men jarribor ɓe e ɗum, Arsike Joomi maaɗa on ɓuri moƴƴude ko on kadi heddotoo"},{"SurahNumber":20,"VerseNumber":132,"Text":"Yamir ɓeynguure maaɗa nden Julde nden monñitoraa e ɗum, Men lanndaaki ma arsike ko Menen arsikaymaa. Battane [moƴƴe] ɗen kadi wonanii hulooɓe Alla ɓen"},{"SurahNumber":20,"VerseNumber":133,"Text":"Ɓe wi'i: \"Ko hanno ara e amen Aaya immorde ka Joomi makko?\" Enee, hara araali e maɓɓe ɓanngal ko woni kon e ɗeri arani ɗin"},{"SurahNumber":20,"VerseNumber":134,"Text":"Sinndo Menen Men halkirno ɓe Lepte ko adii ɗum, ɓe wi'ayno: \"Joomi amen, ko hannoo Nualaa e amen Nulaaɗo men jokka Aayeeje Maa ɗen, ko adii nde Men hoyata men hesra"},{"SurahNumber":20,"VerseNumber":135,"Text":"Maaku: \"Gooto kala [e amen] no habbitii, [onon kadi] habbitee aray anndon ko hommbo woni jom Laawol Focciingol ngol ko hommbo kadi feewi"}]}