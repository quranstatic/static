{"Id":473,"LanguageCodes":["yuw"],"Name":"yuw-muhammadbinabdu-la","Author":"Muhammad Bin Abdul Hamid Silika","Language":"Yau","Description":"Yau - Transliteration","Direction":"ltr","Source":"https://quranenc.com/en/browse/yaw_silika","Translations":[{"SurahNumber":51,"VerseNumber":31,"Text":"(Kaneka Ibrahima) jwatite: “Abali jao (jine) jaichile nijapi jaomanja akutumidwa?”"},{"SurahNumber":51,"VerseNumber":32,"Text":"Wanganyao watite: “Chisimu uwwe tutumisyidwe ku wandu wakulewa.”"},{"SurahNumber":51,"VerseNumber":33,"Text":"“Kuti tukaatumichisye sakalawe syelongo (lya ku Moto).”"},{"SurahNumber":51,"VerseNumber":34,"Text":"“Syewichidwe chimanyilo kwa Ambuje wenu (Allah) kwawichila akusumba mpika (pasambi).”"},{"SurahNumber":51,"VerseNumber":35,"Text":"Basi ni twaakopwesye wawaliji mwalakwemo mwa akukulupilila"},{"SurahNumber":51,"VerseNumber":36,"Text":"Nambo nganitujisimana mwalakwemo ikaweje nyumba jimpepe ja Asilamu (Lutwi ni wanache wakwe wawili wachikongwe)"},{"SurahNumber":51,"VerseNumber":37,"Text":"Ni twalesile mwalakwemo chilosyo (cha ipotesi jajili mbwani jajiwe) kwa wandu waakuijogopa ilagasyo yakupoteka nnope"},{"SurahNumber":51,"VerseNumber":38,"Text":"Nombe mu (abali ja) Musa (muwele mwana chilosyo cha ipotesi), pandema jatwantumisye kwa Firiauna ni umboni wakuonechela"},{"SurahNumber":51,"VerseNumber":39,"Text":"Basi (Firiauna) jwanyosyisye ligongo lya machili gakwe, ni jwatite: “(Aju ni) nsawi kapena jwamasoka.”"},{"SurahNumber":51,"VerseNumber":40,"Text":"Ni twankwembekenye jwalakwe ni asilikali wakwe ni twaaponyisye m’mbwani, jwalakwe juli jwagambidwa"},{"SurahNumber":51,"VerseNumber":41,"Text":"Nombe mu (abali ja) achina Adi (muwele mwana chilosyo cha ipotesi), pandema jatwatumichisye mbungo (jachimbunga) jakonanga"},{"SurahNumber":51,"VerseNumber":42,"Text":"Nganijichilekaga chindu chilichose chajichipujiile ikaweje kuchitenda mpela chepukuswe"},{"SurahNumber":51,"VerseNumber":43,"Text":"Nombe mu (abali ja) achina Samuda (muwele mwana chilosyo cha ipotesi), pandema jawasalilidwe kuti: “Sengwagani kwakandawi kannono.”"},{"SurahNumber":51,"VerseNumber":44,"Text":"Ni walikwesisye kuleka lilamusi lya M’mbuje gwao (Allah), ni wakwembekenye n’gumilo (wa ipotesi) aku ali nkulola"},{"SurahNumber":51,"VerseNumber":45,"Text":"Ni nganakombola kwima (kuti atile), soni nganawa wanti nikulikulupusya (achimisyene)"},{"SurahNumber":51,"VerseNumber":46,"Text":"Ni (twajonasile) wandu wa Nuhu kalakala (nkanawe wasalidweo), chisimu wanganyao waliji wandu wakunyosya"},{"SurahNumber":51,"VerseNumber":47,"Text":"Sano liwunde twalitawile mwamachili, soni chisimu Uwwe tuwele Wakulisapangula (liwundelyo)"},{"SurahNumber":51,"VerseNumber":48,"Text":"Ni litaka twalitandiche, basi ni Wambone nnope mwa akwasasya (twaliji Uwwe)"},{"SurahNumber":51,"VerseNumber":49,"Text":"Ni mu chindu chilichose tugumbile iwili-iwili (mpela chachilume ni chachikongwe), kuti jenumanja nkumbuchile (ukoto wa Allah)"},{"SurahNumber":51,"VerseNumber":50,"Text":"Basi (mwasalilani yanti): “Tililani kwa Allah, chisimu une (Muhammadi ﷺ) kukwenu ni nkutetela jwakuonechela jwakuuma Kukwakwe.”"},{"SurahNumber":51,"VerseNumber":51,"Text":"“Soni ngasim’biika pamo ni Allah nnungu jwine, chisimu une (Muhammadi ﷺ) kukwenu ni nkutetela jwakuonechela jwakuuma Kukwakwe.”"},{"SurahNumber":51,"VerseNumber":52,"Text":"Iyyoyopeyo (yaakuti pakuntenda mmwe Muhammadi ﷺ kuti nsawi kapena jwamasoka), nganijwaichilileje awala wapaujo pao ntenga jwalijose ikaweje wanganyao watiji: “(Aju ni) nsawi kapena jwamasoka.”"},{"SurahNumber":51,"VerseNumber":53,"Text":"Ana ate kulechelana gele (malowega)? (Ngwamba), nambo wanganyao ni wandu wakusumba mpika (pa ukafili)"},{"SurahNumber":51,"VerseNumber":54,"Text":"Basi mwatundumalilani wanganyao (mmwe Muhammadi ﷺ), soni mmwe ngam’ba wagambidwa (nkwatundumalilamo)"},{"SurahNumber":51,"VerseNumber":55,"Text":"Soni kumbusyani, basi chisimu kumbusya tikwakamuchisye wakulupilila"},{"SurahNumber":51,"VerseNumber":56,"Text":"Soni nganingamba gumba majini ni wandu ikaweje kuti angalagatileje Une (Jikape)"},{"SurahNumber":51,"VerseNumber":57,"Text":"Ngangusaka kuumila kukwao lisiki, soni ngangusaka kuti andiisyeeje (kapena kuliisya iwumbe Yangu)"},{"SurahNumber":51,"VerseNumber":58,"Text":"Chisimu Allah ni Nkupeleka lisiki nnope, Nsyene machili gakulimbangana"},{"SurahNumber":51,"VerseNumber":59,"Text":"Sano chisimu akwete kupata awala walitendele lupuso chipande cha ilagasyo chanti mpela chipande chailagasyo cha achimijao (wakala), basi ngasanjanguya (kuti napeje ilagasyoyo ndawi jakwe nkanijikwane)"},{"SurahNumber":51,"VerseNumber":60,"Text":"Basi ipotesi tiyichiwa kwa awala waakufuulu pa lisiku lyao alila lyaakupedwa chilanga (cha kwika kwakwe)"},{"SurahNumber":52,"VerseNumber":1,"Text":"Ngulilumbila litumbi (lyawam’bechetakasyisye Allah Musa lyalili ku Sinayi)"},{"SurahNumber":52,"VerseNumber":2,"Text":"Ni chitabu chachilembeedwe (Qur’an)"},{"SurahNumber":52,"VerseNumber":3,"Text":"Mu ikalakala yepende yewunukulidwe"},{"SurahNumber":52,"VerseNumber":4,"Text":"Ni Al-Bait-ul-Ma‘mur (Nyumba jajili kumawunde mwakulondana ni Likaaba, jaakujijaulilaga Achimalaika mwakuwilinganya)"},{"SurahNumber":52,"VerseNumber":5,"Text":"Ni nsakasa wenyakulidwe (liwunde)"},{"SurahNumber":52,"VerseNumber":6,"Text":"Ni mbwani syegumbasye (mesi)"},{"SurahNumber":52,"VerseNumber":7,"Text":"Chisimu ilagasyo ya Ambuje wenu (Allah) iwele yakupatikana kwene"},{"SurahNumber":52,"VerseNumber":8,"Text":"Pangali jwakuisiwilila"},{"SurahNumber":52,"VerseNumber":9,"Text":"Lisiku lyalichitenganyika liwunde ni ntenganyiko wamachili"},{"SurahNumber":52,"VerseNumber":10,"Text":"Ni gachijenda matumbi ni kajende kaluwilo"},{"SurahNumber":52,"VerseNumber":11,"Text":"Basi ipotesi lyele lisikulyo taachiipata wakanila"},{"SurahNumber":52,"VerseNumber":12,"Text":"Awala waakuwa nkung’anda mu yangali mate"},{"SurahNumber":52,"VerseNumber":13,"Text":"Lisiku lyatachitutilidwa ku moto wa Jahannama katutilidwe kamachili"},{"SurahNumber":52,"VerseNumber":14,"Text":"(Ni tachisalilidwa yanti): “Awu ni Moto awula wamwaliji nkuwukaanila.”"},{"SurahNumber":52,"VerseNumber":15,"Text":"“Ana weleu usawi, kapena jenumanja ngankulola?”"},{"SurahNumber":52,"VerseNumber":16,"Text":"“Ujinjilani (ni kupasya kupoteka kwakwe), pililani kapena nkapilila yalumope kukwenu, chisimu nkulipidwa yamwaliji nkupanganya.”"},{"SurahNumber":52,"VerseNumber":17,"Text":"Chisimu wawoga (wakun’jogopa Allah) tachiwa m’Matimbe ga ku Mbepo, ni chindimba"},{"SurahNumber":52,"VerseNumber":18,"Text":"Achiyisengwelaga yawapele M’mbuje gwao (Allah), aku M’mbuje gwao ali wagosile ku ilagasyo ya Moto Waukali"},{"SurahNumber":52,"VerseNumber":19,"Text":"(Tachasalila kuti): “Lyagani soni mwagani mwakusengwa ligongo lya ayila (yambone) yamwaliji nkutenda.”"},{"SurahNumber":52,"VerseNumber":20,"Text":"Ali ajegeme mu itengu yauchimbichimbi yejalidwe chenene, ni tuchalombekasya ni achimmasyeto wameso gakulanguka soni gekulungwa mwakusalalila"},{"SurahNumber":52,"VerseNumber":21,"Text":"Sano awala waakulupilile ni kwaakuuya wanache wao pa chikulupi, chitukasimanganye wanganyao ni wanache wao, soni ngatuja kwapunguchisya (malipilo ga) masengo gao chilichose. Mundu jwalijose tachiwa uwombosi wakuliombolela ku (yakusakala) yawapanganyisye (pakutawidwa ku Moto)"},{"SurahNumber":52,"VerseNumber":22,"Text":"Ni tukaajonjechesyeje (wakulupililao ndawi ni katema) isogosi kwisa soni nyama, mu yataakaisacheje"},{"SurahNumber":52,"VerseNumber":23,"Text":"Takapochelanganeje kwalakweko ipanda (yankologo) wangatendekasya kuwecheta yangali mate namuno yasambi"},{"SurahNumber":52,"VerseNumber":24,"Text":"Ni taakaasyuunguleje wanganyao achiboyi wao (wakwatumichila), gamba kuwa wanganyao (kamelemende kakwe) nti chisawu ngalekale syesunjidwe"},{"SurahNumber":52,"VerseNumber":25,"Text":"Ni tachigalauchilana wane kwa wane achiwusyanaga (yatite kawupate ntendele wa ku Mbepo)"},{"SurahNumber":52,"VerseNumber":26,"Text":"Tachiti: “Chisimu uwwe twaliji kala ku mawasa getu tuli nkogopa (ipotesi ya Allah).”"},{"SurahNumber":52,"VerseNumber":27,"Text":"“Basi Allah atutendele ukoto uwwe ni atugosile ku ilagasyo ya Moto.”"},{"SurahNumber":52,"VerseNumber":28,"Text":"“Chisimu uwwe twaliji kala (ku duniya) tuli nkum’bomba (Jwele Jikape), chisimu Jwalakwe ni Jwambone nnope, Jwachanasa channope.”"},{"SurahNumber":52,"VerseNumber":29,"Text":"Basi kumbusyani (mmwe Muhammadi ﷺ), soni mmwe nganim’ba abimbi kapena wamasoka pa chindimba cha Ambuje wenu (champele, wauli utume)"},{"SurahNumber":52,"VerseNumber":30,"Text":"Kapena wanganyao akutiji: “(Jwalakweju ni) nkwiimba ilaanga, tugamba kun’jembechela kuti chimpate chiwa (yachatite pakwapata akwiimba wane waakala)?”"},{"SurahNumber":52,"VerseNumber":31,"Text":"Jilani: “Jembechelaani, chisimu une none ndinamwe mwa akwembecheya.”"},{"SurahNumber":52,"VerseNumber":32,"Text":"Kapena lunda lwao ni lwalukwalamulila yalakweyi, kapena agambile kuwa wandu wakusumba mpika"},{"SurahNumber":52,"VerseNumber":33,"Text":"Kapena akutiji: “Jwalakwe (Muhammadi ﷺ) ni jwaajituunjile (Qur’aniji)?” (Ngwamba), nambo kuti wanganyao ngaakukulupilila"},{"SurahNumber":52,"VerseNumber":34,"Text":"Basi ayiche najo abali janti mpela jalakweji (Qur’an), nawaga jamanjao akuwecheta yakuona"},{"SurahNumber":52,"VerseNumber":35,"Text":"Kapena wagumbidwe mwangali chilichose (chakwagumba), kapena wanganyao ni wawaligumbile (achimisyene)"},{"SurahNumber":52,"VerseNumber":36,"Text":"Kapena wanganyao ni wawagumbile mawunde ni mataka? (Ngwamba), nambo kuti ngakusimichisya (ya ilagasyo ya Allah)"},{"SurahNumber":52,"VerseNumber":37,"Text":"Kapena akwete wanganyao imatiilo ya Ambuje wenu (Allah), kapena wanganyao ni waakwete machili gakutendela yaakusaka"},{"SurahNumber":52,"VerseNumber":38,"Text":"Kapena akwete makwelelo (gakwelela kwinani) ni akupikanilaga pa galakwego (yakuwecheta Achimalaika kwinaniko)? Basi ayiche naotu akupikanila waowo umboni wakuonechela"},{"SurahNumber":52,"VerseNumber":39,"Text":"Kapena Jwalakwe (Allah) ni jukwete wanache wachikongwe, sano jenumanja ni nkwete wanache wachilume"},{"SurahNumber":52,"VerseNumber":40,"Text":"Kapena mmwe (Muhammadi ﷺ) nkwajuga wanganyao malipilo, sano jamanjao ni akusitopelwa nasyo ngongole"},{"SurahNumber":52,"VerseNumber":41,"Text":"Kapena akwete wanganyao (ilimu) yakusisika, basi wanganyao ni akulemba (yalakweyo)"},{"SurahNumber":52,"VerseNumber":42,"Text":"Kapena akusaka kutenda maliindi? Basi awala waakufuulu ni wali wakwaujila malindi gao"},{"SurahNumber":52,"VerseNumber":43,"Text":"Kapena akwete wanganyao nnungu jwine jwangawaga Allah? Aswejele Allah ku yaakum'bwanganya nayo"},{"SurahNumber":52,"VerseNumber":44,"Text":"Namuno angachione chipande cha liwunde chinankugwa (kukwao kwakuli kwika kwa ipotesi), angatite: “(Aga ni) mawunde gawula gagakamatene (ngawa kwika kwa ipotesi).”"},{"SurahNumber":52,"VerseNumber":45,"Text":"Basi mwalekaani, mpaka tasimangane nalyo lisiku lyao alila lyatachikomoka kwa kuwa mu lyalakwelyo"},{"SurahNumber":52,"VerseNumber":46,"Text":"Lisiku lyaangaakamuchisya malindi gao chilichose, soni wanganyao ngasakulupusyidwa"},{"SurahNumber":52,"VerseNumber":47,"Text":"Soni chisimu akwete kupata awala waatesile lupuso (ligongo lya ukafili wao) ilagasyo (ine pa duniya pano) nkaniyiwe yalakweyo (ya ku Akhera), nambo wajinji mwa wanganyao ngakumanyilila"},{"SurahNumber":52,"VerseNumber":48,"Text":"Basi chijembecheyaani mwakupilila (mmwe Muhammadi ﷺ) chilamusi cha Ambuje wenu (Allah), basi chisimu mmwe nkuloleledwa ni meso Getu, ni lluswejesyeje lumbili lwa Ambuje wenu (Allah) ndema jankwiimuka (kuumila llugono kapena pamalo palipose)"},{"SurahNumber":52,"VerseNumber":49,"Text":"Nombe soni chilo lluswejesyeje (lumbili lwa Ambuje wenu), ni pakutiwila ndondwa (kumasikusiku)"},{"SurahNumber":53,"VerseNumber":1,"Text":"Ngujilumbila ndondwa ndema ja jikutiwila"},{"SurahNumber":53,"VerseNumber":2,"Text":"Nganapotela n’jenuju (Muhammadi ﷺ), soni nganapombotala"},{"SurahNumber":53,"VerseNumber":3,"Text":"Soni ngajukuwecheta ya chisako (chakwe)"},{"SurahNumber":53,"VerseNumber":4,"Text":"Nganigawa galakwego ikaweje malowe gakuuwula gagakuuwulidwa"},{"SurahNumber":53,"VerseNumber":5,"Text":"An’jiganyisye (Qur’anijo Jibulilu) jwamachili gamajinji"},{"SurahNumber":53,"VerseNumber":6,"Text":"Jwajukwete kaoneche kambone. Basi ni jwatamilichiche (pakaoneche kakwe kasyesyene kawan’guumbiile Allah)"},{"SurahNumber":53,"VerseNumber":7,"Text":"Jwalakwe (Jibulilu) juli pachipelela cha meso chamwinani nnope"},{"SurahNumber":53,"VerseNumber":8,"Text":"Kaneka ni jwawandichile (Jibulilu), basi ni konjechesya soni nnope kuwandichila"},{"SurahNumber":53,"VerseNumber":9,"Text":"Ni waliji (uwandikane wao) mpela sikati ja songa siwili sya ukunje, kapena kuwandichila nnope (kupunda pele)"},{"SurahNumber":53,"VerseNumber":10,"Text":"Basi (Allah) ni jwaajuuwiile kwa kapolo Jwakwe (Muhammadi ﷺ) ya jwaajuuwiile (kupitila mwa Jibulilu)"},{"SurahNumber":53,"VerseNumber":11,"Text":"Ntima (wa Muhammadi ﷺ) nganiulambusya pa yajwaiweni (ni meso gakwe)"},{"SurahNumber":53,"VerseNumber":12,"Text":"Ana ni nkukangana najo pa yajukuiona"},{"SurahNumber":53,"VerseNumber":13,"Text":"Soni chisimu (Muhammadi ﷺ) wam’bweni (Jibulilu) ndema jine (chilo cha Al-Mi‘raj)"},{"SurahNumber":53,"VerseNumber":14,"Text":"Pa chitela chansaawu chakupelelapo (indu yakwela kwinani kapena kutuluka pasi, chachili kusyeto kwa mawunde nsano nagawili)"},{"SurahNumber":53,"VerseNumber":15,"Text":"Palakwepo ni pajili Mbepo Jakutamilichikamo"},{"SurahNumber":53,"VerseNumber":16,"Text":"Ndema jayachiunichilaga chitela chansaawucho yayachiunichilaga"},{"SurahNumber":53,"VerseNumber":17,"Text":"Liso (lya Muhammadi ﷺ) nganilisembenduka, soni nganilisumba mpika"},{"SurahNumber":53,"VerseNumber":18,"Text":"Chisimu chene jwalakwe (Muhammadi ﷺ) jwaiweni ilosyo yekulungwa-kulungwa ya Ambuje wakwe (Allah)"},{"SurahNumber":53,"VerseNumber":19,"Text":"Ana mwaweni Al-Lata ni Al-‘Uzza"},{"SurahNumber":53,"VerseNumber":20,"Text":"Kwisa soni Manata jwatatu jwinejo (kuwa milungu jenu mmalo mwa Allah)"},{"SurahNumber":53,"VerseNumber":21,"Text":"Ana jenumanja ni nkwete wanache wachilume, sano Jwalakwe (Allah) ni jukwete wanache wachikongwe"},{"SurahNumber":53,"VerseNumber":22,"Text":"Kwele ni gawanya kwalupuso (kwakuntenda lupuso Allah)"},{"SurahNumber":53,"VerseNumber":23,"Text":"Nganigawatu galakwego ikaweje menape (ga isanamu) gan’gakolasile jenumanja ni achatati wenu, Allah nganatulusya pa yalakweyo umboni uliose (wakundisya kuigalagatila), ngakukuya wanganyao ikaweje liganichisya, ni yayikusaka mitima, kutendaga pamasile pachaichilile kuumila kwa M’mbuje gwao (Allah) chongoko"},{"SurahNumber":53,"VerseNumber":24,"Text":"Kapena mundu mpaka akombole kupata chilichose chaakuchiluumba? (Ngwamba)"},{"SurahNumber":53,"VerseNumber":25,"Text":"Basi Allah ni Nsyene Akhera ni Duniya"},{"SurahNumber":53,"VerseNumber":26,"Text":"Ana soni Achimalaika walingwa kumawunde wangawa nkukamuchisya chondechonde jao chilichose, ikaweje panyuma pakupeleka lusa Allah kwa jwaankunsaka (mwa wanganyao kuti awombe duwa ja chondechonde), ni kunonyelwa najo (nkuwombeledwajo)"},{"SurahNumber":53,"VerseNumber":27,"Text":"Chisimu awala wangakukulupilila ya Akhera akwakolanga Achimalaika ni mena gachikongwe (pakuwecheta kuti wanganyao wanache wachikongwe wa Allah)"},{"SurahNumber":53,"VerseNumber":28,"Text":"Ni nganakola wanganyao pa yalakweyo umanyilisi uliose, ngakukuya ikaweje liganichisya, sano liganichisya lyangakamuchisya chilichose pa yakuona"},{"SurahNumber":53,"VerseNumber":29,"Text":"Basi munnekaani ajula jwaachitundumalile chikumbusyo Chetu (Qur’an), ni ngajukusaka ikaweje umi wa duniya"},{"SurahNumber":53,"VerseNumber":30,"Text":"Chele ni chipelela chao cha umanyilisi. Chisimu Ambuje wenu (Allah) ni waakummanyilila jwaapoteele kuleka litala Lyakwe, nambo soni ni waakummanyilila jwajongweche"},{"SurahNumber":53,"VerseNumber":31,"Text":"Soni Allah ni Nsyene yosope yaili ku mawunde ni yaili petaka, kuti akaalipile awala wasakesye pa yawapanganyisye, ni kwalipila yambone awala waakolosisye (masengo)"},{"SurahNumber":53,"VerseNumber":32,"Text":"Awala waakuliwambasya ilemwa yekulungwa-kulungwa, ni yakunyalaya, ikaweje yamwanamwana. Chisimu Ambuje wenu (Allah) ni Wachikululuko chakusapanguka. Walakwe ni waakummanya chenene jenumanja, kutandila pawan’gumbaga kuumila mwitaka, ni pandema jankuwaaga misigo mu itumbo ya achimama wenu. Basi ngasilliswejesyaga mwachimisyene, Jwalakwe ni Jwaakummanya chenene jwaali ni woga (wakun’jogopa Allah)"},{"SurahNumber":53,"VerseNumber":33,"Text":"Ana mum’bweni (mmwe Muhammadi ﷺ) ajula jwaagalawiche (kuleka kuunda malamusi ga Allah)"},{"SurahNumber":53,"VerseNumber":34,"Text":"Ni jutosile panandi (mu chipanje chakwe) kaneka ni kuleka (kutolako)"},{"SurahNumber":53,"VerseNumber":35,"Text":"Ana kukwakwe kwana umanyilisi wakusisika, basi jwalakwe ni jukuiona (yanti chipanje chakwecho chichimale ligongo lyakutola)"},{"SurahNumber":53,"VerseNumber":36,"Text":"Ana nganijusalilidwa yaili mu ikalakala ya Musa"},{"SurahNumber":53,"VerseNumber":37,"Text":"Ni Ibrahima ajula juwakwanilisye (chilanga cha Allah)"},{"SurahNumber":53,"VerseNumber":38,"Text":"Yanti jwantwiichile nsigo (wasambi) ngasaja kutwichila nsigo (wasambi) wajwine"},{"SurahNumber":53,"VerseNumber":39,"Text":"Niyanti mundu nganijukola ikaweje yajupanganyisye"},{"SurahNumber":53,"VerseNumber":40,"Text":"Nambo soni kuti masengo gakwe gaachionedwa"},{"SurahNumber":53,"VerseNumber":41,"Text":"Kaneko ni tachilipidwa malipilo gakwana"},{"SurahNumber":53,"VerseNumber":42,"Text":"Ni yanti kwa Ambuje wenu (Allah) ni kuchipelela (kwakuwujila indu yosope)"},{"SurahNumber":53,"VerseNumber":43,"Text":"Ni yanti Jwalakwe (Allah) ni Jwaakutendekaasyaga kuseka ni Jwaakutendekasyaga soni kulila"},{"SurahNumber":53,"VerseNumber":44,"Text":"Ni yanti Jwalakwe (Allah) ni Jwaakupeleka chiwa ni Jwaakupeleka soni umi"},{"SurahNumber":53,"VerseNumber":45,"Text":"Ni yanti Jwalakwe (Allah) ni jwaagumbile mitundu jiwili; chachilume ni chachikongwe"},{"SurahNumber":53,"VerseNumber":46,"Text":"Kuumila mu lindondwa (lya ulume) pati litajidwe (m’chiwelechelo)"},{"SurahNumber":53,"VerseNumber":47,"Text":"Ni yanti kwa Jwalakwe (Allah) kwana guumba kwine (kwakwimusya wawe m’malembe)"},{"SurahNumber":53,"VerseNumber":48,"Text":"Ni yanti Jwalakwe (Allah) ni Jwaakupeleka yakwanila (kuikamulichisya masengo), ni Jwaakupeleka soni yakusalasya"},{"SurahNumber":53,"VerseNumber":49,"Text":"Ni yanti Jwalakwe (Allah) ni M’mbuje jwa ndondwa ja chilimila (jawajigalagatilaga warabu wane)"},{"SurahNumber":53,"VerseNumber":50,"Text":"Ni yanti Jwalakwe (Allah) ni juwajonasile achina Adi wandanda"},{"SurahNumber":53,"VerseNumber":51,"Text":"Ni achina Samuda, ni nganansigasya (ata jumo)"},{"SurahNumber":53,"VerseNumber":52,"Text":"Kwisa soni wandu wa Nuhu kalakala, chisimu wanganyao waliji walupuso nnope, ni wakusumba mpika nnope (pa sambi)"},{"SurahNumber":53,"VerseNumber":53,"Text":"Ni misi jakupitikusyidwa (ja wandu wa Lutwi) wajigwisyisye"},{"SurahNumber":53,"VerseNumber":54,"Text":"Ni yam’bunichiile (misijo) yayam’bunichiile (yaili ilagasyo ya sakalawe syelongo lyejoche ni moto wa Jahannama)"},{"SurahNumber":53,"VerseNumber":55,"Text":"Ana ni chapi mu chindimba cha Ambuje wenu (Allah mmwe amundu) cha nkuchikaichila (kuti mwine nganichiwa Chakwe)"},{"SurahNumber":53,"VerseNumber":56,"Text":"Aju (Muhammadi ﷺ) ni nkutetela jumpepe mwa akutetela wandanda"},{"SurahNumber":53,"VerseNumber":57,"Text":"Chikusejelela chakusejelela (Kiyama jikuwandichila)"},{"SurahNumber":53,"VerseNumber":58,"Text":"Pangali jwampaka achiunukule (kuti chimanyiche ndema jakwe jakwichila) jwangawaga Allah"},{"SurahNumber":53,"VerseNumber":59,"Text":"Ana jenumanja nkujisimonga aji abaliji (Qur’an)"},{"SurahNumber":53,"VerseNumber":60,"Text":"Ni nkuseka (mwachipongwe) ni ngalilaga (pati nchipikanaga yogoyo ya Allah)"},{"SurahNumber":53,"VerseNumber":61,"Text":"Ni n’gamba kwanjila pe"},{"SurahNumber":53,"VerseNumber":62,"Text":"Basi munsujudilaani Allah ni mun’galagatileje (Jwele Jikape)"},{"SurahNumber":54,"VerseNumber":1,"Text":"Ndawi (jakwichila Kiyama) jiwandichile, ni ugaanjiiche mwesi"},{"SurahNumber":54,"VerseNumber":2,"Text":"Soni naga ali achiweni chisimosimo akasanyosyaga, ni akutiji: “(Awu ni) usawi wakwendelechela.”"},{"SurahNumber":54,"VerseNumber":3,"Text":"Ni waakaaniile, ni kuya isako yao, sano chindu chilichose (chambone kapena chakusakala chawapanganyisye mundu) chiwele chakutamilichika (malipilo gakwe lisiku lya Kiyama)"},{"SurahNumber":54,"VerseNumber":4,"Text":"Soni chisimu chene pamasile pasyaayiiche wanganyao ngani (mu aji Qur’an) syasikwete nkati mwakwe ikaanyo yaukali (yakwakanya kutenda yakusakala)"},{"SurahNumber":54,"VerseNumber":5,"Text":"(Aji Qur’an jiwele jegumbale) lunda lwakusokoka nnope, nambo itetelo ya akutetela nganiyiwa ikamuchisye (kwa wandu waajitundumalile)"},{"SurahNumber":54,"VerseNumber":6,"Text":"Basi mwalekani. (Mwakumbusyani) lisiku lyatachiwilanga nkuwilanga (Israfil) ku chindu chakunyalaya kusyene (chiwalanjilo cha pa Kiyama)"},{"SurahNumber":54,"VerseNumber":7,"Text":"Gali gatetewele meso gao, achikopokanganaga m’malembe, nti chisawu wanganyao sombe syakubalalikangana"},{"SurahNumber":54,"VerseNumber":8,"Text":"Achikangamalaga (aku ali anyakwile ngosi, mwanja) wa kwankuwilanga. Achimakafili tachiti: “Ali ni lisiku lyakusausya kusyene.”"},{"SurahNumber":54,"VerseNumber":9,"Text":"Waakaaniile paujo pao (Makuraishi nkanigaiche) wandu wa Nuhu, basi wansisisye kapolo Jwetu (Nuhu), ni watite: “Jwalakweju jwamasoka.” Ni jwakalipilidwe (ni kogoyesyedwa)"},{"SurahNumber":54,"VerseNumber":10,"Text":"Basi jwaawendile Ambujegwe (Allah juchitiji): “Chisimu une ngomboleedwe, basi njokolaani.”"},{"SurahNumber":54,"VerseNumber":11,"Text":"Basi ni twawugwile milango ja kwinani ni mesi gakusuka kwanneso"},{"SurahNumber":54,"VerseNumber":12,"Text":"Ni twaliganjile litaka ni achitutumule, ni gasimene mesi (gakuuma kwinani ni gakopoka pasi) pa chindu chachaliji chepanjepanje (chigumula chakwajonanjila wandu wa Nuhu)"},{"SurahNumber":54,"VerseNumber":13,"Text":"Ni twan’jigele (Nuhujo) pa chombo chamatabwa chachakomedwe ni misomali (jaitela)"},{"SurahNumber":54,"VerseNumber":14,"Text":"Chaliji nkwenda (mwakuloleledwa) ni meso Getu, kuwa malipilo kwa ajula juwaliji ali akaniliidwe (Nuhu)"},{"SurahNumber":54,"VerseNumber":15,"Text":"Soni chisimu twachilesile (chombocho) kuwa chilosyo, ana pana waachikumbuchila (ni kuliwunda nacho)"},{"SurahNumber":54,"VerseNumber":16,"Text":"Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":17,"Text":"Soni chisimu chene tujijepepesye Qur’an kuti jiwe chikumbusyo, ana pana waajikumbuchila (nikuliwunda najo)"},{"SurahNumber":54,"VerseNumber":18,"Text":"Achina Adi (nombe) waakaaniile. Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":19,"Text":"Chisimu Uwwe twatumichisye mbungo jakusisima nnope mu lisiku lyachitapani chakwendelechela"},{"SurahNumber":54,"VerseNumber":20,"Text":"Jaliji nkwachuwa wandu (kuja nao mwinani, kaneka nikwagwichisya pasi mwakwapitikusya) nti chisawu wanganyao mapata ga itela ya tende yechuwidwe"},{"SurahNumber":54,"VerseNumber":21,"Text":"Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":22,"Text":"Soni chisimu chene tujijepepesye Qur’an kuti jiwe chikumbusyo, ana pana waajikumbuchila (nikuliwunda najo)"},{"SurahNumber":54,"VerseNumber":23,"Text":"Achina Samuda waakaaniile akutetela"},{"SurahNumber":54,"VerseNumber":24,"Text":"Ni watite: “Ana mundu jwakuumila mwetuwe jumpepe ni tunkuyeje? Chisimu uwwe pa jele ndemajo chituwe mu kupotela ni masoka.”"},{"SurahNumber":54,"VerseNumber":25,"Text":"“Ana chikumbusyo chipelecheedwe kukwakwe (Swaleh jikape) sikati jetu? (Ngwamba), nambo jwalakwe ni jwaunami kusyene, (soni) jwakulikulungusya.”"},{"SurahNumber":54,"VerseNumber":26,"Text":"Tachimanyilila malawi kuti ana nduni jwali jwaunami kusyene, (soni) jwakulikulungusya"},{"SurahNumber":54,"VerseNumber":27,"Text":"(Twansalile Swaleh kuti): “Chisimu Uwwe tukutumisya ngamiya jekongwe kuwa mayeso kukwao, basi mwajembechelani ni mpilile.”"},{"SurahNumber":54,"VerseNumber":28,"Text":"“Ni mwatagulile yanti mesi gagawiidwe sikati jao (ni ngamiya, lisiku amweje wandu, lisiku line jimweje ngamiya), kumwa kulikose akuwichilileje (jwakukum’bandika).”"},{"SurahNumber":54,"VerseNumber":29,"Text":"Nambo wam’bilasile n’jao (Qudar bin Salif juwaliji jwakusakalilwa nnope) ni jwajigele (upanga) ni jwajiuleje (ngamiya jila)"},{"SurahNumber":54,"VerseNumber":30,"Text":"Ana ilagasyo Yangu yaliji uli kwisa soni itetelo Yangu"},{"SurahNumber":54,"VerseNumber":31,"Text":"Chisimu Uwwe twatumichisye wanganyao n’gumilo umpepe, basi niwaliji nti chisawu mbelenje sya nkutawa lichinga (ni gumuka nikupondedwapondedwa)"},{"SurahNumber":54,"VerseNumber":32,"Text":"Soni chisimu chene tujijepepesye Qur’an kuti jiwe chikumbusyo, ana pana waajikumbuchila (nikuliwunda najo)"},{"SurahNumber":54,"VerseNumber":33,"Text":"Wandu wa Lutwi waakaaniile akutetela"},{"SurahNumber":54,"VerseNumber":34,"Text":"Chisimu Uwwe twatumichisye chimbunga cha sakalawe (syasyajonasile wosope wene), ikaweje waliwasa lya Lutwi, twajokwele kumasikusiku"},{"SurahNumber":54,"VerseNumber":35,"Text":"Kuwa ukoto wakuuma Kukwetu, iyyoyopeyo niyatukutiji pakun’dipila jwaatogolele"},{"SurahNumber":54,"VerseNumber":36,"Text":"Soni chisimu jwalakwe (Lutwi) jwaatetele wanganyao ilagasyo Yetu, nambo waikaichile itetelo"},{"SurahNumber":54,"VerseNumber":37,"Text":"Soni chisimu wannyenjelele (Lutwi kuti wape) achalendo wakwe (atende nao matanyula), basi ni twatatalesye meso gao, (ni twasalile kuti): “Pasyani ilagasyo Yangu ni itetelo Yangu.”"},{"SurahNumber":54,"VerseNumber":38,"Text":"Ni yaalaawiile wanganyao kundawi ilagasyo yakutamilichika"},{"SurahNumber":54,"VerseNumber":39,"Text":"(Twasalile kuti): “Pasyani ilagasyo Yangu ni itetelo Yangu.”"},{"SurahNumber":54,"VerseNumber":40,"Text":"Soni chisimu chene tujijepepesye Qur’an kuti jiwe chikumbusyo, ana pana waajikumbuchila (nikuliwunda najo)"},{"SurahNumber":54,"VerseNumber":41,"Text":"Soni chisimu chene wandu wa Firiauna yaichilile itetelo"},{"SurahNumber":54,"VerseNumber":42,"Text":"Waakaaniile ilosyo Yetu yosopeyene (nsano nancheche), basi nitwaakwembekeenye kakwembekanye ka Jwamachili gakupunda, Jwakombola (chilichose)"},{"SurahNumber":54,"VerseNumber":43,"Text":"Ana makafili genu (jenumanja Makuraishi) ni gagali gambone kwapunda wanganyao (wawajonanjidwe kala, mwanti jenumanja ni ngan’jonanjidwa), kapena nkwete chilanga chantunjelele (chachilembedwe) mu itabu (chanti ngasin’jonanjidwa)"},{"SurahNumber":54,"VerseNumber":44,"Text":"Kapena akutiji: “Uwwe tuli likuga lyejinji mwanti mpaka tukombole kulichenjela (pangali jwampaka atukombole)"},{"SurahNumber":54,"VerseNumber":45,"Text":"Lichikomboledwa likuga (lyaolyo), ni tachilosya migongo (kutila. Yatendekwe yalakweyi pangondo ja Badr)"},{"SurahNumber":54,"VerseNumber":46,"Text":"Nambo Kiyama ni chilanga chao (chakwapela ilagasyo), soni Kiyama ni jamakungu gamakulungwa soni jakuwawa nnope"},{"SurahNumber":54,"VerseNumber":47,"Text":"Chisimu akulewa ali nkupotela ni m’masoka"},{"SurahNumber":54,"VerseNumber":48,"Text":"(Mwakumbusyani) lisiku lyatachiwutidwaga ku Moto chamakuku, (achisalilidwaga kuti): “Pasyani kakwaye ka Moto.”"},{"SurahNumber":54,"VerseNumber":49,"Text":"Chisimu Uwwe chindu chilichose tuchigumbile kwa mpango (wakwe wawapanjidwe kalape)"},{"SurahNumber":54,"VerseNumber":50,"Text":"Ni nganiuwa ulamusi Wetu ikaweje mwanakamo mpela kupila kwa liso"},{"SurahNumber":54,"VerseNumber":51,"Text":"Soni chisimu chene twajonasile wakulandana namwe (m’makafili gakalakala), ana pana jwampaka akumbuchile (ni kuliwunda)"},{"SurahNumber":54,"VerseNumber":52,"Text":"Soni chilichose chawapanginyisye chili mu itabu (yakulembedwamo masengo gao)"},{"SurahNumber":54,"VerseNumber":53,"Text":"Soni chilichose chamwana ni chekulungwa chileembeedwe"},{"SurahNumber":54,"VerseNumber":54,"Text":"Chisimu wawoga (wakun’jogopa Allah) tachiwa m’Matimbe ni sulo (sya ku Mbepo)"},{"SurahNumber":54,"VerseNumber":55,"Text":"Pakutama pambone kusyesyene, kwa Nchimwene (Allah) Jwakombola (chilichose)"},{"SurahNumber":55,"VerseNumber":1,"Text":"(Allah) Jwaukoto wejinji"},{"SurahNumber":55,"VerseNumber":2,"Text":"Jujiganyisye Qur’an"},{"SurahNumber":55,"VerseNumber":3,"Text":"Jwagumbile mundu"},{"SurahNumber":55,"VerseNumber":4,"Text":"Wan’jiganyisye kuwecheta"},{"SurahNumber":55,"VerseNumber":5,"Text":"Lyuwa ni mwesi (ikwenda) kwa chiwalanjilo (chakwe)"},{"SurahNumber":55,"VerseNumber":6,"Text":"Itela yakutambala ni itela yakwimilichika ikunsujudilaga (Allah)"},{"SurahNumber":55,"VerseNumber":7,"Text":"Soni liwunde walinyakwile, ni wawisile chilungamiko"},{"SurahNumber":55,"VerseNumber":8,"Text":"Kuti mkapungusyaga pa kupima"},{"SurahNumber":55,"VerseNumber":9,"Text":"Ni n’jimicheje chipiimo mwachilungamiko, soni nkapungusyaga yakupimidwa"},{"SurahNumber":55,"VerseNumber":10,"Text":"Soni litaka waliwisile (mwakulitaandika) ligongo lya iwumbe"},{"SurahNumber":55,"VerseNumber":11,"Text":"Mwalakwemo mwana isogosi, ni mitende jajikwete itungatunga"},{"SurahNumber":55,"VerseNumber":12,"Text":"Ni songolo syasikwete masapi, ni masamba gakunuunjiila"},{"SurahNumber":55,"VerseNumber":13,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":14,"Text":"Jwagumbile mundu (Adam) kuumila mwilongo lyakulilaga mpela liigeleesya"},{"SurahNumber":55,"VerseNumber":15,"Text":"Sano majini ni wagagumbile kuumila m’malamba ga moto gangali lyosi"},{"SurahNumber":55,"VerseNumber":16,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":17,"Text":"(Allah ni) M’mbuje jwa kungopoko kuwili (kwa lyuwa chawu ni chuku), soni ni M’mbuje jwa kungapililo kuwili (kwa lyuwa chawu ni chuku)"},{"SurahNumber":55,"VerseNumber":18,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":19,"Text":"Awisile mbwani siwili syasikusimana (jamesi gakunong’a ni jamesi gachijete)"},{"SurahNumber":55,"VerseNumber":20,"Text":"Sikati jakwe jana uwigo, mwanti syangajinjililana"},{"SurahNumber":55,"VerseNumber":21,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":22,"Text":"Sikasakopokaga mu (mbwani) sinasiwilisyo ngalekale syekulungwa-kulungwa ni ngalekale syamwana-mwana"},{"SurahNumber":55,"VerseNumber":23,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":24,"Text":"Ni jukwete yombo yayinyakuliidwe (tanga syakwe) yaikwenda m’mbwani (yekulungwa-kulungwa) mpela matumbi"},{"SurahNumber":55,"VerseNumber":25,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":26,"Text":"Chilichose chachili palakwepo (petaka) chichijonasika"},{"SurahNumber":55,"VerseNumber":27,"Text":"Ni jichisigala ngope ja Ambuje wenu (Allah) jajikwete uchimbichimbi ni ukoto"},{"SurahNumber":55,"VerseNumber":28,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":29,"Text":"Akasam’bendaga Jwalakwe wosope wali ku mawunde ni petaka, lisiku lililyose Jwalakwe juli pa masengo (mpela kwakwesya ni kwaatulusya wandu pa uchimbichimbi nambo soni kupeleka umi ni chiwa, ni ine)"},{"SurahNumber":55,"VerseNumber":30,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":31,"Text":"Sampano chitulipe lipesa Uwwe kwa jenumanja jampingo wawili (wandu ni majini lyakum’balanga itendo yenu pa Kiyama)"},{"SurahNumber":55,"VerseNumber":32,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":33,"Text":"E jenumanja makuga ga majini ni wandu! Naga tinkombole kupeleta upande wa kumawunde ni petaka (kuti mundiile ngampata), basi peletani. Nganim’ba mpeleete ikaweje ni machili (gakuuma Kukwangu)"},{"SurahNumber":55,"VerseNumber":34,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":35,"Text":"Chigatumisyidwe kukwenu malamba gamoto ni ntofu wenyelenyenduche, ni ngankombola kulupusyana"},{"SurahNumber":55,"VerseNumber":36,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":37,"Text":"Basi palichipapuka liwunde nikuchejela mpela lipende lyechejewu"},{"SurahNumber":55,"VerseNumber":38,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":39,"Text":"Basi lyele lisikulyo mundu namuno lijini ngasawusyidwa ya sambi syakwe"},{"SurahNumber":55,"VerseNumber":40,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":41,"Text":"Akulewa tachimanyika ni imanyilo yao, basi ni tachikwembekanyisyidwa ni wumbo sya pewuwo pakupwatikanya ni makawu (kaneka ni kuponyedwa ku Moto)"},{"SurahNumber":55,"VerseNumber":42,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":43,"Text":"(Ichiwechetedwa kwa akulewa mwa kwanyosya kuti): “Aji ni Jahannama ajila jawajikanilaga akulewa.”"},{"SurahNumber":55,"VerseNumber":44,"Text":"“Taweje ali nkusyungula sikati ja jalakweji ni mesi gamoto gamasemule nnope.”"},{"SurahNumber":55,"VerseNumber":45,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":46,"Text":"Sano jwaakujogwepe kwimichidwa pameso pa Ambujegwe (Allah, ni kupanganyaga yalamulidwe, ni kuiwambalaga yakanyisyidwe), takapate matimbe gawili ga ku Mbepo"},{"SurahNumber":55,"VerseNumber":47,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":48,"Text":"(Matimbe) gagakwete nyambi syakutenjela mwakusalalila"},{"SurahNumber":55,"VerseNumber":49,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":50,"Text":"Nkatikati mwa (matimbe) ganagawiliga mwana achitutumule wawili waakujilimaga"},{"SurahNumber":55,"VerseNumber":51,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":52,"Text":"Mwalakwemo ntundu uliose wa isogosi uli patundu pawili"},{"SurahNumber":55,"VerseNumber":53,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":54,"Text":"Tachiwa ali ajegeme mu yakutandika (pa itengu yauchimbichimbi) nkati mwakwe mwekunje nguo ja silika jwakandapalila, ni isogosi ya m’matimbe ganagawili ili yakuwandichila nnope (yaati konyola chitamile)"},{"SurahNumber":55,"VerseNumber":55,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":56,"Text":"Mwalakwemo mwana (achiwammakwao) wakulola pejipi (wakwalola achalume waope wangatenda meso mwamwamwa kwa achalume wane), nganagoneje nao mundu jwalijose namuno lijini nkanawe wanganyao (achalume wao)"},{"SurahNumber":55,"VerseNumber":57,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":58,"Text":"(Kasalale kao achimmasyetowo) gamba kuwa nti chisawu ngalekale syakuswejelngo (mpela kwesya ni kutulusya a nnope ni ngalekale syakuchejelela)"},{"SurahNumber":55,"VerseNumber":59,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":60,"Text":"Ana pana malipilo ga umbone pangawaga kulipa umbone (soni)"},{"SurahNumber":55,"VerseNumber":61,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":62,"Text":"Konjechesa pa (matimbe) gawili gala, pana matimbe gane gawili soni"},{"SurahNumber":55,"VerseNumber":63,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":64,"Text":"Gakubiliwita nnope"},{"SurahNumber":55,"VerseNumber":65,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":66,"Text":"Nkatikati mwa matimbe ganagawiligo mwana achitutumule wawili wakoposya mesi mwamachili (kuumila pasi)"},{"SurahNumber":55,"VerseNumber":67,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":68,"Text":"Mwalakwemo mwana isogosi, kwisasoni mitende ni mikomamanga"},{"SurahNumber":55,"VerseNumber":69,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":70,"Text":"Mwalakwemo mwana achimmasyeto achambonembone, soni wakusalala"},{"SurahNumber":55,"VerseNumber":71,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":72,"Text":"Wameso gakulanguka, wachigosedwele mu yumba"},{"SurahNumber":55,"VerseNumber":73,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":74,"Text":"Nganagoneje nao mundu jwalijose namuno lijini nkanawe wanganyao (achalume wao)"},{"SurahNumber":55,"VerseNumber":75,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":76,"Text":"Tachiwa ali ajegeme m’misago jachisamba, ni (kutamila) makondolo (matelesi) gakusalala nnope"},{"SurahNumber":55,"VerseNumber":77,"Text":"Ana nichapi mu chindimba cha M’mbuje gwenu (wanawawili mmwe wandu ni majini) chankuchikaana (kuti nganichiwa Chakwe)"},{"SurahNumber":55,"VerseNumber":78,"Text":"Linyakwiche (pa uchimbichimbi ni upile) lina lya Ambuje wenu (Allah) Asyene uchimbichimbi ni ukoto"},{"SurahNumber":56,"VerseNumber":1,"Text":"Patichitendekwa chakutendekwa (Kiyama)"},{"SurahNumber":56,"VerseNumber":2,"Text":"Pangali jwakanila yakutendekwa kwakwe"},{"SurahNumber":56,"VerseNumber":3,"Text":"(Chalakwe ni) chakwaatulusya (achimakafili pakwajinjisya ku Moto) ni kwakwesya (Asilamu pakwajinjisya ku Mbepo)"},{"SurahNumber":56,"VerseNumber":4,"Text":"Ndema jalichitenganyika litaka kutenganyika kwamachili"},{"SurahNumber":56,"VerseNumber":5,"Text":"Matumbi ni kusyajidwa-syajidwa"},{"SurahNumber":56,"VerseNumber":6,"Text":"Ni kuwa luwundu lyakuwululusyidwa"},{"SurahNumber":56,"VerseNumber":7,"Text":"Ni tinchiwa jenumanja (pa Kiyama) mikutula jitatu"},{"SurahNumber":56,"VerseNumber":8,"Text":"Basi (pachiwa pana) wandu wa kunkono wan’dyo, ana wandu wa kunkono wan’dyo ni wapi (uchimbichimbi wao uchiwa uli)"},{"SurahNumber":56,"VerseNumber":9,"Text":"Ni (pachiwa pana soni) wandu wa kunkono wanchiji, ana wandu wa kunkono wanchiji ni wapi (kusakala kwao kuchiwa uli)"},{"SurahNumber":56,"VerseNumber":10,"Text":"Ni (pachiwa pana soni) wawalongolele (pakutenda yambone ku duniya) watachiwa wakulongolela (ku Mbepo)"},{"SurahNumber":56,"VerseNumber":11,"Text":"Wanganyao ni watachiwa wakuwandichisyidwa (kwa Allah)"},{"SurahNumber":56,"VerseNumber":12,"Text":"Tachiwa m’Matimbe Gachindimba (ku Mbepo)"},{"SurahNumber":56,"VerseNumber":13,"Text":"Likuga lyejinji (lya akulongolela ku yambone) lichiwa lyakutyochela mu wandu wandanda"},{"SurahNumber":56,"VerseNumber":14,"Text":"Sano (likuga) lyannono (lya akulongolela ku yambone) lichiwa lyakutyochela mu wandu wakumalichisya"},{"SurahNumber":56,"VerseNumber":15,"Text":"Ali pa itengu yauchimbichimbi yeluche (ni golodi ni mitapo jine)"},{"SurahNumber":56,"VerseNumber":16,"Text":"Tachiyijegamaga mwakulolegana"},{"SurahNumber":56,"VerseNumber":17,"Text":"Tachasyungulaga (pa kwatumichila) achachanda wakutamilichika (pa uchanda)"},{"SurahNumber":56,"VerseNumber":18,"Text":"Ni migao kwisa soni mabilika (ga yakumwa), ni ipanda ya ukana wakuumila mu tutumule jwakujilimaga"},{"SurahNumber":56,"VerseNumber":19,"Text":"Ngasalwala nao ntwe namuno kutyoka lunda"},{"SurahNumber":56,"VerseNumber":20,"Text":"Ni isogosi iliyose yatakaisaguleje"},{"SurahNumber":56,"VerseNumber":21,"Text":"Ni nyama ja ijuni jatakajilaluchileje"},{"SurahNumber":56,"VerseNumber":22,"Text":"Ni achimmasyeto wameso gakulanguka soni gekulungwa mwakusalalila"},{"SurahNumber":56,"VerseNumber":23,"Text":"(Wakuswejela) nti chisawu ngalekale syesunjidwe"},{"SurahNumber":56,"VerseNumber":24,"Text":"Kuwa malipilo pa yawaliji nkupanganya"},{"SurahNumber":56,"VerseNumber":25,"Text":"Ngaaja kupikana mwalakwemo malowe gangali mate, namuno gakutendekasya kupata sambi"},{"SurahNumber":56,"VerseNumber":26,"Text":"Ikaweje malowe ganti: Ntendele, ntendele"},{"SurahNumber":56,"VerseNumber":27,"Text":"Sano (pachiwa pana) wandu wa kunkono wan’dyo, ana wandu wa kunkono wan’dyo ni wapi (uchimbichimbi wao uchiwa uli)"},{"SurahNumber":56,"VerseNumber":28,"Text":"(Tachiwa) mu itela ya masaawu yetyosye miwa"},{"SurahNumber":56,"VerseNumber":29,"Text":"Ni itela ya magombo yesogole magombo gakwe mwakusajikana chenene"},{"SurahNumber":56,"VerseNumber":30,"Text":"Ni miwulili jakwendelechela"},{"SurahNumber":56,"VerseNumber":31,"Text":"Ni mesi gakujilima ndawi ni katema"},{"SurahNumber":56,"VerseNumber":32,"Text":"Ni isogosi yejinji"},{"SurahNumber":56,"VerseNumber":33,"Text":"Yangakatichisya kasogole nambo soni yangasiwiilidwa"},{"SurahNumber":56,"VerseNumber":34,"Text":"Ni yakutandika yenyakulidwe (pa itengu yauchimbichimbi)"},{"SurahNumber":56,"VerseNumber":35,"Text":"Chisimu Uwwe chitukaaguumbe wanganyao (achakongwe wakuumila ku duniya) kagumbidwe kane (kakusalala nnope kulekangana ni muwawelele ku duniya)"},{"SurahNumber":56,"VerseNumber":36,"Text":"Basi chitukatende kuwa waali"},{"SurahNumber":56,"VerseNumber":37,"Text":"Wakulinonyelesya kwa achalume wao, wakulandana misingu"},{"SurahNumber":56,"VerseNumber":38,"Text":"(Tachiwa) wa (achalume) wa kunkono wan’dyo"},{"SurahNumber":56,"VerseNumber":39,"Text":"Likuga lyejinji (lya wa kunkono wan’dyo) lichityochela mu wandu wandanda"},{"SurahNumber":56,"VerseNumber":40,"Text":"Nambo soni likuga lyejinji (lya wa kunkono wan’dyo) lichityochela mu wandu wakumalichisya"},{"SurahNumber":56,"VerseNumber":41,"Text":"Ni (pachiwa pana) wandu wa kunkono wanchiji, ana wandu wa kunkono wanchiji ni wapi (kusakala kwao kuchiwa uli)"},{"SurahNumber":56,"VerseNumber":42,"Text":"(Tachiwa) mu chimbunga chamoto, ni mesi gamasemule nnope"},{"SurahNumber":56,"VerseNumber":43,"Text":"Ni m’bulili wa lyosi lyepiliwu nnope"},{"SurahNumber":56,"VerseNumber":44,"Text":"Wangapeleka kusisimila namuno kutulalila"},{"SurahNumber":56,"VerseNumber":45,"Text":"Chisimu wanganyao nkaniyiwe yalakweyi (ku duniya) waliji nkutama umi wakusangalala (ni yakanyisyidwa)"},{"SurahNumber":56,"VerseNumber":46,"Text":"Ni waliji nkwendelechela (kutenda) sambi syekulungwa"},{"SurahNumber":56,"VerseNumber":47,"Text":"Ni waliji nkuwecheta kuti: “Ana patuchiwapo ni kusyuka litaka ni maupa, nambo yakuona uwwe tuchiukulidwa (m’malembe)?”"},{"SurahNumber":56,"VerseNumber":48,"Text":"“Ni achatati wetu wakwe wandanda?”"},{"SurahNumber":56,"VerseNumber":49,"Text":"Jilani (mmwe Muhammadi ﷺ): “Chisimu wandanda ni wambesi wakwe.”"},{"SurahNumber":56,"VerseNumber":50,"Text":"“Tachisonganganyisyidwa wa kunsongangano wetomechedwe wa lisiku lyakumanyika.”"},{"SurahNumber":56,"VerseNumber":51,"Text":"“Kaneka chisimu wanganyammwe, E jenumanja walupuso, (soni) wakanila!”"},{"SurahNumber":56,"VerseNumber":52,"Text":"“Tinkalye kwene chitela cha Zakkum.”"},{"SurahNumber":56,"VerseNumber":53,"Text":"“Ni tinkachigumbasyeje ndumbo (syenu).”"},{"SurahNumber":56,"VerseNumber":54,"Text":"“Ni tinkachimweleje mesi gamasemule nnope.”"},{"SurahNumber":56,"VerseNumber":55,"Text":"“Ni tinkamweje mwasikumwelaga ngamiya syanjota nnope.”"},{"SurahNumber":56,"VerseNumber":56,"Text":"Aji ni mbiiko jao Lisiku Lyamalipilo"},{"SurahNumber":56,"VerseNumber":57,"Text":"Uwwe twan’gumbile jenumanja, nambi ligongo chichi ngankukulupilila (ya kwimuka m’malembe panyuma pakuwa)"},{"SurahNumber":56,"VerseNumber":58,"Text":"Ana nkuliona uli lindondwa lya ulume lyankudondechesyaga (m’chiwelechelo)"},{"SurahNumber":56,"VerseNumber":59,"Text":"Ana jenumanja niwankuligumbaga (kuti liwe mundu), kapena Uwwe niwatukuligumbaga"},{"SurahNumber":56,"VerseNumber":60,"Text":"Uwwe tupimiile chilikati chenu chiwa (kuti jwalijose mwa jenumanja tachiwa), ni nganituwa Uwwe wakulepela"},{"SurahNumber":56,"VerseNumber":61,"Text":"Kuti chitun’galawusye kagumbidwe kenu (lisiku lya Kiyama), nikun’gumba mu kawe kangankukamanyilila"},{"SurahNumber":56,"VerseNumber":62,"Text":"Soni chisimu chene pamasile pankumanyi gumba kwandanda (kuti Allah ni juwagumbile), nambi uli ngankukumbuchila (yanti Jwalakwe mpaka jukombole gumba kwawili)"},{"SurahNumber":56,"VerseNumber":63,"Text":"Ana nkujiona uli mbeju jankupandaga"},{"SurahNumber":56,"VerseNumber":64,"Text":"Ana jenumanja niwankujimesyaga, kapena Uwwe niwatukumesyaga"},{"SurahNumber":56,"VerseNumber":65,"Text":"Tungasache tungajitesile kuwa jakuteketuka, ni nkaliji wakusimonga (chachintendesye kuti jiteketuche)"},{"SurahNumber":56,"VerseNumber":66,"Text":"(Ni nkatiji): “Chisimu uwwe tugambile kwasa chipanje chetu.”"},{"SurahNumber":56,"VerseNumber":67,"Text":"“Nambo uwwe tujimidwe.”"},{"SurahNumber":56,"VerseNumber":68,"Text":"Ana nkugaona uli mesi gankumwaga"},{"SurahNumber":56,"VerseNumber":69,"Text":"Ana jenumanja ni wan’gatulwisye kuumila kumawunde gawula, kapena Uwwe ni Akutulsya"},{"SurahNumber":56,"VerseNumber":70,"Text":"Tungasache tungagatesile kuwa gachijete nnope, nambi ligongo chichi ngankutogolela"},{"SurahNumber":56,"VerseNumber":71,"Text":"Ana nkuuwona uli moto wankukolesyaga"},{"SurahNumber":56,"VerseNumber":72,"Text":"Ana jenumanja ni wamwagumbile itela yakwe, kapena Uwwe ni Akugumba"},{"SurahNumber":56,"VerseNumber":73,"Text":"Uwwe tuwutesile walakwe (motowo) kuwa chikumbusyo (cha Moto wa ku Akhera), ni wakwakamuchisya wa paulendo"},{"SurahNumber":56,"VerseNumber":74,"Text":"Basi liswejesyani lina lya Ambuje wenu Wakulungwa nnope (Allah)"},{"SurahNumber":56,"VerseNumber":75,"Text":"Ngumulumbila mwagwila ndondwa (mwakutiwilila mwakwe kwinani)"},{"SurahNumber":56,"VerseNumber":76,"Text":"Soni chisimu chalakwechi ni chilumbilo chekulungwa nnope ingawe mwamanyililaga"},{"SurahNumber":56,"VerseNumber":77,"Text":"Chisimu jalakweji ni Qur’an jakuchimbichika"},{"SurahNumber":56,"VerseNumber":78,"Text":"Jili m’Chitabu chesunjidwe chenene (Al-Lauh Al- Mahfuz)"},{"SurahNumber":56,"VerseNumber":79,"Text":"Ngakuchikwayaga ikaweje waswejesyedwe"},{"SurahNumber":56,"VerseNumber":80,"Text":"Chakutulusyidwa kuumila kwa M’mbuje jwa iwumbe yosope"},{"SurahNumber":56,"VerseNumber":81,"Text":"Ana aji abaliji (Qur’an) jenumanja (achimakafili) nkujikaanila"},{"SurahNumber":56,"VerseNumber":82,"Text":"Sano kanila kwenu (lisiki lyampele Allah) nikwankukutenda kuwa kutogolela kwenu"},{"SurahNumber":56,"VerseNumber":83,"Text":"Nambi uli ntima uli uyiche pekolongo (ndema jakuwa jumo jwenu ngankuuwuchisyaga m’chilu mwakwe)"},{"SurahNumber":56,"VerseNumber":84,"Text":"Kutendaga jenumanja jele ndemajo nkasawaga n’di nkulola"},{"SurahNumber":56,"VerseNumber":85,"Text":"Soni Uwwe (Achimalaika wakutyosya ntima) tukuwaga dusi kwa jwalakwe kumpunda jenumanja, nambo ngankutuonaga"},{"SurahNumber":56,"VerseNumber":86,"Text":"Nambi uli naga nganim’ba wanti nikuja kulipidwa (itendo yenu, soni ngasin’jimuka m’malembe)"},{"SurahNumber":56,"VerseNumber":87,"Text":"(Uli) ngankuuwuchisyaga (ntimao m’chilu mwakwe kuti akawa mundujo), naga jenumanja nkuwecheta yakuona (kuti kwangali kwimuka m’malembe, ngati nichiwa chakwe chikapagwa)"},{"SurahNumber":56,"VerseNumber":88,"Text":"Sano naga juli (nkuwajo) mwa akuwandichisyidwa (kwa Allah)"},{"SurahNumber":56,"VerseNumber":89,"Text":"Basi jukasapata ntendele ni lisiki lyakununjila, kwisa soni Litimbe Lyachindimba lya ku Mbepo"},{"SurahNumber":56,"VerseNumber":90,"Text":"Sano naga juli (nkuwajo) mwa wandu wakunkono wan’dyo"},{"SurahNumber":56,"VerseNumber":91,"Text":"Basi (jukasasalilidwaga kuti): “Ntendele uli kukwenu, (ligongo lyakuwa kwenu) mu wandu wakunkono wan’dyo.”"},{"SurahNumber":56,"VerseNumber":92,"Text":"Nambo naga juli (nkuwajo) mwa akukanila, wakupotela"},{"SurahNumber":56,"VerseNumber":93,"Text":"Mbiiko jakwe jikasawa mesi gamasemule nnope"},{"SurahNumber":56,"VerseNumber":94,"Text":"Ni kupya m’Moto Waukali"},{"SurahNumber":56,"VerseNumber":95,"Text":"Chisimu ayi (yatunsimbile mmwe Muhammadi ﷺ) ni yakuona yakusimichika"},{"SurahNumber":56,"VerseNumber":96,"Text":"Basi liswejesyani lina lya Ambuje wenu Wakulungwa nnope (Allah)"},{"SurahNumber":57,"VerseNumber":1,"Text":"Iwele ili nkunswejesya Allah Yosope yaili kumawunde ni petaka, soni Jwalakwe ni Jwamachili gakupunda, Jwalunda lwakusokoka"},{"SurahNumber":57,"VerseNumber":2,"Text":"Uwele Wakwe uchimwene wa kumawunde ni petaka, jukupelekaga umi ni chiwa, soni Jwalakwe pa chindu chilichose juwele Jwakombola"},{"SurahNumber":57,"VerseNumber":3,"Text":"Jwalakwe ni Jwandanda (pangali chilichose paujo Pakwe), soni Jwambesi (pangali chilichose panyuma Pakwe), soni Jwapenani kusyene (pangali chilichose pachanya Pakwe), soni Jwakuwandika nnope (ni umanyilisyi Wakwe, pangali chakuwandika nnope kupunda Jwalakwe), soni Jwalakwe chindu chilichose juwele Jwaachimanya chenene"},{"SurahNumber":57,"VerseNumber":4,"Text":"Jwalakwe ni Ajula juwagumbile mawunde ni mataka m’mowa nsano nalimo, kaneka ni jwatenjele pa Arishi (Chindanda Chaulungu). Jukuimanyilila yaikwinjila mwitaka, ni yaikopoka mwalakwemo, ni yaikutuluka kuumila kwinani, ni yaikwela kwalakweko, soni Jwalakwe juli pampepe ni jenumanja (ni umanyilisyi Wakwe) palipose pan’di, soni Allah ichindu yankutenda juwele Jwakuilolechesya"},{"SurahNumber":57,"VerseNumber":5,"Text":"Uwele Wakwe uchimwene wa kumawunde ni petaka, soni kwa Allah ni kwakuuchisyidwa ichindu yosope"},{"SurahNumber":57,"VerseNumber":6,"Text":"Akasachijinjisyaga chilo m’muusi (ni kuleupa muusi kwipipa chilo mpela ndawi jachitukuta), ni akwinjisyaga soni muusi m’chilo (ni kuleupa chilo kwipipa muusi mpela ndawi jakusisima), soni Jwalakwe ni Nkumanyilila chenene yaili m’mitima"},{"SurahNumber":57,"VerseNumber":7,"Text":"Munkulupililani Allah ni Ntenga Jwakwe ﷺ, ni ntoleje mu ayila (ipanje) yantesile jenumanja kuwa wakuipochelangana (wane kuumila kwa wane), basi awala waakulupilile mwa jenumanja, ni kutola (ipanje yao), akwete kupata malipilo gamakulungwa"},{"SurahNumber":57,"VerseNumber":8,"Text":"Chipali chichi kukwenu chikuntendekasya kuti nkankulupilila Allah, kutendaga Ntenga (Muhammadi ﷺ) akum’bilanga kuti munkulupilile M’mbuje gwenu, soni (Allah) pamasile paajigele chilanga chenu? Nam’baga jenumanja wanti nikulupilila (basi kulupililani)"},{"SurahNumber":57,"VerseNumber":9,"Text":"Jwalakwe ni Ajula jwaakuntuluchisya kapolo Jwakwe (Muhammadi ﷺ) ma Aya gakusalichisya, kuti ankoposye m’chipi (chaukafili) ni kun’jinjisya mu lilanguka (lya Usilamu), soni chisimu Allah kukwenu ni Mpole kusyene, Jwachanasa channope"},{"SurahNumber":57,"VerseNumber":10,"Text":"Soni chipali chichi kukwenu chikuntendekasya kuti nkatola petala lya Allah, kutendaga Allah ni Nsyene yakulechedwa (yosope) ya kumawunde ni petaka? Nganawa alandene mwa jenumanja awala wawatosile nkanikuwe kuwugula (Maaka) ni kuputa ngondo, wanganyao niwaakwete uchimbichimbi wekulungwa nnope ngalandana ni awala watosile panyuma (pakuwugula Maaka) ni kuputa ngondo, nambo wosope weneo Allah waapele chilanga cha umbone, soni Allah abali syosope sya yankutenda awele Jwaasimanya chenene"},{"SurahNumber":57,"VerseNumber":11,"Text":"Ana ni nduni jwatankongosye Allah ngongole jambone (pakupeleka chipanje chakwe petala lya Allah) kuti ajijonjechesye kwa jwalakwejo (ni yakonjechesya yejinji, pakun’jonjechesya chipanje chakwe pa duniya pano)? Ni jukwete kupata soni jwalakwejo malipilo gakuchimbichika (ku Akhera)"},{"SurahNumber":57,"VerseNumber":12,"Text":"Lisiku litinchaona wakulupilila wachilume ni wakulupilila wachikongwe lilanguka lyao linankwenda paujo pao ni kunkono wao wan’dyo, (achisalilidwaga yanti): “Kusengwa kwenu lelo! (Nikugajinjila) Matimbe ga ku Mbepo, gasikujilima chapasi pakwe sulo! Tim’be wandamo mwalakwemo! Kwalakweko ni kupunda kwekulungwa nnope!”"},{"SurahNumber":57,"VerseNumber":13,"Text":"Lisiku lyatachiwecheta achinakunaku wachilume ni achinakunaku wachikongwe kwasalila awala wawakulupilile: “Tulindani kuti tupale nao lilanguka lyenulyo.” Kuchiwechetedwa (kukwao mwachipongwe): “Ujilaani munyuma mwenu, ni nkasosesose lilanguka.” Basi ni uchiwichidwa sikati jao uwigo wana nnango, nkati mwakwe (upande wa wakulupilila) muchiwa mwana chanasa, nambo kusa kwakwe cha upande wakwe (wa achinakunaku) kuchiwa kwana ipotesi"},{"SurahNumber":57,"VerseNumber":14,"Text":"(Achinakunaku) tachawilanga wanganyao (wakulupilila), (achitiji): “Ana nganituwaga imo ni jenumanja (ku duniya pakutenda ibada)?” (Wakulupilila) takajile: “Elo (mwawaga nowe pachanyape), nambo jenumanja mwalijonasile mwachimisyene (ni unakunaku), ni mwajembechele (kuti yapate ipato Asilamu), ni mwakayichile (ya kwimuka m’malembe), ni yannyenjile isako yenu yaunami mpaka chayiiche chilamusi cha Allah (chiwa), ni wannyenjile jenumanja pa ya Allah nkunyenga (Ibulisu).”"},{"SurahNumber":57,"VerseNumber":15,"Text":"“Basi lelo ngachipocheledwa chaaliwombolela kuumila kukwenu namuno kwa awala wawakufuulu, mauto genu ni ku Moto, gele ni malo genu gakum’bajila, kaje kusakala malo gakuwujila gakwe!”"},{"SurahNumber":57,"VerseNumber":16,"Text":"Ana nganijikwane ndawi kwa awala waakulupilile janti mitima jao jitetewaleje pa kunkumbuchila Allah, ni (pakuipikana) ayila yakuona yaitulwiche (Qur’an). Soni ngasawa nti chisawu awala wawapedwile Chitabu kalakala (Ayuda ni Akilisito), basi jalewipe kukwao ndawi (jakulekangana ni achimitume wao), ni jajumwile mitima jao, soni wajinji mwa wanganyao wakunyosya"},{"SurahNumber":57,"VerseNumber":17,"Text":"Manyililani yanti Allah akulisyusyaga litaka panyuma pakuwa kwakwe, chisimu chene tunsalichisye jenumanja ilosyo (ya ukombosi Wetu) kuti nkole lunda"},{"SurahNumber":57,"VerseNumber":18,"Text":"Chisimu akutola sadaka wachilume ni akutola sadaka wachikongwe, ni kunkongosyaga Allah ngongole jambone (pakupeleka chipanje chao petala lya Allah), tiyijonjechesyedwe kukwao (ipanje yao pa duniya pano), ni akwete kupata soni wanganyao malipilo gakuchimbichika (ku Akhera)"},{"SurahNumber":57,"VerseNumber":19,"Text":"Sano awala wankulupilile Allah ni Achimitenga Wakwe, wanganyao kwa M’mbuje gwao ni (waakuwalanjidwa kuti) wakulungamika kusyene (pachikulupi) soni wakuwila pa ngondo (jakumenyana ni makafili), akwete kupata wanganyao malipilo gao ni lilanguka lyao. Nambo awala waakufuulu ni kanila ma Aya Getu wanganyao niwandu wa ku Moto Waukali"},{"SurahNumber":57,"VerseNumber":20,"Text":"Manyililani yanti umi wa duniya uwele wamasanje ni wangali mate, nambo soni chipeto, ni kupoochesyaana sikati jenu, ni kutupiya kusonganganya chipanje ni wanache. Ili chisawu wula jaukunsengwasyaga nnamalima mmela wakwe, kaneka ni kumula ni nkuuwonaga uli wam’bilichila, kaneka ni ukasawaga wakuteketuka (wangali chilichose). Sano ku Akhera tikukawe kwana ilagasyo yaukali nnope (kwa achimakafili), nambo soni chikululuko chakuumila kwa Allah ni chinonyelo (kwa wakulupilila). Ni nganiuwa umi wa duniya ikaweje chisengwasyo chakunyenga"},{"SurahNumber":57,"VerseNumber":21,"Text":"Kangamalani wa ku chikululuko chakuumila kwa M’mbuje gwenu (Allah), ni Mbepo kusapanguka kwakwe kuli mpela kusapanguka kwa kwinani ni pasi, jiwichidwe tayali kwa awala wankulupilile Allah ni Achimetenga Wakwe. Walakweo ni ukoto wa Allah waakumpaga jwansachile, soni Allah ni Nsyene ukoto wekulungwa nnope"},{"SurahNumber":57,"VerseNumber":22,"Text":"Nganichipatikaneje chipato petaka, namuno mu mwachimisyene, ikaweje (chalembedwe) m’Chitabu (cha Al-Lauh Al-Mahfuz) nkanituchiguumbe, chisimu yalakweyo kwa Allah iwele yakwepepala kusyene"},{"SurahNumber":57,"VerseNumber":23,"Text":"Kuti nkadandaula pa yaimpiite, nambo soni nkatwanga pa yampeele, soni Allah wangannonyela jwakulikwesya jwalijose jwakuliiti"},{"SurahNumber":57,"VerseNumber":24,"Text":"Awala waakutenda ubayili, ni kwachisyaga wandu kutenda ubayili. Sano jwatagalauche (kuleka yalamulidwe), basi (niyakwe), chisimu Allah ni Jwakupata kwejinji Jwakulapilidwa kusyesyene"},{"SurahNumber":57,"VerseNumber":25,"Text":"Chisimu twaatumisye Achimitenga Wetu ni ilosyo yakuonechela, ni twatumisye pampepe ni wanganyao chitabu kwisa soni chilungamiko, kuti wandu ajime (pakutendelana ichindu yao) mwachilungamiko, ni tutulwisye chisyano, mwalakwemo mwana machili gamajinji (gakuputila ngondo), kwisa soni yakwakamuchisya wandu (yakulekangana-lekangana), soni kuti Allah ammanyukule mundu jwaakunkamuchisya Jwalakwe (paajikamuchisya dini Jakwe), ni (kwakamuchisya) Achimitenga Wakwe mwangali kum’bona (Allah jo). Chisimu Allah ni Jwakulimbangana nnope, Jwamachili gakupunda"},{"SurahNumber":57,"VerseNumber":26,"Text":"Soni chisimu chene twantumisye Nuhu ni Ibrahima, ni twawisile mu wanache wao Utume ni Chitabu, basi wane mwa wanganyao waliji wakongoka, nambo wajinji mwa wanganyao waliji wakunyosya"},{"SurahNumber":57,"VerseNumber":27,"Text":"Kaneko twakuyichisye mu sajo syao Achimitenga Wetu (wane), ni twakuyichisye soni ni Isa mwanache jwa Maryam, ni twampele Injil, ni twawisile m’mitima mwa awala wawankuyiye upole ni chanasa. Sano ungalombela wautandisye achimisyene, Uwwe nganitwalamulila yele. (Achimisyene ni wawaitandisye yalakweyo) pakusachilila chinonyelo cha Allah, ni nganaugosa (ungalombelao) kaugose kakwe kasyesyene. Basi ni twapele awala wawakulupilile (Allah ni Achimitenga Wakwe) mwa wanganyao malipilo gao, nambo wajinji mwa wanganyao ali wakunyosya"},{"SurahNumber":57,"VerseNumber":28,"Text":"E jenumanja wankulupilile! Mun’jogopani Allah, ni munkulupilile Ntenga Jwakwe (Muhammadi ﷺ), tampe mitambala jiwili ja chanasa Chakwe, ni tam’bichile lilanguka lyatin’jendeje nalyo, soni tankululuchile, sano Allah ni Jwakululuka kusyene, Jwachanasa channope"},{"SurahNumber":57,"VerseNumber":29,"Text":"Kuti wandu wawapedwile Chitabu (Ayuda ni Akilisito wangaakunkulupilila Muhammadi ﷺ) amanyilile yanti wanganyao nganakola ukombosi uliose pa ukoto wa Allah, ni kuti ukoto (wosope) uli m’makono mwa Allah akumpaga jwaakunsaka, soni Allah ni Nsyene ukoto wekulungwa nnope"}]}