{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":8,"VerseNumber":41,"Text":"И знајте да од свега што заплените у борби једна петина припада Аллаху и Посланику, и његовој родбини, и сирочади, и сиромасима, и путницима - намерницима, ако верујете у Аллаха и у оно што смо објавили Нашем Посланику на Дан раздвајања Истине од неистине, на дан кад су се сукобиле две војске - а Аллах над свим има моћ"},{"SurahNumber":8,"VerseNumber":42,"Text":"када сте ви били у ближој страни долине, они у даљој страни долине, а каравана је била испод вас. И да сте се договарали о времену борбе, не бисте се договорили, али се она догодила да би Аллах дао да се испуни оно што је морало да се догоди, да неверник остане неверник после очигледног доказа, и да верник остане верник после очигледног доказа - а Аллах је, заиста, Свечујући и Свезнајући"},{"SurahNumber":8,"VerseNumber":43,"Text":"Кад ти је Аллах у сну показао да је њих мало; а да ти је показао да их је много, ви бисте духом клонули и о борби се расправљали, али је Аллах указао спас. Он, заиста, добро зна шта скривају свачије груди"},{"SurahNumber":8,"VerseNumber":44,"Text":"А кад сте се сукобили, у вашим очима Он их је приказао у малом броју, а вас у њиховим очима такође у малом броју, да би Аллах дао да се испуни оно што је морало да се догоди - а Аллаху се све враћа"},{"SurahNumber":8,"VerseNumber":45,"Text":"О ви који верујете, кад се са неком четом сукобите, будите храбри и непрестано славите Аллаха, да бисте успели"},{"SurahNumber":8,"VerseNumber":46,"Text":"и покоравајте се Аллаху и Његовом Посланику, и не препирите се да не бисте клонули и остали без борбеног духа; и будите стрпљиви, а Аллах је, заиста, уз стрпљиве"},{"SurahNumber":8,"VerseNumber":47,"Text":"И не будите као они који су, да се покажу свету, надмено из свога града изашли да би одвраћали од Аллаховог пута, а Аллах обухвата оно што раде"},{"SurahNumber":8,"VerseNumber":48,"Text":"И када им је ђаво њихове поступке представио лепим и рекао: „Нико данас не може да вас победи, и ја сам, уистину, ваш заштитник!“ - Онда се он, кад су се сукобила два противничка табора, уназад повукао, и рекао: „Ја, заиста, немам ништа са вама, ја видим оно што ви не видите, и ја се бојим Аллаха, а Аллах страшно кажњава.“"},{"SurahNumber":8,"VerseNumber":49,"Text":"И сети се када су лицемери и они чија су срца болесна говорили: „Ове је обманула њихова вера!“ А онај ко се поузда у Аллаха – па Аллах је, заиста, силан и мудар"},{"SurahNumber":8,"VerseNumber":50,"Text":"А да си само видео кад су анђели узимали душе неверницима и по њиховим лицима их и страга ударали: „Искусите патњу у Огњу!“"},{"SurahNumber":8,"VerseNumber":51,"Text":"То је оно што сте сами себи припремили, а Аллах, заиста, не чини неправду Својим створењима"},{"SurahNumber":8,"VerseNumber":52,"Text":"Тако је било и са фараоновим људима и онима пре њих - у Аллахове доказе нису веровали, па их је Аллах казнио због њихових греха. Аллах је, уистину, моћан и страшно кажњава"},{"SurahNumber":8,"VerseNumber":53,"Text":"То је зато што Аллах неће да лиши благостања народ коме је благостање подарио - све док се он сам не промени - а Аллах је Онај Који све чује и Онај Који све зна"},{"SurahNumber":8,"VerseNumber":54,"Text":"Тако је било са фараоновим људима и онима пре њих: знакове свога Господара нису признавали, па смо их Ми, због њихових греха, уништили, а фараонове људе смо потопили – сви су они били неверници"},{"SurahNumber":8,"VerseNumber":55,"Text":"Најгора бића код Аллаха су, заиста, они који поричу; они не верују"},{"SurahNumber":8,"VerseNumber":56,"Text":"они са којима ти склапаш уговоре, па они сваки пут, не бојећи се Аллаха, крше свој уговор"},{"SurahNumber":8,"VerseNumber":57,"Text":"Ако се у борби сукобиш са њима, казни их тако да се због њих разбеже они који су иза њих, како би се присетили и узели поуку"},{"SurahNumber":8,"VerseNumber":58,"Text":"И чим приметиш издајство код неког народа, ти њима уговор откажи – јер Аллах, уистину, не воли издајице"},{"SurahNumber":8,"VerseNumber":59,"Text":"И нека никако не мисле они који не верују да ће да се спасе; они, заиста, неће моћи да умакну"},{"SurahNumber":8,"VerseNumber":60,"Text":"И против њих припремите колико год можете снаге и коња за бој, да бисте тиме заплашили Аллахове и ваше непријатеље, и друге осим њих - ви их не познајете, Аллах их зна. Све што на Аллаховом путу потрошите биће вам надокнађено, и неће да вам буде учињена неправда"},{"SurahNumber":8,"VerseNumber":61,"Text":"Ако они буду склони миру, буди и ти склон и поуздај се у Аллаха, а Он је, уистину, Свечујући и Свезнајући"},{"SurahNumber":8,"VerseNumber":62,"Text":"А ако буду хтели да те преваре - па теби је, заиста, довољан Аллах; Он те подржава Својом помоћу и верницима"},{"SurahNumber":8,"VerseNumber":63,"Text":"и Он је сјединио њихова срца. Да си ти потрошио све оно што на Земљи постоји, ти не би сјединио њихова срца, али их је Аллах сјединио. Он је заиста силан и мудар"},{"SurahNumber":8,"VerseNumber":64,"Text":"О Веровесниче, Аллах је довољан теби и верницима који те следе"},{"SurahNumber":8,"VerseNumber":65,"Text":"О Веровесниче, бодри вернике на борбу! Ако вас буде двадесет издржљивих, победићете две стотине; а ако вас буде стотину - победићете хиљаду оних који не верују, зато што су они људи који не схватају"},{"SurahNumber":8,"VerseNumber":66,"Text":"Сада вам Аллах даје олакшицу и зна да међу вама има слабости. Ако вас буде стотину издржљивих - победићете две стотине, а ако вас буде хиљаду - победићете, Аллаховом дозволом, две хиљаде. А Аллах је уз стрпљиве"},{"SurahNumber":8,"VerseNumber":67,"Text":"Ниједном веровеснику није било допуштено да држи заробљенике док не оствари победу на Земљи; ви желите пролазна добра овога света, а Аллах жели онај свет. Заиста је Аллах силан и мудар"},{"SurahNumber":8,"VerseNumber":68,"Text":"Да није раније Аллахове одредбе, снашла би вас патња велика због онога што сте узели"},{"SurahNumber":8,"VerseNumber":69,"Text":"Сада трошите оно што сте запленили као допуштено и лепо, и бојте се Аллаха; Аллах је, заиста, Онај Који опрашта грехе и милостив је"},{"SurahNumber":8,"VerseNumber":70,"Text":"О Веровесниче, реци онима који су као заробљеници пали у ваше руке: „Ако Аллах зна да у вашим срцима има било шта добро, даће вам боље од онога што вам је узето и опростиће вам, а Аллах је Онај Који опрашта грехе и милостив је.“"},{"SurahNumber":8,"VerseNumber":71,"Text":"А ако желе да те преваре, па они су и пре настојали Аллаха да варају и зато ти је Он омогућио да их победиш; а Аллах је Онај Који све зна и мудар је"},{"SurahNumber":8,"VerseNumber":72,"Text":"Заиста они који верују и исељавају се, и у борби на Аллаховом путу залажу своја богатства и своје животе, и они који пружају уточиште и помажу, они су једни другима заштитници. А онима који верују, а који се нису иселили, ви не можете, све док се не иселе, да будете заштитници. А ако вас замоле да им помогнете у вери, дужни сте да им притекнете у помоћ, осим против народа са којим о ненападању имате закључен уговор. А Аллах добро види оно што радите"},{"SurahNumber":8,"VerseNumber":73,"Text":"Неверници су једни другима заштитници. Ако не поступите тако, настаће смутња на Земљи и велики неред"},{"SurahNumber":8,"VerseNumber":74,"Text":"Они који верују и иселе се, и боре се на Аллаховом путу, и они који пружају склониште и помажу - они су збиља прави верници - њих чека опрост и дивна опскрба"},{"SurahNumber":8,"VerseNumber":75,"Text":"А они који касније верници постану, па се иселе и у борби заједно са вама учествују - они су ваши. А рођаци су, према Аллаховој Књизи једни другима пречи. Аллах, заиста, све добро зна"},{"SurahNumber":9,"VerseNumber":1,"Text":"Ово је обзнана о престанку заштите, од Аллаха и Његовог Посланика, оним многобошцима са којима сте закључили уговоре"},{"SurahNumber":9,"VerseNumber":2,"Text":"“Путујте по свету још четири месеца, али знајте да Аллаху нећете умаћи и да ће Аллах невернике осрамотити”…"},{"SurahNumber":9,"VerseNumber":3,"Text":"Ово је и проглас од Аллаха и Његовог Посланика људима на највећи дан ходочашћа, да Аллах и Његов Посланик немају ништа са многобошцима, па ако се покајете - то је за вас боље а ако се окренете знајте да Аллаху нећете да умакнете. А неверницима наговести болну патњу"},{"SurahNumber":9,"VerseNumber":4,"Text":"Изузетак су многобошци са којима имате закључене уговоре које они нису ни у чему повредили, нити су помагали икога против вас, испоштујте уговоре са њима до договореног рока; Аллах заиста воли богобојазне"},{"SurahNumber":9,"VerseNumber":5,"Text":"Када прођу свети месеци, онда убијајте многобошце где год их нађете, заробљавајте их, опседајте и дочекујте на сваком пролазу. Па ако се покају и буду обављали молитву и давали милостињу, оставите их на миру, а Аллах је, заиста, Онај Који опрашта грехе и милостив је"},{"SurahNumber":9,"VerseNumber":6,"Text":"Ако те неки многобожац замоли за заштиту, ти га заштити да би саслушао Аллахове речи, а потом га отпреми на сигурно место за њега. То је зато што су они народ који не зна"},{"SurahNumber":9,"VerseNumber":7,"Text":"Како многобожци могу да имају уговор са Аллахом и Његовим Послаником?! Могу да имају само они са којима сте уговор код Часног храма закључили; све док се они буду придржавали уговора, придржавајте се и ви, а Аллах, заиста, воли побожне"},{"SurahNumber":9,"VerseNumber":8,"Text":"Како, када они, ако би вас победили, не би, кад сте ви у питању, поштовали ни сродство ни споразум? Они вам се умиљавају говором својих уста, али им се срца противе; већина њих су зликовци"},{"SurahNumber":9,"VerseNumber":9,"Text":"Они Аллахове речи замењују за оно што мало вреди, па одвраћају од Његовог Пута, заиста је ружно како поступају"},{"SurahNumber":9,"VerseNumber":10,"Text":"Ни сродство ни споразум, када је верник у питању, не поштују, и све границе зла прекорачују"},{"SurahNumber":9,"VerseNumber":11,"Text":"Али ако се они буду покајали и обављали намаз и давали зекат, браћа су вам по вери - а Ми доказе и знакове објашњавамо људима који знају"},{"SurahNumber":9,"VerseNumber":12,"Text":"А ако прекрше заклетве након што са њима склопите уговоре, и ако буду вређали вашу веру, онда се борите против коловођа неверства - за њих, заиста, не постоје заклетве - како би се оканили"},{"SurahNumber":9,"VerseNumber":13,"Text":"Зар нећете да се борите против људи који су прекршили своје заклетве, и настојали су да протерају Посланика и први су вас напали? Зар их се бојите? Прече је да се бојите Аллаха ако сте верници"},{"SurahNumber":9,"VerseNumber":14,"Text":"Борите се против њих, Аллах ће вашим рукама да их мучи и понизи, а вас ће да помогне против њих и залечиће груди верника"},{"SurahNumber":9,"VerseNumber":15,"Text":"и одстраниће срџбу из њихових срца. А Аллах ће да прими покајање од онога од кога Он хоће; Аллах је Онај Који све чује и мудар је"},{"SurahNumber":9,"VerseNumber":16,"Text":"Зар мислите да ћете да будете остављени, а да Аллах не укаже на оне међу вама који се боре и који уместо Аллаха и Његовог Посланика и верника нису узели никога за присног пријатеља?! А Аллах у потпуности зна оно што радите"},{"SurahNumber":9,"VerseNumber":17,"Text":"Многобошци нису достојни да одржавају Аллахове куће, кад сами признају да су неверници. Њихова дела су поништена и вечно ће да остану у Ватри"},{"SurahNumber":9,"VerseNumber":18,"Text":"Аллахове куће одржавају они који у Аллаха и у онај свет верују и који обављају молитву и дају обавезну милостињу и који се не боје никога осим Аллаха, они су на Правом путу"},{"SurahNumber":9,"VerseNumber":19,"Text":"Зар сматрате да је напајање ходочасника водом и одржавање Часног храма попут вредности оног који верује у Аллаха и у онај свет и који се бори на Аллаховом путу? Нису они једнаки пред Аллахом, а Аллах неће да упути неправеднике"},{"SurahNumber":9,"VerseNumber":20,"Text":"Они који верују, и који се исељавају, и који се боре на Аллаховом путу, залажући своја богатства и своје животе на већем су степену код Аллаха; они су заиста успели"},{"SurahNumber":9,"VerseNumber":21,"Text":"Господар њихов им шаље радосни наговештај о Његовој милости и задовољству, и о рајским баштама у којима ће непрекидно да уживају"},{"SurahNumber":9,"VerseNumber":22,"Text":"У њима ће вечно да бораве. Уистину, код Аллаха је велика награда"},{"SurahNumber":9,"VerseNumber":23,"Text":"О ви који верујете, не узимајте за присне пријатеље ни своје очеве ни своју браћу, ако више воле неверовање од веровања. А ко год од вас буде одржавао са њима присно пријатељство, па такви су прави неправедници"},{"SurahNumber":9,"VerseNumber":24,"Text":"Реци: „Ако су вам ваши очеви, и ваши синови, и ваша браћа, и ваше жене, и ваш род, и ваша имања која сте стекли, и трговачка роба за коју страхујете да неће да се прода, и ваше куће у којима се пријатно осећате - дражи од Аллаха и Посланика, и од борбе на Његовом путу, онда причекајте док Аллах Своју одлуку не донесе. А Аллах неће да упути грешнике.“"},{"SurahNumber":9,"VerseNumber":25,"Text":"Аллах вас је помагао на многим бојиштима, а и онога дана на Хунејну кад вас је занело ваше мноштво, али вам оно није било ни од какве користи, него вам је земља, колико год да је била пространа, постала тесна, па сте се дали у бег"},{"SurahNumber":9,"VerseNumber":26,"Text":"Затим је Аллах на Свог Посланика и на вернике спустио Свој смирај, и послао је војске анђела које ви нисте видели, и оне који нису веровали ставио је на муке; то је била казна за невернике"},{"SurahNumber":9,"VerseNumber":27,"Text":"Аллах је после тога оном коме је хтео опростио. А Аллах прашта и самилостан је"},{"SurahNumber":9,"VerseNumber":28,"Text":"О ви који верујете, многобошци су сама поган и нека се, након ове године, више не приближују Часном храму Каби. А ако се бојите оскудице па Аллах ће да вас, ако хоће, учини богатим из Свога обиља. Аллах је, заиста, Онај Који све зна и мудар је"},{"SurahNumber":9,"VerseNumber":29,"Text":"Борите се против оних којима је дата Књига, а који не верују ни у Аллаха ни у онај свет, они не сматрају забрањеним оно што Аллах и Његов Посланик забрањују и не исповедају истинску веру - све док не дају главарину послушно и при том буду понизни"},{"SurahNumber":9,"VerseNumber":30,"Text":"Јевреји говоре: „Узејр је Аллахов син“, а хришћани кажу: „Месија је Аллахов син.“ То су њихове речи, из њихових уста, опонашају речи претходних неверника - убио их Аллах! Куда се одмећу"},{"SurahNumber":9,"VerseNumber":31,"Text":"Они, поред Аллаха, боговима сматрају своје свештенике, и своје монахе и Месију, Маријиног сина. А наређено им је да обожавају само јединог Аллаха – нема истинског бога осим Њега. Узвишен је Он у односу на оне које Њему придружују у обожавању"},{"SurahNumber":9,"VerseNumber":32,"Text":"Они желе да својим измишљотинама утрну Аллахово светло, а Аллах ће, свакако, да употпуни Своје светло, макар то неверници мрзели"},{"SurahNumber":9,"VerseNumber":33,"Text":"Он је послао Свог Посланика са упутом и правом вером, да би је уздигао изнад свих вера, макар то мрзели многобошци"},{"SurahNumber":9,"VerseNumber":34,"Text":"О ви који верујете, многи свештеници и монаси, заиста, једу туђу имовину на недозвољен начин и одвраћају од Аллаховог пута. Онима који злато и сребро гомилају и не троше га на Аллаховом путу - наговести болну патњу"},{"SurahNumber":9,"VerseNumber":35,"Text":"На дан кад се оно у пакленој ватри буде усијало па њиме њихова чела и њихове слабине и њихова леђа буду жигосана: „Ово је оно што сте за себе згртали, искусите зато казну за оно што сте гомилали.“"},{"SurahNumber":9,"VerseNumber":36,"Text":"Број месеци код Аллаха, заиста, је дванаест, према Аллаховој Књизи, од дана када је небеса и Земљу створио, од којих су света четири. То је права вера. У њима не чините себи неправду! А борите се сви против многобожаца као што се сви они боре против вас, и знајте да је Аллах уз богобојазне"},{"SurahNumber":9,"VerseNumber":37,"Text":"Премештање светих месеци само је додатно неверовање, чиме они који не верују бивају доведени у заблуду; једне године га проглашавају обичним, а друге године га сматрају светим, да би испунили број месеци које је Аллах учинио светим, па држе обичним оне које је Аллах учинио светим, њихови ружни поступци представљени су им као лепи. А Аллах неће да упути људе невернике"},{"SurahNumber":9,"VerseNumber":38,"Text":"О ви који верујете, зашто су неки од вас оклевали кад вам је било речено: „Крените у борбу на Аллаховом путу!“ Као да сте за земљу приковани? Зар вам је дражи живот на овом свету од оног света? А уживање на овом свету према оном свету је незнатно"},{"SurahNumber":9,"VerseNumber":39,"Text":"Ако не будете ишли у бој, Он ће да вас стави на несносне муке и другим ће народом да вас замени, а ви нећете нимало да Му наудите. А Аллах има моћ над свим"},{"SurahNumber":9,"VerseNumber":40,"Text":"Ако га ви не помогнете, па помогао га је Аллах онда кад су га они који не верују присилили да оде, кад је са њим био само његов друг, кад су њих двојица били у пећини, и кад је он казао свом другу: „Не брини, Аллах је са нама!“ Па је Аллах спустио Свој смирај на њега и помагао га војском коју ви нисте видели и учинио је да реч неверника буде доња, а Аллахова реч - она је горња. Аллах је силан и мудар"},{"SurahNumber":9,"VerseNumber":41,"Text":"Крећите у бој, били слаби или снажни, и борите се на Аллаховом путу залажући своја богатства и своје животе! То вам је, да знате, боље"},{"SurahNumber":9,"VerseNumber":42,"Text":"Да се радило о плену надохват руке и не толико далеком походу, лицемери би те сигурно следили, али им је пут изгледао далек. И они ће да се Аллахом заклињу: „Да смо могли, заиста бисмо са вама пошли.“ Они упропаштавају сами себе, а Аллах, заиста, зна да су они лажљивци"},{"SurahNumber":9,"VerseNumber":43,"Text":"Нека ти Аллах опрости што си дозволио да изостану! Иначе би ти се открили они који говоре истину, а знао би и оне који лажу"},{"SurahNumber":9,"VerseNumber":44,"Text":"Они који верују у Аллаха и у онај свет неће да траже од тебе дозволу да се не боре залажући своја богатства и своје животе – а Аллах добро зна богобојазне"},{"SurahNumber":9,"VerseNumber":45,"Text":"Од тебе ће да траже дозволу само они који не верују у Аллаха и Будући свет, и чија се срца колебају, па су неодлучни у својој сумњи"},{"SurahNumber":9,"VerseNumber":46,"Text":"Да су имали намеру да пођу, сигурно би за то припремили оно што је потребно, али Аллах није волео да у борбу пођу, па их је задржао и би им речено: „Останите са онима који остају.“"},{"SurahNumber":9,"VerseNumber":47,"Text":"Да су пошли са вама, само би међу вама повећали раздор и брзо би међу вама убацили смутњу, а међу вама има и оних који их радо слушају. А Аллах добро зна неправеднике"},{"SurahNumber":9,"VerseNumber":48,"Text":"Они су и пре прижељкивали смутњу и смишљали су ти смицалице све док није дошла Истина и док није завладала Аллахова вера, а они то нису волели"},{"SurahNumber":9,"VerseNumber":49,"Text":"Има их који говоре: „Дозволи ми и не доведи ме у искушење!“ Ето, баш су пали у искушење! А Пакао ће сигурно да обухвати невернике"},{"SurahNumber":9,"VerseNumber":50,"Text":"Ако те задеси добро, то их ражалости, а кад те погоди несрећа - они говоре: „Ми смо и раније били опрезни“, и одлазе весели"},{"SurahNumber":9,"VerseNumber":51,"Text":"Реци: „Догодиће нам се само оно што нам Аллах одреди, Он је наш Господар, и нека се верници само у Аллаха поуздају!“"},{"SurahNumber":9,"VerseNumber":52,"Text":"Реци: „Очекујете ли за нас шта друго већ једно од два добра?“ А ми очекујемо да вас Аллах Својом казном погоди, или да вас рукама нашим казни. Па чекајте! И ми ћемо, заиста, са вама да чекамо"},{"SurahNumber":9,"VerseNumber":53,"Text":"Реци: „Трошили милом или силом, од вас неће да буде примљено; ви сте, заиста, људи грешници.“"},{"SurahNumber":9,"VerseNumber":54,"Text":"А милостиња њихова не може бити прихваћена јер не верују у Аллаха и Његовог Посланика, и зато што мрзовољно обављају намаз и само преко воље удељују"},{"SurahNumber":9,"VerseNumber":55,"Text":"Нека те не одушевљавају њихове имовине, а ни њихова деца! Аллах хоће да их због њих казни на овом свету и да им душе, док су неверници, изађу"},{"SurahNumber":9,"VerseNumber":56,"Text":"Они се заклињу Аллахом да су заиста ваши, а они нису ваши, него су кукавички народ"},{"SurahNumber":9,"VerseNumber":57,"Text":"Кад би нашли какво склониште, или какву пећину или јаму, они би тамо брзином побегли"},{"SurahNumber":9,"VerseNumber":58,"Text":"Има их који ти приговарају због расподеле обавезне милостиње. Ако им се из ње да, задовољни су, а ако им се не да, одједном се разљуте"},{"SurahNumber":9,"VerseNumber":59,"Text":"А да су задовољни оним што им дају Аллах и Његов Посланик и да кажу: „Довољан нам је Аллах, Аллах ће нам дати из Свога обиља, а и Његов Посланик, и ми, заиста, за сусрет са Аллахом жудимо“"},{"SurahNumber":9,"VerseNumber":60,"Text":"Обавезна милостиња припада само сиромасима и невољницима, и онима који је сакупљају, и онима чија срца треба да се придобију, и за откуп из ропства, и презадуженима, и у сврхе на Аллаховом путу, и путнику намернику. Аллах је одредио тако! А Аллах је свезнајући и мудар је"},{"SurahNumber":9,"VerseNumber":61,"Text":"Има их који узнемиравају Веровесника и говоре: „Он је као уво - верује у све што чује!“ Реци: „Он је као уво које чује оно што је добро по вас, верује у Аллаха и верује верницима, и милост је онима између вас који верују.“ А оне који Аллаховог Посланика узнемиравају чека болна патња"},{"SurahNumber":9,"VerseNumber":62,"Text":"Заклињу вам се Аллахом да бисте били задовољни, а прече би им било да Аллах и Његов Посланик буду њима задовољни, ако су верници"},{"SurahNumber":9,"VerseNumber":63,"Text":"Зар они не знају да онога који се супротставља Аллаху и Његовом Посланику чека паклена ватра, у којој ће да остану вечно? То је велико понижење"},{"SurahNumber":9,"VerseNumber":64,"Text":"Лицемери се плаше да се верницима не објави поглавље које би открило оно што им је у срцима. Реци: „Само се ви ругајте.“ Аллах ће, заиста, на видело да изнесе оно чега се ви плашите"},{"SurahNumber":9,"VerseNumber":65,"Text":"Ако их запиташ, они ће сигурно да кажу: „Ми смо само разговарали и забављали се.“ Реци: „Зар се нисте ругали Аллаху, Његовим речима, и Његовом Посланику?“"},{"SurahNumber":9,"VerseNumber":66,"Text":"Не правдајте се! Јасно је да сте постали неверници након што сте веровали. Ако некима од вас и опростимо, друге ћемо да казнимо зато што су били кривци"},{"SurahNumber":9,"VerseNumber":67,"Text":"Лицемери и лицемерке слични су једни другима: траже да се раде неваљала дела, а одвраћају од добрих, и руке су им стиснуте, заборављају Аллаха, па је и Он заборавио њих. Лицемери су, заиста, прави неверници"},{"SurahNumber":9,"VerseNumber":68,"Text":"Лицемерима и лицемеркама и неверницима Аллах је обећао паклену ватру, вечно ће у њој да бораве, довољна ће им она бити! Аллах их је проклео, и њих чека непрестана патња"},{"SurahNumber":9,"VerseNumber":69,"Text":"Ви сте као и они пре вас. Они су били јачи од вас и више су имали блага и деце, и живели су слатким животом, а и ви живите слатким животом, исто онако, као што су живели они пре вас, и ви се упуштате у неваљалштине као што су се и они упуштали. То су они чија ће дела да буду поништена и на овом и на оном свету, и они су заиста губитници"},{"SurahNumber":9,"VerseNumber":70,"Text":"Зар до њих није допрла вест о онима пре њих: о Нојевом народу, и о Аду, и о Семуду, и о Аврамовом народу, и о становницима Медјена, и о онима чија су насеља преврнута? Њихови Посланици су им доносили јасне доказе и Аллах им није учинио никакву неправду, него су они сами себи чинили неправду"},{"SurahNumber":9,"VerseNumber":71,"Text":"А верници и вернице пријатељи и заштитници су једни другима: траже да се раде добра дела, а одвраћају од неваљалих, и обављају намаз и дају зекат, и покоравају се Аллаху и Његовом Посланику. То су они којима ће Аллах сигурно да се смилује. Аллах је, заиста, силан и мудар"},{"SurahNumber":9,"VerseNumber":72,"Text":"Аллах је обећао верницима и верницама рајске баште, кроз које теку реке, у којима ће да бораве вечно, и дивног ли боравишта у еденским вртовима. А Аллахово задовољство веће је од свега тога: то ће, заиста, да буде велики успех"},{"SurahNumber":9,"VerseNumber":73,"Text":"О Веровесниче, бори се против неверника и лицемера и буди строг према њима. Њихово пребивалиште биће Пакао, а ужасно је то крајње одредиште"},{"SurahNumber":9,"VerseNumber":74,"Text":"Лицемери се заклињу Аллахом да нису говорили, а сигурно су говорили речи неверства и показивали су да су неверници, након што су јавно Ислам били примили, и хтели су да учине оно што нису успели. А приговарају само зато што их је Аллах, из Свог обиља, и Његов Посланик, учинили богатим. Па ако се покају, биће им добро, а ако се окрену, Аллах ће да их стави на болне муке на овом и на Будућем свету, а на Земљи ни заштитника ни помагача неће имати"},{"SurahNumber":9,"VerseNumber":75,"Text":"Има их који су се обавезали Аллаху: „Ако нам из Свога обиља подари, удељиваћемо, заиста, обавезну и добровољну милостињу и бићемо, заиста, добри.“"},{"SurahNumber":9,"VerseNumber":76,"Text":"А кад им је Он дао из Свога обиља, они су у томе постали шкрти и окрећући се - од тога удаљили"},{"SurahNumber":9,"VerseNumber":77,"Text":"И надовезао им је Он на то и лицемерство у срцима све до дана када ће пред Њим да стану, а то је због тога што су изневерили оно што су обећали Аллаху, и зато што су стално лагали"},{"SurahNumber":9,"VerseNumber":78,"Text":"Зар они не знају да Аллах зна оно што они у себи крију и оно о чему се сашаптавају и да Аллах Зна све скривено"},{"SurahNumber":9,"VerseNumber":79,"Text":"Оне који оговарају вернике, који добровољно дају обавезну и добровољну милостињу, а ругају се и онима који је дају са муком – Аллах ће да извргне порузи, и њих чека болна патња"},{"SurahNumber":9,"VerseNumber":80,"Text":"Молио ти опрост за њих или не молио, молио чак и седамдесет пута, Аллах неће да им опрости - зато што у Аллаха и Његовог Посланика не верују. А Аллах неће да упути непокорне зле људе"},{"SurahNumber":9,"VerseNumber":81,"Text":"Они који су изостали за Аллаховим Послаником веселили су се у својим кућама - мрско им је било да се боре на Аллаховом путу залажући своја богатства и своје животе, и једни другима су говорили: „Не крећите у бој по врућини“, реци: „Ватра у Паклу је још врелија!“ Само да су они схватили"},{"SurahNumber":9,"VerseNumber":82,"Text":"Нека се сад мало смеју, а дуго ће плакати, биће то казна за оно што су зарадили"},{"SurahNumber":9,"VerseNumber":83,"Text":"И ако те Аллах поново врати некима од њих, па те замоле да им допустиш да пођу са тобом у бој, ти им реци: „Никад са мном у бој нећете да идете и никада са мном против непријатеља нећете да се борите! Били сте задовољни што сте први пут изостали, зато останите са онима који ионако не иду у бој.“"},{"SurahNumber":9,"VerseNumber":84,"Text":"И ниједном од њих, кад умре, немој да обавиш молитву, и немој да молиш за њега над његовим гробом. Они, у Аллаха и Његовог Посланика, заиста, нису веровали и као неверници они умиру"},{"SurahNumber":9,"VerseNumber":85,"Text":"Нека те не усхићују њихова богатства и њихова деца! Аллах жели да их њима на овом свету намучи и да им душе - док су неверници - изађу"},{"SurahNumber":9,"VerseNumber":86,"Text":"А када је објављено поглавље да у Аллаха верујете и да се заједно са Његовим Послаником борите, најбогатији од њих су затражили одобрење од тебе и рекли: „Остави нас да будемо са онима који не иду у бој!“"},{"SurahNumber":9,"VerseNumber":87,"Text":"Задовољавају се да буду са онима који не иду у бој, њихова срца су запечаћена, па они не схватају"},{"SurahNumber":9,"VerseNumber":88,"Text":"Али Посланик и они који верују са њим боре се залажући своја богатства и своје животе. Њима ће да припадне свако добро и они ће да успеју"},{"SurahNumber":9,"VerseNumber":89,"Text":"Аллах им је припремио рајске баште кроз које теку реке, у којима ће да бораве вечно. То је велики успех"},{"SurahNumber":9,"VerseNumber":90,"Text":"Долазили су и неки бедуини који су се извињавали и тражили су допуштење да не иду, и тако су изостали они који су лагали Аллаха и Његовог Посланика, а тешка патња погодиће оне међу њима који нису веровали"},{"SurahNumber":9,"VerseNumber":91,"Text":"Неће да се огреше немоћни и болесни, и они који не могу да нађу средства за борбу, само ако су искрени према Аллаху и Његовом Посланику. Нема разлога да се ишта приговара онима који чине добра дела - а Аллах је Онај Који опрашта грехе и милостив је"},{"SurahNumber":9,"VerseNumber":92,"Text":"Ни онима којима си казао, кад су ти дошли да им даш животиње за јахање: „Не могу да нађем за вас животиње за јахање“, па су се вратили сузних очију, тужни што не немају ништа што би утрошили за борбу"}]}