{"Id":403,"LanguageCodes":["tr","tur"],"Name":"tur-fizilalilkuran","Author":"Fizilal Il Kuran","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":33,"VerseNumber":31,"Text":"Fakat sizden kim Allah´a ve Resulüne uymaya devam eder ve yararlı iş yaparsa ona da mükafatı iki kat veririz ve cennette onun için bol bir rızık hazırlamışızdır"},{"SurahNumber":33,"VerseNumber":32,"Text":"Ey Peygamber hanımları! Eğer Allah´tan sakınıyorsanız sizler herhangi bir kadın gibi değilsiniz. Sözü yumuşak, tatlı bir eda ile söylemeyin ki, kalbinde hastalık bulunan kimse kötü şeyler ümit etmesin, daima ciddi ve ağır başlı söz söyleyin"},{"SurahNumber":33,"VerseNumber":33,"Text":"Evlerinizde oturun, ilk cahiliye dönemi kadınlarının açılıp saçılması gibi açılıp saçılmayın. Namaz kılın, zekat verin, Allah´a ve Peygamberine itaat edin. Ey ehl- i beyt (Ey Peygamberin ev halkı) şüphesiz Allah sizden pisliği giderip sizi tertemiz yapmak ister"},{"SurahNumber":33,"VerseNumber":34,"Text":"Evlerinizde okunan Allah´ın ayetlerini ve hikmeti hatırlayın, şüphesiz Allah latiftir, her şeyden haberdardır"},{"SurahNumber":33,"VerseNumber":35,"Text":"Müslüman erkekler ve müslüman kadınlar, mü´min erkekler ve mü´min kadınlar, boyun eğen erkekler ve boyun eğen kadınlar, doğru erkekler ve doğru kadınlar, sabreden erkekler ve sabreden kadınlar, mütevazi erkekler ve mütevazi kadınlar, sadaka veren erkekler ve sadaka veren kadınlar, oruç tutan erkekler ve oruç tutan kadınlar, ırzlarını koruyan erkekler ve ırzlarını koruyan kadınlar, Allah´ı çok anan erkekler ve Allah´ı çok anan kadınlar; işte Allah bunlar için bağış ve büyük bir mükafat hazırlamıştır"},{"SurahNumber":33,"VerseNumber":36,"Text":"Allah ve Resulü, bir işte hüküm verdiği zaman, artık inanmış bir erkek ve kadına, o işi kendi isteklerine göre seçme hakkı yoktur. Kim Allah´a ve Resulüne karşı gelirse, apaçık bir sapıklığa düşmüş olur"},{"SurahNumber":33,"VerseNumber":37,"Text":"Ey Muhammed! Allah´ın nimet verdiği ve senin de nimetlendirdiğin kimseye, eşini bırakma, Allah´tan sakın diyor, Allah´ın açığa vuracağı şeyi içinde saklıyordun. İnsanlardan çekiniyordun; oysa Allah´tan çekinmen daha uygundu. Sonunda Zeyd eşiyle ilgisini kesince onu seninle evlendirdik ki evlatlıkları eşleriyle ilgilerini kestiklerinde onlara evlenmek konusunda mü´minlere bir sorumluluk olmadığı bilinsin. Allah´ın buyruğu yerine gelecektir"},{"SurahNumber":33,"VerseNumber":38,"Text":"Allah´ın, Peygambere takdir ettiği bir şeyde O´na bir güçlük yoktur. Bu Allah´ın sizden öncekilere de uyguladığı yasadır. Allah´ın emri şüphesiz gereği gibi yerine gelecektir"},{"SurahNumber":33,"VerseNumber":39,"Text":"O Peygamberler Allah´ın buyruklarını tebliğ ederler, Allah´tan korkarlar ve O´ndan başka kimseden korkmazlar. Allah hesap görücü olarak yeter"},{"SurahNumber":33,"VerseNumber":40,"Text":"Muhammed içinizden herhangi bir adamın babası değil, fakat O Allah’ın Resulü ve Peygamberlerin sonuncusudur. Allah her şeyi hakkıyla bilendir"},{"SurahNumber":33,"VerseNumber":41,"Text":"Ey inananlar Allah´ı çok anın"},{"SurahNumber":33,"VerseNumber":42,"Text":"ve O´nu sabah akşam tesbih ediniz"},{"SurahNumber":33,"VerseNumber":43,"Text":"Sizi karanlıklardan aydınlığa çıkarmak için üzerinize melekleriyle beraber rahmetini gönderen Allah´tır. Mü´minlere karşı çok bağışlayıcı, çok esirgeyici de O´dur"},{"SurahNumber":33,"VerseNumber":44,"Text":"O´na kavuştukları gün, Allah´ın onlara iltifatı selam´dır. Allah onlara güzel bir mükafat hazırlamıştır"},{"SurahNumber":33,"VerseNumber":45,"Text":"Ey Peygamber, biz seni tanık, müjdeci ve uyarıcı olarak gönderdik"},{"SurahNumber":33,"VerseNumber":46,"Text":"Allah´ın izniyle, bir davetçi ve aydınlatan bir lamba olarak görevlendirdik"},{"SurahNumber":33,"VerseNumber":47,"Text":"Mü´minlere Allah´tan büyük bir lütfa ereceklerini müjdele"},{"SurahNumber":33,"VerseNumber":48,"Text":"Kafirlere ve münafıklara itaat etme. Onların eziyetlerine aldırma, Allah´a güven; koruyucu olarak Allah sana yeter"},{"SurahNumber":33,"VerseNumber":49,"Text":"Ey iman edenler! Mü´min kadınları nikahlayıp da, henüz dokunmadan onları boşarsanız, onları iddet müddetince beklemeniz gerekmez. Kendilerine bağışta bulunarak onları güzellikle serbest bırakın"},{"SurahNumber":33,"VerseNumber":50,"Text":"Ey Peygamber! Mehirlerini verdiğin eşlerini, Allah´ın sana ganimet olarak verdiği cariyelerini, seninle beraber hicret eden amcanın kızlarını, halalarının kızlarını, dayının kızlarını, teyzelerinin kızlarını ve peygamber nikahlamayı dilediği takdirde mü´minlerden ayrı sırf sana mahsus olmak üzere, kendisinin mehrini Peygambere hibe eden mü´min kadını almanı helal kılmışızdır. Biz zorluğa uğramaman için mü´minlerin eşleri ve cariyeleri hakkında onların üzerine neyi farz kılmış olduğumuzu bildirmiştik. Allah bağışlayandır, merhamet edendir"},{"SurahNumber":33,"VerseNumber":51,"Text":"Ey Muhammed! Onların dilediğini geri bırakır dilediğini de yanına alırsın. Kendilerinden uzak durduğun kadınlardan arzu ettiğini tekrar yanına almanda, senin üzerine bir günah yoktur. Bu onların gözlerinin aydın olmasını, üzülmemelerini, hepsine verdiğin şeylere razı olmalarını daha iyi sağlar. Allah kalplerinizde olanı bilir; Allah bilendir, halimdir"},{"SurahNumber":33,"VerseNumber":52,"Text":"Ey Muhammed! Bundan sonra artık sana başka kadınlarla evlenmen, bunları başka eşlerle değiştirmen, güzellikle hoşuna gitse bile sana helal değildir. Ancak elinin altında bulunan cariyeler hariç, Allah her şeyi gözetleyicidir"},{"SurahNumber":33,"VerseNumber":53,"Text":"Ey inananlar! Peygamberin evlerine, yemeğe çağrılmaksızın vakitli vakitsiz girmeyin fakat davet edilirseniz girin ve yemeği yeyince dağılın. Sohbet etmek için de gidip oturmayın. Bu haliniz peygamberi üzüyor, o da size bir şey söylemeye çekiniyordu. Allah gerçeği söylemekten çekinmez. Peygamber eşlerinden bir şey isteyeceğinizde onu perde arkasından isteyin. Bu sayede sizin kalpleriniz de onların kalpleri de daha temiz kalır. Allah´ın Peygamberini üzmeniz ve O´ndan sonra eşlerini nikahlamanız asla caiz değildir. Çünkü bu Allah katında büyük bir günahtır"},{"SurahNumber":33,"VerseNumber":54,"Text":"Bir şeyi açıklasanız da gizleseniz de Allah şüphesiz hepsini bilir"},{"SurahNumber":33,"VerseNumber":55,"Text":"Onlara (Peygamber hanımlarına); babaları, oğulları, erkek kardeşleri, erkek kardeşlerinin oğulları, kız kardeşlerinin oğulları, hizmetçi kadınları ve cariyeleri hakkında bir günah yoktur. Ey Peygamber hanımları, Allah´tan korkun, şüphesiz Allah, her şeyi görmektedir"},{"SurahNumber":33,"VerseNumber":56,"Text":"Şüphesiz Allah ve melekleri Peygamberi överler. Ey inananlar! Siz de O´nu övün, O´na salat ve selam getirin"},{"SurahNumber":33,"VerseNumber":57,"Text":"Allah´ı ve Peygamberini incitenlere, Allah, dünyada da ahirette de lanet eder; onlar için alçaltıcı bir azab hazırlamıştır"},{"SurahNumber":33,"VerseNumber":58,"Text":"Mü´min erkek ve kadınları, yapmadıkları bir şeyle suçlayıp inciltenler, iftira etmiş ve apaçık bir günah yüklenmiş olurlar"},{"SurahNumber":33,"VerseNumber":59,"Text":"Ey Peygamber! Hanımlarına, kızlarına ve müminlerin kadınlarına söyle: Bir ihtiyaç için dışarı çıktıklarında örtülerini üstlerine alsınlar, vücutlarını örtsünler. Bu onların hür ve namuslu bilinmelerini ve bundan dolayı inciltilmemelerini daha iyi sağlar. Allah çok bağışlayan, çok esirgeyendir"},{"SurahNumber":33,"VerseNumber":60,"Text":"İki yüzlüler, kalplerinde fesat bulunanlar, şehirde bozguncu haberler yayanlar, eğer bundan vazgeçmezlerse, andolsun ki seni onlarla mücadeleye davet ederiz; sonra çevrende az bir zamandan fazla kalamazlar"},{"SurahNumber":33,"VerseNumber":61,"Text":"Lanetlenmiş olarak, nerede bulunurlarsa yakalanır ve öldürülürler"},{"SurahNumber":33,"VerseNumber":62,"Text":"Allah´ın geçmiş milletlere uyguladığı yasa budur ve Allah´ın yasasında bir değişme bulamazsın"},{"SurahNumber":33,"VerseNumber":63,"Text":"Ey Muhammed! İnsanlar senden kıyametin zamanını soruyorlar. De ki: «Onun bilgisi Allah katındadır, ne bilirsin, belki de zaman yakındır.»"},{"SurahNumber":33,"VerseNumber":64,"Text":"Allah kafirlere lanet etmiş ve onlar için çılgın bir ateş hazırlamıştır"},{"SurahNumber":33,"VerseNumber":65,"Text":"Orada ebedi olarak kalacaklar kendilerini koruyacak ne bir dost, ne bir yardımcı bulamayacaklardır"},{"SurahNumber":33,"VerseNumber":66,"Text":"Yüzleri ateşe çevrildiği gün: «Keşke Allah´a itaat etseydik, keşke Peygambere itaat etseydik» derler"},{"SurahNumber":33,"VerseNumber":67,"Text":"«Rabbimiz! Biz yöneticilerimize ve büyüklerimize itaat etmiştik, fakat onlar bizi yoldan saptırdılar» derler"},{"SurahNumber":33,"VerseNumber":68,"Text":"«Rabbimiz! Onlara iki kat azab ver ve onları büyük bir lanetle rahmetinden kov!»"},{"SurahNumber":33,"VerseNumber":69,"Text":"Ey inananlar! Siz de Musa´yı incitenler gibi olmayın. Allah onu, onların dedikleri şeyden temize çıkardı. O Allah´ın yanında gözde, itibarlı bir kul idi"},{"SurahNumber":33,"VerseNumber":70,"Text":"Ey inananlar! Allah´tan korkun ve doğru söz söyleyin"},{"SurahNumber":33,"VerseNumber":71,"Text":"Ki Allah işlerinizi düzeltsin ve günahlarınızı bağışlasın. Kim Allah´a ve Peygamberine itaat ederse, şüphesiz büyük bir kurtuluşa ermiş olur"},{"SurahNumber":33,"VerseNumber":72,"Text":"Biz emaneti, göklere, yere ve dağlara sunduk; onu yüklenmekten kaçındılar, sorumluluğundan korktular. Pek zalim ve cahil olan insan onu yüklendi"},{"SurahNumber":33,"VerseNumber":73,"Text":"Bunun sonucu olarak, Allah münafık erkek ve kadınlara, müşrik erkek ve kadınlara azab edecektir. Mümin erkek ve kadınların tevbelerini kabul edecektir. Allah çok bağışlayan, çok merhamet edendir"},{"SurahNumber":34,"VerseNumber":1,"Text":"Hamd, göklerdeki ve yeryüzündeki tüm varlıkların sahibi olan Allah´a mahsustur. Ahirette de hamd O´na mahsustur. O her işi yerinde yapar ve her şeyden haberdardır"},{"SurahNumber":34,"VerseNumber":2,"Text":"O yeraltına giren ve oradan çıkan, gökten inen ve oraya yükselen her şeyi bilir. O merhametli ve bağışlayıcıdır"},{"SurahNumber":34,"VerseNumber":3,"Text":"Kâfirler; «Kıyamet anı hiç gelmeyecek» dediler. Onlara de ki: «Hayır, gaybın bilgisi tekelinde olan Rabb´im adına yemin ederim ki, o an mutlaka gelecektir. Göklerdeki ve yerdeki zerre kadar küçük bir nesne ya da zerrenin daha küçüğü ve daha büyüğü O´nun bilgisi dışında değildir, bunların tümü apaçık bir kitaptadır.»"},{"SurahNumber":34,"VerseNumber":4,"Text":"Amaç, iman edip iyi ameller işleyenleri ödüllendirmektir. Onları bağışlanma ve onurlu bir rızık beklemektedir"},{"SurahNumber":34,"VerseNumber":5,"Text":"Bizimle başa çıkabileceklerini sanarak olanca güçleri ile ayetlerimize karşı çıkanlara gelince; onları tiksindirici ve acıklı bir azap beklemektedir"},{"SurahNumber":34,"VerseNumber":6,"Text":"Kendilerine bilgi verilenler Rabb´in tarafından sana indirilen mesajın, insanları üstün iradeli ve övgüye lâyık Allah´ın yoluna iletici bir gerçek olduğunu görürler"},{"SurahNumber":34,"VerseNumber":7,"Text":"Kâfirler biribirlerine dediler ki; «Ölen vücutlarınız didik didik parçalanıp iyice dağıldıktan sonra yeni bir aşamada tekrar dirileceğinizi ileri süren biri var, onu size gösterelim mi?»"},{"SurahNumber":34,"VerseNumber":8,"Text":"Bu adam Allah adına yalan mı uyduruyor, yoksa deli midir? Hayır aslında ahirete inanmayanlar, koyu bir sapıklığın ve azabın pençesindedirler"},{"SurahNumber":34,"VerseNumber":9,"Text":"Onlar önlerindeki ve arkalarındaki göğü ve yeri görmüyorlar mı? Dilesek onları yerin dibine geçirir ya da göğü parçalayıp başlarına indirirdik. Allah´a bağlı her kulun bundan alacağı ders vardır"},{"SurahNumber":34,"VerseNumber":10,"Text":"Biz gerçekten Davud´a kendi katımızdan ayrıcalık sunduk. «Ey dağlar, o tesbih ettikçe siz de söylediklerini tekrarlayın. Ey kuşlar sizde» dedik. Ayrıca demiri avucunda yumuşattık"},{"SurahNumber":34,"VerseNumber":11,"Text":"Ona «İnsan vücudunu iyice saracak geniş zırhlar yap ve zırhların parçalarını biribirine ölçülü biçimde tak» dedik. Ey Davudoğulları, iyi ameller işleyiniz. Çünkü ben yaptıklarınızı görüyorum"},{"SurahNumber":34,"VerseNumber":12,"Text":"Süleyman´ın buyruğuna da rüzgârı vermiştik. Bu rüzgâr sabahleyin esince bir aylık uzaklığa gider ve akşamleyin de bir aylık mesafeyi aşarak geri gelirdi. Onun için erimiş bakırı su gibi akıttık. Rabb´inin izni ile yanında çalışan bazı cinleri de buyruğuna sunmuştuk. Bu cinlerden buyruğumuzun dışına çıkanlara kızgın alevli ateşin azabını tattırırız"},{"SurahNumber":34,"VerseNumber":13,"Text":"Onlar, Süleyman´a, isteği uyarınca mabetler, heykeller, havuz gibi geniş çanaklar ve yerlerinden kımıldatılamaz koca kazanlar yaparlardı. Ey Davudoğulları, şükrediniz. Kulların içinde şükredenler pek azdır"},{"SurahNumber":34,"VerseNumber":14,"Text":"Süleyman´ın canını aldığımızda ancak değneğini kemiren bir kurt onun öldüğünü cinlere fark ettirdi. Onun ölüsü yere düşünce belli oldu ki, eğer cin´ler gaybı bilselerdi, o onur kırıcı angaryaların sıkıntısını çekmeye devam etmezlerdi"},{"SurahNumber":34,"VerseNumber":15,"Text":"Gerçekten bir vadinin sağında ve solunda uzayan iki ovadan oluşmuş Sebe yurdundan alınacak ibret dersi vardır. Onlara «Rabb´inizin verdiği rızıkları yiyiniz ve O´na şükrediniz, işte size güzel bir ülke ve bağışlayıcı bir Rabb» dendi"},{"SurahNumber":34,"VerseNumber":16,"Text":"Fakat onlar bu buyruğa sırt çevirdiler. Bu yüzden üzerlerine Arim selini göndererek o verimli ovalarını dikenli, kuru çalılıklı ve az sayıda sedir ağaçlı iki çorak ovaya dönüştürdük"},{"SurahNumber":34,"VerseNumber":17,"Text":"Yaptıkları nankörlükten ötürü onları işte böyle cezalandırdık. Biz nankörden başkasını hiç cezalandırır mıyız ki"},{"SurahNumber":34,"VerseNumber":18,"Text":"Onların yurtları ile kutsal kentler arasına, birinden bakınca öbürü görünebilen kısa aralıklı kentler serpiştirerek konaktan konağa mesafeleri ölçülebilir bir yolculuk yapmalarını sağladık. Onlara «Bu yol boyunca hem geceleyin hem de gündüzün güven içinde yolculuk yapın» dedik"},{"SurahNumber":34,"VerseNumber":19,"Text":"Fakat onlar «Ey Rabbimiz! Seferlerimizi uzun aralıklı yap!» diyerek kendilerine yazık ettiler. Bunun üzerine onları dillere düşürdük, toplumlarını parçalayarak öteye beriye dağıttık. Hiç kuşkusuz sabırlıların ve şükredenlerin bu olaylardan çıkaracakları bir çok dersler vardır"},{"SurahNumber":34,"VerseNumber":20,"Text":"Şeytan, onlara ilişkin beklentisini gerçekleştirmiş ve bir grup mü´min dışında hepsi ona uymuştu"},{"SurahNumber":34,"VerseNumber":21,"Text":"Aslında şeytanın onlar üzerinde hiçbir nüfuzu, hiçbir yaptırım gücü yoktu. Ama biz ahirete inananları, o konuda kuşku içinde olanlardan ayırd etmek istedik. Her şey, senin Rabb´inin gözetimi altındadır"},{"SurahNumber":34,"VerseNumber":22,"Text":"Müşriklere de ki; «Allah dışında ilâh olduklarını sandığınız putları imdada çağırınız bakalım. Onlar ne göklerde ve ne de yeryüzünde zerre kadar bir şeye sahip değildirler. Gökler ile yeryüzü üzerinde hiçbir ortaklıkları olmadığı gibi onların hiçbiri Allah´ın yardımcısı da değildir.»"},{"SurahNumber":34,"VerseNumber":23,"Text":"Allah katında O´nun izin verdiği kimseler dışında hiç kimse şefaat, aracılık edemez. Bu konuda izin bekleyenlerin yüreklerini ürperten korku yatıştırılınca biribirlerine «Rabb´iniz ne dedi?» diye sorarlar. Cevap verenler «O gerçeği söyledi, O yüce ve büyüktür» derler"},{"SurahNumber":34,"VerseNumber":24,"Text":"Ey Muhammed, müşriklere «Gerek göklerden inen ve gerekse yerden çıkan rızıkları size sunan kimdir?» diye sor. Sonra de ki; «Allah sunuyor. Öyleyse ya biz doğru yoldayız ve siz açık bir sapıklık içindesiniz, ya da bunun tersi doğrudur.»"},{"SurahNumber":34,"VerseNumber":25,"Text":"De ki; «Ne bizim suçlarımız size sorulacak ve ne de sizin işlediğiniz kötülükler bize sorulacaktır.»"},{"SurahNumber":34,"VerseNumber":26,"Text":"De ki; «Rabb´imiz bizi biraraya getirecek, sonra aramızdaki uyuşmazlıkları hak uyarınca çözecektir. O son derece âdil bir yargıç ve her şeyi bilendir.»"},{"SurahNumber":34,"VerseNumber":27,"Text":"De ki; «Allah´a koştuğunuz ortakları bana gösterin bakalım. Olacak şey değil bu. Aslında O üstün iradeli ve her işi yerinde olan Allah´dır.»"},{"SurahNumber":34,"VerseNumber":28,"Text":"Ey Muhammed, biz seni bütün insanlara müjde verici ve uyarıcı olarak gönderdik. Fakat insanların çoğu bunu bilmiyorlar"},{"SurahNumber":34,"VerseNumber":29,"Text":"Onlar «Eğer doğru söylüyorsanız, şu tehdit ne zaman gerçekleşecek?» derler"},{"SurahNumber":34,"VerseNumber":30,"Text":"Onlara de ki; «Sizin belirlenmiş bir gününüz vardır, ne bir an ertelenir ve ne de önceye alınır.»"},{"SurahNumber":34,"VerseNumber":31,"Text":"Kâfirler «Biz ne bu Kur´an´a ve ne de ondan önceki kutsal kitaplara asla inanmayız» dediler. Sen bu zalimleri bir de Rabb´lerinin huzurunda dikilmiş durumda biribirlerini suçlarken görsen! O zaman ayak takımını oluşturan güdülenler kendini beğenmiş elebaşlarına «Siz olmasaydınız, biz mü´min olacaktık» derler"},{"SurahNumber":34,"VerseNumber":32,"Text":"Kendini beğenmiş elebaşları da güdülenlere derler ki; «Size doğru yola ilişkin mesaj geldikten sonra biz mi sizleri o yoldan alıkoyduk? Aslında siz kendiniz suça girdiniz»"},{"SurahNumber":34,"VerseNumber":33,"Text":"Güdülenler ise kendini beğenmiş elebaşlarına şöyle derler: «Tersine, işiniz gücünüz, gece gündüz komplo düzenlemek, dolap çevirmekti. Hani bize Allah´ı inkâr etmemizi, O´na eş koşmamızı emrediyordunuz.» Azabı görünce pişmanlığı yüreklerine gömdüler. Biz kâfirlerin boyunlarına demir halkalar geçiririz. Çarpıldıkları ceza sadece işledikleri kötülüklerin karşılığı değil mi"},{"SurahNumber":34,"VerseNumber":34,"Text":"Uyarıcı gönderdiğimiz her kentin şımarık elebaşları mutlaka şöyle dediler. «Biz, sizin getirdiğiniz mesajı kesinlikle inkâr ediyoruz»"},{"SurahNumber":34,"VerseNumber":35,"Text":"Bizim herkesten çok servetimiz ve evlâdımız vardır, bizim azaba çarptırılmamız söz konusu değildir"},{"SurahNumber":34,"VerseNumber":36,"Text":"Onlara de ki; «Hiç kuşkusuz, Rabb´im dilediğine bol servet verir ve dilediğinin rızkını kısar. Fakat insanların çoğu bu gerçeği bilmezler.»"},{"SurahNumber":34,"VerseNumber":37,"Text":"Ne mallarınız ve ne de evlâtlarınız size bizim katımızda yakınlık kazandırmaz. Yalnız iman edip iyi amel işleyenler var ya, onların yaptıkları iyilikler kat kat fazlası ile ödüllendirilir. Onlar cennetin yüksek köşklerinde güven içinde ağırlanırlar"},{"SurahNumber":34,"VerseNumber":38,"Text":"Bizimle başa çıkabileceklerini sanarak olanca güçleri ile ayetlerimize karşı çıkanlara gelince onlar azapla başbaşa kalacaklardır"},{"SurahNumber":34,"VerseNumber":39,"Text":"De ki; «Hiç kuşkusuz Rabb´im dilediği kuluna bol servet verir ve dilediği kulun rızkını kısar. Siz Allah için bir şey verirseniz, O verdiğinizin boşluğunu doldurur. O rızık verenlerin en hayırlısıdır.»"},{"SurahNumber":34,"VerseNumber":40,"Text":"O gün Allah, onların hepsini diriltip bir araya getirir ve sonra meleklere «Bu adamlar size mi tapıyorlar?» der"},{"SurahNumber":34,"VerseNumber":41,"Text":"Melekler derler ki; «Seni her türlü noksanlıktan tenzih ederiz. Bizim dayanağımız, koruyucumuz onlar değil sensin. Hayır, onlar cinlere tapıyorlardı, çoğu onlara inanıyorlardı.»"},{"SurahNumber":34,"VerseNumber":42,"Text":"O zaman zalimlere deriz ki; «Bu gün biribirinize ne faydalı olabilirsiniz ve ne de zarar verebilirsiniz. Vaktiyle inkâr ettiğiniz cehennem ateşinin azabını şimdi tadınız bakalım.»"},{"SurahNumber":34,"VerseNumber":43,"Text":"Onlara apaçık anlamlı ayetlerimiz okunduğunda «Bu adamın tek istediği şey, sizi atalarınızın taptığı putlardan vazgeçirmektir» ve «şu Kur´an, düzmece bir yalandan başka bir şey değildir.» dediler. Kâfirler, kendilerine gelen ´gerçek´ için «Bu apaçık bir büyüden ibarettir.» demişlerdi"},{"SurahNumber":34,"VerseNumber":44,"Text":"Ey Muhammed, oysa biz o müşriklere daha önce okuyacakları bir Kitap vermemiş, kendilerine senden önce bir uyarıcı göndermemiştik"},{"SurahNumber":34,"VerseNumber":45,"Text":"Onlardan önceki bir çok milletler de mesajımızı yalanlamışlardı., Bu müşrikler onlara verdiğimiz dünyalıkların onda birine bile ermiş değillerdir. Buna rağmen peygamberlerimi yalanladılar, ama bu inkârcılığın karşılığı nice oldu"},{"SurahNumber":34,"VerseNumber":46,"Text":"Ey Muhammed, onlara de ki; «Size bir tek öğüdüm var: İkişer ikişer ve teker teker Allah ile vicdanınızla başbaşa kalınız ve düşününüz ki, bu dostunuz deli değildir, o sadece ağır bir azabın eşiğinde sizleri uyaran bir peygamberdir.»"},{"SurahNumber":34,"VerseNumber":47,"Text":"De ki; «Sizden hiçbir ücret istemiyorum. Ücretiniz sizin olsun. Benim ücretimi Allah verecektir. O her şeyin tanığıdır.»"},{"SurahNumber":34,"VerseNumber":48,"Text":"De ki; «Gaybleri çok iyi bilen Rabb´im, gerçeği eğrinin başına çarpar.»"},{"SurahNumber":34,"VerseNumber":49,"Text":"De ki; «Hak geldi, artık batıl hiçbir tarafa doğru kımıldayamaz.»"},{"SurahNumber":34,"VerseNumber":50,"Text":"De ki; «Eğer ben eğri yolda isem sapıtmamın zararını kendim çekerim. Eğer doğru yolda isem, bu Rabb´imin bana ilettiği vahiy sayesindedir. Hiç kuşkusuz O her şeyi işitir ve kullarına çok yakındır.»"},{"SurahNumber":34,"VerseNumber":51,"Text":"Onları bir de paniğe kapıldıklarında görsen! Kaçacakları hiçbir yer yok. Cehennemin yakınında yakayı ele vermişlerdir"},{"SurahNumber":34,"VerseNumber":52,"Text":"O´na inandık derler, ama artık iyice uzağında kaldıkları imanı nasıl yakalayacaklardır"},{"SurahNumber":34,"VerseNumber":53,"Text":"Vaktiyle onu inkâr etmişlerdi, o zaman uzaktan karanlığa taş atıyorlardı"},{"SurahNumber":34,"VerseNumber":54,"Text":"Şimdi kendileri ile özlemleri arasına perde gerildi. Tıpkı daha önceki yoldaşlarına yapıldığı gibi. Hiç kuşkusuz onlar koyu bir şüphe içinde idiler"},{"SurahNumber":35,"VerseNumber":1,"Text":"Gökleri ve yeryüzünü yoktan var eden; iki, üç ve dört kanatlı melekleri elçi olarak görevlendiren Allah´a ham dolsun. O yaratma işleminde dilediği eklemeleri yapar. Hiç kuşkusuz O´nun gücü her şeye yeter"},{"SurahNumber":35,"VerseNumber":2,"Text":"Allah´ın insanlara açtığı bir rahmeti hiç kimse alıkoyamaz. O´nun alıkoyduğunu da O´nun dışında hiç kimse salamaz. O üstün iradelidir ve her işi yerinde yapar"},{"SurahNumber":35,"VerseNumber":3,"Text":"Ey insanlar, Allah´ın size yönelik nimetlerini hatırlayınız. Size gökten ve yeryüzünden rızık sağlayan Allah´tan başka bir yaratıcı var mı? O´ndan başka ilâh yoktur. Nasıl oluyor da bu gerçeği göz ardı ediyorsunuz"},{"SurahNumber":35,"VerseNumber":4,"Text":"Ey Muhammed, eğer onlar seni yalanlıyorlarsa bil ki, senden önceki nice peygamberler de yalanlanmıştır. Her işin çözümü Allah´a götürülecektir"},{"SurahNumber":35,"VerseNumber":5,"Text":"Ey insanlar, Allah´ın verdiği söz gerçektir. Sakın dünya hayatı sizi aldatmasın, sakın şeytan, sizi Allah´ın affına güvendirerek ayartmasın"},{"SurahNumber":35,"VerseNumber":6,"Text":"Şeytan kesinlikle size düşmandır. Onu siz de düşman tutunuz. O taraftarlarını cehennemliklerden olmaya sürükler"},{"SurahNumber":35,"VerseNumber":7,"Text":"Kâfirler ağır bir azaba çarptırılacaktır. İman edip iyi ameller işleyenleri ise bağışlanma ve büyük ödül beklemektedir"},{"SurahNumber":35,"VerseNumber":8,"Text":"Kötü işi allandırılıp pullandırılarak gözüne güzel gösterilen kimse davranışlarını süzgeçten geçiren, gerçekçi biri gibi olur mu? Allah dilediğini saptırır, dilediğini de doğru yola iletir. Sakın onlar için hayıflanma. Hiç kuşkusuz onların neler yaptıklarını Allah iyi bilir"},{"SurahNumber":35,"VerseNumber":9,"Text":"Bulutları sürükleyen rüzgârların estiricisi Allah´dır. Biz bulutları ölü bir yöreye göndererek onlar aracılığı ile ölü toprağı diriltiriz. İşte yeniden diriliş olayı da böyledir"},{"SurahNumber":35,"VerseNumber":10,"Text":"Kim itibar ve üstünlük isterse bilsin ki, itibar ve üstünlük tümü ile Allah´ın tekelindedir. Güzel söz O´na yükselir, iyi ameli de O yükseltir. Kötü amaçlı komplolar düzenleyenler ağır bir azaba çarpılacaklardır. Ayrıca onların komplosu da boşa çıkar, verimsiz olur"},{"SurahNumber":35,"VerseNumber":11,"Text":"Allah sizi önce topraktan, sonra spermadan yarattı. Sonra erkekli dişili çiftlere dönüştürdü. O´nun bilgisi dışında hiçbir dişi ne hâmile kalabilir ve ne de doğurabilir. Ömrü uzun olanın çok yaşaması ve kısa ömürlülerin az yaşamaları kesinlikle bir kitapta kayıtlıdır. Hiç kuşkusuz bu Allah için kolay bir iştir"},{"SurahNumber":35,"VerseNumber":12,"Text":"İki deniz aynı değildir. Birinin suyu tatlı kolay içimli, öbürününki tuzlu ve acıdır. Her ikisinden de taze balık eti yer ve takı olarak kullandığınız süs eşyaları çıkarırsınız. Allah´ın size yönelik bağışını aramanız ve O´na şükretmeniz için geminin suları yararak yol aldığını görürsünüz"},{"SurahNumber":35,"VerseNumber":13,"Text":"O geceyi gündüze ve gündüzü geceye dönüştürür. Güneşi ve ayı buyruğu altına almıştır. Her biri belirli bir sürenin sonuna kadar hareket eder. İşte Rabb´iniz bu Allah´dır. Egemenlik O´nun tekelindedir. O´nu bir yana bırakarak taptığınız düzmece ilahlar bir çekirdek kabuğunun bile sahibi değildirler"},{"SurahNumber":35,"VerseNumber":14,"Text":"Eğer onları imdadınıza çağırırsanız, çağrınızı işitmezler. Sesinizi işitseler bile size karşılık veremezler. Üstelik kıyamet günü, sizin kendilerini Allah´a ortak koşmuş olmanızı reddederler. Hiç kimse, her şeyin içyüzünü bilen Allah gibi sana haber vermez"},{"SurahNumber":35,"VerseNumber":15,"Text":"Ey insanlar, siz Allah´a muhtaçsınız; oysa Allah hiç kimseye muhtaç değildir ve övgüye lâyıktır"},{"SurahNumber":35,"VerseNumber":16,"Text":"Eğer dilerse sizi yok eder ve yerinize başka bir canlı türü getirir"},{"SurahNumber":35,"VerseNumber":17,"Text":"Bunu yapmak, Allah için zor değildir"},{"SurahNumber":35,"VerseNumber":18,"Text":"Hiç kimse başkasının günahını yüklenmez. Eğer günah yükü ağır bir kimse, yükünün sırtından alınmasını istese, en yakını bile yükünün en küçük bölümünü kendi sırtına almaz. Sen sadece görmeden Rabb´lerinden korkanları ve namaz kılanları uyarabilirsin. Kim kötülüklerden arınırsa kendi yararına arınmış olur. Sonunda Allah´a dönülecektir"},{"SurahNumber":35,"VerseNumber":19,"Text":"Kör ile görebilen bir olmaz"},{"SurahNumber":35,"VerseNumber":20,"Text":"Karanlıklar ile ışık da bir olmaz"},{"SurahNumber":35,"VerseNumber":21,"Text":"Gölge ile aşırı sıcaklık da bir olmaz"},{"SurahNumber":35,"VerseNumber":22,"Text":"Diriler ile ölüler de bir değildir. Allah dilediğine ses işittirir. Fakat sen mezarlıktakilere sesini işittiremezsin"},{"SurahNumber":35,"VerseNumber":23,"Text":"Sen sadece bir uyarıcısın"},{"SurahNumber":35,"VerseNumber":24,"Text":"Biz seni gerçeğin müjdecisi ve uyarıcısı (korkutucusu) olarak gönderdik. Her millete mutlaka bir uyarıcı gönderilmiştir"},{"SurahNumber":35,"VerseNumber":25,"Text":"Eğer onlar seni yalanlıyorlarsa bil ki, daha önceki milletler de peygamberlerini yalanlamışlardı. Oysa peygamberleri onlara açık kanıtlar, kutsal sayfalar ve ışık saçan kitap getirmişlerdi"},{"SurahNumber":35,"VerseNumber":26,"Text":"Sonra ben kâfirlerin yakalarına yapıştım. Benim karşı darbem nasıl oldu"},{"SurahNumber":35,"VerseNumber":27,"Text":"Allah´ın gökten su indirdiğini görmüyor musun? O su aracılığı ile türlü türlü renkte meyvalar yetiştirdik. Dağlarda beyaz, kırmızı, koyu siyah değişik renklerde yollar, patikalar açtık"},{"SurahNumber":35,"VerseNumber":28,"Text":"Yine böyle değişik renkte insanlar, hayvanlar ve davarlar yarattık. Allah´dan asıl korkanlar, O´nun bilgin kullarıdır. Hiç kuşkusuz Allah üstün iradeli ve bağışlayıcıdır"},{"SurahNumber":35,"VerseNumber":29,"Text":"Allah´ın kitabını okuyanlar, namazı kılanlar, kendilerine verdiğimiz rızıkların bir bölümünü gizlice ve açıkça ihtiyacı olanlara verenler, hiçbir zaman zarar etmeyecek bir ticaret yaptıklarını umabilirler"},{"SurahNumber":35,"VerseNumber":30,"Text":"Çünkü Allah onların ücretlerini eksiksiz olarak öder ve kendi bağışı olarak fazlasını verir. Hiç kuşkusuz O affedicidir, iyiliklerin karşılığını bol bol verir"},{"SurahNumber":35,"VerseNumber":31,"Text":"Ey Muhammed, sana vahiy yolu ile indirdiğimiz bu Kitap daha önceki kutsal kitapları onaylayan gerçek kitaptır. Hiç şüphesiz Allah, kullarını iyi tanır ve her şeyi görür"},{"SurahNumber":35,"VerseNumber":32,"Text":"Sonra bu Kitab´ı seçtiğimiz kullarımıza miras bıraktık. Bunların kimi kendilerine yazık eder, kiminin davranış notu ortadır, kimi de Allah´ın izni ile iyiliklerde öncüdür. İşte büyük lütuf budur"},{"SurahNumber":35,"VerseNumber":33,"Text":"Bunların mükafatı “Adn” cennetleridir. Oraya girerler. Orada altın bilezikler ve incilerle süslenirler. Oradaki elbiseleri de ipektir"},{"SurahNumber":35,"VerseNumber":34,"Text":"Onlar şöyle derler; «içimizdeki üzüntüyü gideren Allah´a hamd olsun. Hiç kuşkusuz Rabb´imiz affedicidir ve iyiliklerin karşılığını bol bol verir.»"},{"SurahNumber":35,"VerseNumber":35,"Text":"«O bizi lütfu ile içinde sürekli oturacağımız bir yurda yerleştirdi. Burada bize ne yorgunluk değecek ve ne de bıkkınlık ilişecektir.»"},{"SurahNumber":35,"VerseNumber":36,"Text":"Kâfiri ise cehennem ateşi beklemektedir. Ne ölümlerine karar verilir de ölürler ve ne de azapları hafifletilir. İşte biz azılı kâfirleri böyle cezalandırırız"},{"SurahNumber":35,"VerseNumber":37,"Text":"Onlar orada «Ey Rabbimiz, bizi buradan çıkar da daha önce yaptıklarımızdan farklı, iyi işler yapalım» diye feryad ederler. Düşünmek isteyenlerin düşünmelerine yetecek kadar uzun bir süre sizi yaşatmadık mı? Ayrıca size uyarıcı da gelmişti, Şimdi azabı tadınız bakalım. Zalimlere yardım eden bulunmaz"},{"SurahNumber":35,"VerseNumber":38,"Text":"Hiç kuşkusuz Allah, göklerin ve yeryüzünün \"gaybı\"nı bilir. O kalplerin özünü bilir"},{"SurahNumber":35,"VerseNumber":39,"Text":"Yeryüzünde sizleri daha önceki kuşakların yerine geçirip egemen kılan O´dur. Kâfirlerin inkârcılıkları kendi zararlarınadır. Kâfirlik, kâfirlere Rabb´leri katında sadece daha çok nefret kazandırır. Kâfirlik, kâfirlerin sadece zararlarını arttırır"},{"SurahNumber":35,"VerseNumber":40,"Text":"Ey Muhammed, müşriklere de ki; «Baksanıza, Allah´a ortak koşarak imdada çağırdığınız, O´nun dışındaki düzmece ilahlarınız var ya. Onların yeryüzünde neyin yaratıcıları olduklarını bana göstersenize. Yoksa onların göklerin yaratılmasında payları, katkıları mı var? Yoksa onlara bir kitap indirdik de ondaki kanıtlara mı dayanıyorlar?» Hayır, o putperest zalimler birbirlerini sadece asılsız vaadlerle aldatıyorlar"},{"SurahNumber":35,"VerseNumber":41,"Text":"Gökleri ve yer yuvarlağını dengede tutarak yörüngelerinden çıkmalarını önleyen sadece Allah´dır. Eğer onlar yörüngelerinden çıkacak olsalar onları O´ndan başka hiç kimse dengeye getiremez. Hiç kuşkusuz O, hoşgörülü ve bağışlayıcıdır"},{"SurahNumber":35,"VerseNumber":42,"Text":"Onlar, Allah kendilerine uyarıcı gönderdiği taktirde herhangi bir milletten daha sıkı biçimde doğru yola bağlanacaklarına dair kesin bir dille Allah adına yemin etmişlerdi. Fakat kendilerine uyarıcı gelince bu olay nefretlerini arttırmaktan başka bir işe yaramadı"},{"SurahNumber":35,"VerseNumber":43,"Text":"Bu nefretlerinin sebebi yeryüzünde büyüklük taslamaları ve kötü niyetli komplolar kurmalarıdır. Oysa kötü niyetli komplolar, sadece düzenleyicilerini tuzağa düşürür. Onlar daha önceki yoldaşları hakkında işleyen yasalardan başka bir akıbet mi bekliyorlar? Allah´ın yasasının değiştiğini göremezsin. Allah´ın yasasında herhangi bir sapma göremezsin"},{"SurahNumber":35,"VerseNumber":44,"Text":"Onlar yeryüzünü gezip daha önceki yoldaşlarının karşılaştıkları acı sonu görmezler mi? Oysa onlar kendilerinden daha güçlü idiler. Göklerde ve yeryüzünde Allah ile başa çıkabilecek hiçbir güç yoktur. Hiç kuşkusuz O her şeyi bilir ve gücü her şeye yeter"},{"SurahNumber":35,"VerseNumber":45,"Text":"Eğer Allah, insanların davranışlarının cezasını hemen verseydi yeryüzünde hiçbir canlı yaratık bırakmazdı. Fakat O, onları belirli bir sürenin sonuna kadar erteliyor. Söz konusu süreleri dolunca, kuşku yok ki, Allah kullarının durumunu görmektedir"},{"SurahNumber":36,"VerseNumber":1,"Text":"Yasin"},{"SurahNumber":36,"VerseNumber":2,"Text":"Hikmetli Kur´an´a andolsun"},{"SurahNumber":36,"VerseNumber":3,"Text":"Sen elbette gönderilmiş peygamberlerdensin"},{"SurahNumber":36,"VerseNumber":4,"Text":"Dosdoğru bir yol üzerinde"},{"SurahNumber":36,"VerseNumber":5,"Text":"Bu Kur´an üstün ve çok merhametli Allah tarafından indirilmiştir"},{"SurahNumber":36,"VerseNumber":6,"Text":"O Kitap, sana, ataları uyarılmamış, bu yüzden kendileri de gaflet içinde kalmış bir toplumu uyarman için indirilmiştir"},{"SurahNumber":36,"VerseNumber":7,"Text":"Andolsun ki, hüküm çoğunun aleyhine gerçekleşmiştir, bunun için artık inanmazlar"},{"SurahNumber":36,"VerseNumber":8,"Text":"Biz onların boyunlarına halkalar geçirdik. Çenelere kadar dayanan o halkalar yüzünden kafaları kalkıktır"},{"SurahNumber":36,"VerseNumber":9,"Text":"Önlerine ve arkalarına set çektik. Gözlerini perdelediğimizden artık göremezler"},{"SurahNumber":36,"VerseNumber":10,"Text":"Onları uyarsan da uyarmasan da onlar için birdir, inanmazlar"},{"SurahNumber":36,"VerseNumber":11,"Text":"Sen ancak zikre (Kur´an´a) uyan ve görmeden Rahman´dan korkan kimseyi uyarabilirsin. İşte öylesini bir mağfiret ve güzel bir mükâfatla müjdele"},{"SurahNumber":36,"VerseNumber":12,"Text":"Biziz, biz ki, ölüleri diriltiriz ve öne sürdükleri işleri ve bıraktıkları eserleri yazarız. Biz; her şeyi, apaçık bir Kitab´a yazmışızdır"},{"SurahNumber":36,"VerseNumber":13,"Text":"İnsanlara, elçilerin geldiği şu kent halkını misal olarak anlat"},{"SurahNumber":36,"VerseNumber":14,"Text":"Biz onlara iki elçi gönderdik, onları yalanladılar, biz de elçileri üçüncü biriyle destekledik. Onlar «biz size gönderilen elçileriz» dediler"},{"SurahNumber":36,"VerseNumber":15,"Text":"Kentliler dediler ki; «siz de bizim gibi insansınız. Rahman´da bir şey indirmemiştir. Siz sadece yalan söylüyorsunuz.»"},{"SurahNumber":36,"VerseNumber":16,"Text":"Elçiler dediler ki; «Rabb´imiz bilir ki, biz size gönderilmiş elçileriz.»"},{"SurahNumber":36,"VerseNumber":17,"Text":"Bizim üzerimize düşen, yalnızca açıkça duyurmaktır"},{"SurahNumber":36,"VerseNumber":18,"Text":"Kentliler dediler ki; «doğrusu biz sizin yüzünüzden uğursuzluğa uğradık. Eğer bu işten vazgeçmezseniz sizi mutlaka taşlarız ve bizden size acı bir azab dokunur.»"},{"SurahNumber":36,"VerseNumber":19,"Text":"Elçiler dediler ki; «uğursuzluk kendinizdendir. Bu uğursuzluk size öğüt verildiği için mi oldu? Hayır, siz aşırı giden bir kavimsiniz.»"},{"SurahNumber":36,"VerseNumber":20,"Text":"Kentin en uzak yerinden bir adam koşarak geldi: «Ey kavmim, elçilere uyun» dedi"},{"SurahNumber":36,"VerseNumber":21,"Text":"Sizden bir ücret istemeyenlere uyun, onlar doğru yoldadırlar"},{"SurahNumber":36,"VerseNumber":22,"Text":"Ben niçin beni yaratana kulluk etmeyeyim? Sizde O´na döndürüleceksiniz"},{"SurahNumber":36,"VerseNumber":23,"Text":"Onu bırakıp da tanrılar edinir miyim? Eğer rahman olan Allah bana bir zarar vermek isterse, o tanrıların şefaati bana hiçbir fayda sağlamaz ve onlar beni kurtaramazlar"},{"SurahNumber":36,"VerseNumber":24,"Text":"O takdirde apaçık bir sapıklık içinde olurum"},{"SurahNumber":36,"VerseNumber":25,"Text":"Şüphesiz ben Rabb´inize inandım, beni dinleyin"},{"SurahNumber":36,"VerseNumber":26,"Text":"O´na «cennete gir» denilince «Keşke kavmim bilseydi.»"},{"SurahNumber":36,"VerseNumber":27,"Text":"Rabb´imin beni bağışladığını ve beni ikram edilenlerden kıldığını dedi"}]}