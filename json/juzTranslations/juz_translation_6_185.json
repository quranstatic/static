{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":4,"VerseNumber":148,"Text":"Allah ba Ya son bayyanawa da munana daga magana face ga wanda aka zalunta. Kuma Allah Ya kasance Mai ji, Masani"},{"SurahNumber":4,"VerseNumber":149,"Text":"Idan kun bayyana alheri, ko kuwa kuka ɓoye shi, ko kuwa kuka yafe laifi daga cuta, to, lalle ne Allah Ya kasance Mai yafewa, Mai ikon yi"},{"SurahNumber":4,"VerseNumber":150,"Text":"Lalle ne, waɗanda uke kafirta da Allah da ManzonSa kuma suna nufin su rarrabe a tsakanin Allah da manzanninSa, kuma suna cewa: \"Muna imani da sashe, kuma muna kafirta da sashe.\" Kuma suna nufin su riƙi hanya a tsakanin wannan"},{"SurahNumber":4,"VerseNumber":151,"Text":"Waɗannan su ne kafirai sosai, kuma Mun yi tattali, domin kafirai, azaba mai walakantarwa"},{"SurahNumber":4,"VerseNumber":152,"Text":"Kuma waɗanda suka yi imani da Allah da manzanninSa, kuma ba su rarrabe a tsakanin kowa ba daga gare su, waɗannan za Mu ba su ijarorinsu, kuma Allah Ya kasance Mai gafara, Mai jin ƙai"},{"SurahNumber":4,"VerseNumber":153,"Text":"Mutanen Littafi suna tambayar ka ka saukar da wani littafi daga sama, a kansu, to, lalle ne sun tambayi Musa mufa girma daga wannan, suka ce: \"Ka nuna mana Allah bayyane.\" Sai tsawa ta kama su saboda zaluncinsu, sa'an nan kuma suka riƙi maraƙi (abin bautawa) bayan hujjoji bayyanannu sun je musu. Sa'an nan Muka yafe laifi daga wancan. Kuma Mun bai wa Musa dalili bayyananne"},{"SurahNumber":4,"VerseNumber":154,"Text":"Kuma Muka ɗaukaka dutse sama da su, saboda alkawarinsu, kuma Muka ce musu: \"Ku shiga ƙofar kuna masu tawali'u,\" Kuma Muka ce musu: \"Kada ku ƙetare haddi a cikin Asabat,\" kuma Muka riƙi alkawari mai kauri daga gare su"},{"SurahNumber":4,"VerseNumber":155,"Text":"To, saboda warwarewarsu ga alkawarinsu, da kafirtarsu da ayoyin Allah, da kisansu ga Annabawa, ba da hakki ba, da maganarsu: \"Zukatanmu suna cikin rufi.\" A'a, Allah ne Ya yunƙe a kansu saboda kafircinsu, saboda haka ba za su yi imani ba face kaɗan"},{"SurahNumber":4,"VerseNumber":156,"Text":"Kuma saboda kafircinsu da faɗarsu, a kan Maryama, ƙiren ƙarya mai girma"},{"SurahNumber":4,"VerseNumber":157,"Text":"Da faɗarsu: \"Lalle ne mu, mun kashe Masihu isa ɗan Maryama Manzon Allah,\" alhali kuwa ba su kashe shi ba, kuma ba su kere shi ba, kuma ammaan kamanta shi ne a gare su. Lalle ne waɗanda sauka saɓa wa juna a cikin sha'aninsa lalle ne, suna shakka daga gare, shi, ba da wani ilmi face bin zato kuma ba su kashe shi ba bisa ga yaƙini"},{"SurahNumber":4,"VerseNumber":158,"Text":"A'a, Allah Ya ɗauke shi zuwa gare Shi, kuma Allah Ya kasance Mabuwayi, Mai hikima"},{"SurahNumber":4,"VerseNumber":159,"Text":"Kuma babu kowa daga Mutanen Littafi, face lalle yana imani da shi a gabanin mutuwarsa, kuma a Ranar ¡iyama yana kasancewa mai shaida, a kansu"},{"SurahNumber":4,"VerseNumber":160,"Text":"To, saboda zalunci daga waɗanda suka tuba (Yahudu) Muka haramta musu abubuwa masu daɗi waɗanda aka halatta su a gare su, kuma saboda taushewarsu daga hanyar Allah da yawa"},{"SurahNumber":4,"VerseNumber":161,"Text":"Da karɓarsu ga riba, alhali kuwa an hana su daga gare ta, da cin su ga dukiyar mutane daƙarya. Kuma Muka yi tattali, domin kafirai, azaba mai raɗaɗi"},{"SurahNumber":4,"VerseNumber":162,"Text":"Amma tabbatattu a cikin ilmi daga gare su, da muminai, suna imani da abin da aka saukar zuwa gare ka, da abin da aka saukar daga gabaninka, madalla da masu tsai da salla, da masu bayar da zakka, da masu imani daAllah da Ranar Lahira. Waɗannan za Mu ba su lada mai girma"},{"SurahNumber":4,"VerseNumber":163,"Text":"Lalle ne Mu, Mun yi wahayi zuwa gare ka, kamar yadda Muka yi wahayi zuwa ga Nuhu da annabawa daga bayansa. Kuma Mun yi wahayi zuwa ga Ibrahima da Isma'ila da Is'haƙa da Yaƙubu da jikoki da isa da Ayuba da Yunusa da Haruna da Sulaiman. Kuma Mun bai wa Dawuda zabura"},{"SurahNumber":4,"VerseNumber":164,"Text":"Da wasu Manzanni, haƙi ƙa, Mun ba da labarinsu a gare ka daga gabani, da wasu manzanni waɗanda ba Mu ba da labarinsu ba a gare ka, kuma Allah Ya yi magana da Musa, magana sosai"},{"SurahNumber":4,"VerseNumber":165,"Text":"Manzanni masu bayar da bushara kuma masu gargaɗi domin kada wata hujja ta kasance ga mutane a kan Allah bayan Manzannin. Kuma Allah ya kasance Mabuwayi, Mai hikima"},{"SurahNumber":4,"VerseNumber":166,"Text":"Amma Allah Yana shaida da abin da Ya saukar zuwa gare ka. Ya saukar da shi da saninSa. Kuma mala'iku suna shaida. Kuma Allah Ya isa Ya zama shaida"},{"SurahNumber":4,"VerseNumber":167,"Text":"Lalle ne, waɗanda suka kafirta kuma suka kange (wasu mutane) daga hanyar Allah, haƙiƙa, sun ɓace, ɓata mai nisa"},{"SurahNumber":4,"VerseNumber":168,"Text":"Lalle ne waɗanda suka kafirta, kuma suka yi zalunci, Allah bai kasance Yana yi musu gafara ba, kuma ba Ya shiryar da su ga hanya"},{"SurahNumber":4,"VerseNumber":169,"Text":"Face hanyar Jahannama, suna masu dawwama a cikinta har abada, kuma wannan ya kasance, ga Allah, mai sauƙi"},{"SurahNumber":4,"VerseNumber":170,"Text":"Ya ku mutane! Haƙiƙa, Manzo ya je muku da gaskiya daga Ubangijinku. Saboda haka ku yi imani ya fi zama alheri a gare ku. Kuma idan kun kafirta, to, Allah Yana da abin da ke cikin sammai da ƙasa. Kuma Allah Ya kasance Masani, Mai hikima"},{"SurahNumber":4,"VerseNumber":171,"Text":"Ya Mutanen Littafi! Kada ku zurfafa a cikin addininku. Kuma kada ku faɗa, ga Allah, face gaskiya. Abin da aka sani kawai, Masi hu isa ɗan Maryama Manzon Allah ne, kuma kalmarSa, ya jefa ta zuwa ga Maryama, kuma ruhi ne daga gare Shi. Saboda haka, ku yi imani da Allah da manzanninSa, kuma kada ku ce, \"Uku\". Ku hanu (daga faɗin haka) ya fi zama alheri a gare ku. Abin da aka sani kawai, Allah Ubangiji ne Guda. TsarkinSa ya tabbata daga wani abin haifuwa ya kasance a gare Shi! Shi ne da abin da ke cikin sammai da abin da ke cikin ƙasa kuma Allah Ya isa Ya zama wakili"},{"SurahNumber":4,"VerseNumber":172,"Text":"Masihu ba ya ƙyamar ya kasance bawa ga Allah, kuma haka mala'ikun nan makusanta. Kuma wanda ya yi ƙyamar bautarSa kuma yi yi girman kai, to, zai tara su zuwa gare shi gaba ɗaya"},{"SurahNumber":4,"VerseNumber":173,"Text":"To, amma waɗanda suka yi imani, kuma suka aikata ayyukan ƙwaiai, to za Ya cika musu ijarorinsu, kuma Yana ƙara musu daga falalarSa. Kuma amma waɗanda suka yi ƙyama, kuma suka yi girman kai, to, za Ya yi musu azaba, azaba mai raɗɗi kuma ba su samun wani masoyi domin kansu, baicin Allah, kuma ba su samun mataimaki"},{"SurahNumber":4,"VerseNumber":174,"Text":"Ya ku mutane! Haƙiƙa wani dalili daga Ubangijinku ya je muku kuma Mun saukar da wani haske, bayyananne zuwa gare ku"},{"SurahNumber":4,"VerseNumber":175,"Text":"To, amma waɗanda suka yi imani da Allah kuma suka faku a gare Shi, to, zai shigar da su cikin wata rahama daga gare Shi da wata falala, kuma Ya shiryar da su zuwa gare Shi ga tafarki madaidaici"},{"SurahNumber":4,"VerseNumber":176,"Text":"Suna yi maka fatawa. Ka ce: \"Allah Yana bayyana muku fatawa a cikin 'Kalala.\"' Idan mutum ya halaka, ba shi da, reshe kuma yana da 'yar'uwa, to, tana da rabin abin da ya bari, kuma shi yana gadon ta, idan wani reshe bai kasance ba a gare ta. Sa'an nan idan ('yan'uwa mata) suka kasance biyu, to suna da kashi biyu daga kashi uku ɗin abin da ya bari. Kuma idan sun kasance, 'yan'uwa, maza da mata to namiji yana da misalin rabon mata biyu. Allah Yana bayyanawa a gare ku, domin kada ku ɓace. Kuma Allah ne, Masani ga dukan kome"},{"SurahNumber":5,"VerseNumber":1,"Text":"Ya ku waɗanda suka yi imani! ku cika alkawurra. An halatta muku dabbobin jin daɗi face abin da ake karantawa a kanku, ba kuna masu halattar da farauta ba alhali kuwa kuna masu harama. Lalle ne, Allah Yana hukunta abin da yake nufi"},{"SurahNumber":5,"VerseNumber":2,"Text":"Ya ku waɗanda suka yi imani! kada ku halattar da ayyukan ibadar Allah game da hajji, kuma da wata mai alfarma, kuma da hadaya, kuma da ratayar raƙuman hadaya, kuma da masu nufin ¦aki mai alfarma, suna neman falala daga Ubangijinsu da yarda. Kuma idan kun kwance harama, to, ku yi farauta. Kuma kada ƙiyayya da wasu mutane ta ɗauke ku, domin sun kange ku daga Masallaci Mai alfarma, ga ku yi zalunci. Kuma ku taimaki juna a kan aikin ƙwarai da taƙawa. Kuma kada ku taimaki juna a kan zunubi da zalunci, kuma ku bi Allah da taƙawa. Lalle ne Allah Mai tsananin uƙuba ne"},{"SurahNumber":5,"VerseNumber":3,"Text":"An haramta muku mushe da jini da naman alade da abin da aka ambaci sunan wanin Allah a gare shi, da maƙararriya da jefaffiya da mai gangarowa da sokakkiya, da abin da masu dagi suka ci, face abin da kuka yanka, da abin da aka yanka a kan gunki (shi ma an haramta). Kuma kada ku yi rabo da kibiyoyi na caca wannan fasiƙanci ne, A yau waɗanda suka kafirta sun yanke ƙauna daga addininku. Saboda haka kada ku ji tsoronsu kuma ku ji tsoroNa. A yau Na kammala muku addininku, Kuma Na cika ni'imaTa a kanku, Kuma Na yarda da Musulunci ya zama addini a gare ku. To, wanda aka sanya wa lalura a cikin yunwa mai tsanani, ba yana mai karkata zuwa ga wani zunubi ba, to, lalle ne Allah Mai gafara ne, Mai jin ƙai"},{"SurahNumber":5,"VerseNumber":4,"Text":"Suna tambayar ka cewa mene ne aka halatta musu? Ka ce: \"An halatta muku abubuwa masu daɗi da abin da kuka sanar (farauta) daga masu yin miki, kuna masu sakinsu daga hannuwanku, kuna sanar da su daga abin da Allah Ya sanar da ku. To, ku ci daga abin da suka kama saboda ku, kuma ku ambaci sunan Allah a kansa, kuma ku bi Allah da taƙawa. Lalle ne Allah Mai gaugawar sakamako da yawa ne"},{"SurahNumber":5,"VerseNumber":5,"Text":"A yau an halatta muku abubuwa masu daɗi kuma abincin waɗanda aka bai wa Littafi halal ne a gare ku, kuma abincinku halal ne a gare su, da mata masu kamun kai daga muminai da mata 'ya'ya daga waɗanda aka bai wa Littafi a gabaninku idan kun je musu da sadakokinsu, kuna masu yin aure, ba masu yin zina ba, kuma ba masu riƙon abokai ba. Kuma wanda ya kafirta da imani to, lalle ne aikinsa ya ɓaci, kuma shi, a cikin Lahira, yana daga masu hasara"},{"SurahNumber":5,"VerseNumber":6,"Text":"Ya ku waɗanda suka yi imani! idan kun tashi zuwa ga salla, to, ku wanke fuskokinku da hannuwanku zuwa ga magincirori, kuma ku yi shafa ga kanunku, kuma ku (wanke) ƙafafunku zuwa idanun sawu biyu. Kuma idan kun kasance masu janaba, to, ku yi tsarki, kuma idan kun kasance majinyata, ko kuwa a kan tafiya, ko kuwa ɗaya daga gare ku ya zo daga kashi, ko kuka yi shafayyar juna da mata, sa'an nan ba ku sami ruwa ba to ku yi nufin wuri mai kyau, sa'an nan ku yi shafa ga fuskokinku da hannuwanku daga gare shi. Allah ba Ya nufi domin Ya sanya wani ƙunci a kanku, kuma amma Yana nufi domin Ya cika ni'imarSa a kanku, tsammaninku kuna godewa"},{"SurahNumber":5,"VerseNumber":7,"Text":"Kuma ku tuna ni'imar Allah akanku da alkawarinku wanda Ya ɗaure ku da shi, a lokacin da kuka ce: \"Mun ji kuma mun yi ɗa'a Kuma ku bi Allah da taƙawa. Lalle ne Allah Masani ne ga abin da ke a cikin zukata"},{"SurahNumber":5,"VerseNumber":8,"Text":"Ya ku waɗanda suka yi imani! Ku kasance masu tsayin daka domin Allah masu shaida da adalci. Kuma kada ƙiyayya da wasu mutane ta ɗauke ku a kan ba za ku yi adalci ba. Ku yi adalci Shi ne mafi kusa ga taƙawa. Kuma ku bi Allah da taƙawa. Lalle Allah Masani ne ga abin da kuke aikatawa"},{"SurahNumber":5,"VerseNumber":9,"Text":"Allah Ya yi wa'adi ga waɗanda suka yi imani, kuma suka aikata ayyukan ƙwarai. Suna da wata gafara da lada mai girma"},{"SurahNumber":5,"VerseNumber":10,"Text":"Kuma waɗanda suka kafirta, kuma suka ƙaryata, game da ayoyinMu, waɗannan su ne abokan wuta"},{"SurahNumber":5,"VerseNumber":11,"Text":"Ya ku waɗanda suka yi imani! Ku tuna ni'imar Allah a kanku a lokacin da wasu mutane suka yi niyyar su shimfiɗa hannuwansu zuwa gare ku sai Ya kange hannuwansu daga gare ku, kuma ku bi Allah da taƙawa. Kuma sai muminai su dogara ga Allah kawai"},{"SurahNumber":5,"VerseNumber":12,"Text":"Kuma lalle Allah Ya riƙi alkawarin Bani lsra' ila kuma Muka ayyana wakilai goma sha biyu daga gare su kuma Allah Ya ce: \"Lalle ne Ni, Ina tare da ku, haƙiƙa, idan kun tsayar da salla, kuma kun bayar da zakka, kuma kun yi imani da manzanniNa, kuma kuka taimake su, kuma kuka bai wa Allah rance mai kyau, haƙiƙa, Ina kankare laifukanku daga gare ku, kuma haƙiƙa, Ina shigar da ku gidajen Aljanna (waɗanda) ƙoramu sana gudana a ƙarƙashinsu, sa'an nan wanda ya kafirta a bayan wannan daga gare ku, to, lalle ne, ya ɓace daga tsakar hanya"},{"SurahNumber":5,"VerseNumber":13,"Text":"To, saboda warwarewarsu ga alkawarinsu Muka la'ane su, kuma Muka sanya zukatansu ƙeƙasassu, suna karkatar da magana daga wurarenta, kuma suka manta da wani yanki daga abin da aka tunatar da su da shi, kuma ba za ka gushe ba kana tsinkayar yaudara daga gare su face kaɗan daga gare su. To, ka yafe laifi daga gare su, kuma ka kau da kai. Lalle ne, Allah Yana son masu kyautatawa"},{"SurahNumber":5,"VerseNumber":14,"Text":"Kuma daga waɗanda suka ce: \"Lalle ne mu Nasara ne\" Mun riƙi alkawarinsu, sai suka manta da wani yanki daga abin da aka tunatar da su da shi, sai Muka shushuta adawa da ƙeta a tsakaninsu har ya zuwa ga Ranar ¡iyama. Kuma Allah zai ba su labari da abin da suka kasance suna sana'antawa"},{"SurahNumber":5,"VerseNumber":15,"Text":"Ya Mutanen littafi! Lalle ne, ManzonMu ya je muku, yana bayyana muku abu mai yawa daga abin da kuka kasance kuna ɓoyewa daga Littafi, kuma yana rangwame daga abu mai yawa. Haƙiƙa, wani haske da wani Littafi mai bayyanawa ya je muku daga Allah"},{"SurahNumber":5,"VerseNumber":16,"Text":"Dashi, Allah Yana shiryar da wanda ya bi yardarsa zuwa ga hanyoyin aminci, kuma Yana fitar da su daga duffai zuwa ga haske da izninsa, kuma Yana shiryar da su zuwa ga hanya madaidaiciya"},{"SurahNumber":5,"VerseNumber":17,"Text":"Lalle haƙiƙa waɗanda suka ce: \"Lalle Allah Shi ne Masihu ɗan Maryama,\" sun kafirta. Ka ce: \"To, wane ne ke iya mallakar wani abu daga Allah, idan Ya nufi Ya halakar da Masihu ɗanMaryama da uwarsa da wanda yake a cikin ƙasa gaba ɗaya?\" Kuma Allah ne da mallakar sammai da ƙasa da abin da ke a tsakaninsu, Yana halitta abin da Yake so. Kuma Allah a kan dukkan kome, Mai ikon yi ne"},{"SurahNumber":5,"VerseNumber":18,"Text":"Kuma Yahudu da Nasara sun ce: \"Mu ne ɗiyan Allah, kuma masoyansa.\" Ka ce: \"To, don me Yake yi muku azaba da zunubanku? A'a ku mutane ne daga waɗanda Ya halitta, Yana gafartawa ga wanda Yake so, kuma Yana azabta wanda Yake so. Kuma Allah ne da mulkin sammai da ƙasa da abin da ke tsakaninsu kuma zuwa gare shi makoma take"},{"SurahNumber":5,"VerseNumber":19,"Text":"Ya Mutanen Littafi! Lalle ManzonMu ya je muku yana bayyana muku, a kan lokacin fatara daga manzanni, domin kada ku ce: \"wani mai bayar da bushara bai zo mana ba, kuma haka wani mai gargaɗi bai zo ba.\" To, haƙiƙa, mai bayar da bushara da mai gargaɗi sunje muku. Kuma Allah ne, a kan dukkan kome, Mai ikon yi"},{"SurahNumber":5,"VerseNumber":20,"Text":"Kuma a lokacin da Musa ya ce wa mutanensa: \"Ya ku mutanena! Ku tuna ni'imar Allah a kanku; domin Ya sanya annabawa a cikinku, kuma Ya sanya ku sarakuna, kuma Ya ba ku abin da bai bai wa kowa ba daga talikai"},{"SurahNumber":5,"VerseNumber":21,"Text":"Ya mutanena! Ku shiga ƙasar nan, abar tsarkakewa, wadda Allah Ya rubuta saboda ku, kuma kada ku koma da baya, har ku juya kuna masu hasara"},{"SurahNumber":5,"VerseNumber":22,"Text":"Suka ce: \"Ya Musa! Lalle ne, a cikinta akwai wasu mutane masu ƙarfi kuma lalle ne ba za mu shige ta ba sai sun fice daga gare ta, to, idan sun fice daga gare ta, to, lalle ne mu, masu shiga ne"},{"SurahNumber":5,"VerseNumber":23,"Text":"Wasu maza biyu daga waɗanda suke tsoron Allah, Allah Ya yi ni'ima a kansu, suka ce: \"Ku shiga gare su, daga ƙofar, domin idan kuka shige shi, to, lalle ne ku, masu rinjaya ne, kuma ga Allah sai ku dogara idan kun kasance muminai"},{"SurahNumber":5,"VerseNumber":24,"Text":"Suka ce: \"Ya Musa! Lalle ne mu, ba za mu shige ta ba har abada matuƙar sun dawwama a cikinta sai ka tafi kai da Ubangijinka domin ku yi yaƙi. Lalle ne mu, muna a nan zaune"},{"SurahNumber":5,"VerseNumber":25,"Text":"Ya ce: \"Ya Ubangijina! Lalle ne ni, ba ni mallakar kowa face kaina da ɗan'uwana, sai Ka rarrabe a tsakaninmu da tsakanin mutane fasiƙai"},{"SurahNumber":5,"VerseNumber":26,"Text":"(Allah) Ya ce: \"To, lalle ne ita abar haramtawa ce a gare su, shekara arba'in, suna yin ɗimuwa a cikin ƙasa. Saboda haka kada ka yi baƙin ciki a kan mutane fasiƙai"},{"SurahNumber":5,"VerseNumber":27,"Text":"Kuma karanta musu labarin ɗiya biyu na Adamu, da gaskiya, a lokacin da suka bayar da baiko, sai aka karɓa daga ɗayansu kuma ba a karɓa daga ɗayan ba, ya ce: \"Lalle ne zan kashe ka.\" (¦ayan kuma) ya ce: \"Abin sani dai, Allah Yana karɓa daga masu taƙawa ne"},{"SurahNumber":5,"VerseNumber":28,"Text":"Lalle ne idan ka shimfiɗa hannunka zuwa gare ni domin ka kashe ni, ban zama mai shimfiɗa hannuna zuwa gare ka ba domin in kashe ka. Lalle ne ni ina tsoron Allah Ubangijin talikai"},{"SurahNumber":5,"VerseNumber":29,"Text":"Lalle ne ni ina nufin ka koma da zunubina game da zunubinka, har ka kasance daga abokan wuta. Kuma wannan shi ne sakamakon azzalumai"},{"SurahNumber":5,"VerseNumber":30,"Text":"Sai ransa ya ƙawatar masa kashewar ɗan'uwansa, sai kuwa ya kashe shi, sa'an nan ya wayi gari daga masu hasara"},{"SurahNumber":5,"VerseNumber":31,"Text":"Sai Allah Ya aiki wani hankaka, yana tono a cikin ƙasa domin ya nuna masa yadda zai turbuɗe gawar ɗan'uwansa. Ya ce: \"Kaitona! Na kasa in kasance kamar wannan hankaka domin in turbuɗe gawar ɗan'uwana?\" Sai ya wayi gari daga masu nadama"},{"SurahNumber":5,"VerseNumber":32,"Text":"Daga sababin wannan, Muka rubuta a kan Bani lsra'ila cewa, lalle ne wanda ya kashe rai ba da wani rai ba, ko ɓarna a cikin ƙasa, to kamar ya kashe mutane duka ne, kuma wanda ya raya rai, to, kamar ya rayar da mutane ne gaba ɗaya. Kuma lalle ne, haƙiƙa, ManzanninMu sun je musu da hujjoji bayyanannu, sa'an nan kuma lalle ne, masu yawa daga gare su, a bayan wannan, haƙiƙa, masuɓarna ne a cikin ƙasa"},{"SurahNumber":5,"VerseNumber":33,"Text":"Abin sani kawai sakamakon waɗanda suke Yaƙin Allah da Manzonsa, kuma suna aiki a cikin ƙasa domin ɓarna a kashe su ko kuwa a ƙere su, ko kuwa a kakkatse hannuwansu da ƙafafunsu daga saɓani, ko kuwa a kore su daga ƙasa. Sannan gare su wulakanci ne a cikin rayuwar duniya, kuma a Lahira suna da wata azaba mai girma"},{"SurahNumber":5,"VerseNumber":34,"Text":"Face fa waɗanda suka tuba tun a gabanin ku sami iko akansu, to, ku sani cewa lalle ne, Allah Mai gafara ne, Mai jin ƙai"},{"SurahNumber":5,"VerseNumber":35,"Text":"Ya ku waɗanda suka yi imani! Ku bi Allah da taƙawa, kuma ku nemi tsari zuwa gare shi, kuma ku yi jihadi a cikin hanyarsa, tsammaninku, za ku ci nasara"},{"SurahNumber":5,"VerseNumber":36,"Text":"Lalle ne waɗanda suka kafirta, lalle da suna da abin da ke a cikin ƙasa gaba ɗaya da misalinsa tare da shi, domin su yi fansa da shi daga azabar Ranar ¡iyama, ba a karɓarsa daga gare su, kuma suna da azaba mai raɗadi"},{"SurahNumber":5,"VerseNumber":37,"Text":"Suna nufin su fita ne daga wuta, kuma ba su zama masu fita daga gare ta ba, kuma suna da azaba zaunanniya"},{"SurahNumber":5,"VerseNumber":38,"Text":"Kuma ɓarawo da ɓarauniya sai ku yanke hannuwansu, bisa sakamako ga abin da suka tsirfanta, a kan azaba daga Allah. Kuma Allah Mabuwayi ne, Mai hikima"},{"SurahNumber":5,"VerseNumber":39,"Text":"To, wanda ya tuba a bayan zaluncinsa, kuma ya gyara (halinsa), to, lalle ne Allah Yana karɓar tubarsa. Lalle Allah Mai gafara ne, Mai jin ƙai"},{"SurahNumber":5,"VerseNumber":40,"Text":"Shin, ba ka sani ba cewa lalle ne, Allah Shi ne da mulkin sammai da ƙasa, Yana azabtar da wanda Yake so, kuma Yana yin gafara ga wanda yake so, kuma Allah a dukkan kome, Mai ikon yi ne"},{"SurahNumber":5,"VerseNumber":41,"Text":"Ya kai Manzo! Kada waɗanda suke tseren gaugawa a cikin kafirci su ɓata maka rai, daga waɗanda suka ce: \"Mun yi imani\" da bakunansu, alhali zukatansu ba su yi imanin ba, kuma daga waɗanda suka tuba (watau Yahudu) masu yawan saurare ga wasu mutane na dabam waɗanda ba su je maka ba, suna karkatar da zance daga bayan wurarensa, suna cewa: \"Idan an ba ku wannan, to, ku karɓa, kuma idan ba a ba ku shi ba, to, ku yi sauna.\"Kuma wanda Allah Ya yi nufin fitinarsa, to ba za ka mallaka masa kome ba, daga Allah. Waɗannan ne waɗanda Allah bai yi nufin Ya tsarkake zukatansu ba. Suna da kunya a cikin duniya, kuma suna da wata azaba mai girma a cikin 1ahira"},{"SurahNumber":5,"VerseNumber":42,"Text":"Masu yawan saurare ga ƙarya ne, masu yawan ci ga haram, to, idan sun zo maka, sai ka yi hukunci a tsakaninsu ko ka bijira daga gare su. Kuma idan ka bijira daga gare su, to, ba za su cuce ka da kome ba, kuma idan ka yi hukunci, to, sai ka hukunta a tsakaninsu da adalci. Lalle ne, Allah Yana son masu adalci"},{"SurahNumber":5,"VerseNumber":43,"Text":"Kuma yaya suke gabatar da kai ga hukunci, alhali a wurinsu akwai Attaura, a cikinta akwai hukuncin Allah, sa'an nan kuma suna karkacewa a bayan wannan? waɗannan ba muminai ba ne"},{"SurahNumber":5,"VerseNumber":44,"Text":"Lalle ne Mu, Mun saukar da Attaura, a cikinta akwai shiriya da haske Annabawa waɗanda suke sun sallama, suna yin hukunci da ita ga waɗanda suka tuba (Yahudu), da malaman tarbiyya, da manyan malamai ga abin da aka neme su da su tsare daga Littafin Allah, kuma sun kasance, a kansa, masu ba da shaida. To, kada ku ji tsoron mutane kuma ku ji tsoroNa kuma kada ku sayi 'yan kuɗi kaɗan da ayoyiNa. wanda bai yi hukunci ba da abin da Allah Ya saukar, to, waɗannan su ne kafirai"},{"SurahNumber":5,"VerseNumber":45,"Text":"Kuma Mun rubuta a kansu, a cikinta cewa, lalle (ana kashe) rai saboda rai, kuma (ana ɗebe) ido saboda ido, kuma (ana katse) hanci saboda hanci, kuma kunne saboda kunne kuma haƙori saboda haƙori kuma a raunuka a yi sakayya. To, wanda ya yi sadaka da shi, to, shi kaffara ce a gare shi. Kuma wanda bai yi hukunci ba da abin da Allah Ya saukar, to, waɗannan su ne azzalumai"},{"SurahNumber":5,"VerseNumber":46,"Text":"Kuma Muka biyar a kan gurabansu da Isa ɗan Maryama, yana mai gaskatawa ga abin da yake a gaba gare shi daga Attaura, kuma Muka ba shi Injila a cikinsa akwai shiriya da haske, yana mai gaskatawa ga abin da yake a gaba gare shi daga Attaura, kuma shi shiriya ne da wa'azi ga masu taƙawa"},{"SurahNumber":5,"VerseNumber":47,"Text":"Kuma sai mutanen injila su yi hukunci da abin da Allah ya saukar a cikinta. Kuma wanda bai yi hukunci ba da abin da Allah ya saukar, to, waɗannan su ne fasiƙai"},{"SurahNumber":5,"VerseNumber":48,"Text":"Kuma Mun saukar da Littafi zuwa gare ka da gaskiya, yana mai gaskatawa ga abin da yake a gaba gare shi daga Littafi (Attaura da Injila), kuma mai halartawa a kansa. sai ka yi hukunci a tsakaninsu da abin da Allah Ya saukar kuma kada ka bibiyi son zuciyoyiniu daga abin da ya zo maka daga gaskiya. Ga kowanne daga gare ku Mun sanya sharia da hanya (ta bin ta). Kuma da Allah Ya so, da Ya sanya ku al'umma guda, kuma amma domin Ya jarraba ku a cikin abin da Ya ba ku. Sai ku yi tsere ga ayyukan alheri. Zuwa ga Allah makomarku take gaba ɗaya. Sa'an nan Ya ba ku labari ga abin da kuka kasance kuna saɓawa a cikinsa"},{"SurahNumber":5,"VerseNumber":49,"Text":"Kuma ka yi hukunci a tsakaninsu da abin da Allah Ya saukar kuma kada ka bibiyi son zuciyoyinsu, kuma ka yi saunar su fitine ka daga sashen abin da Allah Ya saukar zuwa gare ka. To, idan sun juya baya, to, ka sani cewa, kawai Allah yana nufin Ya same su da masifa ne saboda sashen zunubansu. Kuma lalle ne, masu yawa daga mutane, haƙiƙa, fasiƙai ne"},{"SurahNumber":5,"VerseNumber":50,"Text":"Shin, hukuncin Jahiliyya suke nema? Kuma wane ne mafi kyau ga hukunci daga Allah saboda mutane waɗanda suke yin yaƙini (tabbataccen imani)"},{"SurahNumber":5,"VerseNumber":51,"Text":"Ya ku waɗanda suka yi imani! Kada ku riƙi Yahudu da Nasara majiɓinta. Sashensu majiɓinci ne ga sashe. Kuma wanda ya jiɓince su daga gare ku, to, lalle ne shi, yana daga gare su. Lalle Allah ba Ya shiryar da mutane azzalumai"},{"SurahNumber":5,"VerseNumber":52,"Text":"Sai ka ga waɗanda a cikin zukatansu akwai cuta, suna tseren gaugawa a cikinsu, suna cewa: \"Muna tsoron kada wata masifa ta same mu.\" To, akwai tsammanin Allah Ya zo da buɗi, ko kuwa wani umurni daga wurinSa, har su wayi gari a kan abin da suka ɓoye a cikin zukatansu, suna masu nadama"},{"SurahNumber":5,"VerseNumber":53,"Text":"Kuma waɗanda suka yi imani suna cewa: \"Shin, waɗannan ne waɗanda suka yi rantsuwa da Allah iyakar rantsuwoyinsu, cewa su, lalle suna tare da ku?\" Ayyukansu sun ɓaci, saboda haka suka wayi gari suna masu hasara"},{"SurahNumber":5,"VerseNumber":54,"Text":"Ya ku waɗanda suka yi imani! wanda ya yi ridda daga gare ku daga addininSa, to, Allah zai zo da wasu mutane, Yana son su kuma suna son Sa, masu tawalu'i a kan muminai masu izza a kan kafurai. Suna yin, jihadi a cikin hanyar Allah, kuma ba su tsoron zargin wani mai zargi. Waccan falalar Allah ce, Yana bayar da ita ga wanda Yake so. Kuma Allah Mayalwaci ne, Mai ilmi"},{"SurahNumber":5,"VerseNumber":55,"Text":"Abin sani kawai, majiɓincinku Allah ne da ManzonSa da waɗanda suka yi imani, waɗanda suke suna tsayar da salla kuma suna bayar da zakka kuma suna ruku'i"},{"SurahNumber":5,"VerseNumber":56,"Text":"Kuma wanda ya jiɓinci Allah da ManzonSa da waɗanda suka yi imani, to, ƙungiyar Allah sune masu rinjaya"},{"SurahNumber":5,"VerseNumber":57,"Text":"Ya ku waɗanda suka yi imani! Kada ku riƙi waɗanda suka riƙi addininku bisa izgili da wasa, daga waɗanda aka bai wa Littafi daga gabaninku da kafirai, masoya, Kuma ku bi Allah da taƙawa idan kun kasance muminai"},{"SurahNumber":5,"VerseNumber":58,"Text":"Kuma idan kuka yi kira zuwa ga salla, sai su riƙe ta bisa izgili da wasa. Wannan domin lalle ne su, mutane ne (waɗanda) ba su hankalta"},{"SurahNumber":5,"VerseNumber":59,"Text":"Ka ce: \"Ya Mutanen Littafi! Shin, kuna ganin wani laifi daga gare mu? Face dai domin mun yi imani da Allah da abin da aka Saukar zuwa gare mu da abin da aka saukar daga gabani, kuma domin mafi yawanku fasiƙai ne"},{"SurahNumber":5,"VerseNumber":60,"Text":"Ka ce: \"Shin, in gaya muku mafi sharri daga wannan, domin sakamako daga wurin Allah? wanda Allah Ya la'ane shi kuma Ya yi fushi da shi, kuma Ya sanya daga gare su birai da aladai, kuma ya bauta wa ¦aguta. Waɗannan ne mafiya sharrin wuri, kuma mafiya ɓata daga tsakar hanya"},{"SurahNumber":5,"VerseNumber":61,"Text":"Kuma idan sun zo muku sai su ce: \"Mun yi imani.\" Alhali kuwa haƙiƙa, sun shigo da kafirci, kuma su lalle ne, sun fita da shi, kuma Allah ne Mafi sani ga abin da suka kasance suna ɓoyewa"},{"SurahNumber":5,"VerseNumber":62,"Text":"Kuma kana ganin masu yawa daga gare su, suna tseren gaugawa a cikin zunubi da zalunci da cinsu ga haram. Haƙiƙa, tir da abin da suka kasance suna aikatawa"},{"SurahNumber":5,"VerseNumber":63,"Text":"Don me Malaman Tarbiyya da manyan malamai (na Yahudu) ba su hana su daga faɗarsu ga zunubi da cinsu ga haram ba? Haƙiƙa, tir daga abin da suka kasance suna sana'antawa"},{"SurahNumber":5,"VerseNumber":64,"Text":"Kuma Yahudu suka ce: \"Hannun Allah abin yi wa ƙuƙumi ne. \" An sanya hannuwansu a cikin ƙuƙumi! Kuma an la'ane su saboda abin da suka faɗa. A'a, hannuwanSa biyu shimfiɗaɗɗu ne, Yana ciyarwa yadda Yake so. Kuma lalle ne abin da aka saukar zuwa gare ka yana ƙara wa masu yawa daga gare su, girman kai da kafirci. Kuma Mun jefa a tsakaninsu, ƙiyayya da ƙeta, zuwa Ranar ¡iyama, ko da yaushe suka hura wata wuta domin yaƙi, sai Allah Ya bice ta. Suna aiki a cikin ƙasa domin ɓarna, alhali kuwa Allah ba Ya son masu fasadi"},{"SurahNumber":5,"VerseNumber":65,"Text":"Kuma da dai lalle Mutanen Littafi sun yi imani, kuma sun yi taƙawa, haƙiƙa, da Mun kankare miyagun ayyukansu daga gare su, kuma da Mun shigar da su gidajen Aljannar Ni'ima"},{"SurahNumber":5,"VerseNumber":66,"Text":"Kuma da dai lalle su, sun tsayar da Attaura da Injila da abin da aka saukar zuwa gare su daga Ubangijinsu, haƙiƙa, da sun ci daga bisansu da kuma daga ƙarƙashin ƙafafunsu. Daga gare su akwai wata al'umma mai tsakaitawa kuma masu yawa daga gare su, abin da suke aikatawa ya munana"},{"SurahNumber":5,"VerseNumber":67,"Text":"Ya kai Manzo! Ka iyar da abin da aka saukar zuwa gare ka daga Ubangijinka. Kuma idan ba ka aikata ba, to, ba ka iyar da manzancinSa ba ke nan. Kuma Allah Yana tsare ka daga mutane. Lalle ne, Allah ba Ya shiryar da mutane kafirai"},{"SurahNumber":5,"VerseNumber":68,"Text":"Ka ce: \"Ya ku Mutanen Littafi! Ba ku zama a kan kome ba, sai kun tsayar da Attaura da Injila da abin da aka saukar zuwa gare ku daga Ubangijinku.\"Kuma lalle ne, abin da aka saukar zuwa gare ka daga Ubangijinka, yana ƙara wa masu yawa daga gare su girman kai da kafirci. To, kada ka yi baƙin ciki a kan mutane kafirai"},{"SurahNumber":5,"VerseNumber":69,"Text":"Lalle ne, waɗanda suka yi imani da waɗanda sukatuba (Yahudu) da Karkatattu da Nasara, wanda ya yi imani da Allahda Ranar Lahira, kuma ya aikata aiki na ƙwarai, to, babu tsoro a kansu, kuma ba su zamo suna baƙin ciki ba"},{"SurahNumber":5,"VerseNumber":70,"Text":"Lalle ne haƙiƙa Mun riƙi alkawarin Bani Isra'ila, kumaMun aiki manzanni zuwa gare su, ko da yaushe wani manzo ya je musu da abin da rayukansu ba su so, wani ɓangare sun ƙaryata, kuma wani ɓangare suna kashewa"},{"SurahNumber":5,"VerseNumber":71,"Text":"Kuma suka yi zaton cewa wata fitina ba za ta kasance ba sai Suka makanta, kuma suka kurubta, sa'an nan Allah Ya karɓi tuba a gare su, sa'an nan suka makanta kuma suka kurunta masu yawa daga gare su, alhali Allah Mai gani ne ga abin da suke aikatawa"},{"SurahNumber":5,"VerseNumber":72,"Text":"Lalle ne haƙiƙa waɗanda suka ce: \"Lalle ne Allah, shine Masihu, ɗan Maryama,\" sun kafirta. Alhali kuwa Masihu ya ce: \"Ya Bani Isra'ila! Ku bauta wa Allah Ubangijina, kuma Ubangijinku.\" Lalle ne shi, wanda ya yi shirki da Allah, to, lalle ne, Allah Ya haramta masa Aljanna. Kuma babu wasu mataimaka ga azzalumai"},{"SurahNumber":5,"VerseNumber":73,"Text":"Lalle ne, haƙiƙa, waɗanda suka ce: \"Allah na ukun uku ne,\" sun kafirta, kuma babu wani abin bautawa face Ubangji Guda. Kuma idan ba su hanu daga abin da suke faɗa ba, haƙiƙa, wata azaba mai raɗaɗi tana shafar waɗanda suka kafirta daga gare su"},{"SurahNumber":5,"VerseNumber":74,"Text":"shin fa, ba su tuba zuwa ga Allah, kuma su neme Shi gafara, alhali kuwa Allah Mai gafara ne, Mai jin ƙai"},{"SurahNumber":5,"VerseNumber":75,"Text":"Masihu ɗan Maryama bai zama ba face Manzo ne kawai, haƙiƙa, manzanni sun shige dage gabaninsa, kuma uwarsa siddika ce. Sun kasance suna cin abinci. Ka duba yadda Muke bayyana musu ayoyi. Sa'an nan kuma ka duba yadda ake karkatar da su"},{"SurahNumber":5,"VerseNumber":76,"Text":"Ka ce: \"Ashe kuna bauta wa, baicin Allah, abin da ba ya mallakar wata cuta saboda ku kuma haka wani amfani alhali kuwa Allah Shi ne Mai ji, Masani"},{"SurahNumber":5,"VerseNumber":77,"Text":"Ka ce: \"Ya ku Mutanen Littafi! Kada ku zurfafa a cikin addininku, abin da ba gaskiya ba, kuma kada ku bibiyi son zuciyoyin waɗansu mutane waɗanda suka riga suka ɓace a gabani, kuma suka ɓatar da wasu masu yawa, kuma suka ɓace daga tsakar hanya"},{"SurahNumber":5,"VerseNumber":78,"Text":"An la'ani waɗanda suka kafirta daga Bani Isra'ila a kan harshen Dawuda da Isa ɗan Maryama. wannan kuwa saboda saɓawar da suka yi ne, kuma sun kasance suna ta'addi"},{"SurahNumber":5,"VerseNumber":79,"Text":"Sun kasance ba su hana juna daga abin ƙi, wanda suka aikata. Haƙiƙa abin da suka kasancesuna aikatawa ya munana"},{"SurahNumber":5,"VerseNumber":80,"Text":"Kana ganin masu yawa daga gare su, suna jiɓintar waɗanda suka kafirta. Haƙiƙa tir da abin da rayukansu suka gabatar saboda su, watau Allah Ya yi fushi da su, kuma a cikin azaba su masu dawwama ne"},{"SurahNumber":5,"VerseNumber":81,"Text":"Kuma da sun kasance suna imani da Allah da Annabi da abin da aka saukar zuwa gare shi, da ba su riƙe su masoya ba. Kuma amma masu yawa daga gare su, fasiƙai ne"}]}