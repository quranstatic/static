{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":36,"VerseNumber":28,"Text":"و از آن پس بر سر قوم او هيچ لشكرى از آسمان فرو نفرستاديم. و ما فروفرستنده نبوديم"},{"SurahNumber":36,"VerseNumber":29,"Text":"جز يك بانگ سهمناك نبود كه ناگاه همه بر جاى سرد شدند"},{"SurahNumber":36,"VerseNumber":30,"Text":"اى دريغ بر اين بندگان. هيچ پيامبرى بر آنها مبعوث نشد مگر آنكه مسخره‌اش كردند"},{"SurahNumber":36,"VerseNumber":31,"Text":"آيا نديده‌اند كه چه مردمى را پيش از آنها هلاك كرده‌ايم كه ديگر به نزدشان بازنمى‌گردند"},{"SurahNumber":36,"VerseNumber":32,"Text":"و كس نماند مگر آنكه نزد ما حاضرش آرند"},{"SurahNumber":36,"VerseNumber":33,"Text":"نشانه عبرتى است برايشان زمين مرده كه زنده‌اش ساختيم و از آن دانه‌اى كه از آن مى‌خورند بيرون آورديم"},{"SurahNumber":36,"VerseNumber":34,"Text":"و در آن باغهايى از نخلها و تاكها پديد آورديم و چشمه‌ها روان ساختيم،"},{"SurahNumber":36,"VerseNumber":35,"Text":"تا از ثمرات آن و دسترنج خويش بخورند. چرا سپاس نمى‌گويند؟"},{"SurahNumber":36,"VerseNumber":36,"Text":"منزه است آن خدايى كه همه جفتها را بيافريد، چه از آنچه زمين مى‌روياند و چه از نفسهايشان و چه آن چيزهايى كه نمى‌شناسند"},{"SurahNumber":36,"VerseNumber":37,"Text":"شب نيز برايشان عبرتى ديگر است كه روز را از آن برمى‌كشيم و همه در تاريكى فرو مى‌روند"},{"SurahNumber":36,"VerseNumber":38,"Text":"و آفتاب به سوى قرارگاه خويش روان است. اين فرمان خداى پيروزمند و داناست"},{"SurahNumber":36,"VerseNumber":39,"Text":"و براى ماه منزلهايى مقدر كرديم تا همانند شاخه خشك خرما باريك شود"},{"SurahNumber":36,"VerseNumber":40,"Text":"آفتاب را نسزد كه به ماه رسد و شب را نسزد كه بر روز پيشى گيرد. و همه در فلكى شناورند"},{"SurahNumber":36,"VerseNumber":41,"Text":"عبرتى ديگر براى آنها آنكه نياكانشان را در آن كشتى انباشته شده سوار كرديم"},{"SurahNumber":36,"VerseNumber":42,"Text":"و برايشان همانند كشتى چيزى آفريديم كه بر آن سوار شوند"},{"SurahNumber":36,"VerseNumber":43,"Text":"و اگر بخواهيم همه را غرقه مى‌سازيم و آنها را هيچ فريادرسى نباشد و رهايى نيابند،"},{"SurahNumber":36,"VerseNumber":44,"Text":"جز به رحمت ما و برخوردارى تا هنگام مرگ"},{"SurahNumber":36,"VerseNumber":45,"Text":"و آنگاه كه به ايشان گفته شود كه از آنچه در پيش روى داريد يا پشت سر مى‌گذاريد بترسيد، شايد بر شما رحمت آرند؛ روى بگردانند"},{"SurahNumber":36,"VerseNumber":46,"Text":"و هيچ آيه‌اى از آيات پروردگارشان بر ايشان نازل نشود جز آنكه از آن اعراض كنند"},{"SurahNumber":36,"VerseNumber":47,"Text":"و چون گفته شود كه از آنچه خدا روزيتان كرده است انفاق كنيد، كافران به مؤمنان گويند: آيا كسانى را طعام دهيم كه اگر خدا مى‌خواست خود آنها را طعام مى‌داد؟ شما در گمراهى آشكار هستيد"},{"SurahNumber":36,"VerseNumber":48,"Text":"و مى‌گويند: اگر راست مى‌گوييد، اين وعده كى خواهد بود؟"},{"SurahNumber":36,"VerseNumber":49,"Text":"اينان انتظار يك بانگ سهمناك را مى‌برند، تا بدان هنگام كه سرگرم ستيزه هستند فروگيردشان؛"},{"SurahNumber":36,"VerseNumber":50,"Text":"آنچنان كه ياراى وصيتى نداشته باشند و نتوانند نزد كسان خويش بازگردند"},{"SurahNumber":36,"VerseNumber":51,"Text":"و در صور دميده شود و آنان از قبرها بيرون آيند و شتابان به سوى پروردگارشان روند"},{"SurahNumber":36,"VerseNumber":52,"Text":"مى‌گويند: واى بر ما، چه كسى ما را از خوابگاه‌هايمان برانگيخت؟ اين همان وعده خداى رحمان است و پيامبران راست گفته بودند"},{"SurahNumber":36,"VerseNumber":53,"Text":"جز يك بانگ سهمناك نخواهد بود، كه همه نزد ما حاضر مى‌آيند"},{"SurahNumber":36,"VerseNumber":54,"Text":"آن روز به كس ستم نمى‌شود. و جز همانند كارى كه كرده‌ايد پاداش نمى‌بينيد"},{"SurahNumber":36,"VerseNumber":55,"Text":"بهشتيان آن روز به شادمانى مشغول باشند"},{"SurahNumber":36,"VerseNumber":56,"Text":"آنها و همسرانشان در سايه‌ها بر تختها تكيه زده‌اند"},{"SurahNumber":36,"VerseNumber":57,"Text":"در آنجا هر ميوه و هر چيز ديگر كه بخواهند فراهم است"},{"SurahNumber":36,"VerseNumber":58,"Text":"و سلامى كه سخن پروردگار مهربان است"},{"SurahNumber":36,"VerseNumber":59,"Text":"اى گناهكاران، امروز كنارى گيريد"},{"SurahNumber":36,"VerseNumber":60,"Text":"اى فرزندان آدم، آيا با شما پيمان نبستم كه شيطان را نپرستيد زيرا دشمن آشكار شماست؟"},{"SurahNumber":36,"VerseNumber":61,"Text":"و مرا بپرستيد، كه راه راست اين است؟"},{"SurahNumber":36,"VerseNumber":62,"Text":"بسيارى از شما را گمراه كرد. مگر به عقل درنمى‌يافتيد؟"},{"SurahNumber":36,"VerseNumber":63,"Text":"اين است آن جهنمى كه به شما وعده داده شده بود"},{"SurahNumber":36,"VerseNumber":64,"Text":"به سزاى كفرتان اينك در آن داخل شويد"},{"SurahNumber":36,"VerseNumber":65,"Text":"امروز بر دهانهايشان مهر مى‌نهيم. و دستهايشان با ما سخن خواهند گفت و پاهايشان شهادت خواهند داد كه چه مى‌كرده‌اند"},{"SurahNumber":36,"VerseNumber":66,"Text":"اگر بخواهيم، چشمانشان را محو مى‌كنيم. پس شتابان آهنگ راه كنند. اما كجا را توانند ديد؟"},{"SurahNumber":36,"VerseNumber":67,"Text":"و اگر بخواهيم، آنها را بر جايشان مسخ كنيم، كه نه توان آن داشته باشند كه به پيش قدم بردارند و نه بازپس گردند"},{"SurahNumber":36,"VerseNumber":68,"Text":"هر كه را عمر دراز دهيم، در آفرينش دگرگونش كنيم. چرا تعقل نمى‌كنند؟"},{"SurahNumber":36,"VerseNumber":69,"Text":"به او شعر نياموخته‌ايم و شعر در خور او نيست. آنچه به او آموخته‌ايم جز اندرز و قرآنى روشنگر نيست"},{"SurahNumber":36,"VerseNumber":70,"Text":"تا مؤمنان را بيم دهد و سخن حق بر كافران ثابت شود"},{"SurahNumber":36,"VerseNumber":71,"Text":"آيا نديده‌اند كه به يد قدرت خويش برايشان چارپايان را آفريديم و اكنون مالكشان هستند؟"},{"SurahNumber":36,"VerseNumber":72,"Text":"و آنها را رامشان كرديم. بر بعضى سوار مى‌شوند و از گوشت بعضى مى‌خورند"},{"SurahNumber":36,"VerseNumber":73,"Text":"و ايشان را در آنها سودهاست و آشاميدنيها. چرا سپاس نمى‌گويند؟"},{"SurahNumber":36,"VerseNumber":74,"Text":"و به جاى اللّه خدايانى اختيار كردند، بدان اميد كه ياريشان كنند"},{"SurahNumber":36,"VerseNumber":75,"Text":"آنها را ياراى آن نيست كه به ياريشان برخيزند، ولى اينان همانند سپاهى به خدمتشان آماده‌اند"},{"SurahNumber":36,"VerseNumber":76,"Text":"سخنشان تو را اندوهگين نسازد. ما هر چه را پنهان مى‌دارند يا آشكار مى‌سازند مى‌دانيم"},{"SurahNumber":36,"VerseNumber":77,"Text":"آيا آدمى كه اكنون خصمى آشكار است، نمى‌داند كه او را از نطفه‌اى آفريده‌ايم؟"},{"SurahNumber":36,"VerseNumber":78,"Text":"در حالى كه آفرينش خود را از ياد برده است، براى ما مثَل مى‌زند كه چه كسى اين استخوانهاى پوسيده را زنده مى‌كند؟"},{"SurahNumber":36,"VerseNumber":79,"Text":"بگو: كسى آنها را زنده مى‌كند كه در آغاز بيافريده است، و او به هر آفرينشى داناست"},{"SurahNumber":36,"VerseNumber":80,"Text":"آن خدايى كه از درخت سبز برايتان آتش پديد آورد و شما از آن آتش مى‌افروزيد"},{"SurahNumber":36,"VerseNumber":81,"Text":"آيا كسى كه آسمانها و زمين را آفريده است نمى‌تواند همانندشان را بيافريند؟ آرى مى‌تواند، كه او آفريننده‌اى داناست"},{"SurahNumber":36,"VerseNumber":82,"Text":"چون بخواهد چيزى را بيافريند، فرمانش اين است كه مى‌گويد: موجود شو، پس موجود مى‌شود"},{"SurahNumber":36,"VerseNumber":83,"Text":"منزه است آن خدايى كه ملكوت هر چيزى به دست اوست و همه به سوى او باز گردانده مى‌شويد"},{"SurahNumber":37,"VerseNumber":1,"Text":"سوگند به آن فرشتگان كه براى نيايش صف بسته‌اند،"},{"SurahNumber":37,"VerseNumber":2,"Text":"سوگند به آن فرشتگان كه ابرها را مى‌رانند،"},{"SurahNumber":37,"VerseNumber":3,"Text":"سوگند به آن فرشتگان كه ذكر خدا را مى‌خوانند،"},{"SurahNumber":37,"VerseNumber":4,"Text":"كه خداى شما خدايى يكتاست"},{"SurahNumber":37,"VerseNumber":5,"Text":"پروردگار آسمانها و زمين است و هر چه در ميان آنهاست. و پروردگار مشرقهاست"},{"SurahNumber":37,"VerseNumber":6,"Text":"ما آسمان فرودين را به زينت ستارگان بياراستيم"},{"SurahNumber":37,"VerseNumber":7,"Text":"و از هر شيطان نافرمان نگه داشتيم"},{"SurahNumber":37,"VerseNumber":8,"Text":"تا سخن ساكنان عالم بالا را نشنوند و از هر سوى رانده شوند"},{"SurahNumber":37,"VerseNumber":9,"Text":"تا دور گردند و براى آنهاست عذابى دايم"},{"SurahNumber":37,"VerseNumber":10,"Text":"مگر آن شيطان كه ناگهان چيزى بربايد و ناگهان شهابى ثاقب دنبالش كند"},{"SurahNumber":37,"VerseNumber":11,"Text":"پس، از كافران بپرس كه آيا آفرينش آنها دشوارتر است يا آنچه ما آفريده‌ايم. ما آنها را از گِلى چسبنده آفريده‌ايم"},{"SurahNumber":37,"VerseNumber":12,"Text":"تو در شگفت شدى و آنها مسخره مى‌كنند"},{"SurahNumber":37,"VerseNumber":13,"Text":"و چون به آنها پند داده شود، پند نمى‌پذيرند"},{"SurahNumber":37,"VerseNumber":14,"Text":"و چون آيه‌اى ببينند، از يكديگر مى‌خواهند تا به ريشخندش گيرند"},{"SurahNumber":37,"VerseNumber":15,"Text":"و مى‌گويند: اين چيزى جز جادويى آشكار نيست،"},{"SurahNumber":37,"VerseNumber":16,"Text":"آيا وقتى كه ما مُرديم و خاك و استخوان شديم ما را زنده مى‌كنند؟"},{"SurahNumber":37,"VerseNumber":17,"Text":"يا نياكان ما را؟"},{"SurahNumber":37,"VerseNumber":18,"Text":"بگو: بلى، و شما خوار و بيچاره مى‌شويد"},{"SurahNumber":37,"VerseNumber":19,"Text":"و آنان خود خواهند ديد كه به يك فرمان همه را زنده مى‌كنند"},{"SurahNumber":37,"VerseNumber":20,"Text":"مى‌گويند: واى بر ما، اين همان روز جزاست"},{"SurahNumber":37,"VerseNumber":21,"Text":"اين همان روز داورى است كه دروغش مى‌پنداشتيد"},{"SurahNumber":37,"VerseNumber":22,"Text":"آنان را كه ستم مى‌كردند و همپايگانشان و آنهايى را كه به جاى خداى يكتا مى‌پرستيدند گرد آوريد"},{"SurahNumber":37,"VerseNumber":23,"Text":"همه را به راه جهنم راه بنماييد"},{"SurahNumber":37,"VerseNumber":24,"Text":"و نگه داريدشان، بايد بازخواست شوند"},{"SurahNumber":37,"VerseNumber":25,"Text":"چرا يكديگر را يارى نمى‌كنيد؟"},{"SurahNumber":37,"VerseNumber":26,"Text":"نه، امروز همه تسليم‌شوندگانند"},{"SurahNumber":37,"VerseNumber":27,"Text":"و آنگاه روى به يكديگر كنند و بپرسند"},{"SurahNumber":37,"VerseNumber":28,"Text":"گويند: شما بوديد كه از در نيكخواهى بر ما درمى‌آمديد"},{"SurahNumber":37,"VerseNumber":29,"Text":"گويند: نه، شما ايمان نياورده بوديد"},{"SurahNumber":37,"VerseNumber":30,"Text":"ما را بر شما هيچ تسلطى نبود. شما خود مردمانى نافرمان بوديد"},{"SurahNumber":37,"VerseNumber":31,"Text":"گفته پروردگارمان بر ما ثابت شد. اكنون بايد بچشيم"},{"SurahNumber":37,"VerseNumber":32,"Text":"ما شما را گمراه كرديم و خود نيز گمراه بوديم"},{"SurahNumber":37,"VerseNumber":33,"Text":"در آن روز، همه در عذاب شريكند"},{"SurahNumber":37,"VerseNumber":34,"Text":"ما با مجرمان چنين مى‌كنيم"},{"SurahNumber":37,"VerseNumber":35,"Text":"چون به آنان گفته مى‌شد كه جز خداى يكتا خدايى نيست تكبر مى‌كردند،"},{"SurahNumber":37,"VerseNumber":36,"Text":"و مى‌گفتند: آيا به خاطر شاعر ديوانه‌اى خدايانمان را ترك گوييم؟"},{"SurahNumber":37,"VerseNumber":37,"Text":"نه، آن پيامبر حق را آورد و پيامبران پيشين را تصديق كرد"},{"SurahNumber":37,"VerseNumber":38,"Text":"شما عذاب دردآور را خواهيد چشيد"},{"SurahNumber":37,"VerseNumber":39,"Text":"جز در برابر اعمالتان كيفر نخواهيد ديد"},{"SurahNumber":37,"VerseNumber":40,"Text":"مگر بندگان مخلص خدا،"},{"SurahNumber":37,"VerseNumber":41,"Text":"كه آنها راست رزقى معين،"},{"SurahNumber":37,"VerseNumber":42,"Text":"از ميوه‌ها، و گرامى داشتگانند؛"},{"SurahNumber":37,"VerseNumber":43,"Text":"در بهشتهاى پرنعمت،"},{"SurahNumber":37,"VerseNumber":44,"Text":"بر تختهايى كه رو به روى هم‌اند"},{"SurahNumber":37,"VerseNumber":45,"Text":"و جامى از چشمه خوشگوار ميانشان به گردش درآيد،"},{"SurahNumber":37,"VerseNumber":46,"Text":"سفيد است و نوشندگانش را لذت‌بخش،"},{"SurahNumber":37,"VerseNumber":47,"Text":"نه عقل از آن تباهى گيرد و نه نوشنده مست شود"},{"SurahNumber":37,"VerseNumber":48,"Text":"زنانى درشت چشم كه تنها به شوهران خود نظر دارند، همدم آنهايند"},{"SurahNumber":37,"VerseNumber":49,"Text":"همانند تخم مرغهايى دور از دسترس"},{"SurahNumber":37,"VerseNumber":50,"Text":"رو به يكديگر كنند و به گفت و گو پردازند"},{"SurahNumber":37,"VerseNumber":51,"Text":"يكى از آنها گويد: مرا همنشينى بود،"},{"SurahNumber":37,"VerseNumber":52,"Text":"كه مى‌گفت: آيا تو از آنها هستى كه تصديق مى‌كنند؟"},{"SurahNumber":37,"VerseNumber":53,"Text":"آيا آنگاه كه مُرديم و خاك و استخوان شديم، كيفرمان مى‌دهند؟"},{"SurahNumber":37,"VerseNumber":54,"Text":"گويد: مى‌توانيد از بالا بنگريد؟"},{"SurahNumber":37,"VerseNumber":55,"Text":"از بالا بنگرد و او را در ميان آتش دوزخ بيند"},{"SurahNumber":37,"VerseNumber":56,"Text":"گويدش: به خدا سوگند، نزديك بود كه مرا به هلاكت افكنى"},{"SurahNumber":37,"VerseNumber":57,"Text":"و اگر موهبت پروردگارم نبود، من نيز از احضارشدگان مى‌بودم"},{"SurahNumber":37,"VerseNumber":58,"Text":"آيا ما را مرگى نيست،"},{"SurahNumber":37,"VerseNumber":59,"Text":"جز آن مرگ نخستين؟ و ديگر عذابمان نمى‌كنند؟"},{"SurahNumber":37,"VerseNumber":60,"Text":"هر آينه اين است كاميابى بزرگ"},{"SurahNumber":37,"VerseNumber":61,"Text":"عمل‌كنندگان بايد براى چنين پاداشى عمل كنند"},{"SurahNumber":37,"VerseNumber":62,"Text":"آيا خورش را اين بهتر يا درخت زقوم؟"},{"SurahNumber":37,"VerseNumber":63,"Text":"ما آن درخت را براى ابتلاى ستمكاران پديد آورده‌ايم"},{"SurahNumber":37,"VerseNumber":64,"Text":"درختى است كه از اعماق جهنم مى‌رويد،"},{"SurahNumber":37,"VerseNumber":65,"Text":"ميوه‌اش همانند سر شياطين است،"},{"SurahNumber":37,"VerseNumber":66,"Text":"دوزخيان از آن مى‌خورند و شكم انباشته مى‌سازند،"},{"SurahNumber":37,"VerseNumber":67,"Text":"و بر سر آن آميزه‌اى از آب سوزان مى‌نوشند"},{"SurahNumber":37,"VerseNumber":68,"Text":"سپس بازگشتشان به همان جهنم است"},{"SurahNumber":37,"VerseNumber":69,"Text":"آنها پدران خود را پيش از خود گمراه يافتند،"},{"SurahNumber":37,"VerseNumber":70,"Text":"و بر پى ايشان شتابان مى‌روند"},{"SurahNumber":37,"VerseNumber":71,"Text":"و پيش از آنها بيشتر پيشينيان گمراه شدند"},{"SurahNumber":37,"VerseNumber":72,"Text":"و ما بيم‌دهندگانى به ميانشان فرستاديم"},{"SurahNumber":37,"VerseNumber":73,"Text":"پس بنگر كه سرانجام آن بيم‌يافتگان چگونه بود"},{"SurahNumber":37,"VerseNumber":74,"Text":"جز بندگان مخلص خدا"},{"SurahNumber":37,"VerseNumber":75,"Text":"نوح ما را ندا داد و ما چه نيك پاسخ‌دهنده‌اى بوديم"},{"SurahNumber":37,"VerseNumber":76,"Text":"او و كسانش را از اندوه بزرگ رهانيديم"},{"SurahNumber":37,"VerseNumber":77,"Text":"و فرزندانش را باقى گذاشتيم"},{"SurahNumber":37,"VerseNumber":78,"Text":"و نام نيك او را در نسلهاى بعد باقى نهاديم"},{"SurahNumber":37,"VerseNumber":79,"Text":"سلام بر نوح باد، در سراسر جهان"},{"SurahNumber":37,"VerseNumber":80,"Text":"ما نيكوكاران را چنين پاداش مى‌دهيم"},{"SurahNumber":37,"VerseNumber":81,"Text":"او از بندگان مؤمن ما بود"},{"SurahNumber":37,"VerseNumber":82,"Text":"سپس ديگران را غرقه ساختيم"},{"SurahNumber":37,"VerseNumber":83,"Text":"ابراهيم از پيروان او بود"},{"SurahNumber":37,"VerseNumber":84,"Text":"آنگاه كه با دلى رسته از ترديد روى به پروردگارش آورد"},{"SurahNumber":37,"VerseNumber":85,"Text":"به پدرش و قومش گفت: چه مى‌پرستيد؟"},{"SurahNumber":37,"VerseNumber":86,"Text":"آيا به جاى خداى يكتا، خدايان دروغين را مى‌خواهيد؟"},{"SurahNumber":37,"VerseNumber":87,"Text":"به پروردگار جهانيان چه گمان داريد؟"},{"SurahNumber":37,"VerseNumber":88,"Text":"نگاهى به ستارگان كرد،"},{"SurahNumber":37,"VerseNumber":89,"Text":"و گفت: من بيمارم"},{"SurahNumber":37,"VerseNumber":90,"Text":"از او رويگردان شدند و بازگشتند"},{"SurahNumber":37,"VerseNumber":91,"Text":"پنهانى نزد خدايانشان آمد و گفت: چيزى نمى‌خوريد؟"},{"SurahNumber":37,"VerseNumber":92,"Text":"چرا سخن نمى‌گوييد؟"},{"SurahNumber":37,"VerseNumber":93,"Text":"و در نهان، دستى به قوت بر آنها زد"},{"SurahNumber":37,"VerseNumber":94,"Text":"قومش شتابان نزدش آمدند"},{"SurahNumber":37,"VerseNumber":95,"Text":"گفت: آيا چيزهايى را كه خود مى‌تراشيد مى‌پرستيد؟"},{"SurahNumber":37,"VerseNumber":96,"Text":"خداى يكتاست كه شما و هر چه مى‌سازيد، آفريده است"},{"SurahNumber":37,"VerseNumber":97,"Text":"گفتند: برايش بنايى برآوريد و در آتشش اندازيد"},{"SurahNumber":37,"VerseNumber":98,"Text":"خواستند تا بدانديشى كنند، ما نيز آنها را زيردست گردانيديم"},{"SurahNumber":37,"VerseNumber":99,"Text":"گفت: من به سوى پروردگارم مى‌روم، او مرا راهنمايى خواهد كرد؛"},{"SurahNumber":37,"VerseNumber":100,"Text":"اى پروردگار من، مرا فرزندى صالح عطا كن"},{"SurahNumber":37,"VerseNumber":101,"Text":"پس او را به پسرى بردبار مژده داديم"},{"SurahNumber":37,"VerseNumber":102,"Text":"چون با پدر به جايى رسيد كه بايد به كار بپردازند، گفت: اى پسركم، در خواب ديده‌ام كه تو را ذبح مى‌كنم. بنگر كه چه مى‌انديشى. گفت: اى پدر، به هر چه مأمور شده‌اى عمل كن، كه اگر خدا بخواهد مرا از صابران خواهى يافت"},{"SurahNumber":37,"VerseNumber":103,"Text":"چون هر دو تسليم شدند و او را به پيشانى افكند،"},{"SurahNumber":37,"VerseNumber":104,"Text":"ما ندايش داديم: اى ابراهيم،"},{"SurahNumber":37,"VerseNumber":105,"Text":"خوابت را به حقيقت پيوستى. و ما نيكوكاران را چنين پاداش مى‌دهيم"},{"SurahNumber":37,"VerseNumber":106,"Text":"اين آزمايشى آشكارا بود"},{"SurahNumber":37,"VerseNumber":107,"Text":"و او را به ذبحى بزرگ بازخريديم"},{"SurahNumber":37,"VerseNumber":108,"Text":"و نام نيك او را در نسلهاى بعد باقى گذاشتيم"},{"SurahNumber":37,"VerseNumber":109,"Text":"سلام بر ابراهيم"},{"SurahNumber":37,"VerseNumber":110,"Text":"ما نيكوكاران را اينچنين پاداش مى‌دهيم"},{"SurahNumber":37,"VerseNumber":111,"Text":"او از بندگان مؤمن ما بود"},{"SurahNumber":37,"VerseNumber":112,"Text":"او را به اسحاق، پيامبرى شايسته، مژده داديم"},{"SurahNumber":37,"VerseNumber":113,"Text":"او و اسحاق را بركت داديم. و از فرزندانشان بعضى نيكوكار هستند و بعضى به آشكارا بر خود ستمكار"},{"SurahNumber":37,"VerseNumber":114,"Text":"ما به موسى و هارون نعمت داديم"},{"SurahNumber":37,"VerseNumber":115,"Text":"آن دو و مردمشان را از رنجى بزرگ نجات بخشيديم"},{"SurahNumber":37,"VerseNumber":116,"Text":"آنان را يارى داديم تا پيروز شدند"},{"SurahNumber":37,"VerseNumber":117,"Text":"و كتابى روشنگرشان داديم"},{"SurahNumber":37,"VerseNumber":118,"Text":"و به راه راست هدايتشان كرديم"},{"SurahNumber":37,"VerseNumber":119,"Text":"و نام نيكشان را در نسلهاى بعد باقى گذاشتيم"},{"SurahNumber":37,"VerseNumber":120,"Text":"سلام بر موسى و هارون"},{"SurahNumber":37,"VerseNumber":121,"Text":"ما نيكوكاران را اينچنين پاداش مى‌دهيم"},{"SurahNumber":37,"VerseNumber":122,"Text":"آن دو از بندگان مؤمن ما بودند"},{"SurahNumber":37,"VerseNumber":123,"Text":"و الياس از پيامبران بود"},{"SurahNumber":37,"VerseNumber":124,"Text":"به مردم خود گفت: آيا پروا نمى‌كنيد؟"},{"SurahNumber":37,"VerseNumber":125,"Text":"آيا بَعل را به خدايى مى‌خوانيد، و آن بهترين آفرينندگان را وامى‌گذاريد؟"},{"SurahNumber":37,"VerseNumber":126,"Text":"پروردگار شما و پروردگار نياكانتان، خداى يكتاست"},{"SurahNumber":37,"VerseNumber":127,"Text":"پس تكذيبش كردند و آنان از احضارشدگانند"},{"SurahNumber":37,"VerseNumber":128,"Text":"مگر بندگان مخلص خدا"},{"SurahNumber":37,"VerseNumber":129,"Text":"و نام نيك او را در نسلهاى بعد باقى گذاشتيم"},{"SurahNumber":37,"VerseNumber":130,"Text":"سلام بر خاندان الياس"},{"SurahNumber":37,"VerseNumber":131,"Text":"ما نيكوكاران را اينچنين پاداش مى‌دهيم"},{"SurahNumber":37,"VerseNumber":132,"Text":"او از بندگان مؤمن ما بود"},{"SurahNumber":37,"VerseNumber":133,"Text":"و لوط از پيامبران بود"},{"SurahNumber":37,"VerseNumber":134,"Text":"او و همه كسانش را نجات داديم"},{"SurahNumber":37,"VerseNumber":135,"Text":"مگر پيرزنى كه با مردم شهر بماند"},{"SurahNumber":37,"VerseNumber":136,"Text":"سپس ديگران را هلاك كرديم"},{"SurahNumber":37,"VerseNumber":137,"Text":"شما بر آنها مى‌گذريد، بامدادان،"},{"SurahNumber":37,"VerseNumber":138,"Text":"و شامگاهان. آيا تعقل نمى‌كنيد؟"},{"SurahNumber":37,"VerseNumber":139,"Text":"و يونس از پيامبران بود"},{"SurahNumber":37,"VerseNumber":140,"Text":"چون به آن كشتى پر از مردم گريخت،"},{"SurahNumber":37,"VerseNumber":141,"Text":"قرعه زدند و او در قرعه مغلوب شد"},{"SurahNumber":37,"VerseNumber":142,"Text":"ماهى ببلعيدش و او در خور سرزنش بود"},{"SurahNumber":37,"VerseNumber":143,"Text":"پس اگر نه از تسبيح‌گويان مى‌بود،"},{"SurahNumber":37,"VerseNumber":144,"Text":"تا روز قيامت در شكم ماهى مى‌ماند"},{"SurahNumber":37,"VerseNumber":145,"Text":"پس او را كه بيمار بود به خشكى افكنديم،"},{"SurahNumber":37,"VerseNumber":146,"Text":"و بر فراز سرش بوته كدويى رويانيديم"},{"SurahNumber":37,"VerseNumber":147,"Text":"و او را به رسالت بر صد هزار كس و بيشتر فرستاديم"},{"SurahNumber":37,"VerseNumber":148,"Text":"آنها ايمان آوردند و تا زنده بودند، برخورداريشان داديم"},{"SurahNumber":37,"VerseNumber":149,"Text":"از ايشان بپرس: آيا دختران از آن پروردگار تو باشند و پسران از آن ايشان؟"},{"SurahNumber":37,"VerseNumber":150,"Text":"آيا وقتى كه ما ملائكه را زن مى‌آفريديم آنها مى‌ديدند؟"},{"SurahNumber":37,"VerseNumber":151,"Text":"آگاه باش كه از دروغگوييشان است كه مى‌گويند"},{"SurahNumber":37,"VerseNumber":152,"Text":"خدا صاحب فرزند است. دروغ مى‌گويند"},{"SurahNumber":37,"VerseNumber":153,"Text":"آيا خدا دختران را بر پسران برترى داد؟"},{"SurahNumber":37,"VerseNumber":154,"Text":"شما را چه مى‌شود؟ چگونه قضاوت مى‌كنيد؟"},{"SurahNumber":37,"VerseNumber":155,"Text":"آيا نمى‌انديشيد؟"},{"SurahNumber":37,"VerseNumber":156,"Text":"يا بر ادعاى خود دليل روشنى داريد؟"},{"SurahNumber":37,"VerseNumber":157,"Text":"اگر راست مى‌گوييد كتابتان را بياوريد"},{"SurahNumber":37,"VerseNumber":158,"Text":"و ميان خدا و جنيان خويشاوندى قائل شدند و جنيان مى‌دانند كه احضارشدگانند"},{"SurahNumber":37,"VerseNumber":159,"Text":"از آن وصف كه مى‌آورند خدا منزه است"},{"SurahNumber":37,"VerseNumber":160,"Text":"مگر بندگان مخلص خدا"},{"SurahNumber":37,"VerseNumber":161,"Text":"شما و بتانى كه مى‌پرستيد،"},{"SurahNumber":37,"VerseNumber":162,"Text":"نتوانستيد مفتون بتان كنيد،"},{"SurahNumber":37,"VerseNumber":163,"Text":"مگر آن كس را كه راهى جهنم باشد"},{"SurahNumber":37,"VerseNumber":164,"Text":"و هيچ كس از ما نيست مگر آنكه جايى معين دارد"},{"SurahNumber":37,"VerseNumber":165,"Text":"هر آينه ما صف زدگانيم"},{"SurahNumber":37,"VerseNumber":166,"Text":"و هر آينه ما تسبيح‌گويندگانيم"},{"SurahNumber":37,"VerseNumber":167,"Text":"اگر چه مى‌گفتند"},{"SurahNumber":37,"VerseNumber":168,"Text":"اگر از پيشينيان نزد ما كتابى مانده بود،"},{"SurahNumber":37,"VerseNumber":169,"Text":"ما از بندگان مخلص خدا مى‌بوديم"},{"SurahNumber":37,"VerseNumber":170,"Text":"آنها به آن كتاب كافر شدند، و زودا كه خواهند فهميد"},{"SurahNumber":37,"VerseNumber":171,"Text":"ما در باره بندگانمان كه به رسالت مى‌فرستيم از پيش تصميم گرفته‌ايم،"},{"SurahNumber":37,"VerseNumber":172,"Text":"كه هر آينه آنان يارى مى‌شوند"},{"SurahNumber":37,"VerseNumber":173,"Text":"و لشكر ما خود غالبند"},{"SurahNumber":37,"VerseNumber":174,"Text":"پس تا مدتى از آنها روى بگردان"},{"SurahNumber":37,"VerseNumber":175,"Text":"عاقبتشان را ببين، آنها نيز خواهند ديد"},{"SurahNumber":37,"VerseNumber":176,"Text":"آيا عذاب ما را به شتاب مى‌طلبند؟"},{"SurahNumber":37,"VerseNumber":177,"Text":"چون عذاب به ساحتشان فراز آيد، اين بيم‌داده‌شدگان چه بامداد بدى خواهند داشت"},{"SurahNumber":37,"VerseNumber":178,"Text":"از آنها تا چندى روى بگردان"},{"SurahNumber":37,"VerseNumber":179,"Text":"پس عاقبتشان را ببين، آنها نيز خواهند ديد"},{"SurahNumber":37,"VerseNumber":180,"Text":"منزه است پروردگار تو -آن پروردگار پيروزمند- از هر چه به وصف او مى‌گويند"},{"SurahNumber":37,"VerseNumber":181,"Text":"سلام بر پيامبران،"},{"SurahNumber":37,"VerseNumber":182,"Text":"و حمد از آن پروردگار جهانيان است"},{"SurahNumber":38,"VerseNumber":1,"Text":"صاد. سوگند به قرآن شريف صاحب اندرز"},{"SurahNumber":38,"VerseNumber":2,"Text":"كه كافران همچنان در سركشى و خلافند"},{"SurahNumber":38,"VerseNumber":3,"Text":"چه بسا مردمى را كه پيش از آنها به هلاكت رسانيديم. آنان فرياد برمى‌آوردند ولى گريزگاهى نبود"},{"SurahNumber":38,"VerseNumber":4,"Text":"در شگفت شدند از اينكه بيم‌دهنده‌اى از ميان خودشان برخاست. و كافران گفتند: اين جادوگرى دروغگوست"},{"SurahNumber":38,"VerseNumber":5,"Text":"آيا همه خدايان را يك خدا گردانيده است؟ و اين چيزى شگفت است"},{"SurahNumber":38,"VerseNumber":6,"Text":"مهترانشان به راه افتادند و گفتند: برويد و بر پرستش خدايان خويش پايدارى ورزيد كه اين است چيزى كه از شما خواسته شده"},{"SurahNumber":38,"VerseNumber":7,"Text":"ما در اين آخرين آيين، چنين سخنى نشنيده‌ايم و اين جز دروغ هيچ نيست"},{"SurahNumber":38,"VerseNumber":8,"Text":"آيا از ميان همه ما وحى بر او نازل شده است؟ بلكه آنها از وحى من در ترديدند، و هنوز عذاب مرا نچشيده‌اند"},{"SurahNumber":38,"VerseNumber":9,"Text":"يا آنكه خزاين رحمت پروردگار پيروزمند بخشنده‌ات در نزد آنهاست؟"},{"SurahNumber":38,"VerseNumber":10,"Text":"يا فرمانروايى آسمانها و زمين و هر چه ميان آن دوست، از آن آنهاست؟ پس با نردبامهايى خود را به آسمان كشند"},{"SurahNumber":38,"VerseNumber":11,"Text":"آنجا لشكرى است ناچيز از چند گروه شكست‌خورده به هزيمت رفته"},{"SurahNumber":38,"VerseNumber":12,"Text":"پيش از آنها قوم نوح و عاد و فرعون، كه مردم را به چهار ميخ مى‌كشيد، پيامبران را تكذيب مى‌كردند"},{"SurahNumber":38,"VerseNumber":13,"Text":"و نيز قوم ثمود و قوم لوط و مردم اَيكه از آن جماعتها بودند"},{"SurahNumber":38,"VerseNumber":14,"Text":"از اينان كس نبود مگر آنكه پيامبران را تكذيب كرد، و عقوبت من واجب آمد"},{"SurahNumber":38,"VerseNumber":15,"Text":"اينان نيز جز بانگى سهمناك انتظارى ندارند، چنان كه آدمى را ديگر بازگشت نباشد"},{"SurahNumber":38,"VerseNumber":16,"Text":"و گفتند: اى پروردگار ما، نامه اعمال ما را پيش از فرارسيدن روز حساب به دست ما بده"},{"SurahNumber":38,"VerseNumber":17,"Text":"بر هر چه مى‌گويند صبر كن. و از بنده ما داود قدرتمند، كه همواره به درگاه ما توبه مى‌كرد، يادآور"},{"SurahNumber":38,"VerseNumber":18,"Text":"ما كوه‌ها را رام كرديم و كوه‌ها هر شامگاه و بامدادان با او تسبيح مى‌كردند"},{"SurahNumber":38,"VerseNumber":19,"Text":"و پرندگان بر او گرد مى‌آمدند، همه فرمانبر او بودند"},{"SurahNumber":38,"VerseNumber":20,"Text":"فرمانرواييش را استوارى بخشيديم و او را حكمت و فصاحت در سخن عطا كرديم"},{"SurahNumber":38,"VerseNumber":21,"Text":"آيا خبر آن مدعيان را شنيده‌اى آنگاه كه از ديوار قصر بالا رفتند؟"},{"SurahNumber":38,"VerseNumber":22,"Text":"بر داود داخل شدند. داود از آنها ترسيد. گفتند: مترس، ما دو مدعى هستيم كه يكى بر ديگرى ستم كرده است. ميان ما به حق داورى كن و پاى از عدالت بيرون منه و ما را به راه راست هدايت كن"},{"SurahNumber":38,"VerseNumber":23,"Text":"اين برادر من است. او را نَوَد و نُه ميش است و مرا يك ميش. مى‌گويد: آن را هم به من واگذار، و در دعوى بر من غلبه يافته است"},{"SurahNumber":38,"VerseNumber":24,"Text":"داود گفت: او كه ميش تو را از تو مى‌خواهد تا به ميشهاى خويش بيفزايد بر تو ستم مى‌كند. و بسيارى از شريكان جز كسانى كه ايمان آورده‌اند و كارهاى شايسته كرده‌اند -و اينان نيز اندك هستند- بر يكديگر ستم مى‌كنند. و داود دانست كه او را آزموده‌ايم. پس از پروردگارش آمرزش خواست و به ركوع درافتاد و توبه كرد"},{"SurahNumber":38,"VerseNumber":25,"Text":"ما اين خطايش را بخشيديم. او را به درگاه ما تقرب است و بازگشتى نيكو"},{"SurahNumber":38,"VerseNumber":26,"Text":"اى داود، ما تو را خليفه روى زمين گردانيديم. در ميان مردم به حق داورى كن و از پى هواى نفس مرو كه تو را از راه خدا منحرف سازد. آنان كه از راه خدا منحرف شوند، بدان سبب كه روز حساب را از ياد برده‌اند، به عذابى شديد گرفتار مى‌شوند"},{"SurahNumber":38,"VerseNumber":27,"Text":"ما اين آسمان و زمين و آنچه را كه ميان آنهاست به باطل نيافريده‌ايم. اين گمان كسانى است كه كافر شدند. پس واى بر كافران از آتش"},{"SurahNumber":38,"VerseNumber":28,"Text":"آيا كسانى را كه ايمان آورده‌اند و كارهاى شايسته كرده‌اند، همانند فسادكنندگان در زمين قرار خواهيم داد؟ يا پرهيزگاران را چون گناهكاران؟"},{"SurahNumber":38,"VerseNumber":29,"Text":"كتابى مبارك است كه آن را بر تو نازل كرده‌ايم، تا در آياتش بينديشند و خردمندان از آن پند گيرند"},{"SurahNumber":38,"VerseNumber":30,"Text":"سليمان را به داود عطا كرديم. چه بنده نيكويى بود و روى به خدا داشت"},{"SurahNumber":38,"VerseNumber":31,"Text":"آنگاه كه به هنگام عصر اسبان تيزرو را كه ايستاده بودند به او عرضه كردند،"},{"SurahNumber":38,"VerseNumber":32,"Text":"گفت: من دوستى اين اسبان را بر ياد پروردگارم بگزيدم تا آفتاب در پرده غروب پوشيده شد،"},{"SurahNumber":38,"VerseNumber":33,"Text":"آن اسبان را نزد من بازگردانيد. پس به بريدن ساقها و گردنشان آغاز كرد"},{"SurahNumber":38,"VerseNumber":34,"Text":"ما سليمان را آزموديم و بر تخت او جسدى را افكنديم و او روى به خدا آورد"},{"SurahNumber":38,"VerseNumber":35,"Text":"گفت: اى پروردگار من، مرا بيامرز و مرا مُلكى عطا كن كه پس از من كسى سزاوار آن نباشد، كه تو بخشاينده‌اى"},{"SurahNumber":38,"VerseNumber":36,"Text":"پس باد را رام او كرديم كه به نرمى هر جا كه آهنگ مى‌كرد، به فرمان او مى‌رفت"},{"SurahNumber":38,"VerseNumber":37,"Text":"و ديوان را، كه هم بنّا بودند و هم غوّاص"},{"SurahNumber":38,"VerseNumber":38,"Text":"و گروهى ديگر را، كه همه بسته در زنجير او بودند"},{"SurahNumber":38,"VerseNumber":39,"Text":"اين عطاى بى‌حساب ماست خواهى آن را ببخش و خواهى نگه دار"},{"SurahNumber":38,"VerseNumber":40,"Text":"او راست نزد ما تقرب و بازگشتى نيكو"},{"SurahNumber":38,"VerseNumber":41,"Text":"و از بنده ما ايّوب ياد كن آنگاه كه پروردگارش را ندا داد كه: مرا شيطان به رنج و عذاب افكنده است"},{"SurahNumber":38,"VerseNumber":42,"Text":"پايت را بر زمين بكوب: اين آبى است براى شستشو و سرد براى آشاميدن"},{"SurahNumber":38,"VerseNumber":43,"Text":"و به او خانواده‌اش و همچند آن از ديگر ياران را عطا كرديم و اين خود رحمتى از ما بود و براى خردمندان اندرزى"},{"SurahNumber":38,"VerseNumber":44,"Text":"دسته‌اى از چوبهاى باريك به دست گير و با آن بزن و سوگند خويش را مشكن. او را بنده‌اى صابر يافتيم. او كه همواره روى به درگاه ما داشت چه نيكو بنده‌اى بود"},{"SurahNumber":38,"VerseNumber":45,"Text":"بندگان ما ابراهيم و اسحاق و يعقوب آن مردان قدرتمند و بابصيرت را ياد كن"},{"SurahNumber":38,"VerseNumber":46,"Text":"آنان را خصلت پاكدلى بخشيديم تا ياد قيامت كنند"},{"SurahNumber":38,"VerseNumber":47,"Text":"آنها در نزد ما برگزيدگان و نيكانند"},{"SurahNumber":38,"VerseNumber":48,"Text":"و اسماعيل و اَليَسع و ذوالكِفل را ياد كن كه همه از نيكانند"},{"SurahNumber":38,"VerseNumber":49,"Text":"اين قرآن پندى است، و پرهيزكاران را بازگشتى نيكوست؛"},{"SurahNumber":38,"VerseNumber":50,"Text":"بهشتهاى جاويدان كه درِ آن به رويشان گشاده است"},{"SurahNumber":38,"VerseNumber":51,"Text":"در آنجا تكيه زده‌اند و هرگونه ميوه و نوشيدنى كه بخواهند مى‌طلبند"},{"SurahNumber":38,"VerseNumber":52,"Text":"زنانى همسال از آن گونه كه جز به شوى خويش نظر ندارند نزد آنهايند"},{"SurahNumber":38,"VerseNumber":53,"Text":"اين است آن چيزهايى كه براى روز حساب به شما وعده داده‌اند"},{"SurahNumber":38,"VerseNumber":54,"Text":"اين رزق ماست كه پايان نيافتنى است،"},{"SurahNumber":38,"VerseNumber":55,"Text":"چنين است. و سركشان را بدترين بازگشتهاست"},{"SurahNumber":38,"VerseNumber":56,"Text":"به جهنم مى‌روند كه بد جايگاهى است"},{"SurahNumber":38,"VerseNumber":57,"Text":"بايد آب جوشان و چرك و خونابه دوزخيان را بنوشند"},{"SurahNumber":38,"VerseNumber":58,"Text":"و شكنجه‌هايى ديگر، از هر نوع"},{"SurahNumber":38,"VerseNumber":59,"Text":"اين گروه با شما به آتش در مى‌آيند. خوش آمدشان مباد كه به آتش مى‌افتند"},{"SurahNumber":38,"VerseNumber":60,"Text":"گويند: نه، خوش آمد شما را مباد. شما اين عذاب را پيشاپيش براى ما فرستاده بوديد، چه بد جايگاهى است"},{"SurahNumber":38,"VerseNumber":61,"Text":"گويند: اى پروردگار ما، هر كس كه اين عذاب را پيشاپيش براى ما آماده كرده است عذابش را در آتش دو چندان افزون كن"},{"SurahNumber":38,"VerseNumber":62,"Text":"و گويند: چرا مردانى را كه از اشرار مى‌شمرديم اكنون نمى‌بينيم؟"},{"SurahNumber":38,"VerseNumber":63,"Text":"آنان را به مسخره مى‌گرفتيم. آيا از نظرها دور مانده‌اند؟"},{"SurahNumber":38,"VerseNumber":64,"Text":"اين جدال اهل جهنم با يكديگر چيزى است كه به حقيقت واقع شود"},{"SurahNumber":38,"VerseNumber":65,"Text":"بگو: جز اين نيست كه من بيم‌دهنده‌اى هستم و هيچ خدايى جز خداى يكتاى قهار نيست"},{"SurahNumber":38,"VerseNumber":66,"Text":"آن پيروزمند و آمرزنده، پروردگار آسمانها و زمين و هر چه ميان آنهاست"},{"SurahNumber":38,"VerseNumber":67,"Text":"بگو: اين خبرى بزرگ است،"},{"SurahNumber":38,"VerseNumber":68,"Text":"كه شما از آن اعراض مى‌كنيد"},{"SurahNumber":38,"VerseNumber":69,"Text":"هنگامى كه با يكديگر جدال مى‌كردند من خبرى از ساكنان عالم بالا نداشتم"},{"SurahNumber":38,"VerseNumber":70,"Text":"تنها از آن روى به من وحى مى‌شود كه بيم‌دهنده‌اى روشنگر هستم"},{"SurahNumber":38,"VerseNumber":71,"Text":"پروردگارت به فرشتگان گفت: من بشرى را از گل مى‌آفرينم"},{"SurahNumber":38,"VerseNumber":72,"Text":"چون تمامش كردم و در آن از روح خود دميدم، همه سجده‌اش كنيد"},{"SurahNumber":38,"VerseNumber":73,"Text":"همه فرشتگان سجده كردند"},{"SurahNumber":38,"VerseNumber":74,"Text":"مگر ابليس كه بزرگى فروخت و از كافران شد"},{"SurahNumber":38,"VerseNumber":75,"Text":"گفت: اى ابليس، چه چيز تو را از سجده كردن در برابر آنچه من با دو دست خود آفريده‌ام منع كرد؟ آيا بزرگى فروختى يا مقامى ارجمند داشتى؟"},{"SurahNumber":38,"VerseNumber":76,"Text":"گفت: من از او بهترم. مرا از آتش آفريده‌اى و او را از گل"},{"SurahNumber":38,"VerseNumber":77,"Text":"گفت: از اينجا بيرون شو كه تو مطرودى"},{"SurahNumber":38,"VerseNumber":78,"Text":"و تا روز قيامت لعنت من بر توست"},{"SurahNumber":38,"VerseNumber":79,"Text":"گفت: اى پروردگار من، مرا تا روزى كه از نو زنده شوند مهلت ده"},{"SurahNumber":38,"VerseNumber":80,"Text":"گفت: تو از مهلت يافتگانى،"},{"SurahNumber":38,"VerseNumber":81,"Text":"تا آن روز معين معلوم"},{"SurahNumber":38,"VerseNumber":82,"Text":"گفت: به عزت تو سوگند كه همگان را گمراه كنم،"},{"SurahNumber":38,"VerseNumber":83,"Text":"مگر آنها كه از بندگان مخلص تو باشند"},{"SurahNumber":38,"VerseNumber":84,"Text":"گفت: حق است و آنچه مى‌گويم راست است"},{"SurahNumber":38,"VerseNumber":85,"Text":"كه جهنم را از تو و از همه پيروانت پر كنم"},{"SurahNumber":38,"VerseNumber":86,"Text":"بگو: من از شما مزدى نمى‌طلبم و نيستم از آنان كه به دروغ چيزى بر خود مى‌بندند"},{"SurahNumber":38,"VerseNumber":87,"Text":"و اين جز اندرزى براى مردم جهان نيست"},{"SurahNumber":38,"VerseNumber":88,"Text":"و تو بعد از اين از خبر آن آگاه خواهى شد"},{"SurahNumber":39,"VerseNumber":1,"Text":"نازل شدن اين كتاب از جانب خداى پيروزمند حكيم است"},{"SurahNumber":39,"VerseNumber":2,"Text":"ما اين كتاب را به راستى بر تو نازل كرديم. پس خدا را بپرست و دين خود براى او خالص گردان"},{"SurahNumber":39,"VerseNumber":3,"Text":"آگاه باش كه دين خالص از آن خداست و آنان كه سواى او ديگرى را به خدايى گرفتند، گفتند: اينان را از آن رو مى‌پرستيم تا وسيله نزديكى ما به خداى يكتا شوند. و خدا در آنچه اختلاف مى‌كنند ميانشان حكم خواهد كرد. خدا آن را كه دروغگو و ناسپاس باشد هدايت نمى‌كند"},{"SurahNumber":39,"VerseNumber":4,"Text":"اگر خدا مى‌خواست كه براى خود فرزندى برگيرد، از ميان مخلوقات خود هر چه را كه مى‌خواست برمى‌گزيد. منزه است. اوست خداى يكتاى قهار"},{"SurahNumber":39,"VerseNumber":5,"Text":"آسمانها و زمين را به حق بيافريد. شب را بر روز داخل مى‌كند و روز را بر شب. و آفتاب و ماه را رام گردانيد و هر يك تا زمانى معين در حركتند. آگاه باش كه اوست پيروزمند و آمرزنده"},{"SurahNumber":39,"VerseNumber":6,"Text":"شما را از يك تن بيافريد. و از آن يك تن زنش را آفريد. و برايتان از چارپايان هشت جفت بيافريد. شما را در شكم مادرتان در چند مرحله در درون تاريكيهاى سه‌گانه آفرينش بخشيد. اين است خداى يكتا پروردگار شما. فرمانروايى از آن اوست. خدايى جز او نيست. پس چگونه رويگردانتان مى‌سازند؟"},{"SurahNumber":39,"VerseNumber":7,"Text":"اگر ناسپاسى كنيد، خدا از شما بى‌نياز است. و ناسپاسى را براى بندگانش نمى‌پسندد. مى‌پسندد كه سپاسگزار باشيد. و هيچ كس بار گناه ديگرى را بر دوش نمى‌كشد. بازگشت همه شما نزد پروردگارتان است. او شما را از كارهايى كه مى‌كرده‌ايد آگاه مى‌كند. او به آنچه در دلها مى‌گذرد آگاه است"},{"SurahNumber":39,"VerseNumber":8,"Text":"چون به آدمى گزندى برسد، به پروردگارش روى مى‌آورد و او را مى‌خواند. آنگاه چون به او نعمتى بخشد، همه آن دعاها را كه پيش از اين كرده بود از ياد مى‌برد و براى خدا همتايانى قرار مى‌دهد تا مردم را از طريق او گمراه كنند. بگو: اندكى از كفرت بهره‌مند شو، كه تو از دوزخيان خواهى بود"},{"SurahNumber":39,"VerseNumber":9,"Text":"آيا آن كس كه در همه ساعات شب به عبادت پرداخته، يا در سجود است يا در قيام، و از آخرت بيمناك است و به رحمت پروردگارش اميدوار است، با آن كه چنين نيست يكسان است؟ بگو: آيا آنهايى كه مى‌دانند با آنهايى كه نمى‌دانند برابرند؟ تنها خردمندان پند مى‌پذيرند"},{"SurahNumber":39,"VerseNumber":10,"Text":"بگو: اى بندگان من كه ايمان آورده‌ايد، از پروردگارتان بترسيد. براى آنان كه در حيات اينجهانى نيكى كرده‌اند، پاداش نيك است. و زمين خدا پهناور است. مزد صابران بى‌حساب و كامل ادا مى‌شود"},{"SurahNumber":39,"VerseNumber":11,"Text":"بگو: من مأمور شده‌ام كه خدا را بپرستم و براى او در دين اخلاص ورزم"},{"SurahNumber":39,"VerseNumber":12,"Text":"و مرا فرموده‌اند كه نخستين مسلمانان باشم"},{"SurahNumber":39,"VerseNumber":13,"Text":"بگو: اگر پروردگارم را نافرمانى كنم، از عذاب آن روز بزرگ مى‌ترسم"},{"SurahNumber":39,"VerseNumber":14,"Text":"بگو: خدا را مى‌پرستم و براى او در دين خود اخلاص مى‌ورزم"},{"SurahNumber":39,"VerseNumber":15,"Text":"بپرستيد هر چيز ديگرى را جز او. بگو: زيان‌كنندگان كسانى هستند كه در روز قيامت خود و خاندانشان را از دست بدهند. بهوش باشيد كه اين زيانى آشكار است"},{"SurahNumber":39,"VerseNumber":16,"Text":"بالاى سرشان طبقات آتش است و در زير پايشان طبقات آتش. اين چيزى است كه خدا بندگان خود را بدان مى‌ترساند. پس اى بندگان من، از من بترسيد"},{"SurahNumber":39,"VerseNumber":17,"Text":"و كسانى را كه از پرستش بتان پرهيز كرده‌اند و به خدا روى آورده‌اند بشارت است. پس بندگان مرا بشارت ده"},{"SurahNumber":39,"VerseNumber":18,"Text":"آن كسانى كه به سخن گوش مى‌دهند و از بهترين آن پيروى مى‌كنند، ايشانند كسانى كه خدا هدايتشان كرده و اينان خردمندانند"},{"SurahNumber":39,"VerseNumber":19,"Text":"آيا كسى را كه حكم عذاب بر او محقق شده، تو مى‌توانى او را كه در آتش است برهانى؟"},{"SurahNumber":39,"VerseNumber":20,"Text":"اما براى آنان كه از خدا مى‌ترسند غرفه‌هايى است بر فراز هم ساخته، كه از زيرشان جويباران روان است. اين وعده خداست و خدا وعده خود خلاف نخواهد كرد"},{"SurahNumber":39,"VerseNumber":21,"Text":"آيا نديده‌اى كه خدا از آسمان باران فرستاد و آن را چون چشمه‌سارهايى در زمين روان گردانيد، آنگاه به آن كشته‌هاى رنگارنگ برويانيد، سپس همه خشك مى‌شوند و مى‌بينى كه زرد شده‌اند، آنگاه خردشان مى‌سازد؟ هر آينه خردمندان را در آن اندرزى است"},{"SurahNumber":39,"VerseNumber":22,"Text":"آيا كسى كه خدا دلش را بر روى اسلام گشود و او در پرتو نور پروردگارش جاى دارد، همانند كسى است كه ايمان ندارد؟ پس واى بر سخت‌دلانى كه ياد خدا در دلهاشان راه ندارد، كه در گمراهى آشكار هستند"},{"SurahNumber":39,"VerseNumber":23,"Text":"خدا بهترين سخن را نازل كرده است. كتابى متشابه و دوتا دوتا، كه از تلاوت آن كسانى را كه از پروردگارشان مى‌ترسند از خوف تن بلرزد. سپس تن و جانشان به ياد خدا بيارامد. اين راه خداست كه هر كه را بخواهد بدان راهنمايى مى‌كند، و هر كه را خدا گمراه كند او را هيچ راهنمايى نخواهد بود"},{"SurahNumber":39,"VerseNumber":24,"Text":"آيا آن كس كه در روز قيامت با چهره خويش عذاب سخت قيامت را از خود بازمى‌دارد همانند كسى است كه بهشتى است؟ به ستمكاران گفته مى‌شود: به كيفر كارهايى كه مى‌كرده‌ايد عذاب را بچشيد"},{"SurahNumber":39,"VerseNumber":25,"Text":"پيشينيانشان تكذيب كردند و عذاب از جايى كه نمى‌دانستند بر سرشان رسيد"},{"SurahNumber":39,"VerseNumber":26,"Text":"خدا در اين جهان رسوايشان ساخت؛ ولى اگر بدانند، عذاب آخرت بزرگتر است"},{"SurahNumber":39,"VerseNumber":27,"Text":"ما در اين قرآن براى مردم هر گونه مثَلى آورديم، شايد پند گيرند"},{"SurahNumber":39,"VerseNumber":28,"Text":"قرآنى به زبان عربى بى هيچ انحراف و كجى. شايد پروا كنند"},{"SurahNumber":39,"VerseNumber":29,"Text":"خدا مثَلى مى‌زند: مردى را كه چند تن در او شريكند و بر سر او اختلاف دارند. و مردى كه تنها از آنِ يكى باشد. آيا اين دو با هم برابرند؟ سپاس خدا را. نه، بيشترشان نمى‌دانند"},{"SurahNumber":39,"VerseNumber":30,"Text":"تو مى‌ميرى و آنها نيز مى‌ميرند"},{"SurahNumber":39,"VerseNumber":31,"Text":"سپس همه در روز قيامت نزد پروردگارتان با يكديگر به خصومت خواهيد پرداخت"}]}