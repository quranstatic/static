{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":5,"VerseNumber":82,"Text":"Ti ćeš sigurno naći da su onima koji vjeruju najljući neprijatelji jevreji i višebošci; i svakako ćeš naći da su vjernicima najbliži prijatelji oni koji govore: \"Mi smo kršćani\", zato što među njima ima svećenika i monaha i što se oni ne ohole"},{"SurahNumber":5,"VerseNumber":83,"Text":"Kada slušaju ono što se objavljuje Poslaniku, vidiš kako im liju suze iz očiju jer znaju da je to istina, pa govore: \"Gospodaru naš, mi vjerujemo, pa upiši i nas među one koji su posvjedočili"},{"SurahNumber":5,"VerseNumber":84,"Text":"Zašto da ne vjerujemo u Allaha i u istinu koja nam dolazi, kada žudimo da i nas Gospodar naš uvede s ljudima dobrim"},{"SurahNumber":5,"VerseNumber":85,"Text":"I Allah će im, zbog onoga što govore, kao nagradu džennetske bašče dati, kroz koje rijeke teku, u kojima će vječno boraviti; a to će biti nagrada za sve one koji dobra djela čine"},{"SurahNumber":5,"VerseNumber":86,"Text":"a oni koji ne budu vjerovali i ajete i znakove Naše budu poricali – bit će stanovnici džehennema"},{"SurahNumber":5,"VerseNumber":87,"Text":"O vi koji vjerujete, ne zabranjujte sebi ono što je lijepo, što je Allah dozvolio, samo ne prelazite granicu! Zaista Allah ne voli one koji granicu prelaze"},{"SurahNumber":5,"VerseNumber":88,"Text":"I jedite ono što vam Allah daje, što je dozvoljeno i lijepo; i bojte se Allaha, u Kojeg vjerujete"},{"SurahNumber":5,"VerseNumber":89,"Text":"Allah vas neće kazniti ako se zakunete nenamjerno, ali će vas kazniti ako se zakunete namjerno. Otkup za prekršenu zakletvu je: da deset siromaha običnom hranom kojom hranite čeljad svoju nahranite, ili da ih odjenete, ili da roba ropstva oslobodite. A onaj ko ne bude mogao – neka tri dana posti. Tako se za zakletve svoje otkupljujte kada se zakunete; a o zakletvama svojim brinite se! Eto, tako vam Allah objašnjava propise Svoje, da biste bili zahvalni"},{"SurahNumber":5,"VerseNumber":90,"Text":"O vi koji vjerujete, opojna pića i kocka i kumiri i strelice za gatanje odvratno su, šejtanovo djelo; zato se toga klonite, da biste uspjeli"},{"SurahNumber":5,"VerseNumber":91,"Text":"Šejtan želi pomoću opojnih pića i kocke unijeti među vas neprijateljstvo i mržnju i od sjećanja na Allaha i obavljanja namaza odvratiti vas. Pa, hoćete li se okaniti"},{"SurahNumber":5,"VerseNumber":92,"Text":"I budite poslušni Allahu i budite poslušni Poslaniku i oprezni budite! A ako se okrenete, onda znajte da je Poslanik Naš dužan samo da jasno obznani"},{"SurahNumber":5,"VerseNumber":93,"Text":"Onima koji vjeruju i dobra djela čine nema nikakva grijeha u onome što su pojeli i popili prije zabrane, ako se klone onoga što im je zabranjeno i ako vjeruju i dobra djela čine, zatim se Allaha boje i vjeruju i onda se grijeha klone i dobro čine. A Allah voli one koji drugima dobro čine"},{"SurahNumber":5,"VerseNumber":94,"Text":"O vi koji vjerujete, Allah će vas dovoditi u iskušenje sa divljači koja će biti nadohvat ruku vaših i kopalja vaših – da bi Allah znao onoga koji Ga se boji kad ga niko ne vidi. A onoga ko i poslije toga nasilje učini, bolna patnja čeka"},{"SurahNumber":5,"VerseNumber":95,"Text":"O vi koji vjerujete, ne ubijajte divljač dok ste u ihramima! Onome od vas ko to hotimično učini kazna je da jednu domaću životinju, čiju će vrijednost procijeniti dvojica vaših pravednih ljudi, kao kurban zakolje kod Kabe, ili da se iskupi time što će, ravno tome, nahraniti siromahe ili postiti, da bi osjetio pogubnost postupka svoga. A Allah je već oprostio ono što je bilo. Onoga ko to opet uradi – Allah će kazniti. Allah je silan i strog"},{"SurahNumber":5,"VerseNumber":96,"Text":"Vama se dopušta da u moru lovite i ulov jedete, da se njime vi i putnici koristite, a zabranjuje vam se da na kopnu lovite dok obrede hadža obavljate. I bojte se Allaha, pred Kojim ćete biti sabrani"},{"SurahNumber":5,"VerseNumber":97,"Text":"Allah je učinio da Kaba, Sveta kuća, bude ljudima temelj sigurnosti i unapređenja života, a tako i sveti mjeseci i kurbani, naročito oni ogrlicama označeni. To je zato da znate da Allah zna ono što je na nebesima i ono što je na Zemlji, i da Allah sve dobro zna"},{"SurahNumber":5,"VerseNumber":98,"Text":"Znajte da Allah strogo kažnjava, ali i da je Onaj Koji oprašta grijehe i milostiv je"},{"SurahNumber":5,"VerseNumber":99,"Text":"Poslaniku je jedino dužnost objaviti, a Allah zna i ono što javno činite i ono što sakrijete"},{"SurahNumber":5,"VerseNumber":100,"Text":"Reci: \"Nije isto ono što je zabranjeno i ono što je dozvoljeno\", iako te iznenađuje mnoštvo onoga što je zabranjeno. Zato se Allaha bojte, o vi koji razum imate, da biste uspjeli"},{"SurahNumber":5,"VerseNumber":101,"Text":"O vi koji vjerujete, ne zapitkujte o onome što će vam pričiniti neprijatnosti ako vam bude objašnjeno; a ako budete pitali za to dok Kur'an bude objavljivan, bit će vam objašnjeno; ono ranije Allah vam je već oprostio. A Allah je Onaj Koji oprašta grijehe i Onaj Koji ne žuri s kaznom"},{"SurahNumber":5,"VerseNumber":102,"Text":"Neki su ljudi prije vas pitali za to, pa poslije u to nisu povjerovali"},{"SurahNumber":5,"VerseNumber":103,"Text":"Allah nije propisao ni behiru ni saibu ni vasilu a ni hama; to oni koji ne vjeruju govore o Allahu laži, i većina njih ne razumiju"},{"SurahNumber":5,"VerseNumber":104,"Text":"A kada im se kaže: \"Slijedite ono što je Allah objavio!\" – oni odgovaraju: \"Ne, nego ćemo slijediti ono na čemu smo naše pretke zatekli.\" Zar i onda kada im preci nisu ništa shvaćali, niti su na Pravom putu bili"},{"SurahNumber":5,"VerseNumber":105,"Text":"O vi koji vjerujete, brinite se o sebi; ako ste na Pravom putu, neće vam nauditi onaj koji je zalutao! Allahu ćete se svi vratiti i On će vas obavijestiti o onome što ste radili"},{"SurahNumber":5,"VerseNumber":106,"Text":"O vi koji vjerujete, kada vam se približi smrt, prilikom davanja oporuke neka vam posvjedoče dvojica pravednih od vas, ili neka druga dvojica, koji nisu vaši – ako ste na putu, a pojave se znaci smrti. A ako posumnjate, zadržite ih poslije obavljenog namaza i neka se Allahom zakunu: \"Mi zakletvu ni za kakvu cijenu nećemo prodati, makar se radilo i o kakvu rođaku i svjedočenje koje je Allah propisao nećemo uskratiti, jer bismo tada doista bili grešnici"},{"SurahNumber":5,"VerseNumber":107,"Text":"A ako se dozna da su njih dvojica zgriješila, onda će njih zamijeniti druga dvojica od onih kojima je šteta nanesena, i neka se Allahom zakunu: \"Naše zakletve su sigurno vjerodostojnije od zakletvi njihovih, mi se nismo krivo zakleli, jer bismo tada, zaista, u redovima zulumćara bili"},{"SurahNumber":5,"VerseNumber":108,"Text":"Time će biti najbliže ispravnom svjedočenju, i da se ne plaše da će njihove zakletve drugim zakletvama biti pobijene. I bojte se Allaha i slušajte! A Allah neće uputiti na Pravi put ljude buntovnike"},{"SurahNumber":5,"VerseNumber":109,"Text":"Na dan kada Allah sakupi poslanike i upita: \"Kako su vam se odazivali?\", oni će reći: \"Mi znanja nemamo; zaista Ti dobro znaš sve što je čulima nedokučivo"},{"SurahNumber":5,"VerseNumber":110,"Text":"Kad Allah rekne: \"O Isa, sine Merjemin, sjeti se blagodati Moje prema tebi i majci tvojoj kada sam te Duhom Blagoslovljenim pomogao pa si s ljudima, u bešici i kao zreo čovjek, razgovarao; i kada sam te pismenosti i mudrosti, i Tevratu i Indžilu naučio; i kada si, dozvolom Mojom, od blata nešto poput ptice oblikovao i u nju udahnuo, i kada je ona, dozvolom Mojom, postala ptica; i kada si, dozvolom Mojom, od rođenja slijepa i gubava iscijelio; i kada si, dozvolom Mojom, mrtve dizao; i kada sam od tebe sinove Israilove odbio, kad si im ti jasne dokaze donio, pa su oni među njima koji nisu vjerovali – povikali: \"Ovo nije ništa drugo do jasna vradžbina"},{"SurahNumber":5,"VerseNumber":111,"Text":"i kada sam učenicima naredio: \"Vjerujte u Mene i Poslanika Moga\", oni su odgovorili: \"Vjerujemo, a Ti budi svjedok da smo muslimani"},{"SurahNumber":5,"VerseNumber":112,"Text":"A kada učenici rekoše: \"O Isa, sine Merjemin, može li nam Gospodar tvoj trpezu s neba spustiti?\", on reče: \"Bojte se Allaha, ako ste vjernici"},{"SurahNumber":5,"VerseNumber":113,"Text":"Mi želimo, rekoše oni, s nje jesti i da srca naša budu smirena i uvjeriti se da si nam istinu govorio, i da budemo oni koji će o njoj svjedočiti"},{"SurahNumber":5,"VerseNumber":114,"Text":"Isa, sin Merjemin, reče: \"O Allahu, Gospodaru naš, spusti nam s neba trpezu da nam bude praznik, i prvima od nas i onima kasnijim, i znak Tvoj, i opskrbi nas, a Ti si Opskrbitelj najbolji"},{"SurahNumber":5,"VerseNumber":115,"Text":"Allah reče: \"Ja ću vam je, zaista, spustiti, ali ću one među vama koji i poslije budu poricali podvrgnuti patnji kakvom nikoga među svjetovima neću mučiti"},{"SurahNumber":5,"VerseNumber":116,"Text":"A kada Allah rekne: \"O Isa, sine Merjemin, jesi li ti govorio ljudima: 'Prihvatite mene i majku moju kao dva boga uz Allaha!'\" on će reći: \"Uzvišen si Ti od toga! Meni nije prilično da govorim ono što nemam pravo. Ako sam ja to govorio, Ti to već znaš; Ti znaš šta je u meni, a ja ne znam šta je u Tebi; baš Ti, zaista, dobro znaš ono što je čulima nedokučivo"},{"SurahNumber":5,"VerseNumber":117,"Text":"Ja sam im samo govorio ono što si im Ti naredio: \"Ibadet činite Allahu, i mome i vašem Gospodaru!\" I ja sam njima svjedok bio dok sam među njima bio, a kad si me Ti k Sebi uzeo, Ti si ih jedini nadzirao; Ti nad svime bdiješ"},{"SurahNumber":5,"VerseNumber":118,"Text":"Ako ih patnji podvrgneš, robovi su Tvoji, a ako im oprostiš, pa, uistinu si Ti Silni i Mudri"},{"SurahNumber":5,"VerseNumber":119,"Text":"Allah će reći: \"Ovo je Dan u kome će iskrenima od koristi iskrenost njihova biti; njima će džennetske bašče, kroz koje teku rijeke, pripasti; vječno i dovijeka u njima će ostati. Allah će zadovoljan njima biti, a i oni Njim. To će veliki uspjeh biti"},{"SurahNumber":5,"VerseNumber":120,"Text":"Allahova je vlast na nebesima i na Zemlji i nad onim što je na njima; On nad svime ima moć"},{"SurahNumber":6,"VerseNumber":1,"Text":"Sva hvala neka je Allahu, Koji je nebesa i Zemlju stvorio i tmine i svjetlo dao, ali i pored toga oni koji ne vjeruju – druge sa Gospodarom svojim izjednačuju"},{"SurahNumber":6,"VerseNumber":2,"Text":"On vas je od zemlje stvorio i rok odredio, a u Njega je i rok utvrđeni, a vi i pored toga sumnjate"},{"SurahNumber":6,"VerseNumber":3,"Text":"On je Allah na nebesima i na Zemlji, On zna i što krijete i što pokazujete, i On zna ono što radite"},{"SurahNumber":6,"VerseNumber":4,"Text":"A njima – nevjernicima ne dođe nijedan dokaz od Gospodara njihova a da se od njega ne okrenu"},{"SurahNumber":6,"VerseNumber":5,"Text":"Oni su zanijekali istinu kada im je došla, ali njima će sigurno stići vijesti o onome čemu su se rugali"},{"SurahNumber":6,"VerseNumber":6,"Text":"Zar oni ne znaju koliko smo Mi naraštaja prije njih uništili, kojima smo na Zemlji mogućnosti davali kakve vama nismo dali i kojima smo kišu obilatu slali i učinili da rijeke pored njih teku, pa smo ih, zbog grijeha njihovih, uništavali, i druge naraštaje, poslije njih, stvarali"},{"SurahNumber":6,"VerseNumber":7,"Text":"A i da ti Knjigu na papiru spustimo i da je oni rukama svojim opipaju, opet bi oni koji ne vjeruju rekli: \"Ovo zaista nije ništa drugo do jasna vradžbina"},{"SurahNumber":6,"VerseNumber":8,"Text":"I još govore: \"Zašto mu ne bude poslan melek?!\" A da meleke pošaljemo, slučaj bi određen bio, i više se na njih ne bi čekalo"},{"SurahNumber":6,"VerseNumber":9,"Text":"A da ga melekom učinimo, opet bismo ga kao čovjeka stvorili i opet bismo im učinili nejasnim ono što im jasno nije"},{"SurahNumber":6,"VerseNumber":10,"Text":"Poslanicima su se i prije tebe rugali, pa je one koji su im se rugali stiglo baš ono čemu su se rugali"},{"SurahNumber":6,"VerseNumber":11,"Text":"Reci: \"Putujte po Zemlji, zatim pogledajte kako su završili oni koji su poslanike lažnim smatrali"},{"SurahNumber":6,"VerseNumber":12,"Text":"Upitaj: \"Čije je sve ono što je na nebesima i na Zemlji?\", i odgovori: \"Allahovo!\" On je sebi propisao da bude milostiv. On će vas na Kijametskom danu sakupiti, u to nema nikakve sumnje; oni koji su sebe upropastili – pa, oni ne vjeruju"},{"SurahNumber":6,"VerseNumber":13,"Text":"Njemu pripada sve što postoji u noći i danu; On je Svečujući i Sveznajući"},{"SurahNumber":6,"VerseNumber":14,"Text":"Reci: \"Zar da za zaštitnika uzmem nekog drugog osim Allaha, Koji je nebesa i Zemlju, bez prethodnog primjera stvorio?! On hrani, a hranjen ne biva!\" Reci: \"Meni je naređeno da budem prvi ko se pokorava\", i nikako ne budi jedan od višebožaca"},{"SurahNumber":6,"VerseNumber":15,"Text":"Reci: \"Ako budem neposlušan svome Gospodaru, ja se plašim patnje na Velikom danu"},{"SurahNumber":6,"VerseNumber":16,"Text":"A onaj ko toga dana bude pošteđen, On mu se smilovao, i to je očiti uspjeh"},{"SurahNumber":6,"VerseNumber":17,"Text":"Ako te Allah nekom nevoljom pogodi – pa, niko je osim Njega ne može otkloniti; a ako ti kakvo dobro podari – pa, On nad svime ima moć"},{"SurahNumber":6,"VerseNumber":18,"Text":"A On je iznad robova Svojih Svepotčinitelj – i On je Mudri, Onaj Koji sve u potpunosti zna"},{"SurahNumber":6,"VerseNumber":19,"Text":"Reci: \"Šta je po svjedočenju najveće?\", i odgovori: \"Allah, On će između mene i vas svjedok biti. A meni se ovaj Kur'an objavljuje da njime vas i one do kojih on dopre upozoravam. Zar vi, zaista, tvrdite da pored Allaha ima i drugih bogova?\" Reci: \"Ja ne tvrdim.\" Reci: \"On je Bog Jedini, i ja nemam ništa s time što vi Njemu pridružujete"},{"SurahNumber":6,"VerseNumber":20,"Text":"Oni kojima smo Knjigu dali poznaju Poslanika kao što poznaju sinove svoje. Oni koji su sebe upropastili – pa, oni ne vjeruju"},{"SurahNumber":6,"VerseNumber":21,"Text":"Ima li većeg zulumćara od onoga koji o Allahu govori laži ili ne priznaje ajete i znakove Njegove?! Zulumćari zaista neće uspjeti"},{"SurahNumber":6,"VerseNumber":22,"Text":"A na Dan kada ih sve sakupimo, pa upitamo one koji su druge Njemu u obožavanju pridruživali: \"Gdje su vam božanstva vaša koja ste za bogove smatrali"},{"SurahNumber":6,"VerseNumber":23,"Text":"neće im nikakvo opravdanje preostati nego da reknu: \"Allaha nam, Gospodara našeg, mi nismo višebošci bili"},{"SurahNumber":6,"VerseNumber":24,"Text":"Gledaj kako će oni sami sebi lagati, a zagubit će im se oni koje su bili izmislili"},{"SurahNumber":6,"VerseNumber":25,"Text":"Ima onih koji dolaze da te slušaju, ali Mi smo na srca njihova zastore stavili, da Kur'an ne bi razumjeli, i gluhim ih učinili, pa i ako bi sve dokaze vidjeli, opet u njih ne bi povjerovali. A kada ti dolaze da s tobom raspravljaju, govore oni koji ne vjeruju: \"To su samo izmišljotine naroda drevnih"},{"SurahNumber":6,"VerseNumber":26,"Text":"Oni zabranjuju da se u Kur'an vjeruje, i sami se od njega udaljavaju, i sami sebe upropaštavaju, a da i ne primjećuju"},{"SurahNumber":6,"VerseNumber":27,"Text":"A da ti je vidjeti kako će, kad pred Vatrom budu zadržani, reći: \"Da nam je da vraćeni budemo, pa da ajete i znakove Gospodara našeg ne poričemo i da vjernici postanemo"},{"SurahNumber":6,"VerseNumber":28,"Text":"Ne, naprotiv, njima će očevidno postati ono što su prije krili; a kada bi ponovo bili vraćeni, opet bi nastavili raditi ono što im je bilo zabranjeno, jer oni su, doista, lažljivci"},{"SurahNumber":6,"VerseNumber":29,"Text":"i rekli bi: \"Nema života osim na dunjaluku i mi oživljeni biti nećemo"},{"SurahNumber":6,"VerseNumber":30,"Text":"A da ti je vidjeti kako će, kada pred Gospodarem svojim budu zaustavljeni i kad ih On upita: \"Zar ovo nije istina?\", odgovoriti: \"Jest, tako nam Gospodara našeg!\", a i kako će On reći: \"E, pa iskusite onda patnju zbog toga što niste vjerovali"},{"SurahNumber":6,"VerseNumber":31,"Text":"Oni koji ne vjeruju da će pred Allaha stati nastradat će kad im iznenada Čas oživljenja dođe, i reći će: \"O žalosti naše, šta smo sve na Zemlji propustili!\", i grijehe će svoje na leđima nositi, a užasno je ono što će uprtiti"},{"SurahNumber":6,"VerseNumber":32,"Text":"Život na dunjaluku samo je igra i zabava, a ahiret je, zaista, bolji za one koji se nastoje uščuvati. Zar ne razumijete"},{"SurahNumber":6,"VerseNumber":33,"Text":"Mi znamo da tebe zaista žalosti što oni govore. Oni, uistinu, ne smatraju da si lažac, nego zulumćari poriču Allahove riječi"},{"SurahNumber":6,"VerseNumber":34,"Text":"A poslanici su prije tebe lažnim smatrani, pa su trpjeli što su ih u laž ugonili i mučili sve dok im ne bi došla pomoć Naša – a niko ne može Allahove riječi zamijeniti – i do tebe su doprle o poslanicima neke vijesti"},{"SurahNumber":6,"VerseNumber":35,"Text":"Ako je tebi teško to što se oni okreću, onda, ako možeš, potraži kakav otvor u Zemlji ili kakve ljestve za nebo, pa im donesi drugi znak?! Da Allah hoće, On bi ih sve na pravom putu sakupio; zato, nikako ne budi od onih koji ne znaju"},{"SurahNumber":6,"VerseNumber":36,"Text":"Odazvat će se jedino oni koji slušaju. A Allah će umrle oživiti; zatim će se Njemu svi vratiti"},{"SurahNumber":6,"VerseNumber":37,"Text":"Oni govore: \"Zašto mu ne bude spušten od njegova Gospodara kakav znak.\" Reci: \"Allah je, zaista, kadar spustiti znak, ali većina njih ne zna"},{"SurahNumber":6,"VerseNumber":38,"Text":"Nema ni jednog živog bića koje po zemlji hodi, niti ptice koja na krilima svojim leti, a da nisu zajednice poput vas. U Knjizi Mi ništa izostavili nismo – a naposljetku, svi će pred Gospodarom svojim biti sakupljeni"},{"SurahNumber":6,"VerseNumber":39,"Text":"A oni koji ajete i znakove Naše poriču gluhi su i nijemi, u tminama su. Onoga koga hoće – Allah na stranputicu skrene, a onome kome hoće – da na Pravom putu bude"},{"SurahNumber":6,"VerseNumber":40,"Text":"Reci: \"Kažite vi meni, ako istinu govorite, kad bi vam došla Allahova kazna, ili vam dođe Čas sudnji, da li biste ikog drugog osim Allaha prizivali"},{"SurahNumber":6,"VerseNumber":41,"Text":"Naprotiv, Njega samo molite pa, ako hoće, otklonit će od vas ono za što ste Ga molili, a zaboravljate one koje ste Mu u obožavanju pridruživali"},{"SurahNumber":6,"VerseNumber":42,"Text":"A poslanike smo i narodima prije tebe slali i neimaštinom i bolešću ih kažnjavali, ne bi li se ponizno molili"},{"SurahNumber":6,"VerseNumber":43,"Text":"Pa zašto se nisu ponizno molili kada bi im kazna Naša došla?! Ali, srca njihova ostajala su tvrda, a šejtan im je lijepim prikazao ono što su radili"},{"SurahNumber":6,"VerseNumber":44,"Text":"I kada bi zaboravili ono čime su opominjani, Mi bismo im kapije svega otvorili; a kada bi se onome što im je dato obradovali, iznenada bismo ih kaznili i oni bi, odjednom, svaku nadu izgubili"},{"SurahNumber":6,"VerseNumber":45,"Text":"i do zadnjeg bi bio iskorijenjen narod koji je zulum činio; pa neka je hvaljen Allah, Gospodar svjetova"},{"SurahNumber":6,"VerseNumber":46,"Text":"Reci: \"Kažite vi meni, ako bi vam Allah sluh vaš i vid vaš oduzeo i srca vaša zapečatio, koji bi vam bog, osim Allaha, to vratio?!\" Pogledaj kako ajete i znakove izlažemo, a oni se opet okreću"},{"SurahNumber":6,"VerseNumber":47,"Text":"Reci: \"Kažite vi meni, ako bi vas Allahova kazna stigla iznenada ili očigledno, zar bi iko drugi osim ljudi zulumćara nastradao"},{"SurahNumber":6,"VerseNumber":48,"Text":"Mi šaljemo poslanike samo zato da donose radosne vijesti i da opominju; neka se zato oni koji vjeruju i dobra djela čine ničega ne boje i ni za čime neka ne tuguju"},{"SurahNumber":6,"VerseNumber":49,"Text":"A one koji su ajete i znakove Naše poricali stići će kazna zato što su buntovni bili"},{"SurahNumber":6,"VerseNumber":50,"Text":"Reci: \"Ja vam ne kažem: 'U mene su Allahove riznice', niti: 'Ja ono što je čulima nedokučivo znam', niti vam kažem: 'Ja sam uistinu melek', ja slijedim samo ono što mi se objavljuje.\" Reci: \"Zar su isto slijepac i onaj koji vidi?! Zašto ne razmislite"},{"SurahNumber":6,"VerseNumber":51,"Text":"I upozoravaj Kur'anom one koji strahuju što će pred Gospodarom svojim sakupljeni biti, kad osim Njega ni zaštitnika ni zagovornika neće imati – da bi se uščuvali"},{"SurahNumber":6,"VerseNumber":52,"Text":"I ne tjeraj od sebe one koji se ujutro i navečer Gospodaru svome mole u želji za licem Njegovim; ti nećeš za njih odgovarati, a ni oni neće odgovarati za tebe, jer bi ti, ako bi ih otjerao, u zulumćare spadao"},{"SurahNumber":6,"VerseNumber":53,"Text":"I tako Mi jedne drugima iskušavamo da bi nevjernici rekli: \"Zar su to oni, među nama, kojima je Allah, milost ukazao?!\" A zar Allah najbolje ne poznaje zahvalne"},{"SurahNumber":6,"VerseNumber":54,"Text":"A kada ti dođu oni koji u riječi Naše vjeruju, ti reci: \"Selamun alejkum! Gospodar vaš je sam Sebi propisao da bude milostiv: ako neko od vas kakvo ružno djelo iz lahkomislenosti učini, pa se poslije pokaje i popravi –pa, Allah je, doista, Onaj Koji oprašta grijehe i milostiv je"},{"SurahNumber":6,"VerseNumber":55,"Text":"Tako Mi potanko izlažemo ajete i znakove, da bi očevidan bio put kojim idu prestupnici"},{"SurahNumber":6,"VerseNumber":56,"Text":"Reci: \"Meni je zabranjeno obožavati one koje vi, pored Allaha, molite.\" Reci: \"Ja se ne povodim za željama vašim, jer bih tada zalutao i ne bih među upućenima bio"},{"SurahNumber":6,"VerseNumber":57,"Text":"Reci: \"Ja sam zaista na jasnoj uputi moga Gospodara, a vi je poričete. Nije u mojoj vlasti ono što vi požurujete; pita se samo Allah, On sudi po pravdi i On je Sudija najbolji"},{"SurahNumber":6,"VerseNumber":58,"Text":"Reci: \"Da je u mojoj vlasti ono što požurujete, između mene i vas svršeno bi bilo, a Allah najbolje zna zulumćare"},{"SurahNumber":6,"VerseNumber":59,"Text":"U Njega su ključevi onoga što je čulima nedokučivo, samo ih On zna, i On jedini zna šta je na kopnu i šta je u moru, i nijedan list ne opadne a da On ne zna za njega; i nema zrna u tminama Zemlje niti ičeg svježeg niti ičeg suhog, a da nije u jasnoj Knjizi"},{"SurahNumber":6,"VerseNumber":60,"Text":"On vas noću umrtvljuje – a zna i šta ste preko dana uradili – zatim vas danju budi, kako bi rok koji je svakome određen, prošao. Na kraju, Njemu ćete se vratiti i On će vas o onome što ste radili obavijestiti"},{"SurahNumber":6,"VerseNumber":61,"Text":"On je iznad robova Svojih Svepotčinitelj i šalje vam čuvare; a kad nekom od vas smrt dođe, izaslanici Naši mu dušu uzmu; oni nikad propust ne prave"},{"SurahNumber":6,"VerseNumber":62,"Text":"Oni će, poslije, Allahu biti vraćeni, svome istinskom Zaštitniku. Samo će se On pitati i On će najbrže obračun svidjeti"},{"SurahNumber":6,"VerseNumber":63,"Text":"Reci: \"Ko vas iz strahota na kopnu i na moru izbavlja kada mu se i javno i tajno ponizno molite: 'Ako nas On iz ovoga izbavi, sigurno ćemo biti zahvalni"},{"SurahNumber":6,"VerseNumber":64,"Text":"Reci: \"Allah vas iz tih i iz svake nevolje izbavlja, pa vi opet Njemu druge u obožavanju pridružujete"},{"SurahNumber":6,"VerseNumber":65,"Text":"Reci: \"On je kadar poslati protiv vas kaznu iznad vaših glava ili ispod vaših nogu, ili vas u stranke podijeliti i učiniti da silu jedni drugih iskusite. Pogledaj samo kako Mi potanko izlažemo ajete i znakove, ne bi li ljudi shvatili"},{"SurahNumber":6,"VerseNumber":66,"Text":"Tvoj narod Kur'an poriče, a on je istina. Reci: \"Ja nisam zadužen da vam Uputu dam"},{"SurahNumber":6,"VerseNumber":67,"Text":"svaki nagovještaj ima svoje vrijeme, i vi ćete znati"},{"SurahNumber":6,"VerseNumber":68,"Text":"Kada vidiš one koji lažima zadiru u Naše ajete i rugaju se, ti se od njih okreni sve dok drugu priču ne započnu. A ako te šejtan navede da zaboraviš, onda, nakon što se sjetiš, ne sjedi s ljudima zulumćarima"},{"SurahNumber":6,"VerseNumber":69,"Text":"Oni koji se boje Allaha neće za njih račun polagati, ali su dužni opominjati ne bi li se okanili"},{"SurahNumber":6,"VerseNumber":70,"Text":"Ostavi one koji vjeru svoju kao igru i zabavu uzimaju, i koje je život na ovom svijetu obmanuo, a opominji Kur'anom da niko, zbog onoga što radi, ne bi stradao, jer, osim Allaha, ni zaštitnika ni posrednika neće imati, i od takvog se neće nikakva otkupnina primiti. Oni će, zbog onoga što su radili, biti u muci držani; njih čeka piće od ključale vode i patnja bolna zato što nisu vjerovali"},{"SurahNumber":6,"VerseNumber":71,"Text":"Reci: \"Zar da, pored Allaha, molimo one koji nam ne mogu nikakvu korist pribaviti ni neku štetu otkloniti, pa da budemo vraćeni svojoj prošlosti – a Allah nas je već uputio – i da budemo kao onaj koga su na Zemlji šejtani zaveli pa ništa ne zna, a koga drugovi njegovi zovu na Pravi put: 'Hodi nama!'\" Reci: \"Zaista je Allahova uputa – istinska uputa, i nama je naređeno da se Gospodaru svjetova predamo"},{"SurahNumber":6,"VerseNumber":72,"Text":"i da namaz obavljamo i da se Njega bojimo\"; On je Taj pred Kojim ćete biti sakupljeni"},{"SurahNumber":6,"VerseNumber":73,"Text":"i On je Taj Koji je nebesa i Zemlju s istinom stvorio. Čim On za nešto rekne: \"Budi!\" – ono biva; riječ Njegova je istina; samo će On imati vlast na Dan kada se u rog puhne; On zna ono što je čulima nedokučivo i ono što je pojavno; On je Mudri i Onaj Koji sve u potpunosti zna"},{"SurahNumber":6,"VerseNumber":74,"Text":"A kad Ibrahim reče ocu svome Azeru: \"Zar kumire smatraš bogovima?! Uistinu, vidim da ste i ti i narod tvoj u očitaj zabludi"},{"SurahNumber":6,"VerseNumber":75,"Text":"I Mi pokazasmo Ibrahimu carstvo nebesa i Zemlje da bi postao od onih što čvrsto vjeruju"},{"SurahNumber":6,"VerseNumber":76,"Text":"I kad nastupi noć, on ugleda zvijezdu i reče: \"Ovo je Gospodar moj!\" A pošto zađe, reče: \"Ne volim one koji zalaze"},{"SurahNumber":6,"VerseNumber":77,"Text":"A kad ugleda Mjesec kako izlazi, reče: \"Ovo je Gospodar moj!\" A pošto zađe, on reče: \"Ako me Gospodar moj ne uputi, bit ću sigurno jedan od ljudi koji su zalutali"},{"SurahNumber":6,"VerseNumber":78,"Text":"A kad ugleda Sunce kako se rađa, on uzviknu: \"Ovo je Gospodar moj, ovo je veće!\" A pošto zađe, on reče: \"Narode moj, ja zaista nemam ništa s time što vi Njemu pridružujete"},{"SurahNumber":6,"VerseNumber":79,"Text":"Ja okrećem lice svoje, kao pravi vjernik, prema Onome Koji je nebesa i Zemlju, bez prethodnog primjera, stvorio; ja u višebošce ne spadam"},{"SurahNumber":6,"VerseNumber":80,"Text":"I narod je njegov s njim raspravljao. \"Zar da sa mnom o Allahu raspravljate, a On je mene uputio?'', reče on. \"Ja se ne bojim onih koje vi Njemu pridružujete, osim što se bojim da moj Gospodar htjedne nešto. Gospodar moj znanjem svojim obuhvata sve. Zašto ne promislite i pouku ne prihvatite"},{"SurahNumber":6,"VerseNumber":81,"Text":"A kako bih se bojao onih koje Njemu pridružujete, kada se vi ne bojite što Allahu u obožavanju pridružujete one za koje vam On nije nikakav dokaz spustio? Pa koji od dva tabora više sigurnost zaslužuje, ako vi znate"},{"SurahNumber":6,"VerseNumber":82,"Text":"Samo oni koji vjeruju i vjerovanje svoje sa zulumom ne miješaju bit će uistinu sigurni: oni su upućeni"},{"SurahNumber":6,"VerseNumber":83,"Text":"To je čvrst dokaz Naš koji dadosmo Ibrahimu protiv naroda njegova. Mi na više stepene uzdižemo one koje hoćemo. Gospodar tvoj je, uistinu, mudar i Onaj Koji sve zna"},{"SurahNumber":6,"VerseNumber":84,"Text":"I Mi mu darovasmo Ishaka i Jakuba; i svakog uputismo – a Nuha smo još prije uputili – i od potomaka njegovih Davuda, i Sulejmana, i Ejjuba, i Jusufa, i Musaa, i Haruna – eto, tako Mi nagrađujemo one koji dobra djela čine"},{"SurahNumber":6,"VerseNumber":85,"Text":"i Zekerijjaa, i Jahjaa, i Isaa, i Il'jasa – svi su oni među čestitima bili"},{"SurahNumber":6,"VerseNumber":86,"Text":"i Ismaila, i el-Jese'a i Junusa i Luta – i svima smo prednost nad svjetovima ostalim dali"},{"SurahNumber":6,"VerseNumber":87,"Text":"i neke pretke njihove i potomke njihove i braću njihovu – njih smo odabrali i na Pravi put ih uputili"},{"SurahNumber":6,"VerseNumber":88,"Text":"To je Allahova uputa kojom On upućuje one koje hoće od robova Svojih. A da su oni Allahu ikoga u obožavanju pridruživali, sigurno bi propalo ono što su radili"},{"SurahNumber":6,"VerseNumber":89,"Text":"To su oni kojima smo Mi Knjigu i mudrost i vjerovjesništvo dali. Pa ako oni u to ne vjeruju, Mi smo to povjerili ljudima koji to ne niječu"},{"SurahNumber":6,"VerseNumber":90,"Text":"Njih je Allah uputio, i zato slijedi njihov put. Reci: \"Ja od vas ne tražim nagradu za Kur'an, on je samo pouka svjetovima"},{"SurahNumber":6,"VerseNumber":91,"Text":"Oni ne poznaju Allaha kako treba, kad govore: \"Nijednom čovjeku Allah nije ništa objavio!\" Reci: \"A ko je objavio Knjigu koju je donio Musa kao svjetlo i uputu ljudima, koju na listove stavljate i pokazujete, a mnogo i krijete, i poučeni ste onome što ni vi ni preci vaši niste znali?\" Reci: \"Allah!\" Zatim ih ostavi, neka se lažima svojim zabavljaju"},{"SurahNumber":6,"VerseNumber":92,"Text":"A ova Knjiga, koju objavljujemo, blagoslovljena je, ona potvrđuje one prije nje i da upozoriš Meku – Majku naselja i sve oko nje. A oni koji u ahiret vjeruju – vjeruju i u nju i o namazima svojim brinu"},{"SurahNumber":6,"VerseNumber":93,"Text":"Ko je veći zulumćar od onoga koji laži o Allahu iznosi ili koji govori: \"Objavljuje mi se'', a ništa mu se ne objavljuje, ili koji kaže: \"I ja ću reći isto onako kao što Allah objavljuje.\" A da ti je vidjeti zulumćare u smrtnim mukama, kada meleki budu ispružili ruke svoje prema njima: \"Izvadite svoje duše! Od sada ćete neizdržljivom kaznom biti kažnjeni zato što ste na Allaha ono što nije istina iznosili i što ste se prema ajetima i znakovima Njegovim oholo ponašali"},{"SurahNumber":6,"VerseNumber":94,"Text":"A doći ćete nam pojedinačno, onakvi kakve smo vas prvi put stvorili, napustivši dobra koja smo vam bili darovali. Mi ne vidimo s vama zagovarače vaše za koje ste smatrali da ih Allahu treba u obožavanju pridružiti, pokidane su veze među vama i ostaviše vas oni za koje ste tako tvrdili"},{"SurahNumber":6,"VerseNumber":95,"Text":"Zaista je Allah Onaj Koji čini da se raspukne zrno i košpica. On izvodi živo iz mrtvoga, i On je Taj Koji izvodi mrtvo iz živoga; to vam je, eto, Allah, pa kuda se onda odmećete"},{"SurahNumber":6,"VerseNumber":96,"Text":"On je Taj Koji čini da zora sviće, On je noć odredio za počinak, a Sunce i Mjesec za računanje vremena; to je odredba Silnoga i Sveznajućeg"},{"SurahNumber":6,"VerseNumber":97,"Text":"On vam je stvorio zvijezde da se po njima u mraku upravljate, na kopnu i moru. Mi smo obrazložili ajete i znakove ljudima koji znaju"},{"SurahNumber":6,"VerseNumber":98,"Text":"On vas je stvorio od jednog čovjeka, a zatim vam slijedi boravište i spremište. Mi smo obrazložili ajete i znakove ljudima koji razumiju"},{"SurahNumber":6,"VerseNumber":99,"Text":"On vodu s neba spušta, pa Mi onda činimo da pomoću nje niču sve vrste bilja i da iz njega izrasta zelenilo, a iz njega klasje gusto, i iz palmi, iz zametka njihova, grozdovi koje je lahko ubrati, i vrtovi lozom zasađeni, i masline i šipci – slično i različito. Posmatrajte, zato, plodove njihove kad se tek pojave i kad zru. U tome su, zaista, dokazi za ljude koji vjeruju"},{"SurahNumber":6,"VerseNumber":100,"Text":"I oni drže da su džini Allahu takmaci, a On je njih stvorio, i izmislili su, ne znajući šta govore, da On ima sinove i kćeri. Uzvišen je On i vrlo visoko iznad onoga kako Ga oni opisuju"},{"SurahNumber":6,"VerseNumber":101,"Text":"On je nebesa i Zemlje, bez prethodnog primjera, Stvoritelj. Otkud Njemu dijete kad nema žene?! On sve stvara, i samo On sve zna"},{"SurahNumber":6,"VerseNumber":102,"Text":"To vam je Allah, Gospodar vaš, nema drugog boga osim Njega, Stvoritelja svega; zato Njemu ibadet činite; On nad svime bdi"},{"SurahNumber":6,"VerseNumber":103,"Text":"Pogledi do Njega ne mogu doprijeti, a On do pogleda dopire; On je Dobrostiv i Onaj Koji sve u potpunosti zna"},{"SurahNumber":6,"VerseNumber":104,"Text":"Od Gospodara vašeg došli su vam jasni dokazi, pa onaj ko ih vidi – u svoju korist to čini, a onaj ko ostane na to slijep – na svoju je štetu slijep; a ja nisam taj koji vas nadzire"},{"SurahNumber":6,"VerseNumber":105,"Text":"I eto, tako Mi izlažemo ajete da bi oni rekli: \"Ti si to učio\", i da bismo to objasnili ljudima koji znaju"},{"SurahNumber":6,"VerseNumber":106,"Text":"Ti slijedi ono što Gospodar tvoj objavljuje, drugoga boga osim Njega nema, i višebošce izbjegavaj"},{"SurahNumber":6,"VerseNumber":107,"Text":"Da Allah hoće, oni ne bi širk činili, a Mi tebe nismo dali da ih nadzireš niti si ti za njih zadužen"},{"SurahNumber":6,"VerseNumber":108,"Text":"Ne grdite one koje oni, pored Allaha, prizivaju, da ne bi i oni, nepravedno i ne misleći šta govore, Allaha grdili. Kao i njima, tako smo svakom narodu lijepim postupke njihove predstavljali. Oni će se, na kraju, Gospodaru svome vratiti, pa će ih On o onom što su radili obavijestiti"},{"SurahNumber":6,"VerseNumber":109,"Text":"Oni se zaklinju Allahom, najjačom zakletvom, da će, ako im dođe kakvo znamenje, sigurno zbog njega vjernici postati. Reci: \"Sva su znamenja samo u Allaha!\" A šta vi znate, možda bi oni, kada bi im ona došla, vjernici postali"},{"SurahNumber":6,"VerseNumber":110,"Text":"A mi srca njihova i oči njihove okrećemo, pa neće vjerovati kao što nisu vjerovali ni prvi put, i ostavljamo ih da u osionosti svojoj lutaju smeteni"}]}