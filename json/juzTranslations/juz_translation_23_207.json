{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"Dopo di lui non facemmo scendere dal cielo nessuna armata. Non abbiamo voluto far scendere nulla sul suo popolo"},{"SurahNumber":36,"VerseNumber":29,"Text":"Non ci fu altro che il Grido, uno solo e furono spenti"},{"SurahNumber":36,"VerseNumber":30,"Text":"Oh, miseria sui servi [di Allah]! Non giunge loro un messaggero che essi non lo scherniscano"},{"SurahNumber":36,"VerseNumber":31,"Text":"Non hanno visto quante generazioni abbiamo fatto perire prima di loro? Esse non torneranno mai più [sulla terra]"},{"SurahNumber":36,"VerseNumber":32,"Text":"E saranno tutti quanti obbligati a presentarsi davanti a Noi"},{"SurahNumber":36,"VerseNumber":33,"Text":"Ecco un segno per loro: la terra morta cui ridiamo la vita e dalla quale facciamo uscire il grano che mangiate"},{"SurahNumber":36,"VerseNumber":34,"Text":"Abbiamo posto su di essa giardini di palmeti e vigne e vi abbiamo fatto sgorgare fonti"},{"SurahNumber":36,"VerseNumber":35,"Text":"affinché mangiassero i Suoi frutti e quel che le loro mani non hanno procurato. Non saranno riconoscenti"},{"SurahNumber":36,"VerseNumber":36,"Text":"Gloria a Colui Che ha creato le specie di tutto quello che la terra fa crescere, di loro stessi e di ciò che neppure conoscono"},{"SurahNumber":36,"VerseNumber":37,"Text":"È un segno per loro la notte che spogliamo del giorno ed allora sono nelle tenebre"},{"SurahNumber":36,"VerseNumber":38,"Text":"E il sole che corre verso la sua dimora: questo è il Decreto dell'Eccelso, del Sapiente"},{"SurahNumber":36,"VerseNumber":39,"Text":"E alla luna abbiamo assegnato le fasi, finché non diventa come una palma invecchiata"},{"SurahNumber":36,"VerseNumber":40,"Text":"Non sta al sole raggiungere la luna e neppure alla notte sopravanzare il giorno. Ciascuno vaga nella sua orbita"},{"SurahNumber":36,"VerseNumber":41,"Text":"È un segno per loro, che portammo la loro progenie su di un vascello stracarico"},{"SurahNumber":36,"VerseNumber":42,"Text":"E per loro ne creammo di simili, sui quali s'imbarcano"},{"SurahNumber":36,"VerseNumber":43,"Text":"Se volessimo li annegheremmo, e allora non avrebbero alcun soccorso e non sarebbero salvati"},{"SurahNumber":36,"VerseNumber":44,"Text":"se non da una Nostra misericordia e come temporaneo godimento"},{"SurahNumber":36,"VerseNumber":45,"Text":"Quando si dice loro: “Temete ciò che vi sta dinnanzi e quello che è dietro di voi, affinché possiate essere oggetto di misericordia”"},{"SurahNumber":36,"VerseNumber":46,"Text":"non giunge loro un solo segno, tra i segni del loro Signore, senza che se ne distolgano"},{"SurahNumber":36,"VerseNumber":47,"Text":"E quando si dice loro: “Siate generosi di ciò che Allah vi ha concesso”, i miscredenti dicono ai credenti: “Dovremmo nutrire chi sarebbe nutrito da Allah, se Lui lo volesse? Siete in evidente errore”"},{"SurahNumber":36,"VerseNumber":48,"Text":"E dicono: “Quando [si realizzerà] questa promessa se siete veridici?”"},{"SurahNumber":36,"VerseNumber":49,"Text":"Non aspettano altro che un Grido, uno solo, che li afferrerà mentre saranno in piena polemica"},{"SurahNumber":36,"VerseNumber":50,"Text":"E non potranno dunque fare testamento e neppure ritornare alle loro famiglie"},{"SurahNumber":36,"VerseNumber":51,"Text":"Sarà soffiato nel Corno ed ecco che dalle tombe si precipiteranno verso il loro Signore"},{"SurahNumber":36,"VerseNumber":52,"Text":"dicendo: “Guai a noi! Chi ci ha destato dalle nostre tombe! È quello che il Compassionevole aveva promesso: gli inviati avevano detto il vero”"},{"SurahNumber":36,"VerseNumber":53,"Text":"Sarà solo un Grido, uno solo, e tutti saranno condotti davanti a Noi"},{"SurahNumber":36,"VerseNumber":54,"Text":"E in quel Giorno nessuno subirà un torto e non sarete compensati se non per quello che avrete fatto"},{"SurahNumber":36,"VerseNumber":55,"Text":"In quel Giorno, i compagni del Paradiso avranno gioiosa occupazione"},{"SurahNumber":36,"VerseNumber":56,"Text":"essi e le loro spose, distesi all'ombra su alti letti"},{"SurahNumber":36,"VerseNumber":57,"Text":"Colà avranno frutta e tutto ciò che desidereranno"},{"SurahNumber":36,"VerseNumber":58,"Text":"E “Pace” sarà il saluto [rivolto loro] da un Signore misericordioso"},{"SurahNumber":36,"VerseNumber":59,"Text":"E [sarà detto]: “Tenetevi in disparte in quel Giorno, o iniqui"},{"SurahNumber":36,"VerseNumber":60,"Text":"O figli di Adamo, non vi ho forse comandato di non adorare Satana - in verità è un vostro nemico dichiarato"},{"SurahNumber":36,"VerseNumber":61,"Text":"e di adorare Me? Questa è la retta via"},{"SurahNumber":36,"VerseNumber":62,"Text":"Egli ha sviato molti di voi. Non comprendete dunque"},{"SurahNumber":36,"VerseNumber":63,"Text":"Ecco l'Inferno che vi è stato promesso"},{"SurahNumber":36,"VerseNumber":64,"Text":"Bruciate in esso quest'oggi, poiché siete stati miscredenti!”"},{"SurahNumber":36,"VerseNumber":65,"Text":"In quel Giorno sigilleremo le loro bocche, parleranno invece le loro mani e le loro gambe daranno testimonianza di quello che avranno fatto"},{"SurahNumber":36,"VerseNumber":66,"Text":"E se volessimo, cancelleremmo i loro occhi e si precipiterebbero allora sul sentiero. Ma come potrebbero vedere"},{"SurahNumber":36,"VerseNumber":67,"Text":"E se volessimo li pietrificheremmo sul posto e non saprebbero né avanzare, né ritornare indietro"},{"SurahNumber":36,"VerseNumber":68,"Text":"Noi incurviamo la statura di tutti coloro ai quali concediamo una lunga vita. Non capiscono ancora"},{"SurahNumber":36,"VerseNumber":69,"Text":"Non gli abbiamo insegnato la poesia, non è cosa che gli si addice; questa [rivelazione] non è che un Monito e un Corano chiarissimo"},{"SurahNumber":36,"VerseNumber":70,"Text":"affinché avverta ogni vivente e si realizzi il Decreto contro i miscredenti"},{"SurahNumber":36,"VerseNumber":71,"Text":"Non hanno visto che tra ciò che abbiamo creato per loro con le Nostre mani, c'è il bestiame che essi possiedono"},{"SurahNumber":36,"VerseNumber":72,"Text":"Lo abbiamo sottomesso a loro: di alcuni fanno cavalcature e di altri si nutrono"},{"SurahNumber":36,"VerseNumber":73,"Text":"e ne traggono benefici e bevanda. Non saranno dunque riconoscenti"},{"SurahNumber":36,"VerseNumber":74,"Text":"Si prendono divinità all'infuori di Allah, nella speranza di essere soccorsi"},{"SurahNumber":36,"VerseNumber":75,"Text":"Esse non potranno soccorrerli, saranno anzi un'armata schierata contro di loro"},{"SurahNumber":36,"VerseNumber":76,"Text":"Non ti affliggano i loro discorsi. Noi ben conosciamo quello che celano e quello che palesano"},{"SurahNumber":36,"VerseNumber":77,"Text":"Non vede l'uomo che lo abbiamo creato da una goccia di sperma? Ed eccolo in spudorata polemica"},{"SurahNumber":36,"VerseNumber":78,"Text":"Ci propone un luogo comune e, dimentico della sua creazione, [dice]: “Chi ridarà la vita ad ossa polverizzate?”"},{"SurahNumber":36,"VerseNumber":79,"Text":"Di': “Colui Che le ha create la prima volta ridarà loro la vita. Egli conosce perfettamente ogni creazione"},{"SurahNumber":36,"VerseNumber":80,"Text":"Egli è Colui Che nell'albero verde ha posto per voi un fuoco con cui accendete"},{"SurahNumber":36,"VerseNumber":81,"Text":"Colui Che ha creato i cieli e la terra non sarebbe capace di creare loro simili? Invece sì! Egli è il Creatore incessante, il Sapiente"},{"SurahNumber":36,"VerseNumber":82,"Text":"Quando vuole una cosa, il Suo ordine consiste nel dire “Sìì” ed essa è"},{"SurahNumber":36,"VerseNumber":83,"Text":"Gloria a Colui nella Cui mano c'è la sovranità su ogni cosa, Colui al Quale sarete ricondotti"},{"SurahNumber":37,"VerseNumber":1,"Text":"Per coloro che si schierano in ranghi"},{"SurahNumber":37,"VerseNumber":2,"Text":"per coloro che respingono con forza"},{"SurahNumber":37,"VerseNumber":3,"Text":"per coloro che recitano il monito"},{"SurahNumber":37,"VerseNumber":4,"Text":"“In verità il vostro Dio è Uno"},{"SurahNumber":37,"VerseNumber":5,"Text":"Signore dei cieli e della terra e di quello che vi è in mezzo, il Signore degli Orienti!”"},{"SurahNumber":37,"VerseNumber":6,"Text":"Invero abbiamo ornato di stelle il cielo più vicino"},{"SurahNumber":37,"VerseNumber":7,"Text":"per proteggerlo contro ogni diavolo ribelle"},{"SurahNumber":37,"VerseNumber":8,"Text":"Non potranno origliare il Supremo Consesso (saranno bersagliati da ogni lato)"},{"SurahNumber":37,"VerseNumber":9,"Text":"e scacciati: avranno il castigo perpetuo"},{"SurahNumber":37,"VerseNumber":10,"Text":"eccetto colui che ne afferri un dettaglio, ma lo inseguirà allora un bolide fiammeggiante"},{"SurahNumber":37,"VerseNumber":11,"Text":"Chiedi loro se la loro natura è più forte di quella degli altri esseri che Noi abbiamo creato: in verità li creammo di argilla impastata"},{"SurahNumber":37,"VerseNumber":12,"Text":"Tu stupisci e loro scherniscono"},{"SurahNumber":37,"VerseNumber":13,"Text":"Quando viene loro ricordato [il Monito], non vi badano affatto"},{"SurahNumber":37,"VerseNumber":14,"Text":"quando scorgono un segno, se ne prendon beffa"},{"SurahNumber":37,"VerseNumber":15,"Text":"e dicono: “Questa è evidente magia"},{"SurahNumber":37,"VerseNumber":16,"Text":"Quando saremo morti, [ridotti] a polvere e ossa, saremo resuscitati"},{"SurahNumber":37,"VerseNumber":17,"Text":"E così [pure] i nostri avi?”"},{"SurahNumber":37,"VerseNumber":18,"Text":"Di': “Sì, e sarete umiliati”"},{"SurahNumber":37,"VerseNumber":19,"Text":"Ci sarà uno squillo, uno solo, ed ecco che vedranno"},{"SurahNumber":37,"VerseNumber":20,"Text":"e diranno: “Guai a noi! Ecco il Giorno del Giudizio!”"},{"SurahNumber":37,"VerseNumber":21,"Text":"“È il Giorno della Separazione, che tacciavate di menzogna.”"},{"SurahNumber":37,"VerseNumber":22,"Text":"“Riunite gli ingiusti e le loro spose e quelli che adoravano"},{"SurahNumber":37,"VerseNumber":23,"Text":"all'infuori di Allah, e vengano condotti sulla via della Fornace"},{"SurahNumber":37,"VerseNumber":24,"Text":"Fermateli, devono essere interrogati.”"},{"SurahNumber":37,"VerseNumber":25,"Text":"“Perché ora non vi aiutate a vicenda?”"},{"SurahNumber":37,"VerseNumber":26,"Text":"Ma in quel Giorno vorranno sottomettersi"},{"SurahNumber":37,"VerseNumber":27,"Text":"e si rivolgeranno gli uni agli altri interrogandosi"},{"SurahNumber":37,"VerseNumber":28,"Text":"Diranno: “Vi presentavate dalla parte destra”"},{"SurahNumber":37,"VerseNumber":29,"Text":"Risponderanno: “Voi piuttosto, non eravate credenti"},{"SurahNumber":37,"VerseNumber":30,"Text":"non avevamo alcuna autorità su di voi! Eravate gente ribelle"},{"SurahNumber":37,"VerseNumber":31,"Text":"[perciò] la promessa di Allah si è realizzata contro di noi e ne avremo esperienza"},{"SurahNumber":37,"VerseNumber":32,"Text":"Noi vi abbiamo traviato, perché in verità noi stessi eravamo traviati”"},{"SurahNumber":37,"VerseNumber":33,"Text":"In quel Giorno saranno accomunati nel castigo"},{"SurahNumber":37,"VerseNumber":34,"Text":"In verità agiamo così con gli iniqui"},{"SurahNumber":37,"VerseNumber":35,"Text":"Quando si diceva loro: “Non c'è dio all'infuori di Allah”, si gonfiavano d'orgoglio"},{"SurahNumber":37,"VerseNumber":36,"Text":"e dicevano: “Dovremmo abbandonare i nostri dèi per un poeta posseduto?”"},{"SurahNumber":37,"VerseNumber":37,"Text":"Sì, è venuto con la verità, e ha confermato gli inviati [che lo hanno preceduto]"},{"SurahNumber":37,"VerseNumber":38,"Text":"In verità gusterete il castigo doloroso"},{"SurahNumber":37,"VerseNumber":39,"Text":"ma non sarete compensati per altro che quel che avrete fatto"},{"SurahNumber":37,"VerseNumber":40,"Text":"eccetto i servi devoti di Allah"},{"SurahNumber":37,"VerseNumber":41,"Text":"essi avranno una nota provvigione"},{"SurahNumber":37,"VerseNumber":42,"Text":"di frutti e saranno colmati di onori"},{"SurahNumber":37,"VerseNumber":43,"Text":"nei Giardini della Delizia"},{"SurahNumber":37,"VerseNumber":44,"Text":"su giacigli rivolti gli uni verso gli altri"},{"SurahNumber":37,"VerseNumber":45,"Text":"Girerà tra loro una coppa di [bevanda] sorgiva"},{"SurahNumber":37,"VerseNumber":46,"Text":"chiara e deliziosa da bersi"},{"SurahNumber":37,"VerseNumber":47,"Text":"che non produce ubriachezza, né stordimento"},{"SurahNumber":37,"VerseNumber":48,"Text":"E accanto a loro ci saranno quelle dagli sguardi casti, dagli occhi grandi"},{"SurahNumber":37,"VerseNumber":49,"Text":"simili a uova nascoste"},{"SurahNumber":37,"VerseNumber":50,"Text":"Si rivolgeranno gli uni agli altri, interrogandosi"},{"SurahNumber":37,"VerseNumber":51,"Text":"Uno di loro dirà: “Avevo un compagno"},{"SurahNumber":37,"VerseNumber":52,"Text":"che [mi] diceva: \"Sei uno di quelli che credono"},{"SurahNumber":37,"VerseNumber":53,"Text":"Quando saremo morti, [ridotti a] polvere ed ossa, dovremo rendere conto?\"”"},{"SurahNumber":37,"VerseNumber":54,"Text":"E dirà: “Volete guardare dall'alto?”"},{"SurahNumber":37,"VerseNumber":55,"Text":"Guarderà dall'alto e vedrà l'altro in mezzo alla Fornace"},{"SurahNumber":37,"VerseNumber":56,"Text":"Gli griderà: “Per Allah, davvero stavi per causare la mia rovina"},{"SurahNumber":37,"VerseNumber":57,"Text":"Senza la benevolenza del mio Signore, sarei stato certamente uno dei dannati"},{"SurahNumber":37,"VerseNumber":58,"Text":"Siamo dunque morti"},{"SurahNumber":37,"VerseNumber":59,"Text":"solo di quella prima morte e non subiremo alcun castigo!”"},{"SurahNumber":37,"VerseNumber":60,"Text":"Davvero questa è la beatitudine immensa"},{"SurahNumber":37,"VerseNumber":61,"Text":"A tal fine agiscano coloro che agiscono"},{"SurahNumber":37,"VerseNumber":62,"Text":"Questa è miglior accoglienza, oppure [i frutti del]l'albero di Zaqqûm"},{"SurahNumber":37,"VerseNumber":63,"Text":"In verità ne abbiamo fatto una prova per gli ingiusti"},{"SurahNumber":37,"VerseNumber":64,"Text":"È un albero che spunta dal fondo della Fornace"},{"SurahNumber":37,"VerseNumber":65,"Text":"I suoi frutti sono come teste di diavoli"},{"SurahNumber":37,"VerseNumber":66,"Text":"Essi ne mangeranno e se ne riempiranno i ventri"},{"SurahNumber":37,"VerseNumber":67,"Text":"e vi berranno sopra una mistura bollente"},{"SurahNumber":37,"VerseNumber":68,"Text":"E poi ritorneranno verso la Fornace"},{"SurahNumber":37,"VerseNumber":69,"Text":"In verità hanno trovato i loro avi smarriti"},{"SurahNumber":37,"VerseNumber":70,"Text":"e si sono lanciati sulle loro tracce"},{"SurahNumber":37,"VerseNumber":71,"Text":"E prima di loro, certamente, si smarrirono la maggior parte dei loro avi"},{"SurahNumber":37,"VerseNumber":72,"Text":"Già inviammo presso di loro degli ammonitori"},{"SurahNumber":37,"VerseNumber":73,"Text":"Considera cosa avvenne a quelli che furono ammoniti"},{"SurahNumber":37,"VerseNumber":74,"Text":"eccetto i servi devoti di Allah"},{"SurahNumber":37,"VerseNumber":75,"Text":"Invero Ci invocò Noè e fummo i migliori a rispondergli"},{"SurahNumber":37,"VerseNumber":76,"Text":"salvammo lui e la sua famiglia dall'angoscia più grande"},{"SurahNumber":37,"VerseNumber":77,"Text":"e facemmo della sua progenie, i superstiti"},{"SurahNumber":37,"VerseNumber":78,"Text":"Lasciammo [il ricordo] di lui ai posteri"},{"SurahNumber":37,"VerseNumber":79,"Text":"Pace su Noè nel creato"},{"SurahNumber":37,"VerseNumber":80,"Text":"Compensiamo così coloro che fanno il bene"},{"SurahNumber":37,"VerseNumber":81,"Text":"In verità era uno dei Nostri servi devoti"},{"SurahNumber":37,"VerseNumber":82,"Text":"Annegammo gli altri"},{"SurahNumber":37,"VerseNumber":83,"Text":"In verità Abramo era certamente uno dei suoi seguaci"},{"SurahNumber":37,"VerseNumber":84,"Text":"quando si accostò al suo Signore con cuore puro"},{"SurahNumber":37,"VerseNumber":85,"Text":"Disse a suo padre e al suo popolo: “Cos'è che adorate"},{"SurahNumber":37,"VerseNumber":86,"Text":"Volete, fallacemente, degli dèi all'infuori di Allah"},{"SurahNumber":37,"VerseNumber":87,"Text":"Cosa pensate del Signore dell'universo?”"},{"SurahNumber":37,"VerseNumber":88,"Text":"Gettò, poi, uno sguardo agli astri"},{"SurahNumber":37,"VerseNumber":89,"Text":"e disse: “Sono malato”"},{"SurahNumber":37,"VerseNumber":90,"Text":"Gli voltarono le spalle e se ne andarono"},{"SurahNumber":37,"VerseNumber":91,"Text":"Scivolò presso i loro dèi e disse: “Non mangiate dunque"},{"SurahNumber":37,"VerseNumber":92,"Text":"Che avete, perché non parlate?”"},{"SurahNumber":37,"VerseNumber":93,"Text":"Poi li colpì con la mano destra"},{"SurahNumber":37,"VerseNumber":94,"Text":"Accorsero in tutta fretta"},{"SurahNumber":37,"VerseNumber":95,"Text":"Disse: “Adorate ciò che scolpite voi stessi"},{"SurahNumber":37,"VerseNumber":96,"Text":"mentre è Allah che vi ha creati, voi e ciò che fabbricate”"},{"SurahNumber":37,"VerseNumber":97,"Text":"Risposero: “Costruite un forno e gettatelo nella fornace!”"},{"SurahNumber":37,"VerseNumber":98,"Text":"Tramarono contro di lui, ma furono loro gli umiliati"},{"SurahNumber":37,"VerseNumber":99,"Text":"Disse: “In verità vado verso il mio Signore, Egli mi guiderà"},{"SurahNumber":37,"VerseNumber":100,"Text":"Signore, donami un [figlio] devoto”"},{"SurahNumber":37,"VerseNumber":101,"Text":"Gli demmo la lieta novella di un figlio magnanimo"},{"SurahNumber":37,"VerseNumber":102,"Text":"Poi, quando raggiunse l'età per accompagnare [suo padre questi] gli disse: “Figlio mio, mi sono visto in sogno, in procinto di immolarti. Dimmi cosa ne pensi”. Rispose: “Padre mio, fai quel che ti è stato ordinato: se Allah vuole, sarò rassegnato”"},{"SurahNumber":37,"VerseNumber":103,"Text":"Quando poi entrambi si sottomisero, e lo ebbe disteso con la fronte a terra"},{"SurahNumber":37,"VerseNumber":104,"Text":"Noi lo chiamammo: “O Abramo"},{"SurahNumber":37,"VerseNumber":105,"Text":"hai realizzato il sogno. Così Noi ricompensiamo quelli che fanno il bene"},{"SurahNumber":37,"VerseNumber":106,"Text":"Questa è davvero una prova evidente”"},{"SurahNumber":37,"VerseNumber":107,"Text":"E lo riscattammo con un sacrificio generoso"},{"SurahNumber":37,"VerseNumber":108,"Text":"Perpetuammo il ricordo di lui nei posteri"},{"SurahNumber":37,"VerseNumber":109,"Text":"Pace su Abramo"},{"SurahNumber":37,"VerseNumber":110,"Text":"Così ricompensiamo coloro che fanno il bene"},{"SurahNumber":37,"VerseNumber":111,"Text":"In verità era uno dei nostri servi credenti"},{"SurahNumber":37,"VerseNumber":112,"Text":"E gli demmo la lieta novella di Isacco, profeta tra i buoni"},{"SurahNumber":37,"VerseNumber":113,"Text":"Elargimmo su di lui e su Isacco [la pienezza della benedizione]. Tra i loro discendenti c'è il virtuoso e colui che è palesemente ingiusto nei suoi stessi confronti"},{"SurahNumber":37,"VerseNumber":114,"Text":"Già colmammo di favore Mosè e Aronne"},{"SurahNumber":37,"VerseNumber":115,"Text":"salvammo loro e il loro popolo dall'angoscia più grande"},{"SurahNumber":37,"VerseNumber":116,"Text":"prestammo loro soccorso, ed essi ebbero il sopravvento"},{"SurahNumber":37,"VerseNumber":117,"Text":"Demmo ad entrambi la Scrittura esplicita"},{"SurahNumber":37,"VerseNumber":118,"Text":"e li guidammo sulla retta via"},{"SurahNumber":37,"VerseNumber":119,"Text":"perpetuammo il loro ricordo nei posteri"},{"SurahNumber":37,"VerseNumber":120,"Text":"Pace su Mosè e su Aronne"},{"SurahNumber":37,"VerseNumber":121,"Text":"Così ricompensiamo coloro che fanno il bene"},{"SurahNumber":37,"VerseNumber":122,"Text":"Erano entrambi Nostri servi credenti"},{"SurahNumber":37,"VerseNumber":123,"Text":"In verità Elia era uno degli Inviati"},{"SurahNumber":37,"VerseNumber":124,"Text":"Disse al suo popolo: “Non sarete timorati [di Allah]?”"},{"SurahNumber":37,"VerseNumber":125,"Text":"Invocherete Baal e trascurerete il Migliore dei creatori"},{"SurahNumber":37,"VerseNumber":126,"Text":"Allah, il vostro Signore e il Signore dei vostri avi più antichi"},{"SurahNumber":37,"VerseNumber":127,"Text":"Lo trattarono da bugiardo. Infine saranno condotti [al castigo]"},{"SurahNumber":37,"VerseNumber":128,"Text":"eccetto i servi devoti di Allah"},{"SurahNumber":37,"VerseNumber":129,"Text":"Perpetuammo il ricordo di lui nei posteri"},{"SurahNumber":37,"VerseNumber":130,"Text":"Pace su Elia"},{"SurahNumber":37,"VerseNumber":131,"Text":"Così ricompensiamo coloro che fanno il bene"},{"SurahNumber":37,"VerseNumber":132,"Text":"In verità era uno dei nostri servi credenti"},{"SurahNumber":37,"VerseNumber":133,"Text":"In verità Lot era uno degli inviati"},{"SurahNumber":37,"VerseNumber":134,"Text":"lo salvammo insieme con tutta la sua famiglia"},{"SurahNumber":37,"VerseNumber":135,"Text":"eccetto una vecchia [che fu] tra coloro che restarono indietro"},{"SurahNumber":37,"VerseNumber":136,"Text":"e gli altri li annientammo"},{"SurahNumber":37,"VerseNumber":137,"Text":"Passate su di loro, il mattino"},{"SurahNumber":37,"VerseNumber":138,"Text":"e durante la notte. Non capite dunque"},{"SurahNumber":37,"VerseNumber":139,"Text":"In verità Giona era uno degli inviati"},{"SurahNumber":37,"VerseNumber":140,"Text":"Fuggì sulla nave stipata"},{"SurahNumber":37,"VerseNumber":141,"Text":"Quando tirarono a sorte, fu colui che doveva essere gettato [in mare]"},{"SurahNumber":37,"VerseNumber":142,"Text":"Lo inghiottì un pesce, mentre si rammaricava"},{"SurahNumber":37,"VerseNumber":143,"Text":"Se non fosse stato uno di coloro che glorificano Allah"},{"SurahNumber":37,"VerseNumber":144,"Text":"sarebbe rimasto nel suo ventre fino al Giorno della Resurrezione"},{"SurahNumber":37,"VerseNumber":145,"Text":"Lo gettammo sofferente sulla nuda riva"},{"SurahNumber":37,"VerseNumber":146,"Text":"e facemmo crescere su di lui una pianta di zucca"},{"SurahNumber":37,"VerseNumber":147,"Text":"Lo inviammo a centomila [uomini], o ancor di più"},{"SurahNumber":37,"VerseNumber":148,"Text":"Credettero e concedemmo loro temporaneo godimento"},{"SurahNumber":37,"VerseNumber":149,"Text":"Poni loro questa domanda: “Il tuo Signore avrebbe figlie e loro figli?”"},{"SurahNumber":37,"VerseNumber":150,"Text":"Abbiamo forse creato angeli femmine ed essi ne furono testimoni"},{"SurahNumber":37,"VerseNumber":151,"Text":"Non è forse vero che, nella loro calunnia, dicono"},{"SurahNumber":37,"VerseNumber":152,"Text":"“Allah ha generato”. In verità sono bugiardi"},{"SurahNumber":37,"VerseNumber":153,"Text":"Avrebbe forse preferito le figlie ai figli"},{"SurahNumber":37,"VerseNumber":154,"Text":"Che cosa avete? Come giudicate"},{"SurahNumber":37,"VerseNumber":155,"Text":"Non riflettete"},{"SurahNumber":37,"VerseNumber":156,"Text":"Vi basate su un'autorità incontestabile"},{"SurahNumber":37,"VerseNumber":157,"Text":"Portate la vostra Scrittura, se siete veritieri"},{"SurahNumber":37,"VerseNumber":158,"Text":"Stabiliscono una parentela tra Lui e i dèmoni, ma i dèmoni sanno bene che dovranno comparire"},{"SurahNumber":37,"VerseNumber":159,"Text":"Gloria ad Allah, Egli è ben più alto di quel che Gli attribuiscono"},{"SurahNumber":37,"VerseNumber":160,"Text":"Eccetto i servi devoti di Allah"},{"SurahNumber":37,"VerseNumber":161,"Text":"In verità né voi, né ciò che adorate"},{"SurahNumber":37,"VerseNumber":162,"Text":"potreste tentare [nessuno]"},{"SurahNumber":37,"VerseNumber":163,"Text":"se non chi sarà bruciato nella Fornace"},{"SurahNumber":37,"VerseNumber":164,"Text":"“Non c'è nessuno di noi che non abbia un posto stabilito"},{"SurahNumber":37,"VerseNumber":165,"Text":"In verità siamo schierati in ranghi"},{"SurahNumber":37,"VerseNumber":166,"Text":"In verità siamo noi che glorifichiamo Allah!”"},{"SurahNumber":37,"VerseNumber":167,"Text":"Anche se dicevano"},{"SurahNumber":37,"VerseNumber":168,"Text":"“Se avessimo avuto un monito [tramandatoci] dagli antichi"},{"SurahNumber":37,"VerseNumber":169,"Text":"saremmo stati servi sinceri di Allah!”"},{"SurahNumber":37,"VerseNumber":170,"Text":"Invece non vi prestarono fede, presto sapranno"},{"SurahNumber":37,"VerseNumber":171,"Text":"Già la Nostra Parola pervenne agli inviati Nostri servi"},{"SurahNumber":37,"VerseNumber":172,"Text":"Saranno loro ad essere soccorsi"},{"SurahNumber":37,"VerseNumber":173,"Text":"e le Nostre schiere avranno il sopravvento"},{"SurahNumber":37,"VerseNumber":174,"Text":"Allontanati da loro per un periodo"},{"SurahNumber":37,"VerseNumber":175,"Text":"e osservali: presto vedranno"},{"SurahNumber":37,"VerseNumber":176,"Text":"È il nostro castigo che cercano di sollecitare"},{"SurahNumber":37,"VerseNumber":177,"Text":"Se si abbatte nei loro pressi, ah, che mattino terribile per coloro che sono stati avvertiti"},{"SurahNumber":37,"VerseNumber":178,"Text":"Allontanati da loro per un periodo"},{"SurahNumber":37,"VerseNumber":179,"Text":"e osservali: presto vedranno"},{"SurahNumber":37,"VerseNumber":180,"Text":"Gloria al tuo Signore, Signore dell'onnipotenza, ben al di sopra di quel che Gli attribuiscono"},{"SurahNumber":37,"VerseNumber":181,"Text":"e pace sugli inviati"},{"SurahNumber":37,"VerseNumber":182,"Text":"e lode ad Allah, Signore dei mondi"},{"SurahNumber":38,"VerseNumber":1,"Text":"Sâd. Per il Corano [che contiene] il Monito"},{"SurahNumber":38,"VerseNumber":2,"Text":"Sono i miscredenti ad essere nell'orgoglio e nello scisma"},{"SurahNumber":38,"VerseNumber":3,"Text":"Quante generazioni abbiamo annientato prima di loro! Lanciarono grida [d'aiuto] quando non c'era più tempo per sfuggire [al castigo]"},{"SurahNumber":38,"VerseNumber":4,"Text":"Essi stupiscono che sia giunto un ammonitore della loro gente. I miscredenti dicono: “È uno stregone, un gran bugiardo"},{"SurahNumber":38,"VerseNumber":5,"Text":"Ridurrà forse gli dèi ad un Dio unico? Questa è davvero una cosa strana”"},{"SurahNumber":38,"VerseNumber":6,"Text":"E i notabili se ne andarono [dicendo]: “Andatevene e rimanete fedeli ai vostri dèi: questa è davvero la cosa più augurabile"},{"SurahNumber":38,"VerseNumber":7,"Text":"Non sentimmo niente di ciò nell'ultima religione, si tratta di [pura] invenzione"},{"SurahNumber":38,"VerseNumber":8,"Text":"È [solo] su di lui che sarebbe stato fatto scendere il Monito?”. Sono perplessi a proposito del Mio Monito. Non hanno ancora gustato il [Mio] castigo"},{"SurahNumber":38,"VerseNumber":9,"Text":"Hanno forse i tesori della misericordia del tuo Signore, l'Eccelso, il Munifico"},{"SurahNumber":38,"VerseNumber":10,"Text":"O posseggono la sovranità dei cieli e della terra e di quello che vi è frammezzo? E allora lasciali ascendere per le vie del cielo"},{"SurahNumber":38,"VerseNumber":11,"Text":"Un'armata di fazioni alleate che saranno annientate in questo stesso luogo"},{"SurahNumber":38,"VerseNumber":12,"Text":"Prima di loro accusarono di menzogna [gli Inviati] il popolo di Noè, gli Âd e Faraone, il Signore dei pali"},{"SurahNumber":38,"VerseNumber":13,"Text":"e i Thamûd, e la gente di Lot, e quelli di Al-'Aikah, erano questi i faziosi"},{"SurahNumber":38,"VerseNumber":14,"Text":"Non ce ne fu alcuno che non abbia tacciato di menzogna i Messaggeri: hanno meritato il Mio castigo"},{"SurahNumber":38,"VerseNumber":15,"Text":"Non aspetteranno altro che un Grido, improrogabile"},{"SurahNumber":38,"VerseNumber":16,"Text":"Dicono: “Signore, anticipaci la nostra parte prima del Giorno del Rendiconto”"},{"SurahNumber":38,"VerseNumber":17,"Text":"Sopporta con pazienza quel che dicono e ricordati del Nostro servo Davide, così forte, così pronto al pentimento"},{"SurahNumber":38,"VerseNumber":18,"Text":"Obbligammo le montagne a renderCi gloria con lui, alla sera e al mattino"},{"SurahNumber":38,"VerseNumber":19,"Text":"e, insieme, gli uccelli riuniti [attorno a lui]. Tutto Gli obbedisce"},{"SurahNumber":38,"VerseNumber":20,"Text":"Consolidammo la sua sovranità e gli demmo saggezza e capacità di giudizio"},{"SurahNumber":38,"VerseNumber":21,"Text":"Ti è giunta la storia dei due litiganti che scalarono le mura del tempio"},{"SurahNumber":38,"VerseNumber":22,"Text":"Quando si pararono davanti a Davide, spaventandolo, dissero: “Non aver paura. Siamo due in lite tra loro, uno di noi ha fatto torto all'altro; giudica tra di noi con giustizia, non essere iniquo e guidaci sulla retta via"},{"SurahNumber":38,"VerseNumber":23,"Text":"Questi è mio fratello, possiede novantanove pecore, mentre io non ne possiedo che una sola. Mi ha detto: Affidamela\" ed ebbe la meglio nella discussione”"},{"SurahNumber":38,"VerseNumber":24,"Text":"Disse: “Certamente ha mancato nei tuoi confronti, chiedendoti la tua pecora in aggiunta alle sue. In verità molti associati [in un affare] si fanno torto a vicenda, eccetto coloro che credono e compiono il bene, ma essi sono ben pochi!”. Davide capì che lo avevamo messo alla prova, implorò il perdono del suo Signore, cadde in prosternazione e si pentì"},{"SurahNumber":38,"VerseNumber":25,"Text":"Allora lo perdonammo. Egli ha un posto vicino a Noi e buon luogo di ritorno"},{"SurahNumber":38,"VerseNumber":26,"Text":"“O Davide, abbiamo fatto di te un vicario sulla terra: giudica con equità tra gli uomini e non inclinare alle tue passioni, ché esse ti travieranno dal sentiero di Allah.” In verità coloro che si allontanano dal sentiero di Allah subiranno un severo castigo per aver dimenticato il Giorno del Rendiconto"},{"SurahNumber":38,"VerseNumber":27,"Text":"Non creammo invano il cielo e la terra e quello che vi è frammezzo. Questo è ciò che pensano i miscredenti. Guai ai miscredenti per il fuoco [che li attende]"},{"SurahNumber":38,"VerseNumber":28,"Text":"Tratteremo forse coloro che credono e fanno il bene alla stessa stregua di coloro che seminano disordine sulla terra? Tratteremo i timorati come i malvagi"},{"SurahNumber":38,"VerseNumber":29,"Text":"[Ecco] un Libro benedetto che abbiamo fatto scendere su di te, affinché gli uomini meditino sui suoi versetti e ne traggano un monito i savi"},{"SurahNumber":38,"VerseNumber":30,"Text":"Abbiamo dato a Davide, Salomone, un servo eccellente [di Allah], pronto al pentimento"},{"SurahNumber":38,"VerseNumber":31,"Text":"Una sera, dopo che gli furono esibiti alcuni magnifici cavalli, ritti su tre zampe"},{"SurahNumber":38,"VerseNumber":32,"Text":"disse: “In verità ho amato i beni [terreni] più che il Ricordo del mio Signore, finché non sparì [il sole] dietro il velo [della notte]"},{"SurahNumber":38,"VerseNumber":33,"Text":"Riconduceteli a me”. E iniziò a tagliar loro i garretti e i colli"},{"SurahNumber":38,"VerseNumber":34,"Text":"Mettemmo alla prova Salomone, mettendo un corpo sul suo trono. Poi si pentì"},{"SurahNumber":38,"VerseNumber":35,"Text":"e disse: “Signore, perdonami e concedimi una sovranità che nessun altro avrà dopo di me. In verità Tu sei il Munifico”"},{"SurahNumber":38,"VerseNumber":36,"Text":"Gli assoggettammo il vento, soffiava al suo comando [fin] dove voleva inviarlo"},{"SurahNumber":38,"VerseNumber":37,"Text":"e [gli asservimmo] tutti i dèmoni, costruttori e nuotatori di ogni specie"},{"SurahNumber":38,"VerseNumber":38,"Text":"E altri ancora incatenati a coppie"},{"SurahNumber":38,"VerseNumber":39,"Text":"“Questo è il Nostro dono, dispensa o tesaurizza, senza [doverne] rendere conto.”"},{"SurahNumber":38,"VerseNumber":40,"Text":"In verità egli ha un posto vicino a Noi e un buon luogo di ritorno"},{"SurahNumber":38,"VerseNumber":41,"Text":"E ricorda il Nostro servo Giobbe, quando chiamò il suo Signore: “Satana mi ha colpito con disgrazia e afflizioni”"},{"SurahNumber":38,"VerseNumber":42,"Text":"“Batti il tallone: avrai acqua fresca per lavarti e per bere.”"},{"SurahNumber":38,"VerseNumber":43,"Text":"Gli restituimmo la sua famiglia e con essa un'altra simile, [segno di] misericordia da parte Nostra e Monito per coloro che sono dotati di intelletto"},{"SurahNumber":38,"VerseNumber":44,"Text":"[Gli ordinammo:] “Stringi nella tua mano una manciata d'erba, colpisci con quella e non mancare al tuo giuramento”. Lo trovammo perseverante, un servo ottimo, pronto al pentimento"},{"SurahNumber":38,"VerseNumber":45,"Text":"E ricorda i Nostri servi Abramo, Isacco e Giacobbe, forti e lungimiranti"},{"SurahNumber":38,"VerseNumber":46,"Text":"Ne facemmo degli eletti, [affinché fossero] il monito della Dimora [ultima]"},{"SurahNumber":38,"VerseNumber":47,"Text":"In verità sono presso di Noi, tra i migliori degli eletti"},{"SurahNumber":38,"VerseNumber":48,"Text":"E ricorda Ismaele, Eliseo e Dhû'l Kifl, ciascuno di loro è tra i migliori"},{"SurahNumber":38,"VerseNumber":49,"Text":"Questo è un Monito. In verità i timorati avranno soggiorno bello"},{"SurahNumber":38,"VerseNumber":50,"Text":"i Giardini di Eden, le cui porte saranno aperte per loro"},{"SurahNumber":38,"VerseNumber":51,"Text":"Colà, comodamente appoggiati, chiederanno abbondanza di frutta e bevande"},{"SurahNumber":38,"VerseNumber":52,"Text":"E staranno loro vicine quelle dallo sguardo casto, coetanee"},{"SurahNumber":38,"VerseNumber":53,"Text":"Ciò è quanto vi è promesso per il Giorno del Rendiconto"},{"SurahNumber":38,"VerseNumber":54,"Text":"In verità questi sono i beni che vi concediamo e che non si esauriranno mai"},{"SurahNumber":38,"VerseNumber":55,"Text":"Così sarà. I ribelli avranno invece il peggiore dei soggiorni"},{"SurahNumber":38,"VerseNumber":56,"Text":"l'Inferno in cui saranno precipitati; qual tristo giaciglio"},{"SurahNumber":38,"VerseNumber":57,"Text":"Così sarà. E allora che assaggino acqua bollente e acqua fetida"},{"SurahNumber":38,"VerseNumber":58,"Text":"ed altri simili tormenti"},{"SurahNumber":38,"VerseNumber":59,"Text":"Questa è una folla che si precipita insieme con voi: non avranno il benvenuto e cadranno nel Fuoco"},{"SurahNumber":38,"VerseNumber":60,"Text":"Diranno: “Non c'è benvenuto per voi, per voi che ci avete preparato tutto ciò!”. Qual tristo rifugio"},{"SurahNumber":38,"VerseNumber":61,"Text":"Diranno: “Signore, raddoppia il castigo nel Fuoco a chiunque ce lo abbia preparato”"},{"SurahNumber":38,"VerseNumber":62,"Text":"Diranno: “Perché mai non vediamo [tra noi] quegli uomini che consideravamo miserabili"},{"SurahNumber":38,"VerseNumber":63,"Text":"dei quali ci facevamo beffe e che evitavamo di guardare?”"},{"SurahNumber":38,"VerseNumber":64,"Text":"Invero saranno queste le mutue recriminazioni della gente del Fuoco"},{"SurahNumber":38,"VerseNumber":65,"Text":"Di': “Io non sono altro che un ammonitore. Non c'è altro dio all'infuori di Allah, l'Unico, il Dominatore"},{"SurahNumber":38,"VerseNumber":66,"Text":"il Signore dei cieli e della terra e di ciò che vi è frammezzo, l'Eccelso, il Perdonatore”"},{"SurahNumber":38,"VerseNumber":67,"Text":"Di': “Questo è un annuncio solenne"},{"SurahNumber":38,"VerseNumber":68,"Text":"ma voi ve ne allontanate"},{"SurahNumber":38,"VerseNumber":69,"Text":"Non avevo nessuna conoscenza della discussione del supremo consesso"},{"SurahNumber":38,"VerseNumber":70,"Text":"mi è stato solo rivelato che non sono che un ammonitore esplicito”"},{"SurahNumber":38,"VerseNumber":71,"Text":"[Ricorda] quando il tuo Signore disse agli angeli: “Creerò un essere umano con l'argilla"},{"SurahNumber":38,"VerseNumber":72,"Text":"Dopo che l'avrò ben formato e avrò soffiato in lui del Mio Spirito, gettatevi in prosternazione davanti a lui”"},{"SurahNumber":38,"VerseNumber":73,"Text":"Tutti gli angeli si prosternarono assieme"},{"SurahNumber":38,"VerseNumber":74,"Text":"eccetto Iblis, che si inorgoglì e divenne uno dei miscredenti"},{"SurahNumber":38,"VerseNumber":75,"Text":"[Allah] disse: “O Iblis, cosa ti impedisce di prosternarti davanti a ciò che ho creato con le Mie mani? Ti gonfi d'orgoglio? Ti ritieni forse uno dei più elevati?”"},{"SurahNumber":38,"VerseNumber":76,"Text":"Rispose: “Sono migliore di lui: mi hai creato dal fuoco, mentre creasti lui dalla creta”"},{"SurahNumber":38,"VerseNumber":77,"Text":"[Allah] disse: “Esci di qui, in verità sei maledetto"},{"SurahNumber":38,"VerseNumber":78,"Text":"e la Mia maledizione sarà su di te fino al Giorno del Giudizio!”"},{"SurahNumber":38,"VerseNumber":79,"Text":"Disse: “Signore, concedimi una dilazione fino al Giorno in cui saranno resuscitati”"},{"SurahNumber":38,"VerseNumber":80,"Text":"Rispose [Allah]: “Tu sei fra coloro cui è concessa dilazione"},{"SurahNumber":38,"VerseNumber":81,"Text":"fino al Giorno dell'Istante noto”"},{"SurahNumber":38,"VerseNumber":82,"Text":"Disse: “Per la Tua potenza, tutti li travierò"},{"SurahNumber":38,"VerseNumber":83,"Text":"eccetto quelli, fra loro, che sono Tuoi servi protetti”"},{"SurahNumber":38,"VerseNumber":84,"Text":"[Allah] disse: “[Questa è] la Verità, Io dico in Verità"},{"SurahNumber":38,"VerseNumber":85,"Text":"che riempirò l'Inferno di te e di tutti quelli di loro che ti seguiranno”"},{"SurahNumber":38,"VerseNumber":86,"Text":"Di': “Non vi chiedo ricompensa alcuna, né sono fra coloro che vogliono imporsi"},{"SurahNumber":38,"VerseNumber":87,"Text":"Questo non è che un Monito per le creature"},{"SurahNumber":38,"VerseNumber":88,"Text":"E tra qualche tempo ne avrete certamente notizia”"},{"SurahNumber":39,"VerseNumber":1,"Text":"La rivelazione del Libro [proviene] da Allah, l'Eccelso, il Saggio"},{"SurahNumber":39,"VerseNumber":2,"Text":"In verità ti abbiamo rivelato il Libro con la Verità; adora dunque Allah e rendiGli un culto sincero"},{"SurahNumber":39,"VerseNumber":3,"Text":"Non appartiene forse ad Allah il culto sincero? Coloro che si prendono padroni all'infuori di Lui [si giustificano dicendo]: “Li adoriamo solo perché ci avvicinano ad Allah”. Giudicherà tra loro Allah, in merito alle loro divergenze. Allah non guida chi è bugiardo, ingrato"},{"SurahNumber":39,"VerseNumber":4,"Text":"Se Allah avesse voluto darSi un figlio, avrebbe scelto chi voleva tra ciò che ha creato. Gloria a Lui! Egli è Allah, l'Unico, il Dominatore"},{"SurahNumber":39,"VerseNumber":5,"Text":"Ha creato i cieli e la terra in tutta verità. Arrotola la notte sul giorno e il giorno sulla notte, e il sole e la luna ha costretto [a orbitare] fino ad un termine stabilito. Non è forse Lui l'Eccelso, il Perdonatore"},{"SurahNumber":39,"VerseNumber":6,"Text":"Vi ha creati da un solo essere, da cui ha tratto la sua sposa. Del bestiame vi diede otto coppie, Vi crea nel ventre delle vostre madri, creazione dopo creazione, in tre tenebre [successive]. Questi è Allah, il vostro Signore"},{"SurahNumber":39,"VerseNumber":7,"Text":"Se siete miscredenti, [sappiate che] Allah è Colui Che basta a Se Stesso, ma non accetta la miscredenza dei Suoi servi. Se invece siete credenti Se ne compiace. Nessuno porterà il peso di un altro. Ritornerete poi al vostro Signore ed Egli vi informerà in merito a ciò che avrete fatto, poiché Egli conosce quello che c'è nei petti"},{"SurahNumber":39,"VerseNumber":8,"Text":"Quando una sventura lo coglie, l'uomo invoca il suo Signore e si volge a Lui pentito. Poi, quando Allah gli concede una grazia, dimentica la ragione per cui si raccomandava e attribuisce ad Allah consimili per allontanare gli altri dalla Sua via. Di' [a codesto uomo]: “Goditi la tua miscredenza! In verità sei tra i compagni del Fuoco”"},{"SurahNumber":39,"VerseNumber":9,"Text":"Ma come? Chi passa in devozione le ore della notte, prosternato e ritto, timorato per l'Altra vita e speranzoso nella misericordia del suo Signore... Di': “Sono forse uguali e coloro che sanno e coloro che non sanno?”. Solo gli uomini dotati di intelletto riflettono"},{"SurahNumber":39,"VerseNumber":10,"Text":"Di': “O Miei servi che credete, temete il vostro Signore!”. Coloro che in questa vita fanno il bene, [avranno] un bene. Vasta è la terra di Allah. Coloro che sono perseveranti riceveranno la loro incalcolabile ricompensa"},{"SurahNumber":39,"VerseNumber":11,"Text":"Di': “Mi è stato ordinato di adorare Allah e renderGli un culto puro"},{"SurahNumber":39,"VerseNumber":12,"Text":"mi è stato ordinato di essere il primo di coloro che Gli si sottomettono”"},{"SurahNumber":39,"VerseNumber":13,"Text":"Di': “Se disobbedisco al mio Signore, temo il castigo di un Giorno terribile”"},{"SurahNumber":39,"VerseNumber":14,"Text":"Di': “È Allah che adoro e Gli rendo un culto puro"},{"SurahNumber":39,"VerseNumber":15,"Text":"Adorate [pure] ciò che volete all'infuori di Lui!”. Di': “Coloro che nel Giorno della Resurrezione [constateranno] la rovina delle loro persone e delle loro famiglie, saranno i [veri] perdenti”. Non è forse questa la perdita palese"},{"SurahNumber":39,"VerseNumber":16,"Text":"Avranno sopra di loro nuvole di fuoco, e nuvole di fuoco sotto di loro. Ecco la minaccia di Allah ai Suoi servi: “O Miei servi, temeteMi!”"},{"SurahNumber":39,"VerseNumber":17,"Text":"[Annuncia] la lieta novella a coloro che si separano dagli idoli per non adorarli e si inchinano ad Allah. Annuncia la lieta novella ai Miei servi"},{"SurahNumber":39,"VerseNumber":18,"Text":"che ascoltano [attenti] la Parola e obbediscono a quanto di meglio essa contiene. Essi sono coloro che Allah ha guidato, sono i dotati di intelletto"},{"SurahNumber":39,"VerseNumber":19,"Text":"Ma come? Quello il cui castigo è già deciso... Potrai salvarlo dal Fuoco"},{"SurahNumber":39,"VerseNumber":20,"Text":"Coloro che temono il loro Signore [abiteranno agli alti] piani, al di sopra dei quali sono stati costruiti altri piani e sotto di loro scorreranno i ruscelli. Promessa di Allah! Allah non manca alla Sua promessa"},{"SurahNumber":39,"VerseNumber":21,"Text":"Non vedi dunque che Allah ha fatto scendere l'acqua dal cielo e poi l'ha guidata, nella terra, verso fonti sgorganti; quindi per suo tramite fa germinare graminacee dai diversi colori che poi appassiscono, e così le vedi ingiallite, e infine ne fa secchi frammenti. Certo questo è un Monito per coloro che hanno intelletto"},{"SurahNumber":39,"VerseNumber":22,"Text":"Colui cui Allah apre il cuore all'Islàm e che possiede una luce che proviene dal suo Signore... Guai a coloro che hanno i cuori insensibili al Ricordo di Allah. Essi sono in errore evidente"},{"SurahNumber":39,"VerseNumber":23,"Text":"Allah ha fatto scendere il più bello dei racconti, un Libro coerente e reiterante, [alla lettura del quale] rabbrividisce la pelle di coloro che temono il loro Signore e poi si distende la pelle, insieme coi cuori, al Ricordo di Allah. Questa è la Guida di Allah con cui Egli guida chi vuole. E coloro che Allah svia, non avranno direzione"},{"SurahNumber":39,"VerseNumber":24,"Text":"Forse colui che nel Giorno della Resurrezione tenterà invano di preservare il suo volto dal peggiore dei castighi... ? E sarà detto agli ingiusti: “Gustate quel che avete meritato!”"},{"SurahNumber":39,"VerseNumber":25,"Text":"Già coloro che li precedettero tacciarono di menzogna; giunse loro il castigo da dove non se lo aspettavano"},{"SurahNumber":39,"VerseNumber":26,"Text":"Allah fece provare loro l'ignominia in questa vita; ma il castigo nell'Altra vita è certamente più grande, se lo sapessero"},{"SurahNumber":39,"VerseNumber":27,"Text":"Già in questo Corano abbiamo proposto agli uomini parabole di ogni genere, affinché riflettano"},{"SurahNumber":39,"VerseNumber":28,"Text":"[Abbiamo dato loro] un Corano arabo, esente da tortuosità, affinché temano [Allah]"},{"SurahNumber":39,"VerseNumber":29,"Text":"Allah vi propone la metafora di un uomo che dipende da soci in lite tra loro e di un altro che sottostà ad un [unico] padrone. Sono forse nella stessa condizione? Lode ad Allah, ma la maggior parte degli uomini non sanno"},{"SurahNumber":39,"VerseNumber":30,"Text":"In verità dovrai morire ed essi dovranno morire"},{"SurahNumber":39,"VerseNumber":31,"Text":"poi, nel Giorno della Resurrezione, polemizzerete [tra voi] davanti al vostro Signore"}]}