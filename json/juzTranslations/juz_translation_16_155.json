{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":18,"VerseNumber":75,"Text":"[خَضِر] گفت: «به تو نگفتم که هرگز نمی‌توانی با من شکیبایی کنی؟»"},{"SurahNumber":18,"VerseNumber":76,"Text":"[موسی] گفت: «اگر از این پس چیزى از تو پرسیدم، دیگر با من همراهى نكن [و] از جانب من قطعاً معذور خواهى بود»"},{"SurahNumber":18,"VerseNumber":77,"Text":"پس به راه افتادند تا به اهالی شهری رسیدند [و] از آنان غذا خواستند؛ [اما آنان] از مهمان‌کردنشان خودداری کردند. سپس در آنجا دیواری یافتند که می‌خواست فرو بریزد و [خضر] آن را راست و استوار کرد. [موسی] گفت: «اگر می‌خواستی، [می‌توانستی] برای آن [کار، از آنان] مزدی بگیری»"},{"SurahNumber":18,"VerseNumber":78,"Text":"[خَضِر] گفت: «اینک زمان جدایی من و تو فرارسیده است. به زودی تو را از توضیح [و دلیل] آنچه که نتوانستی در برابرش شکیبایی کنی آگاه خواهم ساخت"},{"SurahNumber":18,"VerseNumber":79,"Text":"اما آن کشتی، از آنِ بینوایانی بود که در دریا کار می‌کردند؛ خواستم معیوبش کنم؛ [زیرا] پیش راهشان [در دریا] پادشاهی [ستمکار] بود که هر کشتی [سالمی] را به زور می‌گرفت"},{"SurahNumber":18,"VerseNumber":80,"Text":"و اما آن نوجوان، پدر و مادرش مؤمن بودند؛ پس ترسیدیم که آن دو را به سرکشی و کفر وادارد"},{"SurahNumber":18,"VerseNumber":81,"Text":"از این رو، خواستیم که پروردگارشان به جای او [فرزند] پاک‌تر و مهربان‌تری به آنها عطا فرماید"},{"SurahNumber":18,"VerseNumber":82,"Text":"و اما آن دیوار، از دو پسربچۀ یتیم در آن شهر بود و گنجی زیر آن بود که به آن دو تعلق داشت و پدرشان [نیز] مردی درستکار بود؛ پس پروردگارت خواست که [آن دو یتیم] به حد بلوغ برسند و گنج خویش را [از زیر آن دیوار] بیرون آورند. این رحمتی از جانب پروردگار تو بود و من این [کار‌ها] را خودسرانه نکردم. این بود توضیح [و دلیل] کارهایی که نتوانستی در برابرش شکیبایی کنی»"},{"SurahNumber":18,"VerseNumber":83,"Text":"و [ای پیامبر، مشرکان و یهود] دربارۀ «ذوالقَرنین» از تو می‌پرسند؛ بگو: «به زودی چیزی از سرگذشت او برایتان خواهم خواند»"},{"SurahNumber":18,"VerseNumber":84,"Text":"ما در زمین به او قدرت و حکومت دادیم و وسیلۀ [رسیدن به] هر چیزی را در اختیارش نهادیم"},{"SurahNumber":18,"VerseNumber":85,"Text":"او [از این] وسایل [برای رسیدن به اهدافش] استفاده کرد"},{"SurahNumber":18,"VerseNumber":86,"Text":"[روزی در زمین به راه افتاد] تا به محل غروب خورشید رسید. [چنین به نظرش رسید] که خورشید در چشمه‌ای گرم و گِل‌آلود غروب می‌کند و در [نزدیکیِ] آنجا قومی [کافر] یافت. [به او] گفتیم: «ای ذوالقرنین، یا [آنان را] مجازات می‌کنی یا در میانشان [رفتار] نیکویی پیش می‌گیری»"},{"SurahNumber":18,"VerseNumber":87,"Text":"[ذوالقرنین] گفت: «اما کسی‌ را که ستم کرده [و شرک ورزیده] است مجازات خواهیم کرد، سپس به سوی پروردگارش بازگردانده می‌شود، آنگاه او را به عذابی بسیار سخت مجازات خواهد کرد"},{"SurahNumber":18,"VerseNumber":88,"Text":"و اما کسی که ایمان آورد و کار شایسته انجام دهد، [در آخرت،] نیکوترین پاداش [= بهشت] را خواهد داشت و با ملایمت [و مهربانی] با وی سخن خواهیم گفت»"},{"SurahNumber":18,"VerseNumber":89,"Text":"سپس [ذوالقرنین] از وسایل [خود] استفاده کرد [و به سوی مشرق رفت]"},{"SurahNumber":18,"VerseNumber":90,"Text":"تا آنکه به جایگاه برآمدن خورشید رسید. [در آنجا خورشید را] دید که بر مردمانی طلوع می‌کند که در برابر [نور و گرمای آفتاب] پوششی برایشان قرار نداده بودیم [نه سرپناهی، نه سایۀ درختی]"},{"SurahNumber":18,"VerseNumber":91,"Text":"[کار ذوالقرنین] اینچنین بود و ما به آنچه او در اختیار داشت [و انجام می‌داد] کاملاً آگاه بودیم"},{"SurahNumber":18,"VerseNumber":92,"Text":"سپس [ذوالقرنین] از امکانات [خود] استفاده کرد [و به جایی بین شرق و غرب رفت]"},{"SurahNumber":18,"VerseNumber":93,"Text":"[او همچنان رفت] تا به [دره‌ای] میان دو کوه رسید و در کنار آن دو [کوه،] مردمی را یافت که سخنی [جز زبان خود را] نمی‌فهمیدند"},{"SurahNumber":18,"VerseNumber":94,"Text":"[آنان] گفتند: «ای ذوالقرنین، یأجوج و مأجوج در این سرزمین [تبهکاری و] فساد می‌کنند. آیا [ممکن است] هزینه‌ای در اختیارت قرار دهیم تا میان ما و آنان سدی بسازی؟»"},{"SurahNumber":18,"VerseNumber":95,"Text":"او گفت: «آنچه [از قدرت و ثروت] که پروردگارم در آن به من توانایی داده است [از پیشنهاد مالی شما] بهتر است؛ پس مرا با نیرویى [انسانى‌] یارى كنید [تا] میان شما و آنان سدّى محکم استوار سازم"},{"SurahNumber":18,"VerseNumber":96,"Text":"قطعات آهن برایم بیاورید [و روی هم بچینید]» تا وقتی ‌کاملاً میان دو کوه را برابر ساخت [و پوشاند. سپس] گفت: «[در اطراف دیوارۀ آهنین آتش بیفروزید و] در آن بدمید». [آنان چنین کردند] تا وقتی آن [قطعات آهن] را گداخته کرد؛ [سپس] گفت: «[اکنون] مسِ مُذاب برایم بیاورید تا روی آن [دیوار] بریزم»"},{"SurahNumber":18,"VerseNumber":97,"Text":"[یأجوج و مأجوج] دیگر نتوانستند از آن [سد] بالا روند و [حتی] نتوانستند سوراخی در آن ایجاد کنند"},{"SurahNumber":18,"VerseNumber":98,"Text":"[آنگاه ذوالقرنین] گفت: «این [سد،] از رحمت پروردگار من است [و تا الله بخواهد باقی می‌مانَد]؛ اما هنگامی که وعدۀ پروردگارم فرارسد، آن را در هم می‌کوبد و وعدۀ پروردگارم حق است»"},{"SurahNumber":18,"VerseNumber":99,"Text":"و در آن روز [که جهان پایان می‌پذیرد] آنان را [چنان] رها می‌کنیم که [از فراوانیِ جمعیت،] در هم می‌آمیزند و [همین که] در صور دمیده ‌شد، همه را [در یک جا] جمع می‌کنیم"},{"SurahNumber":18,"VerseNumber":100,"Text":"و آن روز، دوزخ را آشکارا بر کافران عرضه می‌داریم"},{"SurahNumber":18,"VerseNumber":101,"Text":"[همان] کسانی‌ که چشمانشان از یاد من در پرده‌[ی غفلت] بود و توان شنیدن [آیات الهی را] نداشتند"},{"SurahNumber":18,"VerseNumber":102,"Text":"آیا کسانی‌ که کفر ورزیدند، پنداشته‌اند كه [مى‌توانند] به جاى من، بندگانم را کارساز [و دوستِ خود] بگیرند؟ بی‌تردید، ما دوزخ را برای پذیرایی كافران آماده كرده‌ايم"},{"SurahNumber":18,"VerseNumber":103,"Text":"[ای پیامبر،] بگو: «[می‌خواهید] شما را از زیانکارترین [مردم] در کارها آگاه سازم؟"},{"SurahNumber":18,"VerseNumber":104,"Text":"[آنان] کسانی هستند‌ که تلاششان در زندگی دنیا تباه گشته است و خود می‌پندارند که کار نیکو می‌کنند»"},{"SurahNumber":18,"VerseNumber":105,"Text":"آنان کسانی هستند که به آیات پروردگارشان و دیدارِ او [در آخرت] کافر شدند؛ پس کارهایشان تباه گشت و روز قیامت [هیچ قدر و] ارزشى برایشان قائل نمی‌شویم"},{"SurahNumber":18,"VerseNumber":106,"Text":"اینچنین است که به خاطر کفری که ورزیده‌اند و آیات و پیامبرانِ مرا به تمسخر گرفته‌اند مجازات‌شان دوزخ است‌"},{"SurahNumber":18,"VerseNumber":107,"Text":"بی‌تردید، کسانی‌ که ایمان آورده‌ و کار‌های شایسته انجام داده‌اند، باغ‌های [بهشت] برین، محلّ پذیرایی آنها خواهد بود"},{"SurahNumber":18,"VerseNumber":108,"Text":"جاودانه در آن خواهند ماند و هرگز از آنجا به جای دیگری گرایش ندارند"},{"SurahNumber":18,"VerseNumber":109,"Text":"[ای پیامبر،] بگو: «اگر دریا برای [نگارش] کلمات پروردگارم جوهر شود، پیش از آنکه کلمات پروردگارم پایان یابد، قطعاً دریا به پایان می‌رسد؛ هر چند [دریاهایی دیگر] همانند آن [دریا را نیز] به کمک [آن] بیاوریم»"},{"SurahNumber":18,"VerseNumber":110,"Text":"[ای پیامبر،] بگو: «من فقط بشری [عادی] همچون شما هستم. به من وحی می‌شود که تنها معبودتان، اللهِ یکتاست؛ پس هر‌ کس به دیدارِ پروردگارش [در آخرت] امید دارد، باید کار شایسته انجام دهد و هیچ کس را در عبادتِ پروردگارش شریک نسازد»"},{"SurahNumber":19,"VerseNumber":1,"Text":"کهیعص [= کاف. ها. یا. عین. صاد]"},{"SurahNumber":19,"VerseNumber":2,"Text":"[این] بیان رحمت پروردگارت [نسبت] به بنده‌اش زکریاست"},{"SurahNumber":19,"VerseNumber":3,"Text":"آنگاه که پروردگارش را به ندایی پنهان [به دعا] خواند"},{"SurahNumber":19,"VerseNumber":4,"Text":"گفت: «پروردگارا، به راستی که استخوانم سست شده و [موی] سرم از پیری سپید گشته و ای پروردگارم، [هرگز] در دعای تو [از اجابت] بی‌بهره نبوده‌ام"},{"SurahNumber":19,"VerseNumber":5,"Text":"و من پس از [مرگ] خود از خویشاوندانم [نسبت به حفظِ دین تو] بیمناکم و همسرم [نیز] نازاست؛ پس به لطف خویش [فرزندی به عنوان وارث و] یاور به من عطا فرما"},{"SurahNumber":19,"VerseNumber":6,"Text":"[پسری که] وارث من و وارث خاندانِ یعقوب باشد؛ و پروردگارا، او را [در علم و دین، انسانی] پسندیده گردان»"},{"SurahNumber":19,"VerseNumber":7,"Text":"[الله دعایش را اجابت کرد و فرمود:] «ای زکریا، ما تو را به [تولدِ] پسری بشارت می‌دهیم که نامش یحیی است [و] پیش از این، همنامی برایش قرار نداده‌ایم»"},{"SurahNumber":19,"VerseNumber":8,"Text":"[زکریا] گفت: «پروردگارا، چگونه پسری خواهم داشت در حالی ‌که همسرم نازاست و من [نیز] از شدت پیری، به ناتوانی رسیده‌ام؟»"},{"SurahNumber":19,"VerseNumber":9,"Text":"[فرشته] گفت: «این گونه است [که تو می‌گویی؛ ولی] پروردگارت فرموده است: \"این [امر،] برای من آسان است و به راستی پیش از این [نیز] تو را آفریدم، در حالی ‌که چیزی نبودی\"»"},{"SurahNumber":19,"VerseNumber":10,"Text":"[زکریا] گفت: «پروردگارا، نشانه‌ای [بر تحققِ این بشارت] برایم قرار بده». [الله] فرمود: «نشانۀ تو این است که سه شبانه [روز] در حالی‌ که سالم [و تندرست] هستی، با مردم سخن نمی‌گویی»"},{"SurahNumber":19,"VerseNumber":11,"Text":"او از محراب [= جایگاه عبادتش] به سوی قومش رفت و به آنان اشاره کرد که: «بامداد و شامگاه، [پروردگار را] به پاکی یاد کنید»"},{"SurahNumber":19,"VerseNumber":12,"Text":"[الله فرمود:] «ای یحیی، کتاب [تورات] را با قوّت [و جدیت] بگیر» و در کودکی به او دانش [و حکمت] دادیم"},{"SurahNumber":19,"VerseNumber":13,"Text":"و از جانب خویش [به او] محبت و پاکی [از گناهان عطا کردیم] و او پرهیزگار بود"},{"SurahNumber":19,"VerseNumber":14,"Text":"و نسبت به پدر و مادرش نیکوکار بود و سرکش [و] نافرمان نبود"},{"SurahNumber":19,"VerseNumber":15,"Text":"و سلام [و امنیتِ الله] بر او باد، روزی‌ که متولد شد و روزی ‌که می‌میرد و روزی ‌که زنده برانگیخته می‌شود"},{"SurahNumber":19,"VerseNumber":16,"Text":"و در [این] کتاب [= قرآن] از مریم یاد کن، آنگاه ‌که از خانواده‌اش کناره گرفت [و در] ناحیۀ شرقی [از آنان] مستقر شد"},{"SurahNumber":19,"VerseNumber":17,"Text":"و میان خود و آنها پرده‌اى افكند [تا خلوتگاهِ عبادتش باشد]. آنگاه [ما] روحِ خود [= جبرئیل] را به سویش فرستادیم و به [شكل] انسانی خوش‌اندام بر وی نمایان گشت"},{"SurahNumber":19,"VerseNumber":18,"Text":"[مریم] گفت: «من از [شرّ] تو، به [الله] رحمان پناه می‌برم. اگر پرهیزگاری [به من آسیب نرسان]»"},{"SurahNumber":19,"VerseNumber":19,"Text":"[جبرئیل] گفت: «یقیناً من فرستادۀ پروردگارت هستم تا پسرِ پاکیزه‌ای به تو بخشم»"},{"SurahNumber":19,"VerseNumber":20,"Text":"[مریم] گفت: «چگونه ممکن است پسری داشته باشم؛ حال آنكه دست هیچ انسانی به من نرسیده است و بدكار [نیز] نبوده‌ام؟»"},{"SurahNumber":19,"VerseNumber":21,"Text":"[جبرئیل] گفت: «[دستور‌] چنین است. پروردگارت فرمود: \"این [کار] بر من آسان است و او را برای مردم نشانه‌ای [از قدرتِ خویش] قرار می‌دهیم و [نیز] رحمتی از سوی ماست؛ و این [شیوۀ تولد،] امری انجام‌یافته [و حتمی] است\"»"},{"SurahNumber":19,"VerseNumber":22,"Text":"پس [مریم] او [= عیسی] را باردار شد. و با او به جایی دوردست [رفت و از مردم] کناره گرفت"},{"SurahNumber":19,"VerseNumber":23,"Text":"درد زایمان او را به سمت یک تنۀ‌ نخل کشاند [و او در حالی که درد می‌کشید] گفت: «ای کاش پیش از این می‌مُردم و به کلی از یادها می‌رفتم [تا کسی درباره‌ام خیال باطل نکند]»"},{"SurahNumber":19,"VerseNumber":24,"Text":"ناگهان از زیر [پای] او، [جبرئیل] ندایش داد که: «غمگین مباش. پروردگارت زیر [پاى‌] تو چشمۀ آبى روان ساخته است"},{"SurahNumber":19,"VerseNumber":25,"Text":"و تنۀ نخل را به طرف خود تکان بده [تا] خرمای تازه بر تو فرو‌ریزد"},{"SurahNumber":19,"VerseNumber":26,"Text":"آنگاه [از آن خرما] بخور و [از آب نهر] بنوش و دیدگان را [به ‌این فرزند] روشن دار [و شاد باش]؛ و اگر هر یک از مردم را دیدی [با اشاره] بگو: \"من برای [الله] رحمان روزه[ی سکوت] نذر کرده‌ام و امروز با هیچ انسانی سخن نخواهم گفت\"»"},{"SurahNumber":19,"VerseNumber":27,"Text":"[مریم] در حالی‌ که او [= عیسی] را برداشته بود نزد قومش آمد. آنان گفتند: «ای مریم، به راستی دروغ بزرگی می‌گویی [که این نوزاد بدون پدر متولد شده است]"},{"SurahNumber":19,"VerseNumber":28,"Text":"ای خواهر هارون، نه پدرت مرد بدکاری بود و نه مادرت [زن] بدکاره‌ای»"},{"SurahNumber":19,"VerseNumber":29,"Text":"آنگاه مریم به او [= عیسی] اشاره کرد. آنان گفتند: «چگونه با ‌کودکی در گهواره سخن بگوییم؟»"},{"SurahNumber":19,"VerseNumber":30,"Text":"[عیسی به سخن آمد و] گفت: «من بندۀ الله هستم. او به من کتاب داده و مرا پیامبر ساخته است"},{"SurahNumber":19,"VerseNumber":31,"Text":"و مرا ـ هر جا که باشم ـ پربرکت نموده و تا زنده‌ هستم مرا به نماز و زکات سفارش کرده است"},{"SurahNumber":19,"VerseNumber":32,"Text":"و نسبت به مادرم نیکوکار [گردانده] و مرا [در برابر پروردگارم] سرکش [و] نافرمان قرار نداده است"},{"SurahNumber":19,"VerseNumber":33,"Text":"و سلام بر من، روزی‌ که متولد شدم و روزی‌ که می‌میرم و روزی‌ که زنده برانگیخته می‌شوم»"},{"SurahNumber":19,"VerseNumber":34,"Text":"این است [حکایت] عیسی پسر مریم؛ [همان] گفتار راستی که [گمراهان] درباره‌اش تردید [و اختلاف] می‌کنند"},{"SurahNumber":19,"VerseNumber":35,"Text":"[هرگز] سزاوار نیست که الله [برای خویش] فرزندی بگیرد. او [پاک و] منزّه است. [الله] هر گاه کاری را اراده کند، فقط به آن می‌گوید: «موجود شو»؛ آنگاه [بی‌درنگ] موجود می‌شود"},{"SurahNumber":19,"VerseNumber":36,"Text":"و [عیسی به قومش گفت:] «بی‌تردید، الله پروردگار من و شماست؛ پس او را عبادت کنید [که] راهِ راست همین است»"},{"SurahNumber":19,"VerseNumber":37,"Text":"آنگاه گروه‌ها[ی مختلفِ قومش] در میان خود دچار اختلاف شدند؛ پس وای بر کسانی که کفر ورزیدند از مشاهدۀ روز بزرگ [قیامت]"},{"SurahNumber":19,"VerseNumber":38,"Text":"آن روز ‌که نزد ما می‌آیند، چه [خوب] شنوا و بینا هستند! اما امروز [در زندگی دنیا] ستمکاران در گمراهیِ آشکارند"},{"SurahNumber":19,"VerseNumber":39,"Text":"و [ای پیامبر،] به آنان دربارۀ روز [پشیمانی و] حسرت هشدار بده؛ آنگاه كه کار [داورى] انجام می‌گیرد؛ و [امروز‌] آنان در غفلتند و ایمان نمی‌آورند"},{"SurahNumber":19,"VerseNumber":40,"Text":"یقیناً ما زمین و هر ‌کس را بر آن است به ارث می‌بریم و [همه] به سوی ما بازگردانده می‌شوند"},{"SurahNumber":19,"VerseNumber":41,"Text":"و [ای پیامبر،] در این کتاب از ابراهیم یاد کن. بی‌تردید، او پیامبری بسیار راستگو بود"},{"SurahNumber":19,"VerseNumber":42,"Text":"هنگامی‌ که به پدرش [آزر] گفت: «پدر جان، چرا چیزی را عبادت می‌کنی که نه [دعایت را] می‌شنود و نه [عبادتت را] می‌بیند و نه گزندی را از تو دور می‌سازد؟"},{"SurahNumber":19,"VerseNumber":43,"Text":"پدر جان، یقیناً از دانش [وحی] چیزی به من رسیده است که [هرگز] به تو نرسیده است؛ پس از من پیروی کن تا تو را به راهی راست هدایت کنم"},{"SurahNumber":19,"VerseNumber":44,"Text":"پدر جان، از شیطان پیروی نکن [چرا که] بی‌تردید، شیطان نسبت به [الله] رحمان نافرمان بود"},{"SurahNumber":19,"VerseNumber":45,"Text":"پدر جان، من می‌ترسم که از [جانب الله] رحمان عذابی به تو رسد و [در دوزخ] از دوستان [و همنشینانِ] شیطان باشی»"},{"SurahNumber":19,"VerseNumber":46,"Text":"[آزر] گفت: «ای ابراهیم، آیا از معبود‌های من رویگردانی؟ اگر [از عقیده‌ات] دست برنداری، قطعاً سنگسارت می‌کنم؛ [برو] و مدت زیادى از من دور شو»"},{"SurahNumber":19,"VerseNumber":47,"Text":"[ابراهیم] گفت: «سلام [و امنیت از جانب من] بر تو. به زودی از پروردگارم برایت آمرزش خواهم خواست. بی‌تردید، او نسبت به من بسیار مهربان است"},{"SurahNumber":19,"VerseNumber":48,"Text":"و از شما [کافران] و آنچه به جای الله می‌خوانید کناره‌گیری می‌کنم و پروردگارم را می‌خوانم. امید است كه در خواندنِ پروردگارم [از اجابت] بى‌بهره نباشم»"},{"SurahNumber":19,"VerseNumber":49,"Text":"هنگامی که از آنان و آنچه به جای الله عبادت می‌کردند کناره‌گیری کرد، [پسرش] اسحاق و [نوه‌اش] یعقوب را به او بخشیدیم و همه [آنان] را پیامبر نمودیم"},{"SurahNumber":19,"VerseNumber":50,"Text":"و ایشان را از رحمت خویش بهره‌مند ساختیم و [در میان مردم آوازۀ بلند و] نام نیکو برایشان نهادیم"},{"SurahNumber":19,"VerseNumber":51,"Text":"و در این کتاب، از موسی یاد کن. بی‌تردید، او [برگزیده‌ای] مخلص و فرستاده‌ای پیامبر بود"},{"SurahNumber":19,"VerseNumber":52,"Text":"و [ما] او [=موسى] را از كناره [كوه] طور و سمت راست [خودش] ندا دادیم و او را مناجات‌کنان [به خویش] نزدیک ساختیم"},{"SurahNumber":19,"VerseNumber":53,"Text":"و از رحمت خود، برادرش هارون را به عنوان پیامبر به وی عطا کردیم"},{"SurahNumber":19,"VerseNumber":54,"Text":"و در این کتاب، از اسماعیل یاد کن. بی‌تردید، او راست‌وعده و فرستاده‌ای پیامبر بود"},{"SurahNumber":19,"VerseNumber":55,"Text":"و [همواره] خانواده‌اش را به نماز و زکات فرمان می‌داد و نزد پروردگارش پسندیده بود"},{"SurahNumber":19,"VerseNumber":56,"Text":"و در این کتاب، از ادریس یاد کن. بی‌تردید، او راست‌گفتار پیامبری بود"},{"SurahNumber":19,"VerseNumber":57,"Text":"و [ما] او را به مقامی بلند برکشیدیم"},{"SurahNumber":19,"VerseNumber":58,"Text":"اینان کسانی از پیامبران هستند که الله نعمت [هدایت] به آنان داد؛ [افرادی] از فرزندان آدم و از كسانى كه همراه نوح [بر كشتى‌] سوار كردیم و از فرزندان ابراهیم و یعقوب و از [جمله] افرادی كه هدایت کردیم و برگزیدیم [و] هر گاه آیات [پرودگار‌] رحمان بر آنان خوانده مى‌شد، سجده‌كنان و گریان به خاک مى‌افتادند"},{"SurahNumber":19,"VerseNumber":59,"Text":"پس از آنان، جانشینانى گمراه و ناشایست آمدند كه نماز را تباه ساختند [و در آن سهل‌انگارى نمودند] و از هوس‌ها [و شهوات] پیروى كردند؛ و به زودى [کیفرِ] گمراهى [خویش] را خواهند دید"},{"SurahNumber":19,"VerseNumber":60,"Text":"مگر کسی که توبه نمود و ایمان آورد و کاری شایسته کرد، اینان به بهشت داخل می‌شوند و هیچ ستمی بر آنان نمی‌رود"},{"SurahNumber":19,"VerseNumber":61,"Text":"باغ‌هایی جاودان که [الله] رحمان از [عالم] غیب [و نادیده] به بندگانش وعده داده است. یقیناً وعدۀ او آمدنی است"},{"SurahNumber":19,"VerseNumber":62,"Text":"در آنجا سخن بیهوده‌ای نمی‌شنوند [و گفتارشان] جز سلام [و تحیت نیست]؛ و در آنجا برایشان [هر] صبح و شام روزی‌ [بی‌حساب فراهم] است"},{"SurahNumber":19,"VerseNumber":63,"Text":"این همان بهشتی است که به هر كس از بندگانمان که [در دنیا] پرهیزگار باشد به میراث می‌دهیم"},{"SurahNumber":19,"VerseNumber":64,"Text":"و [ای جبرئیل، به محمد بگو:‌] «[ما فرشتگان] جز به فرمان پروردگارت فرود نمی‌آییم. او حاکم بر آینده و گذشته و حالِ ماست؛ و پروردگارت فراموشکار نیست‌"},{"SurahNumber":19,"VerseNumber":65,"Text":"[همان] پروردگار آسمان‌ها و زمین و آنچه میان آنهاست؛ پس او را عبادت کن و بر عبادتش شکیبا [و پایدار] باش. آیا [همانند و] همنامی برایش می‌شناسی؟»"},{"SurahNumber":19,"VerseNumber":66,"Text":"و انسان [کافر] می‌گوید: «آیا هنگامی که بمیرم، به راستی مرا زنده [از گور] بیرون خواهند ‌آورد؟»"},{"SurahNumber":19,"VerseNumber":67,"Text":"آیا انسان به یاد نمی‌آورد که ما پیش از این او را آفریدیم، در حالی ‌که هیچ نبود؟"},{"SurahNumber":19,"VerseNumber":68,"Text":"پس سوگند به پروردگارت که یقیناً آنان [= منکران قیامت] را با شیاطین محشور خواهیم کرد؛ سپس همه را به‌زانودرآمده گرداگرد دوزخ حاضر می‌کنیم"},{"SurahNumber":19,"VerseNumber":69,"Text":"سپس از هر گروهی، کسانی را که در برابر [فرمان الله] رحمان سرکش‌تر بوده‌اند بیرون می‌کشیم"},{"SurahNumber":19,"VerseNumber":70,"Text":"آنگاه یقیناً ما به [حال] کسانی ‌که برای [درافتادن به] آن [آتش مهیب] سزاوارترند، داناتریم"},{"SurahNumber":19,"VerseNumber":71,"Text":"و هیچ یک از شما [مردم] نیست، مگر آنکه وارد آن می‌گردد؛ [مؤمنان برای عبور و دیدن، کافران برای ورود و ماندن]. این [امر،] همواره بر پروردگارت حکمی حتمی است"},{"SurahNumber":19,"VerseNumber":72,"Text":"سپس كسانى را كه پرهیزگاری كرده‌اند [از آتش] نجات مى‌دهیم و ظالمان را به‌زانودرآمده در آن رها مى‌كنیم"},{"SurahNumber":19,"VerseNumber":73,"Text":"و هنگامی‌ که آیات روشن ما بر آنان تلاوت می‌شود، کسانی ‌که کفر ورزیده‌اند به افرادی‌ که ایمان آورده‌اند می‌گویند: «كدام یک از [ما] دو گروه، جایگاهی بهتر و مجلسی نیکوتر دارد؟»"},{"SurahNumber":19,"VerseNumber":74,"Text":"چه بسیار نسل‌ها را پیش از آنان نابود کردیم که ثروتی بیشتر و ظاهری آراسته‌تر داشتند"},{"SurahNumber":19,"VerseNumber":75,"Text":"[ای پیامبر،] بگو: «هر کس که در گمراهى است، [الله‌] رحمان به او مهلت مى‌دهد [تا گمراهی‌اش بیشتر شود] تا زمانی که وعدۀ الهی را [به چشم خود] ببینند: یا عذاب [دنیا] یا [کیفرِ] قیامت. پس به زودى خواهند دانست که چه کسی جایگاهش بدتر و سپاهش ناتوان‌تر است»"},{"SurahNumber":19,"VerseNumber":76,"Text":"و [اما] کسانی ‌که راه‌یافته‌اند، الله بر هدایتشان می‌افزاید؛ و نیکی‌های پایدار [= رفتار و گفتار شایسته] در پیشگاه پروردگارت، پاداشی بهتر و سرانجامی نیکوتر دارد"},{"SurahNumber":19,"VerseNumber":77,"Text":"آیا دیدی آن کسی را که به آیات ما کافر شد و گفت: «قطعاً مال و فرزند [فراوانی در آخرت] به من داده خواهد شد»؟"},{"SurahNumber":19,"VerseNumber":78,"Text":"آیا او بر غیب آگاهی یافته یا از [الله] رحمان پیمانی گرفته است؟"},{"SurahNumber":19,"VerseNumber":79,"Text":"[هرگز] چنین نیست؛ گفته‌اش را می‌نویسیم و بر عذابش می‌افزاییم‌"},{"SurahNumber":19,"VerseNumber":80,"Text":"و آنچه [از اموال و فرزندان] که می‌گوید از او به ارث می‌بریم و [روز قیامت، نیازمند و] تنها نزد ما می‌آید"},{"SurahNumber":19,"VerseNumber":81,"Text":"و [مشرکان] به جای الله معبودانی برگزیده‌اند تا [یاور و] پشتیبانشان باشند"},{"SurahNumber":19,"VerseNumber":82,"Text":"چنین نیست؛ [بلکه آن معبودها در قیامت] عبادت آنان را انکار خواهند کرد و دشمنشان خواهند بود"},{"SurahNumber":19,"VerseNumber":83,"Text":"[ای پیامبر،] آیا ندیدی كه ما شیاطین را بر كافران فرستادیم تا آنان را [با وسوسه‌های خود] تحریک كنند [و از راهِ الله بازدارند]؟"},{"SurahNumber":19,"VerseNumber":84,"Text":"پس دربارۀ [نابودیِ] آنان شتاب نکن. جز این نیست که ما [روزهای مرگ و فرارسیدنِ عذاب را] به دقت برایشان می‌شماریم"},{"SurahNumber":19,"VerseNumber":85,"Text":"[یاد كن از‌] روزى كه پرهیزگاران را [با عزت و احترام] به مهمانی [الله] رحمان گِرد می‌آوریم"},{"SurahNumber":19,"VerseNumber":86,"Text":"و مجرمان را تشنه‌کام به سوی جهنم می‌رانیم"},{"SurahNumber":19,"VerseNumber":87,"Text":"آنان هرگز [توان] شفاعت ندارند؛ مگر کسی ‌که [با ایمان و عمل شایسته‌اش،] از [الله] رحمان پیمانی گرفته باشد"},{"SurahNumber":19,"VerseNumber":88,"Text":"و [مشرکان] گفتند: «[الله] رحمان، فرزندی [برای خویش] برگزیده است»"},{"SurahNumber":19,"VerseNumber":89,"Text":"به راستی [با این ادعا] چیزی بسیار زشت [به میان] آوردید"},{"SurahNumber":19,"VerseNumber":90,"Text":"از این [سخن کفرآمیز،] نزدیک است آسمان‌ها از هم بپاشد و زمین بشکافد و کوه‌ها در هم بشکنند و فروریزند"},{"SurahNumber":19,"VerseNumber":91,"Text":"[چرا] که برای [الله] رحمان فرزندی ادعا کرده‌اند"},{"SurahNumber":19,"VerseNumber":92,"Text":"و هرگز سزاوار [الله] رحمان نیست که فرزندی برگزیند"},{"SurahNumber":19,"VerseNumber":93,"Text":"در آسمان‌ها و زمین هیچ كسى نیست، مگر آنكه [در روز قیامت، خاکسار و] بنده‌وار نزد الله رحمان مى‌آید"},{"SurahNumber":19,"VerseNumber":94,"Text":"یقیناً [الله همۀ] آنان را در شمار آورده و درست برشمرده است"},{"SurahNumber":19,"VerseNumber":95,"Text":"و همگی‌شان روز قیامت، تنها [و تهیدست] نزد او حاضر می‌شوند"},{"SurahNumber":19,"VerseNumber":96,"Text":"کسانی‌ که ایمان آورده‌اند و کارهای شایسته کرده‌اند یقیناً [الله] رحمان [در دل‌های بندگانش] محبتی برایشان خواهد نهاد"},{"SurahNumber":19,"VerseNumber":97,"Text":"[ای پیامبر،] بی‌تردید، ما این [قرآن] را بر زبان تو آسان نمودیم تا پرهیزگاران را با آن بشارت دهی و ستیزه‌گران [سرسخت] را بیم دهی"},{"SurahNumber":19,"VerseNumber":98,"Text":"و چه بسیار نسل‌های گذشته را پیش از آنان نابود کردیم. آیا [وجود] هیچ‌یک از آنان را احساس می‌کنی یا کمترین صدایی از آنان می‌شنوی؟"},{"SurahNumber":20,"VerseNumber":1,"Text":"طه [= طا. ها]"},{"SurahNumber":20,"VerseNumber":2,"Text":"[ای پیامبر، ما] قرآن را بر تو نازل نکردیم تا در رنج بیفتی"},{"SurahNumber":20,"VerseNumber":3,"Text":"[آن را نفرستادیم] مگر آنکه پندی باشد برای هر کس که [از عذاب الهی] می‌ترسد"},{"SurahNumber":20,"VerseNumber":4,"Text":"[این قرآن،] فروفرستاده‌ای است از جانب آن ذاتی که زمین و آسمان‌های بلند را آفریده است"},{"SurahNumber":20,"VerseNumber":5,"Text":"[پروردگار] رحمان [آن گونه كه شايسته جلال و مقام اوست] بر عرش قرار گرفت"},{"SurahNumber":20,"VerseNumber":6,"Text":"آنچه در آسمان‌ها و زمین و آنچه میان آنهاست و آنچه زیر خاک [پنهان] است [همگی] از آنِ اوست"},{"SurahNumber":20,"VerseNumber":7,"Text":"و اگر سخن آشکار بگویی [یا آن را پنهان داری،] یقیناً او [راز] نهان و [حتی] نهان‌تر [از آن] را نیز می‌داند"},{"SurahNumber":20,"VerseNumber":8,"Text":"الله است که هیچ معبودی [به‌حق] جز او نیست [و] نیکوترین نام‌ها از آنِ اوست"},{"SurahNumber":20,"VerseNumber":9,"Text":"[ای پیامبر،] آیا خبر موسی به تو رسیده است؟"},{"SurahNumber":20,"VerseNumber":10,"Text":"آنگاه‌ که آتشی را [از دور] دید و به خانواده‌ا‌ش گفت: «[لحظه‌ای] درنگ کنید [که] من آتشی دیده‌ام. شاید شعله‌ای از آن برایتان بیاورم یا کنار آن آتش راهنمایی بیابم»"},{"SurahNumber":20,"VerseNumber":11,"Text":"وقتی نزد آن [آتش] آمد، نِدا داده شد که: «ای موسی،"},{"SurahNumber":20,"VerseNumber":12,"Text":"به راستی، من پروردگارت هستم؛ پس [برای مناجات با پروردگار] کفش‌هایت را درآور [که] در حقیقت، تو در سرزمین مقدس «طُوی» هستی"},{"SurahNumber":20,"VerseNumber":13,"Text":"و من تو را [به پیامبری] برگزیدم؛ پس به آنچه وحی می‌شود گوش فرا دار"},{"SurahNumber":20,"VerseNumber":14,"Text":"بی‌تردید، منم «الله» که هیچ معبودی [به‌حق] جز من نیست؛ پس مرا عبادت کن و برای یاد من نماز برپا دار"},{"SurahNumber":20,"VerseNumber":15,"Text":"یقیناً قیامت آمدنی است؛ [ولی] می‌خواهم [وقت] آن را پنهان دارم تا به هر کسی در برابر [کار و] تلاشی که می‌کند پاداش داده شود"},{"SurahNumber":20,"VerseNumber":16,"Text":"پس مبادا کسی ‌که به آن ایمان ندارد و از هوس‌هایش پیروی می‌کند، تو را از [نیکوکاری و آمادگی برای] آن بازدارد که هلاک می‌شوی"},{"SurahNumber":20,"VerseNumber":17,"Text":"و ای موسی، آن چیست به [دست] راستت؟»"},{"SurahNumber":20,"VerseNumber":18,"Text":"او گفت: «این عصای من است؛ بر آن تکیه می‌کنم و با آن برای گوسفندانم [برگ درختان را] فرومی‌ریزم و کارهای دیگری [نیز] با آن دارم [که برآورده می‌کنم]"},{"SurahNumber":20,"VerseNumber":19,"Text":"[الله] فرمود: «ای موسی، آن را بیفکن»"},{"SurahNumber":20,"VerseNumber":20,"Text":"[موسی] آن را [بر زمین] افکند و ناگهان [تبدیل به] ماری شد که به سرعت می‌خزید"},{"SurahNumber":20,"VerseNumber":21,"Text":"[الله] فرمود: «آن را بگیر و نترس. به زودی آن را به شکل اولش بازمی‌گردانیم"},{"SurahNumber":20,"VerseNumber":22,"Text":"و دستت را در بغل كن تا بدون ‌هیچ گزندى [به عنوان‌] معجزه‌اى دیگر، سفید [و درخشان‌] بیرون آید"},{"SurahNumber":20,"VerseNumber":23,"Text":"[هدف از ارایه این دو معجزه، این بود] که برخی از نشانه‌های بزرگ خویش را به تو نشان دهیم"},{"SurahNumber":20,"VerseNumber":24,"Text":"[اینک] به سوی فرعون برو [که] بی‌تردید، [کفر ورزیده و] سرکشی کرده است»"},{"SurahNumber":20,"VerseNumber":25,"Text":"[موسی] گفت: «پروردگارا، بر [حوصله و] شکیبایی‌ام بیفزای"},{"SurahNumber":20,"VerseNumber":26,"Text":"و کارم را برایم آسان گردان"},{"SurahNumber":20,"VerseNumber":27,"Text":"و گره از زبانم باز کن"},{"SurahNumber":20,"VerseNumber":28,"Text":"تا سخنم را دریابند"},{"SurahNumber":20,"VerseNumber":29,"Text":"و یاوری از [افراد] خاندانم برای من قرار بده؛"},{"SurahNumber":20,"VerseNumber":30,"Text":"هارون، برادرم را"},{"SurahNumber":20,"VerseNumber":31,"Text":"پشتم را با او محکم کن؛"},{"SurahNumber":20,"VerseNumber":32,"Text":"و او را در کار [رسالت] من شریک کن"},{"SurahNumber":20,"VerseNumber":33,"Text":"تا تو را بسیار به پاكى بستاییم"},{"SurahNumber":20,"VerseNumber":34,"Text":"و بسیار یادت کنیم"},{"SurahNumber":20,"VerseNumber":35,"Text":"بی‌تردید، تو به [حال] ما بینایی»"},{"SurahNumber":20,"VerseNumber":36,"Text":"[الله] فرمود: «ای موسی، خواسته‌ات به تو داده شد"},{"SurahNumber":20,"VerseNumber":37,"Text":"در حقیقت، ما [پیشتر] یک بار دیگر [نیز] بر تو منت نهاده بودیم"},{"SurahNumber":20,"VerseNumber":38,"Text":"آنگاه كه آنچه را كه [باید دربارۀ حفاظت از تو] الهام مى‌شد به مادرت الهام كردیم"},{"SurahNumber":20,"VerseNumber":39,"Text":"که: «او را در صندوقی بگذار و آن [صندوق] را به دریا [= رود نیل‌] بینداز تا دریا او را به ساحل بیفکنَد [و] دشمن من و دشمن او، آن را [از آب] بگیرد»؛ و از جانب خویش مهرى [در دل‌ها] بر تو افكندم و [تو را حمایت کردم] تا تحت نظرم پرورش یابى"},{"SurahNumber":20,"VerseNumber":40,"Text":"آنگاه که خواهرت [در پی صندوقِ تو] راه می‌رفت و [به کسانی که تو را از آب گرفتند] ‌گفت: «می‌خواهید شخصی را به شما نشان دهم که سرپرستی‌ او را به عهده بگیرد؟» پس تو را به مادرت بازگرداندیم تا چشمش [به دیدارت] روشن گردد و اندوهگین نباشد؛ و [بعدها] تو شخصی [قِبطی] را کُشتی و ما از اندوه [و مجازاتِ قتل] نجاتت دادیم و تو را بار‌ها آزمودیم. پس [از آن،] چند سال بین مردم مَدیَن به سر بردی؛ آنگاه ای موسی، بر [طبق] تقدیر [الهی و در زمان مقرر به اینجا] آمدی"},{"SurahNumber":20,"VerseNumber":41,"Text":"و تو را برای خودم برگزیدم [تا پیامم را به مردم برسانی]"},{"SurahNumber":20,"VerseNumber":42,"Text":"[اینک] تو و برادرت با نشانه‌های [قدرت و یگانگیِ] من روانه شوید و در [دعوت حق و] یاد کردنِ من سستی نورزید"},{"SurahNumber":20,"VerseNumber":43,"Text":"به سوی فرعون بروید که او [کفر ورزیده و] سرکشی کرده است"},{"SurahNumber":20,"VerseNumber":44,"Text":"پس به نرمی با او سخن بگویید؛ باشد که پند گیرد یا [از عذاب الهی] بترسد [و توبه کند]"},{"SurahNumber":20,"VerseNumber":45,"Text":"[موسی و هارون] گفتند: «پروردگارا، ما بیمناکیم که بر ما پیشدستی نماید [و پیش از پایان دعوت، مجازاتمان کند] یا [در برابر سخن حق] سرکشی کند»"},{"SurahNumber":20,"VerseNumber":46,"Text":"[الله] فرمود: «نترسید [که] یقیناً من همراهتان هستم [و همه چیز را] می‌شنوم و می‌بینم"},{"SurahNumber":20,"VerseNumber":47,"Text":"پس به سوی او بروید و بگویید: «ما رسولان پروردگارت هستیم. بنی‌اسرائیل را همراه ما بفرست و آنان را [تحقیر و] آزار نکن. به راستی که ما نشانه‌های روشنی از جانب پروردگارت برای تو آورده‌ایم؛ و سلامتی [از عذاب الهی] بر کسی است که از هدایت پیروی کند"},{"SurahNumber":20,"VerseNumber":48,"Text":"در حقیقت، به ما وحی شده است که عذاب [دوزخ] بر کسی است که [آیات و معجزات را] تکذیب کند و [از دعوت پیامبرش] روی گرداند»"},{"SurahNumber":20,"VerseNumber":49,"Text":"[فرعون] گفت: «ای موسی، پروردگار شما کیست؟»"},{"SurahNumber":20,"VerseNumber":50,"Text":"[موسی] گفت: «پروردگار ما [همان] ذاتی است که به هر چیزی آفرینشِ [= ظاهر و ویژگی‌های مناسب] او را بخشیده و سپس [آن را] هدایت نموده است»"},{"SurahNumber":20,"VerseNumber":51,"Text":"[فرعون] گفت: «پس حال [و سرنوشت] نسل‌های گذشته [که کافر بوده‌اند] چیست؟»"},{"SurahNumber":20,"VerseNumber":52,"Text":"[موسی] گفت: «دانشِ آن در کتابی [= لوح محفوظ] نزد پروردگار من [ثبت] است. پروردگارم نه اشتباه می‌کند و نه فراموش می‌نماید"},{"SurahNumber":20,"VerseNumber":53,"Text":"آن [معبودی] که زمین را برایتان [همچون] گهواره‌ای [محل آسایش] قرار داد و راه‌هایی در آن ایجاد کرد و از آسمان آبی فروفرستاد و به وسیلۀ آن، انواع گوناگون گیاهان را [از زمین] بیرون آوردیم"},{"SurahNumber":20,"VerseNumber":54,"Text":"[هم خود از آن] بخورید و [هم] چهارپایانتان را [در آن] بچرانید. بی‌تردید، در این [امور،] نشانه‌هایی [از قدرت الهی] برای خردمندان است"},{"SurahNumber":20,"VerseNumber":55,"Text":"شما را از آن [خاک] آفریدیم و به آن بازمی‌گردانیم و بار دیگر [در قیامت] از آن بیرون می‌آوریم"},{"SurahNumber":20,"VerseNumber":56,"Text":"و به راستی [ما] همۀ نشانه‌های [قدرت] خود [و صداقت رسالت موسی] را به او نشان دادیم؛ ولی [همه را] دروغ پنداشت و [دعوت حق را] نپذیرفت"},{"SurahNumber":20,"VerseNumber":57,"Text":"[آنگاه] گفت: «ای موسی، آیا نزد ما آمده‌ای که با جادویَت ما را از سرزمینمان بیرون کنی؟"},{"SurahNumber":20,"VerseNumber":58,"Text":"یقیناً ما نیز جادویی مانند آن برایت می‌آوریم؛ پس در مکانی که [فاصله‌اش از هر دو طرف] یکسان باشد، وعده‌گاهی میان ما و خود تعیین کن که نه ما از آن خلاف کنیم و نه تو"},{"SurahNumber":20,"VerseNumber":59,"Text":"[موسی] گفت: «وعده‌گاه شما روز عید باشد که [همۀ] مردم پیش از ظهر جمع می‌شوند»"},{"SurahNumber":20,"VerseNumber":60,"Text":"آنگاه فرعون بازگشت و [تمام] نیرنگ و حیلۀ خویش را جمع کرد و [همراه جادوگرانش به محل مورد نظر] آمد"},{"SurahNumber":20,"VerseNumber":61,"Text":"موسی به آنان گفت: «وای بر شما! بر الله دروغ نبندید که با عذابی [سخت] نابودتان می‌سازد؛ و یقیناً هر ‌کس [با فریب‌دادنِ مردم بر الله] دروغ بست، زیانکار گشت»"},{"SurahNumber":20,"VerseNumber":62,"Text":"[جادوگران پس از هشدار موسی‌] در کار‌شان میان خود اختلاف ورزیدند و پنهانی گفتگو کردند"},{"SurahNumber":20,"VerseNumber":63,"Text":"[برخی از آنان] گفتند: «این دو [نفر] قطعاً جادوگرند [و] با جادوی خویش می‌خواهند شما را از سرزمینتان بیرون کنند و آیین [و راه و رسمِ] برتر شما را از میان بردارند"},{"SurahNumber":20,"VerseNumber":64,"Text":"پس [همۀ] نیرنگ خویش را فراهم کنید [و به کار بندید]؛ سپس در یک صف [برای مبارزه] به پیش آیید. بی‌تردید، هرکس امروز [بر دشمن] چیره شود، پیروز [و کامیاب] گشته است"},{"SurahNumber":20,"VerseNumber":65,"Text":"[جادوگران] گفتند: «اى موسى، آیا تو [آنچه را با خود داری] مى‌افكنى یا [ما] نخستین كسی باشیم كه مى‌افکنَد؟»"},{"SurahNumber":20,"VerseNumber":66,"Text":"[موسی] گفت: «[نه،] بلکه، شما بیفکنید». ناگاه ریسمان‌ها و چوبدستی‌های آنان از جادویشان چنان به نظرش رسید كه گویی به شتاب مى‌خزند"},{"SurahNumber":20,"VerseNumber":67,"Text":"پس موسى در دلش ترسی احساس كرد"},{"SurahNumber":20,"VerseNumber":68,"Text":"گفتیم: «نترس [که] تو قطعاً [پیروز و] برتری"},{"SurahNumber":20,"VerseNumber":69,"Text":"و آنچه را که در دست راست خود داری بیفکن تا [تمام] آنچه را که ساخته‌اند ببلعد. بی‌تردید، آنچه آنان ساخته‌اند، فقط نیرنگِ جادوگر است و جادوگر هر جا که باشد [و هر چه کند]، پیروز نمی‌گردد»"},{"SurahNumber":20,"VerseNumber":70,"Text":"[هنگامی‌که موسی عصایش را بر زمین انداخت، به مار بزرگی تبدیل شد و ساخته‌های آنان را بلعید] آنگاه جادوگران به سجده افتادند [و] گفتند: «به پروردگار هارون و موسی ایمان آوردیم»"},{"SurahNumber":20,"VerseNumber":71,"Text":"[فرعون] گفت: «آیا پیش از آنکه به شما اجازه دهم به او ایمان آوردید؟ قطعاً او بزرگِ شماست كه به شما جادوگری آموخته است. پس قطعاً دست و پاى شما را بر عكس یكدیگر [از چپ و راست] قطع مى‌كنم و همگی‌تان را از تنه‌هاى نخل به دار مى‌آویزم و آنگاه خوب خواهید دانست که عذاب [و شکنجۀ] کدام ‌یک از ما سخت‌تر و پاینده‌تر است؛ [من یا پروردگارِ موسی]»"},{"SurahNumber":20,"VerseNumber":72,"Text":"[جادوگران] گفتند: «هرگز [پیروی از] تو را بر این دلایل روشنی که برایمان آمده است و [همچنین] بر آن که ما را آفریده است ترجیح نمی‌دهیم؛ پس به هر حکمی که می‌خواهی، حکم کن. تو فقط می‌توانی در زندگیِ این دنیا حکم کنی"},{"SurahNumber":20,"VerseNumber":73,"Text":"بی‌تردید، ما به پروردگارمان ایمان آوردیم تا گناهانمان و آنچه را از جادوگری بر ما تحمیل کردی ببخشاید؛ و الله بهتر و پاینده‌تر است»"},{"SurahNumber":20,"VerseNumber":74,"Text":"هرکس در پیشگاهِ پروردگارش، گناهکار حاضر شود، یقیناً آتش دوزخ برای اوست؛ در آنجا نه می‌میرد [که رهایی یابد] و نه [به خوشى‌] زندگى كند"},{"SurahNumber":20,"VerseNumber":75,"Text":"و هرکس مؤمن نزد او تعالی بیاید در حالی که کارهای شایسته انجام داده باشد، اینان درجات عالی دارند"},{"SurahNumber":20,"VerseNumber":76,"Text":"باغ‌های جاودان [بهشت] که جویبارها زیر [درختان] آن جاری است. همیشه در آن خواهند بود؛ و این است پاداش کسی ‌که خود را [از آلودگی‌های شرک و گناه] پاک کرده است"},{"SurahNumber":20,"VerseNumber":77,"Text":"و به راستی [ما] به موسی وحی کردیم که: «بندگانم را شبانه [از مصر بیرون] ببر، سپس در دریا راهی خشک برایشان بگشا، که نه از تعقیب [دشمنان] خواهی ترسید و نه [از غرق شدن در دریا] بیم داری"},{"SurahNumber":20,"VerseNumber":78,"Text":"آنگاه فرعون با سپاهیانش آنان را دنبال کرد و آب دریا آنان را فروپوشاند؛ چنان پوشاندنی [که حقیقتش را کسی جز الله نمی‌داند]"},{"SurahNumber":20,"VerseNumber":79,"Text":"و [بدین‌سان‌] فرعون قوم خود را گمراه نمود و هدایت نکرد"},{"SurahNumber":20,"VerseNumber":80,"Text":"ای بنی‌اسرائیل، به راستی [ما] شما را از [چنگ] دشمنانتان نجات دادیم و در سمت راست [کوه] طور با شما وعده گذاشتیم [تا تورات را نازل کنیم] و بر شما تَرَنجَبین و بلدرچین فروفرستادیم"},{"SurahNumber":20,"VerseNumber":81,"Text":"از نعمت‌های پاکیزه‌ای که به شما روزی داده‌ایم بخورید و در آن زیاده‌روی نکنید که خشم من بر شما فرود می‌آید؛ و هرکس که خشم من بر او فرود ‌آید، قطعاً هلاک می‌گردد"},{"SurahNumber":20,"VerseNumber":82,"Text":"و یقیناً من آمرزندۀ كسى هستم كه توبه كند و ایمان آورد و كاری شایسته کند و آنگاه بر هدایت [خود باقى] بماند"},{"SurahNumber":20,"VerseNumber":83,"Text":"ای موسی، چه چیز موجب شد که جلوتر از قومت [به سوی وعده‌گاهِ طور‌] بشتابى؟"},{"SurahNumber":20,"VerseNumber":84,"Text":"[موسی] گفت: «پروردگارا، آنان به دنبالم می‌آیند و من به سویت شتافتم تا [از من] راضی گردی»"},{"SurahNumber":20,"VerseNumber":85,"Text":"[الله] فرمود: «پس [بدان که] ما قومت را پس از [رفتنِ] تو آزمودیم و سامری گمراهشان کرد»"},{"SurahNumber":20,"VerseNumber":86,"Text":"آنگاه موسی خشمگین [و] اندوهناک به سوی قومش بازگشت [و] گفت: «ای قوم من، مگر پروردگارتان [دربارۀ نزول تورات] وعدۀ نیکو به شما نداده بود؟ آیا بر پیمان شما [با الله] زمانی طولانی گذشت [و همه را از یاد بردید] یا خواستید خشمی از [سوی] پروردگارتان بر شما فرود آید که وعدۀ مرا خلاف کردید؟»"},{"SurahNumber":20,"VerseNumber":87,"Text":"آنان گفتند: «[ما] به اختیار خود پیمان تو را نشکستیم؛ ولی بارهای سنگینی از زر و زیورهای قوم [فرعون] را که بر ما نهاده بودند [در آتش] انداختیم و سامری نیز [آنچه را که ادعا می‌کرد خاکِ سُمِ اسب جبرئیل است، در آتش] انداخت»"},{"SurahNumber":20,"VerseNumber":88,"Text":"سپس مجسمۀ گوساله‌ای برایشان ساخت که صدایی [همچون صدای گوساله] داشت. [سامری و پیروانش به مردم] گفتند: «این معبود شما و معبود موسی است که آن را فراموش [و اینجا رها] کرده است»"},{"SurahNumber":20,"VerseNumber":89,"Text":"آیا نمی‌دیدند که [این گوساله] هیچ پاسخی به آنها نمی‌دهد و هیچ زیان و سودی برایشان ندارد؟"},{"SurahNumber":20,"VerseNumber":90,"Text":"و در حقیقت، پیش از آن [که موسی بازگردد،] هارون نیز به آنها گفته بود: «اى قوم من، جز این نیست كه شما با این [گوساله] امتحان شده‌اید و بى‌تردید، پروردگار [حقیقىِ] شما [الله] رحمان است؛ پس پیرو من باشید و از فرمانم اطاعت كنید»"},{"SurahNumber":20,"VerseNumber":91,"Text":"[آنان] گفتند: «ما پیوسته بر این [عبادت گوساله] مى‌مانیم تا موسى نزدمان بازگردد»"},{"SurahNumber":20,"VerseNumber":92,"Text":"[وقتی موسی بازآمد] گفت: «ای هارون، هنگامی ‌که دیدی آنان گمراه شده‌اند، چه چیزی تو را بازداشت"},{"SurahNumber":20,"VerseNumber":93,"Text":"از پیرویِ من [و چرا آنان را ترک نکردی]؟ آیا از فرمانم سرپیچی کردی؟»"},{"SurahNumber":20,"VerseNumber":94,"Text":"[هارون] گفت: «ای پسر مادرم، ریش و [موی] سرم را نگیر. در حقیقت، ترسیدم که بگویی میان بنی‌اسرائیل تفرقه ‌انداختی و سخن [و سفارش] مرا به کار نبستی»"},{"SurahNumber":20,"VerseNumber":95,"Text":"[موسی] گفت: «ای سامری، این چه کاری است که کردی؟»"},{"SurahNumber":20,"VerseNumber":96,"Text":"او گفت: «من چیزی را دیدم که آنان ندیدند و مُشتی از خاک پای [اسبِ] فرستاده [= جبرئیل‌] را برداشتم و [در پیكر گوساله‌] انداختم و [هوای] نفسم [این کار را] اینچنین برایم آراست»"},{"SurahNumber":20,"VerseNumber":97,"Text":"[موسی] گفت: «پس برو. بی‌تردید، بهرۀ تو در زندگى این است كه [چنان مطرود شوی که به مردم] بگویى: \"[به من‌] دست نزنید\"؛ و وعده‌گاهی [برای عذاب] خواهی داشت كه هرگز از آن تخلف نخواهد شد؛ و [اکنون‌] به آن معبودی كه پیوسته در عبادتش بودی بنگر؛ آن را مى‌سوزانیم، آنگاه [که کاملاً خاكستر شد،] در دریا پراکنده‌اش می‌سازیم»"},{"SurahNumber":20,"VerseNumber":98,"Text":"[ای مردم،] معبود شما الله است که هیچ معبودی [به‌حق] جز او نیست و علمش همه چیز را فراگرفته است"},{"SurahNumber":20,"VerseNumber":99,"Text":"[ای پیامبر،] این گونه از اخبار [و داستان‌های پیامبران] گذشته بر تو حکایت می‌کنیم؛ و به راستی که [ما] از جانب خویش به تو قرآنی [پندآموز] داده‌ایم"},{"SurahNumber":20,"VerseNumber":100,"Text":"هر‌کس از آن رویگردان شود، یقیناً روز قیامت بارِ سنگینی [از گناه] بر دوش خواهد کشید"},{"SurahNumber":20,"VerseNumber":101,"Text":"جاودانه در آن [عذاب] خواهند ماند؛ و چه بد است باری که [کافران] در قیامت خواهند کشید"},{"SurahNumber":20,"VerseNumber":102,"Text":"روزی ‌که در «صور» دمیده می‌شود و در آن روز، مجرمان را [که بسیار ترسیده‌اند، با چشم و بدنِ] کبود جمع می‌کنیم"},{"SurahNumber":20,"VerseNumber":103,"Text":"بین خود آهسته سخن می‌گویند: «[شما] بیش از ده روز [در دنیا] به سر نبرده‌اید»"},{"SurahNumber":20,"VerseNumber":104,"Text":"ما به آنچه آنان می‌گویند داناتریم؛ آنگاه که خردمندترینشان می‌گوید: «[شما] تنها یک روز به سر برده‌اید»"},{"SurahNumber":20,"VerseNumber":105,"Text":"و [ای پیامبر،] از تو دربارۀ کوه‌ها [در قیامت] می‌پرسند؛ بگو: «پروردگارم آنان را سخت متلاشی [و پراکنده] می‌کند؛"},{"SurahNumber":20,"VerseNumber":106,"Text":"و آنها را صاف و هموار خواهد ‌نمود؛"},{"SurahNumber":20,"VerseNumber":107,"Text":"[همچون زمینی] که در آن هیچ پستی و بلندی‌ای نمی‌بینی»"},{"SurahNumber":20,"VerseNumber":108,"Text":"در آن روز، [همۀ مردم‌] بدون هیچ مخالفتی از دعوت‌کنندۀ [الهى‌] پیروی می‌کنند و صداها در مقابل [الله] رحمان به خاموشی می‌گراید و جز صدایی آهسته [و زیر لب،‌ چیزى] نمى‌شنوى"},{"SurahNumber":20,"VerseNumber":109,"Text":"در آن روز، شفاعت [هیچ کس] سودی ندارد، مگر کسی ‌که [الله] رحمان به او اجازه دهد و سخنش را بپسندد"},{"SurahNumber":20,"VerseNumber":110,"Text":"[الله] آنچه را که انسان‌ها [در آخرت] در پیش دارند و آنچه را که [در دنیا] پشت سر گذاشته‌اند [همه را] مى‌داند؛ ولی دانش آنان او را فرانمی‌گیرد"},{"SurahNumber":20,"VerseNumber":111,"Text":"و چهره‌ها در برابر [پروردگارِ] زندۀ پایدار، خوار می‌گردد و هرکس [بارِ] ستم برداشت، زیان دید"},{"SurahNumber":20,"VerseNumber":112,"Text":"و کسی که از كارهاى شایسته انجام دهد، و مؤمن باشد، نه از هیچ ستمى مى‌هراسد و نه از كاستن [پاداش اعمال نیکش‌]"},{"SurahNumber":20,"VerseNumber":113,"Text":"و اینچنین آن را قرآنی [به زبان] عربی نازل کردیم و هشدارهای گوناگون در آن بیان نمودیم؛ باشد که [از عذاب الهی] بپرهیزند یا [این کتاب] برایشان پندی پدید آورَد"},{"SurahNumber":20,"VerseNumber":114,"Text":"پس بلند‌مرتبه است الله که فرمانروای حق است. و در [خواندنِ‌] قرآن ـ پیش از آنكه وحىِ آن بر تو پایان یابد ـ شتاب مكن؛ و بگو: «پروردگارا، بر دانشم بیفزاى»"},{"SurahNumber":20,"VerseNumber":115,"Text":"به راستی، پیش از این با آدم پیمان بستیم [که از میوۀ درخت ممنوعه نخورَد]؛ ولی [پیمانش را] فراموش کرد و عزمی [استوار] در او نیافتیم"},{"SurahNumber":20,"VerseNumber":116,"Text":"و [یاد کن از] هنگامی که به فرشتگان گفتیم: «برای آدم سجده کنید»؛ پس [همگی] سجده کردند، مگر ابلیس که سرپیچی نمود"},{"SurahNumber":20,"VerseNumber":117,"Text":"گفتیم: «ای آدم، این [ابلیس] دشمنی برای تو و همسرت است؛ مبادا شما را از بهشت بیرون کند که به سختی می‌افتی"},{"SurahNumber":20,"VerseNumber":118,"Text":"در حقیقت، تو این [نعمت را در بهشت] داری که نه گرسنه می‌شوی و نه برهنه می‌مانی"},{"SurahNumber":20,"VerseNumber":119,"Text":"و اینكه در آنجا نه تشنه مى‌شوى و نه آفتاب‌زده"},{"SurahNumber":20,"VerseNumber":120,"Text":"اما شیطان او را وسوسه کرد [و] گفت: «ای آدم، آیا [می‌خواهی] درخت جاودانگی و فرمانرواییِ فناناپذیر را به تو نشان دهم؟»"},{"SurahNumber":20,"VerseNumber":121,"Text":"آنگاه از آن [درخت ممنوعه] خوردند و شرمگاهشان بر آنان نمایان شد و به قرار‌دادن برگ [درختان] بهشت بر خود شروع کردند [تا عورتشان را بپوشانند]؛ و [اینچنین بود که] آدم از پروردگارش سرپیچی كرد و به بیراهه رفت"},{"SurahNumber":20,"VerseNumber":122,"Text":"سپس پروردگارش او را برگزید و توبه‌اش را پذیرفت و هدایتش کرد"},{"SurahNumber":20,"VerseNumber":123,"Text":"فرمود: «[شما دو تن همراه ابلیس] همگی از بهشت فرود آیید، در حالی‌ که دشمن یکدیگرید. اگر از [جانب] من رهنمودی برایتان رسید، [بدانید] هرکس از هدایتم پیروی کند، نه گمراه می‌شود و نه [از عذابِ دوزخ] به رنج می‌افتد"},{"SurahNumber":20,"VerseNumber":124,"Text":"و کسی‌ که از یاد من رویگردان شود، یقیناً زندگی سختی خواهد داشت و روز قیامت او را نابینا برمی‌انگیزیم"},{"SurahNumber":20,"VerseNumber":125,"Text":"وی می‌گوید: «پروردگارا، چرا مرا نابینا برانگیختی؛ حال آنکه [در دنیا] بینا بودم؟»"},{"SurahNumber":20,"VerseNumber":126,"Text":"[الله] می‌فرماید: «همان طور كه آیات ما بر تو آمد و آنها را به فراموشى سپردى، امروز تو [نیز] به همان صورت فراموش مى‌شوى»"},{"SurahNumber":20,"VerseNumber":127,"Text":"و کسی را که [در گمراهی و گناه] زیاده‌روی کند و به آیات پروردگارش ایمان نیاورد، این گونه کیفر می‌دهیم؛ و قطعاً عذاب آخرت شدیدتر و پایدارتر است"},{"SurahNumber":20,"VerseNumber":128,"Text":"آیا براى هدایتشان كافى نیست كه [بدانند] چه نسل‌هایی را پیش از آنان نابود كردیم كه [اکنون این مشرکان] در خانه‌های آنان [= نسل‌های گذشته] راه مى‌روند؟ به راستى در این [نکته،] نشانه‌هایى [عبرت‌انگیز] برای خردمندان است"},{"SurahNumber":20,"VerseNumber":129,"Text":"و اگر از سوی پروردگارت سخنى [دربارۀ اتمام حجت با مردم] نگذشته بود و سررسیدى معین در كار نبود، قطعاً [عذاب الهی در همین دنیا بر آنان] لازم مى‌شد"},{"SurahNumber":20,"VerseNumber":130,"Text":"پس [ای پیامبر،] بر آنچه می‌گویند شکیبا باش و پروردگارت را پیش از طلوع آفتاب [در نماز صبح] و پیش از غروب [در نماز عصر] به پاکی ستایش کن و ساعاتی از شب [در نماز عشاء] و کناره‌های روز [در نماز ظهر و مغرب نیز به نیایش بپرداز]؛ باشد که [از پاداش الهی] راضی شوی"},{"SurahNumber":20,"VerseNumber":131,"Text":"و هرگز به [نعمت‌های دنیوی و] آنچه که گروه‌هایی از آنان [= مشرکان] را از آنها بهره‌مند ساخته‌ایم چشم ندوز. اینها [فقط] زینتِ زندگی دنیاست تا آنان را به آن بیازماییم؛ و روزیِ پروردگارت بهتر و پایدارتر است"},{"SurahNumber":20,"VerseNumber":132,"Text":"و خانواده‌ات را به نماز فرمان بده و [خود] بر [انجام] آن شکیبا باش. [ما] از تو روزی نمی‌خواهیم، [بلکه] خود به تو روزی می‌دهیم؛ و سرانجامِ نیک، برای [اهل] پرهیز است"},{"SurahNumber":20,"VerseNumber":133,"Text":"[مشرکان] گفتند: «چرا [محمد] معجزه‌ای از جانب پروردگارش برای ما نمی‌آورد؟» بگو: «آیا [قرآن به عنوان] دلیل روشن [و تصدیق‌کننده] آنچه در کتاب‌های پیشین است برایشان نیامده است؟»"},{"SurahNumber":20,"VerseNumber":134,"Text":"اگر ما آنان را پیش از آن [که پیامبر و کتاب آسمانی بیاید] با عذابی هلاک می‌کردیم، قطعاً [روز قیامت مشرکان] می‌گفتند: «پروردگارا، چرا پیامبری به سویمان نفرستادی تا پیش از آنکه خوار و رسوا شویم از آیات تو پیروی کنیم؟»"},{"SurahNumber":20,"VerseNumber":135,"Text":"[ای پیامبر، به آنان] بگو: «همه منتظرند؛ پس شما [نیز] منتظر باشید. به زودی خواهید دانست که رهروانِ راه راست چه کسانی هستند و هدایت‌یافته کیست»"}]}