{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"I tha (Musait): “A nuk të thasë vallë unë ty, se ti – me të vërtetë, nuk mund të durosh me mua (në shoqëri)”"},{"SurahNumber":18,"VerseNumber":76,"Text":"(Musai) tha: “Nëse të pyes ynë ty – çkadoqoftë – pas kësaj, mos më merr mua në shoqëri. Ja pra, me të vërtetë, ia arrite arsyetimit nga ana ime!”"},{"SurahNumber":18,"VerseNumber":77,"Text":"Dhe, shkuan (ata). E, ur arritën te banorët e një fshati, (nga të cilët) kërkuan që t’i ushqejnë (të dy), ata (fshatarët) refuzuan që t’i marrin mysafirë; e ata, gjetën në fshat një mur, që ish duke u rrëzuar, e të cilin – ai (shoku i Musait), e drejtoi. (Musai) tha: “Sikur të kishe dashur ti, do të merrshe shpërblim për këtë”"},{"SurahNumber":18,"VerseNumber":78,"Text":"(Shoku i Musait) tha: “Kjo është ndarja në mes meje dhe teje. Unë do të shpjegoj ty për ato gjëra që ti nuk munde t’i durosh"},{"SurahNumber":18,"VerseNumber":79,"Text":"Sa i përket anijes, ajo ka qenë pronë e të varfërve që punonin në det, andaj, unë desha ta dëmtoj, sepse, para tyre, gjendej një sundimtar, i cili çdo anije (të shëndoshë) e merrte me dhunë"},{"SurahNumber":18,"VerseNumber":80,"Text":"E sa i përket djaloshit, prindërit e tij ishin besimtarë, andaj, ne u frikuam që ai (djali i tyre) mos t’i kthejë ata në të keqe dhe mohim"},{"SurahNumber":18,"VerseNumber":81,"Text":"e ne dëshirojmë që Zoti i tyre, në vend të atij (djalit), t’ua jap më të mirë dhe më të pastër (prej mëkateve) dhe më të mëshirueshëm (ndaj prindërve)"},{"SurahNumber":18,"VerseNumber":82,"Text":"e sa i përket atij murit, - ai u takonte dy djelmoshave bonjakë në qytet, e nën at (mur) gjendej një thesar i tyre. E, babai i tyre ka qenë njeri i mirë dhe Zoti yt dëshiroi që ata të arrijnë moshën e pjekurisë dhe ta nxjerrin thesarin e tyre; - kjo është mëshira e Zotit tënd. Unë këtë, nuk e kam bërë sipas gjykimit tim (por, me urdhër të Perëndisë). Ky është, shpjegimi i asaj, për të cilën ti s’mund u durove"},{"SurahNumber":18,"VerseNumber":83,"Text":"Dhe, të pyesin ty për Dhulkarnejnin. Thuaj: “Unë do t’ju tregoj disa lajme për të”"},{"SurahNumber":18,"VerseNumber":84,"Text":"Na i kemi mundësuar atij (që të bëjë ç’të dojë) në Tokë dhe i kemi dhënë mjete për çdo gjë (që i janë nevojitur)"},{"SurahNumber":18,"VerseNumber":85,"Text":"dhe, ai u nis në një rrugë"},{"SurahNumber":18,"VerseNumber":86,"Text":"Kur arriti te vendi i perëndimit të Diellit, e gjeti atë (të ashtudukshëm) që praronte në një burim balte të zi dhe në afërsi të tij gjeti një popull. Na thamë: “O Dhulkarnejn, ose do t’i dënosh ata ose do të sillesh bukur ndaj tyre”"},{"SurahNumber":18,"VerseNumber":87,"Text":"(Dhulkarnejni), tha: “Sa i përket atij që bënë zullum, na do ta ndëshkojmë atë, e pastaj do të kthehet te Zoti i vet, e që edhe Ai do ta dënojë me dënim të rëndë"},{"SurahNumber":18,"VerseNumber":88,"Text":"E, ai që beson dhe bënë vepra të mira, dhe Ne, do t’i premtojmë lehtësira atij”"},{"SurahNumber":18,"VerseNumber":89,"Text":"Dhe, ai përsëri shkoi (në një rrugë)"},{"SurahNumber":18,"VerseNumber":90,"Text":"Dhe, kur arriti te vendi i lindjes së Diellit, ai gjeti se ai (Dielli) lindte mbi një popull, të cilin, Ne nuk kemi bërë perde për ta (për t’u mbrojtur)"},{"SurahNumber":18,"VerseNumber":91,"Text":"Kështu ka qenë ajo (ngjarja e Dhulkarnejnit). Na e kemi përfshirë tërë dijeninë se ç’ka pasur tek ai"},{"SurahNumber":18,"VerseNumber":92,"Text":"Dhe, ai përsëri shkoi (në një rrugë kah veriu)"},{"SurahNumber":18,"VerseNumber":93,"Text":"Kur arriti në mes dy maleve, gjeti afër tyre një popull, i cili, pothuaj nuk kuptonte asnjë të folme"},{"SurahNumber":18,"VerseNumber":94,"Text":"Ata thanë: “O Dhulkarnejn, - me të vërtetë, Jexhuxhi dhe Mexhuxhi janë (popuj) ngatërrestarë në Tokë. A don të të japim dhuratë që të ndërtosh pendën në mes nesh dhe atyre?”"},{"SurahNumber":18,"VerseNumber":95,"Text":"(Dhulkarnejni) tha: “Atë që ma ka mundësuar Zoti im, është më e mirë (nga ajo që ofroni ju), por më ndihmoni ju mua me fuqi (jo me pasuri)! Do të ndërtoj një pendë në mes jush e atyre"},{"SurahNumber":18,"VerseNumber":96,"Text":"Më sillni copa hekuri!” E, kur ai i rrafshoi dy anët e bjeshkëve, tha: “Fryeni zjarrit, përderisa hekuri të mos skuqet si zjarri”. Pastaj tha: “Më sillni bakër të shkrirë që ta hudhi në të”"},{"SurahNumber":18,"VerseNumber":97,"Text":"Ata (Jexhuxhi dhe Mexhuxhi), nuk kanë mundur ta kapërcejnë as nuk kanë mundur ta zhbirojnë (pendën)"},{"SurahNumber":18,"VerseNumber":98,"Text":"(Dhulkarnejni) tha: “Kjo ështe dhuntia e Zotit tim! E, kur të arrijë premtimi i Zotit tim, (Ai) do ta rrafshojë atë (pendën). Premtimet e Zotit tim janë të vërteta"},{"SurahNumber":18,"VerseNumber":99,"Text":"Dhe Na, do të bëjmë që disa prej tyr të ndeshen me të tjerët – si valët (e detit), dhe, do të fryhet në Sur (brirë), e do t’i tubojmë që të gjithë"},{"SurahNumber":18,"VerseNumber":100,"Text":"Atë ditë, do t’ua tregojmë haptazi skëterrën mohuesve"},{"SurahNumber":18,"VerseNumber":101,"Text":"atyre të cilët i kanë pasur sytë e mbuluar me perde kundër këshillave të Mia, dhe, të cilët, nuk mundën (nga inati) ta dëgjonin (Kur’anin)"},{"SurahNumber":18,"VerseNumber":102,"Text":"Vallë, a mendojnë mohuesit, se do të mund t’i marrin për zotëra robërit e Mi – përveç Meje? Na, u kemi përgatitur mohuesve skëterrën për vendbanim"},{"SurahNumber":18,"VerseNumber":103,"Text":"Thuaj: “A doni t’ju lajmëroj juve për ata që më së shumti dëmtojnë me punët e veta"},{"SurahNumber":18,"VerseNumber":104,"Text":"për ata, përpjekja e të cilëve ka qenë e kotë në jetën e kësaj bote, e mendojnë se kanë punuar vepra të mira"},{"SurahNumber":18,"VerseNumber":105,"Text":"Këta janë ata, të cilët i kanë mohuar dokumentet e Zotit të tyre dhe takimin me Te, e punët e tyre u janë shpartalluar; ndaj Na, nuk do të vëmë kurrfarë mase për ta, në Ditën e Kijametit"},{"SurahNumber":18,"VerseNumber":106,"Text":"Shpërblimi (dënimi) i tyre është xhehennemi ngase mohuan dhe, nga se argumentet e Mia dhe pejgamberët e Mi – i merrnin për (objekt) talljeje”"},{"SurahNumber":18,"VerseNumber":107,"Text":"Me të vërtetë, ata që besojnë dhe bëjnë vepra të mira, kopshtet e Firdevsit (xhennetit) do t’i kenë banesa"},{"SurahNumber":18,"VerseNumber":108,"Text":"Në to do të qëndrojnë përherë. Nuk do të dëshirojnë ndërrim prej tyre, (meqë janë tepër të kënaqur)"},{"SurahNumber":18,"VerseNumber":109,"Text":"Thuaj: “Sikur deti të isht ngjyrë (për të shkruar) fjalët e Zotit tim, do të shterrej deti, par ase të sosen fjalët e Zotit tim, e madje, sikur të sillnim Ne si ndihmë edhe aq ngjyrë shkrimi”"},{"SurahNumber":18,"VerseNumber":110,"Text":"Thuaj: “Unë jam vetëm njeri si ju, mua më është shpallru që Zoti juaj është vetëm një Zot. Kush shpreson takimin me Zotin e vet, le të punojë vepër të mirë, dhe, le të mos i bëjë shok askë në të adhuruarit e Zotit të vet!”"},{"SurahNumber":19,"VerseNumber":1,"Text":"Kâf, Hâ, Jâ, Ajín, Sád"},{"SurahNumber":19,"VerseNumber":2,"Text":"(Ky është) tregimi mbi mëshirën e Zotit tënd ndaj robit të Tij – Zekerijjas"},{"SurahNumber":19,"VerseNumber":3,"Text":"Kur ai e thirri (e luti) Zotin e vet me lutje të fshehtë"},{"SurahNumber":19,"VerseNumber":4,"Text":"dhe tha: “O Zoti im, me të vërtetë, më janë dobësuar eshtrat, e koka më është zbardhur nga pleqëria. E, lutja ime Ty, nuk ka mbetë kurrë pa u pranuar"},{"SurahNumber":19,"VerseNumber":5,"Text":"I frikësohem të afërmve të mi – pas meje (ngase do të bëjnë keq), e bashkëshortja ime është sterile, andaj, më dhuro nga Ti – një të afërm (djalë)"},{"SurahNumber":19,"VerseNumber":6,"Text":"që të më trashëgojë mua dhe familjen e Jakubit, dhe bënë Zoti im që të jesh i kënaqur me të!”"},{"SurahNumber":19,"VerseNumber":7,"Text":"“O Zekerijja, Na, do të sihariqojmë ty me një djalë emri i të cilit është Jahja, të cilit, Ne më parë nuk i kemi bërë emnak”"},{"SurahNumber":19,"VerseNumber":8,"Text":"(Zekerijjai) tha: “O Zoti im, prej nga mua djali, kur bashkëshortja ime është sterile? Dhe, unë kam arritur pleqërinë e thellë?”"},{"SurahNumber":19,"VerseNumber":9,"Text":"Tha: “Ashtu, ka thënë Zoti yt: “Kjo për Mua është lehtë. Unë të kam krijuar ty më parë, e ti nuk ke qenë fare”"},{"SurahNumber":19,"VerseNumber":10,"Text":"(Zekerijjai) tha: “O Zoti im, më jep ndonjë shenjë!” – (Perëndia) tha: “Shenjë do të jetë ajo që nuk do të mundesh të flasësh me njerëz tri netë (e tri ditë), duke qenë madje i shëndoshë”"},{"SurahNumber":19,"VerseNumber":11,"Text":"Dhe, ai doli nga faltorja në popullin e tij dhe u dha shenjë atyre: “Madhëronie (Perëndinë), në mëngjes dhe në mbrëmje!”"},{"SurahNumber":19,"VerseNumber":12,"Text":"(Pasi që u lind Jahjai dhe u rrit, iu tha atij): “O Jahja, merre Librin me vendosmëri”. Dhe, Ne, ia kemi dhënë mençurinë (profetninë) duke qenë fëmijë"},{"SurahNumber":19,"VerseNumber":13,"Text":"dhe butësi prej Nesh dhe pastërti, dhe ishte besimtar"},{"SurahNumber":19,"VerseNumber":14,"Text":"dhe ishte bamirës ndaj prindërve të vet, e nuk ishte i ashpër dhe i padëgjueshëm"},{"SurahNumber":19,"VerseNumber":15,"Text":"Dhe, i qoftë selam (shpëtim) atij, në ditën që ka lindur, dhe në ditën që ka vdekur dhe në ditën që do të ringjallet"},{"SurahNumber":19,"VerseNumber":16,"Text":"Dhe përmende (o Muhammed) në Libër (Kur’an), Merjemin (historinë e saj): “kur u tërhoq nga familja në një vend, në lindje"},{"SurahNumber":19,"VerseNumber":17,"Text":"dhe mori një perde që të skajohet nga ata; Na dërguam tek ajo engjëllin – Xhebrailin dhe ai iu paraqit asaj në formën e mashkullit të zhvilluar mirë"},{"SurahNumber":19,"VerseNumber":18,"Text":"Ajo i tha: “Unë kërkoj që të më mbrojë Mëshiruesi im – prej teje, nëse i druan Perëndisë"},{"SurahNumber":19,"VerseNumber":19,"Text":"Ai tha: “Unë jam vetëm i dërguari i Zotit tënd, që të dhurojë ty një djalë të pastër”"},{"SurahNumber":19,"VerseNumber":20,"Text":"(Merjemi) tha: “Si mund të kam unë djalë, kur asnjë mashkull nuk më ka prekur, e unë nuk jam e korruptuar!”"},{"SurahNumber":19,"VerseNumber":21,"Text":"Tha (Xhebraili): “Kjo është kështu!” – ka thënë Zoti yt: “Kjo për Mua është lehtë (të krijojë njeriun pa babë). Dhe, ta bëjmë Na atë argument për njerëzit dhe mëshirë nga Ne. Dhe, kjo është punë e kryer”"},{"SurahNumber":19,"VerseNumber":22,"Text":"Dhe, mbeti shtatzënë, e u tërhoq me të (barrë) në një vend të largët"},{"SurahNumber":19,"VerseNumber":23,"Text":"E, dhembjet e lindjes, e detyruan atë që të vijë te trungu i një hurme. Tha ajo: “Ah sikur të kisha vdekur para kësaj (ngjarje) dhe të isha harruar krejtësisht”"},{"SurahNumber":19,"VerseNumber":24,"Text":"Dhe thërriti (zëri) nën të: “Mos u pikëllo, se ty, të ka dhuruar Zoti yt një krijesë dinjitoze"},{"SurahNumber":19,"VerseNumber":25,"Text":"Shkunde trungun e palmës, e do të pikin mbi ty hurmet e freshkëta"},{"SurahNumber":19,"VerseNumber":26,"Text":"e ha, e pi, dhe bëhu e gëzueshme! E, nëse vëren ndonjë njeri, ti thuaj: “Unë jam betuar në Mëshiruesin se do të agjërojë (përmbahem), e sot nuk do të flas me askë”"},{"SurahNumber":19,"VerseNumber":27,"Text":"Dhe, erdhi ajo (Merjemi) me të (fëmijën) te populli i vet, duke e bartë. Ata, i thanë (asaj): “O Merjeme, ke bërë diçka të turpshme"},{"SurahNumber":19,"VerseNumber":28,"Text":"O motra e Harunit! Babai yt nuk ka qenë njeri i keq, as nëna jote nuk ka qenë grua e korruptuar”"},{"SurahNumber":19,"VerseNumber":29,"Text":"Ajo e tregoi atë (Isain, me gjeste pa bërë zë). E, ata thanë: “Si t’i flasim ne fëmijës që është në djep?”"},{"SurahNumber":19,"VerseNumber":30,"Text":"Ai (Isai) tha: “Unë jam rob i Perëndisë. Ai, më ka dhënë Librin dhe më ka bërë pejgamber"},{"SurahNumber":19,"VerseNumber":31,"Text":"Më ka bërë të lavdëruar kudo që të jem, dhe më ka rekomandaur që të bëj namaz dhe të jap zeqatin gjatë tërë jetës"},{"SurahNumber":19,"VerseNumber":32,"Text":"(Më ka bërë) bamirës ndaj nënës sime e nuk më ka bërë të ashpër dhe të padëgjueshëm"},{"SurahNumber":19,"VerseNumber":33,"Text":"Dhe, le të jetë selami (shpëtimi) mbi mua në ditën që kam lindur dhe në ditën që do të vdes dhe në ditën që do të ringjallem"},{"SurahNumber":19,"VerseNumber":34,"Text":"Ky është Isai, i biri i Merjemës. Tregimi i tij është fjalë e vërtetë, për të cilën ata dyshojnë"},{"SurahNumber":19,"VerseNumber":35,"Text":"Për Perëndinë nuk është (as afër mendjes) të marrurit dikë për fëmijë. Qoftë lavdëruar Ai! Kur të vendos diçka, Ai vetëm thotë për të: “Bëhu!” Dhe, ajo bëhet"},{"SurahNumber":19,"VerseNumber":36,"Text":"(Isai tha): “Dhe me të vërtetë, Perëndia, është Zoti im dhe Zoti juaj; andaj adhuronie vetëm Ate! Kjo është udha e vërtetë"},{"SurahNumber":19,"VerseNumber":37,"Text":"Ithtarët u përçanë në mes vete (në këtë). Mjer për ata që mohojnë, në të prezentuarit në Ditën e madhe"},{"SurahNumber":19,"VerseNumber":38,"Text":"E, çka do të dëgjojnë e do të shohin atë Ditë kur do të vijnë te Ne! Por, sot, zullumqarët janë në humbje të madhe"},{"SurahNumber":19,"VerseNumber":39,"Text":"(O Muhammed), paralajmëroji ata me Ditën e pikëllimit, kur merr fund dhënia e llogarive, e ata janë të pakujdesshëm dhe nuk besojnë"},{"SurahNumber":19,"VerseNumber":40,"Text":"Na, me të vërtetë, e trashëgojmë Tokën dhe gjithçka gjendet në të dhe ata do të kthehen te Ne"},{"SurahNumber":19,"VerseNumber":41,"Text":"(O Muhammed!) përmende në Libër (Kur’an) Ibrahimin! Ai ka qenë (njeri) i sinqertë, (dhe) pejgamber"},{"SurahNumber":19,"VerseNumber":42,"Text":"kur i ka thënë babës së tij: “O babai im, përse adhuron atë, që, as nuk dëgjon, as nuk sheh, e as që mund të të sjellë ndonjë dobi"},{"SurahNumber":19,"VerseNumber":43,"Text":"O babai im, mua më ka ardhur një pjesë e dijenisë, që të ka munguar ty; andaj më paso mua dhe unë do të udhëzoj në rrugën e drejtë"},{"SurahNumber":19,"VerseNumber":44,"Text":"O babai im, mos adhuro djallin; me të vërtetë, djalli është i padëgjueshëm nda Mëshiruesit (Perëndisë)"},{"SurahNumber":19,"VerseNumber":45,"Text":"O babai im, unë druaj se mos do të të vijë dënimi nga Mëshiruesi, e do të bëhesh shok i djallit”"},{"SurahNumber":19,"VerseNumber":46,"Text":"(Baba i Ibrahimit) tha: “O Ibrahim, ti vallë po shmangesh nga zotrat e mi? nëse nuk frenohesh nga kjo, unë do të të mbys ty me gurë; andaj, largohu prej meje për një kohë të gjatë!”"},{"SurahNumber":19,"VerseNumber":47,"Text":"(Ibrahimi) tha: “Shpëtimi qoftë mbi ty! Do t’i lutem Zotit tim që të falë ty. Me të vërtetë, Ai (Perëndia), është i mirë ndaj meje (pa masë)"},{"SurahNumber":19,"VerseNumber":48,"Text":"Dhe, u lë juve dhe të gjithë ata që adhurojnë (tjerë zotra), pos Perëndisë; e, unë do të adhuroj Zotin tim. Shpresoj se nuk do të jetë i papranueshëm të adhuruarit e Zotit tim”"},{"SurahNumber":19,"VerseNumber":49,"Text":"E, kur i la ata që adhuronin (zotra tjerë), përpos Perëndisë, Na ia dhuruam atij Is’hakun dhe Jakubin, dhe që të dy i bëmë pejgamberë"},{"SurahNumber":19,"VerseNumber":50,"Text":"Dhe, Na, ata i dhuruam nga mëshira Jonë dhe bëmë që ata, me të vërtetë, të lavdërohen me mirësi"},{"SurahNumber":19,"VerseNumber":51,"Text":"Dhe përmende (o Muhammed!) në Libër (Kur’an), Musain! Me të vërtetë, ai ishte i sinqertë dhe ishte pejgamber, lajmëtar"},{"SurahNumber":19,"VerseNumber":52,"Text":"Dhe, Na, e kemi thirrë atë (Musain), në anën e djathtë të Turit, dhe e kemi afruar atë në bisedë (pa ndërmjetësim)"},{"SurahNumber":19,"VerseNumber":53,"Text":"dhe, i dhuruam atij, nga mëshira Jonë, që vëllai i tij – Haruni të jetë pejgamber"},{"SurahNumber":19,"VerseNumber":54,"Text":"Dhe, përmende (o Muhammed!) në Libër (Kur’an), Ismailin! Me të vërtetë, ai plotësonte premtimin e dhënë dhe ka qenë pejgamber, lajmëtar"},{"SurahNumber":19,"VerseNumber":55,"Text":"dhe urdhëronte popullin e vet, që të bëjë namaz dhe të japë zeqatin dhe arriti kënaqësinë te Zoti i vet"},{"SurahNumber":19,"VerseNumber":56,"Text":"Dhe, përmende (o Muhammed!) në Libër (Kur’an) Idrizin; ai ka qenë (njeri) shumë i sinqertë dhe lajmëtar"},{"SurahNumber":19,"VerseNumber":57,"Text":"dhe Ne, e kemi ngritur atë në vend të lartë"},{"SurahNumber":19,"VerseNumber":58,"Text":"Këta janë ata pejgamberë, të cilëve Perëndia u dhuroi dhuntitë, nga pasardhësit e Ademit, dhe të atyre që Ne i patëm ngarkuar në anije me Nuhun e nga pasardhësit e Ibrahimit dhe të Israelit, që Ne i patëm udhëzuar dhe i patëm zgjedhur. Kur t’ju lexohen ajetet e Perëndisë – Mëshiruesit, bien (me fytyrë për tokë), duke bërë sexhde dhe qajnë"},{"SurahNumber":19,"VerseNumber":59,"Text":"E, pos tyre, erdhën breznitë (e shëmtuara), të cilat braktisën namazin dhe ndoqën epshet e veta. Ata do të hasin në të keqe (në humnerën e skëterrës)"},{"SurahNumber":19,"VerseNumber":60,"Text":"përpos atyre që pendohen, që besojnë dhe bëjnë (vepër) të mirë! Këta do të hyjnë në xhennet dhe nuk do t’u bëhet kurrfarë dëmi"},{"SurahNumber":19,"VerseNumber":61,"Text":"(do të hyjnë) në xhennetin e Adnit, të cilin Mëshiruesi ua ka premtuar robërve të vet, edhe pse ende nuk e kanë parë atë (xhennetin). Me të vërtetë, premtimi i Tij është i sigurtë"},{"SurahNumber":19,"VerseNumber":62,"Text":"Ata, në xhennet nuk do të dëgjojnë llomotitje. Do të dëgjojnë vetëm fjalët përshëndetëse. Ata, aty do të furnizohen, në mëngjes dhe në mbrëmje"},{"SurahNumber":19,"VerseNumber":63,"Text":"Ky është xhenneti që ia japim në trashëgim robërve Tanë, të cilët janë ruajtur nga mohimi"},{"SurahNumber":19,"VerseNumber":64,"Text":"(Xhebraili tha): “Dhe, ne, zbresim (në Tokë), vetëm me urdhërin e Zotin tënd. Atij i përket ajo që është para nesh, dhe që është pas nesh, dhe ajo që është në mes këtyre dyjave. Dhe Zoti yt nuk është i harrueshëm”"},{"SurahNumber":19,"VerseNumber":65,"Text":"Ai është Zoti i qiejve dhe i Tokës dhe asaj që është në mes tyre, prandaj, vetëm Ate adhuroje dhe bëhu i durueshëm në vazhdimin e lutjes së Atij. A di ti për Te ndonjë emnak"},{"SurahNumber":19,"VerseNumber":66,"Text":"Njeriu thotë: “Vallë, pasi të vdes, a do të kthehem përsëri në jetë?”"},{"SurahNumber":19,"VerseNumber":67,"Text":"A nuk e kujton njeriu se Na e kemi krijuar atë qysh më parë, e që nuk ka qenë asgjë"},{"SurahNumber":19,"VerseNumber":68,"Text":"Pasha Zotin tënd, Na do t’i tubojmë ata dhe djajtë, pastaj do t’i sjellim ata që të gjunjëzohen rreth xhehennemit"},{"SurahNumber":19,"VerseNumber":69,"Text":"Pastaj, do të ndajmë prej çdo grupi atë, që ka qenë më mendjemadh ndaj Perëndisë Mëshirues"},{"SurahNumber":19,"VerseNumber":70,"Text":"E, Ne pastaj më së miri e dimë se kush prej tyre ka përparësi që të fërgohet në te (xhehennem)"},{"SurahNumber":19,"VerseNumber":71,"Text":"Dhe, nuk ka asnjë prej jush e që të mos arrijë tek ai (zjarri). Kjo është dispozitë e caktuar nga Zoti yt"},{"SurahNumber":19,"VerseNumber":72,"Text":"Pastaj do t’i shpëtojmë ata që kanë qenë besimtarë, e do t’i lëmë zullumqarët në të – të gjunjëzuar"},{"SurahNumber":19,"VerseNumber":73,"Text":"E, kur t’ju lexohen ajetet Tona të qarta, ata që nuk kanë besuar u thonë atyre që kanë besuar: “Cili grup është më i mirë për nga jeta dhe më i mirë për nga shoqëria?”"},{"SurahNumber":19,"VerseNumber":74,"Text":"E sa e sa brezni, Ne i kemi shkatërruar para tyre, që kanë qenë më të begatshëm dhe më të pashëm"},{"SurahNumber":19,"VerseNumber":75,"Text":"Thuaj (o Muhammed!): “Kush është i humbur, le t’ia zgjasë (jetën) sa të dojë Mëshiruesi”. E, kur të shohin ata atë që u është premtuar atyre: ose dënimin ose Ditën e Kijametit, ata do të dinë se kush është më keq për nga pozita he më i dobët për nga shoqëria"},{"SurahNumber":19,"VerseNumber":76,"Text":"Perëndia ua shton udhëzimin atyre që janë në rrugën e drejtë, e veprat e mira – të qëndrueshme, janë më mirë të shpërblyera te Zoti yt dhe kanë përfundim më të mirë"},{"SurahNumber":19,"VerseNumber":77,"Text":"Vallë, a e ke parë atë që nuk beson në argumentet Tona dhe thotë: “Mua do të më jepet (Ditën e Kijametit) edhe pasuria edhe fëmijët”"},{"SurahNumber":19,"VerseNumber":78,"Text":"A, mos ai ka mësuar për atë që nuk është parë, ose ka marrë obligim te Perëndia – Mëshirues"},{"SurahNumber":19,"VerseNumber":79,"Text":"Kurrsesi! Na do ta shënojmë atë që flet, dhe Ne do t’ia vazhdojmë dënimin"},{"SurahNumber":19,"VerseNumber":80,"Text":"Na do t’ia marrim atij ate për të cilën flet (mallin dhe fëmijët), e ai ke Ne do të vijë vetëm"},{"SurahNumber":19,"VerseNumber":81,"Text":"Dhe, ata merrnin zotëra, përpos Perëndisë, për t’ju bërë atyre ndihmës"},{"SurahNumber":19,"VerseNumber":82,"Text":"Kurrsesi; do të mohojnë ata (zotërat e tyre) se mohuesit i kanë adhuruar ata dhe do t’u bëhen atyre kundërshtarë"},{"SurahNumber":19,"VerseNumber":83,"Text":"Vallë, a nuk ke parë ti, se Ne, kemi dërguar te mohuesit djajtë, që t’i nxisin ata në të keqe të madhe"},{"SurahNumber":19,"VerseNumber":84,"Text":"Andaj, mos kërko shkatërrimin e tyre të shpejtë, se, me të vërtetë, Ne ua numrojmë ditët e tyre të caktuara"},{"SurahNumber":19,"VerseNumber":85,"Text":"(Kujtoju atyre) kur do t’i tubojmë besimtarët te Mëshiruesi, si të ftuar"},{"SurahNumber":19,"VerseNumber":86,"Text":"e i shtyejmë mëkatarët në skëterrë (si grixhën e shtazëve kah burimi)"},{"SurahNumber":19,"VerseNumber":87,"Text":"e askush – për askë, nuk do të mund të angazhohet, përveç atij që ka marrë premtim nga Mëshiruesi"},{"SurahNumber":19,"VerseNumber":88,"Text":"Ata thonë: “Bamirësi i Gjithmbarshëm ka marrë (për Veti) fëmijë”"},{"SurahNumber":19,"VerseNumber":89,"Text":"Ju, me të vërtetë, flisni diçka të shëmtuar"},{"SurahNumber":19,"VerseNumber":90,"Text":"Gati janë copëtuar qiejt (prej kësaj thënie), dhe Toka të shëmbet, dhe të rrëzohen malet – duke u thërrmuar"},{"SurahNumber":19,"VerseNumber":91,"Text":"meqë ata i përshkruajnë fëmijë Bamirësit të Gjithmbarshëm"},{"SurahNumber":19,"VerseNumber":92,"Text":"E, për Bamirësin e Gjithmbarshëm, është e pakuptueshme, që të ketë fëmijë"},{"SurahNumber":19,"VerseNumber":93,"Text":"S’ka krijesë që gjendet në qiej dhe në Tokë, e që të mos vijë si rob te Bamirësi i Gjithmbarshëm"},{"SurahNumber":19,"VerseNumber":94,"Text":"Ai, i ka përfshirë të gjithë ata dhe i ka numëruar të gjithë saktësisht"},{"SurahNumber":19,"VerseNumber":95,"Text":"Dhe, çdonjëri prej tyre, në Ditën e Kijametit, do të vijë fill i vetëm tek Ai"},{"SurahNumber":19,"VerseNumber":96,"Text":"Me të vërtetë, ata që besojnë dhe bëjnë vepra të mira, Bamirësi i Gjithmbarshëm do t’i pajisë me dashuri (që t’i dojë Perëndia dhe që t’i duan njerëzit)"},{"SurahNumber":19,"VerseNumber":97,"Text":"Na, me të vërtetë, e kemi bërë atë (Kur’anin) të lehtë, në gjuhën tënde, që me të, t’i sihariqosh besimtarët, dhe me të, t’i paralajmërosh njerëzit, armiqët e përbetuar"},{"SurahNumber":19,"VerseNumber":98,"Text":"Sa e sa brezni kemi shkatërruar Ne para tyre. Vallë, a po sheh ndonjë prej tyre, dhe a po dëgjon përshpëritjen më të vogël të tyre"},{"SurahNumber":20,"VerseNumber":1,"Text":"Tá, Hâ"},{"SurahNumber":20,"VerseNumber":2,"Text":"Na, nuk ta kemi shpallur ty Kur’anin për të munduar"},{"SurahNumber":20,"VerseNumber":3,"Text":"por, që të jetë këshillë për atë që druan"},{"SurahNumber":20,"VerseNumber":4,"Text":"ai është i shpallur – nga Krijuesi i Tokës dhe i qiejve të lartë"},{"SurahNumber":20,"VerseNumber":5,"Text":"Bamirësi i Gjithmbarshëm (Perëndia), që sundon Arshin, (si i takon Madhërisë së Tij)"},{"SurahNumber":20,"VerseNumber":6,"Text":"Atij i përket ç’ka në qiej dhe ç’ka në Tokë dhe ç’ka në mes tyre dhe gjithçka gjendet në tokë"},{"SurahNumber":20,"VerseNumber":7,"Text":"E, nëse ti flet me zë (të lartë), Ai, me të vërtetë, di fshehtësinë dhe atë që ti vetëm mendon"},{"SurahNumber":20,"VerseNumber":8,"Text":"Perëndia është (Një), s’ka zot tjetër përveç Tij. Ai ka emrat më të bukur”"},{"SurahNumber":20,"VerseNumber":9,"Text":"Dhe, a të ka arritur ty lajmi për Musain"},{"SurahNumber":20,"VerseNumber":10,"Text":"kur e pa zjarrin ai i tha familjes së vet: “Rrini ju këtu! Unë, me të vërtetë, e kam parë një zjarr; shpresoj se unë do t’ju sjell juve një gacë, ose që pranë tij do të gjej ndonjë udhërrëfyes”"},{"SurahNumber":20,"VerseNumber":11,"Text":"E kur arriti ai te zjarri, u thirr: “O Musa"},{"SurahNumber":20,"VerseNumber":12,"Text":"Unë, me të vërtetë, jam Zoti yt! Andaj, zbathi këpucët tuaja, se ti, me të vërtetë, gjendesh në luginën e shenjtë – të Tuvasë"},{"SurahNumber":20,"VerseNumber":13,"Text":"Dhe, Unë ty të kam zgjedhur; andaj dëgjo ti atë që të shpallet (ty)"},{"SurahNumber":20,"VerseNumber":14,"Text":"Me të vërtetë, Unë jam Perëndia; s’ka zot tjetër përveç meje; andaj, vetëm Mua adhuromë dhe kryej namazin, për të më kujtuar Mua"},{"SurahNumber":20,"VerseNumber":15,"Text":"Çasti i gjykimit do të arrijë me siguri – atë e kam fsheh (nga çdokush) – kur secili do të shpërblehet për atë (përpjekje) që ka bërë"},{"SurahNumber":20,"VerseNumber":16,"Text":"Le të mos shmangë ty nga ai (çast), ai që nuk beson në të (Kijametin) dhe që jepet pas epsheve të tija, e të humbasësh"},{"SurahNumber":20,"VerseNumber":17,"Text":"E, ç’ke ti në dorën e djathtë, Musa"},{"SurahNumber":20,"VerseNumber":18,"Text":"(Musai) u përgjegj: “Ky është shkopi im, në të cilin mbahem dhe me të u shkundi gjethe dhenëve të mia, e me të kam edhe dobi të tjera"},{"SurahNumber":20,"VerseNumber":19,"Text":"(Perëndia) i tha: “Hudhe atë Musa!”"},{"SurahNumber":20,"VerseNumber":20,"Text":"Ai e hudhi atë por ai (shkopi, u bë) gjarpër që zvarritej"},{"SurahNumber":20,"VerseNumber":21,"Text":"(Perëndia) i tha: “Merre atë (gjarpërin) dhe mos u frikëso! Na do ta kthejmë atë në gjendjen e mëparshme"},{"SurahNumber":20,"VerseNumber":22,"Text":"Dhe, fut dorën tënde nën sqetullën tënde, ajo do të dalë e bardhë pa kurrfarë sëmundje, dhe ja kjo – është mrekulli tjetër"},{"SurahNumber":20,"VerseNumber":23,"Text":"për t’i treguar ty disa nga mrekullitë Tona të mëdha"},{"SurahNumber":20,"VerseNumber":24,"Text":"Shko te Faraoni! Ai, me të vërtetë, është azdisur, nga të këqiat!”"},{"SurahNumber":20,"VerseNumber":25,"Text":"(Musai) tha: “O Zoti im, zgjeroma krahërorin tim"},{"SurahNumber":20,"VerseNumber":26,"Text":"dhe lehtësoma punën time"},{"SurahNumber":20,"VerseNumber":27,"Text":"dhe zgjidhma lidhjen prej gjuhës sime"},{"SurahNumber":20,"VerseNumber":28,"Text":"që të kuptojnë ata fjalën time"},{"SurahNumber":20,"VerseNumber":29,"Text":"dhe bëne për mua një ndihmës nga familja ime"},{"SurahNumber":20,"VerseNumber":30,"Text":"Harunin, vëllain tim"},{"SurahNumber":20,"VerseNumber":31,"Text":"e forcoje me të – fuqinë time"},{"SurahNumber":20,"VerseNumber":32,"Text":"dhe shoqëro atë në punën time"},{"SurahNumber":20,"VerseNumber":33,"Text":"për me të falënderuar Ty shumë"},{"SurahNumber":20,"VerseNumber":34,"Text":"dhe për të përmendur Ty vazhdimisht"},{"SurahNumber":20,"VerseNumber":35,"Text":"Me të vërtetë, Ti je mbikëqyrësi ynë”"},{"SurahNumber":20,"VerseNumber":36,"Text":"(Perëndia) tha: “Të është dhënë ty ajo që kërkove, o Musa!”"},{"SurahNumber":20,"VerseNumber":37,"Text":"Dhe Ne, me të vërtetë, të kemi bërë mirë ty edhe tjetër herë (para kësaj)"},{"SurahNumber":20,"VerseNumber":38,"Text":"kur nënën tënde e frymëzuam me atë, që mund të arrihet vetëm me frymëzim"},{"SurahNumber":20,"VerseNumber":39,"Text":"“Vendose atë (Musain) në sandëk e hudhe në lum (Nil), lumi e qet atë në breg, e që atë, do ta marr armiku i Im dhe armiku i tij”. Dhe, Unë kam hudhur në ty – dashurinë Time (për me të dashtë ty gjithkush), dhe që të rritesh nën mbikëqyrjen Time"},{"SurahNumber":20,"VerseNumber":40,"Text":"Kur shkoi motra jote (në pallatin e Faraonit) e tha: “A doni t’ju tregoj unë juve atë që do të kujdeset për të?” Na, të kthyem ty te nëna jote që të gëzohet ajo dhe të mos pikëllohet më. Dhe ti e mbyte një njeri (pa qëllim), e Ne të shpëtuam ty nga brenga (e dënimit) dhe Ne të sprovuam ty me sprova të shumta. Dhe ti qëndrove me vite të tëra në mesin e banorëve të Medjenit, e pastaj, ti, erdhe, sipas dispozitës së caktuar, o Musa"},{"SurahNumber":20,"VerseNumber":41,"Text":"Dhe, Unë të kam zgjedhur ty për Vete"},{"SurahNumber":20,"VerseNumber":42,"Text":"Shko ti dhe vëllai yt me argumentet e Mia dhe mos u shkrehni në të kujtuarit Mua"},{"SurahNumber":20,"VerseNumber":43,"Text":"Shkoni (ju të dy) te Faraoni! Ai, me të vërtetë, është azdisur nga të këqijat"},{"SurahNumber":20,"VerseNumber":44,"Text":"e flitni atij fjalë të buta, që të këshillohet apo të frikësohet”"},{"SurahNumber":20,"VerseNumber":45,"Text":"Ata thanë: “O Zoti ynë, na, me të vërtetë, druajmë se do të na dënojë menjëherë ai, ose do të azdiset më tepër”"},{"SurahNumber":20,"VerseNumber":46,"Text":"(Perëndia) tha: “Mos u frikësoni! Unë me të vërtetë, jam me ju, dëgjoj dhe shoh”"},{"SurahNumber":20,"VerseNumber":47,"Text":"Shkoni tek ai dhe i thoni: “Na dy jemi të dërguarit e Zotit tënd, lëshoji bijtë e Israelit që të vijnë me ne dhe mos i mundo ata! Na, të kemi sjellë ty argument nga Zoti yt. Qoftë i shpëtuar ai që ndjek rrugën e drejtë"},{"SurahNumber":20,"VerseNumber":48,"Text":"Me të vërtetë, neve na është shpallur, se dënimi do ta godasë atë që e konsideron për gënjeshtër (shpalljen) dhe shmanget”"},{"SurahNumber":20,"VerseNumber":49,"Text":"(Faraoni) tha: “E, kush është Zoti juaj, o Musa?”"},{"SurahNumber":20,"VerseNumber":50,"Text":"(Musai) tha: “Zoti ynë është ai që çdo gjëje i ka dhënë formën e vet e pastaj i ka udhëzuar (në përdorimin e tyre)"},{"SurahNumber":20,"VerseNumber":51,"Text":"(Faraoni) tha: “Si është gjendja e popujve të mëparshëm?”"},{"SurahNumber":20,"VerseNumber":52,"Text":"(Musai) tha: “Dijenia lidhur me ta gjendet te Zoti im, në Libër. Zoti im nuk gabon dhe nuk harron"},{"SurahNumber":20,"VerseNumber":53,"Text":"(Perëndia), i cili për ju Tokën e ka bërë shtrat, u ka lehtësuar juve rrugët nëpër të, u ka lëshuar ujë (shi) nga qielli e që Ne – me të, kemi nxjerrë shumë lloj bimësh të ndryshme"},{"SurahNumber":20,"VerseNumber":54,"Text":"Hani dhe kullotni bagëtinë tuaj! Këto, me të vërtetë, janë argumente për ata që janë mentarë"},{"SurahNumber":20,"VerseNumber":55,"Text":"Na ju kemi krijuar juve prej saj (tokës), dhe në të do t’ju kthejmë, dhe nga ajo do t’ju nxjerrim juve herën tjetër"},{"SurahNumber":20,"VerseNumber":56,"Text":"Na, me të vërtetë, ia kemi treguar atij (Faraonit) të gjitha argumentet Tona, e ai i ka konsideruar gënjeshtra dhe ka refuzuar besimin"},{"SurahNumber":20,"VerseNumber":57,"Text":"(Faraoni) tha: “A mos ti, o Musa, ke ardhur të na nxjerrësh nga toka jonë – me magjitë tuaja?”"},{"SurahNumber":20,"VerseNumber":58,"Text":"Dhe ne, do të sjellim ty një magji të ngjashme, e cakto në mes meje e teje takim, të cilit do t’i përmbahemi edhe na edhe ti, në vend të barabartë"},{"SurahNumber":20,"VerseNumber":59,"Text":"(Musai) tha: “Takimi me ju është në ditën e kremtës dhe njerëzia lë të tubohen para mesditës”"},{"SurahNumber":20,"VerseNumber":60,"Text":"Faraoni u largua, i tuboi ngatërresat e veta, e pastaj erdhi"},{"SurahNumber":20,"VerseNumber":61,"Text":"Musai u tha atyre: “Mjerë për ju! Mos trilloni gënjeshtra për Perëndinë, e që Ai, t’ju shkatërrojë me dënim. Do të falimentojnë me siguri, ata që trillojnë gënjeshtra!”"},{"SurahNumber":20,"VerseNumber":62,"Text":"Ata (magjistarët), polemizuan – për punën e tyre – në mes vete, duke pëshpëritur dhe tinëzisht u morën vesh"},{"SurahNumber":20,"VerseNumber":63,"Text":"Ata thanë: “Me të vërtetë, këta janë dy magjistarë; duan t’ju shporrin juve nga toka e juaj – me magjitë e tyre, dhe të shkatërrojnë fenë tuaj tejet të mirë"},{"SurahNumber":20,"VerseNumber":64,"Text":"andaj, mblidhni dredhitë tuaja e pastaj – ejani të radhitur. Do të shpëtoj sot – ai që fiton!”"},{"SurahNumber":20,"VerseNumber":65,"Text":"Ata thanë: “O Musa, ose gjuaj ti, ose të bëhemi ne hedhësit e parë?”"},{"SurahNumber":20,"VerseNumber":66,"Text":"(Musai) tha: “Jo, hedhni ju!” E, atë – herë, (pasi që i hedhën ata) litarët dhe shkopinjtë e tyre, - prej magjive të tyre – iu dukën atij, se me të vërtetë, po rrëshqasin"},{"SurahNumber":20,"VerseNumber":67,"Text":"andaj Musai – ndjeu në vete frikë"},{"SurahNumber":20,"VerseNumber":68,"Text":"Ne i thamë: “Mos u frikëso, se me të vërtetë, ti je fitues"},{"SurahNumber":20,"VerseNumber":69,"Text":"Dhe hudhe atë që e ke në dorën e djathtë! Do t’i gëlltisë ato që i kanë punuar ata. Atë që kanë punuar ata, është vetëm një mashtrim i magjistarëve. E, magjistari, nuk do të ketë sukses, kudo që të gjendet"},{"SurahNumber":20,"VerseNumber":70,"Text":"E, magjistarët (pastaj), ranë në sexhde dhe thanë: “Na besojmë në Zotin e Harunit dhe Musait”"},{"SurahNumber":20,"VerseNumber":71,"Text":"(Faraoni) tha: “Ju e besuat Atë, para se t’u japë leje unë juve! Ai (Musai), me të vërtetë, është eprori juaj, që u ka mësuar juve magjitë. Dhe, me të vërtetë, unë do t’ju këpus duart dhe këmbët tuaja tërthorazi, dhe unë do t’ju varr juve në trungjet e hurmeve. Ju, do ta dini, me siguri, - se dënimi i kujt prej nesh – është më i ashpër dhe më i vazhdueshëm”"},{"SurahNumber":20,"VerseNumber":72,"Text":"(Magjistarët) u përgjegjën: “Na, ty kurrë nuk do të japim përparësi ndaj argumenteve që na kanë ardhur neve dhe ndaj Atij që na ka krijuar neve, e gjyko si të duash; ti gjykon vetëm në jetën e kësaj bote"},{"SurahNumber":20,"VerseNumber":73,"Text":"Na besojmë Zotin tonë, që të na falë gabimet tona dhe magjitë, në të cilat na ke detyruar ti (Faraon). E, Perëndia është më i miri dhe më i vazhdueshmi (në shpërblime dhe dënime)"},{"SurahNumber":20,"VerseNumber":74,"Text":"Me të vërtetë, ai që para Zotit të vet del si kriminel, atë, me të vërtetë, e pret skëterra; në të – ai, as nuk vdes as nuk jeton"},{"SurahNumber":20,"VerseNumber":75,"Text":"E, kush vie tek Ai, si besimtarë, e që madje, ka punuar vepra të mira, vetëm ata kanë pozita të larta"},{"SurahNumber":20,"VerseNumber":76,"Text":"kopshtet e Adnit, nëpër të cilët rrjedhin lumenjtë, e, në të cilët, ata do të qëndrojnë përherë. Ky është shpërblimi për atë që është i spastruar nga mohimi"},{"SurahNumber":20,"VerseNumber":77,"Text":"Na, i kemi shpallur Musait: “Udhëto natën me robërit e Mi dhe bënju atyre një rrugë të tharë nëpër det; nuk do të frikësohesh ti, se do të të arrijë ai (Faraoni), as nuk do të frikësohesh (nga fundosja)”"},{"SurahNumber":20,"VerseNumber":78,"Text":"E, Faraoni – me ushtrinë e tij, i ndoqi ata, e deti i mbuloi ata – me një mbulesë të madhe"},{"SurahNumber":20,"VerseNumber":79,"Text":"Faraoni i solli humbje popullit të vet, e nuk e udhëzoi në rrugë të drejtë"},{"SurahNumber":20,"VerseNumber":80,"Text":"O bijtë e Israelit, Na ju kemi shpëtuar juve nga armiku juaj, u kemi premtuar juve (shumë dhunti) në anën e djathtë të Turit, dhe u kemi dhënë menn – (një lloj ushqimi i ëmbël) dhe fëllanza"},{"SurahNumber":20,"VerseNumber":81,"Text":"Hani nga ushqimet e këndshme, me të cilat u kemi furnizuar ne juve, mos u bëni të azdisur në to, e t’ju arrijë zemrimi (dënimi) Im. Atë që e arrinë zemrimi Im, (ai) është i humbur"},{"SurahNumber":20,"VerseNumber":82,"Text":"Me të vërtetë, Unë jam falës për atë që pendohet dhe beson e punon vepra të mira, e qëndron në rrugë të drejtë"},{"SurahNumber":20,"VerseNumber":83,"Text":"E, përse nxitove para popullit tënd, Musa"},{"SurahNumber":20,"VerseNumber":84,"Text":"(Musai) tha: “Ja, ata, shkojnë pas gjurmëve të mia, e unë nxitova te Ti, o Zoti im, për të fituar kënaqësinë Tënde”"},{"SurahNumber":20,"VerseNumber":85,"Text":"(Perëndia) tha: “Na e kemi vënë në sprovë popullin tënd – pas teje, e i humbi ata Samirija”"},{"SurahNumber":20,"VerseNumber":86,"Text":"U kthye Musai te populli i vet, i zemruar dhe i pikëlluar. Tha: “O populli im, vallë, a nuk ju premtoi Zoti juaj premtim të mirë? A mos ju zgjat tepër koha (prej se jam ndarë nga ju), ose dëshironi ju, që t’ju godasë zemrimi i Zotit tuaj, e për këtë, nuk i jeni përmbajtur premtimit që më dhatë mua!”"},{"SurahNumber":20,"VerseNumber":87,"Text":"Ata u përgjegjën: “Na nuk e kemi thyer premtimin që të patëm dhënë ty me vullnetin tonë, por ne qemë të ngarkuar me peshë të rëndë – me stoli të popullit, andaj i hodhëm ato (në zjarr)”. Po kështu, i hodhi edhe Samirija"},{"SurahNumber":20,"VerseNumber":88,"Text":"dhe nga këto (stoli të hedhura në zjarr), ai (Samirija) nxori për popull trup viçi që pëlliste, dhe ata, atëherë, thanë: “Ky është zoti juaj dhe zoti Musait, ai e ka harruar atë (e ka shkuar ta kërkojë në Tur)!”"},{"SurahNumber":20,"VerseNumber":89,"Text":"Vallë, a nuk shohin ata, se (viçi) nuk u drejtohet atyre me asnjë fjalë dhe, nuk është në gjendje t’u sjellë atyre kurrfarë dëmi e as kurrfarë dobie"},{"SurahNumber":20,"VerseNumber":90,"Text":"E, atyre – Haruni u ka thënë qysh më parë: “O populli im! Ju, me këtë, vetëm jeni sjellë në sprovë, e Zoti juaj është Mëshirues, andaj pasomëni mu dhe dëgjoni urdhërin tim!”"},{"SurahNumber":20,"VerseNumber":91,"Text":"Ata u përgjegjën: “Na do t’i lutemi atij (viçit) vazhdimisht, derisa të mos na kthehet Musai”"},{"SurahNumber":20,"VerseNumber":92,"Text":"(Musai) tha: “O Harun, a të ka penguar ty, - kur i ke parë ata se kanë humbur –"},{"SurahNumber":20,"VerseNumber":93,"Text":"përse të mos shkosh pas meje? A mos qe ti i padëgjueshëm ndaj urdhërit tim?”"},{"SurahNumber":20,"VerseNumber":94,"Text":"(Haruni) tha: “O biri nënës sime, mos më kap mua për mjekrën time as për kokën time, unë jam frikësuar që ti do të thuash: “Ke bërë përçarje në mesin e bijve të Israelit e nuk i ke mbajtur fjalët e mia”"},{"SurahNumber":20,"VerseNumber":95,"Text":"(Musai) tha: “E ç’është puna jote, o Samiri?”"},{"SurahNumber":20,"VerseNumber":96,"Text":"(Samirija) u përgjegj: “Unë kam parë atë që nuk e kanë parë ata, - e kam marrë një grusht dhe në gjurmët e (kalit të) Pejgamberit, e atë – e kam hedhur (në stolinë e shkrirë), dhe kështu, ajo, më është zbukuruar mua (e keqja ime)”"},{"SurahNumber":20,"VerseNumber":97,"Text":"(Musai) tha: “E, atëherë shko! – tërë jetën do të flasësh: “S’ka prekje (le të mos më prekë askush) dhe ty të është caktuar një premtim, i cili doemos do të zbatohet. Shiko në zotin tënd, të cilin ti e ke adhuruar vazhdimisht. Na, do ta djegim atë, e pastaj do ta hedhim atë në det – si pluhur"},{"SurahNumber":20,"VerseNumber":98,"Text":"Zoti juaj është vetëm Perëndia; që s’ka zot tjetër përveç Tij; që dijenia e Tij i përfshinë të gjitha gjërat!”"},{"SurahNumber":20,"VerseNumber":99,"Text":"Kështu pra, Na ty (o Muhammed) t’i tregojmë disa lajme (për atë) që kanë kaluar, dhe ta kemi, dhënë ty Kur’anin – prej anës Sonë"},{"SurahNumber":20,"VerseNumber":100,"Text":"Kush shmaget nga ai (Kur’ani), ai në Ditën e Kijametit, do të bartë ngarkesë të rëndë (dënim)"},{"SurahNumber":20,"VerseNumber":101,"Text":"përherë do të mbetet (duke bartur atë). Sa barë e shëmtuar që është ajo në Ditën e Kijametit"},{"SurahNumber":20,"VerseNumber":102,"Text":"në Ditën kur do të fryhet në Sur. Atë ditë do t’i tubojmë mëkatarët duke qenë syzgurdulluar"},{"SurahNumber":20,"VerseNumber":103,"Text":"dhe njëri-tjetrit do t’i pëshpërisin (duke thënë): “Ju keni qëndruar (në të kaluarën) vetëm dhjetë ditë”"},{"SurahNumber":20,"VerseNumber":104,"Text":"Na dimë më së miri se çka do të thonë ata (në Ditën e Kijametit), kur më i mençuri nga ata, thotë: “Ju keni qëndruar vetëm një ditë”"},{"SurahNumber":20,"VerseNumber":105,"Text":"Dhe, të pyesin ty (o Muhammed) për malet (çka do të bëhet me to në Ditën e Kijametit). Thuaj: “Do t’i copëtoj krejtësisht Zoti im"},{"SurahNumber":20,"VerseNumber":106,"Text":"e toka do të bëhet fushë e rrafshët"},{"SurahNumber":20,"VerseNumber":107,"Text":"nuk do të shohësh në të (tokë) as lugina as brigje”"},{"SurahNumber":20,"VerseNumber":108,"Text":"Atë ditë, ata do të shkojnë pas thirrësit, duke mos pasur shmangie në të, e zërat do t’i përulen Mëshiruesit të Gjithmbarshëm, e ti nuk do të dëgjosh tjetër, pos pëshpëritjes"},{"SurahNumber":20,"VerseNumber":109,"Text":"Atë ditë, nuk do të bëjë dobi ndërmjetësimi i askujt, përveç ndërmjetësimit të atij, që i jep leje Mëshiruesi dhe që është i kënaqur me fjalët e tij"},{"SurahNumber":20,"VerseNumber":110,"Text":"Ai di ç’ka para tyre dhe ç’ka pas tyre; e ata, nuk mund ta ngërthejnë dijeninë e Perëndisë – me dijeninë e tyre"},{"SurahNumber":20,"VerseNumber":111,"Text":"Fytyrat (e njerëzve) do t’i përulen (Perëndisë) të Gjallit, të Amshueshmit (Mbikëqyrësit të Gjithësisë). Do të humbë ai që ka ngarkuar të keqen (që i ka bërë shok Perëndisë)"},{"SurahNumber":20,"VerseNumber":112,"Text":"e ai që punon vepra të mira dhe është besimtar, nuk do të druajë nga padrejtësia (shtimi i dënimit), as nga të manguarit (e shpërblimit)"},{"SurahNumber":20,"VerseNumber":113,"Text":"Dhe kështu Ne, e kemi zbritur Kur’anin në gjuhën arabe, dhe në të kemi përsëritur vërejtjet, që ata të ruhen nga mëkatet, ose që t’i orientojë ata në këshillim"},{"SurahNumber":20,"VerseNumber":114,"Text":"I Lartë është Perëndia – Sundues – i Vërtetë! Dhe, mos nxito në të lexuarit e Kur’anit (o Muhammed!) para se të përfundojë (shpallja e tij), dhe thuaj: “O Zoti im, shtoma dijeninë mua!”"},{"SurahNumber":20,"VerseNumber":115,"Text":"Na, madje – edhe Ademit i kemi shpallur më parë (në xhennet), e ai harroi, por nuk kemi gjetur tek ai vendim (për gabim të qëllimuar)"},{"SurahNumber":20,"VerseNumber":116,"Text":"(Kujtoje o Muhammed!) kur u thamë engjëjve: “Bëni sexhde Ademit; e i bënë sexhde të gjithë, përpos Iblisit; ai refuzoi (atë)"},{"SurahNumber":20,"VerseNumber":117,"Text":"E, Ne, kemi thënë: “O Adem, me të vërtetë, ky është armik yti dhe i gruas sate, e le të mos u nxjerr juve kurrsesi nga xhenneti, e që të vuash pastaj"},{"SurahNumber":20,"VerseNumber":118,"Text":"Me të vërtetë, në të nuk do të mbetësh i uritur as i zhveshur, të jesh i ushqyer dhe i veshur"},{"SurahNumber":20,"VerseNumber":119,"Text":"as nuk do të kesh etje, as vapë"},{"SurahNumber":20,"VerseNumber":120,"Text":"Por, djalli filloi ta namatis (magjeps) atë e i tha: “O Adem, a don të ta tregoj drurin e pavdekshëm dhe pasurinë që nuk zhduket?”"},{"SurahNumber":20,"VerseNumber":121,"Text":"Dhe, ata të dy hëngrën nga ajo (pema për t’u bërë të pavekshëm dhe që të arrijnë pasurinë e përhershme), e filluan t’u zbulohen vendet e turpshme dhe nisën të mbulohen me gjethet e xhennetit. Dhe, Ademi nuk e zbatoi urdhërin e Zotit të vet, ndaj edhe humbi"},{"SurahNumber":20,"VerseNumber":122,"Text":"Pastaj, Zoti i tij e zgjodhi atë, ia pranoi pendimin dhe e udhëzoi atë"},{"SurahNumber":20,"VerseNumber":123,"Text":"(Perëndia) tha: “Zbritni prej xhennetit të gjithë! Do të jeni armiq të njëri-tjetrit. Me të vërtetë, do t’ju arrijë juve udhëzim nga ana Ime, e kush pason udhëzimin Tim, nuk do të humbë (në këtë botë), as që do të jetë fatkeq (në botën tjetër)"},{"SurahNumber":20,"VerseNumber":124,"Text":"E, ai që shmanget nga Libri Im, ai do të ketë jetë të vështirë dhe, Na në Ditën e Kijametit do ta ringjallim të verbër atë"},{"SurahNumber":20,"VerseNumber":125,"Text":"Ai do të thtotë: “O Zoti im, përse më ringjalle të verbër, kur unë, me të vërtetë, kam pasur të pamurit më parë?”"},{"SurahNumber":20,"VerseNumber":126,"Text":"(Perëndia) i tha: “Kështu (ke bërë); të kanë ardhur argumentet Tona, e ti i ke harruar ato. Kështu edhe ti sot do të jesh i harruar"},{"SurahNumber":20,"VerseNumber":127,"Text":"Kështu Na e ndëshkojmë atë që jepet pas mëkateve dhe nuk beson në argumentet e Zotit të tij; e dënimi në jetën tjetër, në të vërtetë, është më i dhembshëm dhe i pandërprerë"},{"SurahNumber":20,"VerseNumber":128,"Text":"A nuk i udhëzoi ata në rrugë të drejtë (argumenti Ynë) – që sa e sa gjenerata i kemi zhdukur Ne para tyre, të cilët ecin nëpër vendet e tyre. Me të vërtetë, në këtë, ka argumente për njerëzit mentarë"},{"SurahNumber":20,"VerseNumber":129,"Text":"Sikur të mos ishte fjala e caktuar më parë – nga Zoti yt (o Muhammed) dënimi i tyre do të ishte i pashmangshëm dhe afati (i dënimit) do të ishte i caktuar (në këtë botë)"},{"SurahNumber":20,"VerseNumber":130,"Text":"Bëhu i durueshëm për atë që flasin ata, dhe lavdëroje me falenderim Zotin tënd para lindjes së diellit, dhe para perëndimit të tij, dhe lavdëroje (Perëndinë) në orët e natës dhe në kohërat e ditës, për të qenë ti i kënaqur"},{"SurahNumber":20,"VerseNumber":131,"Text":"Mos lakmo në begatitë e llojllojshme që ua kemi dhuruar Na atyre (mohuesve), duke qenë ato stoli të jetës së kësaj bote, për t’i vënë në sprovë ata, e furnizimi i Zotit tënd është më i mirë dhe më i amdhueshëm"},{"SurahNumber":20,"VerseNumber":132,"Text":"Dhe urdhëroje familjen tënde që të bëjë namaz dhe në këtë bënu këmbëngulës! Na nuk kërkojmë furnizim prej teje. Na të furnizojmë ty, e përfundimi i mirë është për ata që ruhen nga mëkatet"},{"SurahNumber":20,"VerseNumber":133,"Text":"Mohuesit thonë: “Përse të mos na sjellë ai ndojë argument të qartë që gjendej në librat e mëparshëm?”"},{"SurahNumber":20,"VerseNumber":134,"Text":"Sikur Na t’i shkatërronim ata para tij (para shpalljes së Kur’anit) ata, me siguri do të thonin: “O Zoti ynë! Sikur të na kishe dërguar pejgamber, e të shkojmë pas argumenteve Tuaja (të Perëndisë), para se të poshtërohemi dhe turpërohemi!”"},{"SurahNumber":20,"VerseNumber":135,"Text":"Thuaju (o Muhammed): Të gjithë presin, andaj pritni edhe ju, e do të kuptoni ju kush janë ithtarët e rrugës së drejtë dhe kush është i udhëzuar”"}]}