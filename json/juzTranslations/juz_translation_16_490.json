{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":18,"VerseNumber":75,"Text":"Yathi (inceku yethu), “angizange yini ngikutshele ukuthi ngempela wena angeke ukwazi ukungibekezelela na?”"},{"SurahNumber":18,"VerseNumber":76,"Text":"Wathi (uMose), “uma ngikubuza ngokuthize emva kwalokhu ngakho-ke ungabe usahamba nami, uyobe sewuthole izaba (lokungahambi) nami”"},{"SurahNumber":18,"VerseNumber":77,"Text":"Ngakho-ke baqhubeka bobabili bahamba kwaze kwaba ilapho bobabili befika ebantwini bedolobha bacela ukudla ebantwini balo kepha (abantu bedolobha) benqaba ukubathatha njengezihambeli ngakho-ke bafica kulona udonga olwaseluzodilika ngakho-ke (inceku yethu) yalulungisa (uMose) wathi, “ukube bewuthanda bewuzofuna inkokhelo ngalokho”"},{"SurahNumber":18,"VerseNumber":78,"Text":"(Inceku yethu) yathi “lokhu sekungukuhlukana phakathi kwami nawe ngizokutshela incazelo yalokho owehluleka ukukubekezelela”"},{"SurahNumber":18,"VerseNumber":79,"Text":"Mayelana nomkhumbi, bewungowabantu abampofu abasebenza olwandle ngakho-ke bengihlose ukuwulimaza ngokuba ngaphambi kwabo bekuneNkosi ebeyithatha yonke imikhumbi ngendluzula"},{"SurahNumber":18,"VerseNumber":80,"Text":"Futhi mayelana nomfanyana (engimbulele) abazali bakhe bangamakholwa ngakho-ke sesabile ukuthi hleze abahluphe ngokungabahloniphi nokungakholwa"},{"SurahNumber":18,"VerseNumber":81,"Text":"Ngakho-ke sithandile ukuthi iNkosi yabo bobabili (abazali bakhe) ibashintshele esikhundleni sakhe ngongcono kunaye omsulwa futhi osondele kakhulu ngomusa"},{"SurahNumber":18,"VerseNumber":82,"Text":"Futhi mayelana nodonga (olwaseluwa) lwalungolwabafanyana ababili abayizintandane edolobheni (emphakathini) futhi ngaphansi kwalo (udonga) kwakunomnotho wazo zombili (lezizintandane) futhi uyise (ukhokho) wazo zombili wayengolungileyo ngakho-ke iNkosi yakho yayihlose ukuthi bobabili bafinyelele ekukhuleni ngokwanele bese bobabili bekwaziukukhiphaumnothowabo, longumusaovelaeNkosini yakho ngakho-ke angikwenzanga lokho ngokuthanda kwami, lokho kuyincazelo (nokuhunyushwa) kwako konke lokho owawungakwazi ukukubekezelela"},{"SurahNumber":18,"VerseNumber":83,"Text":"Futhi bakubuza ngoZul-Qarnain ithi, “ngizonifundela okuthize ngomlando wakhe”"},{"SurahNumber":18,"VerseNumber":84,"Text":"Ngempela thina samzinzisa emhlabeni futhi samnikeza izindlela zayo yonke into"},{"SurahNumber":18,"VerseNumber":85,"Text":"Ngakho-ke walandela indlela"},{"SurahNumber":18,"VerseNumber":86,"Text":"Kwaze kwaba ilapho efika khona ekushoneni kwelanga walifica lishona emanzini ahwalele futhi wafica abantu eduzane nalo, sathi “Oh Zul-Qarnain! Phakathi kokuba uyabajezisa noma uba nobubele kubona”"},{"SurahNumber":18,"VerseNumber":87,"Text":"Wathi, “kepha lowo owenza okungenabulungiswa ngakho-ke sizomjezisa bese ephindiselwa eNkosini yakhe bese imjezisa ngesijeziso esinzima”"},{"SurahNumber":18,"VerseNumber":88,"Text":"Futhi mayelana nalowo owakholwayo futhi owenza okulungileyo ngakho-ke okwakhe kuyoba ngumvuzo omuhle futhi siyokhuluma naye kalula ngempoqo yethu"},{"SurahNumber":18,"VerseNumber":89,"Text":"Wayeselandela indlela"},{"SurahNumber":18,"VerseNumber":90,"Text":"Kwaze kwaba ilapho efika khona endaweni lapho kuphuma khona ilanga walifica liphumela phezu kwabantu esasingazange sibenzele umpheme wokukhosela (wokuzivikela) kulona"},{"SurahNumber":18,"VerseNumber":91,"Text":"Kanjalo-ke futhi sasikungamele lokho ayenolwazi ngako"},{"SurahNumber":18,"VerseNumber":92,"Text":"Wayeselandela indlela"},{"SurahNumber":18,"VerseNumber":93,"Text":"Kwaze kwaba ilapho efika khona phakathi kwezintaba ezimbili wafica ngale kwazo zombili, abantu ababengakwazi ngisho ukuqonda inkulumo"},{"SurahNumber":18,"VerseNumber":94,"Text":"Bathi, “Oh Zul-Qarnain! ngempela uGog noMagog bayizoni emhlabeni ngakube kufanele yini sethule isethulo kuwena ukuthi usenzele uthango phakathi kwethu nabo na?”"},{"SurahNumber":18,"VerseNumber":95,"Text":"Wathi, “lokho engisimamise kukona iNkosi yami kungcono, ngakho-ke ngisizeni ngamandla ukuze ngenze uthango phakathi kwenu nabo”"},{"SurahNumber":18,"VerseNumber":96,"Text":"Ngiletheleni izingcezu zensimbi kwathi lapho esegcwalise isikhala esiphakathi kwezintaba ezimbili wathi, “futhani” kwaze kwaba ilapho ekwenze kwaba ngumlilo wathi, “ngiletheleni ithusi (elincibilikileyo) ngilithele phezu kwabo”"},{"SurahNumber":18,"VerseNumber":97,"Text":"Ngakho-ke (uGog noMagog) abakwazanga ukuphuma futhi abakwazanga ukuwugumba umgodi (ukuze baphume)"},{"SurahNumber":18,"VerseNumber":98,"Text":"Wathi, “lonangumusaovelaeNkosiniyamikephaumasekufika isethembiso seNkosi yami iyolibhidliza (udonga) futhi ngaso sonke isikhathi isethembiso seNkosi yami siyiqiniso”"},{"SurahNumber":18,"VerseNumber":99,"Text":"Futhi ngalolosuku (lokuphuma kukaGog noMagog) siyokwenzaukuthiabanyebabobezekwabanyenjengamagagasi futhi kuyokhaliswa icilongo bese sibaqoqela ndawonye bonke"},{"SurahNumber":18,"VerseNumber":100,"Text":"Futhi ngalolosuku isihogo siyosivezela obala abangakholwayo"},{"SurahNumber":18,"VerseNumber":101,"Text":"Labo amehlo abo ayemboziwe esikhumbuzweni sami futhi babengakwazi ukuzwa"},{"SurahNumber":18,"VerseNumber":102,"Text":"Ngakube labo abangazange bakholwe bacabanga ukuthi bangathathaizincekuzamiukubazibengabavikeliesikhundleni sami na? Ngempela thina sabalungiselela abangakholwayo isihogo njengendawo yokuhlala"},{"SurahNumber":18,"VerseNumber":103,"Text":"Ithi, “ngakube sinitshelile yini ngabalahlekelwe kakhulu mayelana nezenzo na?”"},{"SurahNumber":18,"VerseNumber":104,"Text":"Labo imifutho yabo eyelahlekele empilweni yalomhlaba kulapho bona becabanga ukuthi benza imisebenzi emihle"},{"SurahNumber":18,"VerseNumber":105,"Text":"Labo bayilabo abangakholelwa emavesini eNkosi yabo nase kuhlanganeni nayo ngakho-ke imisebenzi yabo iyize leze, angeke sibenzele isisindo (ukubaluleka) ngosuku lukuvuka kwabafileyo"},{"SurahNumber":18,"VerseNumber":106,"Text":"Lokho ngumvuzo wabo, isihogo ngenxa yokungakholwa kwabo nokuthi babethatha amavesi (izimpawu) zami nezithunywa zami njengenhlekisa"},{"SurahNumber":18,"VerseNumber":107,"Text":"Ngempela labo abakholwayo futhi abenza izenzo ezinhle okwabo izivande zePharadisi njengendawo yokuhlala"},{"SurahNumber":18,"VerseNumber":108,"Text":"Bayohlala khona ingunaphakade angeke baze bafise ukuphuma kusona"},{"SurahNumber":18,"VerseNumber":109,"Text":"Ithi, “ukube ulwandle lwalungu-inki wokubhala amagama eNkosi yami lwaluzophela ulwandle ngaphambi kokuba kuphele amagama eNkosi yami futhi ngisho noma sasingeza (nolwandle) olufana nalo (lwaluzophela)”"},{"SurahNumber":18,"VerseNumber":110,"Text":"Ithi,“kuphelaminangingumuntuofananjengani,okwembulwa kumina ukuthi uNkulunkulu wenu nguNkulunkulu oyedwa, ngakho-ke noma ngabe ngubani ofisa ukuhlangana neNkosi yakhe makenze imisebenzi elungileyo futhi angahlanganisi ngisho noyedwa ekukhonzeni iNkosi yakhe”"},{"SurahNumber":19,"VerseNumber":1,"Text":"Kaf Ha Ya ‘Ain Saad"},{"SurahNumber":19,"VerseNumber":2,"Text":"Isikhumbuzo somusa weNkosi yakho encekwini yayo uZakariya"},{"SurahNumber":19,"VerseNumber":3,"Text":"Khumbula ngenkathi ememeza iNkosi yakhe, ukumemeza kwasesithe"},{"SurahNumber":19,"VerseNumber":4,"Text":"Wathi (uZakariya), “Nkosi yami ngempela amathambo ami abuthakathaka nekhanda lami elingwevu lishintshile (ngenxa yobudala) futhi angikaze ngingajabuli (ngingabusiseki) emthandazweni wami kuwena Nkosi yami.”"},{"SurahNumber":19,"VerseNumber":5,"Text":"Futhi ngempela mina ngesaba izihlobo zami eziza ngemumva kwami futhi nonkosikazi wami uyinyumba ngakho-ke ngiphe indlalifa evela kuwena"},{"SurahNumber":19,"VerseNumber":6,"Text":"Eyizokuba yindlalifa yami nendlalifa yomndeni (yezizukulwane) zikaJakobe futhi uyenze Nkosi yami ibe ngozoyithanda"},{"SurahNumber":19,"VerseNumber":7,"Text":"Yathi (iNkosi) “Oh Zakariya! Ngempela thina sikutshela izindaba ezimnandi ngomfana ogama lakhe okuzoba nguJohane, asikaze silinikeze muntu ngaphambilini leligama”"},{"SurahNumber":19,"VerseNumber":8,"Text":"Wathi (uZakariya) “Nkosi yami ngingaba kanjani nendodana kulapho unkosikazi wami eyinyumba futhi kulapho sengifinyelele ebangeni lokukhula elikhulu kangaka na?”"},{"SurahNumber":19,"VerseNumber":9,"Text":"Yathi (ingelosi) kuzoba njalo, INkosi yakho ithi, “kulula kumina futhi ngempela ngakudala ngaphambilini ngenkathi wawungeyilutho”"},{"SurahNumber":19,"VerseNumber":10,"Text":"Wathi, “Nkosi yami ngiphe uphawu” yathi “uphawu lwakho ngukuthi ungakhulumi nabantu ubusuku obuthathu kulapho uphila kahle”"},{"SurahNumber":19,"VerseNumber":11,"Text":"Ngakho-ke waphuma waya kubantu bakhe ephuma endaweni yokwenza umthandazo ngakho-ke wabatshela ukuthi mabadumise (uMvelinqangi) ekuseni nakusihlwa"},{"SurahNumber":19,"VerseNumber":12,"Text":"Yathi (iNkosi) “Oh Johane! Ibambisise incwadi, futhi samupha ubuhlakani ngenkathi esayingane.”"},{"SurahNumber":19,"VerseNumber":13,"Text":"Nomusa ovela kuthina nokuhlanzwa futhi wayengoqotho"},{"SurahNumber":19,"VerseNumber":14,"Text":"Futhi wayebalalela abazali bakhe, futhi wayengesiyena oqhoshileyo, ongahloniphi"},{"SurahNumber":19,"VerseNumber":15,"Text":"Ukuthula makube kuye ngosuku azalwa ngalo nangosuku afa ngalo nangosuku ayovuselwa ngalo ekuphileni"},{"SurahNumber":19,"VerseNumber":16,"Text":"Futhi mkhumbule encwadini uMariya ngenkathi ehamba emndenini wakhe eya endaweni engasempumalanga"},{"SurahNumber":19,"VerseNumber":17,"Text":"(UMariya) wayesezisitheza kubona ngakho-ke sathumela kuyena umoya wethu (Gabriyeli) wase uqhamuka kuyena uyisimo somuntu ophelele"},{"SurahNumber":19,"VerseNumber":18,"Text":"(UMariya) wathi, “ngempela mina ngifuna isiphephelo konomusa ukubalekela wena (suka kumina) uma umesaba uMvelinqangi”"},{"SurahNumber":19,"VerseNumber":19,"Text":"(Ingelosi) yathi, “kuphela mina ngiyisithunywa seNkosi yakho ukuthi (ngimemezele) kwena (izindaba ezimnandi) ngesiphiwo sendodana emsulwa”"},{"SurahNumber":19,"VerseNumber":20,"Text":"(UMariya) wathi, “kungenzeka kanjani ukuthi ngibe nendodana kulapho engekho umuntu ongithintile futhi angikaze ngingabi msulwa na?”"},{"SurahNumber":19,"VerseNumber":21,"Text":"(Ingelosi) yathi, “kuzokuba njalo iNkosi yakho ithi kulula kumina futhi sizoyenza (indodana) ukuthi ibenguphawu kubantu\tnomusa\tovela\tkuthina\tfuthi\tkungudaba oselunqunyiwe”"},{"SurahNumber":19,"VerseNumber":22,"Text":"Ngakho-ke (uMariya) wayeseyayikhulelwa (indodana enguJesu) wahamba nayo waya endaweni ekude"},{"SurahNumber":19,"VerseNumber":23,"Text":"Ngakho-ke(uMariya) wayezwaizinhlunguzokusikwawayeseya esiqwini sesihlahla sesundu wayesethi “Oh Ngifisa sengathi ngifile ngaphambi kwalokhu futhi ngibe ngokhohliweyo”"},{"SurahNumber":19,"VerseNumber":24,"Text":"Ingane yase immemeza unina ngaphansi kwakhe (yathi), “ungaphatheki kabi ngempela iNkosi yakho ibeke ngaphansi kwakho umfudlana”"},{"SurahNumber":19,"VerseNumber":25,"Text":"Futhi nyakazisa isiqu sesihlahla sesundu size ngakuwena sizokwehlisela phezu kwakho amasundu avuthiwe asemasha"},{"SurahNumber":19,"VerseNumber":26,"Text":"Ngakho-ke yidla uphuze upholise amehlo, ngakho-ke uma phakathi kwabantu ubona oyedwa uthi “ngempela mina ngenze isifungo sokuzila konomusa ukuthi angeke ngikhulume namuntu namhlanje.”"},{"SurahNumber":19,"VerseNumber":27,"Text":"Wayeseya nayo eyiphethe (ingane enguJesu) kubantu bakhe, bathi “Oh Mariya! Ngempela ulethe into ethusayo”"},{"SurahNumber":19,"VerseNumber":28,"Text":"Oh dadewabo ka-Aroni! uyihlo wayengesiyena umuntu ongalungile kanye nonyoko wayengesiyena umuntu ongenaso isimilo”"},{"SurahNumber":19,"VerseNumber":29,"Text":"Ngakho-ke (uMariya) wayesemkhomba (uJesu) abantu baMariya bathi “singakhuluma kanjani nalowo oyingane osembelekweni na?”"},{"SurahNumber":19,"VerseNumber":30,"Text":"(UJesu) wathi, “ngempela mina ngiyinceku kaMvelinqangi unginikeze incwadi wangenza ngaba ngumphrofethi”"},{"SurahNumber":19,"VerseNumber":31,"Text":"Futhi wangenza ngaba ngobusisiwe noma ngabe ikuphi lapho ngikhona wangibophezelela emthandazweni kanye nokukhokha izakaah (ingxenye yemali ekhokhwayo kwabampofu) inqobo nje uma ngisaphila"},{"SurahNumber":19,"VerseNumber":32,"Text":"Futhi ngibe ngomlalelayo umama wami futhi makangangenzi ukuthi ngibe ngoqhoshileyo ongabusisekile"},{"SurahNumber":19,"VerseNumber":33,"Text":"Futhi ukuthula kube phezu kwami mzukwane ngizalwa namzukwane ngifa namzukwane ngiyovuswa ngibuyele empilweni.”"},{"SurahNumber":19,"VerseNumber":34,"Text":"Lowo nguJesu indadona kaMariya, inkulumo eyiqiniso okuyiyona abangabazayo (noma abaphikisanayo) ngayo"},{"SurahNumber":19,"VerseNumber":35,"Text":"Akusikhona okukaMvelinqangi ukuthi angaba nendodana, udumo malube kuye! Uma enquma udaba ngakho-ke kuphela uma ethi kulona “yenzeka” kuyenzeka"},{"SurahNumber":19,"VerseNumber":36,"Text":"Futhi ngempela uMvelinqangi uyiNkosi yami futhi uyiNkosi yenu ngakho-ke mkhonzeni, lena yindlela eqondileyo"},{"SurahNumber":19,"VerseNumber":37,"Text":"Kepha amaqembu phakathi kwabo ayephikisana, Oh usizi! Kulabo abangazange bakholelwe ekuhlanganeni ngosuku olukhulu"},{"SurahNumber":19,"VerseNumber":38,"Text":"Bayozwa ngokucacile futhi babone ngosuku lapho beyobe bengaphambili kwethu kepha izoni ngalolosuku ziyobe zisekudukeni okusobala"},{"SurahNumber":19,"VerseNumber":39,"Text":"Futhi baxwayise ngosuku losizi nokuzisola ngenkathi udaba luyobe lunqunywa kulapho bona benganakile futhi bona bengakholwa"},{"SurahNumber":19,"VerseNumber":40,"Text":"Ngempela thina siyizindlalifa zomhlaba nabobonke abakuwona futhi ikuthini lapho beyophindiselwa khona"},{"SurahNumber":19,"VerseNumber":41,"Text":"Futhi khumbula (umlando) ka-Abrahamu embhalweni, ngempela yena wayengumphrofethi oneqiniso"},{"SurahNumber":19,"VerseNumber":42,"Text":"Khumbula ngenkathi ethi kuyise, “Oh baba wami! Kungani ukhonza lokho okungezwa futhi okungaboni futhi okungeyinzuzo yalutho kuwena na?”"},{"SurahNumber":19,"VerseNumber":43,"Text":"Oh Baba wami! ngempela mina ngifikelwe ulwazi olungazange lufike kuwena ngakho-ke ngilandele ngizokuholela endleleni eqondileyo"},{"SurahNumber":19,"VerseNumber":44,"Text":"Oh baba wami! ungamkhonzi usathane, ngempela usathane akamhloniphanga onomusa"},{"SurahNumber":19,"VerseNumber":45,"Text":"Oh baba wami! Ngempela mina ngiyesaba ukuthi ungase uthintwe yisijeziso esivela konomusa (uMvelinqangi) bese uba ngumngane kasathane”"},{"SurahNumber":19,"VerseNumber":46,"Text":"(Uyise) wathi, “ngakube wena awubathandi yini oNkulunkulu bami Oh Abrahamu na? Uma ungakuyeki (lokho) ngempela ngizokukhanda ngamatshe futhi qhelelana nami isikhathi eside”"},{"SurahNumber":19,"VerseNumber":47,"Text":"(U-Abrahamu) wathi (kuyise) “ukuthula makube kuwe ngizokucelela intethelelo eNkosini yami ngempela yona ngasosonke isikhathi imnene kumina”"},{"SurahNumber":19,"VerseNumber":48,"Text":"Futhi ngiyaqhelela nani nakulokho enikumemezayo esikhundleni sikaMvelinqangi futhi ngizomemeza iNkosi yami, nginethemba lokuthi angeke ngingabusiseki ekumemezeni kwami iNkosi yami"},{"SurahNumber":19,"VerseNumber":49,"Text":"Ngakho-ke kwathi lapho (u-Abrahamu) eseqhelelana nabo kanye nalokho abakukhonzayo esikhundleni sikaMvelinqangi samupha u-Isaka noJakobe, ngamunye wabo samenza waba ngumphrofethi"},{"SurahNumber":19,"VerseNumber":50,"Text":"Futhi sabapha emseni wethu futhi sabapha ukuduma la emhlabeni okusezingeni eliphezulu"},{"SurahNumber":19,"VerseNumber":51,"Text":"Futhi khumbula (umlando) kaMose encwadini (embhalweni) ngempela yena wayemsulwa futhi wayeyisithunywa, engumphrofethi"},{"SurahNumber":19,"VerseNumber":52,"Text":"Futhi sambizela ngasohlangothini lwesokudla lwentaba futhi samenza ukuthi asondele ukuze sikhulume (naye)"},{"SurahNumber":19,"VerseNumber":53,"Text":"Futhi samnika ngomusa wethu umfowabo u-Aroni ukuthi abengumphrofethi"},{"SurahNumber":19,"VerseNumber":54,"Text":"Futhi khumbula u-Ishamyeli embhalweni, ngempela yena wayengoneqiniso esethembisweni futhi wayeyisithunywa engumphrofethi"},{"SurahNumber":19,"VerseNumber":55,"Text":"Futhi wayegcizelela abantu bakhe ngomthandazo nokuthi bakhokhe izakaah futhi eNkosini yakhe wayengothandiweyo"},{"SurahNumber":19,"VerseNumber":56,"Text":"Futhi khumbula u-Idris embhalweni ngempela yena wayengoneqiniso engumphrofethi"},{"SurahNumber":19,"VerseNumber":57,"Text":"Futhi samenyusela endaweni esezingeni eliphezulu"},{"SurahNumber":19,"VerseNumber":58,"Text":"Labo bayilabo uMvelinqangi abeke umusa phezu kwabo abaphuma phakathi kwabaphrofethi enzalweni ka-Adamu kanye neyalabo esabathwala kanye noNowa (ngomkhumbi) nenzalo ka-Abrahamu no-Israyeli kanye neyalabo esabahola futhi sabakhetha okwakuthi uma befundelwa amavesi onomusa bawe phansi ngokuzithoba futhi bakhale"},{"SurahNumber":19,"VerseNumber":59,"Text":"Ngakho-ke emva kwabo kwabe sekufika inzalo eyayingawunaki umthandazo futhi eyayilandela izifiso, iyohlangana nokubhubha esihogweni"},{"SurahNumber":19,"VerseNumber":60,"Text":"Ngaphandle kwalabo abazisolayo futhi bakholwe benze nezenzo ezilungileyo ngakho-ke labo bayongena esivandeni futhi angeke benziwele ngisho nakancane okungeyisibona ubulungiswa"},{"SurahNumber":19,"VerseNumber":61,"Text":"Izivande zaphakade okuyizona onomusa azethembisa izinceku zakhe kokungabonwayo ngempela isethembiso sakhe siyagcwaliseka ngasosonke isikhathi"},{"SurahNumber":19,"VerseNumber":62,"Text":"Lapho phakathi (ezivandeni) angeke bayizwe inkulumo eyilize kuphela kuyoba ukuthula futhi okwabo kuyoba izipho zabo (izabelo zabo) ekuseni nakusihlwa"},{"SurahNumber":19,"VerseNumber":63,"Text":"Lelo izulu okuyilona esiyokwenza ukuthi izinceku zethu zilithathe njengefa, lezo ezazenza izenzo ezilungileyo"},{"SurahNumber":19,"VerseNumber":64,"Text":"Futhi uGabriyeli wathi asehleli phansi ngaphandle kwempoqo yeNkosi yakho kungokwayo konke lokho okungaphambili kwethu nokungemumva kwethu nokuphakathi kwalokho futhi ngasosonke isikhathi iNkosi yakho ayikhohlwa"},{"SurahNumber":19,"VerseNumber":65,"Text":"INkosi yamazulu nomhlaba nakho konke okuphakathi kwako kokubili ngakho-ke yikhonze futhi ube nokubekezele ekuyikhonzeni, ngakube ukhona yini omaziyo ofana nayo na"},{"SurahNumber":19,"VerseNumber":66,"Text":"Futhi umuntu uthi, “ngakube uma sengifile ngempela ngiyovuswa ngiphila yini na?”"},{"SurahNumber":19,"VerseNumber":67,"Text":"Ngakube umuntu akakhumbuli yini ukuthi thina samdala ngaphambilini kulapho wayengeyilutho na"},{"SurahNumber":19,"VerseNumber":68,"Text":"Ngakho-ke ngifunga ngeNkosi yakho ngempela siyobaqoqela ndawonye kanye nabosathane bese sibenza ukuthi babekhona bazungeleze isihogo bekhasa ngamadolo"},{"SurahNumber":19,"VerseNumber":69,"Text":"Bese ngempela sikhipha kulelo naleloqembu bonke labo ababephikisana ngokwedlulele nonomusa (uMvelinqangi)"},{"SurahNumber":19,"VerseNumber":70,"Text":"Bese ngempela thina sazi kabanzi ngalabo abafaneleke ngokwedlulele ukuba bashiswe kusona (isihogo)"},{"SurahNumber":19,"VerseNumber":71,"Text":"Futhi akekho phakathi kwenu ongeke adlule kusona (isihogo), isidingo eNkosini yakho ekufanele ukuba sifezwe"},{"SurahNumber":19,"VerseNumber":72,"Text":"Ngakho-ke siyosindisa labo ababemesaba uMvelinqangi bese sishiya izoni lapho phakathi zikhasa ngamadolo"},{"SurahNumber":19,"VerseNumber":73,"Text":"Futhi uma befundelwa amavesi ethu acacile bathi labo abangakholwanga kulabo abakholwayo,“yiliphi lamaqembu amabili elingcono ngendawo yokuhlala nelinendawo yokuhlanganela enhle ngokwedlulele na?”"},{"SurahNumber":19,"VerseNumber":74,"Text":"Futhi zingaki izizukulwane esazibhubhisa ngaphambilini kwabo, zona zazingcono ngokwedlulele ngengcebo nokubukeka"},{"SurahNumber":19,"VerseNumber":75,"Text":"Ithi noma ngabe ubani osekudukeni ngakho-ke onomusa (uMvelinqangi) uzomelulela (intambo) kuze kube ilapho bebona khona lokho ababekuthenjisiwe isijeziso noma ihora ngakho-ke bayokwazi ukuthi ngubani lowo osendaweni embi nokuthi ngeliphi ibutho elibuthakathaka ngokwedlulele”"},{"SurahNumber":19,"VerseNumber":76,"Text":"Futhi uMvelinqangi uyabandisa labo abaholiweyo ukuholwa futhi ihlala ikhona imisebenzi emihle ingcono eNkosini yakho mayelana nomvuzo futhi ingcono mayelana nembuyiselo"},{"SurahNumber":19,"VerseNumber":77,"Text":"Ngakube umbonile yini lowo ongakholelwanga emavesini ethu na? Bese ethi, “ngempela ngizophiwa ingcebo nezingane”"},{"SurahNumber":19,"VerseNumber":78,"Text":"Ngakube uyakwazi yini okungabonwayo noma uthathe isivumelwano konomusa na"},{"SurahNumber":19,"VerseNumber":79,"Text":"Lutho! Siyokubhala phansi konke lokho akushoyo futhi siyomenyusela isijeziso"},{"SurahNumber":19,"VerseNumber":80,"Text":"Futhi siyokudla ifa, konke lokho akushoyo futhi uyoza kuthina eyedwa"},{"SurahNumber":19,"VerseNumber":81,"Text":"Futhi bathatha izithixo (ukuba bazikhonze) esikhundleni sikaMvelinqangi ukuze zibanike amandla"},{"SurahNumber":19,"VerseNumber":82,"Text":"Lutho! (Izithixo) ziyokuphika ukubakhonza kwabo futhi bese ziba yizitha zabo"},{"SurahNumber":19,"VerseNumber":83,"Text":"Awuboniyiniukuthisabathumelaosathanekwabangakholwayo ukuze babaphushele ekoneni"},{"SurahNumber":19,"VerseNumber":84,"Text":"Ngakho-ke ungabajahi kuphela sibabalela isibalo (sesikhathi esisele)"},{"SurahNumber":19,"VerseNumber":85,"Text":"Ngosuku\tesiyobaqoqela\tngalo\tkonomusa\tlabo\tabenze okulungileyo njengezithunywa"},{"SurahNumber":19,"VerseNumber":86,"Text":"Futhi izoni siyoziholela esihogweni zisesimweni sokunxanwa"},{"SurahNumber":19,"VerseNumber":87,"Text":"Angeke\tbakwazi\tukuzincengela\tngaphandle\tkwalowo owathatha isivumelwano konomusa"},{"SurahNumber":19,"VerseNumber":88,"Text":"Futhi bathi, “onomusa (uMvelinqangi) unendodana”"},{"SurahNumber":19,"VerseNumber":89,"Text":"Ngempela nilethe into eshaqisayo"},{"SurahNumber":19,"VerseNumber":90,"Text":"Amazulu angacishe adabuke ngenxa yalokho nomhlaba udabuke phakathi nezintaba zibhidlike zibe yizicucu"},{"SurahNumber":19,"VerseNumber":91,"Text":"(Ngenxa) yokuthi bapha onomusa (uMvelinqangi) indodana (enguJesu)"},{"SurahNumber":19,"VerseNumber":92,"Text":"Futhi akumfanele onomusa ukuthi angaba nendodana"},{"SurahNumber":19,"VerseNumber":93,"Text":"Akukho ngisho noyedwa osemazulwini nasemhlabeni ngaphandle kokuthi eze konomusa njengenceku"},{"SurahNumber":19,"VerseNumber":94,"Text":"Ngempela uyabazi bonke futhi ubabalile isibalo esiphelele"},{"SurahNumber":19,"VerseNumber":95,"Text":"Futhi bonke bayoza kuyena ngosuku lokuvuka kwabafileyo bengabodwana"},{"SurahNumber":19,"VerseNumber":96,"Text":"Ngempela labo abakholwayo futhi abenza izenzo ezilungileyo onomusa uyobabekela uthando"},{"SurahNumber":19,"VerseNumber":97,"Text":"Ngakho-ke sikwenze kwalula ngolimi lwakho ukuthi ubatshele ngalo izindaba ezimnandi labo abenza okulungileyo, nokuthi ubaxwayise ngalo abantu abaqhelelene neqiniso"},{"SurahNumber":19,"VerseNumber":98,"Text":"Futhi zingaki izizukulwane esazibhubhisa ngaphambilini kwabo na? Ungamthola yini ngisho noyedwa wabo noma uzwe ubuswebeswebe babo na"},{"SurahNumber":20,"VerseNumber":1,"Text":"Twa Ha"},{"SurahNumber":20,"VerseNumber":2,"Text":"Asiyehliselanga phansi kuwena iQur’an ukuze sikubangele ubunzima"},{"SurahNumber":20,"VerseNumber":3,"Text":"Kepha njengomkhumbuzi kulowo owesaba (uMvelinqangi)"},{"SurahNumber":20,"VerseNumber":4,"Text":"Isambulo esivela kulowo owadala umhlaba namazulu aphakeme"},{"SurahNumber":20,"VerseNumber":5,"Text":"Onomusa ozinze phezu kwesihlalo sobukhosi"},{"SurahNumber":20,"VerseNumber":6,"Text":"Kungokwakhe konke lokho okusemazulwini nakho konke lokho okusemhlabeni nakho konke lokho okuphakathi kwabo kokubili nakho konke lokho okungaphansi komhlaba"},{"SurahNumber":20,"VerseNumber":7,"Text":"Futhi uma ukhuluma ngezwi eliphezulu, ngakho-ke ngempela yena uyayazi imfihlo nokufihlwe ngokwedlulele"},{"SurahNumber":20,"VerseNumber":8,"Text":"UMvelinqangi, akukho lutho olunokukhonzwa ngaphandle kwakhe, angawakhe amagama amahle ngokwedlulele"},{"SurahNumber":20,"VerseNumber":9,"Text":"Futhi ngakube seyafika yini kuwena indaba kaMose na"},{"SurahNumber":20,"VerseNumber":10,"Text":"Khumbula ngenkathi ebona umlilo ngakho-ke wayesethi kubantu bakhe, “yimani ngempela mina ngibona umlilo, kungenzeka kuthi nginganilethela ilangabi eliphuma kuwona noma ngithole ukuholeka emlilweni”"},{"SurahNumber":20,"VerseNumber":11,"Text":"Ngakho-ke kwathi lapho sefika kuwona wamenyezwa (kwathiwa) “Oh Mose!”"},{"SurahNumber":20,"VerseNumber":12,"Text":"Ngempela mina ngiyiNkosi yakho ngakho-ke khumula izicathulo zakho ngempela wena usesigodini esingcwele iTuwa"},{"SurahNumber":20,"VerseNumber":13,"Text":"Futhi mina ngikukhethile ngakho-ke lalela lokho okuzokwembulwa (kuwena)"},{"SurahNumber":20,"VerseNumber":14,"Text":"Ngempela mina ngingu-Mvelinqangi, akunanto engakhonzwa ngaphandle kwami ngakho-ke ngikhonze futhi wenze umthandazo ukungikhumbula"},{"SurahNumber":20,"VerseNumber":15,"Text":"Ngempela ihora liyeza, ngiyanqikaza ukulifihla ukuze yonke imiphefumulo ithole umvuzo ngalokho ekuzabalazele"},{"SurahNumber":20,"VerseNumber":16,"Text":"Ngakho-ke ungamvumeli lowo ongakholelwa kulona (ihora) futhi olandela izifiso akuvimbele kulona (ekulilungiseleleni) hleze ubhubhe"},{"SurahNumber":20,"VerseNumber":17,"Text":"Futhi yini leyo esesandleni sakho sokudla Oh Mose! na"},{"SurahNumber":20,"VerseNumber":18,"Text":"Wathi (uMose), “induku yami engidondolozela ngayo futhi engehlisela ngayo phansi amaqabunga ezimvu zami futhi ngineminye imisebenzi ngayo”"},{"SurahNumber":20,"VerseNumber":19,"Text":"Wathi (uMvelinqangi) “iphonse phansi Oh Mose!”"},{"SurahNumber":20,"VerseNumber":20,"Text":"Ngakho-ke wayiphonsa phansi kwaba ilapho iphenduka khona inyoka ezihambelayo"},{"SurahNumber":20,"VerseNumber":21,"Text":"UMvelinqangi wathi, “ibambe ungesabi sizoyiphindisela esimweni sayo sokuqala”"},{"SurahNumber":20,"VerseNumber":22,"Text":"Futhi cindezela isandla sakho eceleni lakho sizophuma simhlophe singenabubi (lolu) ngolunye uphawu"},{"SurahNumber":20,"VerseNumber":23,"Text":"Ukuze sikukhombise ezinye zezimpawu zethu ezinkulu"},{"SurahNumber":20,"VerseNumber":24,"Text":"Hamba uye kuFaro ngempela yena akahloniphanga"},{"SurahNumber":20,"VerseNumber":25,"Text":"Wathi (uMose), “Nkosi yami ngivulele isifuba sami”"},{"SurahNumber":20,"VerseNumber":26,"Text":"Futhi ngenzele lula udaba lwami"},{"SurahNumber":20,"VerseNumber":27,"Text":"Futhi qaqa ifindo olimini lwami"},{"SurahNumber":20,"VerseNumber":28,"Text":"(Ukuze) bayiqonde inkulumo yami"},{"SurahNumber":20,"VerseNumber":29,"Text":"Futhi ngiphe umsizi emndenini wami"},{"SurahNumber":20,"VerseNumber":30,"Text":"U-Aroni umfowethu"},{"SurahNumber":20,"VerseNumber":31,"Text":"Thasisela ngaye emandleni ami"},{"SurahNumber":20,"VerseNumber":32,"Text":"Futhi menze ukuthi alekelele odabeni lwami"},{"SurahNumber":20,"VerseNumber":33,"Text":"Ukuze sikudumise kakhulu"},{"SurahNumber":20,"VerseNumber":34,"Text":"Futhi sikukhumbule kakhulu"},{"SurahNumber":20,"VerseNumber":35,"Text":"Ngempela wena ngasosonke isikhathi uyasibona"},{"SurahNumber":20,"VerseNumber":36,"Text":"(UMvelinqangi) wathi, “semukelwe isicelo sakho Oh Mose!”"},{"SurahNumber":20,"VerseNumber":37,"Text":"Futhi ngempela sakwenzela ububele ngenye inkathi"},{"SurahNumber":20,"VerseNumber":38,"Text":"Khumbula ngenkathi sembulela unyoko lokho okwembuliwe"},{"SurahNumber":20,"VerseNumber":39,"Text":"Ukuthi ayifake (ingane) ebhokisini bese eliphonsa emfuleni, umfula uzoliphonsa ogwini, siyolithatha (lelo bhokisi) isitha sami nesitha sakhe futhi ngehlisele phezu kwakho uthando oluvela kumina futhi ukuze ukhuliswe ngaphansi kwehlo lami"},{"SurahNumber":20,"VerseNumber":40,"Text":"Khumbula ngenkathi udadewenu ehamba futhi ethi, “ngakube nginganikhombisa lowo ozomgada yini na?” “Ngakho-ke sakubuyisela kunyoko ukuze apholise amehlo akhe futhi ungaphatheki kabi, ngakho-ke ubulale umuntu sabe sesiyakusindisa enhluphekweni futhi sakulinga ngezilingo wase uhlala iminyaka eminingi nabantu baseMidiyane wabe sewuyeza njengoba kuyisikhathi esinqunyiwe Oh Mose"},{"SurahNumber":20,"VerseNumber":41,"Text":"Futhi ngizikhethele wena"},{"SurahNumber":20,"VerseNumber":42,"Text":"Hamba wena nomfowenu namavesi ami futhi nobabili ningadembeseli ekungikhumbuleni"},{"SurahNumber":20,"VerseNumber":43,"Text":"HambaninobabiliniyekuFarongempelayenaakahloniphanga"},{"SurahNumber":20,"VerseNumber":44,"Text":"Bese nobabili nikhuluma naye inkulumo emnene, mhlawumbe angakhumbula (anake) noma asabe”"},{"SurahNumber":20,"VerseNumber":45,"Text":"Bathi bobabili (uMose no-Aroni) “Nkosi yethu ngempela thina siyesaba ukuthi hleze ajahise ukusijezisa noma angahloniphi”"},{"SurahNumber":20,"VerseNumber":46,"Text":"(UMvelinqangi) wathi, “nobabili ningesabi ngempela mina ngikanye nani nobabili ngiyezwa futhi ngiyabona”"},{"SurahNumber":20,"VerseNumber":47,"Text":"Ngakho-ke nobabili hambani niye kuye bese nobabili nithi “ngempela thina sobabili siyizithunywa zeNkosi yakho ngakho-ke bathumele (badedele) kanye nathi abantwana bakwa-Israyeli futhi ungabajezisi, size kuwena nophawu oluphuma eNkosini yakho futhi ukuthula kulowo olandela ukuholwa"},{"SurahNumber":20,"VerseNumber":48,"Text":"Ngempela kwembuliwe kuthina ukuthi isijeziso siyoba phezu kwalowo onqabayo (ophikayo) nofulathelayo"},{"SurahNumber":20,"VerseNumber":49,"Text":"(UFaro) wathi, “Ngakho-ke ngubani iNkosi yenu nobabili Oh Mose! na?”"},{"SurahNumber":20,"VerseNumber":50,"Text":"(UMose) wathi, “iNkosi yethu yileyo eyanikeza leyo naleyonto ukudalwa kayo yabe seyiyayihola”"},{"SurahNumber":20,"VerseNumber":51,"Text":"(UFaro) wathi, “kwenzekani ngodaba lwezizukulwane zasendulo na?”"},{"SurahNumber":20,"VerseNumber":52,"Text":"(UMose) wathi, “ulwazi lwalokho luseNkosini yami, encwadini ayilenzi iphutha iNkosi yami futhi ayikhohlwa”"},{"SurahNumber":20,"VerseNumber":53,"Text":"Iyona eyanenzela umhlaba wandlaleka yabe seyinenzela izindlela zokuhamba kuwona futhi yehlisela phansi amanzi (imvula) eyivela esibhakabhakeni ngakho-ke imvula samilisa ngayo izinhlobonhlobo zezithombo ezingambili"},{"SurahNumber":20,"VerseNumber":54,"Text":"Dlanini bese nidedela izinkomo zenu zizidlele ngempela kulokho kunezimpawu kubantu abaqondayo"},{"SurahNumber":20,"VerseNumber":55,"Text":"Kuwona (umhlaba) sanidala futhi siyoniphindisela kuwona futhi siyonivusa kuwona ngesinye isikhathi"},{"SurahNumber":20,"VerseNumber":56,"Text":"Futhi ngempela samkhombisa zonke izimpawu zethu (uFaro) kepha waphika futhi wenqaba"},{"SurahNumber":20,"VerseNumber":57,"Text":"(UFaro) wathi, “ngakube uze kuthina ukuze usikhiphe ezweni lethu ngomlingo wakho Oh Mose!?”"},{"SurahNumber":20,"VerseNumber":58,"Text":"Ngakho-ke ngempela nathi sizokulethela umlingo ofana nawo, ngakho-ke nquma isikhathi (sokuhlangana) phakathi kwethu nawe ungehluleki ukusigcina, thina nawe siyobe siseshashalazini"},{"SurahNumber":20,"VerseNumber":59,"Text":"(UMose) wathi, “isikhathi senu esinqunyiwe ingosuku lomkhosi futhi abantu bayobe behlangene ndawonye ngezikhathi zasekuseni”"},{"SurahNumber":20,"VerseNumber":60,"Text":"Ngakho-ke uFaro wahamba wayesehlanganisa icebo lakhe wayeseyeza (kuMose)"},{"SurahNumber":20,"VerseNumber":61,"Text":"UMose wathi kubona (kubalumbi bakaFaro) “usizi kunina ningamqambeli uMvelinqangi amanga hleze anibhubhise ngesijeziso futhi angeke aphumelele lowo oqamba (amanga)”"},{"SurahNumber":20,"VerseNumber":62,"Text":"Ngakho-ke kwaba khona ukuphikisana phakathi kwabo ngodaba lwabo futhi bayigcina iyimfihlo inkulumo yangasese"},{"SurahNumber":20,"VerseNumber":63,"Text":"Bathi (abantu bakaFaro) “laba bobabili (uMose no-Aroni) ngempela bangabalumbi bobabili bafuna ukunigxosha ezweni lenu ngomlingo wabo futhi banikhiphe endleleni yenu eyisibonelo”"},{"SurahNumber":20,"VerseNumber":64,"Text":"Ngakho-ke hlanganisani icebo lenu bese niza ningudwendwe futhi uzobe ulehlulile lolusuku lowo ozonqoba"},{"SurahNumber":20,"VerseNumber":65,"Text":"Bathi, “Oh Mose! Uzophonsa noma sizokuba ngabokuqala ukuphonsa na?”"},{"SurahNumber":20,"VerseNumber":66,"Text":"(UMose) wathi, “qha phonsani nina phansi, kwaba ilapho izintambo zabo kanye nezinduku zabo zibukeka sengathi ziza kuyena zigijima ngenxa yomlingo wabo”"},{"SurahNumber":20,"VerseNumber":67,"Text":"Ngakho-ke uMose wazizwa enokwesaba"},{"SurahNumber":20,"VerseNumber":68,"Text":"Sathi, “ungesabi ngempela nguwena ongaphezulu omkhulu”"},{"SurahNumber":20,"VerseNumber":69,"Text":"Futhi phonsa phansi lokho okusesandleni sakho sokudla kuzogwinya lokho abakwenzile, kuphela abakwenzile kuyicebo lomlumbi futhi angeke aphumelele umlumbi ngisho noma ngabe uqhamukaphi"},{"SurahNumber":20,"VerseNumber":70,"Text":"Ngakho-ke bawa phansi abalumbi bakhothama bathi, “siyakholwa eNkosini ka-Aroni noMose”"},{"SurahNumber":20,"VerseNumber":71,"Text":"(UFaro) wathi (kubalumbi bakhe), “nikholwe kuye ngaphambi kokuba ngininike imvume na? Ngempela yena ungumholi wenu onifundise umlingo ngakho-ke ngempela ngizoninquma izandlazenukanyenezinyawozenuezinhlangothiniezehlukene futhi ngempela ngizoninqamuleza eziqwini zemithi yesundu futhi ngempela nizokwazi ukuthi ngubani phakathi kwethu onzima ekujeziseni okubeleselayo”"},{"SurahNumber":20,"VerseNumber":72,"Text":"Bathi (abalumbi bakaFaro), “Asisoze sikhethe wena ngaphezu kwalokho osekufikile kuthina okuyizimpawu ezicacile (nangaphezu) kwalowo owasidalayo ngakho-ke yehlulela njengoba uthanda ukwehlulela, kuphela wehlulela kulempilo yalomhlaba”"},{"SurahNumber":20,"VerseNumber":73,"Text":"Ngempela sikholiwe eNkosini yethu ukuze isithethelele amaphutha ethu kanye nakulokho osiphoqelele kukona okungumlingo futhi uMvelinqangi ungcono futhi ukhona ngasosonke isikhathi"},{"SurahNumber":20,"VerseNumber":74,"Text":"Ngempela lowo ozayo eNkosini yakhe eyisoni, ngakho-ke ngempela okwakhe yisihogo angeke aze afe kusona futhi angeke aze aphile"},{"SurahNumber":20,"VerseNumber":75,"Text":"Futhi lowo ozayo kuyona (iNkosi yakhe) eyikholwa futhi enza izenzo ezinhle ezilungileyo ngakho-ke labo okwabo amazinga aphakeme"},{"SurahNumber":20,"VerseNumber":76,"Text":"Izivande zaphakade okugeleza ngaphansi kwazo imifula bayohlala khona ingunaphakade futhi lokho kungumvuzo walabo abazihlambululayo"},{"SurahNumber":20,"VerseNumber":77,"Text":"Futhi ngempela sakwembula kuMose ukuthi makahambe ebusuku nezinceku zami ngakho-ke bashayele indlela eyomile olwandle, ungesabi ukuficwa (ngamabutho kaFaro) futhi ungesabi (ukuminza olwandle)"},{"SurahNumber":20,"VerseNumber":78,"Text":"Ngakho-ke uFaro wabalandela kanye namabutho akhe, kepha ulwandle lwabagalela futhi lwabamboza"},{"SurahNumber":20,"VerseNumber":79,"Text":"Futhi uFaro wabadukisa abantu bakhe futhi wangabaholeli (endleleni eqondile)"},{"SurahNumber":20,"VerseNumber":80,"Text":"Oh bantwana bakwa-Israyeli! Ngempela sanisindisa esitheni senu futhi senza isethembiso nani ehlangothini langakwesokudla lwentaba futhi sanehlisela phansi imana kanye nezigcwaca"},{"SurahNumber":20,"VerseNumber":81,"Text":"Dlanini ezintweni ezinhle lokho esanabela kona futhi ningabi abangahloniphi kulokho, hleze intukuthelo yami yehlele phezu kwenu futhi noma ngabe ubani eyehlela phezu kwakhe intukuthelo yami ngempela ubhubhile"},{"SurahNumber":20,"VerseNumber":82,"Text":"Futhi ngempela mina ngiyathethelela noma ngabe ubani ozisolayo futhi akholwe enze nokuhle okulungileyo bese ehamba endleleni elungileyo"},{"SurahNumber":20,"VerseNumber":83,"Text":"Futhi yini eyakwenza ukuthi usheshe ukusuka kubantu bakho OH! Mose na?”"},{"SurahNumber":20,"VerseNumber":84,"Text":"(UMose) wathi, “labo basezinyathelweni zami futhi ngisheshise ukuza kuwena Nkosi yami ukuze uthokoze”"},{"SurahNumber":20,"VerseNumber":85,"Text":"Wathi, “Ngakho-ke ngempela thina sabalinga abantu bakho emva kwakho (wena ungekho) futhi uSamiri wabadukisa”"},{"SurahNumber":20,"VerseNumber":86,"Text":"Ngakho-ke uMose waphindela ebantwini bakhe ethukuthele elusizi wathi, “Oh bantu bami! Ayizange yini iNkosi yenu inethembise isethembiso esihle na? Ngakube isikhathi enanithenjiswe sona sabukeka siside kunina noma nafisa ukuthi yehlele phezu kwenu intukuthelo evela eNkosini yenu nabe senephula isethembiso sami na?”"},{"SurahNumber":20,"VerseNumber":87,"Text":"Bathi, “asizange sisephule isethembiso sakho ngokwentando yethu, kepha thina besenziwe ukuthi sithwale imithwalo yemihlobiso yabantu sabesesiyayiphonsa ngakho-ke wayiphonsa kanjalo uSamiri”"},{"SurahNumber":20,"VerseNumber":88,"Text":"Ngakho-ke wayesebavezela ithole (eliyisithixo) elalinomsindo ngaphakathi bathi, “lona nguNkulunkulu wenu noNkulunkulu kaMose kepha uMose wakhohlwa”"},{"SurahNumber":20,"VerseNumber":89,"Text":"Ababoni yini ukuthi (ithole) aliyibuyiseli kubona impendulo futhi alinamandla okubalimaza nawokubenzela okuhle na"},{"SurahNumber":20,"VerseNumber":90,"Text":"Futhi ngempela u-Aroni wayethe kubona ngaphambilini “Oh bantu bami! kuphela nilingiwe ngalo (ithole) futhi ngempela iNkosi yenu ingenomusa ngakho-ke ngilandeleni futhi nihloniphe isinqumo sami”"},{"SurahNumber":20,"VerseNumber":91,"Text":"Bathi, “angeke siyeke ukulikhonza (ithole) kuze kube uMose ubuyela kuthina”"},{"SurahNumber":20,"VerseNumber":92,"Text":"(UMose) wathi “Oh Aroni! Yini lena eyakwenqabela (ukubakhuza ekukhonzeni ithole) ngenkathi ubabona beduka na?”"},{"SurahNumber":20,"VerseNumber":93,"Text":"Ekungilandeleni na? Ngakube awuyihloniphanga yini impoqo yami na"},{"SurahNumber":20,"VerseNumber":94,"Text":"(U-Aroni) wathi, “Oh ndodana kamama! Ungangibambi ngentshebe yami nangekhanda lami, ngempela mina ngesabile ukuthi hleze uthi wenze uqhekeko phakathi kwabantwana bakwa-Israyeli futhi awulilandeli izwi lami”"},{"SurahNumber":20,"VerseNumber":95,"Text":"(UMose) wathi, “yini inhloso yakho Oh Samiri!?”"},{"SurahNumber":20,"VerseNumber":96,"Text":"(USamiri) wathi, “ngakubona lokho ababengakuboni, ngathatha isandla esigcwele (somhlabathi) esinyathelweni sesithunywa (uGabriyeli) ngabe sengisilahla, wangithuma kanjalo umphefumulo wami”"},{"SurahNumber":20,"VerseNumber":97,"Text":"Wathi, “Hamba! Ngakho-ke ngempela okwakho kulempilo yalomhlaba ukuthi uthi akungabikhona ukuthintana futhi ngempela okwakho isethembiso esingeke sephuke futhi bheka isithixo sakho ewawuzinikele kusona, ngempela sizosishisa bese siphonsa umlotha waso olwandle”"},{"SurahNumber":20,"VerseNumber":98,"Text":"Kuphela uNkulunkulu, wena unguNkulunkulu okunguyena, ongekho uNkulunkulu ongakhonzwa ngaphandle kwakhe, ungamele zonke izinto ngolwazi"},{"SurahNumber":20,"VerseNumber":99,"Text":"Sikutshela kanjalo izindaba zalokho okwenzeka emandulo futhi ngempela sakunikeza kulokho okuvela kuthina okuyisikhumbuzo"},{"SurahNumber":20,"VerseNumber":100,"Text":"Noma ngabe ngubani osifulathelayo (isikhumbuzo) ngakho- ke ngempela yena uyothwala umthwalo ngosuku lokuvuka kwabafileyo"},{"SurahNumber":20,"VerseNumber":101,"Text":"Bayohlala khona, ububi babo ngosuku lokuvuka kwabafileyo kuyoba iloko abakuthwele"},{"SurahNumber":20,"VerseNumber":102,"Text":"Ngosuku lapho kuyobe kukhaliswa icilongo futhi siyoziqoqela ndawonye izoni ngalolosuku zinamehlo aluhlaza"},{"SurahNumber":20,"VerseNumber":103,"Text":"Bayohlebelana (bathi) anihlalanga ngaphandle (kwezinsuku) eziyishumi”"},{"SurahNumber":20,"VerseNumber":104,"Text":"Thina siyazi kabanzi ngalokho abakushoyo uma bethi abangcono ngolwazi phakathi kwabo, “anizange nihlale ngaphandle kosuku”"},{"SurahNumber":20,"VerseNumber":105,"Text":"Futhi bayakubuza mayelana nezintaba ngakho-ke ithi “iNkosi yami iyozibhidliza zibe uthuli”"},{"SurahNumber":20,"VerseNumber":106,"Text":"Bese iwushiya (umhlaba) uyithafa ubushelelezi uyisicaba"},{"SurahNumber":20,"VerseNumber":107,"Text":"Angeke ububone lapho ubuzombezombe nobugwincigwinci"},{"SurahNumber":20,"VerseNumber":108,"Text":"Ngalolosuku (bonke abantu) bayolandela ummemi, abukho ubuzombezombe abayomenzela kona futhi (wonke) amazwi ayothotshiselwa Onomusa ngakho-ke angeke uzwe lutho ngaphandle kobunyathunyathu bezinyawo zabo"},{"SurahNumber":20,"VerseNumber":109,"Text":"Ngalolosuku angeke kusize ngalutho ukuncenga ngaphandle kwalowo onikwe imvume ngoNomusa futhi oyithokozelayo inkulumo yakhe"},{"SurahNumber":20,"VerseNumber":110,"Text":"Iyakwazi lokho okungaphambili kwabo kanye nalokho okungemumva kwabo, futhi angeke bakwazi ukungamela okuthize olwazini lwakhe"},{"SurahNumber":20,"VerseNumber":111,"Text":"Futhi ubuso buyothotshiswa ngaphambi kophilayo uMvelinqangi owondlayo zonke izidalwa futhi angeke aphumelele lowo othwele ukungabi nobulungiswa"},{"SurahNumber":20,"VerseNumber":112,"Text":"Futhi noma ngabe ngubani owenza izenzo ezinhle ezilungileyo futhi engokholwayo ngakho-ke makangakwesabi ukwenzelwa okungenabulungiswa ukuncishiselwa (ezenzweni zakhe noma emvuzweni wakhe)"},{"SurahNumber":20,"VerseNumber":113,"Text":"Futhi sayembula kanjalo iQur’an ngolimi lwesi-Arabhu futhi sazichaza ngobunjalo bazo izexwayiso kuyona ukuze mhlawumbe bona besabe uMvelinqangi noma ibenze ukuthi bakhumbule (banake)"},{"SurahNumber":20,"VerseNumber":114,"Text":"Ngakho-ke ophakeme nguMvelinqangi iNkosi eyiqiniso. Ngakho-ke ungasheshi ngeQur’an ngaphambi kokuba ukwembulwa kwayo kupheleliswe kuwena futhi ithi “Nkosi yami ngandisele ulwazi”"},{"SurahNumber":20,"VerseNumber":115,"Text":"Futhi ngempela sasenza isethembiso ku-Adamu ngaphambilini waseyakhohlwa futhi asizange sikuthole kuyena ukuzimisela"},{"SurahNumber":20,"VerseNumber":116,"Text":"Futhi khumbula ngenkathi sithi ezingelosini “khothamelani u-Adamu” ngakho-ke zakhothama ngaphandle kuka-Iblis wenqaba"},{"SurahNumber":20,"VerseNumber":117,"Text":"Ngakho-ke sathi, “Oh Adamu! Lesi yisitha sakho nesonkosikazi wakho ngakho-ke nobabili makanganikhiphi esivandeni ukuze nibe lusizi”"},{"SurahNumber":20,"VerseNumber":118,"Text":"Ngempela okwakho khona (esivandeni) ukuthi ungalambi noma ubenqunu"},{"SurahNumber":20,"VerseNumber":119,"Text":"Nokuthi lapho angeke nome noma nishiswe yilanga"},{"SurahNumber":20,"VerseNumber":120,"Text":"Ngakho-ke usathane wamhlebela wathi “Oh Adamu! ngingakukhombisa yini isihlahla saphakade nombuso ongeke uhlehlele emumva na?”"},{"SurahNumber":20,"VerseNumber":121,"Text":"Ngakho-ke bobabili (u-Adamu nonkosikazi wakhe) badla kusona (isihlahla) izitho zabo zomzimba zangasese zabasobala kubona, baqala bobabili bazimboza ngamaqabunga esivande, u-Adamu akayihloniphanga iNkosi yakhe waseyaduka"},{"SurahNumber":20,"VerseNumber":122,"Text":"Yabe seyimkhetha iNkosi yakhe, ngakho-ke (u-Adam) wazisola kuyona (wacela intethelelelo kuyo) yamhola"},{"SurahNumber":20,"VerseNumber":123,"Text":"(uMvelinqangi) wathi, “nobabili yehlikani kusona (isivande) nonke abanye benu bayizitha zabanye ngakho-ke uma kufika kunina ukuholwa okuvela kumina noma ngabe ngubani olandela ukuhola kwami angeke aduke futhi angeke abelusizi”"},{"SurahNumber":20,"VerseNumber":124,"Text":"Futhi noma ngabe ngubani ofulathela isikhumbuzo sami ngakho-ke ngempela okwakhe yimpilo enzima futhi siyomvusa eyimpumputhe ngosuku lokuvuka kwabafileyo"},{"SurahNumber":20,"VerseNumber":125,"Text":"Uyothi, “Nkosi yami yingoba yini ungivusa ngiyimpumputhe kulapho ngangibona na?”"},{"SurahNumber":20,"VerseNumber":126,"Text":"(uMvelinqangi) uyothi, “kanjalo afika kuwena amavesi ethu wabe sewuyawakhohlwa kanjalo uzokhohlwa kulolusuku.”"},{"SurahNumber":20,"VerseNumber":127,"Text":"Futhi simnika kanjalo umvuzo lowo ongahloniphanga futhi ongakholelwanga emavesini eNkosi yakhe, futhi ngempela isijeziso sempilo ezayo sinzima kakhulu futhi asipheli"},{"SurahNumber":20,"VerseNumber":128,"Text":"Ngakube akusikona yini ukuholwa kwabo ukuthi (bazi) ukuthi zingaki izizukulwane esazibhubhisa ngaphambalini kwabo, abahamba ezindlini zazo na? Ngempela kulokho kunezimpawu (nesifundo) kubantu abaqondayo"},{"SurahNumber":20,"VerseNumber":129,"Text":"Futhi ukuba lalingekho izwi elaliphumile ngaphambilini elivela eNkosini yakho (isijeziso sazo izizukulwane) sasizofika kepha kunesikhathi esinqunyiwe"},{"SurahNumber":20,"VerseNumber":130,"Text":"Ngakho-ke kubekezelele lokho abakushoyo futhi udumise ukuphakama kweNkosi yakho ngaphambi kokuphakama kwelanga nangaphambi kokushona kwalo nangezikhathi zobusuku mdumise nangezikhathi zangasekugcineni kwemini ukuze mhlawumbe uthokoze"},{"SurahNumber":20,"VerseNumber":131,"Text":"Futhi ungawavuleli amehlo akho kulokho esilethe ngakho injabulo, amaqembu ehlukehlukene abo (abalandela) ubuhle bempilo yalomhlaba ukuze siwalinge ngayo futhi isabelo seNkosi yakho singcono futhi siyingunaphakade"},{"SurahNumber":20,"VerseNumber":132,"Text":"Futhi gqugquzela abantu bakho ngomthandazo futhi uwubekezelele asiceli lutho kuwena okuyisabelo, thina siyakwabela, futhiisiphethoesihleesalaboabenzaokulungileyo"},{"SurahNumber":20,"VerseNumber":133,"Text":"Futhi bathi, “kungani engezi kuthina nophawu oluvela eNkosini yakhe na?” abuzange bufike yini kubona ubufakazi obucacile balokho okusemibhalweni yangaphambilini na"},{"SurahNumber":20,"VerseNumber":134,"Text":"Futhi ukuba thina sasibabhubhisile ngesijeziso ngaphambilini kwakhe babezothi “Nkosi yethu kungani ungasithumelanga kuthina isithunywa, ngakho-ke sasizowalandela amavesi akho ngaphambi kokuba sidunyazwe futhi sihlazwe”"},{"SurahNumber":20,"VerseNumber":135,"Text":"Ithi, “Bonke balindile ngakho-ke lindani nizokwazi ukuthi ngobani abalandeli bendlela elungileyo nokuthi ngobani abaholelwe (endleleni eqondile)”"}]}