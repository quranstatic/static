{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":33,"VerseNumber":31,"Text":"Kuma wadda ta yi tawali'u daga cikinku ga Allah da ManzonSa, kuma ta aikata aiki na ƙwarai, za Mu ba ta sakamakonta ninki biyu, kuma Mun yi mata tattalin arziki ma karimci"},{"SurahNumber":33,"VerseNumber":32,"Text":"Ya matan Annabi! Ba ku zama kamar kowa ba daga mata, idan kun yi taƙawa, saboda haka, kada ku sassautar da magana, har wanda ke da cuta a cikin zuciyarsa ya yi ɗammani, kuma ku faɗi magana ta alheri"},{"SurahNumber":33,"VerseNumber":33,"Text":"Kuma ku tabbata a cikin gidajenku, kuma kada ku yi fitar gaye-gaye irin fitar gaye-gaye ta jahiliyyar farko. Kuma ku tsai da salla, kuma ku bayar da zakka, ku yi ɗa, a ga Allah da ManzonSa. Allah na nufin Ya tafiyar da ƙazamta kawai daga gare ku, ya mutanen Babban Gida! Kuma Ya tsarkake ku, tsarkakewa"},{"SurahNumber":33,"VerseNumber":34,"Text":"Kuma ku tuna abin da ake karantawa a cikin ɗakunanku daga ayoyin Allah da hukunci. Lalle Allah Ya kasance Mai tausasawa Mai labartawa"},{"SurahNumber":33,"VerseNumber":35,"Text":"Lalle, Musulmi maza da Musulmi mata da muminai maza da muminai mata, da masu tawali'u maza da masu tawaliu matada masu gaskiya maza da masu gaskiya mata, da masu haƙuri maza da masu haƙuri mata, da masu tsoron Allah maza da masu tsoron Allah mata, da masu sadaka maza da masu sadaka mata, da masu azumi maza da masu azumi mata da masu tsare farjojinsu maza da masu tsare farjojinsu mata, da masu ambaton Allah da yawa maza da masu ambatonsa mata, Allah Ya yi musu tattalin wata gafara da wani sakamako mai girma"},{"SurahNumber":33,"VerseNumber":36,"Text":"Kuma ba ya halatta ga mumini kuma haka ga mumina, a lokacin da Allah da Manzonsa Ya hukunta wani umurni, wani zaɓi daga al'amarinsu ya kasance a gare su. Kuma wanda ya saɓa wa Allah da ManzonSa, to, ya ɓace, ɓacewa bayyananna"},{"SurahNumber":33,"VerseNumber":37,"Text":"Kuma a lokacin da kake cewa ga wanda Allah Ya yi ni'ima a gare shi kai kuma ka yi ni'ima a gare shi, \"Ka riƙe matarka, kuma ka bi Allah da taƙawa,\" kuma kana ɓoyewa a cikin ranka abin da Allah zai bayyana shi, kana tsoron mutane, alhali kuwa Allah ne Mafi cancantar ka ji tsoronSa. to a lokacin da zaidu ya ƙare bukatarsa daga gare ta, Mun aurar da kai ita, domin kada wani ƙunci ya kasance a kan muminai a cikin (auren matan) ɗiyan hankakarsu, idan sun ƙare bukata daga gare su. Kuma umurnin Allah ya kasance abin aikatawa"},{"SurahNumber":33,"VerseNumber":38,"Text":"Wani ƙunci bai kasance a kan Annabi ba ga abin da Allah Ya faralta a kansa, a kan ƙa'idar, Allah a cikin (Annabawa) waɗanda suka shige daga gabaninsa. Kuma umurnin Allah ya kasance abin ƙaddarawa tabbatacce"},{"SurahNumber":33,"VerseNumber":39,"Text":"Waɗanda ke iyar da Manzancin Allah, kuma suna tsoronSa, kuma ba su tsoron kowa face Allah, Kuma Allah Ya isa Ya zama Mai hisabi"},{"SurahNumber":33,"VerseNumber":40,"Text":"Muhammadu bai kasance uban kowa ba daga mazanku, kuma amma shi ya kasance Manzon Allah kuma cikon Annabawa. Kuma Allah Ya kasance Masani ga kome"},{"SurahNumber":33,"VerseNumber":41,"Text":"Ya ku waɗanda suka yi imani! Ku ambaci Allah, ambata mai yawa"},{"SurahNumber":33,"VerseNumber":42,"Text":"Kuma ku tsarkake shi, a safiya da maraice"},{"SurahNumber":33,"VerseNumber":43,"Text":"(Allah) Shi ne Wanda ke tsarkake ku, da mala'ikunSa (suna yi muku addu'a), domin Ya fitar da ku daga duffai zuwa ga haske. Kuma (Allah) Ya kasance Mai Jin ƙai ga muminai"},{"SurahNumber":33,"VerseNumber":44,"Text":"Gaisuwarsu a ranar da suke haɗuwa da shi \"Salam\", kuma Ya yi musu tattalin wani sakamako na karimci"},{"SurahNumber":33,"VerseNumber":45,"Text":"Ya kai Annabi! Lalle Mu Mun aike ka kana mai shaida, kuma mai bayar da bushara kuma mai gargaɗi"},{"SurahNumber":33,"VerseNumber":46,"Text":"Kuma mai kira zuwa ga Allah da izninSa, kuma fitila mai haskakawa"},{"SurahNumber":33,"VerseNumber":47,"Text":"Kuma ka yi bushara ga muminai cewa, suna da falalamai girma daga Allah"},{"SurahNumber":33,"VerseNumber":48,"Text":"Kuma kada ka yi ɗa'a ga kafirai da munafukai, kuma ka ƙya1e cutarsu (gare ka), kuma ka dogara ga Allah. Allah Ya isa zama wakili"},{"SurahNumber":33,"VerseNumber":49,"Text":"Ya ku waɗanda suka yi imani! idan kun auri muminai mata, sa'an nan kuka sake su a gabanin ku shafe su, to, ba ku da wata idda da za ku lissafa a kansu, kuma ku yi musu kyautar jin daɗi kuma ku sake su saki mai kyau"},{"SurahNumber":33,"VerseNumber":50,"Text":"Ya kai Annabi! Lalle Mu, Mun halatta maka matanka waɗanda ka bai wa sadakokinsu da abin da hannun damanka ya mallaka daga abin da Allah Ya ba ka na ganima, da 'ya'yan baffanka, da 'ya'yan goggonninka da 'ya'yan kawunka da 'ya'yan innoninka waɗanda suka yi hijira tare da kai, da wata mace mumina idan ta bayar da kanta ga Annabi, idan shi Annabi yana nufin ya aure ta (halin wannan hukunci) keɓe yake gare ka, banda gamuminai. Lalle Mun san abin da Muka faralta a kansu (smuminai) game da matansuda abin da hannayensu suka mallaka. Do min kada wani ƙunci ya kasance a kanka, kuma Allah Ya kasance Mai gafara, Mai jin ƙai"},{"SurahNumber":33,"VerseNumber":51,"Text":"Kana iya jinkirtar da wadda ka ga dama daga gare su, kuma kana taro wadda kake so zuwa gare ka. Kuma wadda ka nema daga waɗanda ka nisantar, to, babu laifi agare ka. Wannan ya fi kusantar da sanyaya idanunsu, kuma ba za su yi baƙin ciki ba, kuma su yarda da abin da ka ba su, su duka. Kuma Allah Yana sane da abin da yake a cikin zukatanku. Kuma Allah Ya kasance Masani, Mai haƙuri"},{"SurahNumber":33,"VerseNumber":52,"Text":"Waɗansu mata ba su halatta a gare ka a bayan haka, kuma ba za ka musanya su da matan aure ba, kuma ko kyaunsu ya ba ka sha'awa, face dai abin da hannun damanka ya mallaka. Kuma Allah Ya kasance Mai tsaro ga dukan kome"},{"SurahNumber":33,"VerseNumber":53,"Text":"Ya ku waɗanda suka yi imani! Kada ku shiga gidajen Annabi, face fa idan an yi izni a gare ku zuwa ga wani abinci, ba da kun tsaya jiran nunarsa ba, kuma amma idan an kira ku, to, ku shiga, sa'an nan idan kun ci, to ku watse, kuma ba da kun tsaya kuna masu hira da wani Iabari ba. Lalle wannan yana cutar da Annabi, to, yana jin kunyarku, alhali kuwa Allah ba Ya jin kunya daga gaskiya. Kuma idan za ku tambaye su waɗansu kaya, to, ku tambaye su daga bayan shamaki. Wannan ya fi muku tsarki ga zukatanku da zukatansu. Kuma ba ya halatta a gare ku, ku cuci Manzon Allah, kuma ba ya halatta ku auri matansa a bayansa har abada. lalle wannan a gare ku ya kasance babban abu a wurin Allah"},{"SurahNumber":33,"VerseNumber":54,"Text":"Idan kun bayyana wani abu, ko kuma kuka ɓoye shi, to, lalle Allah Ya kasance Masani ga kome"},{"SurahNumber":33,"VerseNumber":55,"Text":"Babu laifi a kansu game da ubanninsu, kuma babu game da ɗiyansu, kuma babu game da 'yan'uwansu maza, kuma babu game da ɗiyan 'yan'uwansu maza, kuma babu game da ɗiyan 'yan'uwansu mata, kuma babu game da matan muminai, kuma babu game da abin da hannayensu suka mallaka, kuma ku bi Allah da taƙawa. Lalle Allah Ya kasance Mahalarci a kan kome"},{"SurahNumber":33,"VerseNumber":56,"Text":"Lalle, Allah da mala'ikunSa suna salati ga Annabi. Ya ku waɗanda suka yi imani! Ku yi salati a gare shi, kuma ku yi sallama domin amintarwa a gare shi"},{"SurahNumber":33,"VerseNumber":57,"Text":"Lalle waɗanda ke cutar Allah da MauzonSa Allah Ya la'ane su, a cikin duniya da Lahira, kuma Ya yi musu tattalin azaba mai wulakantarwa"},{"SurahNumber":33,"VerseNumber":58,"Text":"Kuma waɗanda suke cutar muminai maza da muminai mata, ba da wani abu da suka aikata ba to, lalle sun ɗauki ƙiren ƙarya da zunubi bayyananne"},{"SurahNumber":33,"VerseNumber":59,"Text":"Ya kai Annabi! Ka ce wa matan aurenka da 'ya'yanka da matan muminai su kusantar da ƙasa daga manyan tufafin da ke a kansu. Wancan ya fi sauƙi ga a gane su domin kada a cuce su. Kuma Allah Ya kasance Mai gafara, Mai Jin ƙai"},{"SurahNumber":33,"VerseNumber":60,"Text":"Lalle, idan munafukai da waɗanda yake akwai wata cuta a cikin zukatansu, da masu tsegumi a cikin Madina, ba su hanu ba (daga halayensu), lalle, za Mu shushuta ka a gare su, sa'an nan ba za su yi maƙwabtaka da kai ba, a cikinta, face kaɗan"},{"SurahNumber":33,"VerseNumber":61,"Text":"Suna la'anannu, inda duka aka same su a kama su, kuma a karkashe su karkashewa"},{"SurahNumber":33,"VerseNumber":62,"Text":"A kan hanyar Allah (ta gyaran jama'a) a cikin waɗanda suka shuɗe gabaninka, kuma ba za ka sami musanyawa ba ga hanyar Allah"},{"SurahNumber":33,"VerseNumber":63,"Text":"Suna tambayar ka ga Sa'a. Ka ce: \"Saninta yana wurin Allah kawai.\" Kuma me ya sanar da kai cewa ana tsammanin sa'a ta kasance kusa"},{"SurahNumber":33,"VerseNumber":64,"Text":"Lalle Allah Ya la'ani kafirai, kuma Ya yi musu tattalin wata wuta mai ƙuna"},{"SurahNumber":33,"VerseNumber":65,"Text":"Suna madawwama a cikinta har abada, ba su samun majiɓinci, kuma ba su samun mataimaki"},{"SurahNumber":33,"VerseNumber":66,"Text":"Ranar da ake juya fuskokinsu a cikin wuta suna cewa, \"Kaitonmu, saboda, rashin biyarmu ga Allah da rashin biyarmu ga Manzo"},{"SurahNumber":33,"VerseNumber":67,"Text":"Kuma suka ce: \"Ya Ubangijinmu! Lalle mu mun bi shugabanninmu da manyanmu! Sai suka ɓatar da mu daga hanya"},{"SurahNumber":33,"VerseNumber":68,"Text":"Ya Ubangijinmu! Ka ba su ninki biyu na azaba, kuma ka la'ane su, la'ana mai girma"},{"SurahNumber":33,"VerseNumber":69,"Text":"Ya ku waɗanda suka yi imani! Kada ku kasance kamar waɗanda suka cuci Musa sa'an nan Allah Ya barrantar da shi daga abin da suka ce. Kuma ya kasance mai daraja a wurin Allah"},{"SurahNumber":33,"VerseNumber":70,"Text":"Ya ku waɗanda suka yi imani! Ku bi Allah da taƙawa kuma ku faɗi magana madaidaiciya"},{"SurahNumber":33,"VerseNumber":71,"Text":"Ya kyautata muku ayyukanku, kuma Ya gafarta zunubanku. Kuma wanda ya yi ɗa'a ga Allah da ManzonSa, to, lalle, ya rabbanta, babban rabo mai girma"},{"SurahNumber":33,"VerseNumber":72,"Text":"Lalle Mu, Mun gitta amana ga sammai da ƙasa da duwatsu, sai suka ƙi ɗaukarta kuma sukaji tsoro daga gare ta, kuma mutum ya ɗauke ta, lalle shi (mutum) ya kasance mai yawan zalunci, mai yawan jahilci"},{"SurahNumber":33,"VerseNumber":73,"Text":"Domin Allah Ya azabta munafukai maza da munafukai mata, da mushirikai maza da mushirikai mata, kuma Allah Ya karɓi tuba ga muminai maza da muminai mata. Kuma Allah Ya kasance Mai gafara, Mai jin ƙai"},{"SurahNumber":34,"VerseNumber":1,"Text":"Godiya ta tabbata ga Allah, wanda Yake abin da yake a cikin sammai da abin da yake a cikin ƙasa Nasa ne, kuma shi ne Mai hikima, Mai labartawa"},{"SurahNumber":34,"VerseNumber":2,"Text":"Ya san abin da yake shiga a cikin ƙasa da abin da yake fita daga gare ta, da abin da yake sauka daga sama da abin da yake hawa a cikinta, kuma Shi ne Mai jin ƙai, Mai gafara"},{"SurahNumber":34,"VerseNumber":3,"Text":"Kuma waɗanda suka kafirta suka ce: \"Sa'a ba za ta zo mana ba.\" Ka ce: \"Kayya! Na rantse da Ubangijina, lalle, za ta zo muku.\" Masanin gaibi, gwargwadon zarra ba ta nisanta daga gare Shi a cikin sammai kuma ba ta nisanta a cikin ƙasa, kuma babu mafi ƙaranci daga wancan kuma babu mafi girma face yana a cikin Littafi bayyananne"},{"SurahNumber":34,"VerseNumber":4,"Text":"Domin Ya saka wa waɗanda suka yi imani kuma suka aikata ayyukan ƙwarai. Waɗancan suna da wata gafara da wani arziki mai karimci"},{"SurahNumber":34,"VerseNumber":5,"Text":"Kuma waɗanda suka yi makirci ga ayoyinMu, suna masu gajiyarwa, waɗannan suna da wata azaba daga azaba mai raɗaɗi"},{"SurahNumber":34,"VerseNumber":6,"Text":"Kuma waɗanda aka bai wa ilmi suna ganin abin nan da aka saukar zuwa gare ka daga Ubangijinka, shi ne gaskiya, kuma yana shiryarwa zuwa ga hanyar Mabuwayi, Godadde"},{"SurahNumber":34,"VerseNumber":7,"Text":"Kuma waɗanda suka kafirta suka ce: \"Shin za mu nuna muku wani namiji wanda yake gaya muku wai idan an tsattsage ku, kowace irin tsattsagewa, lalle ku, tabbas, kuna a cikin wata halitta sabuwa"},{"SurahNumber":34,"VerseNumber":8,"Text":"Ya ƙaga ƙarya ga Allah ne ko kuwa akwai wata hauka a gare shi?\" A'a, waɗanda ba su yi imani da Lahira ba, suna a cikin azaba da ɓata mai nisa"},{"SurahNumber":34,"VerseNumber":9,"Text":"Ashe fa, ba su yi dubi ba zuwa ga abin da ke a gaba gare su da abin da ke a bayansu daga sama da ƙasa? idan Mun so, sai Mu shafe ƙasa da su, ko kuma Mu kayar da wani ɓaɓɓake daga sama a kansu. Lalle, a cikin wancan akwai aya ga dukan bawa mai maida al'amarinsa ga Allah"},{"SurahNumber":34,"VerseNumber":10,"Text":"Kuma lalle, haƙiƙa, Mun bai wa Dawuda wata falala dagagare Mu. Ya duwatsu, ku konkoma sautin tasbihi tare da shi kuma da tsuntsaye. Kuma Muka tausasa masa baƙin ƙarfe"},{"SurahNumber":34,"VerseNumber":11,"Text":"Ka aikata sulkuna kuma ka ƙaddara lissafi ga tsarawa, kuma ka aikata aikin ƙwarai. Lalle NiMai gani ne ga abin da kuke aikatawa"},{"SurahNumber":34,"VerseNumber":12,"Text":"Kuma ga Sulaiman, Mun hore masa iska, tafiyarta ta safiya daidai da wata, kuma ta maraice daidai da wata. Kuma Muka gudanar masa da marmaron gaci, kuma daga aljannu (Muka hore masa) waɗanda ke aiki a gaba gare shi, da iznin Ubangijinsa. Wanda ya karkata daga cikinsu, daga umurninMu, sai Mu ɗanɗana masa daga azabar sa'ir"},{"SurahNumber":34,"VerseNumber":13,"Text":"Suna aikata masa abin da yake so, na masallatai da mutummutumai da akussa kamar kududdufai, da tukwane kafaffu. Ku aikata godiya, ya ɗiyan Dawuda, kuma kaɗan ne mai godiya daga bayiNa"},{"SurahNumber":34,"VerseNumber":14,"Text":"Sa'an nan a lokacin da Muka hukunta mutuwa a kansa babu abin da ya ja hankalinsu, a kan mutuwarsa, face dabbar ƙasa (gara) wadda take cin sandarsa. To a lokacin da ya faɗi, sai aljannu suka bayyana (ga mutane) cewa da sun kasance sun san gaibi, da ba su zauna ba a cikin azaba mai wulakantarwa"},{"SurahNumber":34,"VerseNumber":15,"Text":"Lalle, haƙiƙa, akwai aya ga saba'awa a cikin mazauninsu: gonakin lambu biyu, dama da hagu. \"Ku ci daga arzikin Ubangijinku, kuma ku yi godiya gare shi. Gari mai daɗin zama, da Ubangiji Mai gafara"},{"SurahNumber":34,"VerseNumber":16,"Text":"Sai suka bijire saboda haka Muka saki Malalin Arimi (dam) a kansu, kuma Muka musanya musu gonakinsu biyu da waɗansu gonaki biyu masu 'ya'yan itace kaɗan: talakiya da goriba da wani abu na magarya kaɗan"},{"SurahNumber":34,"VerseNumber":17,"Text":"Wancan, da shi Muka yi musu sakamako saboda kafircinsu. Kuma lalle, ba Mu yi wa kowa irin wannan sakamako, face kafirai"},{"SurahNumber":34,"VerseNumber":18,"Text":"Kuma Muka sanya, a tsakaninsu da tsakanin garuruwan da Muka Sanya albarka a cikinsu, waɗansu garuruwa masuganin juna kuma Muka ƙaddara tafiya a cikinsu, \"Ku yi tafiya a cikinsu, daruruwa da ranaiku, kuna amintattu"},{"SurahNumber":34,"VerseNumber":19,"Text":"Sai suka ce: \"Ya Ubangijinmu! Ka nisantar da tsakanin tafiyoyinmu,\" kuma suka zalunci kansu, saboda haka Muka sanya su labaran hira kuma Muka kekkece su kowace, irin kekkecewa. Lalle a cikin wancan akwai ayoyi ga dukan mai yawan haƙuri, mai yawan godiya"},{"SurahNumber":34,"VerseNumber":20,"Text":"Kuma lalle, haƙiƙa, Iblis ya gaskata zatonsa a kansu, sai suka bi shi face wani ɓangare na muminai"},{"SurahNumber":34,"VerseNumber":21,"Text":"Kuma ba ya da wani dalili a kansu face dai domin Mu san wanda yake yin imani da Lahira daga wanda yake a cikin shakka daga gare ta. Kuma Ubangijinka, a kan kome, Mai tsaro ne"},{"SurahNumber":34,"VerseNumber":22,"Text":"Ka ce: \"Ku kirayi waɗanda kuka riya (cewa abubuwan bautawa ne) baicin Allah, ba su Mallakar ma'aunin zarra a cikin sammai, kuma ba su Mallakarsa a cikin ƙasa kuma ba su da wani rabon tarewa a cikinsu (sammai da ƙasa), kuma ba Shi da wani mataimaki daga gare su"},{"SurahNumber":34,"VerseNumber":23,"Text":"Kuma wani ceto ba ya amfani a wurinSa face fa ga wanda Ya yi izni a gare shi. Har a lokacin da aka kuranye tsoro daga zukatansu, sai su ce, 'Mene ne Ubangijinku Ya ce?' Suka ce: 'Gaskiya', kuma shi ne Maɗaukaki, Mai girma"},{"SurahNumber":34,"VerseNumber":24,"Text":"Ka ce: \"Wane ne yake azurta ku daga sama da ƙasa?\" Ka ce: \"Allah kuma lalle mu ko ku, wani yana a kan shiriya, ko yana a cikin ɓata bayyananniya"},{"SurahNumber":34,"VerseNumber":25,"Text":"Ka ce: \"Ba za a tambaye ku ba ga abin da muka aikata daga laifi, kuma ba za a tambaye mu daga abin da kuke aikatawa ba"},{"SurahNumber":34,"VerseNumber":26,"Text":"Ka ce: \"Ubangijinmu zai tara tsakaninmu, sa'an nan Ya yi hukunci a tsakaninmu da gaskiya. Kuma Shi ne Mahukunci, Masani"},{"SurahNumber":34,"VerseNumber":27,"Text":"Ka ce: \"Ku nuna mini waɗanda kuka riskar da Shi, su zama abokan tarayya. A'a, Shi ne Allah, Mabuwayi, Mai hikima"},{"SurahNumber":34,"VerseNumber":28,"Text":"Kuma ba Mu aika ka ba face zuwa ga mutane gaba ɗaya, kana mai bayar da bushara kuma mai gargaɗi, kuma amma mafi yawan mutane ba su sani ba"},{"SurahNumber":34,"VerseNumber":29,"Text":"Suna cewa, \"Yaushe ne wannan wa'adi zai auku idan kun kasance masu gaskiya"},{"SurahNumber":34,"VerseNumber":30,"Text":"Ka ce: \"Kuna da mi'adin wani yini wanda ba ku jinkirta daga gare shi ko da sa'a ɗaya, kuma ba ku gabata"},{"SurahNumber":34,"VerseNumber":31,"Text":"Kuma waɗanda suka kafirta suka ce: \"Ba za mu yi imanida wannan Alƙur'ani ba, kuma ba za mu yi imani da abin da yakea gabaninsa ba (na waɗansu littattafan sama).\" Kuma da ka gani a lokacin da azzalumai suke abin tsayarwa wurin Ubangijinka, sashensu na mayar wa sashe maganar maraunana (mabiya) suke cewa makangara (shugabanni) \"Ba dominku ba, lalle, da mun kasance muminai"},{"SurahNumber":34,"VerseNumber":32,"Text":"Makangara suka ce wa maraunana, \"Ashe, mu ne muka kange ku daga shiriya a bayan ya zo muku? A, a' kun dai kasance masu laifi"},{"SurahNumber":34,"VerseNumber":33,"Text":"Kuma maraunana suka ce wa makangara. \"A'a, (ku tuna) makircin dare da na rana a lokacin da kuke umurnin mu da mu kafirta da Allah, kuma mu sanya Masa abokan tarayya.\" Kuma suka assirtar da nadama a lokacin da suka ga azaba. Kuma Muka sanya ƙuƙumma a cikin wuyoyin waɗanda suka kafirta. Lalle, ba za a yi musu sakamako ba face da abin da suka kasance suna aikatawa"},{"SurahNumber":34,"VerseNumber":34,"Text":"Kuma ba mu aika wani mai gargaɗi ba a cikin wata alƙarya face mani'imtanta (shugabanni) sunce, \"Lalle mu, masu kafirta ne da abin da aka aiko ku da shi"},{"SurahNumber":34,"VerseNumber":35,"Text":"Kuma suka ce: \"Mu ne mafiya yawa ga dukiya da ɗiya, kuma mu ba mu zama waɗanda ake yi wa azaba ba"},{"SurahNumber":34,"VerseNumber":36,"Text":"Ka ce: \"Lalle, Ubangijina Yana shimfiɗa arziki ga wanda Ya so, kuma Yana ƙuntatawa, kuma amma mafi yawan mutane ba su sani ba"},{"SurahNumber":34,"VerseNumber":37,"Text":"Kuma dukiyarku ba ta zamo ba, haka ɗiyanku ba su zamo abin da yake kusantar da ku ba a wurinMu, kusantarwar muƙami face wanda, ya yi imani kuma ya aikata aikin ƙwarai. To, waɗannan suna da sakamakon ninkawa saboda abin da suka aikata. Kuma su amintattu ne a cikin benaye"},{"SurahNumber":34,"VerseNumber":38,"Text":"Kuma waɗanda suke makirci a cikin ayoyinMu, suna neman gajiyarwa, waɗannan abin halartawa ne a cikin azaba"},{"SurahNumber":34,"VerseNumber":39,"Text":"Ka ce: \"Lalle, Ubangijina Yana shimfida arziki ga wanda Ya so daga bayinSa, kuma Yana ƙuntatawa a gare shi, kuma abin da kuka ciyar daga wani abu, to, Shi ne zai musanya shi, kuma Shi ne Mafi ficin masu azurtawa"},{"SurahNumber":34,"VerseNumber":40,"Text":"Kuma ranar da Allah Ya ke tara su gaba ɗaya, sa'an nan Ya ce wa Mala'iku, \"Shin, waɗannan ku ne suka kasance suna bauta wa"},{"SurahNumber":34,"VerseNumber":41,"Text":"Sukace: \"Tsarki ya tabbata a gare Ka. Kai ne Majiɓincinmu, ba su ba. A'a, sun kasance suna bauta wa aljannu. Mafi yawansu, da su suka yi imani"},{"SurahNumber":34,"VerseNumber":42,"Text":"Saboda haka, a yau sashenku ba ya mallakar wani amfani ga wani sashen, kuma ba ya mallakar wata cuta, kuma Muna cewa ga waɗanda suka yi zalunci, Ku ɗanɗani azabar wuta wadda \"kuka kasance game da ita, kuna ƙaryatawa"},{"SurahNumber":34,"VerseNumber":43,"Text":"Kuma idan an karanta ayoyinMu bayyanannu a kansu, sai su ce: \"Wannan bai zama ba face namiji ne yana son ya kange ku daga abin da ubanninku suka kasance suna bauta wa.\" Kuma su ce: \"Wannan bai zama ba face ƙiren ƙarya da aka ƙaga.\" Kuma waɗanda suka kafirta suka ce: ga gaskiya a lokacin da ta je musu: \"Wannan ba kome ba face sihiri ne bayyananne"},{"SurahNumber":34,"VerseNumber":44,"Text":"Kuma ba Mu ba su waɗansu littattafai ba waɗanda suke karatun su, kuma ba Mu aika wani mai gargaɗi ba zuwa gare su a gabaninka"},{"SurahNumber":34,"VerseNumber":45,"Text":"Kuma waɗanda suke a gabaninsu, sun ƙaryata, alhali kuwa ba su kai ushurin-ushurin abin da Muka ba su ba, sai suka ƙaryata ManzanniNa! To, yaya musuNa (ga maƙaryata) ya kasance"},{"SurahNumber":34,"VerseNumber":46,"Text":"Ka ce: \"Ina yi muku wa'azi ne kawai da kalma guda! watau ku tsayu domin Allah, bibbiyu da ɗaiɗai, sa'an nan ku yi tunani, babu wata hauka ga ma'abucinku. Shi bai zama ba face mai gargaɗi ne a gare ku a gaba ga wata azaba mai tsanani"},{"SurahNumber":34,"VerseNumber":47,"Text":"Ka ce: \"Abin da na roƙe ku na wani sakamako, to, amfaninsa naku ne. Ijarata ba ta zama ba face daga Allah, kuma shi Mahalarci ne a kan dukan kome"},{"SurahNumber":34,"VerseNumber":48,"Text":"Ka ce: \"Lalle Ubangijina Yana jefa gaskiya. (Shi) Masanin abubuwan fake ne"},{"SurahNumber":34,"VerseNumber":49,"Text":"Ka ce: \"Gaskiya ta zo, kuma ƙarya ba ta iya fara (kome) kuma ba ta iya mayarwa"},{"SurahNumber":34,"VerseNumber":50,"Text":"Ka ce: \"Idan na ɓace, to, ina ɓacewa ne kawai a kan kaina. Kuma idan na shiryu, to, saboda abin da Ubangijina Yake yowar wahayi ne zuwa a gare ni. Lalle Shi Mai ji ne, Makusanci"},{"SurahNumber":34,"VerseNumber":51,"Text":"Kuma da ka gani, a lokacin da suka firgita, to, babu kuɓuta, kuma aka kama su daga wuri makusanci"},{"SurahNumber":34,"VerseNumber":52,"Text":"Kuma suka ce: \"Mun yi imani da Shi.\" To ina za su samu kamawa daga wuri mai nisa"},{"SurahNumber":34,"VerseNumber":53,"Text":"Kuma lalle sun kafirta da Shi a gabanin haka, kuma suna jifa da jahilci daga wuri mai nisa"},{"SurahNumber":34,"VerseNumber":54,"Text":"Kuma an shamakance a tsakaninsu da tsakanin abin da suke marmari, kamar yadda aka aikata da irin ƙungiyoyinsu a gabaninsu. Lalle su sun kasance a cikin shakka mai sanya kokanto"},{"SurahNumber":35,"VerseNumber":1,"Text":"Godiya ta tabbata ga Allah, Mai fara halittar sammai da ƙasa, Mai sanya mala'iku manzanni masu fukafukai, bibbiyu, da uku-uku da hurhuɗu. Yana ƙarawar abin da Ya ke so a cikin halittar. Lalle Allah Mai ikon yi ne a kan kome"},{"SurahNumber":35,"VerseNumber":2,"Text":"Abin da Allah Ya buɗa wa mutane daga rahama, to, babu mai riƙewa a gare shi, kuma abin da Ya riƙe, to, babu mai saki a gare shi, waninSa, kuma Shi ne Mabuwayi, Mai hikima"},{"SurahNumber":35,"VerseNumber":3,"Text":"Ya ku mutane! Ku tuna ni'imar Allah a kanku. Shin, akwai wani mai halitta wanin Allah da zai azurta ku daga sama da, ƙasa? Babu wani abin bautawa, face Shi. To, yaya ake karkatar da ku"},{"SurahNumber":35,"VerseNumber":4,"Text":"Kuma idan sun ƙaryata ka, to, lalle, an ƙaryata waɗansu Manzanni a gabaninka, kuma zuwa ga Allah ake mayar da al'amura"},{"SurahNumber":35,"VerseNumber":5,"Text":"Ya ku mutane! Lalle wa'adin Allah gaskiya ne, saboda haka kada rayuwar duniya ta ruɗar da ku, kuma kada maruɗi ya ruɗe ku game da Allah"},{"SurahNumber":35,"VerseNumber":6,"Text":"Lalle Shaiɗan maƙiyi ne a gare ku, sai ku riƙe shi maƙiyi. Yana kiran ƙungiyarsa kawai ne, domin su kasance 'yan sa'ir"},{"SurahNumber":35,"VerseNumber":7,"Text":"Waɗanda suka kafirta suna da azaba mai tsanani kuma waɗanda suka yi imani, kuma suka aikata ayyukan ƙwarai, suna da wata gafara da sakamako mai girma"},{"SurahNumber":35,"VerseNumber":8,"Text":"Shin to, wanda aka ƙawata masa aikinsa, har ya gan shi mai kyau (yana daidai da waninsa)? Saboda haka, lalle, Allah Yana ɓatar da wanda Yake so, kuma Yana shiryar da wanda Yake so, saboda haka kada ranka ya halaka a kansu domin baƙin ciki. Lalle Allah Masani ne ga abin da suke sana'antawa"},{"SurahNumber":35,"VerseNumber":9,"Text":"Kuma Allah ne Ya aika da iskoki har su motsar da girgije, sa'an nan Mu kora shi zuwa ga gari matacce, sa'an nan Mu rayar da ƙasa game da shi a bayan mutuwarta. Kamar wancan ne Tashin ¡iyama yake"},{"SurahNumber":35,"VerseNumber":10,"Text":"Wanda ya kasance yana neman wata izza, to, Allah ne da izza gaba ɗaya. zuwa gare Shi magana mai daɗi ke hawa, kuma aiki na ƙwarai Yana ɗaukar ta Kuma waɗanda ke yin makircin munanan ayyuka, suna da wata azaba mai tsanani, kuma makircin waɗannan yana yin tasgaro"},{"SurahNumber":35,"VerseNumber":11,"Text":"Kuma Allah ne Ya halitta ku daga turɓaya, sa'an nan daga ɗigon maniyyi, sa'an nan Ya sanya ku surkin maza da mata. Kuma wata mace ba ta yin ciki, kuma ba ta haihuwa, face da saninSa, kuma ba za a rayar da wanda ake rayarwa ba, kuma ba za a rage tsawon ransa ba face yana a cikin Littafi. Lalle, wancan mai sauki ne ga Allah"},{"SurahNumber":35,"VerseNumber":12,"Text":"Kuma koguna biyu ba su daidaita: Wannan mai ruwan daɗi, mai zaƙi, mai sauƙin haɗiya kuma wannan mai ruwan gishiri mai zartsi, kuma daga kowane, kuna cin wani nama sabo, kuma kuna fitar da kawa wadda kuke tufantarta, kuma kana ganin jirage a cikinsa suna masu gudana, domin ku nemo daga falalarSa, kuma ɗammaninku za ku dinga godewa"},{"SurahNumber":35,"VerseNumber":13,"Text":"Yana shigar da dare a cikin rana, kuma Yana shigar da rana a cikin dare. Kuma Ya hore rana da wata kowannensu yana gudana zuwa ga ajali ambatacce Wannan Shi ne Allah, Ubangijinku, gare Shi mulki yake, kuma waɗanda kuke kira waninSa ba su mallakar ko fatar gurtsun dabino"},{"SurahNumber":35,"VerseNumber":14,"Text":"Idan kun kira su, ba za su ji kiranku ba, kuma ko sun jiya, ba za su karɓa muku ba, kuma a Ranar ¡iyama za su kafirce wa shirkinku, kuma babu mai ba ka labari, kamar wanda ya sani"},{"SurahNumber":35,"VerseNumber":15,"Text":"Ya ku mutane! Ku ne masu bukata zuwa ga Allah, kuma Allah, Shi ne Mawadaci, Godadde"},{"SurahNumber":35,"VerseNumber":16,"Text":"Idan Ya so, zai tafi da ku, kuma Ya zo da wata halitta sabuwa"},{"SurahNumber":35,"VerseNumber":17,"Text":"Kuma wancan bai zama mabuwayi ba ga Allah"},{"SurahNumber":35,"VerseNumber":18,"Text":"Kuma wani rai mai ɗaukar nauyi, bai ɗaukar nauyin wani rai. Kuma idan ran da aka nauyaya wa kaya ya yi kira (ga wani mataimaki) zuwa ga kayansa, ba za a dauki kome ba daga gare shi, kuma ko da (wanda ake kiran) ya kasance makusancin zumunta ne. Kana gargaɗi kawai ne ga waɗanda ke tsoron Ubangijinsu a fake, kuma suka tsayar da salla. Kuma wanda ya tsarkake, to, yana tsarkaka ne domin kansa. Kuma zuwa ga Allah kawai makoma take"},{"SurahNumber":35,"VerseNumber":19,"Text":"Kuma makaho ba ya daidaita da mai gani"},{"SurahNumber":35,"VerseNumber":20,"Text":"Kuma duffai ba su daidaita, kuma haske ba ya daidaita"},{"SurahNumber":35,"VerseNumber":21,"Text":"Kuma inuwa ba ta daidaita, kuma iskar zafi ba ta daidaita"},{"SurahNumber":35,"VerseNumber":22,"Text":"Kuma rayayyu ba su daidaita kuma matattu ba su daidaita. Lalle Allah Yana jiyar da wa'azi ga wanda Ya so, kuma ba ka jiyar da waɗanda suke a cikin kaburbura"},{"SurahNumber":35,"VerseNumber":23,"Text":"Ba ka zama ba face mai gargaɗi kawai"},{"SurahNumber":35,"VerseNumber":24,"Text":"Lalle Mu Mun aike ka da gaskiya, kana mai bayar da bushara kuma mai gargaɗi. Kuma babu wata al'umma face wani mai gargaɗi ya shuɗe a cikinta"},{"SurahNumber":35,"VerseNumber":25,"Text":"Kuma idan suna ƙaryata ka, to, haƙiƙa, waɗanda suke a gabaninsu sun ƙaryata. Manzanninsu sun je musu da hujjoji, kuma da takardu, kuma da Littafi mai haske"},{"SurahNumber":35,"VerseNumber":26,"Text":"Sa'an nan Na kama waɗanda suka kafirta. To, yaya musuNa yake"},{"SurahNumber":35,"VerseNumber":27,"Text":"Ba ka gani ba, lalle Allah Ya saukar da ruwa daga sama? Sai Muka fitar, game da shi,'ya'yan itace masu saɓanin launuka kuma daga duwatsu akwai zane-zane, farfaru da jajaye, masu saɓanin launin, da masu launin baƙin ƙarfe, baƙaƙe"},{"SurahNumber":35,"VerseNumber":28,"Text":"Kuma daga mutane da dabbobi da bisashen gida, masu saɓanin launinsu kamar wancan. Malamai kawai ke tsoron Allah daga cikin bayinSa. Lalle, Allah, Mabuwayi ne, Mai gafara"},{"SurahNumber":35,"VerseNumber":29,"Text":"Lalle waɗanda ke karatun Littafin Allah kuma suka tsayar da salla, kuma suka ciyar daga abin da Muka azurta su da shi, a asirce da bayyane, suna fatan (samun) wani fatauci ne wanda ba ya yin tasgaro"},{"SurahNumber":35,"VerseNumber":30,"Text":"Domin (Allah) zai cika musu sakamakonsu, kuma Ya ƙara musu daga falalarSa. Lalle Shi Mai gafara ne, Mai godiya"},{"SurahNumber":35,"VerseNumber":31,"Text":"Kuma abin da Muka yi wahayi zuwa gare ka, daga Littafi"},{"SurahNumber":35,"VerseNumber":32,"Text":"Sa'an nan Mun gadar da Littafin, ga waɗanda Muka zaɓa daga bayinMu, sa'an nan daga cikinsu, akwai mai zalunci ga kansa, kuma daga cikinsu akwai mai tsakaitawa, kuma daga cikinsu akwai mai tserewa da ayyukan alheri da iznin Allah. Waccan ita ce falalar (Allah) mai girma"},{"SurahNumber":35,"VerseNumber":33,"Text":"Gidajen Aljannar zama suna shigar su. Ana ƙawace su a cikinsu, da ƙawa ta mundaye daga zinariya da lu'ulu'u, kuma tufafinsu, a cikinsu alharini ne"},{"SurahNumber":35,"VerseNumber":34,"Text":"Kuma suka ce: \"Godiya ta tabbata ga Allah Wanda Ya tafiyar da baƙin ciki daga gare mu. Lalle Ubangijinmu, haƙiƙa Mai gafarane, Mai godiya"},{"SurahNumber":35,"VerseNumber":35,"Text":"Wanda Ya saukar da mu a gidan zama, daga falalarSa, wata wahala ba ta shafar mu a cikinsa, kuma wata kasawa ba ta shafar mu a cikinsa"},{"SurahNumber":35,"VerseNumber":36,"Text":"Kuma waɗanda suka kafirta suna da wutar Jahannama, ba a yin hukunci a kansu balle su mutu kuma ba a sauƙaƙa musu daga azabarta. Kamar haka Muke saka wa kowane mai yawan kafirci"},{"SurahNumber":35,"VerseNumber":37,"Text":"Kuma su, suna hargowar neman agaji a cikinta. (Suna cewa) \"Ya Ubangijinmu! Ka fitar da mu, mu aikata aiki mai kyau, wanin wanda muka kasance muna aikatawa.\" Ashe, kuma, ba Mu rayar da ku ba, abin da mai tunani zai iya yin tunani a ciki, kuma mai gargaɗi ya je muku? To, ku ɗanɗana, saboda haka babu wani mataimaki, ga azzalumai"},{"SurahNumber":35,"VerseNumber":38,"Text":"Lalle Allah ne Masanin gaibin sammai da ƙasa. Lalle Shi ne Masani ga abin da yake ainihin zukata"},{"SurahNumber":35,"VerseNumber":39,"Text":"Shi ne Wanda Ya sanya ku masu maye wa juna, a cikin ƙasa. To, wanda ya kafirta, to, kafircinsa yana a kansa. Kuma kafircin kafirai ba ya kara musu kome face baƙin jini, kuma kafircin kafirai ba ya kara musu kome face hasara"},{"SurahNumber":35,"VerseNumber":40,"Text":"Ka ce: \"Shin, kun ga abubuwan shirkinku, waɗanda kuke kira, wasun Allah? Ku nuna mini, mene ne suka halitta daga ƙasa? Ko suna da tarayya ne a cikin sammai? Ko kuma Mun ba su wani littafi ne saboda haka suna a kan wata hujja ce daga gare shi? A'a, azzalumai ba su yin wani wa'adi, sashensu zuwa ga sashe, face ruɗi"},{"SurahNumber":35,"VerseNumber":41,"Text":"Lalle Allah Yana riƙe sammai da ƙasa domin kada su gushe. Kuma haƙiƙa, idan sun gushe, babu wani baicinSa da zai riƙe su. Lalle Shi Ya kasance Mai haƙuri, Mai gafara"},{"SurahNumber":35,"VerseNumber":42,"Text":"Kuma suka yi rantsuwa da Allah, mafi nauyin rantsuwarsu, \"Lalle, idan wani mai gargaɗi ya zo musu tabbas za su kasance mafi shiryuwa, daga ɗayan al'ummomi.\" To, a lokacin da mai gargaɗi ya je musu, bai ƙara su da kome ba face gudu"},{"SurahNumber":35,"VerseNumber":43,"Text":"Domin nuna girman kai a cikin ƙasa da makircin cuta. Kuma makirci na cuta ba ya fadawa face a kan mutanensa. To shin suna jiran (wani abu ne) face dai hanyar (kafiran) farko. To, ba za ka sami musanya ba ga hanyar Allah. Kuma ba za ka sami juyarwa ba ga hanyar Allah"},{"SurahNumber":35,"VerseNumber":44,"Text":"Ashe, kuma ba su yi tafiya ba, a cikin ƙasa, domin su duba yadda aƙibar waɗannan da suke a gabaninsu ta kasance? Alhali kuwa sun kasance mafifita ƙarfi daga gare su? Kuma Allah bai kasance wani abu na iya rinjayarSa ba, a cikin sammai, kuma haka a cikin kaƙa. Lalle Shi ne Ya kasance Masani, Mai ikon yi"},{"SurahNumber":35,"VerseNumber":45,"Text":"Kuma da Allah Yana kama mutane saboda abin da suka aikata, da bai bar wata dabba ba a kanta (kasa). Amma Yana jinkirta musu zuwa ga ajalin da aka ambata. Sa'an nan idan ajalinsu ya zo, to, lalle Allah ya kasance Mai gani ga bayinSa"},{"SurahNumber":36,"VerseNumber":1,"Text":"S"},{"SurahNumber":36,"VerseNumber":2,"Text":"Ina rantsuwa da Al-ƙur'ani Mai hikima"},{"SurahNumber":36,"VerseNumber":3,"Text":"Lalle kai, haƙiƙa kana cikinManzanni"},{"SurahNumber":36,"VerseNumber":4,"Text":"A kan hanya madaidaiciya"},{"SurahNumber":36,"VerseNumber":5,"Text":"(Allah Ya saukar da Al-kur'ani) saukarwar Mabuwayi, Mai jin ƙai"},{"SurahNumber":36,"VerseNumber":6,"Text":"Domin ka yi gargaɗi ga waɗansu mutane da ba a yi gargaɗi ga ubanninsu ba, saboda haka sumasu rafkana ne"},{"SurahNumber":36,"VerseNumber":7,"Text":"Lalle, haƙiƙa, kalma ta wajaba a kan mafi yawansu, domin su, ba za su yi imani ba"},{"SurahNumber":36,"VerseNumber":8,"Text":"Lalle Mu, Mun sanya ƙuƙumma a cikin wuyoyinsu, sa'an nan su (ƙuƙumman sun kai) har zuwa ga haɓoɓinsu, saboda haka, su banƙararru ne"},{"SurahNumber":36,"VerseNumber":9,"Text":"Kuma Muka sanya wata toshiya a gaba gare su, da wata toshiya a bayansu, saboda haka Muka rufe su, sai suka zama ba su gani"},{"SurahNumber":36,"VerseNumber":10,"Text":"Kuma daidai yake a gare su, shin, ka yi musu gargaɗi ko ba ka yi musu gargaɗi ba, su ba za su yi imani ba"},{"SurahNumber":36,"VerseNumber":11,"Text":"Kana yin gargaɗi kawai ga wanda ya bi Alƙur'ani ne, kuma ya ji tsoron mai rahama a fake. To, ka yi masa bushara da gafara da wani sakamako na karimci"},{"SurahNumber":36,"VerseNumber":12,"Text":"Lalle Mu, Mu ne ke rayar da matattu kuma Mu rubuta abin da suka gabatar, da gurabunsu, kuma kowane abu Mun ƙididdige shi, a cikin babban Littafi Mabayyani"},{"SurahNumber":36,"VerseNumber":13,"Text":"Kuma ka buga musu misali: Waɗansu ma'abuta alƙarya, a lokacin da Manzanni suka je mata"},{"SurahNumber":36,"VerseNumber":14,"Text":"A lokacin da Muka aika (Manzannin) biyu zuwa gare su, sai suka ƙaryata su, sa'an nan Muka ƙarfafa (su) da na uku, sai suka ce: \"Lalle mu, Manzanni ne zuwa gare ku"},{"SurahNumber":36,"VerseNumber":15,"Text":"Suka ce: \"Ku ba ku zamo baface mutane ne kamarmu kuma Mai rahama bai saukar da kome ba, ba ku zamo ba face ƙarya kuke yi"},{"SurahNumber":36,"VerseNumber":16,"Text":"Suka ce: \"Ubangijinmu Ya sani, lalle mu, haƙiƙa Manzanni nezuwa gare ku"},{"SurahNumber":36,"VerseNumber":17,"Text":"Kuma babu abin da ke kanmu, face iyar da manzanci bayyananne"},{"SurahNumber":36,"VerseNumber":18,"Text":"Suka ce: \"Lalle mu muna shu'umci da ku! Haƙiƙa idan ba ku, hanu ba, haƙiƙa, za mu jefe ku, kuma haƙiƙa wata azaba mai raɗaɗi daga gare mu za ta shafe ku"},{"SurahNumber":36,"VerseNumber":19,"Text":"Suka ce: \"Shu'umcinku, yana tare da ku. Ashe, domin an tunatar da ku? A'a, ku dai mutane ne masu ƙetare haddi"},{"SurahNumber":36,"VerseNumber":20,"Text":"Kuma wani mutum daga mafi nisan birnin ya je, yana tafiya da gaggawa, ya ce: \"Ya mutanena! Ku bi Manzannin nan"},{"SurahNumber":36,"VerseNumber":21,"Text":"Ku bi waɗanda ba su tambayar ku wata ijara kuma su shiryayyu ne"},{"SurahNumber":36,"VerseNumber":22,"Text":"Kuma mene ne a gare ni, ba zan bauta wa Wanda Ya ƙaga halittata ba, kuma zuwa gare Shi ake mayar da ku"},{"SurahNumber":36,"VerseNumber":23,"Text":"Shin, zan riƙi waninSa abubuwan bautawa? Idan Mai rahama Ya nufe ni da wata cuta, to cetonsu ba ya amfanina da kome, kuma ba za su iya tsamar da ni ba"},{"SurahNumber":36,"VerseNumber":24,"Text":"Lalle ni, a lokacin nan, tabbas, ina a cikin ɓata bayyananna"},{"SurahNumber":36,"VerseNumber":25,"Text":"Lalle ni, na yi imani da Ubangijinku, saboda haka ku saurare ni"},{"SurahNumber":36,"VerseNumber":26,"Text":"Aka ce (masa), \"Ka shiga Aljanna.\" Ya ce, \"Da dai a ce mutanena suna iya sani"},{"SurahNumber":36,"VerseNumber":27,"Text":"Game da gafarar da Ubangijjina ya yi mini, kuma Ya sanya ni a cikin waɗanda aka girmama"}]}