{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Jak dobře povede se VĚŘÍCÍM"},{"SurahNumber":23,"VerseNumber":2,"Text":"kteří v modlitbě své se ponižují"},{"SurahNumber":23,"VerseNumber":3,"Text":"a kteří od svévolné řeči se vzdalují"},{"SurahNumber":23,"VerseNumber":4,"Text":"a kteří (povinnou) almužnu dávají"},{"SurahNumber":23,"VerseNumber":5,"Text":"a kteří pohlavní údy své ostříhají"},{"SurahNumber":23,"VerseNumber":6,"Text":"(souložíce) jen s manželkami svými a s (otrokyněmi), dobytými pravicemi jejich: tehdy nebude jim viny"},{"SurahNumber":23,"VerseNumber":7,"Text":"však ti, kdož v žádosti své přestoupí tuto mez, budou přestupníky —"},{"SurahNumber":23,"VerseNumber":8,"Text":"a ti, kdož zástavy jim dané (opatrují) a závazky své dobře dodržují"},{"SurahNumber":23,"VerseNumber":9,"Text":"a ti, kdož modlitby své bedlivě zachovávají"},{"SurahNumber":23,"VerseNumber":10,"Text":"tito zajisté budou dědici"},{"SurahNumber":23,"VerseNumber":11,"Text":"kteří zdědí ráj a přebývati v něm budou věčně"},{"SurahNumber":23,"VerseNumber":12,"Text":"Stvořili jsme pak člověka z měkké hlíny"},{"SurahNumber":23,"VerseNumber":13,"Text":"poté učinili jsme jej kapkou (semene) v příbytku jistém"},{"SurahNumber":23,"VerseNumber":14,"Text":"poté utvořili jsme sémě v krev sraženou, a krev sraženou vytvořili jsme v kousek (masa), a kousek (masa) vytvořili jsme v kosti: a oděli jsme kosti masem; pak dali jsme mu vzniknout jako stvoření jinému a požehnán budiž Bůh, nejlepší ze Stvořitelů"},{"SurahNumber":23,"VerseNumber":15,"Text":"Poté pak dojista zemřete"},{"SurahNumber":23,"VerseNumber":16,"Text":"pak dojista v den zmrtvýchvstání vzkříšeni budete"},{"SurahNumber":23,"VerseNumber":17,"Text":"Nad vámi pak stvořili jsme sedm cest a nejsme k tomu, co stvořili jsme, lhostejní"},{"SurahNumber":23,"VerseNumber":18,"Text":"A sesíláme s nebe vodu dle míry a působíme, aby zůstala v zemi, ač máme moc způsobiti, aby zmizela"},{"SurahNumber":23,"VerseNumber":19,"Text":"A jí dali jsme vzrůsti vám zahradám datlovníků a vinné révy, z nichž béřete množství plodů a z nichž pojídáte"},{"SurahNumber":23,"VerseNumber":20,"Text":"A taktéž stromu, jenž vyrůstá na hoře Sinai a jenž skýtá olej a šťávu pojídajícím"},{"SurahNumber":23,"VerseNumber":21,"Text":"A zajisté v dobytčatech vašich jest pro vás poučení: napájíme vás tím, co nalézá se v útrobách jejich a prospěch z nich máte mnohý a z nich též pojídáte"},{"SurahNumber":23,"VerseNumber":22,"Text":"A na nich, jakož i na lodích jste nošeni"},{"SurahNumber":23,"VerseNumber":23,"Text":"A kdysi poslali jsme Noema k lidu jeho, i řekl: „Lide můj, uctívejte Boha, neb nemáte jiného Boha, kromě něho: což nebudete se ho báti?“"},{"SurahNumber":23,"VerseNumber":24,"Text":"Však řekli předáci těch, kteří neuvěřili z lidu jeho: „Tohle přec jest pouhý člověk, jako vy, však chce se vyvýšiti nad vás; a kdyby Bůh byl chtěl, byl by seslal anděly. Neslyšeli jsme ničeho podobného od otců našich předešlých"},{"SurahNumber":23,"VerseNumber":25,"Text":"Onť pouze jest mužem, Džinny posedlým: pročež pozorujte jej po jistou dobu.“"},{"SurahNumber":23,"VerseNumber":26,"Text":"Řekl: „Pane můj, pomoz mi proti tomuto nazývání mne lhářem.“"},{"SurahNumber":23,"VerseNumber":27,"Text":"I vnukli jsme mu: „Zbuduj archu pod dozorem naším a podle vnuknutí našeho: a když přijde rozkaz náš a praskne pec"},{"SurahNumber":23,"VerseNumber":28,"Text":"uveď do ní ode všech druhů po páru, jakož i rodinu svou, vyjma toho z nich, nad nímž ortel vynesen byl již předem a nepřimlouvej se u mne za ty, kdož nepravostni byli, neboť oni potopeni budou. A už usazen budeš ty a kdožkoli s tebou bude, v arše, tehdy rci: ‚Chvála Bohu, jenž zachránil nás před lidem nepravostným.‘“"},{"SurahNumber":23,"VerseNumber":29,"Text":"A rci: „Pane můj, dej sestoupiti mi na místě sestupu požehnaném, neboť tys nejlepším z usazovatelů.“"},{"SurahNumber":23,"VerseNumber":30,"Text":"V tomto zajisté byla znamení a tím stavěli jsme lidstvo na zkoušku"},{"SurahNumber":23,"VerseNumber":31,"Text":"Po nich pak vzbudili jsme jiná pokolení"},{"SurahNumber":23,"VerseNumber":32,"Text":"a poslali jsme k nim posly z jejich středu, (aby hlásali): „Uctívejte Boha: nemáte jiného Boha, kromě něho. Což nebudete se jej báti?“"},{"SurahNumber":23,"VerseNumber":33,"Text":"I řekli předáci lidu jeho, kteří neuvěřili a vylhaným nazvali setkání (s Bohem) v životě příštím, a jimž přespříliš dali jsme užívati života pozemského: „Tohle jest pouze člověk jako vy, jenž jí z toho, co vy jíte a pije z toho, co vy pijete"},{"SurahNumber":23,"VerseNumber":34,"Text":"A poslouchati-li budete člověka vám rovného, tehdy zajisté záhubě jste propadli"},{"SurahNumber":23,"VerseNumber":35,"Text":"Slibuje vám snad, že poté, až zemřete a v prach a kosti obráceni jste, zas (z hrobu) vyvedeni budete"},{"SurahNumber":23,"VerseNumber":36,"Text":"Pryč, pryč s tím, co slibováno jest vám"},{"SurahNumber":23,"VerseNumber":37,"Text":"Není nám jiného života, než tohoto života pozemského; umíráme a žijeme, však nikdy nebudeme vzkříšeni"},{"SurahNumber":23,"VerseNumber":38,"Text":"On pouze jest mužem, jenž lež vymyslil o Bohu a my nebudeme věřiti mu.“"},{"SurahNumber":23,"VerseNumber":39,"Text":"Řekl: „Pane můj, pomoz mi proti tomuto nazývání mne lhářem.“"},{"SurahNumber":23,"VerseNumber":40,"Text":"Řekl (Bůh): „Jen maličko a začnou litovati!“"},{"SurahNumber":23,"VerseNumber":41,"Text":"A zastihlo je vykřiknutí (zkázy) právem a učinili jsme je splaveninou. Daleko zavržen budiž lid nepravostný"},{"SurahNumber":23,"VerseNumber":42,"Text":"Po nich pak vzbudili jsme pokolení jiná"},{"SurahNumber":23,"VerseNumber":43,"Text":"Nebude uspíšena nikterému národu lhůta jeho, aniž zpožděna"},{"SurahNumber":23,"VerseNumber":44,"Text":"Poté pak poslali jsme posly své jednoho po druhém. Pokaždé, když k některému národu přišel prorok jeho, nazvali jej lhářem: a tak dali jsme jednomu národu následovati druhý a učinili jsme je předmětem vyprávění. Daleko zavržen budiž lid nevěřící"},{"SurahNumber":23,"VerseNumber":45,"Text":"Poté pak poslali jsme Mojžíše a bratra jeho Árona se znameními svými a mocí zjevnou"},{"SurahNumber":23,"VerseNumber":46,"Text":"Faraonovi a předním lidu jeho; však chovali se pyšně, neboť lid to byl nadutý"},{"SurahNumber":23,"VerseNumber":47,"Text":"a řekli: „Zdaž uvěříme dvěma mužům jako jsme my, jichž lid nám otročí?“"},{"SurahNumber":23,"VerseNumber":48,"Text":"A lháři nazvali je oba a stali se jedněmi ze zahubených"},{"SurahNumber":23,"VerseNumber":49,"Text":"Tehdy pak dali jsme Mojžíšovi Knihu, aby lid jeho (dobře) byl veden"},{"SurahNumber":23,"VerseNumber":50,"Text":"a učinili jsme syna Mariina a matku jeho znamením; a (obydlím) dali jsme jim místo na vrchu, bezpečné a pramen (vody) mající"},{"SurahNumber":23,"VerseNumber":51,"Text":"„Ó proroci, jezte z dobrých věcí a čiňte dobro, neboť o tom, co činíte, dobře vím"},{"SurahNumber":23,"VerseNumber":52,"Text":"Zajisté pak tento národ váš jest národem jediným a já jsem Pánem vaším: mne tedy bojte se!“"},{"SurahNumber":23,"VerseNumber":53,"Text":"Však lidé rozštěpili se ve věcech svých mezi sebou na skupiny: každá strana z toho, což měla, se radujíc"},{"SurahNumber":23,"VerseNumber":54,"Text":"i ponech je v hloubi omylu jejich do lhůty určené"},{"SurahNumber":23,"VerseNumber":55,"Text":"Zdaž domnívají se, že v tom, čeho popřáváme jim v hojnosti, ze statků a dětí"},{"SurahNumber":23,"VerseNumber":56,"Text":"předháníme se (v dosažení) pro ně dobra? Naopak: věk oni netuší"},{"SurahNumber":23,"VerseNumber":57,"Text":"Zajisté pak ti, kdož bázní Pána svého naplněni jsou"},{"SurahNumber":23,"VerseNumber":58,"Text":"a kteří ve znamení Pána svého věří"},{"SurahNumber":23,"VerseNumber":59,"Text":"a kteří (ničeho) s Pánem svým nespolčují"},{"SurahNumber":23,"VerseNumber":60,"Text":"a kteří dávají to, co dávají ana srdce jejich chvějí se (bázní) před tím, že k Pánu svému se navrátí"},{"SurahNumber":23,"VerseNumber":61,"Text":"Tito předhánějí se v (dosažení) dobra a první jej dosahují"},{"SurahNumber":23,"VerseNumber":62,"Text":"Neukládáme nijaké duši břemene nad síly její: a u nás (uložena) jest Kniha, jež mluví pravdu a nikomu nebude ukřivděno"},{"SurahNumber":23,"VerseNumber":63,"Text":"Však srdce jejich pohroužena jsou (v omylu) ohledně této (Knihy): a skutky jiné kromě oněch konají"},{"SurahNumber":23,"VerseNumber":64,"Text":"(a budou) až do chvíle, kdy postihneme, blahobytu se těšící z nich trestem, hle, pak volají zděseně"},{"SurahNumber":23,"VerseNumber":65,"Text":"„Nevolejte dnešního dne, neb námi vám nebude pomoženo"},{"SurahNumber":23,"VerseNumber":66,"Text":"vždyť dávno již byla předříkávána vám znamení moje, však vy na podpatcích svých jste se otáčeli"},{"SurahNumber":23,"VerseNumber":67,"Text":"plni pýchy na to vedli jste plané rozmluvy půlnoční.“"},{"SurahNumber":23,"VerseNumber":68,"Text":"Což nebudou uvažovati o tom, co říká se jim, anebo snad přišlo jim, co nepřišlo otcům jejich minulým"},{"SurahNumber":23,"VerseNumber":69,"Text":"Aneb snad nepoznávali proroka svého a (proto) jej zapírají"},{"SurahNumber":23,"VerseNumber":70,"Text":"Aneb řeknou, „Džinny jste posedlý?“ Naopak: on přišel k nim s pravdou a většina jich pravdu nenávidí"},{"SurahNumber":23,"VerseNumber":71,"Text":"Však kdyby pravda byla následovala choutky jejich, zkažena by tím byla nebesa i země, a vše, co v obou jest; naopak, přinesli jsme jim napomenutí jich, ale oni od napomenutí svého se odvracejí"},{"SurahNumber":23,"VerseNumber":72,"Text":"Což žádáš od nich poplatek? Plat od Pána tvého lepším jest a on nejlepším jest všech živitelů"},{"SurahNumber":23,"VerseNumber":73,"Text":"Ty pak zajisté voláš je ke stezce přímé"},{"SurahNumber":23,"VerseNumber":74,"Text":"a ti, kteří nevěří v život budoucí, od oné stezky se uchylují"},{"SurahNumber":23,"VerseNumber":75,"Text":"A kdybychom byli slitovali se nad nimi a odňali od nich protivenství jejich, byli by svéhlavě dál stáli na svém bloudění (v nevíře)"},{"SurahNumber":23,"VerseNumber":76,"Text":"A přece již postihli jsme je trestem, však neponížili se před Pánem svým, aniž sklonili šíje své"},{"SurahNumber":23,"VerseNumber":77,"Text":"až když otevřeli jsme na ně dveře trestu přísného: hle, zoufají si nad ním"},{"SurahNumber":23,"VerseNumber":78,"Text":"Onť to jest, jenž utvořil vám sluch a zrak a srdce; a jak málo jste mu vděčni"},{"SurahNumber":23,"VerseNumber":79,"Text":"Onť to jest, jenž dal vám vznik na zemi a k němu shromážděni budete"},{"SurahNumber":23,"VerseNumber":80,"Text":"Onť to jest, jenž obživuje a umrtvuje: on řídí přechod noci a dne: což toho nepochopíte (rozumem)"},{"SurahNumber":23,"VerseNumber":81,"Text":"Však ne: říkají totéž, co říkali staří"},{"SurahNumber":23,"VerseNumber":82,"Text":"říkají: „Zdaž až zemřeme a budeme prach a kosti, znovu vzkříšeni že budeme"},{"SurahNumber":23,"VerseNumber":83,"Text":"To již slibováno bylo nám, jakož i otcům našim, před tím: zajistéť jsou to jen báchorky starých:“"},{"SurahNumber":23,"VerseNumber":84,"Text":"Rci: „Komu přináleží země a cožkoliv na ní jest — víte-li?“"},{"SurahNumber":23,"VerseNumber":85,"Text":"Řeknou: „Bohu.“ Rci: „Což tedy si toho nepřipomenete?“"},{"SurahNumber":23,"VerseNumber":86,"Text":"Rci: „Kdo pánem jest sedmera nebes a pán trůnu mocného?“"},{"SurahNumber":23,"VerseNumber":87,"Text":"Řeknou: „Patří Bohu.“ Rci: „Což tedy nebudete se báti?“"},{"SurahNumber":23,"VerseNumber":88,"Text":"Rci: „V čí ruce jest panství nade všemi věcmi a jenž chrání, sám nemaje třeba ochrany — víte-li?“"},{"SurahNumber":23,"VerseNumber":89,"Text":"Řeknou: „V ruce Boha.n Rci: „Jak tedy můžete tak býti očarováni?“"},{"SurahNumber":23,"VerseNumber":90,"Text":"Ano, přinesli jsme jim pravdu: však oni zajisté lháři jsou"},{"SurahNumber":23,"VerseNumber":91,"Text":"Bůh zajisté si neučinil syna a není s ním jiného boha: jinak odešel by každý bůh s tím, co stvořil, a jeden nad druhého by se vyvyšoval: chválen budiž Bůh nade vše, co vykládáte"},{"SurahNumber":23,"VerseNumber":92,"Text":"Onť zná věci skryté i věci viditelné a daleko povýšen jest nad to, co s ním spolčujete.“"},{"SurahNumber":23,"VerseNumber":93,"Text":"Rci: „Pane můj, ukážeš-li mi to, co slibováno jest jim"},{"SurahNumber":23,"VerseNumber":94,"Text":"Pane můj, nedej mi pak býti mezi lidem nepravostným!“"},{"SurahNumber":23,"VerseNumber":95,"Text":"Myť zajisté můžeme ukázat ti, co slibujeme jim"},{"SurahNumber":23,"VerseNumber":96,"Text":"odpuzuj zlé tím, co jest lepší: my nejlépe víme o tom, co vykládají"},{"SurahNumber":23,"VerseNumber":97,"Text":"A rci: „Pane můj, útočiště béřu k tobě před našeptáváním zlých duchů"},{"SurahNumber":23,"VerseNumber":98,"Text":"a útočiště béřu k tobě, Pane můj, před přiblížením se jich ke mne.“"},{"SurahNumber":23,"VerseNumber":99,"Text":"Však když k některému z nich přijde smrt, rce: „Pane můj, dej mi vrátiti se"},{"SurahNumber":23,"VerseNumber":100,"Text":"abych činiti mohl dobro v tom, co opominul jsem.“ Však ne, Tato jsou slova, jež bude mluviti, ale za nimi bude přehrada až do dne, kdy budou vzkříšeni"},{"SurahNumber":23,"VerseNumber":101,"Text":"A když troubeno bude na roh, v den onen nebude svazků příbuzenských mezi nimi, aniž navzájem se budou doprošovati"},{"SurahNumber":23,"VerseNumber":102,"Text":"Ti, jichž váha těžká bude, těm dobře povede se"},{"SurahNumber":23,"VerseNumber":103,"Text":"Ti, jichž váha lehká bude, budou oni, jichž duše záhubě propadly a v pekle přebývati budou věčně"},{"SurahNumber":23,"VerseNumber":104,"Text":"Sžírati bude oheň tváře jejich a křiviti budou ústa svá"},{"SurahNumber":23,"VerseNumber":105,"Text":"„Což nebyla vám čtena znamení naše a vylhanými jste je nazývali?“"},{"SurahNumber":23,"VerseNumber":106,"Text":"Řeknou: „Pane náš, přemohlo nás neštěstí naše a stali jsme se lidem bloudícím"},{"SurahNumber":23,"VerseNumber":107,"Text":"Pane náš, vyveď nás odsud: a vrátíme-li se (k bludu), pak jistě budeme nepravostní.“"},{"SurahNumber":23,"VerseNumber":108,"Text":"Řekne Bůh: „Vehnáni buďte do něho a nemluvte na mne"},{"SurahNumber":23,"VerseNumber":109,"Text":"Neb zajisté byla část služebníků mých, kteří říkali: ‚Pane náš, uvěřili jsme, i odpusť nám a slituj se nad námi, neb ty nejlepším jsi ze všech slitovných‘"},{"SurahNumber":23,"VerseNumber":110,"Text":"a vy žert tropili jste si z nich, až způsobili jste, že zapomněli napomenutí mé a vysmáli jste se jim"},{"SurahNumber":23,"VerseNumber":111,"Text":"Jáť pak zajisté odměnil jsem je dnes za to, že trpělivě vše snesli: v pravdě oni šťastni jsou!“"},{"SurahNumber":23,"VerseNumber":112,"Text":"Řekne (Bůh): „Jak dlouhý prodleli jste na zemi počet roků?“"},{"SurahNumber":23,"VerseNumber":113,"Text":"Řeknou: „Prodleli jsme tam den aneb část dne: i taž se početvedoucích.“"},{"SurahNumber":23,"VerseNumber":114,"Text":"Řekne Bůh: „Dleli jste tam pouze maličko, kdybyste to mohli věděti"},{"SurahNumber":23,"VerseNumber":115,"Text":"Zdaž domnívali jste se, že stvořili jsme vás z kratochvíle a že k nám nebudete navráceni?“"},{"SurahNumber":23,"VerseNumber":116,"Text":"Pročež povýšen budiž Bůh, král pravdivý; není Boha, kromě něho, Pána trůnu vznešeného"},{"SurahNumber":23,"VerseNumber":117,"Text":"A kdo uctívá vedle Boha boha jiného, o němž nemá nijakého důkazu, ten zajisté súčtovati musí s Pánem svým, a zajisté dobře nepovede se nevěřícím"},{"SurahNumber":23,"VerseNumber":118,"Text":"A rci: „Pane můj, odpusť a slituj se, neb ty nejlepším jsi ze všech slitovných.“"},{"SurahNumber":24,"VerseNumber":1,"Text":"Toto jest súra, kterou seslali jsme a učinili povinnou: a seslali jsme v ní znamení jasná, abyste si je připomínali"},{"SurahNumber":24,"VerseNumber":2,"Text":"Smilnici a smilníka zbičujete každého z nich stem ran bičem: a nechť soucit s nimi nepřevládne ve vás nad vyplněním nařízení božích, věříte-li v Boha a v den poslední. A nechť trestu jejich svědkem jest skupina věřících"},{"SurahNumber":24,"VerseNumber":3,"Text":"Smilník nesmí bráti si za ženu leda smilnici aneb modloslužebnici: a smilnici nesmí si bráti za manželku leda smilník aneb modloslužebník. Takovéto sňatky pak zakázány jsou věřícím"},{"SurahNumber":24,"VerseNumber":4,"Text":"Ty, kdož vrhají podezření na ženy počestné a nemohou pak předvésti čtvero svědků, zbičujte osmdesáti ranami bičem a nepřijímejte svědectví jejich nikdy poté: tito zajisté jsou pohoršlivci"},{"SurahNumber":24,"VerseNumber":5,"Text":"Vyjma těch, kteří káli se poté a polepšili: Bůh zajisté velkým jest v odpouštění, slitovným"},{"SurahNumber":24,"VerseNumber":6,"Text":"Ti, kdož vrhají (podezření) na manželky své a nemají svědků, vyjma sebe samých, svědectvím dají čtvero dosvědčení při Bohu, že mluví pravdu"},{"SurahNumber":24,"VerseNumber":7,"Text":"a pátým dají svolání prokletí Boha na sebe, v případě, že by byli mluvili lež"},{"SurahNumber":24,"VerseNumber":8,"Text":"Však odvrátí od ženy trest čtvernásobné dosvědčení při Bohu, že muž její lže"},{"SurahNumber":24,"VerseNumber":9,"Text":"a za páté, svolání hněvu božího na sebe, v případě, že on byl by mluvil pravdu"},{"SurahNumber":24,"VerseNumber":10,"Text":"Nebýti pak milosti boží nad vámi a milosrdenství jeho, (ztrestal by vás ihned): však Bůh rád popřává sluchu kajícným a jest moudrý"},{"SurahNumber":24,"VerseNumber":11,"Text":"Zajisté pak ti, kteří vzbudili (onu) lež, byli jednou tlupou z vás: však nepovažujte to za zlo pro sebe, naopak, jest to dobré pro vás. Jedenkaždý muž z nich obdrží, co patři mu po zásluze dle viny jeho, a tomu z nich, jenž vzal na se zveličiti (lež onu), připadne trest velký"},{"SurahNumber":24,"VerseNumber":12,"Text":"Proč nesmýšleli věřící mužové a ženy, když slyšeli jste o tom, v nitrech svých dobře (o té věci), řkouce: „Totoť zajisté lež jest zjevná?“"},{"SurahNumber":24,"VerseNumber":13,"Text":"Proč nepřivedli (pomlouvači) čtvero svědků k dosvědčení toho? A ježto nemohli přivésti čtvero svědků, u Boha lživými jsou"},{"SurahNumber":24,"VerseNumber":14,"Text":"A nebýti milosti boží nad vámi a milosrdenství jeho ve světě tomto i v budoucím, byl by postihl vás za to, co rozhlásili jste, trest velký"},{"SurahNumber":24,"VerseNumber":15,"Text":"když roznášeli jste to jazyky svými a když mluvili jste ústy svými to, o čem neměli jste vědomosti, považujíce to za věc malou, ač u Boha věcí velkou jest to"},{"SurahNumber":24,"VerseNumber":16,"Text":"Proč, když slyšeli jste to, neřekli jste spíše: „Nepřísluší nám, abychom rokovali o tom? Při slávě tvé, Bože, toto jest pomluva velká!“"},{"SurahNumber":24,"VerseNumber":17,"Text":"Napomíná vás pak Bůh, abyste nevrátili se k něčemu podobnému nikdy, jste-li věřícími"},{"SurahNumber":24,"VerseNumber":18,"Text":"A objasňuje vám Bůh znamení svá: neb Bůh vševědoucí jest a moudrý"},{"SurahNumber":24,"VerseNumber":19,"Text":"Zajisté pak těm, kdož jsou rádi, aby šířila se špatná pověst o těch, kdož uvěřili, určen bude trest bolestný ve světě tomto i v budoucím: Bůh pak ví, však vy nevíte"},{"SurahNumber":24,"VerseNumber":20,"Text":"A nebýti milosti boží nad vámi a milosrdenství jeho, (byl by vás ztrestal): však Bůh laskavý jest a slitovný"},{"SurahNumber":24,"VerseNumber":21,"Text":"Vy, kteříž jste uvěřili, nenásledujte šlépějí Satana: neb toho, jenž následuje šlépějí Satana, nabádá on ke špatnostem a činům zavrženíhodným. Nebýti pak milosti boží nad vámi a milosrdenství jeho, žádný z vás nebyl by čistým nikdy: však Bůh očišťuje, koho chce, a Bůh vše slyší a ví"},{"SurahNumber":24,"VerseNumber":22,"Text":"A nechť nezaklínají se ti, kdož přednost a jmění mají mezi vámi, že nebudou ničeho dávati svým příbuzným, nuzným a těm, kdož vystěhovali se na stezce boží, nýbrž ať spíše prominou jim a přehlédnou jich vinu. Což nebyli byste rádi, aby Bůh odpustil vám? A Bůh velkým jest v odpouštění, slitovným"},{"SurahNumber":24,"VerseNumber":23,"Text":"Zajisté ti, kteří vrhají (podezření) na ženy počestné, však lehkovážné, mezi ženami věřícími, proklati budou ve světě tomto i v budoucím a určen bude jim trest velký"},{"SurahNumber":24,"VerseNumber":24,"Text":"V den, kdy svědčiti budou proti nim jazykové jejich a ruce jejich a nohy jejich ohledně toho, co činili"},{"SurahNumber":24,"VerseNumber":25,"Text":"V den onen splatí jim Bůh dluh jejich dle pravdy, a seznají, že Bůh zajisté jest pravdou zjevnou"},{"SurahNumber":24,"VerseNumber":26,"Text":"Podlé ženy jsou pro podlé muže a podlí mužové jsou pro podlé ženy: a dobré ženy jsou pro dobré muže a dobří mužové jsou pro dobré ženy: tito ospravedlněni budou vůči tomu, co se o nich povídá: jim určeno jest odpuštění (Boha) a obdaření hojné"},{"SurahNumber":24,"VerseNumber":27,"Text":"Vy, kteříž jste uvěřili, nevcházejte do domů, jež nejsou vaše, dokud jste nebyli žádali o svolení a pozdravili obyvatele jejich: toto bude lepším pro vás, budete-li toho pamětlivi"},{"SurahNumber":24,"VerseNumber":28,"Text":"A nenajdete-li nikoho v nich, nevstupujte do nich, dokud vám nebylo to dovoleno: a rčeno-li jest vám „Vraťte se,“ tedy vraťte se. To přístojnějším bude pro vás a Bůh o tom, co činíte, dobře ví"},{"SurahNumber":24,"VerseNumber":29,"Text":"Nebude viny vám, vstoupíte-li do domů neobydlených, v nichž byly by pro vás nějaké potřeby: a Bůh dobře ví, co veřejně přiznáváte i co tajíte"},{"SurahNumber":24,"VerseNumber":30,"Text":"Rci věřícím mužům, aby klopili zraky své a střežili pohlavní údy své: to přístojnějším bude pro ně, Bůh pak zajisté zpraven jest o tom, co konají"},{"SurahNumber":24,"VerseNumber":31,"Text":"Rci věřícím ženám, aby klopily zraky své a střežily pohlavní údy své: a aby neukazovaly vnad svých, vyjma vnějších: a aby pokrývaly závoji poprsí svá: a aby neukazovaly vnad svých, vyjma manželům svým, aneb otcům svým, aneb otcům svých manželů, a synům svým, aneb synům manželů svých, aneb bratrům svým, aneb synům bratří svých, aneb synům sester svých, aneb ženám jejich, aneb těm, jichž zmocnila se pravice jejich, aneb služebníkům, nemajícím síly mužné, aneb dětem, jimž není dosud (zjevně) patrna nahota žen: a nechť nedupají nohama, aby vidělo se, co skryto jest ze vnad jejich. A obracejte se kajícně k Bohu všichni, ó věřící, aby dobře se vám vedlo"},{"SurahNumber":24,"VerseNumber":32,"Text":"A spojujte v manželství svobodné mezi vámi, jakož i poctivé ze služebníků svých a služek. Jsou-li chudi, obohatí je Bůh z milosti své a Bůh nesmírný jest (v bohatství svém), vševědoucí"},{"SurahNumber":24,"VerseNumber":33,"Text":"A nechť ve zdrženlivosti žijí ti, kdož nemohou pro chudobu v manželství vstoupiti, dokud neobohatí je Bůh z milosti své. A žádají-li někteří z otroků vašich úpis propuštění, vystavte jim jej, víte-li, že jest v nich dobro: a dejte jim ze statků božích, jež Bůh byl dal vám. A nenuťte otrokyň svých k nemravnosti, — chtějí-li uchovati si počestnost, — ze žádosti po statcích života pozemského: však přinutil-li by je kdo, Bůh zajisté poté, když byly přinuceny, bude velkým v odpuštění, slitovným"},{"SurahNumber":24,"VerseNumber":34,"Text":"Nyní pak seslali jsme vám znamení objasňující a příklady těch, kteří zašli před vámi, jakož i napomenutí bohabojným"},{"SurahNumber":24,"VerseNumber":35,"Text":"Bůh jest SVĚTLEM nebes i země: podobno jest světlo jeho výklenku, v němž hoří lampa — lampa zasklená — a sklo podobné hvězdě zářné: vznímá se (olejem) stromu požehnaného, olivovníku, jenž není východní ani západní: olej jeho svítí takřka i když nedotkne se jej oheň; jest to světlo na světle! Vede pak Bůh ke světlu svému, koho chce a činí podobenství lidem: a Bůh o všech věcech má vědomost"},{"SurahNumber":24,"VerseNumber":36,"Text":"V domech, jež dovolil Bůh, aby vystavěny byly a v nich vyslovováno jméno jeho, chvála jeho pěna jest v nich z jitra i za večera"},{"SurahNumber":24,"VerseNumber":37,"Text":"muži, jež nezvábí ani obchod, ani prodej, od vzpomínání Boha a zachovávání modlitby a dávání povinné almužny, bojí se dne, kdy převraceti se budou srdce a zraky —"},{"SurahNumber":24,"VerseNumber":38,"Text":"aby v den onen odměnil je Bůh za nejlepší skutky jejich a rozmnožil vůči nim milost svou, neboť Bůh poskytuje darů svých, komu chce, bez počtu"},{"SurahNumber":24,"VerseNumber":39,"Text":"Ale těch, kdož neuvěřili, díla jsou jako přelud v poušti, jejž žíznivý mní býti vodou, dokud nepřijde k němu a neshledá jej ničím: ale najde tam Boha, jenž splatí mu účet jeho. A Bůh zajisté rychlým jest v účtování"},{"SurahNumber":24,"VerseNumber":40,"Text":"Anebo jako temnoty nad mořem hlubokým, pokrytým vlnami, nad nimiž kupí se vlny: nad nimi mračna a temnoty seskupené nad temnotami: vtáhne-li (lodník) ruku svou, takřka jí nevidí. A komu Bůh neučiní světla, tomu není světla"},{"SurahNumber":24,"VerseNumber":41,"Text":"Zdaž neviděl's, že Bohu pěje chválu cožkoliv na nebi jest i na zemi — i ptactvo, rozpínajíc křídla svá? Všechno zná modlitbu svou a pěje chválu jeho: a Bůh dobře ví o tom, co konají"},{"SurahNumber":24,"VerseNumber":42,"Text":"Bohu pak přináleží panství nebes i země a k Bohu (vede) cesta návratu"},{"SurahNumber":24,"VerseNumber":43,"Text":"Zdaž neviděl's, jak Bůh pomalu pohání mračna, pak kupí je dohromady a pak hromadí je ve sbory: i vidíš pak bohatý déšť vycházeti ze středu jich: a dává padati s nebe jako by hory plné ledových krup, jimiž stižen jest, koho chce (stihnouti), a jež odvrací od koho chce. A zář blesku jeho málem odnímá lidem zrak"},{"SurahNumber":24,"VerseNumber":44,"Text":"Bůh řídí střídání noci se dnem: v tom zajisté jest poučení pro lidi důvtipné"},{"SurahNumber":24,"VerseNumber":45,"Text":"A stvořil Bůh veškeré živočišstvo z vody: některé z nich pohybuje se na břiše svém: některé pohybuje se na dvou nohou, některé pohybuje se na čtyřech: Bůh stvořil, co chtěl, neboť Bůh nade všemi věcmi moc má"},{"SurahNumber":24,"VerseNumber":46,"Text":"Nyní pak seslali jsme znamení objasňující: a Bůh vede, koho chce, ke stezce přímé"},{"SurahNumber":24,"VerseNumber":47,"Text":"A říkají: „Uvěřili jsme v Boha a v proroka jeho a poslechli jsme,“ však poté někteří z nich odvracejí se: tito nejsou věřící"},{"SurahNumber":24,"VerseNumber":48,"Text":"A když voláni jsou před Boha a proroka jeho, aby rozsoudil mezi nimi — hle, část jich odvrací se"},{"SurahNumber":24,"VerseNumber":49,"Text":"Však kdyby oni byli v právu, byli by přišli k němu v podrobení"},{"SurahNumber":24,"VerseNumber":50,"Text":"Což v srdci jich jest choroba, anebo pochybují, anebo bojí se, aby neoklamal je Bůh a prorok jeho? Nikoliv: tito jsou pouze nepravostní"},{"SurahNumber":24,"VerseNumber":51,"Text":"Vyjádření věřících pak, když voláni byli před Boha a proroka jeho, aby rozsoudil mezi nimi bylo, že řekli jen: „Slyšeli jsme a poslechli jsme.“ Těmto jistě dobře se povede"},{"SurahNumber":24,"VerseNumber":52,"Text":"Neb ti, kdež poslušni jsou Boha a proroka jeho, kdož obávají se Boha a bojí se jej: ti zajisté budou šťastni"},{"SurahNumber":24,"VerseNumber":53,"Text":"Přisahali při Bohu nejpevnější přísahou, že poručíš-li jim, jistě vyjdou (do pole). Rci: „Nepřisahejte: poslušnost jest cennější. A Bůh zajisté dobře jest zpraven o tom, co činíte.“"},{"SurahNumber":24,"VerseNumber":54,"Text":"Rci: „Buďte poslušni Boha a buďte poslušni proroka: však odvrátíte-li se, jemu bude (zodpovídati se) jen za břímě své, a vám za břímě vaše. A poslechnete-li ho, budete vedeni (správnou) cestou: povinností pak proroka jest jen hlásání zjevné.“"},{"SurahNumber":24,"VerseNumber":55,"Text":"Slíbil Bůh těm, kdož uvěřili z vás a konali dobré skutky, že dojista učiní je nástupci nynějších pánů země, jakož učinil nástupci ony před nimi, a že dojista upevní pro ně náboženství jejich, jež dáti jim ráčil: a že v záměnu obav jejich poskytne jim poté bezpečí: „Uctívati budou mne a nebudou se mnou spolčovati ničeho: však kdo po tomto napomenutí neuvěří, patřiti bude k pohoršlivcům.“"},{"SurahNumber":24,"VerseNumber":56,"Text":"A zachovávejte modlitbu a dávejte (povinnou) almužnu a poslušni buďte proroka, abyste došli milosrdenství"},{"SurahNumber":24,"VerseNumber":57,"Text":"A nechť nedomnívají se ti, kdož neuvěřili, že znemožniti mohou vůli Boha na zemi: a příbytkem jich bude oheň (pekelný). Špatná to bude cesta návratu"},{"SurahNumber":24,"VerseNumber":58,"Text":"Vy, kteří jste uvěřili, nechť žádají vás o dovolení otroci vaši a ti z vás, kdož nedosáhli (pohlavní) dospělosti, třikráte: před modlitbou jitřní, a když sejmete oděv svůj v poledne, a po modlitbě večerní. Tyto tři doby jsou doby nahoty vaší. Však nebudete míti viny, aniž oni, po těchto (třech dobách), kdy chodíte navzájem jeden kolem druhého. Takto vysvětluje vám Bůh znamení svá: a Bůh vševědoucí jest a moudrý"},{"SurahNumber":24,"VerseNumber":59,"Text":"A když děti vaše dosáhly (pohlavní) dospělosti, nechť žádají vás o dovolení, stejně jakož byli činili jiní před nimi. Takto vysvětluje vám Bůh znamení svá: a Bůh vševědoucí jest a moudrý"},{"SurahNumber":24,"VerseNumber":60,"Text":"Ženy mimo věk porodu, jež nemají naděje na manželství, nebudou míti viny, když sejmou oděv svůj, nevystavujíce na odiv vnad svých: však zdrží-li se toho, bude to lepším pro ně: a Bůh vše slyší a ví"},{"SurahNumber":24,"VerseNumber":61,"Text":"Nebude provinění slepým, aniž chromým, aniž nemocným, budou-li jísti u vašich stolů, aniž vám, budete-li jísti ve svých domech, aneb v domech svých otců, neb matek, neb bratří, neb sester, neb strýců z otcovy strany, neb tet z otcovy strany, neb strýců z matčiny strany, neb tet z matčiny strany: aneb v domech, k nimž máte klíče, neb v domě přítele svého. Nebude vám viny, budete-li jísti pohromadě aneb odděleně. A když vstupujete do domu, pozdravte se navzájem pozdravem ve jménu Boha, požehnaným a dobrým. Takto vysvětluje vám Bůh znamení svá, abyste je pochopili"},{"SurahNumber":24,"VerseNumber":62,"Text":"Věřícími jsou pouze ti, kdož uvěřili v Boha a v proroka jeho a kteří, když jsou s ním v nějaké společné věci, neodcházejí, dokud by jej nebyli požádali o dovolení: zajistéť ti, kteří tě žádají o dovolení, jsou oni, kdož vskutku věří v Boha a v proroka jeho. Když žádati tě budou o dovolení za účelem nějaké věci soukromé, dej je těm z nich, kterým budeš chtíti. A pros za odpuštění pro ně Boha, neboť Bůh zajisté velkým jest v odpouštění, slitovným"},{"SurahNumber":24,"VerseNumber":63,"Text":"Neoslovujte proroka mezi sebou stejným způsobem, jakým oslovujete se navzájem. Bůh dobře ví o těch z vás, kteří odcházejí potichu, za zády druhých: a nechť ti, kdož jednají oproti nařízení jeho, mají se na pozoru, aby nepadla na ně zkouška nějaká aneb trest bolestný"},{"SurahNumber":24,"VerseNumber":64,"Text":"Ó zdaž nepřináleží Bohu vše, což na nebi jest a na zemi? On ví, jak to s vámi stojí: a jednoho dne navráceni budou (všichni) k němu i zpraví je pak o tom, co činili, neboť Bůh o věcech všechněch má vědomost"},{"SurahNumber":25,"VerseNumber":1,"Text":"Požehnán budiž ten, jenž seslal ROZLIŠENÍ služebníku svému, aby byl veškerenstvu varovatelem"},{"SurahNumber":25,"VerseNumber":2,"Text":"Ten, jemuž přináleží panství nebes i země, a jenž neučinil sobě syna, a jenž nemá společníka v panství svém, a jenž stvořil všechny věci a určil určením"},{"SurahNumber":25,"VerseNumber":3,"Text":"Oni pak učinili si vedle Boha božstva, jež nestvořila ničeho, nýbrž sama stvořena jsou a nemohou přičiniti sobě ani škody ani prospěchu, aniž moc mají nad smrtí a životem a vzkříšením"},{"SurahNumber":25,"VerseNumber":4,"Text":"A říkají ti, kdož neuvěřili: „Totoť jest pouhá lež, kterou vymyslil a v níž pomohli mu druzí lidé.“ Dopustili se (tím) křivdy a podvodu"},{"SurahNumber":25,"VerseNumber":5,"Text":"A říkají: „Toto jsou báchorky starých, jež dal sepsati a jež předříkávány jsou mu z jitra i s večerem.“"},{"SurahNumber":25,"VerseNumber":6,"Text":"Rci: „Seslal je, onen, jenž zná tajnosti nebes i země, neboť on velkým jest v odpouštění, slitovným.“"},{"SurahNumber":25,"VerseNumber":7,"Text":"A říkají: „Co jest to za proroka? Požívá pokrmu a prochází se po náměstích: (neuvěříme), leda by seslán byl mu anděl a společně s ním byl nám varovatelem"},{"SurahNumber":25,"VerseNumber":8,"Text":"Anebo kdyby poklad byl shozen mu, aneb měl-li by zahradu, jež živila by jej.“ A říkají nepravostní: „Vyť zajisté následujete pouze muže očarovaného.“"},{"SurahNumber":25,"VerseNumber":9,"Text":"Hle, jaká podobenství činí s tebou! Však oni jen v bludu jsou a nejsou s to, aby nalezli stezku (pravou)"},{"SurahNumber":25,"VerseNumber":10,"Text":"Požehnán budiž ten, jenž kdyby chtěl, mohl by dáti tobě lepší toho, o čem oni mluví — zahrady, pod nimiž řeky tekou — a dáti tobě paláce"},{"SurahNumber":25,"VerseNumber":11,"Text":"Ano, vylhanou nazvali hodinu (soudu): ale těm, kteří vylhanou nazvali hodinu (soudu), schystali jsme plamen sžíravý"},{"SurahNumber":25,"VerseNumber":12,"Text":"Když spatří je (plamen ten) z místa dálného, slyšeti budou jej zuřící a řvoucí"},{"SurahNumber":25,"VerseNumber":13,"Text":"A když vrženi budou do úzkého místa v něm spřáhnuti vespolek, volati budou po zničení (na místě)"},{"SurahNumber":25,"VerseNumber":14,"Text":"„Nevolejte dnes po zničení jednom, ale volejte po zničení mnohém!“"},{"SurahNumber":25,"VerseNumber":15,"Text":"Rci: „Toto-li lepším jest, či zahrada věčnosti, jež slíbena byla bohabojným? Odměnou bude jim i cílem cesty"},{"SurahNumber":25,"VerseNumber":16,"Text":"v ní budou míti, co budou chtít, na věky věkův: toto slib jest Pána tvého závazný.“"},{"SurahNumber":25,"VerseNumber":17,"Text":"V den, kdy shromáždí je, jakož i ty, které oni uctívají vedle Boha, tehdy řekne (těmto): „Zdaž vy zavedli jste tyto služebníky mé v blud, aneb oni sami zbloudili s cesty (pravé)?“"},{"SurahNumber":25,"VerseNumber":18,"Text":"Řeknou: „Chválen budiž! Nepříslušeloť zajisté nám, abychom brali si kromě tebe ochránců, však tys zahrnul tolika požitky je i otce jejich, že zapomněli napomenutí a stali se lidem ztraceným.“"},{"SurahNumber":25,"VerseNumber":19,"Text":"(Řekne Bůh mnohobožcům): „Nyní vylhaným prohlásili to, co říkáte, a nebude vám lze, abyste odvrátili od sebe (trest), aniž dostali pomoci: a kdožkoli nepravostným jest z vás, tomu okusiti dáme trestu velkého.“"},{"SurahNumber":25,"VerseNumber":20,"Text":"A neposlali jsme před tebou proroků, kteří by nebyli požívali krmí, aneb nebyli procházeli se po náměstích: a učinili jsme vás navzájem sobě zkouškou, abychom seznali, dovedete-li (trpělivě) vyčkati. A Pán tvůj dobře pozoruje"}]}