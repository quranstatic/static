{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":25,"VerseNumber":21,"Text":"Kuma waɗanda ba su fatan haɗuwa da Mu suka ce: \"Don me ba a saukar da mala'iku ba a kanmu, ko kuwa mu ga Ubangijinmu?\" Lalle ne sun kangara a cikin rayukansu, kuma suka yi tsaurin kai, tsaurin kai mai girma"},{"SurahNumber":25,"VerseNumber":22,"Text":"A ranar da suke ganin mala'iku babu bushara a yinin nan ga masu laifi kuma suna cewa,\"Allah Ya kiyashe* mu"},{"SurahNumber":25,"VerseNumber":23,"Text":"Kuma Muka gabata zuwa ga abin da suka aikata daga aiki, sai Muka sanya shi ƙura watsattsiya"},{"SurahNumber":25,"VerseNumber":24,"Text":"Ma'abuta Aljanna a ranar nan su ne mafi alheri ga matabbata kuma mafi kyaun wurin ƙailula"},{"SurahNumber":25,"VerseNumber":25,"Text":"Kuma a ranar da sama take tsattsagewa tare da gizagizai, kuma a saukar da mala'iku, saukarwa"},{"SurahNumber":25,"VerseNumber":26,"Text":"Mulki a ranar nan, na gaskiya, yana ga Mai rahama, kuma ya zama yini, a kan kafirai, mai tsanani"},{"SurahNumber":25,"VerseNumber":27,"Text":"Kuma ranar da azzalumi yake cizo a kan hannayensa, yana cewa \"Ya kaitona! (A ce dai) na riƙi hanya tare da Manzo"},{"SurahNumber":25,"VerseNumber":28,"Text":"Ya kaitona! (A ce dai) ban riƙi wane masoyi ba"},{"SurahNumber":25,"VerseNumber":29,"Text":"Lalle ne, haƙiƙa ya ɓatar da ni daga Tunawa a bayan (Tunawar) ta je mini.\"Kuma Shaiɗan ya zama mai zumɓulewa ga mutum"},{"SurahNumber":25,"VerseNumber":30,"Text":"Kuma Manzo ya ce: \"Ya Ubangijina! Lalle mutanena sun riƙi wannan Alƙur'ani abin ƙauracewa"},{"SurahNumber":25,"VerseNumber":31,"Text":"Kuma kamar haka ne, Muka sanya maƙiyi daga masu laifi ga kowane Annabi. Kuma Ubangijinka Ya isa ga zama Mai Shiryarwa, kuma Mai taimako"},{"SurahNumber":25,"VerseNumber":32,"Text":"Kuma waɗanda suka kafirta suka ce: \"Don me ba a saukar da Alƙur'ani a kansa ba, jimla guda?\" kamar wancan! Domin Mu ƙarfafa zuciyarka game da shi, kuma Mun jeranta karanta shi da hankali jerantawa"},{"SurahNumber":25,"VerseNumber":33,"Text":"Kuma ba za su zo maka da wani misali ba, face Mun je maka da gaskiya da mafi kyau ga fassara"},{"SurahNumber":25,"VerseNumber":34,"Text":"Waɗanda ake tayarwa a kan fuskokinsu, zuwa ga Jahannama, waɗancan su ne mafi sharri ga wuri, kuma mafi ɓacewa ga hanya"},{"SurahNumber":25,"VerseNumber":35,"Text":"Kuma lalle ne, Mun bai wa Musa Littafi, kuma Mun sanya ɗan'uwansa, Haruna, mataimaki tare da shi"},{"SurahNumber":25,"VerseNumber":36,"Text":"Sai Muka ce: \"Ku tafi, ku biyu, zuwa ga mutanen nan waɗanda suka ƙaryata game da ayo yin Mu.\" sai Muka darkake su, darkakewa"},{"SurahNumber":25,"VerseNumber":37,"Text":"Kuma mutanen Nuhu, a lokacin da suka ƙaryata Manzanni, Muka nutsar da su, kuma Muka sanya su wata aya ga mutane, kuma Muka yi tattalin azaba mai raɗaɗi ga azzalumai"},{"SurahNumber":25,"VerseNumber":38,"Text":"Da Adawa da Samudawa, da mutanen Rassi, da waɗansu al'ummomi, a tsakanin wannan, masu yawa"},{"SurahNumber":25,"VerseNumber":39,"Text":"Kuma kowannensu Mun buga masa misalai, kuma kowanne Mun halakar da (shi), halakarwa"},{"SurahNumber":25,"VerseNumber":40,"Text":"Kuma lalle ne, haƙiƙa, (¡uraishi) sun je a kan alƙaryar nan wadda aka yi wa ruwa, ruwan azaba. Shin, ba su kasance sun gan ta ba? A'a, sun kasance ba su ƙaunar tayarwa (a ¡iyama)"},{"SurahNumber":25,"VerseNumber":41,"Text":"Kuma idan sun gan ka, ba su rikon ka face da izgili, (suna cewa) \"Shin, wannan ne wanda Allah Ya aiko, Manzo"},{"SurahNumber":25,"VerseNumber":42,"Text":"Lalle ne, ya yi kusa ya ɓatar da mu daga Ubangijinmu, in ba domin da muka yi haƙuri a kansu ba.\"Kuma za su sani a lokacin da suke ganin azaba, wane ne mafi ɓacewa ga hanya"},{"SurahNumber":25,"VerseNumber":43,"Text":"Shin, ka ga wanda ya riƙi UbangiJinsa son zuciyarsa? shin, to, kai ne ke kasancewa mai tsaro a kansa"},{"SurahNumber":25,"VerseNumber":44,"Text":"Ko kana zaton cewa mafi yawansu suna ji, ko kuwa suna hankali? su ba su zama ba face dabbobin gida* suke. A'a, su ne mafi ɓacewa ga hanya"},{"SurahNumber":25,"VerseNumber":45,"Text":"Ashe, ba ka duba ba zuwa ga Ubangijinka, yadda Ya miƙe inuwa? Kuma da Ya so da Ya bar ta tsaye cif, sa'an nan Muka sanya rana mai nuni a kanta"},{"SurahNumber":25,"VerseNumber":46,"Text":"Sa'an nan Muka karɓe ta (inuwa) zuwa gare Mu, karɓa mai sauƙi"},{"SurahNumber":25,"VerseNumber":47,"Text":"Kuma shi ne wanda Ya sanya muku dare ya zama tufa da barci ya zama hutawa, da yini ya zama lokacin tashi (kamar Tashin ¡iyama)"},{"SurahNumber":25,"VerseNumber":48,"Text":"Kuma Shi ne Ya aika iskokin bushara gaba ga rahamar Sa, kuma Muka saukar da ruwa mai tsarkakewa daga sama"},{"SurahNumber":25,"VerseNumber":49,"Text":"Domin Mu rayar, game da shi, gari matacce, kuma Mu shayar da shi dabbobi da mutane masu yawa daga abin da Muka halitta"},{"SurahNumber":25,"VerseNumber":50,"Text":"Kuma lalle ne haƙiƙa Mun sarrafa* shi (Alƙur'ani) a tsakaninsu, domin su yi tunani, sai dai mafi yawan mutanen sun ƙi face kafirci"},{"SurahNumber":25,"VerseNumber":51,"Text":"Kuma da Mun so, haƙiƙa da Mun aika da mai gargaɗi* a ciƙin kowace alƙarya"},{"SurahNumber":25,"VerseNumber":52,"Text":"Saboda haka kada ka yi ɗa'a ga kafirai, ka yake su, da shi, yaƙi mai girma"},{"SurahNumber":25,"VerseNumber":53,"Text":"Kuma shi ne Ya gauwaya tekuna biyu, wannan mai dadi, mai sauƙin haɗiya, kuma wannan gishiri gurbatacce, kuma Ya sanya wani shamaki a tsakaninsu da kariya mai shamakacewa"},{"SurahNumber":25,"VerseNumber":54,"Text":"Kuma Shi ne Ya halitta mutum daga ruwa, sai Ya sanya shi nasaba da surukuta, kuma Ubangijinka Ya kasance Mai ikon yi"},{"SurahNumber":25,"VerseNumber":55,"Text":"Kuma suna bauta wa, baicin Allah, abin da ba ya amfanin su, kuma ba ya cutar su, kuma kafiri ya kasance mai taimakon (Shaiɗan) a kan Ubangijinsa"},{"SurahNumber":25,"VerseNumber":56,"Text":"Ba Mu aika ka ba sai kana mai bayar da bushara, kuma mai gargaɗi"},{"SurahNumber":25,"VerseNumber":57,"Text":"Ka ce: \"Ba ni tambayar ku wata ijara a kansa face wanda ya so ya riƙi wata hanya* zuwa ga Ubangijinsa"},{"SurahNumber":25,"VerseNumber":58,"Text":"kuma ka dogara a kan Rayayye wanda ba Ya mutuwa, kuma ka yi tasbihi game da gode Masa. Kuma Ya isa zama Mai ƙididdigewa ga laifuffukan bayinSa"},{"SurahNumber":25,"VerseNumber":59,"Text":"Wanda Ya halitta sammai da ƙasa da abin da yake a tsakaninsu, a cikin kwanuka shida sa'an nan Ya daidaitu a kan Al'arshi Mai rahama, sai ka tambayi mai bayar da labari game da Shi"},{"SurahNumber":25,"VerseNumber":60,"Text":"Idan aka ce musu, \"Ku yi sujada ga Mai rahama.\" Sai su ce: \"Mene ne Mai rahama? Ashe za mu yi sujada ga abin da kuke umurnin mu?\"Kuma wannan (magana* ta ƙara musu gudu)"},{"SurahNumber":25,"VerseNumber":61,"Text":"Albarka ta tabbata ga Wanda Ya sanya masaukai* (na tafiyar wata) a cikin sama kuma Ya sanya fitila da wata mai haskakewa a cikinta"},{"SurahNumber":25,"VerseNumber":62,"Text":"Kuma Shi ne wanda Ya sanya dare da yini a kan mayewa, ga wanda yake son ya yi tunani, ko kuwa ya yi nufin ya gode"},{"SurahNumber":25,"VerseNumber":63,"Text":"Kuma bayin Mai rahama* su ne waɗanda ke yin tafiya a kan ƙasa da sauƙi, kuma idan jahilai sun yi musu magana, sai su ce: \"Salama\" (a zama lafiya)"},{"SurahNumber":25,"VerseNumber":64,"Text":"Kuma waɗanda suke kwana suna masu sujada da tsayi a wurin Ubangijinsu"},{"SurahNumber":25,"VerseNumber":65,"Text":"Kuma waɗanda suke cewa \"Ya Ubangijinmu! Ka karkatar da azabar Jahannama daga gare mu. Lalle ne, azabarta ta zama tara"},{"SurahNumber":25,"VerseNumber":66,"Text":"Lalle ne ita ta munana ta zama wurin tabbata da mazauni"},{"SurahNumber":25,"VerseNumber":67,"Text":"Kuma waɗanda suke idan sun ciyar, ba su yin ɓarna, kuma ba su yin ƙwauro, kuma (ciyarwarsu) sai ta kasance a tsakanin wancan da tsakaitawa"},{"SurahNumber":25,"VerseNumber":68,"Text":"Kuma waɗanda ba su kiran wani ubangiji tare da Allah, kuma ba su kashe rai wanda Allah Ya haramta face da hakki kuma ba su yin zina. Kuma wanda ya aikata wancan, zai gamu da laifuffuka"},{"SurahNumber":25,"VerseNumber":69,"Text":"A riɓanya masa azaba a Ranar ¡iyama. Kuma ya tabbata a cikinta yana wulakantacce"},{"SurahNumber":25,"VerseNumber":70,"Text":"Sai wanda ya tuba, kuma ya yi imani, kuma ya aikata aiki na ƙwarai to, waɗancan Allah Yana musanya miyagun ayyukansu da masu kyau. Allah Ya kasance Mai gafara Mai jin ƙai"},{"SurahNumber":25,"VerseNumber":71,"Text":"Kuma wanda ya tuba,* kuma ya aikata aiki mai kyau, to, lalle ne sai ya tuba zuwa gaAllah"},{"SurahNumber":25,"VerseNumber":72,"Text":"Kuma waɗanda suke ba su yin shaidar zur, kuma idan sun shuɗe ga yasassar magana sai su shuɗe suna masu mutumci"},{"SurahNumber":25,"VerseNumber":73,"Text":"Kuma waɗanda suke idan an tunatar da su da ayoyin Allah, ba su saukar da kai, suna kurame* da makafi"},{"SurahNumber":25,"VerseNumber":74,"Text":"Kuma waɗanda suke cewa \"Ya Ubangijinmu! Ka ba mu sanyin idanu daga matanmu da zuriyarmu, kuma Ka sanya* mu shugabanni ga masu taƙawa"},{"SurahNumber":25,"VerseNumber":75,"Text":"Waɗannan ana saka musu da bene, saboda haƙurin da suka yi, kuma a haɗa su, a cikinsa, da gaisuwa da aminci"},{"SurahNumber":25,"VerseNumber":76,"Text":"Suna madawwama a cikinsa. Ya yi kyau ga zama matabbaci da mazauni"},{"SurahNumber":25,"VerseNumber":77,"Text":"Ka ce: \"Ubangijina ba Ya kula da ku in ba domin addu'arku* ba. To, lalle ne, kun ƙaryata, saboda haka al'amarin za ya zama malizimci"},{"SurahNumber":26,"VerseNumber":1,"Text":"S. M"},{"SurahNumber":26,"VerseNumber":2,"Text":"Waɗancan ayoyin Littafi ne bayyananne"},{"SurahNumber":26,"VerseNumber":3,"Text":"Tsammaninka kai mai zaka halakar da ranka ne, don ba su zamanto muminai ba"},{"SurahNumber":26,"VerseNumber":4,"Text":"Idan Mun so za Mu saukar, a kansu, da wata aya daga sama, sai wuyoyinsu su yini saboda ita suna masu ƙasƙantar da kai"},{"SurahNumber":26,"VerseNumber":5,"Text":"Kuma wata tunatarwa ba ta je musu ba, daga Mai rahama, sabuwa, face sun kasance daga barinta suna masu bijirewa"},{"SurahNumber":26,"VerseNumber":6,"Text":"To, lalle ne, sun ƙaryata, to, labaran abin da suka kasance suna yi na izgili da shi za ya je musu"},{"SurahNumber":26,"VerseNumber":7,"Text":"Shin, ba su duba ba zuwa ga ƙasa, da yawa Muka tsirar a cikinta, daga dukan nau'i mai kyau"},{"SurahNumber":26,"VerseNumber":8,"Text":"Lalle ne, a cikin wancan akwai aya, kuma mafi yawansu ba su kasance muminai ba"},{"SurahNumber":26,"VerseNumber":9,"Text":"Kuma lalle ne, Ubangijinka, haƙiƙa, Shi ne Mabuwayi, Mai rahama"},{"SurahNumber":26,"VerseNumber":10,"Text":"Kuma a lokacin da Ubangijinka Ya kirayi Musa, \"Ka je wa mutanen nan azzalumai"},{"SurahNumber":26,"VerseNumber":11,"Text":"Mutanen Fir'auna ba za su yi taƙawa ba"},{"SurahNumber":26,"VerseNumber":12,"Text":"Ya ce: \"Ya Ubangijina, ni ina tsoron su ƙaryata ni"},{"SurahNumber":26,"VerseNumber":13,"Text":"Kuma ƙirjina ya yi ƙunci* kuma harshena ba zai saku ba saboda haka ka aika zuwa ga Haruna"},{"SurahNumber":26,"VerseNumber":14,"Text":"Kuma suna da wani laifi a kaina, saboda haka ina tsoron kada su kashe ni"},{"SurahNumber":26,"VerseNumber":15,"Text":"Ya ce: \"Kayya! Ku tafi, ku biyu, da AyoyinMu. Lalle ne, Muna tare da ku Muna Masu saurare"},{"SurahNumber":26,"VerseNumber":16,"Text":"Sai ku je wa Fir'auna, sa'an nan ku ce, Lalle ne, mu, Manzannin Ubangijin halitta ne"},{"SurahNumber":26,"VerseNumber":17,"Text":"Ka saki Bani Isra'ila tare da mu"},{"SurahNumber":26,"VerseNumber":18,"Text":"Ya ce: \"Shin, ba mu yi renonka ba a cikinmu kana jariri, kuma ka zauna a cikinmu shekarudaga lokacin rayuwarka"},{"SurahNumber":26,"VerseNumber":19,"Text":"Kuma ka aikata aikinka wanda ka aikata alhali kai kana daga butulai"},{"SurahNumber":26,"VerseNumber":20,"Text":"Ya ce: \"Na aikata shi a lokacin ina daga masu jahilcin fushi"},{"SurahNumber":26,"VerseNumber":21,"Text":"Saboda haka na gudu daga gare ku a lokacin da na ji tsoronku, sai Ubangijina Ya ba ni hukunci, kuma Ya sanya ni daga Manzanni"},{"SurahNumber":26,"VerseNumber":22,"Text":"Kuma waccan ni'ima ce, kana gorint a kaina, domin ka bautar da Bani Isra'ila"},{"SurahNumber":26,"VerseNumber":23,"Text":"Fir'auna ya ce: \"Kuma mene ne Ubangijin halittu"},{"SurahNumber":26,"VerseNumber":24,"Text":"Ya ce: \"Ubangijin sammai da ƙasa da abin da yake a tsakaninsu, idan kun kasance masu ƙarfin imani"},{"SurahNumber":26,"VerseNumber":25,"Text":"Ya ce wa waɗanda suke a gefensa, \"Ba za ku saurara ba"},{"SurahNumber":26,"VerseNumber":26,"Text":"Ya ce: \"Ubangijinku, kuma Ubangijin ubanninku na farko"},{"SurahNumber":26,"VerseNumber":27,"Text":"Ya ce: \"Lalle ne Manzonku, wanda aka aiko zuwa gare ku, haƙi ƙa, mahaukaci ne"},{"SurahNumber":26,"VerseNumber":28,"Text":"Ya ce: \"Ubangijin mafitar rana da maɓuyarta da abin dayake a tsakaninsu, idan kun kasance kuna hankalta"},{"SurahNumber":26,"VerseNumber":29,"Text":"Ya ce: \"Lalle ne idan ka riƙi wani abin bautawa wanina haƙiƙa, ina sanya ka daga ɗaurarru"},{"SurahNumber":26,"VerseNumber":30,"Text":"Ya ce: \"Ashe, kuma ko da na zo maka da wani, abu mai bayyanawa"},{"SurahNumber":26,"VerseNumber":31,"Text":"Ya ce: \"To, ka zo da shi idan ka kasance daga, masu gaskiya"},{"SurahNumber":26,"VerseNumber":32,"Text":"Sai ya jefa sandarsa, sai ga ta kumurci bayyananne"},{"SurahNumber":26,"VerseNumber":33,"Text":"Kuma ya fizge hannunsa, sai ga shi fari ga masu kallo"},{"SurahNumber":26,"VerseNumber":34,"Text":"(Fir'auna) ya ce ga mashawarta a gefensa, \"Lalle ne, wannan haƙiƙa, masihirci ne, mai ilmi"},{"SurahNumber":26,"VerseNumber":35,"Text":"Yana son ya fitar da ku daga ƙasarku game da sihirinSa. To mene ne kuke shawartawa"},{"SurahNumber":26,"VerseNumber":36,"Text":"Suka ce: \"Ka jinkirtar da shi, shi da ɗan'uwansa, kuma ka aika masu gayya a cikin birane"},{"SurahNumber":26,"VerseNumber":37,"Text":"Za su zo maka da dukkan mai yawan sihiri masani"},{"SurahNumber":26,"VerseNumber":38,"Text":"Sai aka tara masihirta domin ajalin yini sananne"},{"SurahNumber":26,"VerseNumber":39,"Text":"Kuma aka ce wa mutane \"Ko ku masu taruwa ne"},{"SurahNumber":26,"VerseNumber":40,"Text":"Tsammaninmu mu bi masihirta, idan sun kasance su ne marinjaya"},{"SurahNumber":26,"VerseNumber":41,"Text":"To, a lokacin da masihirta suka je suka ce wa Fir'auna,\"Shin, lalle ne, haƙiƙa muna da ijara idan mun kasance mu ne marinjaya"},{"SurahNumber":26,"VerseNumber":42,"Text":"Ya ce: \"Na'am! Kuma lalle ne, ku ne a lokacin haƙiƙa muƙarrabai"},{"SurahNumber":26,"VerseNumber":43,"Text":"Musa ya ce musu, \"Ku jefa abin da kuke masu jefawa"},{"SurahNumber":26,"VerseNumber":44,"Text":"Sai suka jefa igiyoyinsu, da sandunansu, kuma suka ce: \"Da ƙarfin Fir'auna lalle ne mu, haƙiƙa, mu ne marinjaya"},{"SurahNumber":26,"VerseNumber":45,"Text":"Sai Musa ya jefa sandarsa, sai ga ta tana harhaɗe abin da suke yi na ƙarya"},{"SurahNumber":26,"VerseNumber":46,"Text":"Sai aka jefar da masihirta suna masu sujada"},{"SurahNumber":26,"VerseNumber":47,"Text":"Suka ce: \"Mun yi imani da Ubangijin halitta"},{"SurahNumber":26,"VerseNumber":48,"Text":"Ubangijin Musa da Haruna"},{"SurahNumber":26,"VerseNumber":49,"Text":"Ya ce: \"Ashe, kun yi imani saboda shi, a gabanin in yi muku izni? Lalle ne shi, haƙiƙa babbanku ne wanda ya koya muku sihirin, to, za ku sani. Lalle ne haƙiƙa, zan kakkatse hannuwanku da kafafunku a tarnaƙi, kuma haƙiƙa, zan tsire ku gaba ɗaya"},{"SurahNumber":26,"VerseNumber":50,"Text":"Suka ce: \"Babu wata cuta! Lalle ne mu masu juyawa ne zuwa ga Ubangijinmu"},{"SurahNumber":26,"VerseNumber":51,"Text":"Lalle ne mu muna kwaɗayin Ubangijinmu, Ya gafarta mana kurakuranmu domin mun kasance farkon masu imani"},{"SurahNumber":26,"VerseNumber":52,"Text":"Kuma Muka aika zuwa ga Musa cewa ka yi tafiyar dare da bayiNa, lalle ne ku waɗanda ake biya* ne"},{"SurahNumber":26,"VerseNumber":53,"Text":"Sai Fir'auna ya aika masu gayya a cikin birane"},{"SurahNumber":26,"VerseNumber":54,"Text":"Lalle ne, waɗannan, haƙiƙa, ƙungiya ce kaɗan"},{"SurahNumber":26,"VerseNumber":55,"Text":"Kuma lalle ne su, a gare Mu, Masu fusatarwa ne"},{"SurahNumber":26,"VerseNumber":56,"Text":"Kuma lalle ne mu haƙiƙa gaba ɗaya masu sauna ne"},{"SurahNumber":26,"VerseNumber":57,"Text":"Sai Muka fitar da su daga gonaki da maremari"},{"SurahNumber":26,"VerseNumber":58,"Text":"Da taskoki da mazauni mai kyau"},{"SurahNumber":26,"VerseNumber":59,"Text":"Kamar haka! Kuma Muka gadar da su ga Bani Israila"},{"SurahNumber":26,"VerseNumber":60,"Text":"Sai suka bi su suna masu fita a lokacin hudowar rana"},{"SurahNumber":26,"VerseNumber":61,"Text":"Sa'an nan a lokacin da jama'a biyu suka ga juna, sai abokan Musa suka ce: \"Lalle ne mu haƙi ƙa, waɗanda ake riska ne"},{"SurahNumber":26,"VerseNumber":62,"Text":"Ya ce: \"Kayya! Lalle ne Ubangijina Yana tare da ni, zai shiryar da ni"},{"SurahNumber":26,"VerseNumber":63,"Text":"Sai Muka yi wahayi zuwa ga Musa cewa \"Ka doki teku da sandarka.\" Sai teku ta tsage,* kowane tsagi ya kasance kamar falalen dutse mai girma"},{"SurahNumber":26,"VerseNumber":64,"Text":"Kuma Muka kusantar da waɗansu mutane a can"},{"SurahNumber":26,"VerseNumber":65,"Text":"Kuma Muka tsirar da Musa da waɗanda suke tare da shi gaba ɗaya"},{"SurahNumber":26,"VerseNumber":66,"Text":"Sa'an nan kuma Muka nutsar da waɗansu mutanen"},{"SurahNumber":26,"VerseNumber":67,"Text":"Lalle ne a cikin wannan akwai aya, kuma mafi yawansu ba su kasance masu imani ba"},{"SurahNumber":26,"VerseNumber":68,"Text":"Kuma lalle ne Ubangijinka, kaƙiƙa, Shi ne Mabuwayi, Mai jin ƙai"},{"SurahNumber":26,"VerseNumber":69,"Text":"Kuma ka karanta, a kansu, labarin Ibrahim"},{"SurahNumber":26,"VerseNumber":70,"Text":"A sa'ilin da ya ce wa ubansa da mutanensa, \"Mene ne kuke bauta wa"},{"SurahNumber":26,"VerseNumber":71,"Text":"Suka ce: \"Muna bauta wa gumaka, saboda haka muna yini masu lazimta a gare su"},{"SurahNumber":26,"VerseNumber":72,"Text":"Ya ce: \"Shin, suna jin ku, a lokacin da kuke kira"},{"SurahNumber":26,"VerseNumber":73,"Text":"Ko kuwa suna amfanin ku, ko suna cutar ku"},{"SurahNumber":26,"VerseNumber":74,"Text":"Suka ce: \"A'a mun sami ubanninmu, kamar haka ne suke aikatawa"},{"SurahNumber":26,"VerseNumber":75,"Text":"Ya ce: \"Shin to, kun ga abin da kuka kasance kuna bauta wa"},{"SurahNumber":26,"VerseNumber":76,"Text":"Ku da ubanninku mafi daɗewa"},{"SurahNumber":26,"VerseNumber":77,"Text":"To lalle ne, su maƙiya ne a gare ni, face Ubangijin halittu"},{"SurahNumber":26,"VerseNumber":78,"Text":"Wanda Ya halitta ni, sa'an nan Yana shiryar da ni"},{"SurahNumber":26,"VerseNumber":79,"Text":"Kuma Wanda Yake Shi ne Yake ciyar da ni, kuma Yana shayar da ni"},{"SurahNumber":26,"VerseNumber":80,"Text":"Kuma idan na yi jiyya, to, Shi ne Yake warkar da ni"},{"SurahNumber":26,"VerseNumber":81,"Text":"Kuma wanda Yake matar da ni, sa'an nan Ya rayar da ni"},{"SurahNumber":26,"VerseNumber":82,"Text":"Kuma wanda Yake ina kwaɗayin Ya gafarta mini kurakuraina, a ranar sakamako"},{"SurahNumber":26,"VerseNumber":83,"Text":"Ya Ubangijina! Ka ba ni hukunci, kuma Ka riskar da ni ga salihai"},{"SurahNumber":26,"VerseNumber":84,"Text":"Kuma Ka sanya mini harshen gaskiya* a cikin mutanen ƙarshe"},{"SurahNumber":26,"VerseNumber":85,"Text":"Kuma Ka sanya ni daga magadan Aljannar ni'ima"},{"SurahNumber":26,"VerseNumber":86,"Text":"Kuma Ka gafarta wa ubana, lalle ne shi, ya kasance daga ɓatattu"},{"SurahNumber":26,"VerseNumber":87,"Text":"Kuma kada Ka kunyata ni a ranar da ake tayar da su"},{"SurahNumber":26,"VerseNumber":88,"Text":"A ranar da dukiya ba ta amfani, kuma ɗiya ba su yi"},{"SurahNumber":26,"VerseNumber":89,"Text":"Face wanda ya je wa Allah da zuciya mai tsarki"},{"SurahNumber":26,"VerseNumber":90,"Text":"Kuma aka kusantar da Aljanna ga masu taƙawa"},{"SurahNumber":26,"VerseNumber":91,"Text":"Kuma aka fitar da wuta babba domin halakakku"},{"SurahNumber":26,"VerseNumber":92,"Text":"Kuma aka ce musu, \"Ina abin da kuka kasance kuna bautawa"},{"SurahNumber":26,"VerseNumber":93,"Text":"Baicin Allah? Shin suna tamakon ku ko kuwa suna tsare kansu"},{"SurahNumber":26,"VerseNumber":94,"Text":"Sai aka kikkife su* a cikinta, su da halakakkun"},{"SurahNumber":26,"VerseNumber":95,"Text":"Da rundunar Ibilisa gaba ɗaya"},{"SurahNumber":26,"VerseNumber":96,"Text":"Suka ce: alhali suna a cikinta suna yin husuma"},{"SurahNumber":26,"VerseNumber":97,"Text":"Rantsuwa da Allah! Lalle ne mun kasance, haƙiƙa, a cikin ɓata bayyananna"},{"SurahNumber":26,"VerseNumber":98,"Text":"A lokacin da muke daidaita ku da Ubangijin halittu"},{"SurahNumber":26,"VerseNumber":99,"Text":"Kuma babu abin da ya ɓatar da mu face masu laifi"},{"SurahNumber":26,"VerseNumber":100,"Text":"Saboda haka ba mu da waɗansu maceta"},{"SurahNumber":26,"VerseNumber":101,"Text":"Kuma ba mu da aboki, masoyi"},{"SurahNumber":26,"VerseNumber":102,"Text":"Saboda haka da lalle muna da (damar) komawa, domin mu kasance daga muminai"},{"SurahNumber":26,"VerseNumber":103,"Text":"Lalle ne, a cikin wancan akwai aya, kuma mafi yawansu, ba su kasance muminai ba"},{"SurahNumber":26,"VerseNumber":104,"Text":"Kuma lalle ne, Ubangijinka, Shi ne Mabuwayi, Mai jin ƙai"},{"SurahNumber":26,"VerseNumber":105,"Text":"Mutanen Nuhu sun ƙaryata Manzanni"},{"SurahNumber":26,"VerseNumber":106,"Text":"A lokacin da Dan uwansu Nuhu ya ce musu, \"Ba za ku ji tsoron Allah ba"},{"SurahNumber":26,"VerseNumber":107,"Text":"Lalle ne, zuwa gare ku, ni Manzo ne amintacce"},{"SurahNumber":26,"VerseNumber":108,"Text":"To, ku bi Allah da taƙawa, kuma ku yi mini ɗa'a"},{"SurahNumber":26,"VerseNumber":109,"Text":"Kuma ba ni tambayar ku wata ijara a kansa. Ijarata ba ta zama ba face daga Ubangijin halittu"},{"SurahNumber":26,"VerseNumber":110,"Text":"Saboda haka, ku bi Allah da taƙawa, kuma ku yi mini ɗa'a"},{"SurahNumber":26,"VerseNumber":111,"Text":"Suka ce: \"Ashe, za mu yi imani saboda kai alhali kuwa mafiya ƙasƙanci sun bi ka"},{"SurahNumber":26,"VerseNumber":112,"Text":"Ya ce: \"Kuma ba ni da sani ga abin da suka kasance sana aikatawa"},{"SurahNumber":26,"VerseNumber":113,"Text":"Hisabinsu bai zama ba face ga Ubangijina, da kuna sansancewa"},{"SurahNumber":26,"VerseNumber":114,"Text":"Ban zama mai kore muminai ba"},{"SurahNumber":26,"VerseNumber":115,"Text":"Ni ba kowa ba ne sai mai gargaɗi mai bayyanawa"},{"SurahNumber":26,"VerseNumber":116,"Text":"Suka ce: \"Lalle ne, idan ba ka hanu ba, ya Nuhu, (daga maganarka,) haƙiƙa, kana kasancewa daga waɗanda ake jefewa"},{"SurahNumber":26,"VerseNumber":117,"Text":"Ya ce: \"Ya Ubangijina! Lalle ne mutanena sun ƙaryata ni"},{"SurahNumber":26,"VerseNumber":118,"Text":"Sai ka yi hukunci, a tsakanina da tsakaninsu tabbataccen hukanci, kuma ka tsirar da ni, da waɗanda suke tare da ni daga muminai"},{"SurahNumber":26,"VerseNumber":119,"Text":"Sai Muka tsirar da shi, shi da waɗanda suke tare da shi, a cikin jirgi wanda aka yi wa lodi"},{"SurahNumber":26,"VerseNumber":120,"Text":"Sa'an nan Muka nutsar a bayan haka, da sauran"},{"SurahNumber":26,"VerseNumber":121,"Text":"Lalle ne a cikin wannan akwai aya, kuma mafi yawansu, ba su kasance masu imani ba"},{"SurahNumber":26,"VerseNumber":122,"Text":"Kuma Lalle ne, Ubangijinka, haƙiƙa, Shi ne Mabuwayi, Mai Rahama"},{"SurahNumber":26,"VerseNumber":123,"Text":"Adawa sun ƙaryata Manzanni"},{"SurahNumber":26,"VerseNumber":124,"Text":"A lokacin da ɗan'uwansu, Hudu ya ce musu, \"Ba za ku yi taƙawa ba"},{"SurahNumber":26,"VerseNumber":125,"Text":"Lalle ne ni, zuwa gare ku, haƙiƙa, Manzo ne, amintacce"},{"SurahNumber":26,"VerseNumber":126,"Text":"Saboda haka ku bi Allah da taƙawa, kuma ku yi mini ɗa'a"},{"SurahNumber":26,"VerseNumber":127,"Text":"Kuma ba ni tambayar wata ijara a kansa. Ijarata ba ta zama ba, face daga Ubangijin halittu"},{"SurahNumber":26,"VerseNumber":128,"Text":"Shin, kuna yin ginin sitadiyo* a kowane tsauni ne, kuna yin wasa"},{"SurahNumber":26,"VerseNumber":129,"Text":"Kuma kuna riƙon matsarar ruwa, tsammaninku, ku dawwama"},{"SurahNumber":26,"VerseNumber":130,"Text":"Kuma idan kun yi damƙa, sai ku yi damƙar kuna masu tanƙwasawa"},{"SurahNumber":26,"VerseNumber":131,"Text":"To ku bi Allah da taƙawa, kuma ku yi mini ɗa'a"},{"SurahNumber":26,"VerseNumber":132,"Text":"Ku ji tsoron wanda Ya taimake ku da abin da kuka sani"},{"SurahNumber":26,"VerseNumber":133,"Text":"Ya taimake ku da dabbobin ni'ima da ɗiya"},{"SurahNumber":26,"VerseNumber":134,"Text":"Da gonaki da maremari"},{"SurahNumber":26,"VerseNumber":135,"Text":"Lalle ne ni, ina ji muku tsoron azabar wani yini mai girma"},{"SurahNumber":26,"VerseNumber":136,"Text":"Suka ce: \"Daidai ne a kanmu: Ka yi wa'azi ko ba ka kasance daga masu wa'azi ba"},{"SurahNumber":26,"VerseNumber":137,"Text":"Wannan abu bai zamo ba face halayen* mutanen farko"},{"SurahNumber":26,"VerseNumber":138,"Text":"Kuma mu ba mu zama waɗanda ake yi wa azaba ba"},{"SurahNumber":26,"VerseNumber":139,"Text":"Saboda haka suka ƙaryata shi, sai Muka halakar da su. Lalle ne a cikin wannan akwai aya, kuma mafi yawansu ba su kasance masu imani ba"},{"SurahNumber":26,"VerseNumber":140,"Text":"Kuma lalle ne, Ubangijinka, haƙiƙa, Shi ne Mabuwayi, Mai jin ƙai"},{"SurahNumber":26,"VerseNumber":141,"Text":"Samudawa sun ƙaryata Manzanni"},{"SurahNumber":26,"VerseNumber":142,"Text":"A lokacin da ɗan'uwansu Salihu ya ce: \"Shin, ba za ku bi Allah da taƙawa ba"},{"SurahNumber":26,"VerseNumber":143,"Text":"Lalle ne ni zuwa gare ku, Manzo ne, amintacce"},{"SurahNumber":26,"VerseNumber":144,"Text":"Saboda haka ku bi Allah da taƙawa, kuma ku yi mini ɗa'a"},{"SurahNumber":26,"VerseNumber":145,"Text":"Kuma ba ni tambayar ku wata ijara a kansa. Ijarata ba ta zama ba face da a Ubangijin halittu"},{"SurahNumber":26,"VerseNumber":146,"Text":"Shin, ana barin ku* a cikin abin da yake a nan, kuna amintattu"},{"SurahNumber":26,"VerseNumber":147,"Text":"A cikin gonaki da maremari"},{"SurahNumber":26,"VerseNumber":148,"Text":"Da shuke-shuke da dabi nai, 'ya'yan itacensu hirtsi* masu narkewa a ciki"},{"SurahNumber":26,"VerseNumber":149,"Text":"Kuma kuna sassaƙa gidaje daga duwatsu, kuna masu alfahari"},{"SurahNumber":26,"VerseNumber":150,"Text":"Saboda haka ku bi Allah da taƙawa, kuma ku yi mini ɗa'a"},{"SurahNumber":26,"VerseNumber":151,"Text":"Kada ku yi ɗa'a ga umurnin maɓarnata"},{"SurahNumber":26,"VerseNumber":152,"Text":"Waɗanda suke yin ɓarna a cikin ƙasa, kuma ba su kyautatawa"},{"SurahNumber":26,"VerseNumber":153,"Text":"Suka ce: \"Kai daga masu sihiri kurum kake"},{"SurahNumber":26,"VerseNumber":154,"Text":"Ba kowa kake ba, face mutum kamarmu. To, ka zo da wata aya idan ka kasance daga masu gaskiya"},{"SurahNumber":26,"VerseNumber":155,"Text":"Ya ce: \"Wannan rakuma ce tana da shan* yini, kuma kuna da shan yini sasanne"},{"SurahNumber":26,"VerseNumber":156,"Text":"Kada ku shafe ta da cuta har azabar yini mai girma ta shafe ku"},{"SurahNumber":26,"VerseNumber":157,"Text":"Sai suka soke ta sa'an nan suka wayi gari suna masu nadama"},{"SurahNumber":26,"VerseNumber":158,"Text":"Saboda haka azaba ta kama su. Lalle ne a cikin wannan akwai aya, kuma mafi yawansu, ba su kasance masu imani ba"},{"SurahNumber":26,"VerseNumber":159,"Text":"Lalle ne Ubangijinka, haƙi ƙa, Shi ne Mabuwayi, Mai jin ƙai"},{"SurahNumber":26,"VerseNumber":160,"Text":"Mutanen Luɗu sun ƙaryata Manzanni"},{"SurahNumber":26,"VerseNumber":161,"Text":"A lokacin da ɗan'uwansu,* Luɗu ya ce musu, \"Ba za ku yi taƙawa ba"},{"SurahNumber":26,"VerseNumber":162,"Text":"Lalle ne ni, zuwa gare ku, Manzo ne, amintacce"},{"SurahNumber":26,"VerseNumber":163,"Text":"Saboda haka ku bi Allah da taƙawa, kuma ku yi mini ɗa'a"},{"SurahNumber":26,"VerseNumber":164,"Text":"Kuma ba ni tambayar ku wata ijara, Ijarata ba ta zama ba face daga Ubangijin halittu"},{"SurahNumber":26,"VerseNumber":165,"Text":"Shin kuna je wa maza daga cikin talikai"},{"SurahNumber":26,"VerseNumber":166,"Text":"Kuma kuna barin abin da Ubangijinku Ya halitta muku daga matanku? A'a, ku mutane ne masu ƙetarewa"},{"SurahNumber":26,"VerseNumber":167,"Text":"Suka ce: \"Lalle ne haƙiƙa idan ba ka hanu ba, ya Luɗu! Tilas ne kana kasancewa daga waɗanda ake fitarwa (daga gari)"},{"SurahNumber":26,"VerseNumber":168,"Text":"Ya ce: \"Lalle ne ga aikinku, haƙiƙa, ina daga masu ƙinsa"},{"SurahNumber":26,"VerseNumber":169,"Text":"Ya Ubangijina! Ka tsirar da ni da iyalina daga abin da suke aikatawa"},{"SurahNumber":26,"VerseNumber":170,"Text":"Saboda haka Muka tsirar da shi, Shi da mutanensa gaba ɗaya"},{"SurahNumber":26,"VerseNumber":171,"Text":"Face wata tsohuwa a cikin masu wanzuwa"},{"SurahNumber":26,"VerseNumber":172,"Text":"Sa'an nan kuma Muka hallaka wasu"},{"SurahNumber":26,"VerseNumber":173,"Text":"Kuma Muka yi ruwan sama a kansu ruwa, sai dai ruwan waɗanda ake yi wa gargaɗi ya munana"},{"SurahNumber":26,"VerseNumber":174,"Text":"Lalle ne ga wannan, akwai aya, kuma mafi yawansu ba su kasance masu imani ba"},{"SurahNumber":26,"VerseNumber":175,"Text":"Kuma lalle ne Ubangijinka, haƙiƙa, Shi ne Mabuwayi, Mai jin ƙai"},{"SurahNumber":26,"VerseNumber":176,"Text":"Ma'abuta ƙunci sun ƙaryata Manzanni"},{"SurahNumber":26,"VerseNumber":177,"Text":"A lokacin da Shu'aibu ya ce musu, \"Ba za ku yi taƙawa ba"},{"SurahNumber":26,"VerseNumber":178,"Text":"Lalle ne ni, zuwa gare ku, Manzo ne, amintacce"},{"SurahNumber":26,"VerseNumber":179,"Text":"Saboda haka ku bi Allah da taƙawa kuma ku yi mini ɗa'a"},{"SurahNumber":26,"VerseNumber":180,"Text":"Kuma ba ni tambayar ku wata ijara a kansa. Ijarata ba ta zama ba face daga Ubangijin halittu"},{"SurahNumber":26,"VerseNumber":181,"Text":"Ku cika mudu, kuma kada ku kasance daga masu sanyawar hasara (ga mutane)"},{"SurahNumber":26,"VerseNumber":182,"Text":"Kuma ku yi awo da sikeli daidaitacce"},{"SurahNumber":26,"VerseNumber":183,"Text":"Kuma kada ku nakasa wa mutane abubuwansu kuma kada ku yi fasadi a cikin ƙasa kuna masu ɓarna"},{"SurahNumber":26,"VerseNumber":184,"Text":"Kuma ku ji tsoron Allah wanda Ya halitta ku, ku da jama'ar farko"},{"SurahNumber":26,"VerseNumber":185,"Text":"Suka ce: \"Kai dai daga waɗanda suke sihirtattu kawai ne"},{"SurahNumber":26,"VerseNumber":186,"Text":"Kuma ba kowa kake ba, face mutum kamarmu kuma lalle ne muna zaton ka, haƙiƙa, daga maƙaryata"},{"SurahNumber":26,"VerseNumber":187,"Text":"To ka jefo wani ɓaɓɓake daga sama a kanmu, idan ka kasance daga masu gaskiya"},{"SurahNumber":26,"VerseNumber":188,"Text":"Ya ce: \"Ubangijina ne Mafi sani ga abin da kuke aikatawa"},{"SurahNumber":26,"VerseNumber":189,"Text":"Sai suka ƙaiyata shi, saboda haka, azabar ranar girgije* ta kama su. Lalle ne ita, ta kasance azabar yini mai girma"},{"SurahNumber":26,"VerseNumber":190,"Text":"Lalle a cikin wancan haƙika akwai aya, amma mafi yawansu ba su kasance masu imani ba"},{"SurahNumber":26,"VerseNumber":191,"Text":"Kuma lalle Ubangijinka, haƙiƙa, Shi ne Mabuwayi, Mai jin ƙai"},{"SurahNumber":26,"VerseNumber":192,"Text":"Kuma lalle shi (Alƙur'ani), haƙiƙa, saukarwar Ubangijinhalittu ne"},{"SurahNumber":26,"VerseNumber":193,"Text":"Ruhi* amintacce ne ya sauka da shi"},{"SurahNumber":26,"VerseNumber":194,"Text":"A kan zuciyarka, domin ka kasance daga masu gargaɗi"},{"SurahNumber":26,"VerseNumber":195,"Text":"Da harshe na Larabci mai bayani"},{"SurahNumber":26,"VerseNumber":196,"Text":"Kuma lalle shin, haƙiƙa, yana a cikin litattafan (Manzannin) farko"},{"SurahNumber":26,"VerseNumber":197,"Text":"Ashe, bai kasance aya ba a gare su, ya zama Malaman Bani Isra'ila sun san shi"},{"SurahNumber":26,"VerseNumber":198,"Text":"Kuma da mun saukar da shi a kan sashen Ajamawa"},{"SurahNumber":26,"VerseNumber":199,"Text":"Ya karanta shi a kansu, ba su kasance saboda shi masu imani ba"},{"SurahNumber":26,"VerseNumber":200,"Text":"Kamar wancan ne! Muka shigar da shi a cikin zukatan masu laifi"},{"SurahNumber":26,"VerseNumber":201,"Text":"Ba za su yi imani da shi ba sai sun ga azabar nan mai raɗadi"},{"SurahNumber":26,"VerseNumber":202,"Text":"Sai ta taho musu kwatsam, alhali kuwa su, ba su sansance ba"},{"SurahNumber":26,"VerseNumber":203,"Text":"Sai su ce: \"Shin, mu waɗanda ake yi wa jinkiri ne"},{"SurahNumber":26,"VerseNumber":204,"Text":"Ashe, to, da azabar Mu suke neman gaggawa"},{"SurahNumber":26,"VerseNumber":205,"Text":"Ashe, to, ka gani, idan Muka jishe su daɗi a shekaru"},{"SurahNumber":26,"VerseNumber":206,"Text":"Sa'an nan abin da suka kasance ana yi musu wa'adi (da shi) ya je musu"},{"SurahNumber":26,"VerseNumber":207,"Text":"Abin da suka kasance ana jishe su daɗin ba zai tunkuɗe azaba ba daga gare* su"},{"SurahNumber":26,"VerseNumber":208,"Text":"Kuma ba Mu halakar da wata alƙarya ba face tana da masu gargaɗi"},{"SurahNumber":26,"VerseNumber":209,"Text":"Domin tunatarwa, kuma ba Mu kasance Masu zalunci ba"},{"SurahNumber":26,"VerseNumber":210,"Text":"Kuma (Alƙur'ani) Shaiɗanu ba su ɗora sauka da shiba"},{"SurahNumber":26,"VerseNumber":211,"Text":"Kuma ba ya kamata a gare su (su Shaiɗanu su sauka da shi), kuma ba su iyawa"},{"SurahNumber":26,"VerseNumber":212,"Text":"Lalle ne su, daga saurare, haƙiƙa, waɗanda aka nisantar ne"},{"SurahNumber":26,"VerseNumber":213,"Text":"Saboda haka, kada ka kira wani abin bautawa na dabam tare da Allah, sai ka kasance daga waɗanda ake yi wa azaba"},{"SurahNumber":26,"VerseNumber":214,"Text":"Kuma ka yi gargaɗi ga danginka mafiya kusanci"},{"SurahNumber":26,"VerseNumber":215,"Text":"Kuma ka sassauta fikafikanka* ga wanda ya bi ka daga muminai"},{"SurahNumber":26,"VerseNumber":216,"Text":"Sa'an nan idan suka saɓa maka to ka ce: \"Lalle ni, barrantacce ne daga abin da kuko aikatawa"},{"SurahNumber":26,"VerseNumber":217,"Text":"Kuma ka dogara ga Mabuwayi, Mai jin ƙai"},{"SurahNumber":26,"VerseNumber":218,"Text":"Wanda Yake ganin ka a lokacin da kake tashi tsaye"},{"SurahNumber":26,"VerseNumber":219,"Text":"Da jujjuyawarka a cikin masu yin sujada"},{"SurahNumber":26,"VerseNumber":220,"Text":"Lalle Shi, Shi* ne Mai ji, Masani"},{"SurahNumber":26,"VerseNumber":221,"Text":"Shin, (kuna so) in gaya* muku a kan wanda Shaiɗannu kan sauka"},{"SurahNumber":26,"VerseNumber":222,"Text":"Sukan sauka a kan dukkan maƙaryaci, mai zunubi"},{"SurahNumber":26,"VerseNumber":223,"Text":"Suna jefa (abin da suka) ji, alhali kuwa mafi yawansu maƙaryata ne"},{"SurahNumber":26,"VerseNumber":224,"Text":"Kuma mawaƙa* halakakku ne ke bin su"},{"SurahNumber":26,"VerseNumber":225,"Text":"Shin, ba ku cewa, lalle ne su, cikin kowane rango suna yin ɗimuwa (su ƙetare haddi) ba"},{"SurahNumber":26,"VerseNumber":226,"Text":"Kuma lalle ne, su, suna faɗin abin da ba su aikatawa"},{"SurahNumber":26,"VerseNumber":227,"Text":"Face waɗanda suka yi imani suka aikata ayyukan ƙwarai, kuma suka ambaci Allah da yawa, kuma suka rama zalunci, daga bayan an zalunce su. Kuma waɗanda suka yi zalunci, za su sani a wace majuya suke juyawa"},{"SurahNumber":27,"VerseNumber":1,"Text":"S. Waɗancan ayoyin Alƙur'ani ne da Littafi mai bayyanawa"},{"SurahNumber":27,"VerseNumber":2,"Text":"Shiriya ce da bushara ga muminai"},{"SurahNumber":27,"VerseNumber":3,"Text":"Waɗanda suke tsayar da salla kuma su bayar da zakka, alhali kuwa su, game da Lahira, to, su, suna yin yaƙini"},{"SurahNumber":27,"VerseNumber":4,"Text":"Lalle ne waɗanda suke ba su yin imani da Lahira, Mun ƙawata musu ayyukansu, saboda haka suna ɗimuwa"},{"SurahNumber":27,"VerseNumber":5,"Text":"Waɗannan ne waɗanda suke suna da mugunyar azaba (a duniya), kuma su, a Lahira, su ne mafiya hasara"},{"SurahNumber":27,"VerseNumber":6,"Text":"Kuma lalle ne haƙiƙa, ana haɗa* ka da Alƙur'ani daga gun Mai hikima, Masani"},{"SurahNumber":27,"VerseNumber":7,"Text":"A lokacin da Musa ya ce wa iyalinsa \"Lalle ni, na tsinkayi wata wuta, ni mai zo muku daga gare ta ne, da wani labari, ko kuwa mai zo muku ne da Yula, makamashi, tsammaninku, ku ji ɗimi"},{"SurahNumber":27,"VerseNumber":8,"Text":"To, a lokacin da ya je mata, sai aka kira shi cewa, \"An tsarkake wanda yake cikin (wurin) wutar da yanda yake a gefenta kuma tsarki ya tabbata ga Allah Ubangijin halittu"},{"SurahNumber":27,"VerseNumber":9,"Text":"Ya Musa lalle ne shi, Ni ne Allah, Mabuwayi, Mai hikima"},{"SurahNumber":27,"VerseNumber":10,"Text":"Kuma ka jefa sandarka.\" To, a lokacin da ya gan ta tana girgiza kamar dai ita ƙaramin maciji ne, sai ya juya yana mai bayar da baya, kuma bai koma ba, \"Ya Musa! Kada ka ji tsoro lalle Ni, Manzanni ba sujin tsoro a wuri Na"},{"SurahNumber":27,"VerseNumber":11,"Text":"Sai wanda ya yi zalunci, sa'an nan ya musanya kyau a bayan cuta, to, lalle Ni, Mai gafara ne, Mai jin ƙai"},{"SurahNumber":27,"VerseNumber":12,"Text":"Kuma ka shigar da hannunka a cikin wuyan rigarka, ya fita fari, babu wata cuta, a cikinwasu ayoyi tara zuwa ga Fir'auna da mutanensa. Lalle ne su, sun kasance mutane ne fasiƙai"},{"SurahNumber":27,"VerseNumber":13,"Text":"To, a lokacin da ayoyin Mu suka je musu, suna masu wayar da kai suka ce wannan sihiri ne bayyananne"},{"SurahNumber":27,"VerseNumber":14,"Text":"Kuma suka yi musunsu, alhali zukatansu sun natsu da su domin zalunci da girman kai. To, ka dubi yadda aƙibar maɓarnata ta kasance"},{"SurahNumber":27,"VerseNumber":15,"Text":"Kuma lalle ne, haƙiƙa, Mun bai wa Dawuda da Sulaiman ilmi kuma suka ce: \"Godiya* ta tabbata ga Allah, Wanda Ya fifita mu a kan masu yawa daga bayin Sa muminai"},{"SurahNumber":27,"VerseNumber":16,"Text":"Kuma sulaiman ya gaji Dawuda ya ce: \"Ya ku mutane! An sanar da mu maganar tsuntsaye, kuma an ba mu daga kowane abu. Lalle ne wannan haƙiƙa shi ne falalar (Allah) bayyananna"},{"SurahNumber":27,"VerseNumber":17,"Text":"Kuma aka tattara, domin Sulaiman, rundunoninsa, daga aljannu da mutane da tsuntsaye, to, su ana kange su (ga tafiya)"},{"SurahNumber":27,"VerseNumber":18,"Text":"Har a lokacin da suka je a kan rafin tururuwa wata tururuwa ta ce, \"Ya ku jama'ar tururuwa! Ku shiga gidajenku, kada Sulaiman da rundunoninsa su kakkarya ku, alhali kuwa su, ba su sani ba"},{"SurahNumber":27,"VerseNumber":19,"Text":"Sai ya yi murmushi yana mai dariya daga maganarta, kuma ya ce, \"Ya Ubangijina! Ka cusa mini in gode wa ni'imarKa wadda Ka ni'imta ta a gare ni da kuma ga mahaifana biyu, kuma in aikata aiki na ƙwarai, wanda Kake yarda da shi, kuma Ka shigar da ni, saboda rahamarKa, a cikin bayinKa salihai"},{"SurahNumber":27,"VerseNumber":20,"Text":"Kuma ya binciki* tsuntsaye, sai ya ce: \"Me ya kare ni ba ni ganin hudhudu, ko ya kasance daga masu fakuwa ne"},{"SurahNumber":27,"VerseNumber":21,"Text":"Lalle ne za ni azabta shi azaba mai tsanani ko kuwa lalle in yanka shi, ko kuwa lalle ya zo mini da dalili bayyananne"},{"SurahNumber":27,"VerseNumber":22,"Text":"Sai ya zauna ba nesa ba, sa'an nan ya ce: \"Na san abin da ba ka sani ba, kuma na zo maka daga Saba da wani labari tabbatacce"},{"SurahNumber":27,"VerseNumber":23,"Text":"Lalle ni na sami wata mace wadda tana mulkinsu kuma an ba ta daga dukkan kome, kuma tana da gadon sarauta mai girma"},{"SurahNumber":27,"VerseNumber":24,"Text":"Na same ta ita da mutanenta, suna yin sujada ga rana, baicin Allah, kuma Shaiɗan ya ƙawace musu ayyukansu, saboda haka ya karkatar da su daga hanya, sa'an nan su, ba su shiryuwa"},{"SurahNumber":27,"VerseNumber":25,"Text":"Ga* su yi sujada ga Allah Wanda Yake fitar da abin da yake a ɓoye, a cikin sammai da ƙasa, kuma Ya san abin da kuke ɓoyewada abin da kuke bayyanawa"},{"SurahNumber":27,"VerseNumber":26,"Text":"Allah babu abin bautawa face shi Ubangijin* Al'arshi, mai girma"},{"SurahNumber":27,"VerseNumber":27,"Text":"Ya ce: \"Za mu duba shin ka yi gaskiya ne, ko kuwa ka kasance daga maƙaryata"},{"SurahNumber":27,"VerseNumber":28,"Text":"Ka tafi da takardata wannan, sa'an nan ka jefa ta zuwa gare su, sa'an nan kuma ka juya daga barinsu, sa'an nan ka ga mene ne suke mayarwa"},{"SurahNumber":27,"VerseNumber":29,"Text":"Ta ce: \"Ya ku mashawarta! Lalle ne, an jefo, zuwa gareni, wata takarda mai girma"},{"SurahNumber":27,"VerseNumber":30,"Text":"Lalle ita daga Sulaiman take, kuma lalle ita da sunan Allah, Mai rahama, Mai jin ƙai ne"},{"SurahNumber":27,"VerseNumber":31,"Text":"Kada ku yi girman kai a gare ni, kuma ku zo mini kuna masu sallamawa"},{"SurahNumber":27,"VerseNumber":32,"Text":"Ta ce: \"Ya ku mashawarta*! Ku yi Mini fatawa ga al'amarina, ban kasance mai yanke wani al'amari ba, sai kun halarta"},{"SurahNumber":27,"VerseNumber":33,"Text":"Suka ce: \"Mu ma'abuta ƙarfi ne, kuma ma'abbuta yaƙi mai tsanani ne, kuma al'amari ya koma zuwa gare ki, saboda haka ki dubamene ne za ki yi umarni (da shi)"},{"SurahNumber":27,"VerseNumber":34,"Text":"Ta ce: \"Lalle sarakuna idan sun shiga wata alƙarya, sai su ɓata ta, kuma su sanya masu darajar mutanenta ƙasƙantattu. Kuma kamar wancan ne suke likatawa"},{"SurahNumber":27,"VerseNumber":35,"Text":"Kuma lalle ni mai aikawa ce zuwa gare su da kyauta, sa'an nan mai dubawa ce: Da me manzannin za su komo"},{"SurahNumber":27,"VerseNumber":36,"Text":"To, a lokacin da ya je wa Sulaiman ya ce: \"Shin, za ku ƙara ni da dukiya ne? To, abin daAllah Ya ba ni, shi ne mafi alheridaga abin da Ya ba ku. A'a, ku nekuke yin farin ciki da kyautarku"},{"SurahNumber":27,"VerseNumber":37,"Text":"Ka koma zuwa gare su. Sa'an nan lalle muna je musu da rundunoni, babu wata taɓukawa gare su game da su, kuma lalle muna fitar da su daga gare ta, suna mafi wulakantuwa, kuma suna ƙasƙantattu"},{"SurahNumber":27,"VerseNumber":38,"Text":"Ya ce: \"Ya ku mashawarta! Wannenku zai zo mini da gadonta a gabanin su zo, suna masu sallamawa"},{"SurahNumber":27,"VerseNumber":39,"Text":"Wani mai ƙarfi daga aljannu ya ce: \"Ni ina zo maka da shi a gabanin ka tashi daga matsayinka. Kuma llale ni a gare shi, haƙiƙa, mai ƙarfi ne amintacce"},{"SurahNumber":27,"VerseNumber":40,"Text":"Wanda yake a wurinsa akwai* wani ilmi daga Littafin ya ce: \"Ni ina zo maka da shi a gabanin ƙyaftawar ganinka ta koma gare ka.\" To, a lokacin da ya gan shi matabbaci a wurinsa, ya ce: \"Wannan daga falalar Ubangijina yake, domin Ya jarraba ni: Shin, zan gode ne, ko kuwa zan butulce! Kuma wanda ya gode, to, yana godewa ne domin kansa, kuma wanda ya kafirta, to, lalle Ubangijina Wadatacce ne, Karimi"},{"SurahNumber":27,"VerseNumber":41,"Text":"Ya ce: \"Ku canza kamar gadonta gare ta, mu gani, shin za ta shiryu, ko kuwa tana kasancewa daga waɗanda ba su shiryuwa"},{"SurahNumber":27,"VerseNumber":42,"Text":"To a lokacin da ta je aka ce \"Shin, kamar wannan gadon sarautarki yake?\" Ta ce: \"Kamar dai shine. Kuma an ba mu ilmi daga gabaninta kuma mun kasance masu sallamawar (al'amari ga Allah)"},{"SurahNumber":27,"VerseNumber":43,"Text":"Kuma abin da ta kasance tana bautawa, baicin Allah, ya kange ta. Lalle ita, ta kasance daga mutane kafirai"},{"SurahNumber":27,"VerseNumber":44,"Text":"Aka ce mata, \"Ki shiga a gidan sarauta.\" To, a lokacin da ta gan shi, ta yi zatona wai gurbi ne, kuma ta kuranye* daga ƙwaurinta. Ya ce: \"Lalle ne shi, gidan sarauta ne mai santsi daga madubai.\" Ta ce: \"Ya Ubangijina! Ba a roƙon Allah sai da sunayensa masu kyau, tis'in da taran nan, sai dai a dunƙule kamar a ce, \"Ina roƙon Allah da sunayenSa da na sani da waɗanda ban sani ba.\" Lalle ni, na zalunci kaina, kuma na sallama al'amari tare da Sulaiman ga Allah, Ubangijin halittu"},{"SurahNumber":27,"VerseNumber":45,"Text":"Kuma lalle ne, haƙiƙa, mun aika zuwa Samudawa da ɗan'uwansu, Salihu (ya ce), \"Ku bauta wa Allah.\" Sai ga su ƙungiyoyi biyu suna ta husuma"},{"SurahNumber":27,"VerseNumber":46,"Text":"Ya ce: \"Ya mutanena! Don me kuke neman gaggawa game da munanawa, a gabanin kyautatawa. Don me ba ku neman Allah gafara, tsammaninku, za a yi muku rahama"},{"SurahNumber":27,"VerseNumber":47,"Text":"Suka ce: \"Muna shu'umci da kai, kuma da wanda ke tare da kai.\" Ya ce: \"Shu'umcinku a wurin Allah yake. A'a, ku mutane ne, ana fitinar ku"},{"SurahNumber":27,"VerseNumber":48,"Text":"Kuma waɗansu jama'a tara* sun kasance a cikin birnin, suna yin ɓarna, kuma ba su kyautatawa. Suka ce: \"Ku yi rantsuwa da Allah, lalle za mu kwanan masa,** shi da mutanensa sa'an nan mu ce wa waliyyinsa. 'Ba mu halarci halakar mutanensa ba kuma mu, haƙi ƙa, masu gaskiya ne"},{"SurahNumber":27,"VerseNumber":49,"Text":"Kuma suka ƙulla makirci, kuma Muka ƙulla sakamakon makirci, alhali su ba su sani ba"},{"SurahNumber":27,"VerseNumber":50,"Text":"Ka duba yadda aƙibar makircinsu ta kasance lalle Mu Mun darkake su da mutanensu, gaba ɗaya"},{"SurahNumber":27,"VerseNumber":51,"Text":"Waɗancan, gidajensu ne, wofintattu saboda zaluncin da suka yi, lalle ne a wancan akwai aya ga mutane waɗanda suke sani"},{"SurahNumber":27,"VerseNumber":52,"Text":"Muka tsirar da waɗanda suka yi imani, kuma sun kasance suna taƙawa"},{"SurahNumber":27,"VerseNumber":53,"Text":"Da Ludu, a lokacin da ya ce wa mutanensa, \"Shin kuna je wa alfasha* ne, alhali, kuwa kuna gani"},{"SurahNumber":27,"VerseNumber":54,"Text":"Shin lalle ku haƙiƙa kuna je wa maza da sha'awa baicin mata? A'a, ku wasu irin mutane ne kuna aikin jahilci"},{"SurahNumber":27,"VerseNumber":55,"Text":"Lalle ne ku, haƙiƙa kuna je wa maza da sha'awa, baicin mata; A'a, ku mutane ne maɓarnata"}]}