{"Id":44,"LanguageCodes":["az","aze"],"Name":"aze-khanmusayev","Author":"Khan Musayev","Language":"Azerbaijani","Description":"Azerbaijani","Direction":"ltr","Source":"","Translations":[{"SurahNumber":18,"VerseNumber":75,"Text":"Xızır dedi: “Sənə demə­dimmi ki, mənim yanımda sə­bir edə bil­məzsən?”"},{"SurahNumber":18,"VerseNumber":76,"Text":"Musa dedi: “Əgər bun­dan sonra səndən bir şey ba­rə­sində so­ruş­sam, da­ha mənə yol­daş olma. Sən artıq mənim di­ləyəcəyim so­­nuncu üzrxah­lığa çat­dın”"},{"SurahNumber":18,"VerseNumber":77,"Text":"Yenə yola düzəldilər. Nə­ha­yət, bir kənd əhlinin ya­nına gə­lib camaatdan yeməyə bir şey istədi­lər. Camaat onları ye­məyə qo­naq etmək istəmədi. Onlar orada da­ğılmaq istəyən bir di­var gör­dü­lər. Xızır onu dü­zəlt­di. Musa dedi: “Əgər is­tə­səy­din, bunun mü­qa­bilində zəhmət haqqı alardın”"},{"SurahNumber":18,"VerseNumber":78,"Text":"Xızır dedi: “Bu, mənim­lə sənin aran­da ayrılıqdır. Sə­bir edə bil­mədiyin şey­lərin yo­zu­munu sənə xəbər verə­cə­yəm"},{"SurahNumber":18,"VerseNumber":79,"Text":"Gəmiyə gəlincə, o, də­niz­də çalışan kasıb adamlara məx­sus idi. Mənim onu korla­ma­ğı­mın sə­bəbi, onların önün­də hər bir ya­rar­lı gəmini zorla ələ ke­çirən hökm­darın olması idi"},{"SurahNumber":18,"VerseNumber":80,"Text":"Oğlan uşağına gəldikdə, onun ata-anası mömin idilər. Biz uşa­ğın bö­yü­yəndə onları az­ğın­lığa və küfrə sürük­lə­mə­sin­dən qorx­duq"},{"SurahNumber":18,"VerseNumber":81,"Text":"Biz istədik ki, onların Rəb­bi onun əvəzində onlara on­dan da­ha təmiz və da­ha mər­hə­mət­li olan başqa bir övlad versin"},{"SurahNumber":18,"VerseNumber":82,"Text":"Divara gəldikdə isə, o, şə­hərdəki iki yetim oğlanın idi. Al­tın­da onlara məxsus bir xə­zinə vardı. Onların atası əmə­li­saleh adam ol­muşdur. Rəbbin on­ların həddi-buluğa çatmala­rını və Rəb­bin­dən bir mərhə­mət olaraq öz xəzi­nə­lə­rini ta­pıb çıxartmalarını is­tə­di. Mən bun­ları öz ixtiyarımla etmir­dim. Sənin səbir edə bilmə­di­­yin şeylərin yozumu budur!”"},{"SurahNumber":18,"VerseNumber":83,"Text":"Səndən Zülqərneyn ba­rə­sin­də so­ruşurlar. De: “Onun barə­sin­də si­zə bir əhvalat da­nışa­cağam”"},{"SurahNumber":18,"VerseNumber":84,"Text":"Həqiqətən, Biz ona yer üzündə hökmranlıq verdik və hər şe­yin yolunu ona öyrətdik"},{"SurahNumber":18,"VerseNumber":85,"Text":"O, yer üzündə gəzib do­laş­maq üçün səfərə çıxdı"},{"SurahNumber":18,"VerseNumber":86,"Text":"Nəhayət, günəşin qürub etdiyi yerə gə­lib çatdıqda onu qa­ra pal­çıq­lı bir yerdə batan gör­dü. Zülqərneyn onun ya­nın­da bir tay­fa­ya rast gəldi. Biz bu­yur­duq: “Ey Zülqər­neyn! Sən ya onları cə­za­lan­dırmalı, ya da onlarla yaxşı rəftar etməlisən!”"},{"SurahNumber":18,"VerseNumber":87,"Text":"O dedi: “Zülm edə­ni cəzalan­dıracağıq. Sonra o, Rəb­bi­nə qayta­rıla­caq. O da ona ağır bir əzab verə­cək­"},{"SurahNumber":18,"VerseNumber":88,"Text":"İman gətirib yaxşı iş gö­rən kim­səyə isə ən gözəl mü­kafat ve­rilə­cək. Biz ona əm­ri­mizdən asan olanı buyura­cağıq”"},{"SurahNumber":18,"VerseNumber":89,"Text":"Sonra o, yoluna davam etdi"},{"SurahNumber":18,"VerseNumber":90,"Text":"Nəhayət, günəşin doğ­duğu yerə çatdıqda onu elə bir qövm üzərində doğan gördü ki, onlar üçün günəşə qar­şı heç bir örtük ya­rat­mamışdıq"},{"SurahNumber":18,"VerseNumber":91,"Text":"Bax belə! Biz onun ba­şına gələn­lərin hamısından xə­bər­da­rıq"},{"SurahNumber":18,"VerseNumber":92,"Text":"Sonra o, yenə yoluna da­­vam etdi"},{"SurahNumber":18,"VerseNumber":93,"Text":"Nəhayət, iki dağ arasına gəlib çatdıqda onların ön tərə­fində az qala söz anlamayan bir tayfaya rast gəldi"},{"SurahNumber":18,"VerseNumber":94,"Text":"Onlar dedilər: “Ey Zül­qər­neyn! Yəcuc və Məcuc tay­fa­ları yer üzündə fitnə-fəsad tö­rədirlər. Bəlkə biz sənə xə­rac verək, sən də bi­zimlə onların ara­sın­da bir sədd düzəl­də­sən?”"},{"SurahNumber":18,"VerseNumber":95,"Text":"O dedi: “Rəbbimin mə­nə əta et­di­yi mülk daha yax­şı­dır. Gə­lin öz qüv­və­niz­lə mə­nə kö­mək edin, mən də sizinlə on­ların ara­sın­da möhkəm bir sədd çə­kim"},{"SurahNumber":18,"VerseNumber":96,"Text":"Mənə dəmir parçaları gə­­tirin!” Nəhayət, dağın iki ya­nı ara­sını dəmir parçaları ilə dol­durduqda: “Körükləyin!”– de­di. Də­mir közərən kimi: “Gə­ti­rin mə­nə, onun üstünə ərimiş mis tö­küm!”– de­di"},{"SurahNumber":18,"VerseNumber":97,"Text":"Yəcuc və Məcuc tayfa­la­rı nə səd­din üstünə çıxa bil­di­lər, nə də onu dəlib keçə bil­dilər"},{"SurahNumber":18,"VerseNumber":98,"Text":"Zülqərneyn dedi: “Bu, Rəb­bim­dən olan bir mərhəmət­dir. Rəb­­bimin vədi gəldikdə isə onu yerlə yeksan edəcək­dir. Rəb­bi­min vədi həqiqətdir”"},{"SurahNumber":18,"VerseNumber":99,"Text":"O gün Yəcuc və Məcuc tay­­falarını axışıb bir-birinə qa­rış­mış hal­da bura­xa­rıq. Sur üfü­rülən kimi məxluqatın ha­mı­sı­nı bir yerə top­layarıq"},{"SurahNumber":18,"VerseNumber":100,"Text":"O gün Biz Cəhənnəmi ka­firlərə aşkar göstərərik"},{"SurahNumber":18,"VerseNumber":101,"Text":"O kəslərə ki, gözləri Məni an­maqdan qapali idi, (ayə­lə­rim­dən üz döndərərdilər), özləri də eşidə bilmir­dilər"},{"SurahNumber":18,"VerseNumber":102,"Text":"Olmaya, kafirlər Məni qo­yub qul­larımı özlərinə dost tu­ta­caq­­la­rını güman edirdilər? Həqiqətən, Biz Cə­hənnəmi ka­firlər üçün mən­zil hazırla­mı­şıq"},{"SurahNumber":18,"VerseNumber":103,"Text":"De: “Sizə əməlləri ba­xı­mından ən çox ziyana uğra­yan­lar ba­rə­sində xəbər verimmi"},{"SurahNumber":18,"VerseNumber":104,"Text":"O kəslər haqqında ki, on­ların dünya həyatındakı səy­ləri bo­şa çıx­mış­dır. Çünki on­lar özlü­yündə yaxşı işlər gör­dükləri gü­ma­nında idilər"},{"SurahNumber":18,"VerseNumber":105,"Text":"Onlar Rəbbinin ayələ­rini və Onun­la qarşılaşacaqla­rını in­kar edən, buna görə də bütün əməlləri boşa çıxan kim­sələrdir. Odur ki, Qiyamət gü­nü Biz onlara əhə­miyyət ver­mə­yəcəyik”"},{"SurahNumber":18,"VerseNumber":106,"Text":"Kafir olduqlarına, ayə­lə­rimi və elçilərimi lağlağıya qoy­duq­larına görə onların cə­zası Cəhən­nəmdir"},{"SurahNumber":18,"VerseNumber":107,"Text":"İman gətirib saleh əməl­lər işləyənlərin məskəni isə Fir­dovs cən­nətləri olacaq"},{"SurahNumber":18,"VerseNumber":108,"Text":"Onlar orada əbədi qa­la­caq, ora­nı başqa bir yerə də­yiş­mək is­tə­­məyə­cək­lər"},{"SurahNumber":18,"VerseNumber":109,"Text":"De: “Əgər Rəbbimin Söz­lərini yazmaq üçün dəniz mü­rək­kəb olsaydı və bir o qə­dər də ona əlavə etsəydik be­lə, Rəb­bimin Söz­ləri qurtar­ma­dan ön­cə dənizin suyu qur­tarardı”"},{"SurahNumber":18,"VerseNumber":110,"Text":"De: “Mən də sizin kimi bir in­sa­nam. Mənə vəhy olu­nur ki, si­zin məbu­dunuz Tək olan İlah­dır. Kim Rəbbi ilə qar­şılaşaca­ğına ümid bəslə­yirsə, yaxşı iş­lər gör­sün və yerinə yetirdiyi ibadət­lə­rin­də Rəb­bi­nə heç kəsi şərik qoşmasın!”"},{"SurahNumber":19,"VerseNumber":1,"Text":"Kəf. Hə. Yə. Ayn. Sad"},{"SurahNumber":19,"VerseNumber":2,"Text":"Bu sənin Rəbbinin Öz qu­lu Zəkə­riy­yaya göstərdiyi mər­hə­mə­ti­nin yada sa­lınma­sıdır"},{"SurahNumber":19,"VerseNumber":3,"Text":"Bir zaman Zəkəriyya Rəb­­binə giz­li­cə dua edib"},{"SurahNumber":19,"VerseNumber":4,"Text":"demişdi: “Ey Rəbbim! Ar­tıq sü­mük­lərim zəifləmiş, ba­şım da ağappaq ağar­mışdır. Ey Rəb­bim! Sənə etdiyim dua sa­yə­sin­də heç vaxt bəd­bəxt ol­mamı­şam"},{"SurahNumber":19,"VerseNumber":5,"Text":"Mən özümdən sonra gə­lən qo­hum­larımdan bəzisinin dinə etina­sız ya­na­­şa­caqlarından qorxu­ram. Zöv­cəm də sonsuzdur. Mə­nə Öz tə­rə­fin­dən elə bir övlad bəxş et ki"},{"SurahNumber":19,"VerseNumber":6,"Text":"o həm mənə, həm də Ya­qub nəs­linə varis olsun. Ey Rəbbim! Elə et ki, o Sənin ra­zı­lığını qazan­mış olsun!”"},{"SurahNumber":19,"VerseNumber":7,"Text":"Ona belə vəhy olundu: “Ey Zə­kəriy­ya! Səni Yəhya adlı bir oğul­la müjdə­lə­yirik. Biz bu adı on­dan öncə kimsəyə qoy­ma­mı­şıq!”"},{"SurahNumber":19,"VerseNumber":8,"Text":"O dedi: “Ey Rəbbim! Zöv­cəm son­suz bir qadın ikən, özüm də qocalığın son həd­din­də ol­du­ğum halda necə mə­nim övla­dım ola bilər?”"},{"SurahNumber":19,"VerseNumber":9,"Text":"Mələk dedi: «Bu, belədir, la­kin Rəbbin buyurdu: “Bu Mə­nim üçün asandır. Axı əvvəlcə sənin özünü də sən heç bir şey deyilkən xəlq etmiş­dim!”»"},{"SurahNumber":19,"VerseNumber":10,"Text":"O dedi: “Ey Rəbbim! Mə­nim üçün bir əlamət müəy­yən et”. Allah bu­yur­du: “Əla­mətin budur ki, sən sağlam ikən üç gecə adam­­lar­la danış­maya­caq­san!”"},{"SurahNumber":19,"VerseNumber":11,"Text":"O, mehrabdan öz qöv­münün qar­şısına çıxıb onlara işarə ilə ba­şa saldı ki: “Səhər-axşam Allaha təriflər deyin!”"},{"SurahNumber":19,"VerseNumber":12,"Text":"Yəhyaya da: “Ey Yəhya! Kitabdan möhkəm yapış!”– de­yə vəhy etdik. Biz ona uşaq ikən hik­mət bəxş etdik"},{"SurahNumber":19,"VerseNumber":13,"Text":"Üstəlik Öz tərəfimizdən bir şəf­qət və paklıq da bəxş et­dik. O, müttəqi idi"},{"SurahNumber":19,"VerseNumber":14,"Text":"Həm də ata-anasına qar­şı qayğı­keş idi; lovğa və asi de­yildi"},{"SurahNumber":19,"VerseNumber":15,"Text":"Doğulduğu gün də, ölə­cəyi gün də, yenidən dirildilə­cəyi gün də ona sa­lam olsun"},{"SurahNumber":19,"VerseNumber":16,"Text":"Kitabda Məryəmi də ya­da sal. O zaman o, ailəsindən ayrılıb şərq tərəfdə olan bir ye­rə çəkilmiş"},{"SurahNumber":19,"VerseNumber":17,"Text":"və ibadət vaxtı onlardan gizlənmək üçün pərdə tutmuş­du. Biz Öz Ruhu­muz Cəb­raili onun yanına göndərdik. O, Mər­yəmin qar­şı­sın­da kamil bir in­san su­rətində peyda oldu"},{"SurahNumber":19,"VerseNumber":18,"Text":"Məryəm dedi: “Mən sən­dən Mər­həmətli Allaha sığını­ram! Əgər müttə­qisən­sə, mənə to­xunma”"},{"SurahNumber":19,"VerseNumber":19,"Text":"Mələk dedi: “Mən sənə ancaq pak bir oğlan bəxş et­mək üçün Rəbbinin el­çi­siyəm”"},{"SurahNumber":19,"VerseNumber":20,"Text":"Məryəm dedi: “Mənə bir insan to­xunmadığı və özüm də zi­na­kar olma­dı­ğım halda, necə mənim övladım ola bi­lər?”"},{"SurahNumber":19,"VerseNumber":21,"Text":"Mələk dedi: «Bu belədir, la­kin Rəbbin buyurdu: “Bu, Mə­nim üçün asandır. Biz onu in­sanlar üçün bir mö­cüzə və Öz tə­rə­fi­miz­dən bir mərhəmət edə­cəyik. Bu, hökmü verilmiş bir iş­dir”»"},{"SurahNumber":19,"VerseNumber":22,"Text":"Məryəm uşağa qaldı və bət­nin­də­ki ilə birlikdə gedib uzaq bir yerə çə­kil­di"},{"SurahNumber":19,"VerseNumber":23,"Text":"Doğuş sancıları onu bir xurma ağacının gövdəsinə söy­kən­mə­yə vadar etdi. O dedi: “Kaş bundan əvvəl öləy­dim və birdə­fə­lik unudul­aydım!”"},{"SurahNumber":19,"VerseNumber":24,"Text":"Məryəmin aşağı tərəfin­dən (İsa və ya Cəbrail) onu səs­ləyib de­di: “Qəm ye­mə, Rəb­bin sənin ayağının altından bir bu­laq axıtdı"},{"SurahNumber":19,"VerseNumber":25,"Text":"Xurma ağacının gövdə­sini özünə tərəf silkələ ki, üs­tü­nə ye­tiş­miş, təzə xurma tökül­sün"},{"SurahNumber":19,"VerseNumber":26,"Text":"Ye, iç, gözün aydın ol­sun! Əgər insanlardan kimisə gör­sən, de: “Mən Mərhəmətli Alla­ha oruc tut­mağı nəzir etmi­şəm. Odur ki, bu gün heç kimlə da­nış­maya­cağam”»"},{"SurahNumber":19,"VerseNumber":27,"Text":"Məryəm körpəni quca­ğı­na alıb öz tayfasının yanına gə­tirdi. On­lar dedi­lər: “Ey Mər­yəm! Sən yaramaz (və ya gö­rünməmiş) bir iş tutdun"},{"SurahNumber":19,"VerseNumber":28,"Text":"Ey Harunun bacısı! Atan pis kişi, anan da pozğun de­yil­di”"},{"SurahNumber":19,"VerseNumber":29,"Text":"Məryəm uşağı göstərdi. On­lar de­dilər: “Beşikdə olan körpə ilə necə da­nışaq?”"},{"SurahNumber":19,"VerseNumber":30,"Text":"Körpə dil açıb dedi: “Hə­qi­qətən də, mən Allahın qulu­yam! O mə­nə Kitab verdi və məni pey­ğəmbər etdi"},{"SurahNumber":19,"VerseNumber":31,"Text":"Harada oluramsa olum, məni mü­barək etdi və nə qə­dər ki sa­ğam, mə­nə namaz qılıb zəkat verməyi əmr etdi"},{"SurahNumber":19,"VerseNumber":32,"Text":"Həm də məni anama qar­şı qay­ğı­keş etdi; məni lovğa və bəd­bəxt etmədi"},{"SurahNumber":19,"VerseNumber":33,"Text":"Doğulduğum gün də, ölə­cəyim gün də, yenidən diril­di­lə­cə­yim gün də mənə salam ol­sun!”"},{"SurahNumber":19,"VerseNumber":34,"Text":"Barəsində şübhəyə düş­dük­ləri haqq söz olan Məryəm oğlu İsa budur"},{"SurahNumber":19,"VerseNumber":35,"Text":"Allaha övlad götürmək ya­raş­maz. O, pak və müqəd­dəsdir! O, bir işin olmasını is­tə­dikdə ona ancaq “Ol!”– de­yər, o da dərhal olar"},{"SurahNumber":19,"VerseNumber":36,"Text":"İsa dedi: “Həqiqətən, Allah həm mənim Rəbbim, həm də si­zin Rəb­bi­niz­dir. Elə isə yal­nız Ona ibadət edin! Düz yol da bu­dur”"},{"SurahNumber":19,"VerseNumber":37,"Text":"Sonra firqələrin ara­sın­da ziddiy­yət düşdü. Böyük gü­nü gö­rə­cək kafir­lərin vay ha­lı­na"},{"SurahNumber":19,"VerseNumber":38,"Text":"Onlar Bizim hüzuru­mu­za gələ­cəkləri gün necə yaxşı eşidə­cək, necə də yaxşı görə­cək­lər! Lakin zalımlar bu gün açıq-aydın az­ğınlıq için­də­dirlər"},{"SurahNumber":19,"VerseNumber":39,"Text":"Sən onları işin bitmiş ola­cağı peş­mançılıq günü ilə qor­xut! İn­di onlar hə­lə qəflətdə­dirlər və iman gətir­mirlər"},{"SurahNumber":19,"VerseNumber":40,"Text":"Şübhəsiz ki, yerə və onun üstündə qalanlara təkcə biz sa­hib çı­xacağıq. On­ların qayı­dışı Bizə olacaqdır"},{"SurahNumber":19,"VerseNumber":41,"Text":"Kitabda İbrahimi də xa­tırla! Hə­qiqətən, o, sadiq insan və pey­ğəmbər idi"},{"SurahNumber":19,"VerseNumber":42,"Text":"Bir zaman o, atasına de­mişdi: “Atacan! Nə üçün eşit­məyən, gör­mə­yən və sənə heç bir faydası olmayan bir şeyə si­tayiş edir­sən"},{"SurahNumber":19,"VerseNumber":43,"Text":"Atacan! Həqiqətən, sənə gəl­mə­yən bir elm mənə gəl­miş­dir. Ar­xamca gəl ki, səni doğ­ru yola yönəldim"},{"SurahNumber":19,"VerseNumber":44,"Text":"Atacan! Şeytana ibadət etmə! Hə­qiqətən, şeytan Mər­həmətli Allaha çox asi ol­du"},{"SurahNumber":19,"VerseNumber":45,"Text":"Atacan! Qorxuram ki, Mərhə­mət­li Allahdan sənə bir əzab to­xun­sun və be­ləcə, şey­tana yoldaş olasan”"},{"SurahNumber":19,"VerseNumber":46,"Text":"Atası dedi: “Sən mənim məbud­larımdan üzmü çevi­rir­sən, ey İbrahim?! Əgər buna son qoyma­san, səni mütləq daşqa­laq edə­cə­­yəm. Uzun müddət mən­­dən uzaq ol!”"},{"SurahNumber":19,"VerseNumber":47,"Text":"İbrahim dedi: “Sənə sa­lam olsun! Mən Rəbbimdən sənin üçün bağış­lan­ma diləyə­cəyəm. Həqiqə­tən, O mənə qarşı çox lütf­kardır"},{"SurahNumber":19,"VerseNumber":48,"Text":"Mən sizi və Allahdan başqa si­ta­yiş etdiyiniz bütləri tərk edir və öz Rəb­bimə dua edirəm. Ola bilsin ki, mən Rəbbimə dua et­mək­lə heç vaxt bəd­bəxt olmayım”"},{"SurahNumber":19,"VerseNumber":49,"Text":"İbrahim onları və onla­rın Allah­dan başqa yalvar­dıq­larını tərk etdiyi za­man Biz ona İshaqı və Yaqubu bəxş et­dik. Biz onların hər ikisini pey­ğəm­bər et­dik"},{"SurahNumber":19,"VerseNumber":50,"Text":"Biz onlara öz mərhəmə­ti­mizdən əta etdik və gələcək nə­sil­lər hə­mişə yada salsın deyə on­lara yaxşı ad qismət elədik"},{"SurahNumber":19,"VerseNumber":51,"Text":"Kitabda Musanı da xa­tır­la! Həqi­qətən o, seçilmiş bir el­çi və peyğəmbər idi"},{"SurahNumber":19,"VerseNumber":52,"Text":"Biz Musanı sağ tərə­fin­də­ki Tur da­ğının yaxınlığından ça­ğır­dıq və onunla danı­şıb onu özü­müzə yaxın etdik"},{"SurahNumber":19,"VerseNumber":53,"Text":"Biz Öz mərhəmətimiz­dən ona qardaşı Harunu da bir pey­ğəm­bər ola­raq bəxş etdik"},{"SurahNumber":19,"VerseNumber":54,"Text":"Kitabda İsmaili də xa­tır­la! Həqi­qətən, o öz vədinə sa­diq idi. O, bir elçi və pey­ğəm­bər idi"},{"SurahNumber":19,"VerseNumber":55,"Text":"O öz ailəsinə namaz qıl­mağı, zə­kat verməyi əmr edir­di. O, Rəb­binin ri­zasını qazan­mışdı"},{"SurahNumber":19,"VerseNumber":56,"Text":"Kitabda İdrisi də xatırla! Həqi­qə­tən, o, düz danı­şan adam və bir pey­ğəmbər idi"},{"SurahNumber":19,"VerseNumber":57,"Text":"Biz onu yüksək bir mə­qama ucaltdıq"},{"SurahNumber":19,"VerseNumber":58,"Text":"Onlar Allahın nemət bəxş etdiyi peyğəmbərlərdən, Adə­min və Nuhla bir­likdə gə­midə da­şıdı­ğımız kimsələrin nəs­lin­dən, İbra­hi­min və İsrai­lin nəs­lin­dən seçib haqq yola yö­nəlt­diyimiz kim­sə­lər­dəndir. Onlar özlərinə Mərhəmətli Allahın ayə­ləri oxunduğu za­man səc­dəyə qapanıb ağla­yanlardır"},{"SurahNumber":19,"VerseNumber":59,"Text":"Onların arxasınca nama­zı bura­xıb şəhvətə uyan bir nə­sil gəl­­di. Onlar ziyana uğra­ya­caqlar"},{"SurahNumber":19,"VerseNumber":60,"Text":"Ancaq Allaha tövbə edib iman gə­tirənlər və saleh əməllər edən­lərdən baş­qa! Onlar Cən­nətə daxil olacaq və heç bir haq­sız­lı­ğa məruz qalmaya­caq­lar"},{"SurahNumber":19,"VerseNumber":61,"Text":"Bu Cənnət Mərhəmətli Allahın Öz qul­la­rına vəd etdiyi və on­la­rın gör­mədikləri Ədn cən­nətləridir. Onun vədi mütləq ye­rinə ye­tə­cək­dir"},{"SurahNumber":19,"VerseNumber":62,"Text":"Onlar orada boş sözlər deyil, an­caq: “Salam!” eşidə­cək­lər. Ora­da səhər-axşam on­la­rın ruzisi ola­caqdır"},{"SurahNumber":19,"VerseNumber":63,"Text":"Qullarımızdan olan müt­tə­qilər üçün miras edəcəyimiz Cən­nət budur"},{"SurahNumber":19,"VerseNumber":64,"Text":"Mələklər dedi: “Biz dün­ya­ya ancaq sənin Rəbbinin əmri ilə eni­rik. Önü­müz­də, arxa­mız­da və onların arasında nə var­sa, Ona məxsusdur. Rəb­bin unu­dan de­yildir”"},{"SurahNumber":19,"VerseNumber":65,"Text":"O, göylərin, yerin və on­la­rın ara­sında olanların Rəbbi­dir! Elə isə yalnız Ona ibadət et və Ona ibadətdə səbirli ol! Heç Ona ox­şarını tanıyır­san­mı"},{"SurahNumber":19,"VerseNumber":66,"Text":"İnsan soruşar: “Doğru­dan­mı mən öldükdən sonra qə­­birdən diri çıxar­dıla­cağam?”"},{"SurahNumber":19,"VerseNumber":67,"Text":"Məgər insan ilk əvvəl onu heç bir şey deyilkən ya­rat­dı­ğı­mı­zı xatırlamır­mı"},{"SurahNumber":19,"VerseNumber":68,"Text":"Rəbbinə and olsun ki, Biz onları şeytanlarla birlikdə bir ye­rə topla­ya­caq, sonra da on­la­rı diz üstə çökmüş halda Cə­hən­nəmin ət­rafına yerləşdi­rə­cə­yik"},{"SurahNumber":19,"VerseNumber":69,"Text":"Sonra hər firqədən Mər­həmətli Allaha ən çox asi olanı çı­xar­da­­cağıq"},{"SurahNumber":19,"VerseNumber":70,"Text":"Orada yanmağa daha çox layiq olanları, əlbəttə ki, Biz yaxşı tanıyırıq"},{"SurahNumber":19,"VerseNumber":71,"Text":"İçinizdən hər kəs oraya va­rid ola­caqdır. Bu, Rəbbinin əzəl­dən müəyyən et­diyi qəti bir qərardır"},{"SurahNumber":19,"VerseNumber":72,"Text":"Sonra Biz müttəqiləri od­dan xilas edəcək, zalımları isə orada diz üstə çök­müş halda tərk edəcəyik"},{"SurahNumber":19,"VerseNumber":73,"Text":"Onlara açıq-aydın ayə­ləri­miz oxun­­duğu zaman kafir­lər mö­min­lərə de­yərlər: “Bu iki firqədən hansının məqa­mı da­ha yaxşı, məc­lisi daha gö­zəl­dir?”"},{"SurahNumber":19,"VerseNumber":74,"Text":"Biz onlardan əvvəl var-dövlət və zahiri görünüşcə on­lar­dan daha üstün olan neçə-neçə nəsilləri məhv etdik"},{"SurahNumber":19,"VerseNumber":75,"Text":"De: “Qoy Mərhəmətli Allah az­ğın­lıqda olan hər kəsə uzun müd­dət möhlət ver­sin! Nəha­yət, özlərinə vəd olunan ya əza­bı, ya da o Saatı gör­dük­ləri zaman onlar kimin mə­qa­mının daha pis, ki­min ordu­su­nun daha zəif olduğunu bi­lə­cəklər”"},{"SurahNumber":19,"VerseNumber":76,"Text":"Allah doğru yolda olan­ların doğ­ru­luğunu artırar. Əbə­di qa­lan yaxşı əməl­lər isə Rəb­bi­nin ya­nında savab ba­xı­mın­dan daha xe­yirli, aqibətcə da­ha yax­şıdır"},{"SurahNumber":19,"VerseNumber":77,"Text":"Ayələrimizi inkar edib: “Mənə hök­mən var-dövlət və öv­lad ve­ri­lə­cək­!”– deyən ada­mı gördünmü"},{"SurahNumber":19,"VerseNumber":78,"Text":"Olmaya, o, qeybdən xə­bər­dardır, yoxsa Mərhəmətli Allah­dan vəd almış­dır"},{"SurahNumber":19,"VerseNumber":79,"Text":"Xeyr! Biz onun dedik­lə­rini yaza­caq və əzabını qat-qat artı­ra­ca­ğıq"},{"SurahNumber":19,"VerseNumber":80,"Text":"Onun dediyi şeylər Bizə qalacaq və o, hüzurumuza tək-tən­ha gələ­cək­dir"},{"SurahNumber":19,"VerseNumber":81,"Text":"Müşriklər Allahdan baş­qa məbud­lar qəbul etdilər ki, on­lara kö­mək ol­sunlar"},{"SurahNumber":19,"VerseNumber":82,"Text":"Xeyr! Qiyamət günü o məbudlar onla­rın ibadətini inkar edə­cək və onların əleyhinə çı­xa­caq­lar"},{"SurahNumber":19,"VerseNumber":83,"Text":"Məgər kafirlərin üstünə on­ları günaha sövq edən şey­tanları gön­dər­di­yimizi gör­mür­sənmi"},{"SurahNumber":19,"VerseNumber":84,"Text":"Odur ki, onlardan ötrü əzab dilə­məyə tələsmə. Biz on­la­rın gün­lə­rini bir-bir sayırıq"},{"SurahNumber":19,"VerseNumber":85,"Text":"O gün Biz müttəqiləri Mərhəmətli Allahın hüzuruna hör­mət­li nü­mayən­dələr kimi toplayarıq"},{"SurahNumber":19,"VerseNumber":86,"Text":"Günahkarları isə Cəhən­nə­mə su­samış olduqları halda qo­vub apa­rarıq"},{"SurahNumber":19,"VerseNumber":87,"Text":"Mərhəmətli Allahdan əhd almış kəslər­dən başqaları şə­fa­ət et­­məyə qadir ol­mazlar"},{"SurahNumber":19,"VerseNumber":88,"Text":"Kafirlər: “Mərhəmətli Allah özü­nə öv­lad götürmüşdür!”– de­dilər"},{"SurahNumber":19,"VerseNumber":89,"Text":"Siz olduqca pis bir iş tut­dunuz"},{"SurahNumber":19,"VerseNumber":90,"Text":"Bundan az qaldı göylər par­ça­lan­sın, yer yarılsın və dağ­lar ye­rin­dən qo­pub uçsun –"},{"SurahNumber":19,"VerseNumber":91,"Text":"Mərhəmətli Allaha övlad isnad etdik­lə­rinə görə"},{"SurahNumber":19,"VerseNumber":92,"Text":"Mərhəmətli Allaha özü­nə övlad götür­mək yaraşmaz"},{"SurahNumber":19,"VerseNumber":93,"Text":"Göylərdə və yerdə olan­la­rın ha­mısı Mərhəmətli Alla­hın hü­zu­runa an­caq bir qul ki­mi gə­ləcək"},{"SurahNumber":19,"VerseNumber":94,"Text":"Allah onları hesablamış və bir-bir saymış­dır"},{"SurahNumber":19,"VerseNumber":95,"Text":"Onların hər biri Qiya­mət günü Onun hüzuruna tək-tənha gə­lə­cək"},{"SurahNumber":19,"VerseNumber":96,"Text":"İman gətirib yaxşı işlər gö­rənlərə gəlincə, onlar üçün Mərhəmətli Allah qəlb­lərdə bir sev­gi ya­radacaq"},{"SurahNumber":19,"VerseNumber":97,"Text":"Biz Quranı sənin di­linlə asan­laş­dırdıq ki, onunla müt­tə­qi­lə­rə müjdə verəsən və inad­karlara xəbər­darlıq edəsən"},{"SurahNumber":19,"VerseNumber":98,"Text":"Biz onlardan əvvəl neçə-neçə nə­sli məhv etdik. Heç on­lar­dan ki­min­sə mövcudlu­ğu­nu hiss edir və yaxud on­lar­dan bir hə­nir­ti eşidirsənmi"},{"SurahNumber":20,"VerseNumber":1,"Text":"Ta. Ha"},{"SurahNumber":20,"VerseNumber":2,"Text":"Biz Quranı sənə ona görə nazil et­mədik ki, əziyyətə dü­şə­sən"},{"SurahNumber":20,"VerseNumber":3,"Text":"Onu Allahdan qorxanlar üçün ancaq nəsihət kimi gön­dərdik"},{"SurahNumber":20,"VerseNumber":4,"Text":"O, yeri və uca göyləri ya­ra­dan Allah tərəfindən nazil ol­muş­dur"},{"SurahNumber":20,"VerseNumber":5,"Text":"Mərhəmətli Allah Ərşə ucaldı"},{"SurahNumber":20,"VerseNumber":6,"Text":"Göylərdə, yerdə, onların ara­sında və torpağın altında nə var­sa, Ona məx­susdur"},{"SurahNumber":20,"VerseNumber":7,"Text":"Sən ucadan danışsan da, da­nış­ma­san da, fərqi yoxdur. Çün­ki Allah sirri də, bundan daha gizli olanı da bilir"},{"SurahNumber":20,"VerseNumber":8,"Text":"Allah! Ondan başqa iba­dətə layiq olan məbud yoxdur. Ən gö­zəl adlar Ona məxsusdur"},{"SurahNumber":20,"VerseNumber":9,"Text":"Musanın əhvalatı sənə gə­lib çat­dımı"},{"SurahNumber":20,"VerseNumber":10,"Text":"O zaman o, bir od görüb ailəsinə demişdi: “Dayanın! Mən bir od gör­düm. Bəlkə, on­dan sizə bir köz gətirdim, ya da odun ya­nın­da bir bələdçi tapdım!”"},{"SurahNumber":20,"VerseNumber":11,"Text":"Oda yaxınlaşdıqda bir səda gəl­di: “Ey Musa"},{"SurahNumber":20,"VerseNumber":12,"Text":"Həqiqətən, Mən sənin Rəb­binəm. Başmaqlarını çı­xart. Çün­ki sən müqəd­dəs Tuva va­disindəsən"},{"SurahNumber":20,"VerseNumber":13,"Text":"Mən səni seçmişəm. Sə­nə vəhy olunanı dinlə"},{"SurahNumber":20,"VerseNumber":14,"Text":"Həqiqətən, Mən Alla­ham! Məndən başqa heç bir məbud yox­­dur. Mənə iba­dət et və Mə­ni xatır­lamaq üçün namaz qıl"},{"SurahNumber":20,"VerseNumber":15,"Text":"Həmin Saat hökmən gə­lə­cək! Hər kəsə törətdiklərinin əvəzi verilsin deyə, Mən onu az qala Özümdən belə gizlə­di­rəm"},{"SurahNumber":20,"VerseNumber":16,"Text":"Qoy ona inanmayan və nəf­sinin istəklərinə uyan bir kəs sə­ni ondan ya­yındırmasın, yox­sa məhv olarsan"},{"SurahNumber":20,"VerseNumber":17,"Text":"Sağ əlindəki nədir, ey Musa?”"},{"SurahNumber":20,"VerseNumber":18,"Text":"Musa dedi: “Bu mənim əsamdır. Ona söykənir və onun­la qo­yunlarıma yarpaq silkələ­yirəm. Bu, mənim üçün başqa işlərə də ya­rayır”"},{"SurahNumber":20,"VerseNumber":19,"Text":"Allah buyurdu: “At onu yerə, ey Musa!”"},{"SurahNumber":20,"VerseNumber":20,"Text":"Musa onu yerə atdı və o, dərhal ilan olub sürətlə sü­rün­mə­yə başladı"},{"SurahNumber":20,"VerseNumber":21,"Text":"Allah buyurdu: “Götür onu, qorx­ma! Biz onu əvvəlki halına qay­ta­raca­ğıq"},{"SurahNumber":20,"VerseNumber":22,"Text":"Əlini qoynuna sal ki, əlin oradan başqa bir möcüzə kimi lə­kə­siz, ağap­paq çıxsın"},{"SurahNumber":20,"VerseNumber":23,"Text":"Belə etdik ki, sənə ən bö­yük mö­cüzələrimizdən bir ne­çə­sini gös­tərək"},{"SurahNumber":20,"VerseNumber":24,"Text":"Fironun yanına get! Çün­ki o, həd­dini aşmışdır”"},{"SurahNumber":20,"VerseNumber":25,"Text":"Musa dedi: “Ey Rəbbim! Köksü­mü açıb genişlət"},{"SurahNumber":20,"VerseNumber":26,"Text":"İşimi yüngülləşdir"},{"SurahNumber":20,"VerseNumber":27,"Text":"Dilimdəki düyünü aç ki"},{"SurahNumber":20,"VerseNumber":28,"Text":"sözümü anlasınlar"},{"SurahNumber":20,"VerseNumber":29,"Text":"Mənə öz ailəmdən bir kö­məkçi ver –"},{"SurahNumber":20,"VerseNumber":30,"Text":"Qardaşım Harunu"},{"SurahNumber":20,"VerseNumber":31,"Text":"Onun sayəsində mənim gü­cümü artır"},{"SurahNumber":20,"VerseNumber":32,"Text":"Onu işimə ortaq et (ona da pey­ğəmbərlik ver) ki"},{"SurahNumber":20,"VerseNumber":33,"Text":"Sənə çoxlu təriflər deyək"},{"SurahNumber":20,"VerseNumber":34,"Text":"və Səni çox zikr edək"},{"SurahNumber":20,"VerseNumber":35,"Text":"Şübhəsiz ki, Sən bizi gö­rürsən!”"},{"SurahNumber":20,"VerseNumber":36,"Text":"Allah buyurdu: “Dilədi­yin sənə verildi, ey Musa"},{"SurahNumber":20,"VerseNumber":37,"Text":"Sənə bir dəfə də mərhə­mət gös­tərmişdik"},{"SurahNumber":20,"VerseNumber":38,"Text":"O vaxt ki, anana vəhy olu­nacaq şeyi belə vəhy etdik"},{"SurahNumber":20,"VerseNumber":39,"Text":"“Onu bir sandığa qoyub çaya bu­rax ki, çay onu sahilə at­sın və həm Mə­nim düşmə­nim, həm də onun düşməni olan bi­risi onu gö­türsün”. Göz­üm önündə boya-başa çatdı­rılasan deyə, Öz tərə­fim­dən sənə qar­şı qullarım ara­sında məhəbbət oyatdım"},{"SurahNumber":20,"VerseNumber":40,"Text":"O zaman bacın gedib ca­maata de­yirdi: “Sizə onun qay­ğı­sına qa­lacaq bi­risini göstə­rim­mi?” Beləliklə, gözü ay­dın ol­sun və qəm ye­məsin deyə, sə­ni anana qaytardıq. Sən boya-başa çatdıqda bir nə­fə­ri öldür­dün. O vaxt Biz səni qəm-qüs­sədən qurtardıq. Biz səni çə­tin sınaqlardan keçirtdik. Sən il­lərlə Məd­yən əhli içində qal­dın. Sonra da müəy­yən olun­muş məqama gəlib çatdın, ey Musa"},{"SurahNumber":20,"VerseNumber":41,"Text":"Mən səni Özümə pey­ğəm­­bər seç­dim"},{"SurahNumber":20,"VerseNumber":42,"Text":"Sən və qardaşın möcü­zələ­rimlə gedin və Məni zikr etməkdə zə­iflik gös­tərməyin"},{"SurahNumber":20,"VerseNumber":43,"Text":"Fironun yanına gedin. Çün­ki o, həddini aşmışdır"},{"SurahNumber":20,"VerseNumber":44,"Text":"Onunla yumşaq danı­şın. Bəlkə, öyüd-nəsihət qəbul et­sin, ya­xud qorx­sun!”"},{"SurahNumber":20,"VerseNumber":45,"Text":"Onlar dedilər: “Ey Rəb­bi­miz! Biz, onun bizə şiddətli cəza ver­mə­sin­dən və ya həd­dini aşma­sından qorxuruq”"},{"SurahNumber":20,"VerseNumber":46,"Text":"Allah buyurdu: “Qorx­ma­yın, çün­ki Mən sizinləyəm, eşi­di­rəm və gö­rü­rəm"},{"SurahNumber":20,"VerseNumber":47,"Text":"Onun yanına gedib de­yin: “Biz sənin Rəbbinin elçi­lə­riyik. İs­rail oğul­la­rını bizim­lə göndər və onlara əziyyət ver­mə. Biz sənin ya­nına Rəb­bin­dən də­lillə gəlmi­şik. Doğru yol­la gedənlərə salam ol­sun"},{"SurahNumber":20,"VerseNumber":48,"Text":"Bizə vəhy edildi ki, əzab, haqqı ya­lan sayıb üz dön­də­rən­lərə ve­rilə­cək­dir!”"},{"SurahNumber":20,"VerseNumber":49,"Text":"Firon dedi: “Rəbbiniz kim­dir, ey Musa?”"},{"SurahNumber":20,"VerseNumber":50,"Text":"Musa dedi: “Rəbbimiz hər şeyə öz xilqətini verən, son­ra da ona doğru yolu gös­tə­rən­dir!”"},{"SurahNumber":20,"VerseNumber":51,"Text":"Firon dedi: “Bəs əvvəlki nəsillərin halı necə olacaq?”"},{"SurahNumber":20,"VerseNumber":52,"Text":"Musa dedi: “Onlar haq­qın­dakı bil­gi Rəbbimin yanın­da olan bir Kitab­da­dır. Rəb­bim nə xəta edir, nə də unu­dur!”"},{"SurahNumber":20,"VerseNumber":53,"Text":"O, yer üzünü sizin üçün beşik et­miş, orada sizin üçün yol­lar sal­mış və göydən su en­dir­miş­dir. Biz onunla cür­bəcür bitkilər­dən cüt-cüt yetişdirdik"},{"SurahNumber":20,"VerseNumber":54,"Text":"Onlardan həm özünüz ye­yin, həm də heyvanlarınızı yem­lə­yin. Həqiqətən, bunlarda ba­şa düşənlər üçün dəlil­lər var­dır"},{"SurahNumber":20,"VerseNumber":55,"Text":"Biz sizi torpaqdan yarat­dıq. Sizi ora qaytaracaq və bir daha ora­dan çı­xardacağıq"},{"SurahNumber":20,"VerseNumber":56,"Text":"Biz dəlillərimizin hamı­sını Firona göstərdik. O isə bu də­lil­ləri ya­lan sayıb qəbul et­mə­di"},{"SurahNumber":20,"VerseNumber":57,"Text":"Firon dedi: “Sən öz seh­rinlə bizi öz torpağımızdan qo­­vub çı­xart­mağamı gəlmisən, ey Musa"},{"SurahNumber":20,"VerseNumber":58,"Text":"Biz də sənə buna bənzər bir sehr göstərə bilərik. Bizim­lə öz aran­da gö­rüş vaxtı təyin et. Nə biz, nə də sən və­də xilaf çıxma­yaq. Bu hamımız üçün mü­nasib bir yerdə olsun”"},{"SurahNumber":20,"VerseNumber":59,"Text":"Musa dedi: “Görüş vax­tınız bay­ram günü, camaatın bir yerə top­laşacağı səhər vax­tıdır!”"},{"SurahNumber":20,"VerseNumber":60,"Text":"Firon üz çevirdi, sonra da bütün hiyləgərlik vasitələ­rini (sehr­bazlarının hamısını) toplayıb gəldi"},{"SurahNumber":20,"VerseNumber":61,"Text":"Musa onlara dedi: “Vay ha­lınıza! Allaha qarşı yalan uy­dur­ma­yın, yoxsa O sizi əzabla məhv edər. İftira yaxan ziyana uğra­yar"},{"SurahNumber":20,"VerseNumber":62,"Text":"Fironun adamları öz ara­la­rında iş­lə­ri barəsində mü­ba­hisə edib xəlvətcə söh­bət et­di­lər"},{"SurahNumber":20,"VerseNumber":63,"Text":"Onlar dedilər: “Bu ikisi, doğ­ru­dan da, sehrbazdır. On­lar öz sehr­ləri ilə sizi torpa­ğı­nız­dan qo­vub çıxartmaq və si­zin ən gözəl yo­lunu­zu aradan gö­tür­mək istə­yirlər"},{"SurahNumber":20,"VerseNumber":64,"Text":"Odur ki, bütün hiylə­lə­rinizi cəm­ləşdirib meydana dəs­tə-dəs­tə gəlin. Bu gün qə­ləbə çalan xilas olacaqdır”"},{"SurahNumber":20,"VerseNumber":65,"Text":"Sehrbazlar dedilər: “Ey Musa! Ya sən əvvəlcə əlində­kini at, ya da birinci atan biz olaq!”"},{"SurahNumber":20,"VerseNumber":66,"Text":"Musa dedi: “Yox, siz atın!” Sehr­bazlar əllərindəki­ləri yerə atan ki­mi sehr­ləri sayə­sin­də ona elə gəldi ki, onların kən­dirləri və ço­maq­ları hərəkətə gə­lib sürünür"},{"SurahNumber":20,"VerseNumber":67,"Text":"Musanın ürəyi xoflandı"},{"SurahNumber":20,"VerseNumber":68,"Text":"Biz dedik: “Qorxma, qa­lib gələn mütləq sən ola­caq­san"},{"SurahNumber":20,"VerseNumber":69,"Text":"Sağ əlindəkini yerə at, on­ların qurduqlarını udsun. On­ların qur­duqları sadəcə sehr­baz hiylə­sidir. Sehrbaz isə, hara ge­dirsə-get­sin, uğur qazan­maz”"},{"SurahNumber":20,"VerseNumber":70,"Text":"Sehrbazlar səcdəyə qa­panıb de­di­lər: “Biz Harunun və Mu­sa­nın Rəbbinə iman gə­tir­dik!”"},{"SurahNumber":20,"VerseNumber":71,"Text":"Firon dedi: “Mən sizə izin ver­mə­mişdən əvvəl siz ona iman gə­tirdiniz? Şübhəsiz ki, o sizə sehr öyrədən böyü­yü­nüz­dür. Mən si­zin əllərinizi və ayaq­larınızı çar­paz kəsdi­rə­cək, özünüzü də xur­ma ağac­la­rının gövdələ­rin­də çar­mıxa çə­kəcə­yəm. Onda han­sı­mı­zın əza­bı­nın daha şid­dət­li və daha sü­rəkli ol­duğunu bilə­cəksi­niz!”"},{"SurahNumber":20,"VerseNumber":72,"Text":"Onlar dedilər: “Biz heç vaxt səni bizə gələn bu aydın dəlil­lər­dən və bizi yaradandan üstün tutmayacağıq. İndi nə hökm ve­rə­­cəksənsə, ver. Sən ancaq bu dün­yada hökm verə bilərsən"},{"SurahNumber":20,"VerseNumber":73,"Text":"Həqiqətən, biz Rəbbi­mi­zə iman gətirdik ki, O bizi gü­nahla­rı­mıza və sənin bizi məc­bur etdir­diyin sehrə görə ba­ğışlasın. Alla­hın mükafatı daha xeyir­li, cəzası isə daha sü­rək­li­dir!”"},{"SurahNumber":20,"VerseNumber":74,"Text":"Kim Rəbbinin hüzuruna gü­nah­kar kimi gələrsə, cəhən­nəm­lik olar. O, orada nə ölər, nə də yaşayar"},{"SurahNumber":20,"VerseNumber":75,"Text":"Kim Onun hüzuruna yax­şı əməl­lər etmiş bir mömin ki­mi gə­lər­sə, on­la­ra ən yüksək də­rə­cələr nəsib olar –"},{"SurahNumber":20,"VerseNumber":76,"Text":"ağacları altından çaylar axan Ədn cən­nətləri. Onlar orada əbədi qalarlar. Bu, günahlar­dan təmizlənənlərin mükafa­tı­dır"},{"SurahNumber":20,"VerseNumber":77,"Text":"Biz Musaya: “Qullarım­la birlikdə gecə yola çıx, əsanı suya vur­maqla onlar üçün də­niz­də quru yol aç. Düşmənin si­zə çat­ma­sın­dan qorxma, çə­kin­mə!”– de­yə vəhy etdik"},{"SurahNumber":20,"VerseNumber":78,"Text":"Firon öz ordusu ilə on­ları təqib etdi və dəniz onları qap­la­yıb batırdı"},{"SurahNumber":20,"VerseNumber":79,"Text":"Firon öz xalqını azğın­lığa sürük­lədi və onlara doğru yol gös­tər­mədi"},{"SurahNumber":20,"VerseNumber":80,"Text":"Ey İsrail oğulları! Biz si­zi düşmə­ninizdən xilas etdik. Sizə sağ tə­rəfiniz­dəki Tur dağının ya­nına gəlmə­yi­niz üçün vədə ver­dik. Sizə göy­­dən manna və bil­dirçin en­dirdik"},{"SurahNumber":20,"VerseNumber":81,"Text":"Sizə verdiyimiz ruzilə­rin təmi­zin­dən yeyin və bunda həddi aş­ma­yın, yoxsa sizə qə­zəbim tu­tar. Qəzəbimə gəlmiş kimsə isə bəd­bəxt olar"},{"SurahNumber":20,"VerseNumber":82,"Text":"Mən, həqiqətən də, töv­bə edib, iman gətirib yaxşı iş­lər gö­rən, sonra da doğru yolu tutanları bağışlayıram"},{"SurahNumber":20,"VerseNumber":83,"Text":"Allah buyurdu: “Səni öz qövmün­dən ayrılmağa tələsdi­rən nə idi, ey Mu­sa?”"},{"SurahNumber":20,"VerseNumber":84,"Text":"Musa dedi: “Onlar da ar­xamca gə­lirlər. Məndən razı qa­la­san deyə, Sə­nin yanına tə­ləs­dim, ey Rəbbim!”"},{"SurahNumber":20,"VerseNumber":85,"Text":"Allah buyurdu: “Səndən sonra qövmünü sınağa çəkdik. Sa­mi­ri onları yoldan çı­xartdı”"},{"SurahNumber":20,"VerseNumber":86,"Text":"Musa qəzəbli, kədərli halda qöv­münün yanına qayı­dıb de­di: “Ey qöv­müm! Mə­gər Rəbbiniz sizə gözəl bir vəd vermə­miş­di­mi? Doğru­danmı bu vaxt sizə uzun gəldi? Yoxsa Rəbbi­niz­dən sizə bir qəzəb gəl­məsini istəyib mənə verdi­yiniz vədə xilaf çıxdınız?”"},{"SurahNumber":20,"VerseNumber":87,"Text":"Onlar dedilər: “Biz sənə verdi­yi­miz vədə öz ixtiyarı­mız­la xi­laf çıxma­dıq. Lakin biz o xalqın zinət əşyasından olan ağır yük­lər­lə yüklənmiş­dik. Biz onları oda atdıq. Həmçinin Sa­miri də onu oda atdı”"},{"SurahNumber":20,"VerseNumber":88,"Text":"Samiri onlar üçün bö­yü­rən bir buzov heykəli dü­zəlt­di. Bu­zo­va məftun olanlar: “Si­zin də məbudunuz, Musanın da məbudu bu­­dur. Lakin o bunu unut­muş­dur”– dedilər"},{"SurahNumber":20,"VerseNumber":89,"Text":"Məgər bu heykəlin on­lara heç bir cavab vermədiyini, on­lara nə bir zərər, nə də bir fay­da ver­məyə qadir olma­dı­ğını gör­mür­dü­lər­mi"},{"SurahNumber":20,"VerseNumber":90,"Text":"Bundan əvvəl Harun on­lara de­mişdi: “Ey qövmüm! Siz bu­nunla an­caq sınağa çə­kil­di­niz. Həqiqətən, sizin Rəb­biniz Mər­hə­mət­li Allahdır. Mənə ta­be olun və əmrimə itaət edin!”"},{"SurahNumber":20,"VerseNumber":91,"Text":"Onlar: “Musa yanımıza qa­yıt­ma­yınca biz ona sitayiş et­mək­dən əl çək­məyəcəyik!”– de­dilər"},{"SurahNumber":20,"VerseNumber":92,"Text":"Musa dedi: “Ey Harun! On­ların azdıqlarını gördüyün za­man sənə nə mane oldu ki"},{"SurahNumber":20,"VerseNumber":93,"Text":"ardımca gəlmədin? Əm­ri­mə qar­şımı çıxdın"},{"SurahNumber":20,"VerseNumber":94,"Text":"Harun dedi: “Ey ana­mın oğlu! Saqqalımdan, saçımdan tut­ma. Doğ­ru­su, mən sənin: “İs­rail oğul­larını bir-bi­rindən ayır­dın, sö­zü­mə baxma­dın!”– de­yəcəyindən qorxdum"},{"SurahNumber":20,"VerseNumber":95,"Text":"Musa dedi: “Məqsədin nə idi, ey Samiri?”"},{"SurahNumber":20,"VerseNumber":96,"Text":"O dedi: “Mən onların gör­mədik­lərini gördüm. Mən o el­çi­nin ləpi­rin­dən (Cəbrailin atı­nın ayağı dəydiyi yer­dən) bir ovuc tor­paq gö­türdüm və onu bəzək əşyalarının üstünə atdım. Nəfsim mə­ni buna sövq etdi”"},{"SurahNumber":20,"VerseNumber":97,"Text":"Musa dedi: “Çıx get! Sən həyatın boyu: “Mənə to­xun­ma­yın, mən də sizə toxun­ma­yım!”– de­məli olacaqsan. Səni həm də qur­tu­la bilmə­yə­cəyin əzab gü­nü göz­ləyir. Sən sitayiş etdiyin məbu­duna bax. Biz onu yan­dı­racaq, sonra da dənizə sovu­ra­cağıq"},{"SurahNumber":20,"VerseNumber":98,"Text":"Sizin məbudunuz yalnız Özün­dən başqa heç bir haqq mə­bud ol­ma­yan Allah­dır. O, elm ilə hər şeyi əhatə edir”"},{"SurahNumber":20,"VerseNumber":99,"Text":"Beləcə, olub-keçmiş əh­va­latlar­dan sənə danışırıq. Ar­tıq sə­nə Öz tərə­fimiz­dən Zikr vermişik"},{"SurahNumber":20,"VerseNumber":100,"Text":"Ondan üz döndərənlər Qi­yamət günü ağır bir günah yükü da­şıyacaqlar"},{"SurahNumber":20,"VerseNumber":101,"Text":"Onlar bu vəziyyətdə əbədi qala­caqlar. Qiyamət gü­nü on­la­rın daşı­yaca­ğı yük nə pis yük ola­caqdır"},{"SurahNumber":20,"VerseNumber":102,"Text":"O gün sur üfürüləcək və o gün günahkarları gözləri göm-göy göyər­miş halda bir yerə top­la­yacağıq"},{"SurahNumber":20,"VerseNumber":103,"Text":"Onlar öz aralarında pı­çıl­daşıb deyəcəklər: “Dünyada cəmi on gün qal­dınız!”"},{"SurahNumber":20,"VerseNumber":104,"Text":"Biz onların nə deyə­cək­lərini də yaxşı bilirik. On­ların ən ağıl­lısı: “Dün­yada cə­misi bir gün qaldınız!”– de­yə­cək"},{"SurahNumber":20,"VerseNumber":105,"Text":"Səndən dağlar haq­qın­da soru­şurlar. De: “Rəbbim on­­ları da­ğıdıb ha­vaya sovu­racaq"},{"SurahNumber":20,"VerseNumber":106,"Text":"oranı boş düzəngaha çe­­virəcək­dir"},{"SurahNumber":20,"VerseNumber":107,"Text":"Sən orada nə bir eniş, nə də bir yoxuş görə biləcək­sən”"},{"SurahNumber":20,"VerseNumber":108,"Text":"O gün insanlar heç bir yana meyl etmədən carçının ar­xa­sın­ca yeri­yə­cəklər. Mər­hə­mətli Allahın qarşısında səslər kəsilə­cək və sən yalnız pıçıltı eşi­də­cək­sən"},{"SurahNumber":20,"VerseNumber":109,"Text":"O gün Mərhəmətli Alla­hın izin verdiyi və söz demə­si­nə ra­zı ol­duğu şəxs­lər­dən baş­qa heç kimin şəfaəti fayda ver­mə­yə­cək­dir"},{"SurahNumber":20,"VerseNumber":110,"Text":"Allah onların gələcə­yi­ni də, keç­mişini də bilir. On­la­rın el­mi isə Onu ehtiva edə bil­məz"},{"SurahNumber":20,"VerseNumber":111,"Text":"O gün üzlər əbə­di Ya­şa­yan, yara­dılanların Qəyyu­mu olan Allah qar­şısın­da zəlil görkəm alacaq. Günaha ba­tan­lar isə zi­ya­na uğrayacaqlar"},{"SurahNumber":20,"VerseNumber":112,"Text":"Mömin olub yaxşı işlər görən şəxslər isə nə haqsızlığa mə­ruz qalmaqdan, nə də savabının əksilməsindən qorx­arlar"},{"SurahNumber":20,"VerseNumber":113,"Text":"Beləliklə, Biz onu ərəb­cə Quran olaraq nazil et­dik. Biz ora­da təhdidləri dönə-dönə açıq­ladıq ki, bəlkə, onlar pis əməllə­rindən çə­kinsinlər və ya ibrət al­sınlar"},{"SurahNumber":20,"VerseNumber":114,"Text":"Haqq Hökmdar olan Allah uca­dır! Onun ayələrinin vəhyi sə­nə ta­mam­lanmayınca Qu­ranı oxumağa tələsmə və: “Ey Rəbbim! El­mimi artır!”– de"},{"SurahNumber":20,"VerseNumber":115,"Text":"Biz bundan əvvəl Adəm­lə də əhd bağlamışdıq. Lakin o, əh­di unutdu və Biz onda əzm gör­mədik"},{"SurahNumber":20,"VerseNumber":116,"Text":"Bir zaman mələklərə: “Adəmə səcdə edin!”– demiş­dik. İb­lis­dən başqa ha­mısı səc­də etdi. O, səcdə etməkdən im­ti­na etdi"},{"SurahNumber":20,"VerseNumber":117,"Text":"Biz dedik: “Ey Adəm! Bu, həm sə­nin, həm də zövcə­nin düş­mə­nidir. O sizi Cən­nət­­dən çıxart­masın, yoxsa bəd­bəxt olarsan"},{"SurahNumber":20,"VerseNumber":118,"Text":"Sən orada nə ac qala­caq, nə də çılpaq olacaqsan"},{"SurahNumber":20,"VerseNumber":119,"Text":"Sən orada nə susa­ya­caq, nə də bürküdən əziyyət çəkə­cək­sən!”"},{"SurahNumber":20,"VerseNumber":120,"Text":"Şeytan ona vəsvəsə edib dedi: “Ey Adəm! Sənə əbə­diy­yət ağa­cını və tü­kənmə­yəcək bir mülkü göstərimmi?”"},{"SurahNumber":20,"VerseNumber":121,"Text":"İkisi də ondan yedilər və ayıb yerləri özlərinə görün­dü. On­lar üstlə­ri­nə Cənnət ağacla­rı­nın yarpaqların­dan ört­məyə baş­la­dı­lar. Beləliklə, Adəm Rəb­­binə asi olub səhv yol tutdu"},{"SurahNumber":20,"VerseNumber":122,"Text":"Sonra Rəbbi onu seçib tövbəsini qəbul etdi və onu doğru yo­la yönəltdi"},{"SurahNumber":20,"VerseNumber":123,"Text":"Allah buyurdu: “Bir-bi­ri­nizə düş­­mən kəsilərək ha­mı­nız bu­radan ye­rə enin. Mən­dən sizə doğru yol gös­təri­cisi gəl­di­yi za­man hər kəs Mə­nim doğ­ru yol göstərən bə­lədçimin ar­dınca get­sə, nə yo­lunu azar, nə də bəd­bəxt olar"},{"SurahNumber":20,"VerseNumber":124,"Text":"Kim Mənim Zikrimdən üz dön­dərsə, onun güzəranı sı­xın­tı­lı olacaq və Biz Qiyamət günü onu kor kimi hüzuru­mu­za gətirə­cə­yik”"},{"SurahNumber":20,"VerseNumber":125,"Text":"O deyəcək: “Ey Rəb­bim! Mən dün­yada görürdümsə, indi nə üçün məni məhşərə kor ola­raq gə­tir­din?”"},{"SurahNumber":20,"VerseNumber":126,"Text":"Allah deyəcək: “Elədir! Çünki sə­nə ayələrimiz gəldi, sən isə onları unut­dun. Bu gün də sən beləcə unudu­la­caq­san!”"},{"SurahNumber":20,"VerseNumber":127,"Text":"Biz həddi aşanı və Rəb­bi­nin ayələrinə inanmayanı be­lə cə­za­lan­dırı­rıq. Axirət əzabı isə, daha şiddətli və daha sürək­li­dir"},{"SurahNumber":20,"VerseNumber":128,"Text":"Onlardan əvvəl öz məs­kənlə­rin­də gəzib dolaşan ne­çə-neçə nə­sli məhv etmə­yi­miz onlara dərs olma­dı­mı? Həqi­qə­­tən, bun­da ağıl sahibləri üçün ibrətlər vardır"},{"SurahNumber":20,"VerseNumber":129,"Text":"Əgər Rəbbin tərəfin­dən əvvəl­cə­dən vəd edilmiş Söz və mü­əyyən edil­miş bir vaxt ol­ma­saydı, əzab onları dər­hal ya­xala­yar­dı"},{"SurahNumber":20,"VerseNumber":130,"Text":"Onların dediklərinə sə­bir et. Gü­nəş doğmamışdan və bat­ma­mış­dan əv­vəl Rəbbini həmd-səna ilə təriflə, gecə­nin bəzi saat­la­rında və gündüzün iki başında Ona təriflər de ki, bəlkə razı qa­la­san"},{"SurahNumber":20,"VerseNumber":131,"Text":"Kafirlərdən bəzisini sı­na­­maq üçün onlara dünya hə­ya­tının bərbəzəyi kimi ver­di­yi­miz şey­lərə gözünü dikmə. Rəb­bi­nin verdiyi ruzi daha xeyirli və daha sürəklidir"},{"SurahNumber":20,"VerseNumber":132,"Text":"Ailənə namaz qılmağı əmr et, özün də onu səbirlə ye­ri­nə ye­tir. Biz sən­dən ruzi istə­mi­rik, əksinə sənə ruzi verən Bi­zik. Gözəl aqi­bət təqvaya bağ­lı­dır"},{"SurahNumber":20,"VerseNumber":133,"Text":"Kafirlər: “Nə üçün o, Rəb­bindən bizə bir dəlil gətir­mir?”– de­dilər. Mə­gər onlara əvvəlki səhifələrdə olanların açıq-ay­dın də­li­li çatmadımı"},{"SurahNumber":20,"VerseNumber":134,"Text":"Əgər Biz onları bun­dan əvvəl (Muhəmməd pey­ğəmbər və Quran gəl­məzdən öncə) əzabla məhv etsəydik, deyərdilər: “Ey Rəb­bimiz! Nə üçün bi­zə bir pey­ğəmbər gön­dərmədin ki, biz də zə­lil və rüsvay ol­mazdan əvvəl Sə­nin ayələrinə tabe olaq?”"},{"SurahNumber":20,"VerseNumber":135,"Text":"De: “Hamı gözləyir, siz də göz­lə­yin. Tezliklə siz kimin doğ­ru yol sahibi olduğunu və kimin haqq yola yönəl­di­yini bilə­cək­siniz!”"}]}