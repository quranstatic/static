{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"Da sunan Allah, Mai rahama, Mai jin ƙai"},{"SurahNumber":1,"VerseNumber":2,"Text":"Godiya ta tabbata ga Allah, Ubangijin halittu"},{"SurahNumber":1,"VerseNumber":3,"Text":"Mai rahama, Mai jin ƙai"},{"SurahNumber":1,"VerseNumber":4,"Text":"Mai nuna Mulkin Ranar Sakamako"},{"SurahNumber":1,"VerseNumber":5,"Text":"Kai muke bauta wa, kuma Kai muke neman taimakonKa"},{"SurahNumber":1,"VerseNumber":6,"Text":"Ka shiryar da mu ga hanya madaidaiciya"},{"SurahNumber":1,"VerseNumber":7,"Text":"Hanyar waɗanda Ka yi wa ni'ima, ba waɗanda aka yi wa fushi ba, kuma ba ɓatattu ba"},{"SurahNumber":2,"VerseNumber":1,"Text":"L. M"},{"SurahNumber":2,"VerseNumber":2,"Text":"Wancan ne Littafi, babu shakka a cikinsa, shiriya ne ga masu taƙawa"},{"SurahNumber":2,"VerseNumber":3,"Text":"Waɗanda suke yin imani game da gaibi, kuma suna tsayar da salla, kuma daga abin da Muka azurta su suna ciyarwa"},{"SurahNumber":2,"VerseNumber":4,"Text":"Kuma waɗanda suke yin imani da abin da aka saukar zuwa gare ka, da abin da aka saukar daga gabaninka, kuma game da Lahira suna yin yaƙini"},{"SurahNumber":2,"VerseNumber":5,"Text":"Waɗannan suna kan shiriya, daga Ubangjinsu, kuma waɗannan su ne masu cin nasara"},{"SurahNumber":2,"VerseNumber":6,"Text":"Lalle ne waɗanda suka kafirta daidai ne a kansu, shin ka yi musu gargaɗi ko ba ka yi musu gargaɗi ba, ba za su yi imani ba"},{"SurahNumber":2,"VerseNumber":7,"Text":"Allah Ya sa hatimi a kan zukatansu, da a kan jinsu, kuma a Kan ganin su akwai wata yana; kuma suna da wata azaba mai girma"},{"SurahNumber":2,"VerseNumber":8,"Text":"Kuma akwai daga mutane wanda yake cewa: \"Mun yi imani da Allah kuma da Yinin Lahira.\" Alhali kuwa su ba muminai ba ne"},{"SurahNumber":2,"VerseNumber":9,"Text":"Suna yaudarayya da Allah da waɗanda suka yi imani, alhali ba su yaudarar kowa face kansu, kuma ba su sakankancewa"},{"SurahNumber":2,"VerseNumber":10,"Text":"A cikin zukatansu akwai wata cuta. Sai Allah Ya ƙaramusu wata cuta, kuma suna da azaba mai raɗaɗi saboda abin da suka kasance suna yi na ƙarya"},{"SurahNumber":2,"VerseNumber":11,"Text":"Kuma idan aka ce musu: \"Kada ku yi ɓarna a cikin ƙasa,\" sukan ce: \"Mu masu kyautatawa kawai ne"},{"SurahNumber":2,"VerseNumber":12,"Text":"To, lalle ne su, sune masu ɓarna, kuma amma ba su sansancewa"},{"SurahNumber":2,"VerseNumber":13,"Text":"Kuma idan aka ce musu: \"ku yi imani kamar yadda mutane suka yi imani,\" sukan ce: \"Za mu yi imani ne kamar yadda wawaye suka yi imani?\" To, lalle ne su, su ne wawaye, kuma amma ba su sani"},{"SurahNumber":2,"VerseNumber":14,"Text":"Kuma idan sun haɗu da waɗanda suka yi imani, sukan ce: \"Mun yi imani. \"Kuma idan sun wofinta zuwa ga shaiɗanunsu, sukan ce: \"Lalle ne muna tare da ku: Mu masu izgili, kawai ne"},{"SurahNumber":2,"VerseNumber":15,"Text":"Allah Yana yin izgili gare su kuma Yana taimakon su a cikin ɓatarsu, suna ɗimuwa"},{"SurahNumber":2,"VerseNumber":16,"Text":"Waɗannan su ne waɗanda suka sayi ɓata da shiriya, sai fataucinsu bai yi riba ba, kuma ba su kasance masu shiryuwa ba"},{"SurahNumber":2,"VerseNumber":17,"Text":"Misalinsu shi ne kamar misalin wanda ya hura wuta, to, a lokacin da ta haskake abin da yake gefensa (na abin tsoro), Allah Ya tafi da haskensu, kuma Ya bar su a cikin duffai, ba su gani"},{"SurahNumber":2,"VerseNumber":18,"Text":"Kurame, bebaye, makafi, saboda haka ba su komowa"},{"SurahNumber":2,"VerseNumber":19,"Text":"Ko kuwa kamar girgije mai zuba daga sama, a cikinsa akwai duffai da tsawa da walƙiya: suna sanyawar yatsunsu a cikin kunnuwansu daga tsawarwakin, domin tsoron mutuwa. Kuma Allah Mai kewayewane ga kafirai"},{"SurahNumber":2,"VerseNumber":20,"Text":"Walƙiyar tana yin kusa ta fizge gannansu, ko da yaushe ta haskaka musu, sai su yi tafiya a cikinta, kuma idan ta yi duhu a kansu, sai su yi tsaye. Kuma da Allah Ya so, sai Ya tafi da jinsu da gannansu. Lalle ne Allah a kan dukan kome Mai ikon yi ne"},{"SurahNumber":2,"VerseNumber":21,"Text":"Ya ku mutane! Ku bauta wa Ubangjinku, Wanda Ya halicce ku, ku da waɗanda suke daga gabaninku, tsammaninku ku kare kanku"},{"SurahNumber":2,"VerseNumber":22,"Text":"Wanda Ya sanya muku ƙasa shimfiɗa, kuma sama gini, kuma Ya saukar da ruwa daga sama, sa'an nan Ya fitar da abinci daga 'ya'yan itace game da shi, saboda ku. Saboda haka kada ku sanya wa Allah wasu kishiyoyi, alhali kuwa kuna sane"},{"SurahNumber":2,"VerseNumber":23,"Text":"Kuma idan kun kasance a cikin shakka daga abin da Muka sassaukar ga Bawanmu, to, ku zo da sura guda daga misalinsa (Alƙur'ani). Kuma ku kirawo shaidunku baicin Allah, idan kun kasance masu gaskiya"},{"SurahNumber":2,"VerseNumber":24,"Text":"To, idan ba ku aikata (kawo sura) ba, to, ba za ku aikataba, saboda haka, ku ji tsoron wuta, wadda makamashinta mutane da duwatsu ne, an yi tattalinta domin kafurai"},{"SurahNumber":2,"VerseNumber":25,"Text":"Kuma ka bayar da bishara ga waɗanda suka yi imani. kuma suka aikata ayyuka na ƙwarai, cewa lallene, suna da gidajen Aljanna, ƙoramu na gudana daga ƙarƙashinsu. Ko da yaushe aka azurta su da abinci daga wasu 'ya'yan itace daga gare su, sai su ce: \"Wannan shi ne aka azurta mu da shi daga gabanin haka,\" Kuma a je musu da shi yana mai kama da juna, Kuma suna da, a cikin su, matan aure masu tsarki, kuma su, cikin su madawwama ne"},{"SurahNumber":2,"VerseNumber":26,"Text":"Lalle ne, Allah ba Ya jin kunyar Ya bayyana wani misali, kowane iri ne, sauro da abin da yake bisa gare shi. To, amma waɗanda suka yi imani, sai su san cewa lalle shi ne gaskiya daga Ubangijin su, kuma amma waɗanda suka kafirta, sai su ce: \"Mene ne Allah Ya yi nufi da wannan ya zama misali?\" na ɓatar da wasu masu yawa da shi, kuma Yana shiryar da wasu masu yawada shi, kuma ba Ya ɓatarwa da shi face fasiƙai"},{"SurahNumber":2,"VerseNumber":27,"Text":"Waɗanda suke warware alƙawarin Allah daga bayan ƙulla shi, kuma su yanke abin da Allah Ya yi umurni da shi a sadar, kuma suna ɓarna a cikin ƙasa, waɗannan su ne masu hasara"},{"SurahNumber":2,"VerseNumber":28,"Text":"Yaya kuke kafirta da Allah, alhali kuwa kun kasance matattu sa'an nan Ya rayar da ku, sa'nnan kuma Ya matar da ku, sa'an nan kuma Ya raya ku, sa'an nan zuwa gare Shi ake mayar da ku"},{"SurahNumber":2,"VerseNumber":29,"Text":"Shi ne Wanda Ya halitta muku abin da ke a cikin ƙasa gaba ɗaya, sa'an nan kuma Ya daidaita zuwa sama, sa'an nan Y a aikata su sammai bakwai. Kuma Shi ga dukan komai Masani ne"},{"SurahNumber":2,"VerseNumber":30,"Text":"Kuma a lokacin da Ubangijinka Ya ce ga mala'iku: \"Lalle ne, Ni Mai sanya wani halifa ne a cikin ƙasa,\" suka ce: \"Ashe, za Ka sanya a cikinta, wanda zai yi ɓarna a cikinta, kuma mu, muna yi maka tasbihi tare da gode maka, kuma muna tsarkakewa gareka\" Ya ce: \"Lalle ne, Ni Na san abin da ba ku sani ba"},{"SurahNumber":2,"VerseNumber":31,"Text":"Kuma Ya sanar da Adam sunaye dukansu, sa'an nan kuma ya gitta su a kan mala'iku, sa'n nan Ya ce: \"Ku gaya mini sunayen waɗannan, idan kun nasance masu gaskiya"},{"SurahNumber":2,"VerseNumber":32,"Text":"Suka ce: \"Tsarki ya tabbata a gare Ka! Babu sani a gare mu, lalle ne Kai, Kai ne Masani, Mai hikima"},{"SurahNumber":2,"VerseNumber":33,"Text":"Ya ce: \"Ya Adam! Ka gaya musu sunayensu.\" To, a lokacin da ya gaya musu sunayensu, (Allah) Ya ce: \"Ashe, ban ce muku ba, lalle Ni, Ina sane da gaibin sammai da ƙasa, kuma (Ina sane da) abin da kuke bayyanawa da abin da kuka kasance kuna ɓoyewa"},{"SurahNumber":2,"VerseNumber":34,"Text":"Kuma a lokacin da Muka ce ga mala'iku: \"Ku yi sujada ga Adam,\" Sai suka yi sujada, face Ibilisa ya ƙi, kuma ya yi girman kai, kuma ya kasance daga kafirai"},{"SurahNumber":2,"VerseNumber":35,"Text":"Kuma muka ce: \"Ya Adam! Ka zauna kai da matarka a gidan Aljanna, kuma ku ci daga gare ta, bisa wadata, inda kuke so, kuma kada ku kusanci wannan itaciyar, har ku kasance daga azzalumai"},{"SurahNumber":2,"VerseNumber":36,"Text":"Sai Shaiɗan ya talalaɓantar da su ga barinta, sai ya fitar da su daga abin da suka kasance a cikinsa. Kuma muka ce: \"Sashenku na maƙiyi ga sashe, kuma kuna da a cikin ƙasa matabbata da jin daɗi zuwa ga wani lokaci"},{"SurahNumber":2,"VerseNumber":37,"Text":"Sai Adam ya karɓi wasu kalmomi daga Ubangjjinsa, saboda haka ya karɓi tuba a kansa. Lalle ne Shi, Shi ne Mai karɓar tuba, Mai jin ƙai"},{"SurahNumber":2,"VerseNumber":38,"Text":"Muka ce: \"Ku ku sauka daga gare ta gaba ɗaya. To, imma lalle shiriya ta je muku daga gare Ni, to, wanda ya bi shiriya ta to, babu tsoro a kansu, kuma ba su yin baƙin ciki"},{"SurahNumber":2,"VerseNumber":39,"Text":"Kuma waɗanda suka kafirta, kuma suka ƙaryata game da ayoyinMu, waɗannan su ne abokan Wuta; su a cikinta madawwama ne"},{"SurahNumber":2,"VerseNumber":40,"Text":"Ya Bani Isra'Ila! Ku tuna ni'imaTa a kanku, kuma ku cika alƙawariNa, In cika muku da alƙawarinku. kuma Ni, ku ji tsoro Na"},{"SurahNumber":2,"VerseNumber":41,"Text":"Kuma, ku yi imani da abin da na saukar, mai gaskatawa ga abin da yake tare da ku, kuma kada ku kasance farkon kafiri game da shi, Kuma kada ku sayi 'yan kuɗi kaɗan da ayoyiNa. Kuma ku ji tsoroNa, Ni kaɗai"},{"SurahNumber":2,"VerseNumber":42,"Text":"Kuma kada ku lulluɓe gaskiya da ƙarya, kuma ku ɓoye gaskiya, alhali kuwa kuna sane"},{"SurahNumber":2,"VerseNumber":43,"Text":"Kuma ku tsayar da salla; kuma ku bayar da zakka; kuma ku yi ruku'i tare da masu yin ruku'i"},{"SurahNumber":2,"VerseNumber":44,"Text":"Shin, kuna umurnin mutane da alheri, kuma ku manta da kanku alhali kuwa kuna karatun littafi? Shin, baza ku hankalta ba"},{"SurahNumber":2,"VerseNumber":45,"Text":"Kuma ku nemi taimako da yin haƙuri, da salla. Kuma lalle ne ita, haƙiƙa, mai girma ce face fa a kan masu tsoron Allah"},{"SurahNumber":2,"VerseNumber":46,"Text":"Waɗanda suka tabbata cewa lalle ne su masu haɗuwa da Ubangijinsu, kuma lalle ne su a gareshi masu komawa ne"},{"SurahNumber":2,"VerseNumber":47,"Text":"Ya bani Isra'ila! Ku tuna ni'imaTa, wadda Na ni'imta a kanku, kuma lalle ne Ni, na fifita ku a kan talikai"},{"SurahNumber":2,"VerseNumber":48,"Text":"Kuma ku ji tsron wani yini, (a cikinsa) rai ba ya Wadatar da wani rai da kome, kuma ba a karɓar ceto daga gareshi, kuma ba a karɓar fansa daga gare shi, kuma ba su zama ana taimakon su ba"},{"SurahNumber":2,"VerseNumber":49,"Text":"Kuma a lokacin da muka tsirar da ku daga mutanen Fir'auna, su na taya muku muguntar azaba, su na yayyanke ɗiyanku maza su na rayar da matanku. Kuma a cikin wancan akwai jarabawa mai girma daga Ubangijinku"},{"SurahNumber":2,"VerseNumber":50,"Text":"Kuma a lokacin da Muka raba teku saboda ku, sai Muka tsirar da ku kuma Muka nutsar da mutanen Fir'auna, alhali kuwa ku kuna kallo"},{"SurahNumber":2,"VerseNumber":51,"Text":"Kuma a lokacin da muka yi wa'adi ga Musa, dare arba'in, sa'an nan kuma kuka riƙi maraƙi daga bayansa, alhali ku, kuna masu zalunci (da bauta masa)"},{"SurahNumber":2,"VerseNumber":52,"Text":"Sa'an nan kuma muka yafe muku daga bayan wancan, tsammaninku, kuna godewa"},{"SurahNumber":2,"VerseNumber":53,"Text":"Kuma a lokacin da Muka baiwa Musa Littafi da rarrabewa, tsammaninku, kuna shiryuwa"},{"SurahNumber":2,"VerseNumber":54,"Text":"Kuma a lokacin da Musa ya ce ga mutanensa: \"Ya mutanena! Lalle ne ku, kun zalunci kanku game da riƙonku maraƙin, sai ku tuba zuwa ga Mahaliccinku, sai ku kashe kawunanku. Wancan ne mafii alheri a wajen mahaliccinku. Sa'an nan Ya karɓi tuba a kanku. lalle ne Shi, Shi ne Mai karɓar tuba, Mai jin ƙai"},{"SurahNumber":2,"VerseNumber":55,"Text":"Kuma a lokacin da kuka ce: \"Ya Musa! Ba za mu yi imani ba dominka, sai munga Allah bayyane,\" sabada haka tsawar nan ta kamaku, alhali kuwa kuna kallo"},{"SurahNumber":2,"VerseNumber":56,"Text":"Sa'an nan kuma Muka tayar da ku daga bayan mutuwarku, tsammaninku, kuna godewa"},{"SurahNumber":2,"VerseNumber":57,"Text":"Kuma Muka sanya girgije ya yi inuwa a kanku, kuma Muka saukar da darɓa da tantabaru a kanku; \"Ku ci daga masu daɗin abin da Muka azurta ku.\" kuma ba su zalunce Mu ba, kuma amma kansu suka kasance suna zalunta"},{"SurahNumber":2,"VerseNumber":58,"Text":"Kuma a lokacin da Muka ce: \"Ku shiga wannan alƙarya. San nan ku ci daga gareta, idan kuka so, bisa wadata, kuma ku shiga ƙofa kuna masu tawalu'i, kuma ku ce; \"kayar da zunubai\" Mu gafarta muku laifukanku, kuma za mu ƙara wa masu kyautatawa"},{"SurahNumber":2,"VerseNumber":59,"Text":"Sai waɗanda suka yi zalunci suka sake magana watar wannan da aka ce musu, saboda haka muka saukar a kan waɗanda suka yi zalunci da azaba daga sama saboda abin da suka kasance suna yi na fasiƙanci"},{"SurahNumber":2,"VerseNumber":60,"Text":"Kuma a lokacin da Musa ya nemi shayarwa domin mutanensa, Muka ce; \"Ka doki dutsen da sandarka.\" Sai marmaro goma sha biyu suka ɓuɓɓugo, haƙiƙa, kowaɗanne mutane sun san wurin shansu. \"Ku ci kuma ku sha daga arziƙin Ubangijinku, kuma kada ku yi fasadi, a cikin ƙasa, kuna masu ɓarna"},{"SurahNumber":2,"VerseNumber":61,"Text":"Kuma a lokacin da kuka ce: \"Ya Musa! Ba za mu yi haƙuri ba a kan abinci guda. Sai ka roƙa mana Ubangijinka Ya fitar mana daga abin da ƙasa take tsirarwa daga ganyenta, dumanta, da alkamarta da albasarta. Ya ce: \"Kuna neman musanya abin da yake mafi ƙasƙanci da wanda yake mafi alheri? Ku sauka wani birni (daga cikin birane), lalle ne, kuna da abin da kuka roƙa. \"Kuma Muka doka musu walaƙanci da talauci. Kuma suka koma da wani fushi daga Allah. Wancan saboda lalle su, sun kasance suna kafirta da ayoyin Allah, kuma suna kashe Aannabawa, bada hakki ba. Wancan, saboda saɓawarsu ne, kuma sun kasance suna ƙetarewar haddi"},{"SurahNumber":2,"VerseNumber":62,"Text":"Lalle ne waɗanda suka yi imani, da waɗanda suka tuba, da Nasara da Makarkata, wana ya yi imani da Allah da Yinin Lahira, kuma ya aikata aikin ƙwarai, to, suna da ijararsu a wurin Ubangijinsu, kuma babu tsoro a kansu, kuma ba su zama suna yin baƙin ciki ba"},{"SurahNumber":2,"VerseNumber":63,"Text":"Kuma a lokacin da Muka riƙi alƙawarinku, kuma Muka ɗaukaka dutse a bisa gareku: \"Ku kama abin da Muka baku da ƙarfi. Kuma ku ambaci abin da yake a cikin sa, tsammaninku ku karekanku"},{"SurahNumber":2,"VerseNumber":64,"Text":"Sa'an nan kuma kuka juya daga bayan wancan, to, ba domin falalar Allah ba da rahamarSa a kanku, haƙiƙa, da kun kasance daga masu hasara"},{"SurahNumber":2,"VerseNumber":65,"Text":"Kuma lalle ne, haƙiƙa, kun san waɗanda suka ƙetare haddi daga gare ku a cikin Asabar, sai muka ce musu: \"ku kasance birai ƙasƙantattu"},{"SurahNumber":2,"VerseNumber":66,"Text":"Muka sanya ta (mas'alar) azaba, domin abin da yake gaba gareta, da yake a bayanta, kuma wa'azi ga masu taƙawa"},{"SurahNumber":2,"VerseNumber":67,"Text":"Kuma a lokacin da Musa yace ga mutanensa: \"Lalle ne, Allah Yana umurtar ku da ku yanka wata saniya.\" Suka ce: \"Shin kana riƙon mu ne da izgili?\" Ya ce: \"Ina neman tsari daga Allah da in kasance daga jahilai"},{"SurahNumber":2,"VerseNumber":68,"Text":"Suka ce: \"Ka roƙa mana Ubangijinka, Ya bayyana mana, mece ce ita?\" Ya ce: \"Lalle ne, Shi, Yana cewa: \"Lalle ne ita saniya ce; ba tsofuwa ba, ba kuma budurwa ba, tsakatsaki ce a tsakanin wancan,' sai ku aikata abin da ake umurninku"},{"SurahNumber":2,"VerseNumber":69,"Text":"Suka ce: \"Ka roƙa mana Ubangijinka Ya bayyana mana abin da yake launinta.\" Ya ce: \"Lalle ne, Shi Yana cewa: \"Ita wata saniya ce fatsa-fatsa, mai tsan-tsan launi, tana faranta ran mausu kallonta"},{"SurahNumber":2,"VerseNumber":70,"Text":"Suka ce: \"Ka roƙa mana Ubangijinka, Ya bayyana mana abin da yake ita, lalle ne shanu suna yi mana kama da juna, kuma mu, idan Allah Ya so, haƙiƙa, shiryuwa ne"},{"SurahNumber":2,"VerseNumber":71,"Text":"Ya ce: \"Lalle ne Shi, Yana cewa: \"Ita wata saniya ce; ba horarra ba tana noman ƙasa, kuma ba ta shayar da shuka, lafiyayya ce: babu wani sofane a cikinta.\" Suka ce: \"Yanzu ka zo da gaskiya. Sai suka yanka ta, kamar ba za su aikata ba"},{"SurahNumber":2,"VerseNumber":72,"Text":"Kuma a lokacin da kuka yi kisan kai, kuka dinga tunkuɗa wa juna laifi a cikinsa, kuma Allah Mai fitar da abin da kuka kasance kuna ɓoyewa ne"},{"SurahNumber":2,"VerseNumber":73,"Text":"Sai Muka ce: \"Ku doke shi da wani sashenta.\" Kamar wancan ne Allah Yake rayar da matattu, kuma Ya nuna muku ayoyinSa, tsammaninku kuna hankalta"},{"SurahNumber":2,"VerseNumber":74,"Text":"San'nan kuma zukatanku, suka ƙeƙashe daga bayan wancan. Saboda haka suka zamanto kamar duwatsu. Ko mafi tsananin ƙeƙashewa. kuma lalle ne daga duwatsu, haƙika, akwai abin da maremari suke ɓuɓɓuga daga gare shi, kuma lalle ne daga gare su, haƙiƙa, akwai abin da yake tsatstsagewa har ruwa ya fita daga gare shi, kuma lalle ne, haƙiƙa, daga gare su, haƙiƙa, akwai da yake faɗowa domin tsoron Allah, kuma Allah bai zama gafili ba daga barin abin da kuke aikatawa"},{"SurahNumber":2,"VerseNumber":75,"Text":"Shin fa kuna tsammanin za su yi imani saboda ku, alhali kuwa, haƙiƙa, wata ƙungiya daga gare su sun kasance suna jin maganar Allah, sa'an nan kuma su karkatar da ita daga bayan sun gane ta, alhali su, suna sane"},{"SurahNumber":2,"VerseNumber":76,"Text":"Kuma idan sun haɗu da waɗanda suka yi imani sukan ce: \"Mun yi imani,\" kuma idan sashensu ya wofinta zuwa ga sashe, sukan ce: \"Shin, kuna yi musu magana da abin da Allah Ya buɗa muku ne domin su yi muku hujja da shi a wurin Ubangijinku?\" Shin fa, ba ku hankalta"},{"SurahNumber":2,"VerseNumber":77,"Text":"Shin, kuma ba su sanin cewa lalle ne Allah Yana sanin abin da suke ɓoyewa da abin da suke bayyanawa"},{"SurahNumber":2,"VerseNumber":78,"Text":"Kuma daga cikinsu akwai ummiyyai, ba su da sanin Littafi, face tatsuniyoyi, kuma su ba kome suke yi ba face suna yin zato"},{"SurahNumber":2,"VerseNumber":79,"Text":"To, bone ya tabbata ga waɗanda suke rubuta littafi da hannuwansu sa'an nan kuma su ce wannan daga wurin Allah yake, domin su sayi kuɗi kaɗan da shi, san nan bone ya tabbata a gare su daga abin da hannayensu ke rubutawa, kuma bone ya tabbata a gare su daga abin da suke sana'antawa"},{"SurahNumber":2,"VerseNumber":80,"Text":"Kuma suka ce: \"Wuta ba za ta shafe mu ba, face, 'yan kwanuka ƙidayayyu.\"Ka ce: \"Ashe kun riƙi wani alkawari a wurin Allah, sa'an nan Allah ba zai saɓa wa alkawarinSa ba ko kuwa kuna faɗin abin da ba ku sani ba bisa ga Allah"},{"SurahNumber":2,"VerseNumber":81,"Text":"Na'am! Wanda ya yi tsiwur-wurin mugun abu, kuma laifinsa ya kewaye shi, to, waɗannan su ne 'yan Wuta, su a cikinta madawwama ne"},{"SurahNumber":2,"VerseNumber":82,"Text":"Kuma waɗanda suka yi imani kuma suka aikata ayyukan ƙwarai, waɗannan, 'yan Aljanna ne, su a cikinta madawwama ne"},{"SurahNumber":2,"VerseNumber":83,"Text":"Kuma a lokacin da Muka karɓi alkawarin Bani-Isra'ila: \"Kada ku bauta wa kowa face Allah, kuma ga mahaifa ku kyautata, da mai zumunta da marayu da matalauta, kuma ku faɗi magana mai kyau zuwa ga mutane, kuma ku tsayar da salla, kuma ku bayar da zakka, sa'an nan kuka juya baya, face kaɗan daga gare ku, alhali kuwa kuna masu bijirewa"},{"SurahNumber":2,"VerseNumber":84,"Text":"Lokacin da Muka riƙi alkawarinku; ba za ku zubar da jininku ba, kuma ba za ku fitar da kanku daga gidajenku ba; sa'an nan kuka tabbatar alhali kuwa kuna bayar da shaida (a kanku)"},{"SurahNumber":2,"VerseNumber":85,"Text":"Sa'an nan kuma, ga ku, ya waɗannan! Kuna kashe kanku, kuma kuna fitar da wani ɓangare daga gare ku daga gidajensu, kuna taimakon juna a kansu da zunubi da zalunci kuma idan kamammu suka je muku kuna fansarsu alhali kuwa shi fitar da su abin da aka haramta muku ne. Shin fa, kuna imani da sashen Littafin ne, kuma ku kafirta da sashe? To, mene ne sakamakon wanda ke aikata wancan daga gare ku face wulakanci a cikin rayuwar duniya? Kuma a Ranar ¡iyama ana mayar da su zuwa ga mafi tsananin azaba. Kuma Allah bai zama Mai gafala ba daga barin abin da kuke aikatawa"},{"SurahNumber":2,"VerseNumber":86,"Text":"Waɗannan su ne waɗanda suka sayi rayuwar duniya da Lahira, domin haka ba za a sauƙaƙa azaba ba daga kansu, kuma su, ba ataimakonsu"},{"SurahNumber":2,"VerseNumber":87,"Text":"Kuma lalle ne, haƙiƙa, Munbai wa Musa Littafi, kuma Mun biyar daga bayansa da wasu Manzanni, kuma Muka bai wa Isa ɗan Maryama hujjoji bayyanannu, kuma Muka ƙarfafa shi da Ruhi mai tsarki. Shinfa, ko da yaushe wani manzo ya je muku tare da abin da rayukanku ba su so, sai ku kangara, wani ɓangare kun ƙaryata, kuma wani ɓangare kuna kashewa"},{"SurahNumber":2,"VerseNumber":88,"Text":"Kuma suka ce: \"Zukatanmu suna cikin rufi.\" A'a, Allah Ya la'ane su, domin kafircinsu kadan kwarai suke yin imani"},{"SurahNumber":2,"VerseNumber":89,"Text":"Kuma a lokacin da wani Littafi daga wurin Allah ya je musu, mai gaskatawa ga abin da yake tare da su, alhali kuwa sun kasance daga gabanin haka suna fatar taimako da shi a kan waɗanda suka kafirta. To, a lokacin da abin da suka sani ya je musu, sai suka kafirta da shi. Saboda haka la'anar Allah ta tabbata a kan kafirai"},{"SurahNumber":2,"VerseNumber":90,"Text":"Tir, da abin da suka sayi rayukansu da shi; watau su kafirta da abin da Allah Ya saukar saboda zalunci; kada Allah Ya saukar da falalarsa a kan wanda Yake so daga bayinsa. Sai suka komo da fushi game da wani fushi. Kuma ga kafirai akwai azaba mai wulaƙantarwa"},{"SurahNumber":2,"VerseNumber":91,"Text":"Kuma idan aka ce musu: \"Ku yi imani da abin da Allah Ya saukar.\" Sai su ce: \"Muna imani da abin da aka saukar a gare mu,\" kuma suna kafircewa da abin da ke bayansa, alhali kuwa, shi ne gaskiyar (da suka sani) mai gaskatawa ga abin da yake tare da su (na Attaura) Ka ce: \"To, don me kuke kashe annabawan Allah gabanin wannan, idan kun kasance masu bayar da gaskiya"},{"SurahNumber":2,"VerseNumber":92,"Text":"Kuma lalle ne haƙiƙa Musa ya zo muku da hujjoji bayyanannu, sa'an nan kuka riƙi maraƙi (daga bayansa, alhali kuwa kuna masu zalunci)"},{"SurahNumber":2,"VerseNumber":93,"Text":"Kuma a lokacin da Muka riƙi alkawarinku kuma Muka ɗaukaka dutse a bisa gare ku, (Muka ce:) \"Ku riƙi abin da Muka kawo muku da ƙarfi kuma ku ji\" Suka ce: \"Mun ji kuma mun ƙi.\" Kuma aka zuba son maraƙin a cikin zukatansu saboda kafircinsu. Ka ce: \"Tir da abin da imaninku yake umurnin ku da shi, har idan kun kasance masu imani"},{"SurahNumber":2,"VerseNumber":94,"Text":"Ka ce: \"Idan Gidan Lahira ya kasance saboda ku, a wurin Allah keɓe ba da sauran mutane ba, to, ku yi gurin mutuwa, idan kun kasance masu gaskiya"},{"SurahNumber":2,"VerseNumber":95,"Text":"Kuma ba za su yi gurinta bahar abada saboda abin da hannayensu, suka gabatar. Kuma Allah Masani ne ga azzalumai"},{"SurahNumber":2,"VerseNumber":96,"Text":"Kuma lalle ne, za ka same su mafiya kwaɗayin mutane a kan rayuwa, kuma su ne mafiya kwaɗayin rayuwa daga waɗanda suka yi shirka. ¦ayansu yana son da za a rayar da shi shekara dubu, kuma ba ya zama mai nisantar da shi daga azaba domin an rayar da shi. Kuma Allah, Mai gani ne ga abin da suke aikatawa"},{"SurahNumber":2,"VerseNumber":97,"Text":"Ka ce: Wanda ya kasance maƙiyi ga Jibirilu, to, lalle ne shi ya saukar da shi a kan zuciyarka da izinin Allah, yana mai gaskatawa ga abin da yake gaba gare shi, kuma da shiriya da bishara ga muminai"},{"SurahNumber":2,"VerseNumber":98,"Text":"Wanda ya kasance maƙiyi ga Allah da mala'ikunSa da manzanninSa da Jibirila da Mika'ila to, lalle ne, Allah Maƙiyi ne ga kafirai"},{"SurahNumber":2,"VerseNumber":99,"Text":"Kuma lalle ne haƙiƙa Mun saukar, zuwa gare ka, ayoyi bayyanannu, kuma ba wanda yake kafirta da su face fasikai"},{"SurahNumber":2,"VerseNumber":100,"Text":"Shin, kuma a ko da yaushe suka ƙulla wani alkawari sai wani ɓangare daga gare su ya, yi jifa da shi? A'a, mafi yawansu ba su yin imani"},{"SurahNumber":2,"VerseNumber":101,"Text":"Kuma a lokacin da wani manzo (Muhammadu) daga wurin Allah ya je musu, mai gaskatawa ga abin da yake tare da su, sai wani ɓangare daga waɗanda aka bai wa Littafi, suka yar da Littafin (Alƙur'anin) Allah a bayan bayansu, kamar dai su ba su sani ba"},{"SurahNumber":2,"VerseNumber":102,"Text":"Kuma suka bi abin da shaiɗanu ke karantawa a kan mulkin Sulaimanu, kuma Sulaimanu bai yi kafirci ba, kuma Shaidanun, su ne suka yi kafirci, suna karantar da mutane sihiri. Kuma ba a saukar da shi ba a kan mala'iku biyu a Babila, Haruta da Maruta. Kuma ba su sanar da kowa ba balle su ce: \"Mu fitina kawai ne, saboda haka kada ka kafirta,\" balle har su yi ta neman ilmin abin da suke rarrabewa tsakanin mutum da matarsa da shi daga gare su. Kuma su (masu yin sihirin) ba su zama masu cutar da kowa da shi ba, face da iznin Allah. Kuma suna neman ilmin abin da yake cutar da su, kuma ba ya amfaninsu. Kuma lalle ne, haƙiƙa, sun sani, tabbas, wanda ya saye shi, ba ya da wani rabo a cikin Lahira. Kuma tir da abin da suka sayar da rayukansu da shi, da sun kasance suna sani"},{"SurahNumber":2,"VerseNumber":103,"Text":"Kuma da lalle ne su, sun yi imani, kuma sun yi taƙawa, haƙiƙa, da sakamako daga wurin Allah shi ne mafi alheri, da sun kasance suna sani"},{"SurahNumber":2,"VerseNumber":104,"Text":"Ya ku waɗanda suka yi imani! Kada ku ce: 'Ra'ina' kuma ku ce: 'Jinkirta mana', kuma ku saurara. Kuma kafirai suna da azaba mai raɗaɗi"},{"SurahNumber":2,"VerseNumber":105,"Text":"Waɗanda suka kafirta daga Ma'abuta Littafi, ba su son a saukar da wani alheri a kanku daga Ubangijinku, kuma mushirikai ma ba su so. Kuma Allah Yana keɓance da wanda Yake so da rahamarSa. Kuma Allah Ma'abucin falala mai girma ne"},{"SurahNumber":2,"VerseNumber":106,"Text":"Abin da Muka shafe daga aya, ko kuwa Muka jinkirtar da ita, za Mu zo da mafi alheri daga gare ta ko kuwa misalinta. Ashe, ba ka sani ba, cewa lalle ne, Allah a kan dukkan kome Mai ikon yi ne"},{"SurahNumber":2,"VerseNumber":107,"Text":"Shin ba ka sani ba, cewa lalle ne Allah, Shi ne da mulkin sammai da ƙasa kuma ba ku da, baicin Allah, wani majiɓinci, kuma ba ku da wani mataimaki"},{"SurahNumber":2,"VerseNumber":108,"Text":"Ko kuna nufin ku tambayi Manzonku, kamar yadda aka tambayi Musa a gabanin haka? Kuma wanda ya musanya kafirci da imani, to, lalle ne ya ɓace tsakar hanya"},{"SurahNumber":2,"VerseNumber":109,"Text":"Masu yawa daga Ma'abuta Littafi suna gurin da sun mayar da ku, daga bayan imaninku, kafirai, saboda hasada daga wurin rayukansu, daga bayan gaskiya ta bayyana a gare su. To, ku yafe, kuma ku kau da kai, sai Allah Ya zo da umurninSa. Lalle ne Allah a kan dukkan kome Mai ikon yi ne"},{"SurahNumber":2,"VerseNumber":110,"Text":"Kuma ku tsayar da salla, kuma ku bayar da zakka. Kuma abin da kuka gabatar domin kanku daga alheri, za ku same shi a wurin Allah. Lalle ne Allah, ga abin da kuke aikatawa Mai gani ne"},{"SurahNumber":2,"VerseNumber":111,"Text":"Kuma suka ce: \"Babu mai shiga Aljanna face waɗanda suka zama Yahudu ko Nasara.\" Waɗancan tatsuniyoyinsu ne. Ka ce: \"Ku kawo dalilinku idan kun kasance masu gaskiya"},{"SurahNumber":2,"VerseNumber":112,"Text":"Na'am! Wanda ya sallama fuskarsa ga Allah, alhali kuwa yana mai kyautatawa, to, yana da ijararsa, a wurin Ubangijinsa, kuma babu tsoro a kansu, kuma ba su zama suna baƙin ciki ba"},{"SurahNumber":2,"VerseNumber":113,"Text":"Kuma Yahudawa suka ce: \"Nasara ba su zamana a kan kome ba,\" kuma Nasara suka ce: \"Yahudawa ba su zamana a kan komeba,\" alhali kuwa su, suna karatun Littafi. Kamar wancan ne waɗanda ba su sani ba suka faɗa, kamar maganarsu saboda haka Allah ne ke yin hukunci a tsakaninsu a Ranar ¡iyama, a cikin abin da suka kasance suna saɓawa juna a cikinsa"},{"SurahNumber":2,"VerseNumber":114,"Text":"Kuma wane ne mafi zalunci daga wanda ya hana masallatan Allah, domin kada a ambaci sunanSa a cikinsu, sai kuma ya yi aiki ga rushe su? Waɗannan ba ya kasancewa a gare su su shige su face suna masu tsoro. Suna da, a cikin duniya wani wulakanci, kuma suna da, a cikin Lahira, azaba mai girma"},{"SurahNumber":2,"VerseNumber":115,"Text":"Kuma Allah ɗai yake da gabas da yamma saboda haka, inda duk aka juyar da ku, to, a can fuskar Allah take. Lalle ne, Allah Mawadaci ne, Mai ilmi"},{"SurahNumber":2,"VerseNumber":116,"Text":"Kuma suka ce: \"Allah Ya riƙi ɗa.\" Tsarki ya tabbata a gare Shi! A'a, Shi ne da abin da yake a cikin sammai da ƙasa, dukansu, a gare Shi, masu ƙanƙan da kai ne"},{"SurahNumber":2,"VerseNumber":117,"Text":"Mai kyautata halittar sammai da ƙasa, kuma idan Ya hukunta wani al'amari, sai kawai Ya ce masa: \"Kasance.\" Sai ya yi ta kasancewa"},{"SurahNumber":2,"VerseNumber":118,"Text":"Kuma waɗanda ba su da sani suka ce: \"Don me Allah ba Ya yi mana magana, ko wata aya ta zo mana?\" Kamar wancan ne waɗanda suke a gabaninsu suka faɗa, kamar maganarsu. zukatansu sun yi kama da juna. Lalle ne, Mun bayyana ayoyi ga mutane masu sakankancewa"},{"SurahNumber":2,"VerseNumber":119,"Text":"Lalle ne Mun aike ka da gaskiya, kana mai bayar da bishara, kuma mai gargaɗi, kuma ba za a tambaye ka ba, game da abokan Wuta"},{"SurahNumber":2,"VerseNumber":120,"Text":"Kuma Yahudu ba za su yarda da kome daga gare ka ba, kuma Nasara ba za su yarda ba, sai ka bi irin aƙidarsu. Ka ce: \"Lalle ne, shiriyar Allah ita ce shiriya.\" Kuma lalle ne idan ka bi son zuciyoyinsu a bayan abin da ya zo maka na ilmi, ba ka da, daga Allah, wani majiɓinci, kuma babu wani mataimaki"},{"SurahNumber":2,"VerseNumber":121,"Text":"Waɗanda Muka bai wa Littafi suna karatunsa a kan haƙƙin karatunsa, waɗannan suna imani da shi (Alƙur'ani). Kuma wanda ya kafirta da shi, to, waɗannan su ne masu hasara"},{"SurahNumber":2,"VerseNumber":122,"Text":"Ya Bani Isra'ila! Ku tuna ni'imaTa wadda Na ni'imtar da ita a kanku, kuma lalle ne Ni, Na fifita ku a kan talikai"},{"SurahNumber":2,"VerseNumber":123,"Text":"Ku ji tsoron wani yini, (a cikinsa) wani rai ba ya tunkuɗe wa wani rai kome kuma ba a karɓar fansa daga gare shi, kuma wani ceto ba ya amfanin sa, kuma ba su zama ana taimakon su ba"},{"SurahNumber":2,"VerseNumber":124,"Text":"Kuma a lokacin da Ubangijin Ibrahim Ya jarrabe shi da wasu kalmomi, sai ya cika su. Ya ce: \"Lalle ne Ni, Mai sanya ka shugaba domin mutane ne.\" Ya ce: \"Kuma daga zuriyata.\" Ya ce: \"AlkawariNa ba zai samu azzalumai ba"},{"SurahNumber":2,"VerseNumber":125,"Text":"Kuma a lokacin da Muka sanya ¦akin ya zama makoma ga mutane, da aminci, kuma ku riƙi wurin salla daga Maƙami Ibrahim, kuma Muka yi alƙawari zuwa ga Ibrahim, da Isma'ila da cewa: \"Ku tsarkake ¦akiNa domin masu ɗawafi da masu lizimta da masu ruku'i, masu sujada"},{"SurahNumber":2,"VerseNumber":126,"Text":"Kuma a lokacin da lbrahim ya ce: \"Ya Ubangijina! Ka sanya wannan gari amintacce, Ka azurta mutanensa, daga 'ya'yan itacen, wanda ya yi imani, daga gare su, da Allah da Ranar Lahira.\" Allah Ya ce: \"Wanda ya kafirta ma Ina jiyar da shi daɗi kaɗan, sa'an nan kuma Ina tilasta shi zuwa ga azabar Wuta. Kuma makomar, ta munana"},{"SurahNumber":2,"VerseNumber":127,"Text":"Kuma a lokacin da Ibrahim yake ɗaukaka harsashin gini ga ¦akin, da Isma'ila (suna cewa:) \"Ya Ubangijnmu! Ka karɓa daga gare mu, lalle ne Kai, Kai ne Mai ji, Mai sani"},{"SurahNumber":2,"VerseNumber":128,"Text":"Ya Ubangijnmu! Ka sanya mu, mu biyu, waɗanda suka sallama (al'amari) gare Ka, kuma daga zuriyarmu (Ka sanya) al'umma mai sallamawa zuwa gare Ka, Kuma Ka nuna mana wuraren ibadar hajjinmu, kuma Ka karɓi tuba a kanmu. Lalle ne Kai, Kai ne Mai karɓar tuba, Mai rahama"},{"SurahNumber":2,"VerseNumber":129,"Text":"Ya Ubangijinmu! Ka aiko, a cikinsu, wani manzo daga gare su, yana karanta musu ayoyinKa, kuma yana karantar da su Littafin da hikimar, kuma yana tsarkake su. Lalle ne Kai, Kai ne Mabuwayi Mai hikima"},{"SurahNumber":2,"VerseNumber":130,"Text":"Kuma wane ne yake gudu daga aƙidar Ibrahim, face wanda ya jahilta ga ransa? Kuma lalle ne, haƙiƙa, Mun zaɓe shi, a cikin duniya, kuma lalle ne shi, a cikin Lahira, haƙiƙa, yana daga salihai"},{"SurahNumber":2,"VerseNumber":131,"Text":"A lokacin da Ubangijinsa Ya ce masa: \"Ka miƙa wuya,\" ya ce: \"Na miƙa wuya ga Ubangijin talikai"},{"SurahNumber":2,"VerseNumber":132,"Text":"Kuma lbrahim ya yi wasiyya da ita ga ɗiyansa, kuma Ya'aƙubu (ya yi wasiyya, suka ce:) \"Ya ɗiyana! Lalle ne, Allah Ya zaɓa muku addini don haka kada ku mutu, lalle, face kuna Musulmi"},{"SurahNumber":2,"VerseNumber":133,"Text":"Ko kun kasance halarce a lokacin da mutuwa ta halarci Ya'aƙubu, a lokacin da ya ce wa ɗiyansa: \"Mene ne za ku bauta wa daga bayana?\" Suka ce: \"Muna bauta wa Abin bautawarka kuma Abin bautawar ubanninka lbrahim da lsma'ila da Is'haƙa, Ubangiji Guda, kuma mu a gare Shi masu miƙa wuya ne"},{"SurahNumber":2,"VerseNumber":134,"Text":"Waccan, wata al'umma ce, ta riga ta shige, tana da abin da ta sana'anta kuma kuna da abin da kuka sana'anta, Kuma ba za a tambaye ku ba daga abin da suka kasance suna aikatawa"},{"SurahNumber":2,"VerseNumber":135,"Text":"Kuma suka ce: \"Ku kasance Yahudawa ko Nasara, kwa shiryu.\"Ka ce: \"A'a aƙidar Ibrahim dai, maikarkata, zuwa ga gaskiya, kuma bai kasance daga masu shirki ba"},{"SurahNumber":2,"VerseNumber":136,"Text":"Ku ce: \"Mun yi imani da Allah, da abin da aka saukar zuwa gare mu, da abin da aka saukar zuwa ga Ibrahim da Isma'ila da Is'haka da Ya'aƙubu da jikoki, da abin da aka bai wa Musa da Isa, da abin da aka bai wa annabawa daga Ubangijinsu, ba mu rarrabewa a tsakanin kowa daga gare su, kuma mu, a gare Shi, masu miƙa wuya ne"},{"SurahNumber":2,"VerseNumber":137,"Text":"To, idan sun yi imani da misalin abin da kuka yi imani da shi, to, lalle ne sun shiryu, kuma idan sun juya baya, to, suna a cikin saɓani kawai saboda haka Allah zai isar maka a gare su, kuma Shi ne Mai ji, Masani"},{"SurahNumber":2,"VerseNumber":138,"Text":"Rinin Allah! Kuma wane ne mafi kyau ga rini daga Allah? Kuma mu, a gare Shi, masu bautawa ne"},{"SurahNumber":2,"VerseNumber":139,"Text":"Ka ce: Shin kuna jayayyar hujia ne da mu a cikin al'amarin Allah, alhali kuwa Shi ne Ubangijinmu kuma Ubangijinku, kuma muna da ayyukanmu, kuma kuna da ayyukanku, kuma mu, a gare Shi, masu tsarkakewane"},{"SurahNumber":2,"VerseNumber":140,"Text":"Ko kuna cewa: Lalle ne, Ibrahim da Isma'ila da Is'haƙa da Ya'aƙubu da Jikoki, sun kasance Yahudawa ko kuwa Nasara? Ka ce: Shin ku ne kuke mafi sani koAllah? Kuma wane ne ya zama mafi zalunci daga wanda ya boye shaida a wurinsa daga Allah? Kuma Allah bai zama Mai gafala ba daga abin da kuke aikatawa"},{"SurahNumber":2,"VerseNumber":141,"Text":"Waccan, wata al'umma ce, ta riga ta shige, suna da abin da suka sana'anta kuma kuna da abin da kuka sana'anta kuma ba a tambayar ku daga abin da suka kasance suna aikatawa"}]}