{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":25,"VerseNumber":21,"Text":"Nyang han tem pateh rumpok ngon Kar Awak nyan meunoe teuma jipeugah Kon malaikat geupeutron keunoe Ubak geutanyoe geuba peurintah Atawa taeu Tuhan geutanyoe Keubit awak nyoe teukabo leupah Jipike keudroe sang jih that raya Jidarohaka lalem sileupah"},{"SurahNumber":25,"VerseNumber":22,"Text":"Uroe nyan jieu treuk malaikat i Hana le mangat jeuet jih beulisah Gadoh geumbira ngon keuseunangan Bandum awak nyan nyang peubuet salah Jikheun hai tuboh nyan jrakeuh jinoe"},{"SurahNumber":25,"VerseNumber":23,"Text":"Amai jih jinoe Kamoe eu bagah Han le meuguna keu jih amai nyan Bandum di sinan abeh meuruah Ka jeuet keu abee jipo meukeupoi"},{"SurahNumber":25,"VerseNumber":24,"Text":"Ureueng nyang beutoi teuma meutuah Asoe churuga bandum ureueng nyan Seunang ngon aman hana ban peugah Teumpat geu-eh-eh watee cot uroe Takalon bagoe leupah that indah"},{"SurahNumber":25,"VerseNumber":25,"Text":"Uroe nyan beukah meukuak langet ; Awan jiteubiet bak langet beukah Malaikat dum geuyue tron keunoe"},{"SurahNumber":25,"VerseNumber":26,"Text":"Keurajeuen jinoe cit sidroe Allah Keurajeuen nyang hak sit milek Tuhan Kaphe uroe nyan meukarat leupah"},{"SurahNumber":25,"VerseNumber":27,"Text":"Teuma si lalem jikap ngon jaroe Jikheun uroe nyoe leupah that sosah Adak meu dilee lon jak ngon Rasul Meuhat leubeh phui hana that payah"},{"SurahNumber":25,"VerseNumber":28,"Text":"Keupeue si paleh lon cok keu rakan Ceulaka badan jinoe that sosah"},{"SurahNumber":25,"VerseNumber":29,"Text":"Jipeusisat lon bek ingat Tuhan : Geujok Qur’an jiyue tiek bagah 9 Jipeungeut teupat insan le chetan ‘Oh Iheueh jipadan droe jih jipeuglah"},{"SurahNumber":25,"VerseNumber":30,"Text":"Pakri kaom lon wahe Tuhanku i Rasul meungadu keudeh bak Allah Jikheun Qur’an nyoe hana laku Hana meunapsu jitueng phaedah"},{"SurahNumber":25,"VerseNumber":31,"Text":"Meunankeuh musoh bandum Kamoe bri Nyang lawan Nabi sit awak salah Cukop Po gata nyang bri peutunyok Gata pih Neucok Neutulong bagah"},{"SurahNumber":25,"VerseNumber":32,"Text":"Jikheun le kaphe pakon han sigo ; Geupeutron laju Qur’an beu bagah Kamoe peukeumat lam ate gata Mangat got meusra bek le meuruah Nyang jeuet keuh meunan Kamoe yue baca Bek sigo teuka gadoh dum bagah"},{"SurahNumber":25,"VerseNumber":33,"Text":"Watee na peue-peue jiba bak gata à Meubri keu gata jalan tapeuglah £ Jalan nyang beuna tapeugah bak jih Tapeutrang bak jih nyang got that leupah"},{"SurahNumber":25,"VerseNumber":34,"Text":"Teuma awak nyan ‘oh geupeusapat Muka jih meuhat geulungkop bagah Geulungkop laju dalam nuraka Teumpat ceulaka hana ban peugah Keunankeuh jalan nyang leupah sisat"},{"SurahNumber":25,"VerseNumber":35,"Text":"Jinoe riwayat Musa meutuah Kamoe bri kitab dilee keu Musa Ngon Harun dua geuba peurintah Aduen geuh Harun keu wazir gopnyan"},{"SurahNumber":25,"VerseNumber":36,"Text":"Kamoe kheun yoh nyan jak keudeh bagah Ubak kaom nyan tajak bandua Teuh jih dum nyata raya that salah Jipeugah sulet dum ayat Kamoe Binasa jinoe bandum jih sudah"},{"SurahNumber":25,"VerseNumber":37,"Text":"Kaom Noh jikheun sulet dum Rasul é Meugasui-gasui lam laot luah Kamoe peukaram bandum jih sinan Mangat dum insan jitueng phaedah Azeueb peudeh that Kamoe seudia Keu si elanya nyang lalem leupah"},{"SurahNumber":25,"VerseNumber":38,"Text":"‘Ad lom ngon Tsamud bandum jih saban Kaom Ras meunan sit hana ubah Meunan pih le lom kurun nyang laen Di antara nyan bandum buet salah"},{"SurahNumber":25,"VerseNumber":39,"Text":"Kamoe peugot jih dum keu ibarat Soe nyang tem ingat raya phaedah Kamoe peuanco jih bandum reule Meusapeue tan le ka abeh sudah"},{"SurahNumber":25,"VerseNumber":40,"Text":"Ka lagi jijak dalam nanggroe nyan Nyang na disinan euncit ujeuen rhah Kon jieu euncit ujeuen ceulaka Jipeubinasa kaom nyang salah Teutapi dijih han cit jipateh Geubangket dum jih dudoe geubalah"},{"SurahNumber":25,"VerseNumber":41,"Text":"‘Oh jieu gata cit ka ji batok Jiulok-ulok jikhem meuhah-hah 2 Nyoe roe ureuengjih keubit keu Rasul Sang leupah that phui meunan jipeugah"},{"SurahNumber":25,"VerseNumber":42,"Text":"Rap jipeusisat bandum geutanyoe Tuhan geutanyoe dum jikheun salah Lah pih tasaba taseumah sabe Adak han tan le peue nyang taseumah d Jiteupeue teuma ‘oh jieu azeueb Si nyang bit sisat jalan ka salah"},{"SurahNumber":25,"VerseNumber":43,"Text":"Taci peugah soe peutuhan napsu Jipeubuet laju peue napsu peugah Ek tatem gata tapeulahra jih"},{"SurahNumber":25,"VerseNumber":44,"Text":"Peue tasangka jih jideungo leupah 7 Peue tasangka jih nyan na meuakai Hana roe sagai akai jih ceudah 7 Jih nyan saban that lagee binatang Leubeh lom jih nyan sisat that leupah"},{"SurahNumber":25,"VerseNumber":45,"Text":"Peue hana taeu pakri di Tuhan Neubri bubayangteuh panyang leupah Meunyo Neukheundak ek Neupeuteutap Bubayang meuhat han Neupeuleumah. Dimata uroe nyan jeuet keu dali Bubayang meuri taeu trang leupah"},{"SurahNumber":25,"VerseNumber":46,"Text":"Lheueh nyan seuen bacut Kamoe cok bayang Kakeuh bubayang hana le leumah"},{"SurahNumber":25,"VerseNumber":47,"Text":"Tuhan nyang peujeuet keu gata malam E Pakaian hitam sang taeu ulah Taeh got teungeut taistirahat ‘Oh uroe meuhat mita nafakah y"},{"SurahNumber":25,"VerseNumber":48,"Text":"Neukirem angen haba geumbira Dang-dang troh teuka rahmat bak Allah Kamoe peutren treuk ujeuen di langet Ujeuen nyan rahmat ie gleh sileupah"},{"SurahNumber":25,"VerseNumber":49,"Text":"Kamoe peuhudep tanoh nyang mate Hijo dum sare takalon indah Dumna binatang nyang Kamoe peujeuet Meubri ie leugat mangat puleh grah Ke manusia sit le Kamoe bri"},{"SurahNumber":25,"VerseNumber":50,"Text":"Kamoe jok bagi jitueng phaedah 3 Teuma nyang le that dum manusia Hana jikira keu rahmat Allah Dijih jikaphe keu rahmat Kamoe"},{"SurahNumber":25,"VerseNumber":51,"Text":"Meu na hʻeut Kamoe cit Meujak peugah Meukirem Rasul bak jeuep-jeuep nanggroe Bandum ureueng nyoe jak ba peurintah"},{"SurahNumber":25,"VerseNumber":52,"Text":"Teuma bek gata taikot kaphe Tajihad sabe jih nyan tahujjah Ngon dali Qur’an jihad nyang raya"},{"SurahNumber":25,"VerseNumber":53,"Text":"Allah Taʻala kuasa leupah ; Dua boh laot Neupeujeuet sapat Saboh tabeue that tajep puleh grah Saboh laot treuk masen ngon phet that Di teungoh meuhat ka Neuboh bataih Bek meujampu ie sinoe ngon sideh Lagee na binteh sang meunan ulah"},{"SurahNumber":25,"VerseNumber":54,"Text":"Bak ie jeureuengeh Neupeujeuet insan Jeuet keuturonan jih le that leupah Deungon meukawen jeuet keuturonan Kuasa Tuhan hana ban peugah"},{"SurahNumber":25,"VerseNumber":55,"Text":"Teuma jiseumah cit nyang kon Tuhan Nyang keu jih sit tan jibri phaedah Jibri meularat pih han ek keu jih Jiseumah cit jih dikaphe jadah Dikaphe jicok keu ngon jih cheitan Jilawan Tuhan nyang Maha Murah"},{"SurahNumber":25,"VerseNumber":56,"Text":"Tauma di-Kamoe Meukirem gata Mangat tajak ba bandum peurintah Haba nyang mangat haba nyang saket"},{"SurahNumber":25,"VerseNumber":57,"Text":"Takheun dilon bit kon lon tueng upah t Hana lon lakee upah bak gata Soe nyang tem teuma nyoekeuh lon peugah Soe nyang tem tajak bak jalan Tuhan Nyoekeuh nyang jalan teupat sileupah"},{"SurahNumber":25,"VerseNumber":58,"Text":"Tawakkal gata teuma bak Tuhan Hudep beurangjan sidroe-Neuh Allah Nyang han tom mate lom sabe keukai Dari phon awai han tom sudah Takheun Teuseubeh Tuhan tapujoe Neumaklum keudroe soe-soe nyang salah Cukop Neumaklum padum le hamba Nyang peubuet deecha le han ban peugah"},{"SurahNumber":25,"VerseNumber":59,"Text":"Tuhan nyang peujeuet langet ngon. bumoe Bandum ngon asoe nam uroe sudah ‘Oh lheueh nam uroe Neupeujeuet abeh Neupiyoh sideh di ateueh ‘arasy Geumaseh that-that Tuhanku sidroe Tatanyong bagoe bak ureueng ceudah Tatanyong bak soe nyang na ileumee Mangat meuteuntee bek jeuet keu salah"},{"SurahNumber":25,"VerseNumber":60,"Text":"‘Oh geuyue bak jih sujud keu Tuhan Jikheun toh Tuhan tacuba peugah Peue kamoe sujud bak nyang gata yue Batat jih dum nyoe meutamah-tamah"},{"SurahNumber":25,"VerseNumber":61,"Text":"Maha Suci that Tuhan nyang peujeuet Sideh di langet teumpat jisinggah Teumpat jipiyoh dum bintang-bintang Mata uroe trang lom hu sileupah Buleuen meucahya pih trang lam nanggroe"},{"SurahNumber":25,"VerseNumber":62,"Text":"Malam ngon uroe Neupisah-pisah Soe nyang tem ingat bandum atra nyan f Chukor le yoh nyan keudeh bak Allah"},{"SurahNumber":25,"VerseNumber":63,"Text":"Na hamba Tuhan nyang jak lam bumoe Dum meu glah keudroe han bagah-bagah Geujak ban teupat ban legee seunang Meu na soe tanyong geuseuot bagah Meu narit jahe bak ureueng tanyong Jaweueb digopnyan narit jroh leupah"},{"SurahNumber":25,"VerseNumber":64,"Text":"‘Oh watee malam teuma ureueng nyan Sujud bak Tuhan nyang Maha Murah Geudong seumbahyang ingat Po gopnyan"},{"SurahNumber":25,"VerseNumber":65,"Text":"Geukheun ya Tuhan kamoe Neupeuglah i Azeueb nuraka bek roh keu kamoe Ya Tuhan kamoe Neubri meusiblah Azeueb nuraka saket meukeumat"},{"SurahNumber":25,"VerseNumber":66,"Text":"Sijeuheut teumpat tapiyoh payah Ceulaka teumpat teutap di sinan"},{"SurahNumber":25,"VerseNumber":67,"Text":"Teuma ureueng nyan geubri napakah Hana leupah that hana hemat that Di teungoh meuhat sabe geulangkah"},{"SurahNumber":25,"VerseNumber":68,"Text":"Hana geupuja tuhan nyang laen Nyawong gop hareuem pih geupeusiblah Hana geupoh gop Tuhan peuhareuem Meulengkan nyang nyan ka hak bak Allah Geupubuet zina hana digopnyan Ureueng peubuet nyan raya that salah Nyang peubuet nyan dum raya that dacha"},{"SurahNumber":25,"VerseNumber":69,"Text":"Azeueb Neuganda teuma le Allah Uroe kiamat keukai lam azeueb Sinan hina that hana ban peugah"},{"SurahNumber":25,"VerseNumber":70,"Text":"Meulengkan ureueng nyang ka jitoubat Jiiman meuhat pih hana ubah Amai nyang got that jipeubuet sabe £ Ureueng nyan han le lam kawan salah Tuhan Neugantoe amai nyang jeuheut Neupeujeuet keu got bandum le Allah Keubit cit Tuhan Maha Peungampon Lagi pih Tuhan Maha Peumurah"},{"SurahNumber":25,"VerseNumber":71,"Text":"Beurangsoe toubat peubuet amai got Nyankeuh nyang toubat keubit bak Allah"},{"SurahNumber":25,"VerseNumber":72,"Text":"Han geu-ek saksi meunyo nyang sulet Hana meu siblet pih geutem peugah Watee geukalon buet sia-sia Sagai han teuka keunan geulangkah Geujaga that droe ureueng mulia Buet sia-sia hana phaedah"},{"SurahNumber":25,"VerseNumber":73,"Text":"Soe nyang peuingat teuma ureueng nyan Ngon ayat Tuhan nyang Maha Murah Geudeungo got that kon buta tuloe"},{"SurahNumber":25,"VerseNumber":74,"Text":"Geukheun lom meunoe wahe ya Allah Hai Tuhan kamoe Neubri keu kamoe Dum judo kamoe ureueng meutuah d Meunan pih aneuk ngon cuco kamoe Bak mata kamoe beu sijuek leupah í Teutap ngon mata sijuek ngon ate Sabab boh ate ureueng nyang ceudah Neupeujeuet kamoe jeuet keu peumuka Keu ureueng takwa keupada Allah"},{"SurahNumber":25,"VerseNumber":75,"Text":"Ureueng nyan bandum Neubri balasan Teuma le Tuhan churuga indah y Sabab ureueng nyan ek that geusaba Neupeumulia teuma le Allah Geusambot gopnyan dum ngon hormat Saleuem seulamat jak tamong bagah"},{"SurahNumber":25,"VerseNumber":76,"Text":"Keukai di sinan teumpat indah that Neubri ngon pangkat manyang that leupah y"},{"SurahNumber":25,"VerseNumber":77,"Text":"Takheun Tuhan lon han Neungieng gata Sabab kon gata ureueng meutuah Meunyo han tatem pubuet ibadat Sulet ngon jeungkat nyang na di babah Sabab nyan gata teuntee geuazeueb d Ban lagee nyang buet masa nyang sudah y 7 ASY-SYUʻARA‘ (UREUENG-UREUENG ME Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah)"},{"SurahNumber":26,"VerseNumber":1,"Text":"Tha Sin Mim Tuhan nyang teupeue meukeusud ayat Sabab Hadharat hana Neupeugah"},{"SurahNumber":26,"VerseNumber":2,"Text":"Nyoekeuh dum ayat di dalam kitab Qur’an nyoe meuhat cit trang sileupah"},{"SurahNumber":26,"VerseNumber":3,"Text":"Sang-sang digata gadoh seumangat Watee taingat jipeubuet salah Pakon jih batat han jimeuiman"},{"SurahNumber":26,"VerseNumber":4,"Text":"Sabe sit meunan dum kaphe jadah Meu Kamoe kheundak Meupeutron ayat Saboh muʻjizat nyang hebat leupah Sideh di langet Meupeutron ayat Mangat jih teupat jiteukui bagah"},{"SurahNumber":26,"VerseNumber":5,"Text":"Beurangpeue ayat teuka lom bak jih Teutap sit dijih hana jipapah Ayat nyang baro teuka bak Tuhan Han jipeureumeun jipaleng bagah"},{"SurahNumber":26,"VerseNumber":6,"Text":"Ka jikheun sulet han jitem pateh Dudoe bak droejih teuma geupeugah Bandum geubalah teuma nyan dijih Nyang jipeu-eleh jikheun beurakah"},{"SurahNumber":26,"VerseNumber":7,"Text":"Peue hana jieu di dalam bumoe Bak kayee sinoe hijo dum indah Kamoe peuudep dumna tanaman Meupasang-pasang galakteuh leupah"},{"SurahNumber":26,"VerseNumber":8,"Text":"Bandum atra nyan sit jeuet keu tanda Allah Taʻala Maha Peumurah Teuma le that jih han jimeuiman Dijih bandum nyan hana phaedah"},{"SurahNumber":26,"VerseNumber":9,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":10,"Text":"Watee Neumeuhei uleh Po gata b4 Tajak hai Musa keudeh talangkah 4 Kaom nyang lalem kaphe keu Tuhan"},{"SurahNumber":26,"VerseNumber":11,"Text":"Kaom Peuraʻeun nyang that seurakah Pakon bandum jih han jitakwa"},{"SurahNumber":26,"VerseNumber":12,"Text":"Geukheun le Musa wahe ya Allah Lon takot sulet jipeugah keu lon Han jipateh lon jikheun beurakah"},{"SurahNumber":26,"VerseNumber":13,"Text":"Seumpet dada lon han glah lidah lon Neukirem Harun lom Neuyue peugah"},{"SurahNumber":26,"VerseNumber":14,"Text":"Dilon na salah pih bak awak nyan Takot jipoh lon jimeung tueng balah"},{"SurahNumber":26,"VerseNumber":15,"Text":"Neukheun hana peue tajak bandua Ò Kamoe bri tanda nyang raya tuah Kamoe Meudeungo peue-peue nyang jikheun"},{"SurahNumber":26,"VerseNumber":16,"Text":"Ubak Peuraʻeun keudeh tapeugah Kamoe nyoe Rasul Tuhan Po alam"},{"SurahNumber":26,"VerseNumber":17,"Text":"Awak kamoe nyan Neuyue peuleupah Bani Israil tajok keu kamoe"},{"SurahNumber":26,"VerseNumber":18,"Text":"Jiseuot meunoe laju jipeugah Kon gata dilee kamoe peulahra Yoh mantong gata si manyak mirah Padum thon sabe taduek ngon kamoe"},{"SurahNumber":26,"VerseNumber":19,"Text":"Tapeubuet dudoe buet nyang that salah oi Dum guna kamoe hana tapike Tatem jak kaphe hana tapeugah"},{"SurahNumber":26,"VerseNumber":20,"Text":"Geukheun buet lon nyan sabab meularat Watee nyan sisat lon ka roh salah"},{"SurahNumber":26,"VerseNumber":21,"Text":"Nyankeuh jeuet lon plueng keudeh u lua Takot keu gata tameung tueng balah Teuma di sideh Tuhan bri keu lon Hikmah keu lon Neubri got leupah Neupeujeuet treuk lon keu Rasul Tuhan"},{"SurahNumber":26,"VerseNumber":22,"Text":"Teuma nikmat nyan nyang gata peugah Tapeulahra lon yoh mantong ubit Ka tapeunamiet dum hamba Allah Bani Israil dum tapeunamiet Lalem that keubit elanya leupah"},{"SurahNumber":26,"VerseNumber":23,"Text":"Peuraʻeun tanyong boh nyang toh Tuhan Nyang Po dum alam bunoe tapeugah"},{"SurahNumber":26,"VerseNumber":24,"Text":"Geukheun Tuhan Po langet ngon bumoe Ngon bandum asoe bandum blah bicah Meu tatem pateh nyankeuh nyang Tuhan"},{"SurahNumber":26,"VerseNumber":25,"Text":"Peuraʻeun jikheun bak ngon jih bagah Nyan na tadeungo roe gata bandum"},{"SurahNumber":26,"VerseNumber":26,"Text":"Musa kheun Tuhan kuasa leupah Tuhan gata dum ngon yah-yah gata Nyang dilee masa dum ka beh leupah"},{"SurahNumber":26,"VerseNumber":27,"Text":"Jikheun Rasul nyan nyang jak bak gata Jih nyan ka gila akai ka ubah"},{"SurahNumber":26,"VerseNumber":28,"Text":"Geukheun Tuhan Po timu ngon barat Bandum lat batat peuneujeuet Allah Meunyo tapike ngon akai nyang got"},{"SurahNumber":26,"VerseNumber":29,"Text":"Jikheun bek le that haba tapeugah Meu takheun tuhan laen nibak lon Gata lam palong keudeh kukeubah Dalam glap seupot kupasoe gata"},{"SurahNumber":26,"VerseNumber":30,"Text":"Teuma kheun Musa deungo lon peugah Meunyo ek lon bri dali nyang nyata Teuma peue gata tatem meunyeurah"},{"SurahNumber":26,"VerseNumber":31,"Text":"Jikheun jok keunoe dali bak gata Meunyo bit beuna lagee tapeugah"},{"SurahNumber":26,"VerseNumber":32,"Text":"Geutiek treuk tungkat ka jeuet keu naga Uleue be raya nyata that leupah"},{"SurahNumber":26,"VerseNumber":33,"Text":"Geusuet ngon jaroe puteh meukeuprak Soe nyang ngieng rusak mata jih mirah"},{"SurahNumber":26,"VerseNumber":34,"Text":"Jikheun treuk laju bak rakan lingka Nyoe sihe raya carong jih leupah"},{"SurahNumber":26,"VerseNumber":35,"Text":"Jimeung peuteubiet gata lam nanggroe Teuh ngon sihe nyoe gata jirajah Boh peue tapeugot teuma keu jih nyoe"},{"SurahNumber":26,"VerseNumber":36,"Text":"Tayue preh jih nyoe teuma jipeugah Í Ngon aduen jih nyan tayue preh siat Ditanyoe rakyat jinoe dum takrah Ban saboh nanggroe meusapat keunoe"},{"SurahNumber":26,"VerseNumber":37,"Text":"Sihe geutanyoe pih carong leupah d Sihe nyang utoh bandum tayue jak"},{"SurahNumber":26,"VerseNumber":38,"Text":"Bandum treuk jijak keunan dum bagah Bak watee uroe nyang ka jimaklum"},{"SurahNumber":26,"VerseNumber":39,"Text":"Jitanyong bandum ka troh talangkah"},{"SurahNumber":26,"VerseNumber":40,"Text":"Mangat taikot bandum sihe nyan Meunyo ek meunang lagee jipeugah"},{"SurahNumber":26,"VerseNumber":41,"Text":"‘Ohban troh keunan dum tukang sihe Ka jitanyong le jilakee upah Jilakee upah ubak Peuraʻeun Meu kamoe meunang peue na hadiah"},{"SurahNumber":26,"VerseNumber":42,"Text":"Jikheun hadiah cit na keu gata Gata ngon raja lom toe that leupah"},{"SurahNumber":26,"VerseNumber":43,"Text":"Geukheun le Musa boh tiek peue nyang na Nyang keunoe taba ‘oh Iheueh tarajah"},{"SurahNumber":26,"VerseNumber":44,"Text":"Jitiek treuk taloe ngon tungkat jih dum Deumi Peuraʻeun raja nyang meugah Geutanyoe meunang meunan dum jikheun"},{"SurahNumber":26,"VerseNumber":45,"Text":"Geutiek treuk keunan tungkat meutuah ‘Ohban ka geutiek tungkat le Musa Jiʻuet treuk sigra peue nyang meurimbah Abeh dum jiʻuet sihe awak nyan"},{"SurahNumber":26,"VerseNumber":46,"Text":"Teukeujet yoh nyan tukang meurajah Si tukang sihe bandum jisujud Í Sabab teukeujet jikalon ulah"},{"SurahNumber":26,"VerseNumber":47,"Text":"Jikheun treuk bandum kamoe meuiman Tuhan Po alam kuasa leupah"},{"SurahNumber":26,"VerseNumber":48,"Text":"Tuhan Po Musa ngon Tuhan Harun"},{"SurahNumber":26,"VerseNumber":49,"Text":"Beungeh Peuraʻeun jikheun treuk bagah Peue kameuiman laju keu jih nyan Gohlom kuizin le lon dum keu kah i Keubit gureekah jih nyang raya that Sihe dum meuhat jipeurunoe kah Nyoe beu kateupeue hukoman kubri Jaroe ngon gaki kukoh kutarah Jaroe ngon gaki kusurang sareng Lheueh nyan kupateng beu manyang leupah Bandum kuteupang u ateuh sula Nak bek biasa lawan peurintah"},{"SurahNumber":26,"VerseNumber":50,"Text":"Seuot awak nyan hana meularat Kamoe dum meuhat meuwoe bak Allah Ubak Po kamoe keudeh dum muewoe"},{"SurahNumber":26,"VerseNumber":51,"Text":"Neuampon kamoe meulakee bagah Raya that deecha kamoe baroekon Kamoe meuiman jinoe ya Allah Nyoekeuh dum kamoe nyang phon meuiman"},{"SurahNumber":26,"VerseNumber":52,"Text":"Bak Musa yoh nyan Kamoe kheun bagah Bak watee malam tateubiet sigra Bandum ngon hamba Lon nyang meutuah Gata nyoe bandum jilet di likot"},{"SurahNumber":26,"VerseNumber":53,"Text":"Keubit jiseutot Peuraʻeun jadah Bansaboh nanggroe jikrah dum rakyat"},{"SurahNumber":26,"VerseNumber":54,"Text":"Awak nyan meuhat sit nit sileupah"},{"SurahNumber":26,"VerseNumber":55,"Text":"Jimeung peubeungeh bandum geutanyoe"},{"SurahNumber":26,"VerseNumber":56,"Text":"Tajaga jih nyoe beu got that leupah"},{"SurahNumber":26,"VerseNumber":57,"Text":"Kamoe peuteubiet treuk bandum jih nyan Tinggai treuk taman jih dum nyang luah Tinggai mata ie teumpat jimanoe"},{"SurahNumber":26,"VerseNumber":58,"Text":"Geudong meuasoe bandum jikeubah Tinggai dum pangkat jih nyang mulia"},{"SurahNumber":26,"VerseNumber":59,"Text":"Bandum pusaka tinggai le leupah Kamoe bri bandum keu cot Israil"},{"SurahNumber":26,"VerseNumber":60,"Text":"Dijih peureugi jiseutot bagah Ka teubiet uroe keudeh jiseutot"},{"SurahNumber":26,"VerseNumber":61,"Text":"‘Oh ban meusapat jieu ka leumah Geukheun dum yoh nyan le rakan Musa Musoh ka teuka jehpat le leupah Tanyoe jiteumee han jipeulheueh le"},{"SurahNumber":26,"VerseNumber":62,"Text":"Musa geukheun le bek sosah-sosah Tuhan lon sajan Neutunyok keu lon À Sit Neubri jalan tanyoe Neupeuglah"},{"SurahNumber":26,"VerseNumber":63,"Text":"Kamoe bri wahyu teuma bak Musa Nyan tungkat gata tapoh ie bagah Tapoh ie laot ngon tungkat gata Teuhah le sigra jalan dum luah Sang gunong raya dum dalam laot Meuikot-ikot gata meung bagah"},{"SurahNumber":26,"VerseNumber":64,"Text":"Awak nyang seutot teuma di likot Kamoe peuikot ka toe that leupah"},{"SurahNumber":26,"VerseNumber":65,"Text":"Kamoe peuleupah Musa ngon rakan"},{"SurahNumber":26,"VerseNumber":66,"Text":"Laen dum karam lam laot luah"},{"SurahNumber":26,"VerseNumber":67,"Text":"Bandum atra nyan sit jeuet keu tanda Allah Taʻala kuasa leupah < Teuma le that jih han jimeuiman Dijih bandum nyan hana phaedah>"},{"SurahNumber":26,"VerseNumber":68,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":69,"Text":"Teuma tapeugah lom bak awak nyan Haba Ibrahim ureueng meutuah"},{"SurahNumber":26,"VerseNumber":70,"Text":"Geukheun bak ayahgeuh ngon bak kaom d Geuh gata bandum peue nyan taseumah"},{"SurahNumber":26,"VerseNumber":71,"Text":"Jikheun dum kamoe meuseumah patong Beurhala bandum han kamoe keubah"},{"SurahNumber":26,"VerseNumber":72,"Text":"Geukheun boh na deuh jideungo gata Watee tabaca peue tameung peugah"},{"SurahNumber":26,"VerseNumber":73,"Text":"Ek jibri le jih peue nyang munapheu“ʻat í Got pih meularat teuh ek jipeuglah"},{"SurahNumber":26,"VerseNumber":74,"Text":"Jikheun dum kamoe meu-eu yah kamoe Bandum atra nyoe dilee geuseumah A"},{"SurahNumber":26,"VerseNumber":75,"Text":"Geukheun taeukeuh nyang taseumah nyan"},{"SurahNumber":26,"VerseNumber":76,"Text":"Le gata dum nyan ngon ayah-ayah Ngon yah-yah gata dum nyang ka dilee"},{"SurahNumber":26,"VerseNumber":77,"Text":"Bandum nyan sitree lon musoh leupah 1 Meulengkan Tuhan nyang Po alam nyoe"},{"SurahNumber":26,"VerseNumber":78,"Text":"Nyang peujeuet lon nyoe phon manyak leupah Neubri peutunyok keu lon ‘oh lheueh nyan"},{"SurahNumber":26,"VerseNumber":79,"Text":"Neubri makanan ngon ie puleh grah"},{"SurahNumber":26,"VerseNumber":80,"Text":"Watee saket lon Neupeupuleh le"},{"SurahNumber":26,"VerseNumber":81,"Text":"Lon Neupeumate pih han soe teugah Neupeuudep lon lom ‘oh Iheueh mate"},{"SurahNumber":26,"VerseNumber":82,"Text":"Neuampon sabe watee lon salah Meunapsu lon that Neuampon dacha Jan haro hara watee Neubalah Uroe kiamat haro hara that"},{"SurahNumber":26,"VerseNumber":83,"Text":"Neubri hikmat keu lon ya Allah € Neupeusapat lon ngon ureueng shaleh"},{"SurahNumber":26,"VerseNumber":84,"Text":"Neupeujroh leubeh nan lon gop peugah Bak ureueng dudoe nan lon beu beuna"},{"SurahNumber":26,"VerseNumber":85,"Text":"Neubri pusaka churuga indah Churuga nikmat lon tueng pusaka Neubri keu hamba wahe ya Allah"},{"SurahNumber":26,"VerseNumber":86,"Text":"Lom Neupeuampon dacha ayah lon Sabab ayah lon sisat ka salah"},{"SurahNumber":26,"VerseNumber":87,"Text":"Lom pih ulon nyoe bek Neubri ‘ayeb Uroe geubangket malee lon leupah"},{"SurahNumber":26,"VerseNumber":88,"Text":"Atra ngon aneuk hana guna le ‘Oh uroe page ka teuka sudah"},{"SurahNumber":26,"VerseNumber":89,"Text":"Meulengkan soe-soe nyang jak bak Tuhan Ate jih iman nyang gleh sileupah"},{"SurahNumber":26,"VerseNumber":90,"Text":"Teuma geupeutoe keunan churuga Bak ureueng takwa iman keu Allah"},{"SurahNumber":26,"VerseNumber":91,"Text":"Diureueng sisat leumah nuraka"},{"SurahNumber":26,"VerseNumber":92,"Text":"Geutanyong sigra ho ka tuhankah Peue nyang ka seumah nyang bukan Tuhan"},{"SurahNumber":26,"VerseNumber":93,"Text":"Ho ka dum jih nyan kacuba peugah ž Na jitulong kah atawa droejih"},{"SurahNumber":26,"VerseNumber":94,"Text":"Geulungkop dum jih lam apui mirah Awak nyang sisat meusapat ngon jih"},{"SurahNumber":26,"VerseNumber":95,"Text":"Lom tentra Iblih sinan geukeubah Sipai Iblih bandum di sinan"},{"SurahNumber":26,"VerseNumber":96,"Text":"Meudawa yoh nyan meuplah-plah babah"},{"SurahNumber":26,"VerseNumber":97,"Text":"Deumi nyo Tuhan kamoe nyoe sisat"},{"SurahNumber":26,"VerseNumber":98,"Text":"Gata dum meuhat kamoe jak seumah Sabab meupeusa gata ngon Tuhan Nyang Po dum alam nyang Maha Murah"},{"SurahNumber":26,"VerseNumber":99,"Text":"Kon ureueng laen peusisat kamoe Nyoekeuh awak nyoe nyang peubuet salah"},{"SurahNumber":26,"VerseNumber":100,"Text":"Hana chupeuʻat le soe keu kamoe"},{"SurahNumber":26,"VerseNumber":101,"Text":"Rakan dum nyang toe pih tan le leumah"},{"SurahNumber":26,"VerseNumber":102,"Text":"Adak meu geutem geupeuwoe kamoe Meuiman kamoe jinoe le bagah"},{"SurahNumber":26,"VerseNumber":103,"Text":"Bandum atra nyan cit jeuet keu tanda Allah Taʻala Kuasa leupah Teuma le that jih han jimeuiman Keu jih bandum nyan hana phaedah"},{"SurahNumber":26,"VerseNumber":104,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":105,"Text":"Kaom Noh jikheun sulet dum Rasul Han jitem kaboe watee Noh peugah"},{"SurahNumber":26,"VerseNumber":106,"Text":"Chedara jih Noh geukheun bak jih nyan Pakon gata han takwa keu Allah"},{"SurahNumber":26,"VerseNumber":107,"Text":"Lon nyoe bit Rasul jeuet tapeucaya"},{"SurahNumber":26,"VerseNumber":108,"Text":"Teuma takwa gata keu Allah Tataʻat keu lon nyang Rasul gata"},{"SurahNumber":26,"VerseNumber":109,"Text":"Hana bak gata lon lakee upah Bak Po dum alam upah lon ka na"},{"SurahNumber":26,"VerseNumber":110,"Text":"Teuma takwa gata keu Allah Tataʻat keu lon nyang Rasul gata"},{"SurahNumber":26,"VerseNumber":111,"Text":"Jiseuot sigra peue tajak peugah Ek kamoe pateh nyan narit gata Nyang ikot gata cit awak reundah Rakan gata dum cit hina dina"},{"SurahNumber":26,"VerseNumber":112,"Text":"Geukheun boh hana nyang jeuet lon peugah Hana lon teupeue dum buet ureueng nyan"},{"SurahNumber":26,"VerseNumber":113,"Text":"Keunira gopnyan sideh bak Allah Meunyo tateupeue Po lon nyang kira"},{"SurahNumber":26,"VerseNumber":114,"Text":"Ureueng nyan teuma han jeuet lon keubah Han roe lon use ureueng meuiman"},{"SurahNumber":26,"VerseNumber":115,"Text":"Peuingat mantong dilon lon peugah Lon nyoe peuingat sagai nyang nyata"},{"SurahNumber":26,"VerseNumber":116,"Text":"Jikheun treuk boh ka bek le tapeugah Meunyo han taiem hai Noh digata Meurajam gata jinoe le bagah"},{"SurahNumber":26,"VerseNumber":117,"Text":"Kheun Noh Tuhanku pakri kaom lon Han jipateh lon jikheun beurakah"},{"SurahNumber":26,"VerseNumber":118,"Text":"Neubuka jalan keu lon nibak jih Neubri lon bak jih jinoe le beu glah Ngon dum rakan lon ureueng meuiman"},{"SurahNumber":26,"VerseNumber":119,"Text":"Teuma Noh lheueh nyan Kamoe peuleupah Ngon rakan gopnyan geu-ek lam kapai Nyang peunoh beukai dum ngon blah bicah"},{"SurahNumber":26,"VerseNumber":120,"Text":"Awak nyang tinggai laen nibak nyan Kamoe peukaram lam laot luah"},{"SurahNumber":26,"VerseNumber":121,"Text":"Atra nyan bandum sit jeuet keu tanda Allah Taʻala Kuasa leupah Teuma le that jih han jimeuiman Dijih bandum nyan hana phaedah"},{"SurahNumber":26,"VerseNumber":122,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":123,"Text":"Jikheun lom le ‘Ad sulet dum Rasul Han jitem kaboi peue nyang Hud peugah"},{"SurahNumber":26,"VerseNumber":124,"Text":"Chedara jih Hud geukheun bak jih nyan Pakon gata han takwa keu Allah"},{"SurahNumber":26,"VerseNumber":125,"Text":"Lon nyoe bit Rasul jeuet tapeucaya"},{"SurahNumber":26,"VerseNumber":126,"Text":"Teuma takwa gata keu Allah Tataʻat keu lon nyang Rasul gata"},{"SurahNumber":26,"VerseNumber":127,"Text":"Hana bak gata lon lakee upah Bak Po dum alam upah lon ka na"},{"SurahNumber":26,"VerseNumber":128,"Text":"Pakon tabina geudong dum meugah Pat-pat tanoh cot tapeudong geudong Teumpat tameuʻen meumewah-mewah"},{"SurahNumber":26,"VerseNumber":129,"Text":"Tapeugot kota dum ban saboh nyan Takira dum nyan han le takeubah f Tapike keukaiteuh sinan sabe Sang han le mateteuh meunan ulah"},{"SurahNumber":26,"VerseNumber":130,"Text":"‘Oh tapeuleumah droeteuh kuasa Angkara murka lalem sileupah Leupah that keujam buetteuh di gata"},{"SurahNumber":26,"VerseNumber":131,"Text":"Teuma takwa jinoe keu Allah Tataʻat keu lon nyang Rasul gata"},{"SurahNumber":26,"VerseNumber":132,"Text":"Nikmat keu gata Neubri le leupah d Tateupeue nikmat le that keu gata Nyankeuh tatakwa mantong keu Allah"},{"SurahNumber":26,"VerseNumber":133,"Text":"Padum na Neubri binatang teurnak Neubri ngon aneukteuh le sileupah"},{"SurahNumber":26,"VerseNumber":134,"Text":"Padum na keubon ngon ie mon mata"},{"SurahNumber":26,"VerseNumber":135,"Text":"Teuma keu gata lon takot salah Lon takot azeueb Neubri keu gata Bak uroe gata teurimong balah Uroe kiamat haro hara that"},{"SurahNumber":26,"VerseNumber":136,"Text":"Jiseuot leugat peue roe tapeugah Tabri nasehat keunoe keu kamoe À Saban bak kamoe ngon han tapeugah Saban ngon hana tabri nasehat"},{"SurahNumber":26,"VerseNumber":137,"Text":"Buet nyoe cit adat masa nyang sudah Ureueng dileekon pih buetgeuh meunoe"},{"SurahNumber":26,"VerseNumber":138,"Text":"Teuma keu kamoe han roe geubalah Hana geuazeueb bandum na kamoe"},{"SurahNumber":26,"VerseNumber":139,"Text":"Meu gata sidroe nyang sulet leupah Keu Rasul Kamoe jikheun doseuta Meupeubinasa treuk jih dum bagah Atra nyan bandum pih jeuet keu tanda Allah Taʻala Kuasa leupah Teuma le that jih han jimeuiman Keu jih bandum nyan hana phaedah"},{"SurahNumber":26,"VerseNumber":140,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":141,"Text":"Tsamud pih jikheun sulet dum Rasul Han jitem kaboi peue Shaleh peugah"},{"SurahNumber":26,"VerseNumber":142,"Text":"Geukheun le Shaleh chedara jih nyan Pakon gata han takwa keu Allah"},{"SurahNumber":26,"VerseNumber":143,"Text":"Lon nyoe bit Rasul jeuet tapeucaya"},{"SurahNumber":26,"VerseNumber":144,"Text":"Teuma takwa gata keu Allah Tataʻat keu lon nyang Rasul gata"},{"SurahNumber":26,"VerseNumber":145,"Text":"Hana bak gata lon lakee upah Upah lon ka na bak Po dum alam"},{"SurahNumber":26,"VerseNumber":146,"Text":"Ek gata aman sinoe geukeubah Peue han meuminah gata dum sinoe Dalam nanggroe nyoe amanteuh leupah"},{"SurahNumber":26,"VerseNumber":147,"Text":"Lam keubon-keubon ngon ie mon mata"},{"SurahNumber":26,"VerseNumber":148,"Text":"Lom nyang tapula tanaman indah Mayam keureuma meuayon-ayon Ngon leumiek leumbon galakteuh leupah"},{"SurahNumber":26,"VerseNumber":149,"Text":"Tapeugot rumoh tapheuet dum gunong Tapeubuet ceumong ngon reuoh reuah Hekteuh ngon payah hana takira"},{"SurahNumber":26,"VerseNumber":150,"Text":"Teuma takwa jinoe keu Allah Tataʻat keu lon nyang Rasul gata"},{"SurahNumber":26,"VerseNumber":151,"Text":"Bek le digata tapeubuet salah Awak nyang lalem bek le taikot"},{"SurahNumber":26,"VerseNumber":152,"Text":"Jipeubuet karot di bumoe Allah Jipeubuet fased kon jipeubuet got"},{"SurahNumber":26,"VerseNumber":153,"Text":"Jiseuot leugat peue roe tapeugah Ka jipeusihe gata dih lagoe"},{"SurahNumber":26,"VerseNumber":154,"Text":"Gata ngon kamoe saban that leupah Gata ngon kamoe sit manusia Boh teh keu tanda peuleumah bagah Meu nyo bit gata ureueng nyang beuna"},{"SurahNumber":26,"VerseNumber":155,"Text":"Nyoe saboh unta Shaleh kheun bagah Dijih na watee jijeb ie keudroe Digata keudroe tajeb puleh grah Uroe ie gata bagi bandua"},{"SurahNumber":26,"VerseNumber":156,"Text":"Teuma bek gata tapeubuet salah Bek taelanya teuma unta nyan Keu gata Tuhan teuma Neubalah Uroe kiamat uroe that raya Neuʻazeueb gata teuma le Allah"},{"SurahNumber":26,"VerseNumber":157,"Text":"Jitop ngon leumbeng teuma unta nyan Dijih ‘oh lheueh nyan meunyeusai teulah"},{"SurahNumber":26,"VerseNumber":158,"Text":"Teuma geuʻazeueb treuk dum awak nyan Sabab buet jih nyan raya that salah Bandum atra nyan pih jeuet keu tanda Allah Taʻala Kuasa leupah Teuma le that jih han jimeuiman Kon na atra nyan jitueng phaedah"},{"SurahNumber":26,"VerseNumber":159,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":160,"Text":"Kaom Luth jikheun sulet cit Rasul Han jitem kaboi peue nyang geupeugah"},{"SurahNumber":26,"VerseNumber":161,"Text":"Chedara jih Luth geukheun bak jih nyan Pakon gata han takwa keu Allah"},{"SurahNumber":26,"VerseNumber":162,"Text":"Lon nyoe bit Rasul jeuet tapeucaya"},{"SurahNumber":26,"VerseNumber":163,"Text":"Teuma takwa gata keu Allah Tataʻat keu lon nyang Rasul gata"},{"SurahNumber":26,"VerseNumber":164,"Text":"Hana bak gata lon lakee upah Bak Po dum alam upah lon ka na"},{"SurahNumber":26,"VerseNumber":165,"Text":"Pakon dum gata tapeubuet salah Tamita agam dum manusia Nyang aneuk dara bandum takeubah"},{"SurahNumber":26,"VerseNumber":166,"Text":"Takeubah inong peurumoh gata Nyang ka keu gata Neubri le Allah Jeuet gata teuma kaom elanya"},{"SurahNumber":26,"VerseNumber":167,"Text":"Jiseuot sigra peue roe tapeugah Hai Luth digata meu han tapiyoh Keudeh meuparoh dalam blang luah Meunyo han taiem meuuse gata"},{"SurahNumber":26,"VerseNumber":168,"Text":"Geukheun treuk sigra dilon ka sudah Buet gata dum nyan dilon that beunci"},{"SurahNumber":26,"VerseNumber":169,"Text":"Tuhanku Neubri lon nyoe beu leupah Lon ngon ahli lon bek roh bak buet jih Keubit dum buet jih raya that salah"},{"SurahNumber":26,"VerseNumber":170,"Text":"Kamoe peuleupah treuk teuma gopnyan Ngon ahli gopnyan laju Meupeuglah"},{"SurahNumber":26,"VerseNumber":171,"Text":"Meulengkan inong peurumoh gopnyan Roh lam kawan nyan awak nyang salah"},{"SurahNumber":26,"VerseNumber":172,"Text":"Nyang laen bandum Meupeubinasa"},{"SurahNumber":26,"VerseNumber":173,"Text":"Ujeuen kreueh raya keu jih Meuruah Ngon ujeuen batee Kamoe geulawa Sabab keu jih ka geuba peurintah Sijeuheut ujeuen keu jih jirasa Jikheun dusta keu Rasul Allah"},{"SurahNumber":26,"VerseNumber":174,"Text":"Atra nyan bandum pih jeuet keu tanda Allah Taʻala Kuasa leupah Teuma le that jih han jimeuiman Hana atra nyan jitueng phaedah"},{"SurahNumber":26,"VerseNumber":175,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":176,"Text":"Kaom Aikah pih peusulet Rasul Han jitem kaboi peue nyang geupeugah"},{"SurahNumber":26,"VerseNumber":177,"Text":"Geukheun le Syuʻib ubak awak nyan Pakon gata han takwa keu Allah"},{"SurahNumber":26,"VerseNumber":178,"Text":"Lon nyoe bit Rasul jeuet tapeucaya"},{"SurahNumber":26,"VerseNumber":179,"Text":"Teuma takwa gata keu Allah Tataʻat keu lon nyang Rasul gata"},{"SurahNumber":26,"VerseNumber":180,"Text":"Hana bak gata lon lakee upah Upah lon ka na bak Po dum alam"},{"SurahNumber":26,"VerseNumber":181,"Text":"Teuma sukatan bek tapeusalah Beu santeut are ‘oh tabloe peubloe Bek tapeurugoe dum hamba Allah"},{"SurahNumber":26,"VerseNumber":182,"Text":"Ngon ceng nyang beutoi watee tatimang Bek miyup manyang on ceng dua blah"},{"SurahNumber":26,"VerseNumber":183,"Text":"Barang-barang gop bek tapeukureueng Buet nyan that hareuem beu tapeusiblah Bek peubuet jeuheut di dalam bumoe"},{"SurahNumber":26,"VerseNumber":184,"Text":"Takwa jinoe laju keu Allah Tuhan nyang peujeuet gata nyoe bandum Angkatan jameun pih hana ubah Ureueng nyang dilee pih Tuhan peujeuet"},{"SurahNumber":26,"VerseNumber":185,"Text":"Jiseuot leugat peue roe tapeugah Ka jipeusihe gata uroe nyoe"},{"SurahNumber":26,"VerseNumber":186,"Text":"Gata ngon kamoe kon saban leupah Gata ngon kamoe sit manusia Meukira gata sang sulet leupah"},{"SurahNumber":26,"VerseNumber":187,"Text":"Peurhot bak kamoe geureupeng langet Meu beuna keubit peue nyang tapeugah"},{"SurahNumber":26,"VerseNumber":188,"Text":"Geukheun Tuhan lon bandum Neuteupeue Buetteuh beurangpeue Neuteupeue sudah"},{"SurahNumber":26,"VerseNumber":189,"Text":"Jikheun treuk sulet Syuʻib Rasul jih Geuazeueb treuk jih nyang brat sileupah Uroe meuawan uroe kiamat Haro hara that hana ban peugah"},{"SurahNumber":26,"VerseNumber":190,"Text":"Atra nyan bandum pih jeuet keu tanda € Allah Taʻala kuasa leupah Teuma le that jih han jimeuiman Hana atra nyan jitueng phaedah"},{"SurahNumber":26,"VerseNumber":191,"Text":"Keubit Po gata Maha Peurkasa Lom pih Po gata Maha Peumurah"},{"SurahNumber":26,"VerseNumber":192,"Text":"Keubit Qur'an Tuhan nyang peutron Nyang Po dum alam deungon blah bicah"},{"SurahNumber":26,"VerseNumber":193,"Text":"Ruhul-Amin ba peutron bak gata"},{"SurahNumber":26,"VerseNumber":194,"Text":"Lam ate gata geupasoe bagah Mangat jeuet gata ureueng peuingat"},{"SurahNumber":26,"VerseNumber":195,"Text":"Ngon bahsa Arab nyang trang sileupah"},{"SurahNumber":26,"VerseNumber":196,"Text":"Atra nyan dilee sit na lam kitab Ureueng awai that geuteupeue sudah"},{"SurahNumber":26,"VerseNumber":197,"Text":"Peue teuma keu jih han jeuet keu tanda Bandum ulama jih ka jipeugah c Bandum ulama Bani Israi Jiteupeue sare bandum nyan sudah"},{"SurahNumber":26,"VerseNumber":198,"Text":"Meunyo Meupeutron teuma Qur'an Bak ureueng ‘ajam ladom Meupeugah"},{"SurahNumber":26,"VerseNumber":199,"Text":"Teuma geubaca atra nyan keu jih Han sit jipateh peue nyang geupeugah Beurangban dijih han jimeuiman"},{"SurahNumber":26,"VerseNumber":200,"Text":"Cit kakeuh meunan ate jih salah Di dalam ate awak meudacha Kamoe peuteuka bit meunan ulah"},{"SurahNumber":26,"VerseNumber":201,"Text":"Meu goh lom jieu azeueb nyang peudeh Han sagai dijih iman keu Allah"},{"SurahNumber":26,"VerseNumber":202,"Text":"Ban tanjo teuka treuk azeueb bak jih ‘Oh jithee dijih teukeujet leupah Hana jithee-thee nyan teuka bak jih"},{"SurahNumber":26,"VerseNumber":203,"Text":"Watee nyan dijih baro jipeugah Peue hana tanggoh watee keu kamoe"},{"SurahNumber":26,"VerseNumber":204,"Text":"Peue cit bak Kamoe jilakee bagah Jilakee azeueb bagah Kamoe bri"},{"SurahNumber":26,"VerseNumber":205,"Text":"Nyang ka Kamoe bri seunang jih leupah Meubri meuthon-thon seunang jih raya"},{"SurahNumber":26,"VerseNumber":206,"Text":"Lheueh nyan meuteuka treuk keu jih balah Peue nyang geujanji laju ka teuka"},{"SurahNumber":26,"VerseNumber":207,"Text":"Hana le guna udep nyang mewah Seunang baroekon hana guna le Sapeue tan hase keu jih phaedah"},{"SurahNumber":26,"VerseNumber":208,"Text":"Di-Kamoe sit han Meupeubinasa Nanggroe ngon banda meu hana salah Ureueng peuingat Meukirem dilee"},{"SurahNumber":26,"VerseNumber":209,"Text":"Jiingat teuntee jitueng phaedah Han meuelanya sagai di-Kamoe"},{"SurahNumber":26,"VerseNumber":210,"Text":"Qur'an nyang nyoe teuma kon salah Kon Qur’an nyoe tron nibak cheitan"},{"SurahNumber":26,"VerseNumber":211,"Text":"Hana sipadan meu ube seupah Han sagai patot jih nyan nyang peutron Han ek jipeutron leumoh jih leupah"},{"SurahNumber":26,"VerseNumber":212,"Text":"Jak deungo-deungo hana le bak jih Hana le keu jih Neubri le Allah"},{"SurahNumber":26,"VerseNumber":213,"Text":"Teuma bek tacok tuhan nyang laen Takheun na laen sajan ngon Allah Bek teuma dudoe geuazeueb gata"},{"SurahNumber":26,"VerseNumber":214,"Text":"Bak ahli gata bandum tapeugah Famili nyang toe beu tapeuingat Saket ngon mangat bek dudoe teulah"},{"SurahNumber":26,"VerseNumber":215,"Text":"Ureueng meuiman nyang ikot gata Mameh suara beu got tapeugah Tapeumiyup droeteuh ngon ureueng nyan"},{"SurahNumber":26,"VerseNumber":216,"Text":"Teuma awak nyan nyang peubuet salah Nyang han tem pateh peue narit gata Takheun dilon ka lheueh lon peurintah Peue nyang tapeubuet kon le salah lon Karena dilon ka lheueh lon peugah"},{"SurahNumber":26,"VerseNumber":217,"Text":"Teuma tajok droe bak Hak Taʻala Nyang that peurkasa lom that Peumurah"},{"SurahNumber":26,"VerseNumber":218,"Text":"Tuhan Neukalon bak watee tadong Peubuet seumbahyang taseumah Allah"},{"SurahNumber":26,"VerseNumber":219,"Text":"Hana tapiyoh taruku‘ sujud Peue nyang tapeubuet Neu-eu le Allah"},{"SurahNumber":26,"VerseNumber":220,"Text":"Keubit roe Tuhan Neudeungo dumpeue Neuteupeue dumpeue hana meuilah"},{"SurahNumber":26,"VerseNumber":221,"Text":"Lon peugah teuma jinoe bak gata Ho jijak teuka cheitan seurakah Bak soe jijak jih jikheun jimeung tron"},{"SurahNumber":26,"VerseNumber":222,"Text":"Keudeh jijak tren bak awak salah Awak nyang sulet nyang peuna-peuna Nyang peubuet dacha lawan peurintah"},{"SurahNumber":26,"VerseNumber":223,"Text":"Peue nyang jideungo jipeugah laju Narit palsu sulet that leupah Le that awak nyan nyang keubit sulet Dijih peunyaket leupah that parah"},{"SurahNumber":26,"VerseNumber":224,"Text":"Teuma ureueng nyang meupanton-panton Meualon-alon haba jipeugah Nyang ikot jih nyan dum awak sisat"},{"SurahNumber":26,"VerseNumber":225,"Text":"Takalon meuhat ho dum jilangkah Dalam urong gle jimeutualang"},{"SurahNumber":26,"VerseNumber":226,"Text":"Jipubuet dum tan peue nyang jipeugah"},{"SurahNumber":26,"VerseNumber":227,"Text":"Meulengkan ureueng nyang na meuiman Teuma ureueng nyan hana meusalah Amai nyang got-got geupeubuet sabe Geukheun ngon ziker geuingat Allah Le that jan watee geuingat Tuhan Ureueng nyan meunang Neubri le Allah Dileekon gopnyan dum jielanya ‘Oh meunang teuma seunang that leupah Awak nyang lalem akan jiteupeue Ho teuma jiwoe ho jimeung langkah AN-NAML (SIDOM) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"},{"SurahNumber":27,"VerseNumber":1,"Text":"Tha Sin Tuhan nyang teupeue meukeusud ayat Sabab Hadharat hana Neupeugah Nyankeuh dum ayat dalam Qur'an Lam kitab geutrang bandum peurintah"},{"SurahNumber":27,"VerseNumber":2,"Text":"Haba peutunyok haba geumbira Keu mukmin dumna ureueng meutuah"},{"SurahNumber":27,"VerseNumber":3,"Text":"Peubuet seumbahyang ngon geuboh zakeuet Uroe akhirat geuyakin leupah"},{"SurahNumber":27,"VerseNumber":4,"Text":"Teuma awak nyan nyang han meuiman Akhirat pih tan dijih jipeugah Kamoe peuindah dum buet awak nyan Sang-sang buet jih nyan kon buet nyang salah Kakeuh meul‘ueh p‘ueh treuk jih di sinan"},{"SurahNumber":27,"VerseNumber":5,"Text":"Jeuet keu awak nyan azeueb that leupah Rugoe that dijih uroe akhirat"},{"SurahNumber":27,"VerseNumber":6,"Text":"Keu gata meuhat geubri peurintah Geubri Qur'an keunan keu gata Nibak Po gata nyang Maha Murah Nyang Bijaksana hana teukira Seugala rupa Neuteupeue sudah"},{"SurahNumber":27,"VerseNumber":7,"Text":"Bak watee Musa geukheun bak ahli Geuh sang-sang meuri apui hu mirah Bah lon jak kalon lon jak peunyata Watee lon gisa euntreuk lon peugah Kadang na apui lon peuwoe bacut Meu na meukeusud tatueng phaedah"},{"SurahNumber":27,"VerseNumber":8,"Text":"‘Oh ban troh Musa geudeungo ligat Keubit beureukat ureueng troh langkah Ureueng toe apui ngon lingka gopnyan Beureukat keunan Neubri le Allah Maha Suci that Tuhan Po alam"},{"SurahNumber":27,"VerseNumber":9,"Text":"Hai Musa sinan sinoe lon Allah Lon that Peurkasa ngon Bijaksana"},{"SurahNumber":27,"VerseNumber":10,"Text":"Nyan tungkat gata tatiek leh bagah ‘Oh ban geukalon ka meugrak tungkat Uleue raya that jihah ngon babah Geuplueng u likot hana geungieng-ngieng Hai Musa pakon teumakot leupah Bek yoteuh Rasul hanjeuet teumakot Bak Lon nyan hanjeuet pantang that leupah"},{"SurahNumber":27,"VerseNumber":11,"Text":"Meulengkan ureueng nyang buet jih lalem ‘Oh Iheueh nyan jitem toubat bak Allah Buet jih nyang jeuheut jigantoe ngon got Teuma buet nyang got han le jikeubah Nyan di-Lon teuma Maha Peungampon Meunan pih sit Lon Maha Peumurah"},{"SurahNumber":27,"VerseNumber":12,"Text":"Tapeulop jaroeteuh lam keh bajee ‘Oh tasuet teuntee puteh that leupah Kon puteh supak puteh meukilat Sikureueng ayat Neubri le Allah Atra nyan taba ubak Peuraʻeun Ngon kaom jih dum nyang fasek leupah"},{"SurahNumber":27,"VerseNumber":13,"Text":"‘Oh ban ka teuka dum ayat Kamoe Ubak kaom nyoe jikalon sudah Jikheun laju nyoe sihe raya that"},{"SurahNumber":27,"VerseNumber":14,"Text":"Jiungki leugat bandum peurintah Dalam ate jih jiyakin beuna Tapi elanya jih mbong that leupah Teuma takalon pakri akibat Ureueng nyang jeuheut jipubuet salah"},{"SurahNumber":27,"VerseNumber":15,"Text":"Meubri keu Daud deungon Sulaiman ‘Eleumee gopnyan Kamoe bri luah Geukheun bandua pujoe keu Tuhan Karonya-Neuh nyan le han ban peugah Leubeh keu kamoe nibak nyang laen Í Dum ureueng mukmin nyang hamba Allah"},{"SurahNumber":27,"VerseNumber":16,"Text":"Sulaiman geutueng pusaka Daud Bandum geuturot peue nyang geupeugah Geukheun treuk teuma wahe dum insan Peungetahuan kamoe le leupah Neubri keu kamoe ‘eleumee Tuhan Meuteupeue rijang peue cicem peugah Neubri keu kamoe bandum peukara Nyoekeuh kurnia nyang nyata leupah"},{"SurahNumber":27,"VerseNumber":17,"Text":"Geupeusapat treuk tentra Sulaiman Jen deungon insan dum hamba Allah Meunan pih cicem bandum meubareh"},{"SurahNumber":27,"VerseNumber":18,"Text":"Hingga troh keudeh dum geumeulangkah ‘Oh ban troh keudeh bak gampong sidom ` Kheun saboh sidom rakan meutuah Talop lam umpung gata nyoe bandum J Nak bek geugidong le hamba Allah Tentra Sulaiman dum gidong gata Hana geusahja bak geubet langkah"},{"SurahNumber":27,"VerseNumber":19,"Text":"Sulaiman deungo teukhem teuseunyom Bit rakyat sidom utoh sileupah Geukheun Tuhanku Neubri lon chukor Nikmat-Neuh that le keu lon Neuruah Meunan pih nikmat keu ma ngon ku lon Ka Neubri keu lon dum le that leupah"},{"SurahNumber":27,"VerseNumber":20,"Text":"Teuma dum cicem geujak pareksa Geukheun treuk ho ka hud-hud tan leumah Peue jih ka jijak hana meu haba"},{"SurahNumber":27,"VerseNumber":21,"Text":"Keubit ceulaka jipeubuet salah Kuazeueb jih nyan beu saket that-that Ho jibeurangkat hana jipeugah Adak han kusie kukoh takue jih f Atawa dijih na peue jipeugah Meu na alasan dijih nyang nyata t Han keunong seksa meu ek jipeuglah"},{"SurahNumber":27,"VerseNumber":22,"Text":"‘Oh ban troh hud-hud sinan jipiyoh Hana that jioh ngon Nabiyyullah Jikheun na haba nyang han neuteupeue Dilon lon teupeue ka troh lon langkah Lon ba di Sabak haba nyang yakin Leupah that peunteng deungo lon peugah"},{"SurahNumber":27,"VerseNumber":23,"Text":"Lon kalon sideh na raja inong Nyang mat keurajeuen nanggroe pih luah Bandum peukara geubri keu gopnyan Meuligoe gopnyan raya that leupah"},{"SurahNumber":27,"VerseNumber":24,"Text":"Gopnyan ngon kaomgeuh lam nanggroe nyoe Bak mata uroe bandum geuseumah Bandum geusujud kon ubak Tuhan Buet nyan le chetan ka jipeuindah Buet nyan got that-that jikheun le chetan Gob dum jiyue tham bak jalan Allah Hana peutunyok dum keu ureueng nyan"},{"SurahNumber":27,"VerseNumber":25,"Text":"Jisujud dum nyan kon ubak Allah A Tuhan nyang peujeuet langet ngon bumoe Neupeudeuh asoe jih nyang tan leumah Peue-peue nyang tasom bandum Neuteupeue Nyang lahe dumpeue pih hana ubah"},{"SurahNumber":27,"VerseNumber":26,"Text":"Tan tuhan laen nibak Hadharat ‘Arasy raya that sit milek Allah"},{"SurahNumber":27,"VerseNumber":27,"Text":"Sulaiman geukheun takalon teuma 4 Peue gata beuna atawa salah Meu gata sulet tahukom teuma"},{"SurahNumber":27,"VerseNumber":28,"Text":"Jinoe jak sigra keudeh talangkah Tatiek surat lon ubak awak nyan d Takalon lheueh nyan pakri jipeugah"},{"SurahNumber":27,"VerseNumber":29,"Text":"Kheun raja inong wahe dum rakyat Dilon na surat saboh jroh leupah"},{"SurahNumber":27,"VerseNumber":30,"Text":"Raja Sulaiman nyang kirem surat Asoe jih meuhat ngon nama Allah Nyang that Geumaseh donya akhirat d Tuhan Hadharat nyang Maha Murah"},{"SurahNumber":27,"VerseNumber":31,"Text":"Bek na mbong gata u ateueh lon nyoe Islam jinoe keunoe talangkah"},{"SurahNumber":27,"VerseNumber":32,"Text":"Kheun raja inong wahe dum rakyat Pakriban pakat tacuba peugah Hana tom lon cok saboh putosan Meu gata tuan gohlom troh langkah Meu gohlom tabri keu lon timbangan"},{"SurahNumber":27,"VerseNumber":33,"Text":"Kheun treuk awak nyan tanyoe that meugah Teuga ngon beuhe geutanyoe sit that Putosan meuhat ban gata peugah Peue tapeurintah kamoe meuikot"},{"SurahNumber":27,"VerseNumber":34,"Text":"Teuma geuseuot le putroe ceudah Dum raja-raja ‘oh talo musoh Hana geupiyoh laju geujajah Lheueh geupeurusak bandum peue nyang na Bandum jeuet hina ureueng nyang meugah Tanyoe pih teuntee geupeugot meunan"},{"SurahNumber":27,"VerseNumber":35,"Text":"Lon pike seunang tabri hadiah ‘Oh lIheueh takirem tapreh peue haba Watee jigisa pakri jipeugah"},{"SurahNumber":27,"VerseNumber":36,"Text":"‘Oh troh utosan ubak Sulaiman Geukheun peue dum nyan tame hadiah Di sinoe bak lon le that atra nyan Kurnia Tuhan keu lon le leupah Digata seunang ngon hadiah nyan"},{"SurahNumber":27,"VerseNumber":37,"Text":"Tajak woe kaman keudeh beu bagah Kamoe jak keudeh ngon bala tentra Han ek takira nyang jai that leupah Kamoe peuteubiet bandum di nanggroe Hina beurangsoe nyang dilee meugah Bandum jeuet ubit nyang dilee raya"},{"SurahNumber":27,"VerseNumber":38,"Text":"Teuma meusabda Sulaiman bagah Wahe dum rakyat tapeugah jinoe Soe ek ba keunoe meuligoe indah Meuligoe putroe tabeu-et keunoe Yoh gohlom keunoe jijak meunyeurah"},{"SurahNumber":27,"VerseNumber":39,"Text":"Kheun jen Ifret dilon ek lon ba Yoh gohlom gata tabeudoh bagah Teuga ngon aman lon lon ba keunoe Yoh droeneuh sinoe gohlom neulangkah"},{"SurahNumber":27,"VerseNumber":40,"Text":"Kheun sidroe ureueng nyang na ‘eleumee Lam kitab dilee geuteupeue sudah Dilon ek lon ba lam siklep mata Keubit troh sigra meuligoe indah ‘Oh ban ka geu-eu meuligoe sinan Nabi Sulaiman geukheun le bagah Atra nyoe meuhat karonya Tuhan Neukeumeung kalon pakri ban ulah Peue na lon chukor atawa hana Teuma meunyo na teuntee jroh leupah Soe nyang tem chukor munapheuʻat keu droe Cheitan peulaloe ka ek geubantah Teuma nyang kaphe han jitem chukor Han ek jiato napsu jiteugah Nyan di-Tuhanlon keubit that kaya Lom that mulia hana ban peugah Hana meuhajat chukor beurangsoe Tuhanku sidroe Maha Peumurah"},{"SurahNumber":27,"VerseNumber":41,"Text":"Geukheun taubah bacut meuligoe Takalon jinoe pakriban ulah Ek jituri lom meuligoe jih nyan Atawa sit han sabab ka ubah"},{"SurahNumber":27,"VerseNumber":42,"Text":"Teuma geutanyong ‘oh ban troh putroe Peue nyo lagee nyoe meuligoe indah Meuligoe gata peue saban ngon nyoe Sang-sang atra nyoe geuseu-ot bagah Sang meuligoe lonka geuba keunoe Teuma sit kamoe meuteupeue sudah Yoh gohlom dilee ka meu-Islam"},{"SurahNumber":27,"VerseNumber":43,"Text":"Teuma na soe tham jeuetkeuh roh salah Sabab putroe kon jiseumah Tuhan Ka roh lam kawan kaphe seurakah"},{"SurahNumber":27,"VerseNumber":44,"Text":"Geukheun boh tamong dalam meuligoe Teuma diputroe hireuen that leupah Geusangka geubloh dalam ie laot ; Ija geubeu-ot beuteh ka leumah Sulaiman kheun nyoe meuligoe kaca Meulaen rupa takalon ubah Putroe kheun Tuhan lon elanya droe Jinoe lon jok droe bak droe-Neuh Allah Ka lon Islam sajan Sulaiman Tuhan Po alam jinoe lon seumah"},{"SurahNumber":27,"VerseNumber":45,"Text":"Teuma bak Tsamud ka Kamoe kirem Chedara jih nyan Shaleh meutuah Geupeugah bak jih taseumah Tuhan Meu jeuet treuk jih nyan dua kabilah Dua awak nyan jipeudong dawa"},{"SurahNumber":27,"VerseNumber":46,"Text":"Shaleh kheun sigra teuma geupeugah Pakon dum gata talakee nyang brok Talakee beu troh jinoe beu bagah Pakon han nyang got talakee phon-phon Talakee ampon deecha bak Allah Mangat jeuet rahmat Neubri keu gata"},{"SurahNumber":27,"VerseNumber":47,"Text":"Jiseuot sigra gata nyang salah Ceulaka kamoe ngon sabab gata Ngon rakan gata bandumteuh salah Geukheun ceulaka cit bak droe gata Han tatakwa gata keu Allah Keunong fitnah keu bandum gata Raya that bala Neubri le Allah"},{"SurahNumber":27,"VerseNumber":48,"Text":"Na sikureueng droe ureueng lam kuta Awak nyan kha-kha jipubuet salah Sinan di bumoe jipubuet jeuheut Hana nyang got buet jih meu be seupah"},{"SurahNumber":27,"VerseNumber":49,"Text":"Jikheun meusumpah tanyoe ngon Tuhan Kamoe poh malam jih han meukeubah Ngon ahli jih nyan kamoe poh malam Bak wali jih nyan teuma meupeugah Hana tanyoe eu awak nyan ho ka Saleh binasa kadang ka reubah Nyang tanyoe peugah tanyoe beuna that"},{"SurahNumber":27,"VerseNumber":50,"Text":"Keubit jeuheut that jipeubuet salah Jitipee bandum meunan jikira Hana jisangka ka Kamoe balah"},{"SurahNumber":27,"VerseNumber":51,"Text":"Takalon pakri akibat keu jih Sabab jeuheut jih jipubuet salah Kamoe peuhanco jih ngon kaom jih Abeh bandum jih han Kamoe keubah"},{"SurahNumber":27,"VerseNumber":52,"Text":"Rumoh-rumoh jih runtoh dum meukr‘um Sabab jih lalem hana ban peugah Atra nyan bandum pih jeuet keu tanda Keu kaom nyang na jitueng phaedah Kaom nyang teupeue Kuasa Tuhan"},{"SurahNumber":27,"VerseNumber":53,"Text":"Ureueng meuiman Kamoe peuleupah Bandum ureueng nyan hana binasa Sabab takwa gopnyan keu Allah"},{"SurahNumber":27,"VerseNumber":54,"Text":"Nabi Luth teuma geukheun bak kaom Geuh peue gata dum tapubuet salah Tapubuet keuji sit ka takalon"},{"SurahNumber":27,"VerseNumber":55,"Text":"Tamita agam tatueng keu makah Han tatueng inong bandum digata Tapi buet gata jahe that leupah"}]}