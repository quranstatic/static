{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":39,"VerseNumber":32,"Text":"Ken onkaan enemmän väärässä kuin se, joka väittää valheellista Jumalasta ja joka vääristelee totuuden, kun se hänelle ilmoitetaan; eikö muka helvetissä riitä tilaa sellaisille uskottomille"},{"SurahNumber":39,"VerseNumber":33,"Text":"Mutta ne, jotka tuovat totuuden ja jotka totuutena sen vastaanottavat, nämä ovat pahaa karttavia"},{"SurahNumber":39,"VerseNumber":34,"Text":"Herransa luona heillä tulee olemaan mitä he haluavat; sellainen on palkkio hyvää tekeville"},{"SurahNumber":39,"VerseNumber":35,"Text":"Jumala ei lue heidän syykseen pahinta heidän tekemästään, vaan antaa heille palkinnon parhaasta, minkä he tekivät"},{"SurahNumber":39,"VerseNumber":36,"Text":"Eikö Jumalassa ole kyllin hänen palvelijalleen? Sellaisillako he yrittävät teitä peloitella, joita he Jumalan asemesta palvelevat? Kenet Jumala päästää harhaan, hänelle ei opasta löydy"},{"SurahNumber":39,"VerseNumber":37,"Text":"Mutta joka elää Jumalan johdatuksessa, häntä ei kukaan saata eksyttää. Eikö Jumala ole mahtava, kaikki palkitseva Herra"},{"SurahNumber":39,"VerseNumber":38,"Text":"Jos te heiltä kysytte, kuka on luonut taivaat ja maan, he varmaan vastaavat: »Jumala.» Sano: »Ettekö niin ollen voi päätellä, mahtaisivatko ne, joita Jumalan sijasta kumarratte, torjua vahingon, jos Jumala tahtoisi ihmistä vahingoittaa, tai mahtaisivatko he estää Hänen armonsa tulemista, jos Jumala suvaitsisi armoaan osoittaa? Sano: »Minulle on Jumalassani kyllin. Häneen luottavat luottavaiset.»"},{"SurahNumber":39,"VerseNumber":39,"Text":"Sano: »Kansalaiseni, tehkää työtä kukin paikallanne, minäkin olen työni tekevä, ja te tulette oivaltamaan"},{"SurahNumber":39,"VerseNumber":40,"Text":"kuka kuuluu niihin, joita kohtaa masentava kuritus, ja kuka on loppumattoman rangaistuksen ansainnut.»"},{"SurahNumber":39,"VerseNumber":41,"Text":"Kun Me totisesti olemme sinulle ilmoitusten kautta antanut Pyhän Kirjan ja siinä totuuden ihmisiä varten, niin ken ikinä noudattaa oikeata tietä, hän tekee sen oman sielunsa parhaaksi, ja ken ikinä harhailee, harhailee omaksi turmiokseen, etkä sinä sellaisista ole vastuussa"},{"SurahNumber":39,"VerseNumber":42,"Text":"Jumala ottaa huostaansa joka ihmisen sielun hänen kuollessaan, ja sellaisilta, joiden aika ei ole kuolla, heidän nukkuessaan. Niiden sielut Hän pidättää, joiden Hän on kuolla määrännyt, ja muiden sielut palauttaa Hän määrähetkeen asti. Tässä on tunnusmerkki ihmisille, jotka mietiskelevät"},{"SurahNumber":39,"VerseNumber":43,"Text":"Entä ne, jotka ovat Jumalan ohella itselleen puolustajia omaksuneet. Sano: »Ne eivät ole ikinä vallinneet eivätkä mitään ymmärrä.»"},{"SurahNumber":39,"VerseNumber":44,"Text":"Sano: »Jumala yksin kykenee puolustamaan, Hänen on taivasten ja maan valtakunta, Hänen luokseen teidän on palattava.»"},{"SurahNumber":39,"VerseNumber":45,"Text":"Kun Jumalan nimi vain mainitaan, niin tulevan elämän kieltäjäin sydämet kouristuvat, mutta kun niistä puhutaan, joita he Hänen sijastaan kumartavat, katso, se heitä ilahduttaa"},{"SurahNumber":39,"VerseNumber":46,"Text":"Sano: »Oi, Jumala! Taivaiden ja maan alkuunpanija, silmiltä salatun ja näkyväisten tietäjä! Vain Sinä voit tuomita palvelijoitasi siinä, missä he ovat eri mieltä.»"},{"SurahNumber":39,"VerseNumber":47,"Text":"Vaikkapa väärintekijät omistaisivat kaiken, mitä maailmassa on, ja saman verran lisää, he varmasti tarjoisivat sen lunnaiksi pelastuakseen pahalta, jolla heitä kuritetaan ylösnousemuksen päivänä, ja sen, mikä ei koskaan heidän mieleensä juolahtanut, Jumala nyt ilmaisee heille"},{"SurahNumber":39,"VerseNumber":48,"Text":"Heidän tekojensa pahat seuraukset selkenevät heille, ja juuri se, mitä he pilkkanaan pitivät, on heitä kohtaava"},{"SurahNumber":39,"VerseNumber":49,"Text":"Kun isku kohtaa ihmistä, hän huutaa Meitä avukseen: mutta kun Me annamme hänelle armoamme, hän sanoo: »Minä sain sen tietoni avulla.» Ei, häntä vain koetellaan, mutta enin osa heistä ei tajua sitä"},{"SurahNumber":39,"VerseNumber":50,"Text":"Ennen heitä eläneet myös sanoivat samaa, mutta se, mitä he aikaansaivat, ei heitä auttanut"},{"SurahNumber":39,"VerseNumber":51,"Text":"Sen sijaan heille jäi pahat seuraukset ansioistaan; kaikille väärintekijöille jäävät pahat seuraukset heidän ansaitsemakseen kuormaksi, eivätkä he sitä voi välttää"},{"SurahNumber":39,"VerseNumber":52,"Text":"Eivätkö he tiedä, että Jumala kenelle tahtoo enentää elinvaroja ja myös niitä supistaa. Nämä ovat varmoja tunnusmerkkejä uskoville ihmisille"},{"SurahNumber":39,"VerseNumber":53,"Text":"Sano: »Te palvelijani, jotka olette toimineet sielujenne vahingoksi, älkää olko epätoivoisia Jumalan laupeuden suhteen; aivan varmasti Jumala antaa syntinne kokonaan anteeksi, sillä Hän on totisesti armahtava, laupias"},{"SurahNumber":39,"VerseNumber":54,"Text":"Mutta kääntykää Herranne puoleen yhä uudelleen ja alistukaa kuuliaisuudessa, ennenkuin kuritus teitä kohtaa, jolloin teitä ei auteta"},{"SurahNumber":39,"VerseNumber":55,"Text":"Ja noudattakaa parhainta, minkä Herranne ylhäältä on teille ilmoittanut, ennenkuin rangaistus tulee niin äkkiä, että sitä ette edes huomaa"},{"SurahNumber":39,"VerseNumber":56,"Text":"jottei kukaan joutuisi sanomaan: 'Voi minua, mitä minä laiminlöinkään Jumalaa kohtaan! Varmasti kuuluin minäkin niihin, jotka pilkkasivat"},{"SurahNumber":39,"VerseNumber":57,"Text":"Tai ettei kukaan sanoisi: 'Jospa Jumala olisi minua johdattanut, olisin varmasti kuulunut pahaa karttavien lukuun"},{"SurahNumber":39,"VerseNumber":58,"Text":"Tai sanoisi nähdessään kurituksen: 'Jospa vain minun sallittaisiin palata maan päälle, kuuluisin hyvää harrastaviin"},{"SurahNumber":39,"VerseNumber":59,"Text":"Toden totta, Minun sanomani saavuttivat teidät, mutta te torjuitte ne, olitte ylpeitä ja epäuskoisia"},{"SurahNumber":39,"VerseNumber":60,"Text":"Ylösnousemuspäivänä olette näkevä ne. jotka Jumalasta valheita puhuivat: heidän kasvonsa mustuvat. Eikö helvetissä riittäisi tilaa ylpeille"},{"SurahNumber":39,"VerseNumber":61,"Text":"Mutta ne, jotka pahaa karttavat, Jumala vapahtaa, paha ei voi heihin tarttua eikä heidän tarvitse murehtia"},{"SurahNumber":39,"VerseNumber":62,"Text":"Jumala on kaiken luonut ja pitää kaiken vallassaan"},{"SurahNumber":39,"VerseNumber":63,"Text":"Hänen ovat taivaiden ja maan aarteet, mutta kaikkensa menettävät ne, jotka eivät usko Jumalan ilmoituksiin"},{"SurahNumber":39,"VerseNumber":64,"Text":"Sano: »Neuvotteko minua palvelemaan muita kuin Jumalaa, te tietämättömät ihmiset?»"},{"SurahNumber":39,"VerseNumber":65,"Text":"Onhan sinulle ilmoitettu, kuten edeltäjillesikin, että jos sinä ketään muuta paitsi Jumalaa julistat, koko työsi raukeaa tyhjiin ja itse olet varmasti hukassa"},{"SurahNumber":39,"VerseNumber":66,"Text":"Ei, palvelkaa ainoastaan Jumalaa ja olkaa kiitollisia"},{"SurahNumber":39,"VerseNumber":67,"Text":"Mutta he eivät ole palvelleet Jumalaa Hänelle tulevalla kunnioituksella, vaikka ylösnousemuspäivänä koko maa on Hänen käsissään ja Hän käärii taivaat oikeaan käteensä. Ylistys olkoon Hänelle, olkoon Hän kohotettu yli kaikkien, joita he Hänen rinnalleen asettavat"},{"SurahNumber":39,"VerseNumber":68,"Text":"Ja kun pasuunaan puhalletaan, niin kaikki taivaassa ja kaikki maan päällä menevät tainnoksiin paitsi Jumalan vahvistamat; sitten puhalletaan uudestaan, ja katso, he nousevat odottaen"},{"SurahNumber":39,"VerseNumber":69,"Text":"Ja maa säteilee Herransa valkeutta, ja Pyhä Kirja otetaan esille, niinikään profeetat ja todistajat, ja tuomio langetetaan ihmisille oikeudenmukaisesti, ei heitä väärin tuomita"},{"SurahNumber":39,"VerseNumber":70,"Text":"Ja joka sielulle maksetaan palkkansa kaikesta, mitä se on tehnyt; Hän tietää kaikki heidän tekonsa"},{"SurahNumber":39,"VerseNumber":71,"Text":"Ja ne, jotka uskon kielsivät, ajetaan joukoittain helvettiin, kunnes portit avataan ja vartijat heille sanovat: »Eikö teidän luoksenne tullut sananjulistajia omasta keskuudestanne lausuen teille Herransa ilmoituksia ja varoittaen teitä tämän päivän saapumisesta?» He sanovat: »Kyllä.» Mutta olihan uskon kieltäjille valmiina rangaistustuomio"},{"SurahNumber":39,"VerseNumber":72,"Text":"Ja heille sanotaan: »Käykää helvetin porteista sisään siellä ikuisesti kitumaan!» Kurja on ylpeiden olinpaikka"},{"SurahNumber":39,"VerseNumber":73,"Text":"Mutta ne, jotka täyttivät Herransa tahdon, opastetaan myöskin joukoittain paratiisiin, jonka portit avautuvat heidän saapuessaan, ja vartijat sanovat heille: »Rauha olkoon teille, te onnelliset, astukaa sisälle ja asukaa täällä ikuisesti!»"},{"SurahNumber":39,"VerseNumber":74,"Text":"Ja he sanovat: »Kaikki kunnia olkoon Jumalan, Hän on hyvyydessään toteuttanut meille lupauksensa ja antanut meidän periä maan, ja me saamme asua paratiisissa missä vain haluamme.» Niin ylenpalttinen on palkkio työnsä tehneille"},{"SurahNumber":39,"VerseNumber":75,"Text":"Ja sinä saat nähdä enkelien kiertävän valtaistuimen ympäri veisaten ylistystä Herralleen. Kaikki tuomitaan oikeudenmukaisesti ja sanotaan: »Kaikki kunnia olkoon Jumalan, maailmojen valtiaan!»"},{"SurahNumber":40,"VerseNumber":1,"Text":"Ylistetty, kunnian Jumala"},{"SurahNumber":40,"VerseNumber":2,"Text":"Kirjoituksen on ilmoittanut Jumala, jonka on mahti ja tieto"},{"SurahNumber":40,"VerseNumber":3,"Text":"joka antaa vikamme anteeksi ja kuulee katumuksemme, rankaisee ankarasti, Jalo Herra; ei ole muuta Jumalaa kuin Hän, Hänen luokseen kaikki palaa"},{"SurahNumber":40,"VerseNumber":4,"Text":"Jumalan ilmoituksista kiistelevät vain ne, jotka eivät usko: älä sentähden anna sen johtaa sinua harhaan, että he menestyvät maailmassa"},{"SurahNumber":40,"VerseNumber":5,"Text":"Ennen heitä Nooan kansa ja jälkeentulevat sukupolvet hylkäsivät profeetat; joka kansalla on ollut surmanhankkeita sananjulistajiaan vastaan, ja ne ovat taistelleet valheen avulla tehdäkseen tyhjäksi totuuden. Siksi tuhosin heidät, millainen olikaan silloin Minun kostoni"},{"SurahNumber":40,"VerseNumber":6,"Text":"Näin osoittautui todeksi uskottomia vastaan se Herrasi sana, että he joutuvat tulen omiksi"},{"SurahNumber":40,"VerseNumber":7,"Text":"Ne, joille on uskottu valta, ja ne, jotka ympäröivät Häntä, julistavat Herransa kunniaa, uskovat Häneen ja anovat varjelusta uskovaisille: »Herra, Sinä suljet kaiken armoosi ja tietoosi; varjele sentähden niitä, jotka kääntyvät puoleesi ja noudattavat tietäsi; säästä heidät helvetin rangaistuksesta"},{"SurahNumber":40,"VerseNumber":8,"Text":"Herra, salli heidän asettua niihin ikiaikojen tarhoihin, jotka olet luvannut heille ja niille heidän isillensä, vaimoillensa ja jälkeläisillensä, jotka tekevät hyvää. Totisesti, Sinun on mahti ja viisaus"},{"SurahNumber":40,"VerseNumber":9,"Text":"Pidätä heidät pahoista teoista! » Sillä sen, joka tässä ajassa pahaa karttaa, Sinä todella armahdat tuomion päivänä; niin, se on suurin autuus"},{"SurahNumber":40,"VerseNumber":10,"Text":"Totisesti huudetaan niille, jotka eivät usko: »Jumalan viha teitä kohtaan on suurempi kuin omanne, koska teidät kutsuttiin uskoon, mutta te sen hylkäsitte.»"},{"SurahNumber":40,"VerseNumber":11,"Text":"He sanovat: »Herra, kaksi kertaa olet pannut meidät kuolemaan ja kaksi kertaa olet antanut meille elämän; me tunnustamme syntimme, mutta onko nyt meille pelastuksen tietä?»"},{"SurahNumber":40,"VerseNumber":12,"Text":"Näin kävi siksi, että te ette uskoneet, kun oli palveltava yksin Jumalaa; mutta uskoitte kyllä, jos joku muu asetettiin Hänen rinnalleen. Tuomio kuuluu Jumalalle, korkealle, suurelle"},{"SurahNumber":40,"VerseNumber":13,"Text":"Yksin Hän näyttää teille merkkinsä ja lähettää teille antimensa taivaasta, mutta vain se ottaa niistä vaarin, joka turvautuu Häneen"},{"SurahNumber":40,"VerseNumber":14,"Text":"Huutakaa siis Jumalaa avuksi ollen Hänelle vilpittömän kuuliaiset, vaikka uskottomat olisivatkin nurjamielisiä"},{"SurahNumber":40,"VerseNumber":15,"Text":"Hän, joka on kaikkien arvojen yläpuolella, Herra, jolla on valta, lähettää oman henkensä voiman otolliselle palvelijalleen, jotta tämä varoittaisi ihmisiä tuomiopäivästä"},{"SurahNumber":40,"VerseNumber":16,"Text":"siitä päivästä, jolloin heidän on astuttava esiin. Mikään heidän ajatuksensa ei pysy Jumalalta salassa. Kuka hallitsee tuona päivänä? Jumala, ainoa, kaikkivaltias"},{"SurahNumber":40,"VerseNumber":17,"Text":"Sinä päivänä jokainen sielu palkitaan ansionsa mukaan; vääryyttä ei kellekään tehdä tuona päivänä. Totisesti, Jumala tekee tilinsä nopeasti"},{"SurahNumber":40,"VerseNumber":18,"Text":"Ja varoita heitä lähestyvästä päivästä, jolloin sydän nousee kurkkuun sisäisestä ahdingosta. Jumalattomilla ei ole yhtään ystävää eikä puoltajaa, jota kuunneltaisiin"},{"SurahNumber":40,"VerseNumber":19,"Text":"Hän tuntee silmien vilpin ja sen, mitä mieleen on kätketty"},{"SurahNumber":40,"VerseNumber":20,"Text":"Jumalan tuomio on vanhurskas, mutta ne, joiden puoleen he kääntyvät Hänen asemestaan, eivät saata lainkaan tuomita; totisesti Jumala on kuuleva, näkevä"},{"SurahNumber":40,"VerseNumber":21,"Text":"Eivätkö he ole kiertäneet maata ja nähneet, minkälainen on ollut niiden loppu, jotka elivät ennen heitä? Ne olivat aikanaan mahtavampia voimiltaan ja varustuksiltaan kuin nämä, mutta Jumala tuhosi heidät heidän syntiensä tähden; ja heillä ei ollut yhtään puolustajaa Jumalaa vastaan"},{"SurahNumber":40,"VerseNumber":22,"Text":"Tämä tapahtui siksi, että vaikka sananjulistajat tulivat heidän luokseen selvin todistuksin, he torjuivat ne, ja niin Jumala löi heidät; totisesti Hän on väkevä ja ankara tilinteossaan"},{"SurahNumber":40,"VerseNumber":23,"Text":"Olemme lähettänyt Mooseksen tunnusmerkkeinemme ja selvin valtuuksin"},{"SurahNumber":40,"VerseNumber":24,"Text":"faraon, Haamanin ja Korahin luo, mutta he sanoivat: »Hän on valehtelija ja noita.»"},{"SurahNumber":40,"VerseNumber":25,"Text":"Kun hän näin toi heille Meiltä totuuden sanoman, sanoivat he: »Surmatkaa niiden pojat, jotka uskovat samoin kuin hän, mutta jättäkää naiset henkiin!» Mutta uskottomien juonet raukesivat tyhjiin"},{"SurahNumber":40,"VerseNumber":26,"Text":"Ja farao sanoi: »Odottakaa, niin surmaan Mooseksen, ja huutakoon hän avuksi Herraansa! Totisesti pelkään, että hän turmelee uskontonne tai saa aikaan epäjärjestystä maassa.»"},{"SurahNumber":40,"VerseNumber":27,"Text":"Ja Mooses sanoi omilleen, »Totisesti turvaudun Herraani ja teidän Herraanne jokaista vastaan, joka ylpeilee eikä usko tuomion päivään.»"},{"SurahNumber":40,"VerseNumber":28,"Text":"Silloin sanoi eräs faraon väkeen kuuluva uskova mies, joka salasi uskontonsa: »Surmaatteko miehen sentähden, että hän sanoo: 'Jumala on Herrani?' Hän on totisesti tuonut teille selvät todistukset Herralta. Jos hän valehtelee, lankeaa valhe hänen päällensä, mutta jos hän puhuu totta, niin teille koituu jotakin siitä, millä hän teitä uhkaa. Totisesti, Jumala ei ohjaa sitä, joka on pöyhkeäsanainen ja petollinen"},{"SurahNumber":40,"VerseNumber":29,"Text":"Kansalaiseni, tänä päivänä on herruus ja valta maassa teidän, mutta kuka auttaa meitä välttymään Jumalan rangaistuksesta, jos se meidät kohtaa?» Mutta farao sanoi: »En neuvo teille muuta kuin sitä, mitä itse pidän hyvänä, enkä kehoita teitä seuraamaan muuta kuin oikeata tietä.»"},{"SurahNumber":40,"VerseNumber":30,"Text":"Mutta tuo uskovainen sanoi: »Kansalaiseni, pelkään teille tapahtuvan jotakin sellaista kuin samanmielisille"},{"SurahNumber":40,"VerseNumber":31,"Text":"niinkuin tapahtui Nooan kansalle, Aadille, Tamuudille ja niille, jotka elivät heidän jälkeensä; Jumala ei tahdo vääryyttä tehtävän palvelijoilleen"},{"SurahNumber":40,"VerseNumber":32,"Text":"Kansani, pelkään puolestanne viimeistä tuomiota"},{"SurahNumber":40,"VerseNumber":33,"Text":"päivää, jolloin käännytte pakoon eikä teillä ole ketään, joka pelastaisi teidät Jumalan vihalta, sillä kenen Jumala antaa kulkea harhaan, sillä ei ole lainkaan opasta"},{"SurahNumber":40,"VerseNumber":34,"Text":"Totisesti on Joosef tullut aikaisemmin luoksenne selvin todistuksin, mutta te yhä epäilitte hänen sanomaansa, aina siihen saakka, kunnes hän kuoli ja te sanoitte: »Jumala ei enää milloinkaan hänen jälkeensä lähetä sananjulistajaa». Näin saattaa Jumala pöyhkeäsanaiset ja epäilijät harhaan"},{"SurahNumber":40,"VerseNumber":35,"Text":"Niitä, jotka kiistelevät Jumalan ilmoituksista saamatta Häneltä siihen valtaa, kohtaa ankarana Jumalan ja uskovien viha. Näin sinetöi Jumala jokaisen pöyhkeän ja ylenkatseisen sydämen"},{"SurahNumber":40,"VerseNumber":36,"Text":"Ja farao sanoi: »Haaman, rakenna minulle torni, jotta minulla olisi tie"},{"SurahNumber":40,"VerseNumber":37,"Text":"ja pääsy taivaaseen saavuttaakseni Mooseksen Jumalan; totisesti pidän häntä valehtelijana.» Näin näyttivät faraosta hänen pahat tekonsa kauniilta ja hän eksyi tieltä; mutta faraon juonet johtivat vain turmioon"},{"SurahNumber":40,"VerseNumber":38,"Text":"Ja tuo uskovainen sanoi: »Kansalaiseni, seuratkaa minua, minä johdan teidät oikealle tielle"},{"SurahNumber":40,"VerseNumber":39,"Text":"Kansalaiseni, tämän maailman elämä on vain katoavaa iloa, mutta se, mikä tulee tämän jälkeen, on pysyväinen kotimme"},{"SurahNumber":40,"VerseNumber":40,"Text":"Se, joka tekee pahan teon, saa sen mukaisen palkan; mutta ne, jotka tekevät hyvää ja uskovat, olkoot he sitten miehiä tai naisia, pääsevät paratiisiin, jossa heitä yltäkyllin ravitaan"},{"SurahNumber":40,"VerseNumber":41,"Text":"Kansalaiseni, miksi kutsun teitä pelastukseen, vaikka te kutsutte minua tuleen"},{"SurahNumber":40,"VerseNumber":42,"Text":"Te kehoitatte minua kieltämään Jumalan ja asettamaan Hänen rinnalleen jotakin sellaista, mistä minulla ei ole mitään tietoa, mutta minä kutsun teitä Hänen luokseen, jolla on valta ja armahdus"},{"SurahNumber":40,"VerseNumber":43,"Text":"Varmaa on, että sillä, jonka puoleen minua kutsutte, ei ole valtaa tässä eikä tulevassa maailmassa, ja että me palaamme Jumalan tykö, mutta väärintekijäin asuinpaikka on tuli"},{"SurahNumber":40,"VerseNumber":44,"Text":"Muistakaa siis, mitä sanon teille, ja minä uskon asiani Jumalan haltuun. Totisesti, Jumala näkee palvelijansa.»"},{"SurahNumber":40,"VerseNumber":45,"Text":"Ja jumala varjeli häntä heidän pahoilta juoniltaan, ja mitä ankarin rangaistus kohtasi faraon kansan"},{"SurahNumber":40,"VerseNumber":46,"Text":"Tulen eteen viedään heidät joka aamu ja ilta, ja sinä päivänä, jolloin hetki lyö, julistetaan: »Faraon kansalle antakaa pahin rangaistus!»"},{"SurahNumber":40,"VerseNumber":47,"Text":"Ja kun he riitelevät toinen toisensa kanssa tulessa, sanovat heikot ylvästelijöille: »Totisesti, me olimme teidän seuraajianne; ettekö siis tahdo ottaa meiltä osaa tulen tuskasta?»"},{"SurahNumber":40,"VerseNumber":48,"Text":"Ne, jotka ovat ylpeitä, sanovat: »Totisesti, me olemme kaikki samassa kadotuksessa; Jumala on totisesti jakanut oikeuttaan palvelijoillensa.»"},{"SurahNumber":40,"VerseNumber":49,"Text":"Ja ne, jotka ovat tulessa, sanovat helvetin kaitsijoille: »Anokaa Herraltanne, että Hän lievittäisi kuritustamme edes yhdellä päivällä.»"},{"SurahNumber":40,"VerseNumber":50,"Text":"Nämä vastaavat: »Eivätkö apostolinne ole tulleet tykönne selvin todistein?» He sanovat: »Kyllä», ja vartijat sanovat: »Siis huutakaa apua.» Mutta uskottomien huuto menee hukkaan"},{"SurahNumber":40,"VerseNumber":51,"Text":"Apostoleitamme ja niitä, jotka uskovat, Me totisesti autamme tämän maailman elämässä ja sinä päivänä, jolloin todistajat nousevat ylös"},{"SurahNumber":40,"VerseNumber":52,"Text":"Sinä päivänä, jolloin ei auta jumalattomia heidän anteeksipyyntönsä, vaan näiden osana on kirous ja kurja paikka"},{"SurahNumber":40,"VerseNumber":53,"Text":"Totisesti olemme antanut Moosekselle johdatuksen ja Israelin lapsille perinnöksi pyhän Kirjan"},{"SurahNumber":40,"VerseNumber":54,"Text":"Ohjeeksi ja muistutukseksi niille, jotka ymmärtävät"},{"SurahNumber":40,"VerseNumber":55,"Text":"Ole sentähden kärsivällinen. Jumalan lupaus on varmasti tosi; pyydä varjelusta synneistäsi kiittäen ja ylistäen Herraasi aamuin ja illoin"},{"SurahNumber":40,"VerseNumber":56,"Text":"Ne, jotka ilman valtuutta kiistelevät Jumalan merkeistä, ovat mielessään pelkkää ylpeyttä täynnä ja himoitsevat suuruutta, jota he eivät milloinkaan saavuta. Etsi sentähden turvaa Jumalasta; totisesti Hän on näkevä ja kuuleva"},{"SurahNumber":40,"VerseNumber":57,"Text":"Totisesti, taivaan ja maan luominen on enemmän kuin ihmisen luominen, mutta useimmat ihmiset ovat tietoa vailla"},{"SurahNumber":40,"VerseNumber":58,"Text":"Sokea ja näkevä eivät ole toistensa kaltaisia, eivätkä ne, jotka uskovat ja tekevät hyvää, ole pahantekijän kaltaisia. Vähäistä on vaarinottonne"},{"SurahNumber":40,"VerseNumber":59,"Text":"Totisesti, hetki tulee, siitä ei ole epäilystä, mutta useimmat ihmiset eivät usko"},{"SurahNumber":40,"VerseNumber":60,"Text":"Teidän Herranne sanoo: »Kutsukaa Minua, Minä vastaan teille; totisesti, ne, jotka ovat liian ylpeitä palvelemaan Minua, joutuvat pian masennettuina helvettiin.»"},{"SurahNumber":40,"VerseNumber":61,"Text":"Jumala teille loi yön levoksi ja päivän silmienne valoksi, totisesti on Jumala ihmisille armollinen, mutta useimmat ihmiset ovat kiittämättömiä"},{"SurahNumber":40,"VerseNumber":62,"Text":"Tämä on Jumala, teidän Herranne, kaiken Luoja; ei ole muuta jumalaa kuin Hän. Miksi siis käännytte Hänestä pois"},{"SurahNumber":40,"VerseNumber":63,"Text":"Niin hylkäsivät Hänet myös ne, jotka kielsivät Jumalan ilmoitukset"},{"SurahNumber":40,"VerseNumber":64,"Text":"Jumala loi maan leposijaksenne ja taivaan sille katokseksi; Hän antoi teille muodon, teki muotonne kauniiksi ja jakeli teille hyvyyttä. Tämä on Jumala, teidän Herranne; siunattu on siis Jumala, maailmojen valtias"},{"SurahNumber":40,"VerseNumber":65,"Text":"Hän on elävä, ei ole muuta Jumalaa kuin Hän. Kutsukaa siis Häntä, ollen Hänelle vilpittömiä ja kuuliaisia. Ylistys olkoon Jumalalle, maailmojen valtiaalle"},{"SurahNumber":40,"VerseNumber":66,"Text":"Sano: »Minua on kielletty palvelemasta niitä, joita te Jumalan ohella avuksi huudatte, koska Herra on antanut minulle selvät todistukset ja olen saanut käskyn alistua koko maailman Herran tahtoon.»"},{"SurahNumber":40,"VerseNumber":67,"Text":"Hän on luonut teidät tomusta, sitten pienestä elämänidusta, sitten hyytyneestä verestä; sitten saattaa Hän teidät lapseksi saavuttaaksenne senjälkeen kypsyysiän ja sitten vanhuuden, vaikka joukossanne on muutamia, joiden on kuoltava sitä ennen; näin saavutatte määrätyn ajan, jotta ymmärtäisitte"},{"SurahNumber":40,"VerseNumber":68,"Text":"Hän se antaa elämän ja lähettää kuoleman; kun Hän päättää jotakin, Hän sanoo vain: »Tulkoon!» ja niin tapahtuu"},{"SurahNumber":40,"VerseNumber":69,"Text":"Etkö ole nähnyt, kuinka ne, jotka väittelevät Jumalan ilmoituksista, ovat harhaan johdettuja"},{"SurahNumber":40,"VerseNumber":70,"Text":"Ne, jotka hylkäävät pyhän Kirjan ja sen sanoman, jonka Me olemme lähettänyt sananjulistajamme mukana, tulevat pian huomaamaan erehdyksensä"},{"SurahNumber":40,"VerseNumber":71,"Text":"kun kahleet ja vitjat pannaan heidän kaulaansa ja heidät raastetaan"},{"SurahNumber":40,"VerseNumber":72,"Text":"kuumaan veteen ja senjälkeen kärvennetään tulella"},{"SurahNumber":40,"VerseNumber":73,"Text":"Silloin heille sanotaan: »Missä on se, joka teidän oli tapana asettaa Jumalan rinnalle?»"},{"SurahNumber":40,"VerseNumber":74,"Text":"He sanovat: »Ne ovat pettäneet meidät; ei, meillä ei ennen ollut tapana ketään palvella.» Näin Jumala johtaa harhaan uskottomat"},{"SurahNumber":40,"VerseNumber":75,"Text":"Sillä ilonne maailmassa oli jumalatonta ja käytöksenne pöyhkeätä"},{"SurahNumber":40,"VerseNumber":76,"Text":"Astukaa sisään helvetin porteista jäädäksenne sinne. Kurja on ylpeäin olinpaikka"},{"SurahNumber":40,"VerseNumber":77,"Text":"Ole siis kärsivällinen, Jumalan lupaus on totisesti varma. Joko annamme sinun nähdä osan siitä, millä heitä uhkaamme, tai otamme sinut pois, heidän on palattava Meidän tykömme"},{"SurahNumber":40,"VerseNumber":78,"Text":"Totisesti Me lähetimme sananjulistajia ennen sinua; heidän joukossaan on muutamia, joista olemme sinulle ilmoittanut, ja toisia, joista emme ole sinulle ilmoittanut. Apostolin ei ollut sallittu antaa merkkejä ilman Jumalan lupaa. Kun Jumalan käsky tulee, silloin tuomio totisesti toimeenpannaan, ja ne, jotka pitävät sitä valheena, ovat tuhon omia"},{"SurahNumber":40,"VerseNumber":79,"Text":"Jumala teille antoi kotieläimet ratsastaaksenne toisilla niistä ja toisista saadaksenne ravintonne"},{"SurahNumber":40,"VerseNumber":80,"Text":"Niistä on teille hyötyä, niiden avulla toimitatte asianne, sillä ne sekä laivat kantavat teitä"},{"SurahNumber":40,"VerseNumber":81,"Text":"Hän osoittaa teille tunnusmerkkinsä. Minkä Jumalan merkeistä tahdotte kieltää"},{"SurahNumber":40,"VerseNumber":82,"Text":"Eivätkö he ole kiertäneet maata ja nähneet, millainen oli niiden loppu, jotka elivät ennen heitä? Nämä olivat maan päällä lukuisammat kuin he ja suuremmat voimaltaan ja varustuksiltaan, mutta heidän saavutuksensa eivät heitä hyödyttäneet"},{"SurahNumber":40,"VerseNumber":83,"Text":"Kun sitten heidän apostolinsa tulivat heidän luokseen selvin todistuksin, he pöyhkeilivät tiedoillaan, ja se, mitä he ivasivat, kohtasi heitä itseänsä"},{"SurahNumber":40,"VerseNumber":84,"Text":"Mutta kun he näkivät Meidän kurituksemme, he sanoivat: »Me uskomme vain Jumalaan ja kiellämme sen, minkä asetimme Hänen rinnalleen.»"},{"SurahNumber":40,"VerseNumber":85,"Text":"Mutta heidän uskonsa ei heitä enää hyödyttänyt, kun he jo olivat kokeneet Meidän kostomme. Tämä on Jumalan laki, joka on ollut tehokas Hänen palvelijoihinsa nähden, mutta uskottomat ovat tuhon omat"},{"SurahNumber":41,"VerseNumber":1,"Text":"Ylistetty, kunnian Jumala"},{"SurahNumber":41,"VerseNumber":2,"Text":"Katso, tämä on ilmoitus laupiaalta, armolliselta Jumalalta"},{"SurahNumber":41,"VerseNumber":3,"Text":"kirjoitus, jonka säkeet ovat selvät, arabialainen Koraani kansalle, jolla on tieto"},{"SurahNumber":41,"VerseNumber":4,"Text":"hyvien sanomain lähetti ja varottaja, mutta useimmat heistä kääntyvät pois, niin etteivät kuule"},{"SurahNumber":41,"VerseNumber":5,"Text":"ja he sanovat: »Sydämemme ovat suljetut siltä, jonka puoleen kutsut meitä; korvamme ovat kuurot, ja sinun ja meidän välillämme riippuu verho. Toimi siis; kyllä mekin toimimme.»"},{"SurahNumber":41,"VerseNumber":6,"Text":"Sano: »Minä olen vain kuolevainen niinkuin tekin. Minulle on ilmoitettu, että Jumalanne on ainoa Jumala. Seuratkaa siis oikeata tietä, joka johtaa Hänen luokseen, ja anokaa Häneltä anteeksiantoa. Voi monijumalaisia"},{"SurahNumber":41,"VerseNumber":7,"Text":"niitä, jotka eivät anna almuja eivätkä usko tämänjälkeiseen elämään.»"},{"SurahNumber":41,"VerseNumber":8,"Text":"Ne, jotka uskovat ja tekevät hyviä töitä, saavat totisesti verrattoman palkinnon"},{"SurahNumber":41,"VerseNumber":9,"Text":"Sano: »Kiellättekö todella Hänet, joka loi maan kahdessa päivässä, ja asetatteko Hänen rinnalleen vertaisia?» Hän on maailmojen valtias"},{"SurahNumber":41,"VerseNumber":10,"Text":"Hän pystytti vuoret maan pinnalle, siunasi maan ja varusti sen ravinnolla neljässä päivässä, yhtä runsaasti kaikille tarvitsijoille"},{"SurahNumber":41,"VerseNumber":11,"Text":"Sitten tuli vuoro taivaan, joka oli pelkkää usvaa, ja Hän sanoi sille sekä maalle: »Tulkaa esiin kumpikin, suosiolla tai vastahakoisesti.» Ja ne sanoivat kumpikin: » Me tulemme suosiolla»"},{"SurahNumber":41,"VerseNumber":12,"Text":"Niin Hän järjesti ne kahdessa päivässä seitsemäksi taivaaksi ja ilmoitti kullekin taivaalle sen tehtävän. Ja Me koristimme alemman taivaan loistavin tähdin, jotka panimme sen vartijoiksi; tämä on Hänen asetuksensa, jonka on valta ja tieto"},{"SurahNumber":41,"VerseNumber":13,"Text":"Mutta jos he kääntyvät pois, sano: »Olen varoittanut teitä kurituksesta, sellaisesta rangaistuksesta kuin Aadin ja Tamuudin.»"},{"SurahNumber":41,"VerseNumber":14,"Text":"Kun näille lähetetyt sananjulistajat tulivat heidän luokseen sekä edestä että takaa sanoen: »Älkää palkelko muuta kuin Jumalaa!» niin he sanoivat: »Jos Herramme olisi tahtonut, Hän olisi varmasti lähettänyt alas enkelinsä; niinpä emme totisesti usko sanomaa, joka on lähetetty teidän mukananne.»"},{"SurahNumber":41,"VerseNumber":15,"Text":"Aadin kansa pöyhkeili suotta ja sanoi: »Kuka on meitä mahtavampi?» Eivätkö he havainneet, että Jumala, joka heidät oli luonut, oli heitä mahtavampi? Ja he kielsivät ilmoituksemme"},{"SurahNumber":41,"VerseNumber":16,"Text":"Niin Me lähetimme raivoisan tuulen heidän ylitseen useana onnettomuutta tuottavana päivänä antaaksemme heidän maistaa häpeällistä rangaistusta maallisessa elämässä. Mutta totisesti on tulevan elämän rangaistus vielä paljon häpeällisempi, eivätkä he saa mitään apua"},{"SurahNumber":41,"VerseNumber":17,"Text":"Mitä tulee Tamuudiin, osoitimme heille oikean tien, mutta he valitsivat harhan välittämättä johdatuksesta. Niin kohtasi heitä nöyryyttävän rangaistuksen ruoska heidän ansionsa mukaan"},{"SurahNumber":41,"VerseNumber":18,"Text":"Mutta niitä armahdimme, jotka kavahtivat pahaa ja uskoivat"},{"SurahNumber":41,"VerseNumber":19,"Text":"Sinä päivänä, jolloin Jumalan viholliset kootaan tulen eteen, heidät jaetaan ryhmiin"},{"SurahNumber":41,"VerseNumber":20,"Text":"Ja kun he saapuvat sinne, heidän silmänsä, korvansa ja ihonsa todistavat heitä vastaan siitä, mitä he ovat tehneet"},{"SurahNumber":41,"VerseNumber":21,"Text":"Ja he sanovat iholle: »Miksi todistat meitä vastaan»? Tämä sanoo: »Jumala, joka antaa kaikille ilmaisukyvyn, on pannut minut puhumaan; Hän on alussa luonut teidät, ja Hänen tykönsä joudutte palaamaan"},{"SurahNumber":41,"VerseNumber":22,"Text":"Te ette voineet niin kätkeytyä, etteivät korvanne, silmänne ja ihonne todistaneet teitä vastaan, vaikka ajattelitte, että Jumalalle oli tuntematonta suuri osa siitä, minkä te teitte"},{"SurahNumber":41,"VerseNumber":23,"Text":"Tämä ajatus Herrastanne on syössyt teidät kadotukseen, ja teistä on tullut turmion omia.»"},{"SurahNumber":41,"VerseNumber":24,"Text":"Jos he kestävät, pysyy tuli yhä heidän asuntonaan, ja jos he anovat armoa, eivät he niihin kuulu, joille armoa suodaan"},{"SurahNumber":41,"VerseNumber":25,"Text":"Me olemme määrännyt heille seuralaisia, jotka kuvailivat kauniiksi sen, mikä odotti heitä, ja myös sen, mikä heillä oli takanaan. Ja niin kävi heidän suhteensa toteen sana, joka dzinnien ja ihmisten keskuudessa jo ennen on sanottu, että he totisesti joutuvat kadotukseen"},{"SurahNumber":41,"VerseNumber":26,"Text":"Ja ne, jotka eivät usko, sanovat: »Alkää kuunnelko tämän Koraanin lukemista, vaan pitäkää melua; ehkä pääsette voitolle.»"},{"SurahNumber":41,"VerseNumber":27,"Text":"Sentähden Me totisesti annamme uskottomien maistaa ankaraa kuritusta ja totisesti annamme heille palkan pahoista töistä, joita he tekivät"},{"SurahNumber":41,"VerseNumber":28,"Text":"Jumalan vihollisten palkka on tuli; se on oleva heidän asuntonaan ikuisesti, palkaksi siitä, että he kielsivät Meidän ilmoituksemme"},{"SurahNumber":41,"VerseNumber":29,"Text":"Ja ne, jotka eivät usko, sanovat: »Herra, osoita meille dzinnien ja ihmisten joukosta ne, jotka johtivat meidät harhaan, jotta saattaisimme polkea heidät jalkoihimme, niin että he alimpaan paikkaan joutuisivat.»"},{"SurahNumber":41,"VerseNumber":30,"Text":"Niiden luokse, jotka sanovat: »Jumala on Herramme» ja pysyvät oikealla tiellä, laskeutuvat enkelit sanoen: »Alkää pelätkö älkääkä olko murheissanne, vaan ottakaa vastaan ilosanoma paratiisista, joka teille on luvattu"},{"SurahNumber":41,"VerseNumber":31,"Text":"Me olemme teidän suojelijanne sekä tämän maailman elämässä että sitä seuraavassa; siinä olette saavat mitä pyydätte ja mitä sielunne halajaa"},{"SurahNumber":41,"VerseNumber":32,"Text":"Lahjaksi Häneltä, joka on anteeksiantava, armahtava"},{"SurahNumber":41,"VerseNumber":33,"Text":"Ken puhuu paremmin kuin se, joka kutsuu muita Jumalan luokse, tekee hyvää ja sanoo: »Totisesti olen Jumalalle alamainen»"},{"SurahNumber":41,"VerseNumber":34,"Text":"Hyvä ja paha eivät ole samanlaisia. Karkoita paha sillä, mikä on parempaa, ja katso se, jonka kanssa olit vihoissa, on kuin hyvä ystäväsi"},{"SurahNumber":41,"VerseNumber":35,"Text":"Mutta sen saavuttavat vain pitkämieliset; sen saavat vain ne, joiden osana on suuri onni"},{"SurahNumber":41,"VerseNumber":36,"Text":"Ja jos Saatana sinua tahtoisi johtaa kiusaukseen, turvaudu Jumalaan; totisesti, Hän on kuuleva, kaikkitietävä"},{"SurahNumber":41,"VerseNumber":37,"Text":"Hänen tunnusmerkkejään ovat yö ja päivä, aurinko ja kuu. Älkää kumartako aurinkoa ja kuuta, vaan kumartakaa Jumalaa, joka ne loi, jos Häntä tahdotte palvoa"},{"SurahNumber":41,"VerseNumber":38,"Text":"Mutta jos he osoittautuvat ylpeiksi, niin kyllä ne, jotka ovat Herrasi luona, ylistävät Häntä päivin ja öin, väsymättä"},{"SurahNumber":41,"VerseNumber":39,"Text":"Hänen merkkejään on sekin, että näette maan kuivuneena, mutta kun Me lähetämme sille vettä, se saa elon ja kasvuvoiman; totisesti Hän, joka antaa sille elon, on antava elämän kuolleille, totisesti Hänellä on valta kaiken yli"},{"SurahNumber":41,"VerseNumber":40,"Text":"Totisesti eivät ne, jotka poikkeavat oikealta tieltä kieltäen ilmoituksemme, pääse Meiltä piiloon. Kumpi on parempi, sekö, joka on heitetty tuleen, vai se, joka pääsee turvaan ylösnousemuksen päivänä? Tehkää mitä tahdotte, Hän totisesti näkee mitä teette"},{"SurahNumber":41,"VerseNumber":41,"Text":"näkee ne, jotka eivät usko varoitukseen, kun se tulee heidän luokseen. Totisesti, Koraani on ylevä Kirjoitus"},{"SurahNumber":41,"VerseNumber":42,"Text":"valhe ei siihen ylety, ei edestä eikä takaa; se on sanoma viisaalta, ylistetyltä"},{"SurahNumber":41,"VerseNumber":43,"Text":"Sinulle ei sanota mitään muuta, kuin mitä sanottiin jo sananjulistajille ennen sinua; Herrasi voi anteeksi antaa, mutta myös ankarasti rangaista"},{"SurahNumber":41,"VerseNumber":44,"Text":"Jos Me olisimme tehnyt siitä vieraskielisen Koraanin, niin olisivat he varmasti sanoneet: »Miksi hänen merkkinsä eivät ole selviä? Vierastako kieltä arabialaiselle?» Sano: »Se on niille, jotka uskovat, ojennus ja parannus.» Mutta epäuskoisten korvat ovat kuurot ja heidän silmänsä sokeat; he kuulevat huudot vain heikosti"},{"SurahNumber":41,"VerseNumber":45,"Text":"Totisesti, Me annoimme Moosekselle Kirjoituksen, mutta siitä on kiistelty. Ja ellei Herrasi olisi toisin määrännyt, olisi tuomio totisesti jo annettu heille; mutta rauhattomina he yhä pelkäävät sitä"},{"SurahNumber":41,"VerseNumber":46,"Text":"Kuka tahansa tekee hyvää, sille se koituu hänen oman sielunsa hyväksi, ja kuka pahaa tekee, sille koituu se hänen sielunsa vahingoksi. Herrasi ei tee vääryyttä palvelijoilleen"}]}