{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"และเรามิได้ส่งไพร่พลลงมาจากฟากฟ้าแก่หมู่ชนของเขาหลังจากเขา และเราก็มิใช่เป็นผู้ส่งพวกเขาลงมา"},{"SurahNumber":36,"VerseNumber":29,"Text":"แล้วเมื่อนั้นพวกเขาก็ดับเงียบ"},{"SurahNumber":36,"VerseNumber":30,"Text":"โอ้ อนิจจาต่อปวงบ่าว ไม่มีร่อซูลคนใดมายังพวกเขา เว้นแต่พวกเขาได้เย้ยหยันเขา"},{"SurahNumber":36,"VerseNumber":31,"Text":"พวกเขามิได้พิจารณาดอกหรือว่า กี่ศตวรรษมาแล้วก่อนหน้าพวกเขาเราได้ทำลายโดยที่เขาเหล่านั้นมิได้กลับมายังพวกเขา"},{"SurahNumber":36,"VerseNumber":32,"Text":"และแต่ละคนในพวกเขาทั้งหมดจะถูกนำมาปรากฏตัวต่อหน้าเรา"},{"SurahNumber":36,"VerseNumber":33,"Text":"และสัญญาณหนึ่งสำหรับพวกเขาก็คือ แผ่นดินที่แห้งแล้งเราได้ให้มันมีชีวิตชีวาขึ้นมาและเราได้นำเมล็ดพืชออกมาจากมัน ซึ่งส่วนหนึ่งจากเมล็ดพืชนั้นพวกเขาใช้กิน"},{"SurahNumber":36,"VerseNumber":34,"Text":"และเราได้ทำให้มีในแผ่นดินนั้นเรือกสวนมากหลาย จากอินทผลัมและองุ่น และเราได้ทำมีตาน้ำในนั้น"},{"SurahNumber":36,"VerseNumber":35,"Text":"เพื่อพวกเขาจะได้กินผลไม้ของมันและจากสิ่งที่มือของพวกเขาได้กระทำมันขึ้นแล้วพวกเขาจะไม่ขอบคุณกระนั้นหรือ"},{"SurahNumber":36,"VerseNumber":36,"Text":"มหาบริสุทธิ์ยิ่งแด่พระผู้ทรงสร้างทุกสิ่งทั้งหมดเป็นคู่ ๆ จากสิ่งที่แผ่นดินได้ (ให้มัน) งอกเงยขึ้นมา และจากตัวของพวกเขาเองและจากสิ่งที่พวกเขาไม่รู้"},{"SurahNumber":36,"VerseNumber":37,"Text":"และสัญญาณหนึ่งสำหรับพวกเขาก็คือกลางคืน เราได้ถอนกลางวันออกจากมัน แล้วพวกเขาก็อยู่ในความมืด"},{"SurahNumber":36,"VerseNumber":38,"Text":"และดวงอาทิตย์โคจรตามวิถีของมัน นั่นคือ การกำหนดของพระผู้ทรงอำนาจ ผู้ทรงรอบรู้"},{"SurahNumber":36,"VerseNumber":39,"Text":"และดวงจันทร์นั้น เราได้กำหนดให้มันโคจรตามตำแหน่ง จนกระทั่งมันได้กลายมาเป็นเช่นกิ่งอินทผลัมแห้ง"},{"SurahNumber":36,"VerseNumber":40,"Text":"ดวงอาทิตย์ก็ไม่สมควร (อนุมัติ) แก่มันที่จะไล่ตามใกล้ดวงจันทร์ และกลางคืนก็จะไม่ล้ำหน้ากลางวัน และทั้งหมดนั้นจะเวียนว่ายอยู่ในจักรราศี"},{"SurahNumber":36,"VerseNumber":41,"Text":"และสัญญาณหนึ่งสำหรับพวกเขาก็คือ เราได้บรรทุกลูกหลานของพวกเขาไว้ในเรือจนเต็ม"},{"SurahNumber":36,"VerseNumber":42,"Text":"และเราได้สร้างทำนองเดียวกันนี้ (เรือใหญ่) แก่พวกเขา เพื่อให้พวกเขาขับขี่"},{"SurahNumber":36,"VerseNumber":43,"Text":"และถ้าเราประสงค์เราก็จะจมพวกเขาเสีย แล้วจะไม่มีผู้ร้องตะโกนเพื่อขอความช่วยเหลือให้แก่เขา และพวกเขาก็จะไม่ถูกช่วยให้รอดพ้น (จากการจมน้ำตาย) ด้วย"},{"SurahNumber":36,"VerseNumber":44,"Text":"เว้นแต่ด้วยความเมตตาจากเรา และความเพลิดเพลินชั่วระยะหนึ่ง"},{"SurahNumber":36,"VerseNumber":45,"Text":"และเมื่อได้มีเสียงกล่าวแก่พวกเขาว่า “จงระวังสิ่งที่อยู่ข้างหน้าพวกเจ้า และสิ่งที่อยู่ข้างหลังพวกเจ้า เพื่อพวกเจ้าจะได้รับความเมตตา”"},{"SurahNumber":36,"VerseNumber":46,"Text":"และไม่มีสัญญาณใดในบรรดาสัญญาณของพระเจ้าของพวกเขาได้มีมายังพวกเขาเว้นแต่พวกเขาจะผินหลังให้แก่ สัญญาณนั้น ๆ"},{"SurahNumber":36,"VerseNumber":47,"Text":"และเมื่อมีเสียงกล่าวแก่พวกเขาว่า “จงบริจาคจากสิ่งที่อัลลอฮฺทรงประทานเป็นปัจจัยยังชีพแก่พวกเจ้า” บรรดาผู้ปฏิเสธศรัทธาได้กล่าวแก่บรรดาผู้ศรัทธาว่า “เราจะให้อาหารแก่ผู้ที่หากอัลลอฮฺทรงประสงค์ก็จะให้อาหารแก่เขากระนั้นหรือ ? “พวกท่านมิใช่อื่นใดเลยนอกจากอยู่ในการหลงผิดอย่างชัดแจ้ง “"},{"SurahNumber":36,"VerseNumber":48,"Text":"และพวกเขากล่าวว่า “เมื่อใดเล่าสัญญานี้จะเกิดขึ้น หากพวกท่านเป็นผู้สัตย์จริง”"},{"SurahNumber":36,"VerseNumber":49,"Text":"พวกเขามิได้คอยสิ่งใดเลยนอกจากเสียงกัมปนาทเพียงครั้งเดียว ซึ่งจะคร่าชีวิต พวกเขาในขณะที่พวกเขาโต้เถียงกันอยู่"},{"SurahNumber":36,"VerseNumber":50,"Text":"แล้วพวกเขาก็ไม่สามารถจะสั่งเสียอันใด และพวกเขาก็ไม่ทันจะกลับไปยังครอบครัวของพวกเขาได้"},{"SurahNumber":36,"VerseNumber":51,"Text":"และสังข์ก็จะถูกเป่าขั้น ทันใดนั้นพวกเขาจะออกจากหลุมฝังศพ แล้วพวกเขาก็รีบรุดไปยังพระเจ้าของพวกเขา"},{"SurahNumber":36,"VerseNumber":52,"Text":"พวกเขากล่าวว่า “โอ้ความหายนะที่ประสบแก่เรา ! ใครเล่าที่ให้เราฟื้นขึ้นจากที่นอนของเรา (กุบูร)” (จะมีเสียงกล่าวขึ้นว่า) ”นี่แหละคือสิ่งที่พระผู้ทรงกรุณาปรานีได้ทรงสัญญาไว้ และบรรดาร่อซูลได้กล่าวสมจริงแล้ว“"},{"SurahNumber":36,"VerseNumber":53,"Text":"ไม่มีอะไรดอกนอกจากเสียงกัมปนาทเพียงครั้งเดียว ทันใดนั้นพวกเขาทั้งหมดก็จะถูกนำมาปรากฏต่อหน้าเรา"},{"SurahNumber":36,"VerseNumber":54,"Text":"ในวันนั้นไม่มีชีวิตใด (ผู้ใด) จะถูกอยุติธรรมแต่ประการใด และพวกเจ้าจะไม่ได้รับการตอบแทน นอกจากสิ่งที่พวกเจ้าได้ปฏิบัติไว้"},{"SurahNumber":36,"VerseNumber":55,"Text":"แท้จริง ในวันนั้นชาวสวรรค์จะอยู่ในกิจกรรมอันสุขสำราญ"},{"SurahNumber":36,"VerseNumber":56,"Text":"พวกเขาและคู่ครองของพวกเขาจะอยู่ภายใต้ร่มเงา นอนเอกเขนกอยู่บนเก้าอี้นวม"},{"SurahNumber":36,"VerseNumber":57,"Text":"สำหรับพวกเขาในสวนสวรรค์นั้นจะมีผลไม้ (หลากชนิด) และสำหรับพวกเขาจะมีสิ่งที่พวกเขาต้องการ"},{"SurahNumber":36,"VerseNumber":58,"Text":"“ความศานติ!” พระดำรัสหนึ่งจากพระเจ้าผู้ทรงเมตตาเสมอ"},{"SurahNumber":36,"VerseNumber":59,"Text":"“โอ้บรรดาอาชญากรทั้งหลายเอ๋ย! วันนี้พวกเจ้าจงถอยห่างออกไปให้พ้น"},{"SurahNumber":36,"VerseNumber":60,"Text":"ข้ามิได้บัญชาพวกเจ้าดอกหรือ โอ้ลูกหลานของอาดัมเอ๋ย! ว่าพวกเจ้าอย่าได้เคารพบูชาชัยฏอนมารร้าย แท้จริงมันนั้นเป็นศัตรูตัวฉกาจของพวกเจ้า"},{"SurahNumber":36,"VerseNumber":61,"Text":"และพวกเจ้าจงเคารพภักดีต่อข้า นี่คือแนวทางอันเที่ยงแท้"},{"SurahNumber":36,"VerseNumber":62,"Text":"และโดยแน่นอน มันได้ทำให้หมู่ชนจำนวนมากของพวกเจ้าหลงทาง ทำไมพวกเจ้าจึงไม่ใช้สติปัญญาใคร่ครวญเล่า"},{"SurahNumber":36,"VerseNumber":63,"Text":"นี่คือนรกญะฮันนัม ซึ่งพวกเจ้าถูกสัญญาไว้"},{"SurahNumber":36,"VerseNumber":64,"Text":"วันนี้พวกเจ้าจะเข้าไปลิ้มรสมัน เนื่องเพราะพวกเจ้าปฏิเสธ"},{"SurahNumber":36,"VerseNumber":65,"Text":"วันนี้เราจะปิดผนึกปากของพวกเขาและมือของพวกเขาจะพูดแก่เรา และเท้าของพวกเขาจะเป็นพยานตามที่พวกเขาได้ปฏิบัติไว้"},{"SurahNumber":36,"VerseNumber":66,"Text":"และหากเราประสงค์ เราก็จะทำให้ตาของพวกเขาบอดลง แล้วพวกเขาก็จะคลำหาทาง แต่พวกเขาจะเห็นได้อย่างไร"},{"SurahNumber":36,"VerseNumber":67,"Text":"และหากเราประสงค์ เราก็จะแปลงรูปของพวกเขาให้อยู่กับที่ของพวกเขา แล้วพวกเขาก็ไม่อาจจะไปข้างหน้าได้และก็ไม่อาจจะถอยกลับได้"},{"SurahNumber":36,"VerseNumber":68,"Text":"และผู้ใดที่เราทำให้เขามีอายุยืนนานเราจะให้กลับคืนสู่สภาพเมื่อตอนแรกเกิดแล้วพวกเขาไม่ไช้สติปัญญาใคร่ครวญบ้างหรือ"},{"SurahNumber":36,"VerseNumber":69,"Text":"เรามิได้สอนกวีนิพนธ์แก่เขา (มุฮัมมัด) และไม่เหมาะสมแก่เขาที่จะเป็นกวีคัมภีร์นี้มิใช่อื่นใดเลย นอกจากเป็นข้อตักเตือนและเป็นคัมภีร์อันชัดแจ้ง"},{"SurahNumber":36,"VerseNumber":70,"Text":"เพื่อตักเตือนผู้ที่มีชีวิต และเพื่อข้อตักเตือนนั้นเป็นหลักฐานยืนยันแก่บรรดาผู้ปฏิเสธศรัทธา"},{"SurahNumber":36,"VerseNumber":71,"Text":"และพวกเขามิได้พิจารณาดูดอกหรือเราได้สร้างปศุสัตว์ขึ้นมาเพื่อพวกเขาจากสิ่งที่มือของเราได้ทำขึ้น แล้วพวกเขาก็ได้ครอบครองมัน"},{"SurahNumber":36,"VerseNumber":72,"Text":"และเราได้ทำให้มันยอมจำนนแก่พวกเขา ดังนั้น บางชนิดมันก็เป็นพาหนะแก่พวกเขา และบางชนิดพวกเขาก็ใช้กินเป็นอาหาร"},{"SurahNumber":36,"VerseNumber":73,"Text":"และในตัวมันนั้นมีประโยชน์มากหลายและเครื่องดื่มสำหรับพวกเขา แล้วพวกเขาจะยังไม่ขอบคุณอีกหรือ"},{"SurahNumber":36,"VerseNumber":74,"Text":"และพวกเขาได้ยึดถือเอาพระเจ้ามากหลาย (เป็นที่เคารพสักการะ) อื่นจากอัลลอฮฺหวังว่าพวกเขาจะได้รับความช่วยเหลือ (จากมัน)"},{"SurahNumber":36,"VerseNumber":75,"Text":"พวกมันไม่สามารถช่วยเหลือพวกเขาได้ พวกเขาจะถูกนำมาปรากฏตัวเป็นกลุ่ม ๆ เพื่อพวกมัน"},{"SurahNumber":36,"VerseNumber":76,"Text":"ดังนั้น อย่าได้ให้คำพูดของพวกเขาเป็นที่เสียใจแก่เจ้า แท้จริงเรารู้ดีถึงสิ่งที่พวกเขาปิดบัง และสิ่งที่พวกเขาเปิดเผย"},{"SurahNumber":36,"VerseNumber":77,"Text":"มนุษย์มิได้พิจารณาดูดอกหรือว่าเราได้บังเกิดเขามาจากน้ำอสุจิ แล้วจงดูซิ เขาได้กลายเป็นคู่ปรปักษ์ตัวฉกาจ"},{"SurahNumber":36,"VerseNumber":78,"Text":"และเขาได้ยกอุทาหรณ์เปรียบเทียบแก่เรา และเขาได้ลืมต้นกำเนิดของเขา เขากล่าวว่า “ใครเล่าจะให้กระดูกมีชีวิตขึ้นมาอีกในเมื่อมันเป็นผุยผงไปแล้ว”"},{"SurahNumber":36,"VerseNumber":79,"Text":"จงกล่าวเถิดมุฮัมมัด “พระผู้ทรงให้กำเนิดมันครั้งแรกนั้น ย่อมจะทรงให้มันมีชีวิตขึ้นมาอีก และพระองค์เป็นผู้ทรงรอบรู้การบังเกิดทุกสิ่ง"},{"SurahNumber":36,"VerseNumber":80,"Text":"ผู้ทรงทำให้มีไฟสำหรับพวกเจ้าจากต้นไม้เขียวสด (แล้วจงดูซิ) พวกเจ้าก็ได้จุดมันจากเชื้อไฟนั้น"},{"SurahNumber":36,"VerseNumber":81,"Text":"พระองค์ผู้ทรงสร้างชั้นฟ้าทั้งหลายและแผ่นดิน จะไม่ทรงสามารถที่จะสร้างเช่นเดียวกับพวกเขากระนั้นหรือ\t? แน่นอน และพระองค์เป็นผู้ทรงสร้างที่ยิ่งใหญ่ ผู้ทรงรอบรู้"},{"SurahNumber":36,"VerseNumber":82,"Text":"แท้จริงพระบัญชาของพระองค์ เมื่อทรงประสงค์สิ่งใด พระองค์ก็จะตรัสแก่มันว่า “จงเป็น” แล้วมันก็จะเป็นขึ้นมา"},{"SurahNumber":36,"VerseNumber":83,"Text":"ดังนั้น มหาบริสุทธิ์ยิ่งแด่พระองค์ซึ่งในพระหัตถ์ของพระองค์มีอำนาจเหนือทุกสิ่งและยังพระองค์เท่านั้นที่พวกเจ้าจะถูกนำกลับไป"},{"SurahNumber":37,"VerseNumber":1,"Text":"ขอสาบานด้วย (มะลาอิกะฮฺ) ผู้เข้าแถวตามลำดับ"},{"SurahNumber":37,"VerseNumber":2,"Text":"และ (มะลาอิกะฮฺ) ผู้ควบคุมอย่างรัดกุม"},{"SurahNumber":37,"VerseNumber":3,"Text":"และ (มะลาอิกะฮฺ) ผู้อ่านขัอตักเตือน"},{"SurahNumber":37,"VerseNumber":4,"Text":"แท้จริง พระเจ้าของพวกเจ้านั้นทรงเอกะอย่างแน่นอน"},{"SurahNumber":37,"VerseNumber":5,"Text":"พระเจ้าแห่งชั้นฟ้าทั้งหลายและแผ่นดิน และสิ่งที่อยู่ในระหว่างทั้งสอง และพระเจ้าแห่งทิศทางตะวันออก"},{"SurahNumber":37,"VerseNumber":6,"Text":"แท้จริง เราได้ประดับท้องฟ้าแห่งโลกดุนยาอย่างสวยงามด้วยดวงดาวทั้งหลาย"},{"SurahNumber":37,"VerseNumber":7,"Text":"และเพื่อป้องกันจากชัยฏอนมารร้ายทุกตัวที่ดื้อรั้นพยศ"},{"SurahNumber":37,"VerseNumber":8,"Text":"พวกมันจะไม่สามารถรับฟัง (จากมะลาอิกะฮฺผู้อยู่) ในชั้นฟ้าชั้นสูงได้ และพวกมันจะถูกขว้างจากทุกๆ ด้าน"},{"SurahNumber":37,"VerseNumber":9,"Text":"ถูกขับไล่ใสส่งออกมา และสำหรับพวกมันนั้นจะได้รับการลงโทษอย่างต่อเนื่อง"},{"SurahNumber":37,"VerseNumber":10,"Text":"เว้นแต่ตัวใดที่มันฉกฉวยเอาไปได้แม้แต่ครั้งเดียว ก็จะมีเปลวเพลิงอันโชติช่วงไล่ติดตามมันไป"},{"SurahNumber":37,"VerseNumber":11,"Text":"เจ้าจงถามพวกเขา (บรรดาผู้ปฏิเสธการฟื้นคืนชีพ) ซิว่า พวกเขามีความแข็งแกร่งยิ่งในสิ่งที่ถูกสร้างมากระนั้นหรือ ? หรือว่าสิ่งที่เราได้สร้างมันมา แท้จริงเราได้สร้างพวกเขามาจากดินเหนียว"},{"SurahNumber":37,"VerseNumber":12,"Text":"แต่เจ้าคงแปลกใจ ขณะที่พวกเขาเยาะเย้ย"},{"SurahNumber":37,"VerseNumber":13,"Text":"และเมื่อพวกเขาถูกเตือนให้รำลึกพวกเขาก็จะไม่ยอมรับข้อตักเตือน"},{"SurahNumber":37,"VerseNumber":14,"Text":"และเมื่อพวกเขามองเห็นสิ่งปาฏิหาริย์พวกเขาก็ชักชวนกันเยาะเย้ย"},{"SurahNumber":37,"VerseNumber":15,"Text":"และพวกเขากล่าวว่า “นี่มิใช่อื่นใดเลย นอกจากเล่ห์กลอย่างชัดแจ้ง”"},{"SurahNumber":37,"VerseNumber":16,"Text":"เมื่อเราตายไปแล้ว และเราได้กลายเป็นดินผงและกระดูก เราจะถูกให้ฟื้นคืนชีพอีกแน่ละหรือ"},{"SurahNumber":37,"VerseNumber":17,"Text":"แล้วบรรพบุรุษของพวกเรารุ่นก่อน ๆ นั้นด้วยหรือ"},{"SurahNumber":37,"VerseNumber":18,"Text":"จงกล่าวเถิดมุฮัมมัด “ใช่แล้ว และพวกเจ้าจะเป็นผู้อับอายขายหน้าอีกด้วย”"},{"SurahNumber":37,"VerseNumber":19,"Text":"ความจริงมันเป็นเพียงเสียงแผดตะโกนก้องเพียงครั้งเดียว แล้วพวกเขาจะจ้องมอง"},{"SurahNumber":37,"VerseNumber":20,"Text":"แล้วพวกเขาก็กล่าวว่า “โอ้ความหายนะแก่เรา นี่คือวันแห่งการตอบแทน”"},{"SurahNumber":37,"VerseNumber":21,"Text":"(มะลาอิกะฮฺจะตอบว่า) “นี่คือวันแห่งการชี้ขาดตัดสิน ซึ่งพวกท่านเคยปฏิเสธมัน”"},{"SurahNumber":37,"VerseNumber":22,"Text":"จงรวบรวมบรรดาผู้อธรรม และบรรดาสหายของพวกเขา และสิ่งที่พวกเขาเคารพสักการะ"},{"SurahNumber":37,"VerseNumber":23,"Text":"อื่นจากอัลลอฮฺ แล้วจงแนะนำทางแก่พวกเขาไปสู่ทางแห่งนรก"},{"SurahNumber":37,"VerseNumber":24,"Text":"และจงยับยั้งพวกเขาไว้ เพราะพวกเขาจะต้องถูกสอบสวน"},{"SurahNumber":37,"VerseNumber":25,"Text":"(จะมีเสียงถามขึ้นว่า) “เกิดอะไรขึ้นแก่พวกเจ้า ทำไมจึงไม่ช่วยเหลือซึ่งกันและกัน”"},{"SurahNumber":37,"VerseNumber":26,"Text":"แต่ว่าพวกเขาในวันนั้น เป็นผู้ยอมจำนนโดยสิ้นเชิง"},{"SurahNumber":37,"VerseNumber":27,"Text":"และบางคนในหมู่พวกเขาจะหันมาหากัน ไต่ถามซึ่งกันและกัน"},{"SurahNumber":37,"VerseNumber":28,"Text":"พวกเขากล่าวว่า “แท้จริงพวกท่านเคยเข้ามาหาเราทางด้านขวา”"},{"SurahNumber":37,"VerseNumber":29,"Text":"พวกเขา (หัวหน้า) กล่าวว่า “เปล่าดอก ! พวกท่านต่างหากที่ไม่ยอมศรัทธา”"},{"SurahNumber":37,"VerseNumber":30,"Text":"และเราไม่มีอำนาจใด ๆ เหนือพวกท่าน แต่ว่าพวกท่านเป็นหมู่ชนที่ดื้อรั้นต่างหาก"},{"SurahNumber":37,"VerseNumber":31,"Text":"ดังนั้น พระดำรัสของพระเจ้าของเราจึงคู่ควรแก่เราแล้วแท้จริงเรานั้นเป็นผู้ต้องลิ้มรสอย่างแน่นอน"},{"SurahNumber":37,"VerseNumber":32,"Text":"เราได้แนะนำพวกท่านให้หลงผิดทั้ง ๆที่ความจริงพวกเราก็หลงผิดอยู่แล้ว"},{"SurahNumber":37,"VerseNumber":33,"Text":"แท้จริง พวกเขาในวันนั้นย่อมมีส่วนแบ่งร่วมกันในการได้รับโทษ"},{"SurahNumber":37,"VerseNumber":34,"Text":"แท้จริงเช่นนั้นแหละ เราได้ปฏิบัติต่อบรรดาผู้มีความผิด"},{"SurahNumber":37,"VerseNumber":35,"Text":"เพราะว่าพวกเขาเหล่านั้นเมื่อได้มีการกล่าวแก่พวกเขาว่า ไม่มีพระเจ้าอื่นใดนอกจากอัลลอฮฺ พวกเขาก็หยิ่งผยอง"},{"SurahNumber":37,"VerseNumber":36,"Text":"และพวกเขาจะกล่าวว่า “จะให้เราทอดทิ้งพระเจ้าต่าง ๆ ของพวกเราเพื่อนักกวีบ้า คนหนึ่งกระนั้นหรือ? “"},{"SurahNumber":37,"VerseNumber":37,"Text":"เปล่าดอก ! เขา (มุฮัมมัด) ได้นำสัจธรรมมา และเพื่อยืนยันบรรดาร่อซูลต่างหาก"},{"SurahNumber":37,"VerseNumber":38,"Text":"แท้จริง พวกเจ้าจะต้องลิ้มรสการลงโทษอันเจ็บปวดอย่างแน่นอน"},{"SurahNumber":37,"VerseNumber":39,"Text":"และพวกเจ้าจะไม่ได้รับการตอบแทนอื่นใด นอกจากสิ่งที่พวกเจ้าได้กระทำเอาไว้"},{"SurahNumber":37,"VerseNumber":40,"Text":"เว้นแต่ปวงบ่าวของอัลลอฮฺผู้ซื่อสัตย์"},{"SurahNumber":37,"VerseNumber":41,"Text":"ชนเหล่านั้น สำหรับพวกเขาจะได้รับปัจจัยยังชีพที่แน่นอน"},{"SurahNumber":37,"VerseNumber":42,"Text":"ผลไม้หลากชนิด และพวกเขาก็ได้รับเกียรติ"},{"SurahNumber":37,"VerseNumber":43,"Text":"ในสวนสวรรค์หลากหลายอันรื่นรมย์"},{"SurahNumber":37,"VerseNumber":44,"Text":"อยู่บนเตียงหันหน้าเข้าหากัน"},{"SurahNumber":37,"VerseNumber":45,"Text":"คนรับใช้จะวนเวียนรอบตัวพวกเขาพร้อมด้วยแก้ว (เหล้า) ที่มาจากลำธาร"},{"SurahNumber":37,"VerseNumber":46,"Text":"(เหล้านั้น) ขาวบริสุทธิ์ อร่อยแก่บรรดาผู้ดื่ม"},{"SurahNumber":37,"VerseNumber":47,"Text":"ในนั้นจะไม่ทำให้ปวดมึนศีรษะ และพวกเขาก็จะไม่มึนเมาจากมัน"},{"SurahNumber":37,"VerseNumber":48,"Text":"และ ณ ที่พวกเขานั้นมีบรรดาหญิงบริสุทธิ์ ผู้ลดสายตาลงต่ำ มีดวงตาโตสวย"},{"SurahNumber":37,"VerseNumber":49,"Text":"เสมือนหนึ่งพวกนางเป็นไข่ถูกหุ้มเปลือกเอาไว้"},{"SurahNumber":37,"VerseNumber":50,"Text":"แล้ว (ชาวสวรรค์เหล่านั้น) บางคนในหมู่บ้านพวกเขาจะเข้ามาหากัน ไต่ถาม (ทุกข์สุข) ซึ่งกันและกัน"},{"SurahNumber":37,"VerseNumber":51,"Text":"คนหนึ่งในหมู่บ้านพวกเขาก็กล่าวขึ้นว่า “แท้จริง ฉันมีเพื่อนคนหนึ่ง”"},{"SurahNumber":37,"VerseNumber":52,"Text":"“เขาเคยกล่าวว่า แท้จริงท่านเป็นคนหนึ่งในหมู่ผู้เชื่อมั่น (ในวันปรโลก) จริงหรือ"},{"SurahNumber":37,"VerseNumber":53,"Text":"เมื่อเราตายไปแล้ว และเราได้กลายเป็นดินผงและกระดูก เราจะถูกตอบแทนจริงหรือ? “"},{"SurahNumber":37,"VerseNumber":54,"Text":"เขา (ชาวสวรรค์) กล่าว (แก่เพื่อน ๆ ของเขา) ว่า “พวกท่านอยากจะมองดูไหมเล่า? “"},{"SurahNumber":37,"VerseNumber":55,"Text":"ครั้นเมื่อเขามองลงไป ก็เห็น (เพื่อนของเขา) อยู่ท่ามกลางไฟที่ลุกโชติช่วง"},{"SurahNumber":37,"VerseNumber":56,"Text":"เขาจึงกล่าวขึ้นว่า “ขอสาบานด้วยพระนามของอัลลอฮฺ ท่านเกือบทำให้ฉันพังพินาศ”"},{"SurahNumber":37,"VerseNumber":57,"Text":"“และหากมิใช่ความโปรดปรานแห่งพระเจ้าของฉันแล้ว ฉันจะต้องอยู่ในหมู่ผู้ถูกนำมาลงโทษอย่างแน่นอน”"},{"SurahNumber":37,"VerseNumber":58,"Text":"“ดังนั้น เราจะไม่ตาย"},{"SurahNumber":37,"VerseNumber":59,"Text":"เว้นแต่การตายของเราครั้งแรกและเราจะไม่ถูกลงโทษ กระนั้นหรือ"},{"SurahNumber":37,"VerseNumber":60,"Text":"แท้จริง นี่คือความสำเร็จครั้งยิ่งใหญ่อย่างแน่นอน"},{"SurahNumber":37,"VerseNumber":61,"Text":"เพื่อเยี่ยง (การตอบแทน) นี้ บรรดาผู้ต่อสู้ดิ้นรนจงต่อสู้ต่อไปเถิด"},{"SurahNumber":37,"VerseNumber":62,"Text":"นั่นเป็นการต้อนรับที่ดีกว่า หรือว่าต้นซักกูม"},{"SurahNumber":37,"VerseNumber":63,"Text":"แท้จริง เราได้จัดทำไว้เป็นการทดสอบแก่บรรดาผู้อธรรม"},{"SurahNumber":37,"VerseNumber":64,"Text":"แท้จริง มันเป็นต้นไม้ที่เอาออกมาจากก้นบึ้งของนรกที่มีไฟลุกโชติช่วง"},{"SurahNumber":37,"VerseNumber":65,"Text":"ผลของมันคล้ายกับหัวของชัยฏอน"},{"SurahNumber":37,"VerseNumber":66,"Text":"แล้วพวกเขาจะกินมัน และพวกเขาจะเติมมันให้เต็มท้อง"},{"SurahNumber":37,"VerseNumber":67,"Text":"แล้วนอกจากนั้น พวกเขาจะได้น้ำดื่มที่ผสมจากน้ำเดือด"},{"SurahNumber":37,"VerseNumber":68,"Text":"แล้วแท้จริงทางกลับของพวกเขานั้นย่อมไปสู่ไฟที่ลุกโชติช่วงอย่างแน่นอน"},{"SurahNumber":37,"VerseNumber":69,"Text":"แท้จริงพวกเขาพบบรรพบุรุษของพวกเขาอยู่ในการหลงผิด"},{"SurahNumber":37,"VerseNumber":70,"Text":"แล้วพวกเขาก็ยังรีบเร่งเจริญรอยตามพวกเขา"},{"SurahNumber":37,"VerseNumber":71,"Text":"และโดยแน่นอน ส่วนมากของชนรุ่นก่อนหน้าพวกเขาได้หลงผิด"},{"SurahNumber":37,"VerseNumber":72,"Text":"และโดยแน่นอน เราได้ส่งผู้ตักเตือนไปในหมู่พวกเขา"},{"SurahNumber":37,"VerseNumber":73,"Text":"ดังนั้นเจ้าจงดูเถิดว่า ผลสุดท้ายของพวกที่ถูกเตือนนั้นเป็นอย่างไร"},{"SurahNumber":37,"VerseNumber":74,"Text":"เว้นแต่ปวงบ่าวของอัลลอฮฺผู้ซื่อสัตย์"},{"SurahNumber":37,"VerseNumber":75,"Text":"และโดยแน่นอนนูหฺได้ร้องขอเราดังนั้นผู้ตอบสนองช่างประเสริฐเสียนี่กระไร"},{"SurahNumber":37,"VerseNumber":76,"Text":"และเราได้ช่วยเขาและชุมชนของเขาให้พ้นจากทุกข์ภัยอันมหันต์"},{"SurahNumber":37,"VerseNumber":77,"Text":"และเราได้ให้ลูกหลานของเขายังคงมีชีวิตเหลืออยู่"},{"SurahNumber":37,"VerseNumber":78,"Text":"และเราได้ปล่อยทิ้งไว้ (เกียรติคุณ) แก่เขาในกลุ่มชนรุ่นหลัง ๆ"},{"SurahNumber":37,"VerseNumber":79,"Text":"ความศานติจงมีแด่นูหฺในหมู่ประชาชาติทั้งหลาย"},{"SurahNumber":37,"VerseNumber":80,"Text":"แท้จริง เช่นนั้นแหละเราจะตอบแทนผู้กระทำความดีทั้งหลาย"},{"SurahNumber":37,"VerseNumber":81,"Text":"แท้จริง เขา(นูหฺ) อยู่ในปวงบ่าวของเราผู้ศรัทธา"},{"SurahNumber":37,"VerseNumber":82,"Text":"แล้วเราได้ให้พวกอื่นจมน้ำตาย"},{"SurahNumber":37,"VerseNumber":83,"Text":"และแท้จริง ผู้ที่ดำเนินตามแนวทางของเขานั้น คืออิบรอฮีม"},{"SurahNumber":37,"VerseNumber":84,"Text":"เมื่อเขาได้เข้าหาพระเจ้าของเขาด้วยจิตใจที่บริสุทธิ์"},{"SurahNumber":37,"VerseNumber":85,"Text":"เมื่อเขาได้กล่าวแก่บิดาของเขาและหมู่ชนของเขาว่า “พวกท่านเคารพภักดีอะไรกัน? “"},{"SurahNumber":37,"VerseNumber":86,"Text":"“เพื่อความเท็จกระนั้นหรือ ที่พวกท่านปรารถนาพระเจ้าอื่นจากอัลลอฮฺ ?”"},{"SurahNumber":37,"VerseNumber":87,"Text":"“ดังนั้น ความนึกคิดของพวกท่านที่มีต่อพระเจ้าแห่งสากลโลกจะเป็นอย่างไร ?”"},{"SurahNumber":37,"VerseNumber":88,"Text":"เขา (อิบรอฮีม) จึงจ้องมองไปยังดวงดาวทั้งหลาย"},{"SurahNumber":37,"VerseNumber":89,"Text":"แล้วเขาก็กล่าวขึ้นว่า “แท้จริงฉันไม่สบายจริง ๆ “"},{"SurahNumber":37,"VerseNumber":90,"Text":"ดังนั้น พวกเขาจึงหันหลังให้เขาและกลับออกไป"},{"SurahNumber":37,"VerseNumber":91,"Text":"แล้วอิบรอฮีมก็บ่ายหน้าไปยังเจว็ดต่าง ๆ ของพวกเขา แล้วพูดว่า “พวกเจ้าไม่กิน (อาหารเหล่านี้) บ้างหรือ"},{"SurahNumber":37,"VerseNumber":92,"Text":"“ทำไมพวกเจ้าจึงไม่พูดเล่า ?”"},{"SurahNumber":37,"VerseNumber":93,"Text":"แล้วเขาก็หันไปตีพวกมันด้วยมือขวา (ซึ่งถือขวานอยู่)"},{"SurahNumber":37,"VerseNumber":94,"Text":"แล้วพวกเขาก็รีบวิ่งมาหาเขา"},{"SurahNumber":37,"VerseNumber":95,"Text":"อิบรอฮีมจึงกล่าวว่า “พวกท่านเคารพภักดีสิ่งที่พวกท่านแกะสลัก (มัน) กระนั้นหรือ"},{"SurahNumber":37,"VerseNumber":96,"Text":"“ทั้ง ๆ ที่อัลลอฮฺทรงสร้างพวกท่านและสิ่งที่พวกท่านประดิษฐ์มันขึ้นมา”"},{"SurahNumber":37,"VerseNumber":97,"Text":"พวกเขากล่าวว่า “จงสร้างสถานที่แห่งหนึ่ง (เตาเผา) สำหรับเขา แล้วโยนเขาไปในไฟที่ลุกโชน”"},{"SurahNumber":37,"VerseNumber":98,"Text":"ดังนั้น พวกเขาต้องการวางแผนร้ายแก่เขา แต่เราได้ทำให้พวกเขาต่ำต้อย"},{"SurahNumber":37,"VerseNumber":99,"Text":"และอิบรอฮีมกล่าวว่า “ฉันจะไปหาพระเจ้าของฉัน แน่นอนพระองค์จะทรงแนะทางให้แก่ฉัน"},{"SurahNumber":37,"VerseNumber":100,"Text":"“ข้าแต่พรเจ้าของข้าพระองค์ ขอพระองค์ทรงประทานบุตรที่มาจากหมู่คนดีให้แก่ข้าพระองค์ด้วย”"},{"SurahNumber":37,"VerseNumber":101,"Text":"ดังนั้น เราจึงแจ้งข่าวดีแก่เขา (ว่าจะได้) ลูกคนหนึ่ง ที่มีความอดทนขันติ (คือ อิสมาอีล)"},{"SurahNumber":37,"VerseNumber":102,"Text":"ครั้นเมื่อเขา (อิสมาอีล) เติบโตขึ้นไปไหนมาไหนกับเขา (อิบรอฮีม) ได้แล้ว อิบรอฮีมได้กล่าวขึ้นว่า “โอ้ลูกเอ๋ย ! แท้จริงพ่อได้เห็นในขณะฝันว่า พ่อได้เชือดเจ้า จงคิดดูซิว่าเจ้าจะเห็นเป็นอย่างไร? “ เขากล่าวว่า “โอ่พ่อจ๋า! พ่อจงปฏิบัติตามที่พ่อได้ถูกบัญชามาเถิด หากอัลลอฮฺทรงประสงค์ พ่อจะเห็นฉันว่า ฉันอยู่ในหมู่ผู้มีความอดทน”"},{"SurahNumber":37,"VerseNumber":103,"Text":"ครั้นเมื่อทั้งสอง (พ่อและลูก) ได้ยอมมอบตน (แด่อัลลอฮฺ) อิบรอฮีมได้ให้อีสมาอีลคว่ำหน้าลงกับพื้น"},{"SurahNumber":37,"VerseNumber":104,"Text":"และเราได้เรียกเขาว่า “โอ้ อิบรอฮีม” เอ๋ย"},{"SurahNumber":37,"VerseNumber":105,"Text":"“แน่นอน เจ้าได้ปฏิบัติถูกต้องตามฝันแล้ว” แท้จริง เช่นนั้นแหละเราจะตอบแทนผู้กระทำความดีทั้งหลาย"},{"SurahNumber":37,"VerseNumber":106,"Text":"แท้จริง นั่นคือ การทดสอบที่ชัดแจ้งแน่นอน"},{"SurahNumber":37,"VerseNumber":107,"Text":"และเราได้ให้ค่าไถ่ตัวเขาด้วยสัตว์เชือดพลีอันใหญ่หลวง"},{"SurahNumber":37,"VerseNumber":108,"Text":"และเราได้ปล่อยทิ้งไว้ (เกียรติคุณ) แก่เขาในกลุ่มชนรุ่นหลัง ๆ"},{"SurahNumber":37,"VerseNumber":109,"Text":"ศานติจงมีแต่อิบรอฮีม"},{"SurahNumber":37,"VerseNumber":110,"Text":"เช่นนั้นแหละ เราจะตอบแทนผู้กระทำความดีทั้งหลาย"},{"SurahNumber":37,"VerseNumber":111,"Text":"แท้จริง เขา (อิบรอฮีม) เป็นคนหนึ่งในปวงบ่าวของเราผู้ศรัทธา"},{"SurahNumber":37,"VerseNumber":112,"Text":"เราได้แจ้งข่าวดีแก่เขาว่า จะได้ (ลูกคนหนึ่ง) อิสฮาก เป็นนะบี (จะเป็นหนึ่ง) ในหมู่คนดีทั้งหลาย"},{"SurahNumber":37,"VerseNumber":113,"Text":"และเราได้ให้ความจำเริญแก่เขาและแก่อิสฮาก และในหมู่ลูกหลานของเขาทั้งสองนั้นมีผู้ทำความดีและมีผู้อธรรมแก่ตัวของเขาเองอย่างชัดแจ้ง"},{"SurahNumber":37,"VerseNumber":114,"Text":"และโดยแน่นอน เราได้ให้ความโปรดปรานแก่มูซาและฮารูณ"},{"SurahNumber":37,"VerseNumber":115,"Text":"และเราได้ช่วยเขาทั้งสองและหมู่ชนของเขาทั้งสอง ให้พ้นจากความเคราะห์ร้ายอันใหญ่หลวง"},{"SurahNumber":37,"VerseNumber":116,"Text":"และเราได้ช่วยเหลือพวกเขา ดังนั้น พวกเขาจึงเป็นผู้มีชัยชนะ"},{"SurahNumber":37,"VerseNumber":117,"Text":"และเราได้ประทานคัมภีร์แก่เขาทั้งสองซึ่งสมบูรณ์ชัดเจน (เตารอฮฺ)"},{"SurahNumber":37,"VerseNumber":118,"Text":"และเราได้แนะนำเขาทั้งสองสู่แนวทางที่เที่ยงตรง"},{"SurahNumber":37,"VerseNumber":119,"Text":"และเราได้ปล่อยทิ้งไว้ (เกียรติคุณ) แก่เขาทั้งสองในกลุ่มชนรุ่นหลัง ๆ"},{"SurahNumber":37,"VerseNumber":120,"Text":"ศานติจงมีแด่มูซาและฮารูณ"},{"SurahNumber":37,"VerseNumber":121,"Text":"แท้จริง เช่นนั้นแหละเราจะตอบแทนผู้กระทำความดีทั้งหลาย"},{"SurahNumber":37,"VerseNumber":122,"Text":"แท้จริง เขาทั้งสองเป็นปวงบ่าวของเราผู้ศรัทธา"},{"SurahNumber":37,"VerseNumber":123,"Text":"และแท้จริง อิลยาสนั้นเป็นคนหนึ่งในบรรดาร่อซูล"},{"SurahNumber":37,"VerseNumber":124,"Text":"เมื่อเขากล่าวแก่หมู่ชนของเขาว่า “พวกท่านไม่ยำเกรงอัลลอฮฺหรือ"},{"SurahNumber":37,"VerseNumber":125,"Text":"“พวกท่านเคารพสักการะบะอฺลฺ (เจว็ด)"},{"SurahNumber":37,"VerseNumber":126,"Text":"“อัลลอฮฺคือพระเจ้าของพวกท่านและพระเจ้าของบรรพบุรุษของพวกท่านแต่เก่าก่อน”"},{"SurahNumber":37,"VerseNumber":127,"Text":"ดังนั้น พวกเขาจะถูกนำมาลงโทษอย่างแน่นอน"},{"SurahNumber":37,"VerseNumber":128,"Text":"นอกจากปวงบ่าวของอัลลอฮฺผู้บริสุทธิ์ใจ"},{"SurahNumber":37,"VerseNumber":129,"Text":"และเราได้ปล่อยทิ้งไว้ (เกียรติคุณ) แก่เขาในกลุ่มชนรุ่นหลัง ๆ"},{"SurahNumber":37,"VerseNumber":130,"Text":"ศานติจงมีแด่วงศ์วานของยาซีน"},{"SurahNumber":37,"VerseNumber":131,"Text":"แท้จริง เช่นนั้นแหละเราจะตอบแทนผู้กระทำความดีทั้งหลาย"},{"SurahNumber":37,"VerseNumber":132,"Text":"แท้จริง เขาเป็นคนหนึ่งในปวงบ่าวของเราผู้ศรัทธา"},{"SurahNumber":37,"VerseNumber":133,"Text":"และแท้จริง ลูฏนั้นเป็นคนหนึ่งในบรรดาร่อซูล"},{"SurahNumber":37,"VerseNumber":134,"Text":"เมื่อเราได้ช่วยเขาและพรรคพวกของเขาทั้งหมดให้รอดพ้น"},{"SurahNumber":37,"VerseNumber":135,"Text":"นอกจากหญิงแก่คนหนึ่งเหลืออยู่ในหมู่ผู้รั้งท้าย"},{"SurahNumber":37,"VerseNumber":136,"Text":"แล้วเราได้ทำลายล้างคนอื่น ๆ ทั้งหมด"},{"SurahNumber":37,"VerseNumber":137,"Text":"และแท้จริง พวกเจ้าจะต้องเดินผ่าน (ไปมา) สถานที่ของพวกเขาในยามเช้า"},{"SurahNumber":37,"VerseNumber":138,"Text":"และยามค่ำคืน ดังนั้น แล้วพวกเจ้าจะไม่พิจารณาดูดอกหรือ"},{"SurahNumber":37,"VerseNumber":139,"Text":"และแท้จริง ยูนุสนั้นอยู่ในหมู่ผู้ที่ถูกส่งมาเป็นร่อซูล"},{"SurahNumber":37,"VerseNumber":140,"Text":"จงรำลึก ขณะที่เขาได้หนีไปยังเรือที่บรรทุกผู้คนเต็มเพียบ"},{"SurahNumber":37,"VerseNumber":141,"Text":"ดังนั้น ยูนุสได้เข้าร่วมจับฉลาก แล้วเขาจึงอยู่ในหมู่ผู้ถูกพิชิต (แพ้ในการจับฉลาก)"},{"SurahNumber":37,"VerseNumber":142,"Text":"แล้วปลาตัวใหญ่ได้กลืนเขา และเขาสมควรที่จะถูกตำหนิ"},{"SurahNumber":37,"VerseNumber":143,"Text":"หากว่าเขามิได้เป็นคนหนึ่งในหมู่ผู้แซ่ซ้องสดุดีแล้ว"},{"SurahNumber":37,"VerseNumber":144,"Text":"แน่นอน เขาจะอยู่ในท้องปลาจวบจนกระทั่งวันฟื้นคืนชีพ"},{"SurahNumber":37,"VerseNumber":145,"Text":"แล้วเราได้เหวี่ยงเขาขึ้นบนที่โล่งริมฝั่ง ในสภาพที่ป่วย"},{"SurahNumber":37,"VerseNumber":146,"Text":"และเราได้ให้มีต้นไม้ (พันธ์ไม้เลื้อย) น้ำเต้างอกเงยขึ้น ปกคลุมตัวเขา"},{"SurahNumber":37,"VerseNumber":147,"Text":"และเราได้ส่งเขาไปยัง (หมู่บ้านของเขา) มีจำนวนหนึ่งแสนคนหรือเกินกว่านั้น"},{"SurahNumber":37,"VerseNumber":148,"Text":"แล้วพวกเขาก็ศรัทธา ดังนั้น เราจึงปล่อยให้พวกเขามีความสุขสำราญชั่วระยะเวลาหนึ่ง"},{"SurahNumber":37,"VerseNumber":149,"Text":"ดังนั้น (มุฮัมมัด) จงถามพวกเขาซิว่า พระเจ้าของเจ้ามีบุตรหญิงหลายคน และพวกเขามีบุตรชายหลายคนกระนั้นหรือ"},{"SurahNumber":37,"VerseNumber":150,"Text":"หรือว่าเราได้สร้างมะลาอิกะฮฺเป็นเพศหญิง โดยที่พวกเขารู้เห็นเป็นพยาน"},{"SurahNumber":37,"VerseNumber":151,"Text":"พึงทราบเถิด แท้จริงพวกเขานั้นเนื่องจากการกล่าวเท็จของพวกเขาพวกเขาจึงกล่าวว่า"},{"SurahNumber":37,"VerseNumber":152,"Text":"“อัลลอฮฺทรงให้กำเนิดบุตรชาย!” และแท้จริงพวกเขานั้นเป็นผู้กล่าวเท็จอย่างแน่นอน"},{"SurahNumber":37,"VerseNumber":153,"Text":"อัลลอฮฺทรงเลือกบุตรหญิงแทนบุตรชายกระนั้นหรือ"},{"SurahNumber":37,"VerseNumber":154,"Text":"เกิดอะไรขึ้นแก่พวกเจ้า! ทำไมพวกเจ้าจึงตัดสินเช่นนั้น"},{"SurahNumber":37,"VerseNumber":155,"Text":"พวกเจ้ามิได้ใคร่ครวญดูบ้างหรือ"},{"SurahNumber":37,"VerseNumber":156,"Text":"หรือว่าพวกเจ้ามีหลักฐานอันชัดแจ้ง"},{"SurahNumber":37,"VerseNumber":157,"Text":"ดังนั้น พวกเจ้าจงนำคัมภีร์ของพวกเจ้ามาแสดง หากพวกเจ้าเป็นผู้สัตย์จริง"},{"SurahNumber":37,"VerseNumber":158,"Text":"และพวกเขากล่าวอ้างความสัมพันธ์ (ทางเครือญาติ) ระหว่างพระองค์กับพวกญินและโดยแน่นอนพวกญินรู้ดีว่าแท้จริงพวกมันจะถูกนำตัวมาปรากฏต่อหน้าอัลลอฮฺ (เพื่อการลงโทษ)"},{"SurahNumber":37,"VerseNumber":159,"Text":"มหาบริสุทธิ์ยิ่งแด่อัลลอฮฺ จากสิ่งที่พวกเขากล่าวอ้าง"},{"SurahNumber":37,"VerseNumber":160,"Text":"เว้นแต่ปวงบ่าวของอัลลอฮฺผู้ซื่อสัตย์"},{"SurahNumber":37,"VerseNumber":161,"Text":"แน่นอน พวกเจ้าและสิ่งที่พวกเจ้าเคารพบูชานั้น"},{"SurahNumber":37,"VerseNumber":162,"Text":"พวกเจ้าไม่สามารถทำให้ผู้ใดหลงทางไปได้"},{"SurahNumber":37,"VerseNumber":163,"Text":"นอกจากผู้ที่จะเข้าไปอยู่ในไฟอันลุกโชติช่วง"},{"SurahNumber":37,"VerseNumber":164,"Text":"และไม่มีผู้ใดในหมู่พวกเรา เว้นแต่เขาได้มีตำแหน่งที่ได้กำหนดไว้แล้ว"},{"SurahNumber":37,"VerseNumber":165,"Text":"และแท้จริง เรานั้นเป็นผู้ที่ยืนเข้าแถวอยู่แล้ว"},{"SurahNumber":37,"VerseNumber":166,"Text":"และแท้จริง เรานั้นเป็นผู้แซ่ซ้องสดุดีอัลลอฮฺ"},{"SurahNumber":37,"VerseNumber":167,"Text":"และพวกเขาเหล่านั้น (กุฟฟารมักกะฮฺ) เคยกล่าวไว้ว่า"},{"SurahNumber":37,"VerseNumber":168,"Text":"“หากว่าเรามีข้อตักเตือน (คัมภีร์) อยู่กับเรา เช่นเดียวกับหมู่ชนในสมัยก่อน ๆ”"},{"SurahNumber":37,"VerseNumber":169,"Text":"“แน่นอน เราก็จะเป็นบ่าวของอัลลอฮฺผู้ซื่อสัตย์”"},{"SurahNumber":37,"VerseNumber":170,"Text":"แต่พวกเขาปฏิเสธ ไม่ศรัทธาต่ออัลกุรอาน แล้วพวกเขาก็จะได้รู้เห็น"},{"SurahNumber":37,"VerseNumber":171,"Text":"และโดยแน่นอน ลิขิตของเราได้บันทึกไว้ก่อนแล้ว แก่ปวงบ่าวของเราที่เป็นร่อซูล"},{"SurahNumber":37,"VerseNumber":172,"Text":"ว่า แน่นอน พวกเขาจะได้รับความช่วยเหลือ"},{"SurahNumber":37,"VerseNumber":173,"Text":"และแท้จริง ไพร่พลของเรานั้น สำหรับพวกเขาจะเป็นผู้มีชัยชนะ"},{"SurahNumber":37,"VerseNumber":174,"Text":"ดังนั้น เจ้าจงหันเหออกจากพวกเขาชั่วระยะหนึ่ง"},{"SurahNumber":37,"VerseNumber":175,"Text":"และจงเฝ้าคอยดูพวกเขาเถิด แล้วพวกเขาก็จะเห็นมันเอง"},{"SurahNumber":37,"VerseNumber":176,"Text":"พวกเขาเร่งรีบต่อการลงโทษของเรากระนั้นหรือ"},{"SurahNumber":37,"VerseNumber":177,"Text":"ครั้นเมื่อการลงโทษได้ลงมาที่หน้าบ้านพักของพวกเขา ยามเช้าของบรรดาผู้ถูกตักเตือนนั้นมันช่างชั่วช้าเสียนี่กระไร"},{"SurahNumber":37,"VerseNumber":178,"Text":"และเจ้าจงหันเหออกจากพวกเขาระยะหนึ่ง"},{"SurahNumber":37,"VerseNumber":179,"Text":"และจงเฝ้าคอยดูเถิด แล้วพวกเขาก็จะเห็นมันเอง"},{"SurahNumber":37,"VerseNumber":180,"Text":"มหาบริสุทธิ์ยิ่งแด่พระเจ้าของเจ้าพระเจ้าแห่งอำนาจจากสิ่งที่พวกเขากล่าวอ้าง"},{"SurahNumber":37,"VerseNumber":181,"Text":"ศานติจงมีแด่บรรดาร่อซูลทั้งหลาย"},{"SurahNumber":37,"VerseNumber":182,"Text":"และบรรดาการสรรเสริญทั้งมวลเป็นของอัลลอฮฺ พระเจ้าแห่งสากลโลก"},{"SurahNumber":38,"VerseNumber":1,"Text":"ศอด ขอสาบานด้วยอัลกุรอานที่เป็นเครื่องเตือนสติ"},{"SurahNumber":38,"VerseNumber":2,"Text":"แต่ว่าบรรดาผู้ปฏิเสธศรัทธาอยู่ในการหยิ่งผยองและการแตกแยก"},{"SurahNumber":38,"VerseNumber":3,"Text":"กี่ศตวรรษมาแล้วที่เราได้ทำลายประชาชาติก่อนพวกเขา แล้วพวกเขาได้ร้องเรียกขอความช่วยเหลือทั้ง ๆ ที่ไม่มีเวลาอีกแล้วสำหรับทางรอด"},{"SurahNumber":38,"VerseNumber":4,"Text":"และพวกเขาประหลาดใจที่มีผู้ตักเตือนจากหมู่พวกเขามายังพวกเขา และพวกปฏิเสธศรัทธาได้กล่าวว่า “นี่คือมายากร นักโกหกตัวฉกาจ"},{"SurahNumber":38,"VerseNumber":5,"Text":"เขาได้ทำให้พระเจ้าหลายองค์เป็นพระเจ้าองค์เดียวกระนั้นหรือ ? แท้จริงนี่เป็นเรื่องประหลาดจริง ๆ “"},{"SurahNumber":38,"VerseNumber":6,"Text":"และพวกหัวหน้าของพวกเขาพากันออกไป (พลางกล่าวว่า) “จงก้าวหน้าต่อไปและอดทน ในการยึดมั่นต่อบรรดาพระเจ้าของพวกท่านต่อไป! แท้จริงเป็นเรื่องที่ถูกวางแผนไว้แล้ว"},{"SurahNumber":38,"VerseNumber":7,"Text":"“เราไม่เคยได้ยินเรื่องนี้มาก่อนในศาสนาสุดท้าย นี่มิใช่อื่นใด นอกจากเป็นการเสกสรรปั้นแต่งขึ้นมาเท่านั้น"},{"SurahNumber":38,"VerseNumber":8,"Text":"“ได้มีข้อตักเตือน (อัลกุรอาน) ถูกประทานลงมาแก่เขา แทนพวกเรากระนั้นหรือ ?” หามิได้ พวกเขาอยู่ในการสงสัยจากข้อตักเตือนของข้า ! ไม่เพียงแต่เท่านั้น พวกเขายังมิได้ลิ้มรสการลงโทษของข้า"},{"SurahNumber":38,"VerseNumber":9,"Text":"หรือว่า ณ ที่พวกเขามีขุมคลังแห่งความเมตตาของพระเจ้าของเจ้า ผู้ทรงอำนาจ ผู้ทรงประทานให้อย่างมากมาย"},{"SurahNumber":38,"VerseNumber":10,"Text":"หรือว่าอำนาจแห่งชั้นฟ้าทั้งหลายและแผ่นดิน และที่อยู่ระหว่างทั้งสองเป็นของพวกเขา ดังนั้น จงให้พวกเขาขึ้นไปหาสาเหตุกันเถิด"},{"SurahNumber":38,"VerseNumber":11,"Text":"(พวกเขา) เป็นไพร่พลจากแนวร่วมต่าง ๆ จะพ่ายแท้หนีเตลิดไปในไม่ช้านี้"},{"SurahNumber":38,"VerseNumber":12,"Text":"ก่อนหน้าพวกเขา หมู่ชนของนูหฺและอ๊าด และฟิรเอานฺเจ้าของเสาหมุด ได้ปฏิเสธมาแล้ว"},{"SurahNumber":38,"VerseNumber":13,"Text":"และษะมูด และหมู่ชนของลูฏ และชาวป่าทึบ ชนเหล่านี้เป็นแนวร่วม"},{"SurahNumber":38,"VerseNumber":14,"Text":"ไม่มีคนหนึ่งคนใด (ในพวกเขา) เว้นแต่ปฏิเสธบรรดาร่อซูล ดังนั้น การลงโทษของข้าจึงเหมาะสม (แก่พวกเขา)"},{"SurahNumber":38,"VerseNumber":15,"Text":"และพวกเขาเหล่านั้นมิได้คอยอันใด นอกจากเสียงกัมปนาทเพียงครั้งเดียว โดยไม่มีการชักช้า"},{"SurahNumber":38,"VerseNumber":16,"Text":"และพวกเขากล่าวว่า “ข้าแต่พระเจ้าของเรา ขอทรงโปรดเร่งส่วนของเราให้แก่เราโดยเร็วเถิด ก่อนที่จะถึงวันแห่งการชำระบัญชี”"},{"SurahNumber":38,"VerseNumber":17,"Text":"เจ้า (มุฮัมมัด) จงอดทนต่อสิ่งที่พวกเขากล่าว และจงรำลึกถึงบ่าวของเรา ดาวู๊ด ผู้ทรงพลัง (ในการปฏิบัติศาสนกิจ) แท้จริงเขาเป็นผู้ผินหน้าเข้าหาอัลลอฮฺเสมอ"},{"SurahNumber":38,"VerseNumber":18,"Text":"แท้จริง เราได้ทำให้ภูเขาแซ่ซ้องสดุดีพร้อมกับเขา ทั้งในยามพลบค่ำและยามรุ่งอรุณ"},{"SurahNumber":38,"VerseNumber":19,"Text":"และ (เราได้ทำให้) นกมารวมกันทั้งหมด เชื่อฟังเขา"},{"SurahNumber":38,"VerseNumber":20,"Text":"และเราได้ทำให้อาณาจักรของเขาเข้มแข็ง และเราได้ให้ความเข้าใจที่ถูกต้องแก่เขา และการตัดสินชี้ขาดในเรื่องต่าง ๆ"},{"SurahNumber":38,"VerseNumber":21,"Text":"และมีเรื่องของผู้โต้เถียงมาถึงเจ้า (มุฮัมมัด) บ้างไหม ? เมื่อพวกเขาปีนข้ามกำแพงไปที่มิหฺรอบ (ของดาวู๊ด)"},{"SurahNumber":38,"VerseNumber":22,"Text":"เมื่อพวกเขาได้เข้ามาหาดาวู๊ด เขาตกใจกลัวพวกเขา พวกเขากล่าวว่า “อย่าได้กลัวเลย เราคือผู้โต้เถียงสองคนคนหนึ่งในพวกเราได้ล่วงเกินอีกคนหนึ่ง ดังนั้น ได้โปรดตัดสินระหว่างพวกเราด้วยความยุติธรรมและอย่าได้ลำเอียงไม่เที่ยงธรรม และจงชี้แนะเราสู่แนวทางที่เที่ยงตรง”"},{"SurahNumber":38,"VerseNumber":23,"Text":"“แท้จริงนี่คือพี่ชายของฉัน เขามีแกะตัวเมีย 99 ตัว และฉันมีแกะตัวเมียตัวเดียวแล้วเขายังพูดว่า เอามันมาให้ฉันซิ และเขาได้ข่มขู่ฉันในคำพูด”"},{"SurahNumber":38,"VerseNumber":24,"Text":"เขา (ดาวู๊ด) กล่าวว่า “แน่นอน เขาอธรรมต่อท่านในการขอให้นำแกะของท่านไปรวมกับแกะของเขา และแท้จริงส่วนมากของผู้มีหุ้นส่วนร่วมกัน บางคนในพวกเขามักละเมิดสิทธิของอีกคนหนึ่ง เว้นแต่บรรดาผู้ศรัทธาและประกอบความดีทั้งหลาย และพวกเขาเช่นนี้มีน้อย” และดาวู๊ดรู้สึกว่าเราได้ทดสอบเขา ดังนั้น เขาจึงได้ขออภัยต่อพระเจ้าของเขา และเขาได้ก้มลงรูกัวะและทบทวนความผิดด้วยความเสียใจ"},{"SurahNumber":38,"VerseNumber":25,"Text":"ดังนั้น เราได้ให้อภัยแก่เขาในเรื่องนั้น และแท้จริง สำหรับเขานั้นย่อมอยู่ใกล้ชิด ณ ที่เรา และทางกลับที่ดียิ่ง(ในปรโลก)"},{"SurahNumber":38,"VerseNumber":26,"Text":"โอ้ดาวู๊ดเอ๋ย ! เราได้แต่งตั้งเจ้าให้เป็นตัวแทนในแผ่นดินนี้ ดังนั้น เจ้าจงตัดสินคดีต่าง ๆ ระหว่างมนุษย์ด้วยความยุติธรรม และอย่าปฏิบัติตามอารมณ์ใฝ่ต่ำ มันจะทำให้เจ้าหลงไปจากทางของอัลลอฮฺ แท้จริงบรรดาผู้ที่หลงไปจากทางของอัลลอฮฺนั้น สำหรับพวกเขาจะได้รับการลงโทษอย่างสาหัส เนื่องด้วยพวกเขาลืมวันแห่งการชำระบัญชี"},{"SurahNumber":38,"VerseNumber":27,"Text":"ดังนั้น ความหายนะคือไฟนรกจงประสบแก่บรรดาผู้ปฏิเสธศรัทธา"},{"SurahNumber":38,"VerseNumber":28,"Text":"จะให้เราปฏิบัติต่อบรรดาผู้ศรัทธาและกระทำความดีทั้งหลาย เช่นบรรดาผู้บ่อนทำลายในแผ่นดินกระนั้นหรือ?หรือว่าจะให้เราปฏิบัติต่อบรรดาผู้ยำเกรง เช่นบรรดาคนชั่วกระนั้นหรือ"},{"SurahNumber":38,"VerseNumber":29,"Text":"คัมภีร์ (อัลกุรอาน) เราได้ประทานลงมาให้แก่เจ้าซึ่งมีความจำเริญ เพื่อพวกเขาจะได้พินิจพิจารณาอายาตต่าง ๆของอัลกุรอานและเพื่อปวงผู้มีสติปัญญาจะได้ใคร่ครวญ"},{"SurahNumber":38,"VerseNumber":30,"Text":"เราได้ประทาน (บุตร) คือสุลัยมานบ่าวผู้ประเสริฐแก่ดาวู๊ด แท้จริงเขาหันหน้าเข้าสู่เราเสมอ"},{"SurahNumber":38,"VerseNumber":31,"Text":"และจงรำลึกเมื่อม้าพันธุ์ดีถูกนำมาเสนอแก่เขาในยามเย็นวันหนึ่ง"},{"SurahNumber":38,"VerseNumber":32,"Text":"เขากล่าวว่า “ แท้จริงฉันรักทรัพย์สมบัติ (หมายถึงม้า) จนมันทำให้ฉันลืมการรำลึกถึงพระเจ้าของฉัน” จนกระทั่งดวงอาทิตย์ลับขอบฟ้า"},{"SurahNumber":38,"VerseNumber":33,"Text":"“จงนำมันกลับมาให้ฉัน” แล้วเขาก็เริ่มลูบขาและคอของมัน"},{"SurahNumber":38,"VerseNumber":34,"Text":"และโดยแน่นอนเราได้ทดสอบสุลัยมาน และเราได้วางร่างหนึ่งไว้บนเก้าอี้ของเขา แล้วเขาก็ทบทวนความผิดด้วยความเสียใจ"},{"SurahNumber":38,"VerseNumber":35,"Text":"เขากล่าวว่า “ข้าแต่พระเจ้าของข้าพระองค์ ขอพระองค์ทรงอภัยให้แก่ข้าพระองค์ด้วย ขอพระองค์ทรงประทานอำนาจอันกว้างขวางแก่ข้าพระองค์ ซึ่งไม่คู่ควรแก่ผู้ใดนอกจากข้าพระองค์ แท้จริงพระองค์เท่านั้นเป็นผู้ทรงประทานให้อย่างมากมาย"},{"SurahNumber":38,"VerseNumber":36,"Text":"และเราได้ทำให้ลมพัดเฉื่อย ๆ ตามบัญชาของเขาไปยังทิศทางที่เขาต้องการ"},{"SurahNumber":38,"VerseNumber":37,"Text":"และ (เราได้ทำให้) บรรดาชัยฏอน (อยู่ใต้คำสั่งของเขา) พวกนั้นทั้งหมดเป็นช่างก่อสร้าง และประดาน้ำ"},{"SurahNumber":38,"VerseNumber":38,"Text":"และพวกอื่น ๆ ถูกพันธนาการด้วยโซ่ติดกัน"},{"SurahNumber":38,"VerseNumber":39,"Text":"นี่คือการประทานให้ของเรา (แก่สุลัยมาน) ดังนั้นเจ้าจะให้แก่ใครก็ได้ หรือจะยับยั้งไม่ให้ใครก็ได้ โดยเจ้าจะไม่ถูกสอบสวน"},{"SurahNumber":38,"VerseNumber":40,"Text":"และแท้จริง สำหรับเขานั้นย่อมอยู่ใกล้ชิด ณ ที่เรา และทางกลับที่ดียิ่ง (ในปรโลก)"},{"SurahNumber":38,"VerseNumber":41,"Text":"และจงรำลึกถึงบ่าวของเรา อัยยู๊บ เมื่อเขาวิงวอนขอต่อพระเจ้าของเขา โดยกล่าวว่า ชัยฏอนมารร้ายได้ทำให้ฉันได้รับความเหนื่อยยาก และทุกข์ทรมาน"},{"SurahNumber":38,"VerseNumber":42,"Text":"จงกระทืบ (แผ่นดิน) ด้วยเท้าของเจ้า นี่คือน้ำเย็นสำหรับอาบชำระล้าง และสำหรับดื่ม"},{"SurahNumber":38,"VerseNumber":43,"Text":"และเราได้ประทานครอบครัวของเขาให้แก่เขา และเช่นเดียวกับพวกเขาพร้อมพวกเขา เป็นความเมตตาจากเราและเป็นข้อเตือนสติแด่ปวงผู้มีสติทั้งหลาย"},{"SurahNumber":38,"VerseNumber":44,"Text":"และจงเอาเศษไม้สักกำหนึ่งแล้วฟาดด้วยมัน และอย่าถอนคำสาบาน แท้จริงเราพบว่า เขา (อัยยู๊บ) เป็นผู้อดทนบ่าวผู้ประเสริฐแท้จริงเขาหันหน้าเข้าสู่เราเสมอ"},{"SurahNumber":38,"VerseNumber":45,"Text":"และจงรำลึกถึงปวงบ่าวของเรา อิบรอฮีม อิสหาก และยะอฺกู๊บ ผู้ที่เข้มแข็งและสายตาไกล (ในเรื่องศาสนา)"},{"SurahNumber":38,"VerseNumber":46,"Text":"เราได้เลือกพวกเขาโดยเฉพาะเพื่อเตือนให้รำลึกถึงปรโลก"},{"SurahNumber":38,"VerseNumber":47,"Text":"และแท้จริงพวกเขานั้น ในทัศนะของเรา แน่นอนอยู่ในหมู่ผู้ได้รับเลือกเพราะพวกเขาเป็นคนดี"},{"SurahNumber":38,"VerseNumber":48,"Text":"และจงรำลึกถึงอิสมาอีล และอัลยะซะอฺ และซัลกิฟลิ และทุกคนอยู่ในหมู่ผู้ดีเลิศ"},{"SurahNumber":38,"VerseNumber":49,"Text":"นี่คือข้อตักเตือน และแท้จริงสำหรับบรรดาผู้ยำเกรงนั้น แน่นอนทางกลับ (ของพวกเขา) ย่อมประเสริฐแท้"},{"SurahNumber":38,"VerseNumber":50,"Text":"คือสวนสวรรค์หลากหลายอันสถาพรประตู (ทุกบาน) จะเปิดอ้าไว้สำหรับต้อนรับพวกเขา"},{"SurahNumber":38,"VerseNumber":51,"Text":"นอนเอกเขนกอยู่ในสวนสวรรค์ พวกเขาจะเรียกเอาผลไม้ และเครื่องดื่มนานาชนิด"},{"SurahNumber":38,"VerseNumber":52,"Text":"และ ณ ที่พวกเขานั้น มีหญิงบริสุทธิ์ผู้ลดสายตาลงต่ำ มีอายุรุ่นราวคราวเดียวกัน"},{"SurahNumber":38,"VerseNumber":53,"Text":"นี่คือสิ่งที่พวกเจ้าถูกสัญญาไว้ สำหรับวันแห่งการชำระบัญชี"},{"SurahNumber":38,"VerseNumber":54,"Text":"แท้จริง นี่คือปัจจัยยังชีพของเราอย่างแน่นอน มันจะไม่มีวันหมดสิ้น"},{"SurahNumber":38,"VerseNumber":55,"Text":"ดังนั้น และแท้จริงสำหรับบรรดาผู้ละเมิดนั้น แน่นอนทางกลับ (ของพวกเขา) ย่อมเลวจริง ๆ"},{"SurahNumber":38,"VerseNumber":56,"Text":"คือนรกญะฮันนัม พวกเขาจะเข้าไปเผาไหม้ในมัน ดังนั้นมันเป็นที่พำนักที่ชั่วช้ายิ่ง"},{"SurahNumber":38,"VerseNumber":57,"Text":"นี่ (คือการลงโทษอันเจ็บแสบ) ดังนั้นพวกเจ้าจงลิ้มรสมัน (คือ) น้ำเดือดพล่าน และน้ำเลือดน้ำหนอง (ของชาวนรก)"},{"SurahNumber":38,"VerseNumber":58,"Text":"และ (การลงโทษ) ชนิดอื่นอีก เยี่ยงการลงโทษดังกล่าวที่เท่าเทียมคู่ควรกัน"},{"SurahNumber":38,"VerseNumber":59,"Text":"นี่คือฝูงชนวิ่งกรูกันไปพร้อมกับพวกเจ้า ไม่มีการต้อนรับพวกเขาดอก แท้จริง พวกเขาจะเข้าไปอยู่ในไฟนรก"},{"SurahNumber":38,"VerseNumber":60,"Text":"พวกเขากล่าวว่า “แต่ว่าพวกท่านต่างหาก ไม่มีการต้อนรับพวกท่าน เพราะพวกท่านได้เตรียมตัวไว้สำหรับเรา ดังนั้นมันเป็นที่พักอันชั่วช้า"},{"SurahNumber":38,"VerseNumber":61,"Text":"พวกเขากล่าวว่า ข้าแต่พระเจ้าของเรา ผู้ใดที่ได้เตรียมการลงโทษนี้ไว้ให้แก่เรา ขอพระองค์ได้ทรงโปรดเพิ่มการลงโทษแก่เขาเป็นสองเท่าในไฟนรก"},{"SurahNumber":38,"VerseNumber":62,"Text":"และพวกเขากล่าวว่า มีอะไรเกิดขึ้นแก่เรา ทำไมเราจึงไม่เห็นชายอีกหลายคนที่เรานับพวกเขาว่า อยู่ในหมู่ผู้เลวทรามยิ่ง"},{"SurahNumber":38,"VerseNumber":63,"Text":"เนื่องเพราะเราถือ เอาพวกเขาเป็นที่เยาะเย้ยน่าขัน หรือสายตาของพวกเราคลาดเคลื่อนไปจากพวกเขา"},{"SurahNumber":38,"VerseNumber":64,"Text":"แท้จริง นั่นคือความจริง จะมีการโต้เถียงกันระหว่างชาวนรกด้วยกัน"},{"SurahNumber":38,"VerseNumber":65,"Text":"จงกล่าวเถิดมุฮัมมัด แท้จริงฉันเป็นแต่ผู้ตักเตือนเท่านั้น ไม่มีพระเจ้าอื่นใดนอกจากอัลลอฮฺผู้ทรงเอกะ ผู้ทรงพิชิต"},{"SurahNumber":38,"VerseNumber":66,"Text":"พระเจ้าแห่งชั้นฟ้าทั้งหลาย และแผ่นดิน และสิ่งที่อยู่ในระหว่างทั้งสอง ผู้ทรงอำนาจ ผู้ทรงอภัยอย่างมากหลาย"},{"SurahNumber":38,"VerseNumber":67,"Text":"จงกล่าวเถิดมุฮัมมัด นี่คือข่าวสำคัญอันยิ่งใหญ่"},{"SurahNumber":38,"VerseNumber":68,"Text":"ที่พวกท่านผินหลังให้กับมัน"},{"SurahNumber":38,"VerseNumber":69,"Text":"ฉันไม่เคยรู้มาก่อนเลยในเรื่องของมะลาอิกะฮฺ เมื่อพวกเขาโต้เถียงกัน"},{"SurahNumber":38,"VerseNumber":70,"Text":"(เพราะ) มิได้มีวะฮียฺแก่ฉันนอกจากว่าฉันเป็นเพียง ผู้ตักเตือนอันชัดแจ้งเท่านั้น"},{"SurahNumber":38,"VerseNumber":71,"Text":"จงรำลึกถึงขณะที่พระเจ้าตรัส แก่มะลาอิกะฮฺว่า แท้จริงข้าจะสร้างมนุษย์คนหนึ่งจากดิน"},{"SurahNumber":38,"VerseNumber":72,"Text":"ดังนั้น เมื่อข้าได้ทำให้เขามีรูปร่างสมส่วน และได้เป่าวิญญาณจากข้าเข้าไปในตัวเขา ฉะนั้นพวกเจ้าจงก้มลงสุญูดต่อเขา"},{"SurahNumber":38,"VerseNumber":73,"Text":"แล้วมะลาอิกะฮฺทั้งมวลก็ได้ก้มลงสุญูด"},{"SurahNumber":38,"VerseNumber":74,"Text":"นอกจากอิบลีส มันเย่อหยิ่งจองหองและมันอยู่ในหมู่ผู้ปฏิเสธศรัทธา"},{"SurahNumber":38,"VerseNumber":75,"Text":"พระองค์ตรัสว่า “อิบลีสเอ๋ย อะไรเล่าที่ขัดขวางเจ้ามิให้เจ้าสุญูดต่อสิ่งที่ข้าได้สร้างด้วยมือทั้งสองของข้า ? เจ้าเย่อหยิ่งจองหองนักหรือ หรือว่าเจ้าอยู่ในหมู่ผู้สูงส่ง"},{"SurahNumber":38,"VerseNumber":76,"Text":"มันกล่าวว่า “ข้าพระองค์ดีกว่าเขา พระองค์ทรงสร้างข้าพระองค์จากไฟ และทรงสร้างเขาจากดิน"},{"SurahNumber":38,"VerseNumber":77,"Text":"พระองค์ตรัสว่า “ดังนั้นเจ้าจงออกไปจากที่นี่ เพราะแท้จริงเจ้าเป็นผู้ถูกขับไล่”"},{"SurahNumber":38,"VerseNumber":78,"Text":"และแท้จริงการสาปแช่งของข้าจงประสบแก่เจ้าจนกระทั่งวันแห่งการตอบแทน"},{"SurahNumber":38,"VerseNumber":79,"Text":"มันกล่าวว่า “โอ้ พระเจ้าของข้า พระองค์ได้โปรดประวิงเวลาให้แก่ข้าพระองค์จนถึงวันฟื้นคืนชีพด้วยเถิด”"},{"SurahNumber":38,"VerseNumber":80,"Text":"พระองค์ตรัสว่า “ดังนั้น แท้จริงเจ้าอยู่ในหมู่ผู้ถูกประวิงเวลา”"},{"SurahNumber":38,"VerseNumber":81,"Text":"จนกระทั่งถึงวันแห่งเวลาที่ถูกกำหนดไว้แล้ว"},{"SurahNumber":38,"VerseNumber":82,"Text":"มันกล่าวว่า ดังนั้นด้วยพระอำนาจของพระองค์ท่าน แน่นอนข้าพระองค์ก็จะทำให้พวกเขาทั้งหมดหลงผิด"},{"SurahNumber":38,"VerseNumber":83,"Text":"เว้นแต่ปวงบ่าวของพระองค์ในหมู่พวกเขาที่มีใจบริสุทธิ์เท่านั้น"},{"SurahNumber":38,"VerseNumber":84,"Text":"พระองค์ตรัสว่า “ดังนั้นมันเป็นความจริง และข้าจะกล่าวแต่ความจริงเท่านั้น”"},{"SurahNumber":38,"VerseNumber":85,"Text":"แน่นอน ข้าจะให้นรกนั้นเต็มไปด้วยพวกเจ้า และจากผู้ที่เชื่อฟังเจ้าในหมู่พวกเขาทั้งหมด"},{"SurahNumber":38,"VerseNumber":86,"Text":"จงกล่าวเถิดมุฮัมมัดว่า ฉันมิได้ขอรางวัลค่าตอบแทนจากพวกท่านในการทำหน้าที่นี้แต่อย่างใด และฉันก็มิได้อยู่ในหมู่ผู้หลอกลวงอ้างสิทธิเลย"},{"SurahNumber":38,"VerseNumber":87,"Text":"มันมิใช่อื่นใดนอกจากเป็นการตักเตือนแก่ปวงมนุษย์"},{"SurahNumber":38,"VerseNumber":88,"Text":"และแน่นอน เจ้าจะรู้ข่าวคราวของอัลกุรอานในระยะเวลาอันใกล้นี้"},{"SurahNumber":39,"VerseNumber":1,"Text":"คัมภีร์นี้เป็นการประทานลงมาจากอัลลอฮฺ ผู้ทรงอำนาจ ผู้ทรงปรีชาญาณ"},{"SurahNumber":39,"VerseNumber":2,"Text":"แท้จริงเราได้ประทานคัมภีร์มายังเจ้าด้วยสัจธรรม ดังนั้นเจ้าจงเคารพภักดีต่ออัลลอฮฺ โดยเป็นผู้มีความบริสุทธิ์ใจในศาสนาต่อพระองค์"},{"SurahNumber":39,"VerseNumber":3,"Text":"พึงทราบเถิด การอิบาดะฮฺโดยบริสุทธิ์ใจนั้นเป็นของอัลลอฮฺองค์เดียว ส่วนบรรดาผู้ที่ยึดถือเอาบรรดาผู้คุ้มครองอื่นจากอัลลอฮฺ โดยกล่าวว่าเรามิได้เคารพภักดีพวกเขา เว้นแต่เพื่อทำให้เราเข้าใกล้ชิดต่ออัลลอฮฺ แท้จริงอัลลอฮฺจะทรงตัดสินระหว่างพวกเขาในสิ่งที่พวกเขาขัดแย้งกันในเรื่องนั้น แท้จริงอัลลอฮฺจะไม่ทรงชี้นำทางแก่ผู้กล่าวเท็จ ผู้ไม่สำนึกบุญคุณ"},{"SurahNumber":39,"VerseNumber":4,"Text":"หากอัลลอฮฺทรงประสงค์จะมีพระโอรส แน่นอนพระองค์จะทรงเลือกจากสิ่งที่พระองค์ทรงสร้างมาตามที่พระองค์ทรงประสงค์มหาบริสุทธิ์แห่งพระองค์ท่าน พระองค์คืออัลลอฮฺ ผู้ทรงเอกะ ผู้ทรงพิชิต"},{"SurahNumber":39,"VerseNumber":5,"Text":"พระองค์ทรงสร้างชั้นฟ้าทั้งหลายและแผ่นดินด้วยความจริงอันชัดแจ้ง พระองค์ทรงให้กลางคืนคาบเกี่ยวเข้าไปในกลางวันและทรงให้กลางวันคาบเกี่ยวเข้าไปในกลางคืน และทรงให้ดวงอาทิตย์และดวงจันทร์เป็นประโยชน์ (แก่มนุษย์) ทุกสิ่งโคจรไปตามวาระที่ได้กำหนดไว้ พึงทราบเถิด พระองค์เป็นผู้ทรงอำนาจ ผู้ทรงอภัยอย่างมาก"},{"SurahNumber":39,"VerseNumber":6,"Text":"พระองค์ทรงสร้างพวกเจ้าจากชีวิตหนึ่ง แล้วจากชีวิตนั้นทรงทำให้เป็นของคู่ครองของมัน และทรงประทานปศุสัตว์แปดตัวเป็นคู่แก่พวกเจ้า พระองค์ทรงสร้างพวกเจ้าในครรภ์ของมารดาพวกเจ้า เป็นการบังเกิดครั้งแล้วครั้งเล่าอยู่ในความมืดสามชั้น นั่นคืออัลลอฮฺ พระเจ้าของพวกเจ้า พระอำนาจเป็นสิทธิของพระองค์ ไม่มีพระเจ้าอื่นใดนอกจากพระองค์ แล้วทำไมพวกเจ้าจึงผินหน้าไปทางอื่น"},{"SurahNumber":39,"VerseNumber":7,"Text":"หากพวกเจ้าปฏิเสธศรัทธา ดังนั้น แท้จริงอัลลอฮฺนั้น ทรงพอเพียงจากพวกเจ้าและจะไม่ทรงปิติยินดีต่อการเนรคุณของปวงบ่าวของพระองค์ และหากพวกเจ้ากตัญญู พระองค์ก็จะทรงปิติยินดีต่อพวกเจ้า และไม่มีผู้แบกภาระคนใดที่จะแบกภาระของผู้อื่นได้ แล้วยังพระเจ้าของพวกเจ้าคือการกลับของพวกเจ้า และพระองค์ก็จะทรงบอกเล่าพวกเจ้าในสิ่งที่พวกเจ้าได้กระทำไว้แท้จริงพระองค์นั้นเป็นผู้ทรงรอบรู้สิ่งที่อยู่ในทรวงอก"},{"SurahNumber":39,"VerseNumber":8,"Text":"และเมื่อทุกขภัยใด ๆ ประสบแก่มนุษย์ เขาก็จะวิงวอนขอต่อพระเจ้าของเขาเป็นผู้หันหน้าเข้าสู่พระองค์อย่างนอบน้อม ครั้นเมื่อพระองค์ทรงประทานความโปรดปรานจากพระองค์ให้แก่เขา เขาก็ลืมสิ่งที่เขาได้เคยวิงวอนขอต่อพระองค์มาแต่ก่อน และเขาได้ตั้งภาคีคู่เคียงกับอัลลอฮฺเพื่อให้หลงจากทางของอัลลอฮฺ จงกล่าวเถิดมุฮัมมัด ท่านจงร่าเริงเพียงระยะหนึ่งต่อการปฏิเสธของท่านเถิด แท้จริงท่านนั้นอยู่ในหมู่ชาวนรก"},{"SurahNumber":39,"VerseNumber":9,"Text":"ผู้ที่เขาเป็นผู้ภักดีในยามค่ำคืน ในสภาพของผู้สุญูด และผู้ยืนละหมาดโดยที่เขาหวั่นเกรงต่อโลกอาคิเราะฮฺ และหวังความเมตตาของพระเจ้าของเขา (จะเหมือนกับผู้ที่ตั้งภาคีต่ออัลลอฮฺกระนั้นหรือ?) จงกล่าวเถิดมุฮัมมัด บรรดาผู้รู้และบรรดาผู้ไม่รู้จะเท่าเทียมกันหรือ? แท้จริงบรรดาผู้มีสติปัญญาเท่านั้นที่จะใคร่ครวญ"},{"SurahNumber":39,"VerseNumber":10,"Text":"จงกล่าวเถิดมุฮัมมัด โอ้ปวงบ่าวผู้ศรัทธาทั้งหลายเอ๋ย! จงยำเกรงพระเจ้าของพวกท่านเถิด สำหรับบรรดาผู้ทำความดีในโลกนี้คือ (จะได้รับการตอบแทน) ความดีและแผ่นดินของอัลลอฮฺนั้นกว้างใหญ่ไพศาล แท้จริงบรรดาผู้อดทนนั้นจะได้รับการตอบแทนรางวัลของพวกเขาอย่างสมบูรณ์โดยไม่ต้องคำนวณ"},{"SurahNumber":39,"VerseNumber":11,"Text":"จงกล่าวเถิดมุฮัมมัด แท้จริงฉันได้ถูกบัญชาให้เคารพภักดีต่ออัลลอฮฺ โดยเป็นผู้มีความบริสุทธิ์ใจในศาสนาต่อพระองค์"},{"SurahNumber":39,"VerseNumber":12,"Text":"และฉันได้ถูกบัญชาให้ฉันเป็นคนแรกของปวงชนผู้นอบน้อม"},{"SurahNumber":39,"VerseNumber":13,"Text":"จงกล่าวเถิดมุฮัมมัด แท้จริงฉันกลัวการลงโทษแห่งวันอันยิ่งใหญ่ หากฉันฝ่าฝืนพระเจ้าของฉัน"},{"SurahNumber":39,"VerseNumber":14,"Text":"จงกล่าวเถิด เฉพาะอัลลอฮฺเท่านั้นที่ฉันเคารพภักดีโดยเป็นผู้มีความบริสุทธิ์ใจในศาสนาของฉันต่อพระองค์"},{"SurahNumber":39,"VerseNumber":15,"Text":"ดังนั้นพวกท่านจงสักการะบูชาตามที่พวกท่านประสงค์อื่นจากพระองค์เถิด จงกล่าวเถิดว่า แท้จริงบรรดาผู้ขาดทุนนั้นคือ บรรดาผู้ที่ทำตัวของพวกเขาเอง และครอบครัวของพวกเขาให้ขาดทุนในวันกิยามะฮฺ พึงรู้เถิดว่านั่นคือ การขาดทุนอย่างชัดแจ้ง"},{"SurahNumber":39,"VerseNumber":16,"Text":"สำหรับพวกเขานั้นมีชั้นของเปลวไฟนรกปกคลุมเหนือพวกเขา และเบื้องล่างของพวกเขาก็มีชั้นของเปลวไฟนรกอยู่ด้วย สิ่งนั้นแหละที่อัลลอฮฺทรงทำให้ปวงบ่าวของพระองค์กลัว โอ้ปวงบ่าวของข้าเอ๋ย ! จงยำเกรงต่อข้าเถิด"},{"SurahNumber":39,"VerseNumber":17,"Text":"และบรรดาผู้ที่หลีกหนีให้ห่างจากพวกเจว็ดเพื่อที่จะไม่สักการะบูชามัน และหันไปจงรักภักดีต่ออัลลอฮฺ สำหรับพวกเขานั้นมีข่าวดีดังนั้นเจ้าจงแจ้งข่าวดีแก่ปวงบ่าวของข้า"},{"SurahNumber":39,"VerseNumber":18,"Text":"บรรดาผู้ที่สดับฟังคำกล่าว แล้วปฏิบัติตามที่ดีที่สุดของมัน ชนเหล่านี้คือบรรดาผู้ที่อัลลอฮฺทรงชี้แนะแนวทางที่ถูกต้องแก่พวกเขาและชนเหล่านี้พวกเขาคือผู้ที่มีสติปัญญาใคร่ครวญ"},{"SurahNumber":39,"VerseNumber":19,"Text":"ดังนั้นผู้ที่คำมั่นสัญญาแห่งการลงโทษได้คู่ควรแก่เขาแล้ว (เจ้าสามารถจะฮิดายะฮฺให้แก่เขา) กระนั้นหรือ? และเจ้าจะช่วยผู้ที่อยู่ในนรกให้รอดพ้นได้หรือ"},{"SurahNumber":39,"VerseNumber":20,"Text":"แต่บรรดาผู้ยำเกรงพระเจ้าของพวกเขานั้น สำหรับพวกเขาจะมีคฤหาสน์สง่าโอ่โถงเหนือขึ้นไปอีกก็มีคฤหาสน์สง่าโอ่โถงสร้างไว้ ณ เบื้องล่างของมันมีลำน้ำหลายสายไหลผ่าน (มันเป็น) ข้อสัญญาของอัลลอฮฺ อัลลอฮฺนั้นจะไม่ทรงบิดพริ้วสัญญา"},{"SurahNumber":39,"VerseNumber":21,"Text":"เจ้ามิเห็นดอกหรือว่า แท้จริงอัลลอฮฺทรงหลั่งน้ำลงมาจากฟากฟ้า แล้วทรงให้มันไหลซึมลงไปในแผ่นดินเป็นตาน้ำด้วยน้ำนั้นทรงให้พืชงอกออกมาหลายสี แล้วมันก็จะเหี่ยวแห้ง ดังนั้น เจ้าจะเห็นมันกลายเป็นสีเหลือง แล้วพระองค์ทรงทำให้มันเป็นเศษเป็นชิ้น แท้จริงในการนั้นย่อมเป็นข้อเตือนสติแก่ผู้มีสติปัญญาทั้งหลาย"},{"SurahNumber":39,"VerseNumber":22,"Text":"ผู้ใดที่อัลลอฮฺทรงเปิดทรวงอกของเขาเพื่ออิสลาม และเขาอยู่บนแสงสว่างจากพระเจ้าของเขา (จะเหมือนกับผู้ที่หัวใจบอดกระนั้นหรือ?) ดังนั้นความวิบัติจงประสบแด่ผู้ที่หัวใจของพวกเขาแข็งกระด้างต่อการรำลึกถึงอัลลอฮฺ ชนเหล่านี้อยู่ในการหลงผิดอันชัดแจ้ง"},{"SurahNumber":39,"VerseNumber":23,"Text":"อัลลอฮฺได้ทรงประทานคำกล่าวที่ดียิ่งลงมาเป็นคัมภีร์คล้องจองกันกล่าวซ้ำกัน ผิวหนังของบรรดาผู้ที่เกรงกลัวพระเจ้าของพวกเขาจะลุกชันขึ้น แล้วผิวหนังของพวกเขาและหัวใจของพวกเขาจะสงบลงเพื่อรำลึกถึงอัลลอฮฺ นั่นคือการชี้นำทางของอัลลอฮฺ พระองค์จะทรงชี้นำทางแก่ผู้ที่พระองค์ทรงประสงค์และผู้ใดที่อัลลอฮฺทรงให้เขาหลงทาง ดังนั้นสำหรับเขาจะไม่มีผู้ชี้นำทาง"},{"SurahNumber":39,"VerseNumber":24,"Text":"ดังนั้นผู้ใดที่ป้องกันใบหน้าของเขาให้พ้นจากการลงโทษอันชั่วช้าในวันกิยามะฮฺ (จะเหมือนกับผู้ที่ปลอดภัยจากการลงโทษกระนั้นหรือ?) และจะมีเสียงกล่าวแก่บรรดาผู้อธรรมว่า จงลิ้มรสสิ่งที่พวกเจ้าแสวงหาไว้เถิด"},{"SurahNumber":39,"VerseNumber":25,"Text":"บรรดาหมู่ชนก่อนหน้าพวกเขาได้ปฏิเสธมาแล้ว ดังนั้นการลงโทษได้มีมายังพวกเขา โดยที่พวกเขาไม่รู้สึกตัว"},{"SurahNumber":39,"VerseNumber":26,"Text":"ดังนั้น อัลลอฮฺทรงให้พวกเขาลิ้มรสความอัปยศในชีวิตของโลกนี้ และแน่นอนการลงโทษในปรโลกนั้นยิ่งใหญ่กว่า หากพวกเขาได้รู้"},{"SurahNumber":39,"VerseNumber":27,"Text":"และโดยแน่นอน เราได้ยกไว้ในทุก ๆ อุทาหรณ์ในอัลกุรอานนี้สำหรับมนุษย์เพื่อพวกเขาจะได้ใคร่ครวญ"},{"SurahNumber":39,"VerseNumber":28,"Text":"กุรอานเป็นภาษาอาหรับ ไม่มีการคดเคี้ยวเพื่อพวกเขาจะได้ยำเกรง"},{"SurahNumber":39,"VerseNumber":29,"Text":"อัลลอฮฺทรงยกอุทาหรณ์ชายคนหนึ่งเป็นของหุ้นส่วนหลายคน พวกเขาขัดแย้งไม่ลงรอยกัน และชายอีกคนหนึ่งเป็นของชายคนหนึ่งโดยเฉพาะ ทั้งสองนี้จะเป็นอุทาหรณ์ที่เท่าเทียมกันหรือ? การสรรเสริญทั้งมวลเป็นของอัลลอฮฺ แต่ว่าส่วนมากของพวกเขาไม่รู้"},{"SurahNumber":39,"VerseNumber":30,"Text":"แท้จริงเจ้าจะต้องตาย และแท้จริงพวกเขาจะต้องตาย"},{"SurahNumber":39,"VerseNumber":31,"Text":"แล้วแท้จริงพวกเจ้าในวันกิยามะฮฺจะถกเถียงกันต่อหน้าพระเจ้าของพวกเจ้า"}]}