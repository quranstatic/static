{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":51,"VerseNumber":31,"Text":"[Иброҳим] Гуфт: «Эй фариштагон [-и Аллоҳ таоло], кору маъмурияти шумо чист?»"},{"SurahNumber":51,"VerseNumber":32,"Text":"[Фариштагон] Гуфтанд: «Мо барои [муҷозоти] қавме муҷрим [ва гунаҳкор] фиристода шудаем"},{"SurahNumber":51,"VerseNumber":33,"Text":"То сангҳое аз гил [-и сахтшуда] бар сарашон фуру борем"},{"SurahNumber":51,"VerseNumber":34,"Text":"[Сангҳое] Ки назди Парвардигорат барои исрофкорон нишон гузошта шудааст"},{"SurahNumber":51,"VerseNumber":35,"Text":"Пас, муъминонеро, ки дар он [шаҳрҳои қавми Лут] буданд, [пеш аз нузули азоб] берун овардем"},{"SurahNumber":51,"VerseNumber":36,"Text":"Вале фақат як хонаводаро ёфтем, ки [нисбат ба авомири илоҳӣ] таслим буданд"},{"SurahNumber":51,"VerseNumber":37,"Text":"Ва дар он [шаҳрҳо] барои мардуме, ки аз азоби дарднок [-и илоҳӣ] тарс доранд, нишонае равшан бар ҷой гузоштем"},{"SurahNumber":51,"VerseNumber":38,"Text":"Дар [достони] Мӯсо [низ нишона ва ибратест]; он гоҳ ки ӯро бо далеле равшан назди Фиръавн фиристодем"},{"SurahNumber":51,"VerseNumber":39,"Text":"Вале [Фиръавн] бо такя бар қудраташ [ҳақро] напазируфт ва гуфт: [«Ин мард ё] Ҷодугар аст ё девона»"},{"SurahNumber":51,"VerseNumber":40,"Text":"Ӯро ҳамроҳ бо сипоҳиёнаш гирифтем ва ба дарё афкандем [ва ҳалок кардем]; дар ҳоле ки [дар лаҳзаи марг худро ба хотири нофармонӣ ва куфраш] сарзаниш мекард"},{"SurahNumber":51,"VerseNumber":41,"Text":"Дар [достони қавми] Од [низ дарси ибратест]; он гоҳ ки тундбоде бе хайру баракат бар онон фиристодем"},{"SurahNumber":51,"VerseNumber":42,"Text":"[Тундбоде] Ки бар ҳар чиз вазид, хоку хошокаш кард"},{"SurahNumber":51,"VerseNumber":43,"Text":"Дар [достони қавми] Самуд [низ дарси ибрате аст] он гоҳ ки [тавассути паёмбарашон Солеҳ] ба онон гуфта шуд: «Андаке [аз лаззатҳои зиндагӣ] баҳраманд шавед [ки танҳо се рӯз фурсат доред]»"},{"SurahNumber":51,"VerseNumber":44,"Text":"Онон аз фармони Парвардигорашон сарпечӣ карданд; пас, дар ҳоле ки [ба чашми худ азобро] медиданд, соиқа ононро фаро гирифт"},{"SurahNumber":51,"VerseNumber":45,"Text":"[Чунон бар замин афтоданд, ки] На тавони бархостан [ва гурез] доштанд ва на ёрои дифоъ"},{"SurahNumber":51,"VerseNumber":46,"Text":"Пеш аз он қавми Нуҳро, ки гурӯҳе нофармон буданд [ҳалок кардем]"},{"SurahNumber":51,"VerseNumber":47,"Text":"Мо осмонро ба тавон [-и худ] бино ниҳодем ва ҳамвора онро вусъат мебахшем"},{"SurahNumber":51,"VerseNumber":48,"Text":"Ва заминро [барои зиндагӣ] густурдем ва чи нек густуронандае ҳастем"},{"SurahNumber":51,"VerseNumber":49,"Text":"Ва ҳама чизро ба сурати завҷ [ҷуфт] офаридем; бошад, ки [таваҷҷуҳ кунед ва] панд гиред"},{"SurahNumber":51,"VerseNumber":50,"Text":"[Эй Паёмбар, ба мардум бигӯ:] «Пас, ба сӯйи Аллоҳ таоло биштобед, ки ман аз ҷониби Ӯ барои шумо ҳушдордиҳандае ошкорам"},{"SurahNumber":51,"VerseNumber":51,"Text":"Ва дар канори Аллоҳ таоло маъбуди дигаре қарор надиҳед, яқинан, ман аз [ҷониби] Ӯ барои шумо ҳушдордиҳандае ошкорам»"},{"SurahNumber":51,"VerseNumber":52,"Text":"Ҳар паёмбаре, ки бар пешиниёнашон мабъус шуд, ҳамин гуна гуфтанд: «[Ӯ ё] Ҷодугар аст ё девона»"},{"SurahNumber":51,"VerseNumber":53,"Text":"Оё якдигарро ба ин [куфру такзиб] супориш карда буданд? На, балки мардуме саркаш буданд"},{"SurahNumber":51,"VerseNumber":54,"Text":"Пас, [эй паёмбар] аз онон рӯй бигардон, ки ту [ба хотири куфри онон] ҳаргиз сазовори сарзаниш нестӣ"},{"SurahNumber":51,"VerseNumber":55,"Text":"Ва [пайваста ба онон] тазаккур бидеҳ, ки, ҳатман, тазаккур барои муъминон судбахш аст"},{"SurahNumber":51,"VerseNumber":56,"Text":"Ва ҷинну инсро фақат барои ин офаридам, ки Маро ибодат кунанд [ва аз бандагии дигарон сар боз зананд]"},{"SurahNumber":51,"VerseNumber":57,"Text":"На аз онон рӯзӣ мехоҳам, на ин ки Маро хӯрок диҳанд"},{"SurahNumber":51,"VerseNumber":58,"Text":"[Зеро] Аллоҳ таоло аст, ки рӯзирасони неруманд ва барқарор аст"},{"SurahNumber":51,"VerseNumber":59,"Text":"Ситамгорон [-и мушрик низ] ҳамчун ёрон [-и гузашта]-и хеш саҳме аз азоб доранд; пас, ба шитоб [онро] аз Ман нахоҳанд"},{"SurahNumber":51,"VerseNumber":60,"Text":"Пас, вой бар кофирон аз [азоби] рӯзи мавъудашон"},{"SurahNumber":52,"VerseNumber":1,"Text":"Савганд ба кӯҳи Тур"},{"SurahNumber":52,"VerseNumber":2,"Text":"ва савганд ба китоби навишташуда"},{"SurahNumber":52,"VerseNumber":3,"Text":"Дар саҳифаҳои кушуда"},{"SurahNumber":52,"VerseNumber":4,"Text":"Ва савганд ба «Байту-л-маъмур» [ки фариштагон дар он ба ибодати Парвардигор машғуланд]"},{"SurahNumber":52,"VerseNumber":5,"Text":"Ва савганд ба [осмони баланд ҳамон] сақфи барафрошта [бар замин]"},{"SurahNumber":52,"VerseNumber":6,"Text":"Ва савганд ба дарёи оганда [аз об]"},{"SurahNumber":52,"VerseNumber":7,"Text":"Ки бе тардид, азоби Парвардигорат ба вуқуъ хоҳад пайваст"},{"SurahNumber":52,"VerseNumber":8,"Text":"Ва ҳеҷ боздорандае онро бознадорад"},{"SurahNumber":52,"VerseNumber":9,"Text":"Рӯзе, ки осмон ба сахтӣ дар ҷунбиш ва изтироб афтад"},{"SurahNumber":52,"VerseNumber":10,"Text":"Ва кӯҳҳо ба ҳаракате шадид равон шаванд"},{"SurahNumber":52,"VerseNumber":11,"Text":"Дар он рӯз вой ба ҳоли такзибкунандагон"},{"SurahNumber":52,"VerseNumber":12,"Text":"Ҳамон касоне, ки дар беҳудагӯӣ саргарми бозианд"},{"SurahNumber":52,"VerseNumber":13,"Text":"Рӯзе, ки бо хушунат ба сӯйи оташи дузах ронда мешаванд"},{"SurahNumber":52,"VerseNumber":14,"Text":"[Ба онон гуфта мешавад] «Ин [ҳамон] оташест, ки онро дурӯғ мепиндоштед"},{"SurahNumber":52,"VerseNumber":15,"Text":"Оё ин [оташу азоби] ҷодуст ё [ҳанӯз ҳам онро] намебинед"},{"SurahNumber":52,"VerseNumber":16,"Text":"Ба оташ дароед [ва бисӯзед], ки шикебоӣ ва ношикебоии шумо [дар баробари шуълаҳои сӯзонаш] бароятон яксон аст; танҳо дар баробари он чи кардаед, муҷозот мешавед»"},{"SurahNumber":52,"VerseNumber":17,"Text":"Ба ростӣ, ки парҳезкорон дар боғҳои биҳишт дар нозу неъматанд"},{"SurahNumber":52,"VerseNumber":18,"Text":"Ва аз бахшишҳои [бедареғи] Парвардигорашон ва аз ин ки аз азоби дузах нигоҳашон доштааст, шодмонанд"},{"SurahNumber":52,"VerseNumber":19,"Text":"[Ба онон гуфта мешавад] «Ба подоши кирдоратон [дар дунё инак] гуворо бихӯред ва биошомед»"},{"SurahNumber":52,"VerseNumber":20,"Text":"Дар ҳоле ки бар тахтҳое радифшуда такя задаанд ва ҳурони ғизолчашмро ба ҳамсарии онон дармеоварем"},{"SurahNumber":52,"VerseNumber":21,"Text":"Муъминоне, ки фарзандонашон дар имон пайрави онон буданд, фарзандонашонро [низ дар биҳишт] ба онон мулҳақ хоҳем кард ва аз [подоши] амалашон заррае намекоҳем; чаро ки [сарнавишти] ҳар кас дар гарави дастоварди худи ӯст"},{"SurahNumber":52,"VerseNumber":22,"Text":"[Дар биҳишт аз] Ҳар навъ мева ва гӯште, ки бихоҳанд, пайдарпай дар дастрасашон қарор медиҳем"},{"SurahNumber":52,"VerseNumber":23,"Text":"Дар он ҷо ҷомҳои шаробе аз дасти якдигар мегиранд, ки на муҷиби беҳудагӯӣ аст ва на гуноҳ"},{"SurahNumber":52,"VerseNumber":24,"Text":"Ва навҷавононе [ки барои хидмат] перомунашон дар рафту омаданд, гӯӣ [аз зебоӣ ва сапедрӯӣ] ҳамчун марвориде дар садаф ҳастанд"},{"SurahNumber":52,"VerseNumber":25,"Text":"[Биҳиштиён] Ба якдигар рӯ меоваранд ва аз [дунё ва аҳволи гузаштаи] худ суол мекунанд"},{"SurahNumber":52,"VerseNumber":26,"Text":"Мегӯянд: «Мо дар дунё дар хонаводаи худ [аз азоби илоҳӣ] метарсидем"},{"SurahNumber":52,"VerseNumber":27,"Text":"Аллоҳ таоло [бо неъмти ислом] бар мо миннат ниҳод ва аз азоби сӯзон [-и дузах] ҳифзамон кард"},{"SurahNumber":52,"VerseNumber":28,"Text":"Мо дар зиндагии дунё ҳамвора Ӯро [парастиш мекардем ва ба рубубият] мехондем. Бе тардид, Ӯ накукору меҳрубон аст"},{"SurahNumber":52,"VerseNumber":29,"Text":"Пас, [эй Паёмбар, бо оёти Қуръон ба мардум] андарз бидеҳ, ки ба лутфи Парвардигорат [ту бар хилофи иддаои кофирон] на коҳинӣ ва на маҷнун"},{"SurahNumber":52,"VerseNumber":30,"Text":"Оё мегӯянд: «[Муҳаммад] Шоирест, ки мунтазирем, то маргаш фаро расад [ва аз суханонаш раҳоӣ ёбем]?»"},{"SurahNumber":52,"VerseNumber":31,"Text":"Бигӯ: «Мунтазир [-и марги ман] бошед; ман низ бо шумо мунтазир хоҳам монд [то азобатонро ба чашм бинам]»"},{"SurahNumber":52,"VerseNumber":32,"Text":"Оё ақлҳояшон ба [баёни] ин [суханони ботил] ҳукм мекунад, ё [асосан] мардуме саркаш ҳастанд"},{"SurahNumber":52,"VerseNumber":33,"Text":"Оё мегӯянд: «[Муҳаммад] Қуръонро ҷаъл кардааст?». [Ҳаргиз чунин нест] Балки [ғарқ дар такаббуранд, ки] имон намеоваранд"},{"SurahNumber":52,"VerseNumber":34,"Text":"Агар рост мегӯянд, сухане монанди он биёваранд"},{"SurahNumber":52,"VerseNumber":35,"Text":"Оё онон аз ҳеҷ офарида шудаанд ё худ офаринандаи хешанд"},{"SurahNumber":52,"VerseNumber":36,"Text":"Оё онон осмонҳо ва заминро офаридаанд? [На] Балки онон яқин надоранд [ки Аллоҳ таоло офаринандаи мутлақ аст]"},{"SurahNumber":52,"VerseNumber":37,"Text":"Оё ганҷинаҳои [неъмат ва ҳидояти] Парвардигорат назди эшон аст? Оё [бар ҳама чиз] тасаллут доранд"},{"SurahNumber":52,"VerseNumber":38,"Text":"Оё нардбоне доранд, ки ба василаи он [гуфтори фариштагони ваҳйро] мешунаванд? Пас, ҳар ки шунидааст, бояд далеле равшан биёварад"},{"SurahNumber":52,"VerseNumber":39,"Text":"Оё Аллоҳ таоло фарзандони духтар дорад ва шумо писар"},{"SurahNumber":52,"VerseNumber":40,"Text":"[Эй паёмбар] Оё аз онон подоше дархост мекунӣ, ки [аз пардохташ дар ранҷанд ва харҷаш] барояшон [гарону] сангин аст"},{"SurahNumber":52,"VerseNumber":41,"Text":"Оё аз илми ғайб огоҳанд ва [хабарҳои ниҳонро] менависанд"},{"SurahNumber":52,"VerseNumber":42,"Text":"Оё қасди найранг[ва нақшаи палиде бароят] доранд? Вале кофирон худ гирифтори найранг [ва тадбири илоҳӣ] ҳастанд"},{"SurahNumber":52,"VerseNumber":43,"Text":"Оё онон маъбуде ғайр аз Аллоҳ таоло доранд? Аллоҳ таоло аз он чи бо Ӯ шарик қарор медиҳанд, поку муназзаҳ аст"},{"SurahNumber":52,"VerseNumber":44,"Text":"[Ин кофирон, ҳатто] Агар порае аз осмонро низ дар ҳоли суқут бубинанд, [боз ҳам имон намеоваранд ва] мегӯянд: «Абре мутароким аст»"},{"SurahNumber":52,"VerseNumber":45,"Text":"Пас, ононро [ба ҳоли худ] раҳо кун, то бо рӯзи мавъудашон, ки [бо нахустин дамидани сур] мадҳуши марг мегарданд, мувоҷеҳ шаванд"},{"SurahNumber":52,"VerseNumber":46,"Text":"Рӯзе, ки найрангашон судманд нахоҳад буд ва [аз ҳеҷ сӯ] ёрӣ намешаванд"},{"SurahNumber":52,"VerseNumber":47,"Text":"Ситамгорон [дар дунё низ ба дасти муъминон] ба азоби дигаре гирифтор хоҳанд шуд; вале бештарашон намедонанд"},{"SurahNumber":52,"VerseNumber":48,"Text":"[Эй Паёмбар] Дар баробари ҳукми Парвардигорат шикебо бош; зеро ту таҳти назар ва ҳифозати Моӣ; ва ҳангоме ки [аз хоб ё ба қасди ибодат] бармехезӣ, Парвардигоратро ба покӣ ситоиш кун"},{"SurahNumber":52,"VerseNumber":49,"Text":"Ва низ [дар посе] аз шаб Ӯро ситоиш кун [ва намоз бигузор] ва ба ҳангоми нопадид шудани ситорагон [дар сапедадам низ намози субҳ бигузор]"},{"SurahNumber":53,"VerseNumber":1,"Text":"Савганд ба ситора, он гоҳ ки нопадид шавад"},{"SurahNumber":53,"VerseNumber":2,"Text":"Ки ёри шумо [Муҳаммад] ҳаргиз гумроҳ нашуда ва ба роҳи табоҳе наафтодааст"},{"SurahNumber":53,"VerseNumber":3,"Text":"Ва аз рӯйи ҳавои нафс сухан намегӯяд"},{"SurahNumber":53,"VerseNumber":4,"Text":"[Ин Қуръон] Ваҳй [-и илоҳӣ] аст, ки [ба ӯ] илқо мешавад. Ин [Қуръон] ҷуз панд барои ҷаҳониён [инсон ва ҷин] нест"},{"SurahNumber":53,"VerseNumber":5,"Text":"[Ҷабраил, ки фариштае аст] Пуртавон таълимаш додааст"},{"SurahNumber":53,"VerseNumber":6,"Text":"[Ҳамон фариштаи] Хушманзаре, ки [бо чеҳраи ҳақиқиаш дар баробари Паёмбар] истод"},{"SurahNumber":53,"VerseNumber":7,"Text":"Дар ҳоле ки ӯ дар уфуқи боло [дар осмон] қарор дошт"},{"SurahNumber":53,"VerseNumber":8,"Text":"Сипас [Ҷабраил] наздик шуд; ва наздиктар"},{"SurahNumber":53,"VerseNumber":9,"Text":"Пас, [фосилаи ӯ бо Паёмбар] ба андозаи тӯли ду камон камтар буд"},{"SurahNumber":53,"VerseNumber":10,"Text":"Он гоҳ [он фариштаи бузургвор] он чиро, ки бояд ба бандаи Аллоҳ таоло ваҳй мекард, ваҳй намуд"},{"SurahNumber":53,"VerseNumber":11,"Text":"Он чиро, ки [паёмбар] дид, қалбаш дурӯғ напиндошт"},{"SurahNumber":53,"VerseNumber":12,"Text":"Оё бо ӯ дар бораи он чи мебинад, муҷодала мекунед"},{"SurahNumber":53,"VerseNumber":13,"Text":"Дар ҳақиқат, паёмбар як бори дигар низ он фариштаро [ба сурати комил] мушоҳида карда буд"},{"SurahNumber":53,"VerseNumber":14,"Text":"Дар канори [дарахти бузург] «Сидрату-л-мунтаҳо» [дар осмони ҳафтум]"},{"SurahNumber":53,"VerseNumber":15,"Text":"ки оромишгоҳи биҳишт ҳамон ҷост"},{"SurahNumber":53,"VerseNumber":16,"Text":"Он гоҳ ки ҳолате он дарахтро пӯшонида буд"},{"SurahNumber":53,"VerseNumber":17,"Text":"Чашми [паёмбар ба чапу рост] мунҳариф нашуд ва [аз ҳад] таҷовуз накард"},{"SurahNumber":53,"VerseNumber":18,"Text":"Ба ростӣ, ки ӯ бархе аз бузургтарин нишонаҳои Парвардигорашро [дар он ҷо] мушоҳида кард"},{"SurahNumber":53,"VerseNumber":19,"Text":"[Эй мушрикон] Оё «Лот»-у «Уззо»-ро дидаед"},{"SurahNumber":53,"VerseNumber":20,"Text":"Ва «Маннот» он савумин [бути беарзиш]-ро? [Оё ҳеҷ суду зиёне ба шумо мерасонанд]"},{"SurahNumber":53,"VerseNumber":21,"Text":"Оё [иддао мекунед, ки] фарзанди писар барои шумост ва духтар барои Аллоҳ таоло"},{"SurahNumber":53,"VerseNumber":22,"Text":"Дар ин сурат, тақсиме ноодилона аст"},{"SurahNumber":53,"VerseNumber":23,"Text":"Ин бутҳо фақат исмҳое [бемаъно] ҳастанд, ки худ ва падаронатон бо онҳо [маъбудҳои дурӯғини худро] ном ниҳодаед ва Аллоҳ таоло ҳеҷ далеле [бар ҳаққонияти ин кор] нозил накардааст. [Мушрикон дар эътиқодоташон] Фақат пайрави гумону хостаҳои дили хешанд; ҳол он ки [муҷиботи] ҳидоят аз ҷониби Парвардигорашон бар онон расидааст"},{"SurahNumber":53,"VerseNumber":24,"Text":"Оё инсон ҳар чи [аз шафоати ин маъбудони ботил] орзу кунад, барояш муяссар аст"},{"SurahNumber":53,"VerseNumber":25,"Text":"Дунё ва охират аз они Аллоҳ аст [ва ба ҳар кас, ҳар чиро салоҳ бидонад мебахшад]"},{"SurahNumber":53,"VerseNumber":26,"Text":"Чи бисёр фариштагоне, ки дар осмонҳо ҳастанд, ки шафоаташон ба ҳеҷ ваҷҳ судманд нахоҳад буд; магар пас аз он ки Аллоҳ таоло барои ҳар ки бихоҳад ва хушнуд бошад, иҷозат диҳад"},{"SurahNumber":53,"VerseNumber":27,"Text":"Касоне, ки ба охират бовар надоранд, бар фариштагони илоҳӣ номи духтар мегузоранд [ва ононро духтарони Аллоҳ таоло медонанд]"},{"SurahNumber":53,"VerseNumber":28,"Text":"Онон дар мавриди ин амр [комилан] беиттилоанд [ва] фақат аз ҳадсу гумон пайравӣ мекунанд; дар ҳоле ки барои [шинохти] ҳақиқат гумон кофӣ нест"},{"SurahNumber":53,"VerseNumber":29,"Text":"Пас, [эй Паёмбар] ту низ аз касе, ки аз ёди Мо рӯй гардонида ва фақат [лаззатҳои] зиндагии дунёро мехоҳад, рӯй бартоб"},{"SurahNumber":53,"VerseNumber":30,"Text":"Ниҳояти дарку фаҳмашон ҳамин аст. Бе тардид, Парвардигорат ба ҳоли касоне, ки аз роҳи Ӯ мунҳариф шудаанд огоҳтар аст; ва низ ба ҳоли роҳёфтагон"},{"SurahNumber":53,"VerseNumber":31,"Text":"Ҳар чи дар осмонҳо ва замин аст, аз они Аллоҳ таоло аст, [роҳи хайру шарро ба инсон ироа кард] то бадкоронро дар баробари рафторашон кайфар диҳад ва накукоронро [бо неъматҳои биҳишт] подоши наку ато намояд"},{"SurahNumber":53,"VerseNumber":32,"Text":"Ҳамон касоне, ки аз гуноҳони кабира ва корҳои зишту бешармона дурӣ мекунанд; магар лағжишҳои камаҳамият [ва гуноҳони сағира, ки бо тавба ва ибодат бахшида мешаванд], ки омурзиши Парвардигорат густурда аст; аз ҳамон дам, ки шуморо аз замин падид овард ва он гоҳ ки ба сурати ҷанин дар шиками модаронатон будед, ба [табиати] шумо огоҳтар [аз худатон] аст; пас, худситоӣ накунед, ки Ӯ ба ҳоли парҳезкорон донотар аст"},{"SurahNumber":53,"VerseNumber":33,"Text":"Оё он касеро, ки [аз ҳақ] рӯй бартофт, дидаӣ"},{"SurahNumber":53,"VerseNumber":34,"Text":"Ва андаке инфоқ кард ва [сипас] худдорӣ намуд"},{"SurahNumber":53,"VerseNumber":35,"Text":"Оё илми ғайб дорад ва [ояндаро] мебинад"},{"SurahNumber":53,"VerseNumber":36,"Text":"Оё бохабар нашудааст аз матолиби китоби осмонии Мӯсо"},{"SurahNumber":53,"VerseNumber":37,"Text":"ва [таълимоти] Иброҳим, ки ҳаққи [рисолат ва бандагии Мо]-ро ба тамомӣ адо кард"},{"SurahNumber":53,"VerseNumber":38,"Text":"Ки ҳеҷ гунаҳгоре бори гуноҳи дигареро бар дӯш нахоҳад кашид"},{"SurahNumber":53,"VerseNumber":39,"Text":"Ва ин ки инсон фақат самараи талош [-у нияти] худро хоҳад дошт"},{"SurahNumber":53,"VerseNumber":40,"Text":"Ва ин ки бе гумон талоши ӯ [дар муҳосибаи аъмолаш дар рӯзи қиёмат] манзур хоҳад шуд"},{"SurahNumber":53,"VerseNumber":41,"Text":"Он гоҳ подошашро ба тамомӣ хоҳанд дод"},{"SurahNumber":53,"VerseNumber":42,"Text":"Ва ин ки бозгашт [-и ҳамаи умур] ба сӯйи Парвардигори туст"},{"SurahNumber":53,"VerseNumber":43,"Text":"Ва Ӯст, ки механдонад ва мегирёнад"},{"SurahNumber":53,"VerseNumber":44,"Text":"Ва Ӯст, ки мемиронад ва [дар охират] зинда мекунад"},{"SurahNumber":53,"VerseNumber":45,"Text":"Ва ҳам Ӯст, ки завҷи нару модаро меофарад"},{"SurahNumber":53,"VerseNumber":46,"Text":"аз нутфае, ки [дар раҳим] рехта мешавад"},{"SurahNumber":53,"VerseNumber":47,"Text":"ва падид овардани дубораи онҳо [дар қиёмат низ бар уҳдаи] Аллоҳ таоло аст"},{"SurahNumber":53,"VerseNumber":48,"Text":"Ва Ӯст, ки [шуморо] бениёз мекунад ва сармоя мебахшад"},{"SurahNumber":53,"VerseNumber":49,"Text":"Ва Ӯст, ки Парвардигори [ситораи] «Шиъро» аст"},{"SurahNumber":53,"VerseNumber":50,"Text":"Ва Ӯст, ки қавми Одро дар гузашта ҳалок кард"},{"SurahNumber":53,"VerseNumber":51,"Text":"Ва қавми Самудро [низ нобуд кард] ва [ҳеҷ як аз ононро] боқӣ нагузошт"},{"SurahNumber":53,"VerseNumber":52,"Text":"Ва қавми Нуҳро, ки ситамгортар ва саркаштар буданд, пеш аз он [ҳалок намуд]"},{"SurahNumber":53,"VerseNumber":53,"Text":"Ва шаҳрҳои зерурӯшуда [-и қавми Лут]-ро дар ҳам кӯбид"},{"SurahNumber":53,"VerseNumber":54,"Text":"Ва ононро [бо азобе фарогир] – чунон ки бояд пӯшонид"},{"SurahNumber":53,"VerseNumber":55,"Text":"Ҳол [эй инсон] дар мавриди кадом як аз неъматҳои Парвардигорат тардид раво медорӣ [ва муҷодала мекунӣ]"},{"SurahNumber":53,"VerseNumber":56,"Text":"Ин [паёмбар низ] ҳушдордиҳандаест аз [гурӯҳи] ҳушдордиҳандагони пешин"},{"SurahNumber":53,"VerseNumber":57,"Text":"Қиёмат наздик мешавад"},{"SurahNumber":53,"VerseNumber":58,"Text":"Ва ҳеҷ кас – ҷуз Аллоҳ таоло – наметавонад ошкораш кунад [ва сахтиҳояшро бартараф созад]"},{"SurahNumber":53,"VerseNumber":59,"Text":"[Эй мушрикон] Оё аз ин сухан дар шигифтед"},{"SurahNumber":53,"VerseNumber":60,"Text":"Ва дар ҳоли ғафлат ва ғурур [ба оёти Қуръон] механдед ва [аз шунидани ҳушдорҳояш наметарсед ва] ашк намерезед"},{"SurahNumber":53,"VerseNumber":61,"Text":"Ва шумо бозикунандагонед"},{"SurahNumber":53,"VerseNumber":62,"Text":"Пас, [ҳамагӣ] барои Аллоҳ таоло саҷда кунед ва [танҳо] Ӯро бипарастед"},{"SurahNumber":54,"VerseNumber":1,"Text":"Қиёмат наздик шуд ва моҳ [аз ҳам] шикофт"},{"SurahNumber":54,"VerseNumber":2,"Text":"Агар [кофирон] муъҷизае бубинанд, рӯ мегардонанд ва мегӯянд: «[Ин] Ҷодуе [ботилу] зудгузар аст»"},{"SurahNumber":54,"VerseNumber":3,"Text":"Онон [оёт ва нишонаҳои илоҳиро] дурӯғ мепиндоранд ва аз ҳавои нафси хеш пайравӣ мекунанд; ва ҳар амре [аз подошу кайфарҳои қиёмат] дар замони махсус ба худ қарор дорад"},{"SurahNumber":54,"VerseNumber":4,"Text":"Ва мутмаинан [моҷарои азоби ақвоми гузашта ва] ахборе, ки боиси даст кашидан аз гуноҳ мешавад, ба мушрикон расидааст"},{"SurahNumber":54,"VerseNumber":5,"Text":"Ин [оёти илоҳӣ донишу] ҳикмате расост; вале [барои афроди лаҷуҷ] ҳушдорҳо суде надорад"},{"SurahNumber":54,"VerseNumber":6,"Text":"Пас, [эй Паёмбар] аз онон рӯ бартоб, [ва мунтазири] рӯзе [бош], ки [фариштаи] даъваткунанда [бо дамидан дар сур] ононро ба амре бас душвор [-у ваҳшатнок] фаро бихонад"},{"SurahNumber":54,"VerseNumber":7,"Text":"Бо дидагони фуруафтода [аз ваҳшат] аз гурҳо хориҷ мешаванд; [ҳаракаташон ба сӯйи додгоҳи илоҳӣ чунон аст, ки] гӯӣ малахҳое парокандаанд"},{"SurahNumber":54,"VerseNumber":8,"Text":"[Ҳароснок] Ба сӯйи мунодӣ [-и маҳшар] мешитобанд ва кофирон мегӯянд: «Имрӯз рӯзи душворе аст»"},{"SurahNumber":54,"VerseNumber":9,"Text":"Пеш аз онон низ қавми Нуҳ [паёмбарашонро] такзиб карданд ва бандаи Моро дурӯғгӯ хонданд ва гуфтанд: «Девона аст»; ва ӯро сахт озурданд"},{"SurahNumber":54,"VerseNumber":10,"Text":"Пас, ӯ Парвардигорашро хонд [ва гуфт]: «Ман мағлуб шудаам; пас, ёриам фармо [ва аз онон интиқом бигир]»"},{"SurahNumber":54,"VerseNumber":11,"Text":"Мо низ дарҳои осмонро барои [резиши] борони селосо кушудем"},{"SurahNumber":54,"VerseNumber":12,"Text":"Ва аз замин низ чашмаҳо ҷорӣ сохтем ва обҳо [аз замину осмон] барои тӯфоне, ки муқаддар шуда буд, ба ҳам пайваст"},{"SurahNumber":54,"VerseNumber":13,"Text":"Ва Нуҳро бар [киштии] сохта ва пардохта аз тахтаҳо ва мехҳо савор кардем"},{"SurahNumber":54,"VerseNumber":14,"Text":"Ки таҳти назар [ва ҳифозати] Мо ҳаракат мекард. Ин подоши касе буд, ки [қавмаш] инкораш карда буданд"},{"SurahNumber":54,"VerseNumber":15,"Text":"Мо он [кайфару наҷот]-ро нишонае [аз қудрати худ] бар ҷой гузоштем; оё пандпазире ҳаст"},{"SurahNumber":54,"VerseNumber":16,"Text":"Пас, [бингаред] ки азобу ҳушдорҳои Ман чи гуна буд"},{"SurahNumber":54,"VerseNumber":17,"Text":"Ба ростӣ, ки Қуръонро барои панд гирифтан осон сохтем; оё пандпазире ҳаст"},{"SurahNumber":54,"VerseNumber":18,"Text":"Қавми Од [низ паёмбарашонро] дурӯғгӯ пиндоштанд; пас, [эй аҳли Макка, бингаред, ки] азобу ҳушдорҳои Ман чи гуна буд"},{"SurahNumber":54,"VerseNumber":19,"Text":"Мо тундбоде сарду сахтро дар як рӯзи шум ва тӯлонӣ бар онон фиристодем"},{"SurahNumber":54,"VerseNumber":20,"Text":"[Тӯфоне ваҳшатнок] Ки мардумро чунон аз ҷой меканд, ки гӯӣ танаҳои нахли решаканшуда буданд"},{"SurahNumber":54,"VerseNumber":21,"Text":"Пас, [бингаред] ки азобу ҳушдорҳои Ман чи гуна буд"},{"SurahNumber":54,"VerseNumber":22,"Text":"Ба ростӣ, ки Қуръонро барои панд гирифтан осон сохтем; оё пандпазире ҳаст"},{"SurahNumber":54,"VerseNumber":23,"Text":"Қавми Самуд [низ] ҳушдоркунандагонро дурӯғгӯ пиндоштанд"},{"SurahNumber":54,"VerseNumber":24,"Text":"Онон гуфтанд: «Оё [сазовор аст] башаре аз миёни худамонро пайравӣ кунем? Дар он сурат дар гумроҳӣ ва сардаргумӣ хоҳем буд"},{"SurahNumber":54,"VerseNumber":25,"Text":"Оё аз миёни ҳамаи мо танҳо бар ӯ ваҳй нозил шудааст? [Чунин нест] Балки ӯ дурӯғгӯе худписанд аст»"},{"SurahNumber":54,"VerseNumber":26,"Text":"Фардо хоҳанд донист, ки дурӯғгӯи худписанд кист"},{"SurahNumber":54,"VerseNumber":27,"Text":"[Ба Солеҳ гуфтем] «Барои озмоиши онон модашутуре [-ро, ки дархост кардаанд, аз дили кӯҳ ба сӯяшон] хоҳем фиристод; пас, муроқиби рафторашон бош ва [бар озорашон] шикебоӣ кун"},{"SurahNumber":54,"VerseNumber":28,"Text":"Ва ба онон эълом кун, ки оби [чоҳ] байни эшон [ва он модашутур] саҳмиябандӣ шудааст ва ҳар ки дар навбати худ бояд ҳозир шавад»"},{"SurahNumber":54,"VerseNumber":29,"Text":"Вале онон ҳамдасташонро нидо доданд; ӯ низ даст ба кор шуд ва [шутурро] ба қатл расонд"},{"SurahNumber":54,"VerseNumber":30,"Text":"Пас, [бингаред] ки азобу ҳушдорҳои Ман чи гуна буд"},{"SurahNumber":54,"VerseNumber":31,"Text":"Мо бар онон бонги маргборе фиристодем; пас, [ҳамагӣ] ҳамчун гиёҳи хушкида [бозмонда аз оғилҳо] хурду рез шуданд"},{"SurahNumber":54,"VerseNumber":32,"Text":"Ба ростӣ, ки Қуръонро барои панд гирифтан осон сохтем; оё пандпазире ҳаст"},{"SurahNumber":54,"VerseNumber":33,"Text":"Қавми Лут [низ] ҳушдордиҳандагонро дурӯғгӯ пиндоштанд"},{"SurahNumber":54,"VerseNumber":34,"Text":"[Мо низ] Тӯфони регборе бар сарашон фиристодем [ки ҳамагиро ҳалок кард]; магар хонаводаи Лут, ки саҳаргоҳон наҷоташон додем"},{"SurahNumber":54,"VerseNumber":35,"Text":"[Ин наҷот] Неъмате аз ҷониби Мо буд; ва ба ҳар ки сипосгузорӣ кунад, ин гуна подош медиҳем"},{"SurahNumber":54,"VerseNumber":36,"Text":"Лут ононро аз кайфари [сахти] Мо бим дод; вале онон дар баробари ҳушдорҳо ба муҷодала [ва ситез] бархостанд"},{"SurahNumber":54,"VerseNumber":37,"Text":"Онон аз Лут хостанд, ки меҳмононашро [барои комҷӯӣ] дар ихтиёрашон бигзорад; пас, Мо низ чашмонашонро кӯр кардем [ва гуфтем]: «Таъми азобу [натиҷаи] ҳушдорҳоямро бичашед»"},{"SurahNumber":54,"VerseNumber":38,"Text":"Ва субҳгоҳон азобе пойдор ононро фаро гирифт"},{"SurahNumber":54,"VerseNumber":39,"Text":"[Ва гуфтем] «Таъми азобу [натиҷаи] ҳушдорҳоямро бичашед»"},{"SurahNumber":54,"VerseNumber":40,"Text":"Ба ростӣ, ки Қуръонро барои панд гирифтан осон сохтем; оё пандпазире ҳаст"},{"SurahNumber":54,"VerseNumber":41,"Text":"Ҳушдордиҳандагон ба суроғи фиръавниён [низ] рафтанд"},{"SurahNumber":54,"VerseNumber":42,"Text":"[Вале] Онон тамомии оёти Моро дурӯғ шумурданд; мо низ чунон [ки шоистаи Парвардигори] шикастнопазиру муқтадир [аст] азобашон кардем"},{"SurahNumber":54,"VerseNumber":43,"Text":"[Эй аҳли Макка] Оё кофирони шумо аз онон беҳтаранд ё барои шумо амонномае дар китобҳои [осмонии пешин навишташуда] аст"},{"SurahNumber":54,"VerseNumber":44,"Text":"Ё мегӯянд: «Мо ҷамоате муттаҳиду интиқомҷӯ ҳастем»"},{"SurahNumber":54,"VerseNumber":45,"Text":"Ба зудӣ [дар ҷанги Бадр] ҷамъашон шикаст мехӯранд ва фирорӣ хоҳанд шуд"},{"SurahNumber":54,"VerseNumber":46,"Text":"Ваъдагоҳашон қиёмат аст, ки [нисбат ба майдони Бадр рӯзгоре бисёр] сахттару талхтар аст"},{"SurahNumber":54,"VerseNumber":47,"Text":"Гунаҳгорон дар гумроҳӣ ва азобанд"},{"SurahNumber":54,"VerseNumber":48,"Text":"Рӯзе, ки бо чеҳраҳояшон дар оташ кашида мешаванд [ва ба онон мегӯянд] «Оташи дузахро бичашед»"},{"SurahNumber":54,"VerseNumber":49,"Text":"Бе тардид, Мо ҳар чизеро ба андоза офаридаем"},{"SurahNumber":54,"VerseNumber":50,"Text":"Ва [чун чизеро ирода намоем] фармони Мо фақат як [калима] аст; ба суръати як чашм бар ҳам задан [камтар анҷом мепазирад]"},{"SurahNumber":54,"VerseNumber":51,"Text":"Мо [дар гузашта] ҳаммонанди шумо [кофирон]-ро ҳалок кардем; пас, оё пандпазире ҳаст"},{"SurahNumber":54,"VerseNumber":52,"Text":"Рафторашон ба тамомӣ дар номаҳои аъмол сабт шудааст"},{"SurahNumber":54,"VerseNumber":53,"Text":"Ва ҳар кучаку бузурге [дар он] навишта шудааст"},{"SurahNumber":54,"VerseNumber":54,"Text":"Парҳезкорон дар боғҳо ва [канори] ҷӯйборҳо [-и биҳиштӣ] ҷой доранд"},{"SurahNumber":54,"VerseNumber":55,"Text":"Дар маҷлисе саршор аз ростӣ [ва шоистагӣ ва назди фармонравое муқтадир]"},{"SurahNumber":55,"VerseNumber":1,"Text":"[Аллоҳи] Раҳмон"},{"SurahNumber":55,"VerseNumber":2,"Text":"Қуръонро омӯзиш дод"},{"SurahNumber":55,"VerseNumber":3,"Text":"Инсонро офарид"},{"SurahNumber":55,"VerseNumber":4,"Text":"[Ва] Ба ӯ сухан гуфтан омӯхт"},{"SurahNumber":55,"VerseNumber":5,"Text":"Хуршеду моҳ бо ҳисобе муназзам [-у дақиқ] дар гардишанд"},{"SurahNumber":55,"VerseNumber":6,"Text":"Ва ситора ва дарахт [барояш] саҷда мекунанд"},{"SurahNumber":55,"VerseNumber":7,"Text":"Ӯ осмонро барафрошт ва мизони [адолатро дар замин] барқарор намуд"},{"SurahNumber":55,"VerseNumber":8,"Text":"[Эй мардум, чунин кард] То дар вазну паймона [ба якдигар] ситам накунед"},{"SurahNumber":55,"VerseNumber":9,"Text":"Ва санҷиш [-и ҳуқуқи дигарон]-ро ба адолат баровард кунед ва дар санҷиш зиён нарасонед [ва камфурӯшӣ накунед]"},{"SurahNumber":55,"VerseNumber":10,"Text":"Ӯ заминро барои [зиндагии] инсонҳо муқаррар дошт"},{"SurahNumber":55,"VerseNumber":11,"Text":"Ки дар он [анвои] меваҳо ва нахлҳои хушадор аст"},{"SurahNumber":55,"VerseNumber":12,"Text":"Ва [ҳамчунин] ҳубуботи баргдор ва гиёҳони хушбӯ"},{"SurahNumber":55,"VerseNumber":13,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":14,"Text":"Ӯ инсонро аз гиле ҳамчун сафол офарид"},{"SurahNumber":55,"VerseNumber":15,"Text":"Ва ҷинро аз шуълае аз оташ халқ кард"},{"SurahNumber":55,"VerseNumber":16,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":17,"Text":"Парвардигори машриқҳо ва мағрибҳост"},{"SurahNumber":55,"VerseNumber":18,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":19,"Text":"Ӯ ду дарё [-е шӯру ширин]-ро равон кард, то [ба якдигар] бирасанд"},{"SurahNumber":55,"VerseNumber":20,"Text":"[Дар айни ҳол] Миёнашон монеъе аст, ки бо ҳам намеомезанд"},{"SurahNumber":55,"VerseNumber":21,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":22,"Text":"Аз он ду [дарё] марвориду марҷон ба даст меояд"},{"SurahNumber":55,"VerseNumber":23,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":24,"Text":"Киштиҳои кӯҳпайкари бодбонбарафрошта дар дарё барои Ӯст"},{"SurahNumber":55,"VerseNumber":25,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":26,"Text":"Ҳар чӣ рӯи замин аст, фанопазир аст"},{"SurahNumber":55,"VerseNumber":27,"Text":"Ва [танҳо зоти ҷовиду] рӯйи Парвардигори бошукӯҳу арҷмандат боқӣ хоҳад монд"},{"SurahNumber":55,"VerseNumber":28,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":29,"Text":"[Тамоми] Касоне, ки дар осмонҳо ва замин ҳастанд аз Ӯ дархости ниёз мекунанд ва Ӯ ҳар рӯз [ва ҳар лаҳза] дар коре аст"},{"SurahNumber":55,"VerseNumber":30,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":31,"Text":"Эй гурӯҳи ҷинну инс, ба зудӣ ба ҳисоби шумо мепардозем"},{"SurahNumber":55,"VerseNumber":32,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":33,"Text":"Эй гурӯҳи ҷинну инс, агар метавонед аз каронаҳои осмону замин гузар кунед, [то аз муҷозоти илоҳӣ бираҳед] пас, гузар кунед; қодир [ба ин кор] нахоҳед буд, магар бо қудрати [фаровоне, ки шумо онро надоред]"},{"SurahNumber":55,"VerseNumber":34,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":35,"Text":"Шарорае аз оташ ва зарроти оташе бар шумо борида мешавад, ки [дар баробари он] қодир ба дифоъ нестед"},{"SurahNumber":55,"VerseNumber":36,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":37,"Text":"Он гоҳ ки осмон бишкофад ва ҳамчун равғани гудохта сурхфом гардад [қиёмат оғоз хоҳад шуд]"},{"SurahNumber":55,"VerseNumber":38,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":39,"Text":"Он рӯз [ба иллати равшан будани ҳамаи умур] аз инсу ҷин [дар бораи гуноҳонашон] суол нахоҳад шуд"},{"SurahNumber":55,"VerseNumber":40,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":41,"Text":"Гунаҳкорон аз чеҳраҳояшон шинохта мешаванд; он гоҳ [ононро] аз мӯйи пешонӣ ва пойҳояшон мегиранд [ва ба дузах меандозанд]"},{"SurahNumber":55,"VerseNumber":42,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":43,"Text":"Ин [ҳамон] ҷаҳаннаме аст, ки гунаҳкорон инкораш мекарданд"},{"SurahNumber":55,"VerseNumber":44,"Text":"[Дар он ҷо] Миёни оташу оби ҷӯшон дар ҳаракатанд"},{"SurahNumber":55,"VerseNumber":45,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":46,"Text":"Ҳар ки аз истодан дар пешгоҳи Парвардигораш [барои ҳисоб] метарсад, ду боғ [дар биҳишт] дорад"},{"SurahNumber":55,"VerseNumber":47,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":48,"Text":"[Бо дарахтоне] Пур аз шохсор"},{"SurahNumber":55,"VerseNumber":49,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":50,"Text":"Дар он боғҳо ду чашмаи равон аст"},{"SurahNumber":55,"VerseNumber":51,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":52,"Text":"Дар он боғҳо аз ҳар мевае ду навъ вуҷуд дорад"},{"SurahNumber":55,"VerseNumber":53,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":54,"Text":"[Биҳиштиён] Бар бистарҳое, ки астарашон аз дебои захим аст, такя мезананд ва меваҳои он боғҳо дар дастрасашон аст"},{"SurahNumber":55,"VerseNumber":55,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":56,"Text":"Дар он боғҳо ҳуроне афтоданигоҳ ҳастанд, ки дасти аҳаде аз инсу ҷин қаблан ба онон нарасидааст"},{"SurahNumber":55,"VerseNumber":57,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":58,"Text":"Гӯӣ он ҳурон ёқуту марҷонанд"},{"SurahNumber":55,"VerseNumber":59,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":60,"Text":"Оё подоши некӣ ҷуз некӣ ҳаст"},{"SurahNumber":55,"VerseNumber":61,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":62,"Text":"Дар канори он боғҳо ду боғи [биҳиштии] дигар аст"},{"SurahNumber":55,"VerseNumber":63,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":64,"Text":"[Ду боғ] Ки [дарахтонаш] дар ниҳояти сабзӣ [ва хуррамӣ] аст"},{"SurahNumber":55,"VerseNumber":65,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":66,"Text":"Дар он ду [боғи биҳиштӣ] ду чашмаи ҷӯшон ҷорӣ аст"},{"SurahNumber":55,"VerseNumber":67,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":68,"Text":"Ва дар онҳо [дарахтони] мева ва дарахтони хурмо ва анор ҳаст"},{"SurahNumber":55,"VerseNumber":69,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":70,"Text":"Дар миёни он боғҳо занони нексират ва некрӯй ҳузур доранд"},{"SurahNumber":55,"VerseNumber":71,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":72,"Text":"Ҳуроне, ки дар саропардаи хаймаҳои биҳиштӣ нишастаанд"},{"SurahNumber":55,"VerseNumber":73,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":74,"Text":"[Душизагоне, ки] Дасти аҳаде аз инсу ҷин қаблан ба онон нарасидааст"},{"SurahNumber":55,"VerseNumber":75,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":76,"Text":"[Биҳиштиён] Бар болиштҳое сабзу бистарҳое нафису зебо орамидаанд"},{"SurahNumber":55,"VerseNumber":77,"Text":"Пас, [эй ҷинну инс] кадом як аз неъматҳои Парвардигоратонро инкор мекунед"},{"SurahNumber":55,"VerseNumber":78,"Text":"Номи Парвардигори бошукӯҳу арҷмандат бобаракату фархунда аст"},{"SurahNumber":56,"VerseNumber":1,"Text":"Ҳангоме ки воқеаи қиёмат рух диҳад"},{"SurahNumber":56,"VerseNumber":2,"Text":"[Хоҳед дид, ки] Дар вуқуи он дурӯғе нест"},{"SurahNumber":56,"VerseNumber":3,"Text":"[Гурӯҳеро] Хор мекунад ва [гурӯҳеро] рафъати мақом мебахшад"},{"SurahNumber":56,"VerseNumber":4,"Text":"Он гоҳ ки замин ба сахтӣ ларзонда шавад"},{"SurahNumber":56,"VerseNumber":5,"Text":"Ва кӯҳҳо ба тамомӣ муталошӣ гардад"},{"SurahNumber":56,"VerseNumber":6,"Text":"Ва [ҳамчун] ғуборе пароканда шавад"},{"SurahNumber":56,"VerseNumber":7,"Text":"Ва шумо ба се гурӯҳ тақсим шавед"},{"SurahNumber":56,"VerseNumber":8,"Text":"[Нахуст] Саодатмандон [ҳастанд]; чи саодатмандоне [ва чи наку ҷойгоҳе]"},{"SurahNumber":56,"VerseNumber":9,"Text":"Ва [гурӯҳи дигар] тирабахтон [ҳастанд]; чи тирабахтоне [ва чи бад ҷойгоҳе]"},{"SurahNumber":56,"VerseNumber":10,"Text":"Ва [савумин гурӯҳ] пешгомон, ки [дар некиҳо] сабқат гирифтанд"},{"SurahNumber":56,"VerseNumber":11,"Text":"Онон муқаррабони [даргоҳи илоҳӣ] ҳастанд"},{"SurahNumber":56,"VerseNumber":12,"Text":"Дар боғҳои пурнеъмат [-и биҳишт ҷой доранд]"},{"SurahNumber":56,"VerseNumber":13,"Text":"Гурӯҳи бисёре аз онон дар зумраи пешиниён ҳастанд [хоҳ аз уммати ислом ё аз умматҳои гузашта]"},{"SurahNumber":56,"VerseNumber":14,"Text":"ва андаке аз ояндагон [ва мутааххирон] ҳастанд"},{"SurahNumber":56,"VerseNumber":15,"Text":"Ки бар тахтҳои гавҳарнишон"},{"SurahNumber":56,"VerseNumber":16,"Text":"рӯбарӯи ҳам такя задаанд"},{"SurahNumber":56,"VerseNumber":17,"Text":"Навҷавононе ҳамвора шодоб гирди онон [ба хидмат] мегарданд"},{"SurahNumber":56,"VerseNumber":18,"Text":"Бо ҷомҳо ва кузаҳо ва қадаҳҳое аз шароби ҷорӣ"},{"SurahNumber":56,"VerseNumber":19,"Text":"[Шаробе] Ки аз нӯшиданаш сардард намегарданд ва дастхуши мастӣ намешаванд"},{"SurahNumber":56,"VerseNumber":20,"Text":"Ва аз ҳар мева [дар ихтиёр доранд]"},{"SurahNumber":56,"VerseNumber":21,"Text":"ва гӯшти паранда, ки бихоҳанд"},{"SurahNumber":56,"VerseNumber":22,"Text":"Ва ҳуроне ғизолчашм"},{"SurahNumber":56,"VerseNumber":23,"Text":"Ҳамчун марвориди пинҳон дар садаф"},{"SurahNumber":56,"VerseNumber":24,"Text":"[Инҳо ҳама] Подоши аъмолашон аст"},{"SurahNumber":56,"VerseNumber":25,"Text":"Дар он ҷо [сухани] ёва ва гуноҳолуд нахоҳанд шунид"},{"SurahNumber":56,"VerseNumber":26,"Text":"Дар он ҷо сухане ҷуз салом ва дуруд [-и фариштагон ва биҳиштиён] нест"},{"SurahNumber":56,"VerseNumber":27,"Text":"Ва [аммо] саодатмандон; чи саодатмандоне"},{"SurahNumber":56,"VerseNumber":28,"Text":"Дар канори дарахтони бехори сидр [ҳастанд]"},{"SurahNumber":56,"VerseNumber":29,"Text":"Ва дарахтони мавз бо хушаҳои барҳамнишаста"},{"SurahNumber":56,"VerseNumber":30,"Text":"Бо сояе густурда"},{"SurahNumber":56,"VerseNumber":31,"Text":"Ва оби ҳамвора равон"},{"SurahNumber":56,"VerseNumber":32,"Text":"Ва меваҳое фаровон"},{"SurahNumber":56,"VerseNumber":33,"Text":"ки на тамом шавад ва на мамнуъ гардад"},{"SurahNumber":56,"VerseNumber":34,"Text":"Ва бистарҳои барафрошта [ва арзишманд]"},{"SurahNumber":56,"VerseNumber":35,"Text":"Ва ҳамсароне, ки бо офаринише вижа падид овардем [ки зебоӣ ва ҷавонии ҷовидон доранд]"},{"SurahNumber":56,"VerseNumber":36,"Text":"Ҳамвора душизаанд"},{"SurahNumber":56,"VerseNumber":37,"Text":"ва шавҳардӯстоне ҳамсиннусол ҳастанд"},{"SurahNumber":56,"VerseNumber":38,"Text":"[Ҳамаи ин неъматҳо] Барои саодатмандон аст"},{"SurahNumber":56,"VerseNumber":39,"Text":"Дар боғҳои пурнеъмат [-и биҳишт ҷой доранд]"},{"SurahNumber":56,"VerseNumber":40,"Text":"ки бархе аз онон дар зумраи пешиниён ва бархе дигар дар зумраи мутааххирон ҳастанд"},{"SurahNumber":56,"VerseNumber":41,"Text":"Ва [аммо] тирабахтон; чи тирабахтоне"},{"SurahNumber":56,"VerseNumber":42,"Text":"Дар миёни боди заҳрогин ва оби ҷӯшон қарор доранд"},{"SurahNumber":56,"VerseNumber":43,"Text":"Ва сояҳое аз дуди сиёҳ"},{"SurahNumber":56,"VerseNumber":44,"Text":"ки на хунук аст ва на хуш"},{"SurahNumber":56,"VerseNumber":45,"Text":"Онон дар дунё сарватманду саркаш буданд"},{"SurahNumber":56,"VerseNumber":46,"Text":"Ва бар гуноҳи бузург [-и ширк] исрор меварзиданд"},{"SurahNumber":56,"VerseNumber":47,"Text":"Ва мегуфтанд: «Оё ҳангоме ки мурдем ва хоку устухон шудем, барангехта хоҳем шуд"},{"SurahNumber":56,"VerseNumber":48,"Text":"Оё ниёкони мо низ [барангехта мешаванд]?»"},{"SurahNumber":56,"VerseNumber":49,"Text":"[Эй Паёмбар, ба кофирон] Бигӯ: «Бе тардид, гузаштагон ва ояндагон"},{"SurahNumber":56,"VerseNumber":50,"Text":"ҳама дар ваъдагоҳи қиёмат ҷамъ хоҳанд шуд»"},{"SurahNumber":56,"VerseNumber":51,"Text":"Он гоҳ шумо, эй гумроҳони такзибкунанда"},{"SurahNumber":56,"VerseNumber":52,"Text":"Ҳатман, аз [меваи] дарахти зақум хоҳед хӯрд"},{"SurahNumber":56,"VerseNumber":53,"Text":"Ва шикамҳоро аз он анбошта мекунед"},{"SurahNumber":56,"VerseNumber":54,"Text":"Он гоҳ рӯйи он оби ҷӯшон менӯшед"},{"SurahNumber":56,"VerseNumber":55,"Text":"Ҳамчун шутурони ташна"},{"SurahNumber":56,"VerseNumber":56,"Text":"Ин пазироии онон дар рӯзи ҷазост"},{"SurahNumber":56,"VerseNumber":57,"Text":"Моем, ки шуморо [аз ҳеҷ] офаридаем; пас, чаро [офариниши дубораро] бовар надоред"},{"SurahNumber":56,"VerseNumber":58,"Text":"Оё ба нутфае, ки [дар раҳими ҳамсаронатон] мерезед, таваҷҷуҳ кардаед"},{"SurahNumber":56,"VerseNumber":59,"Text":"Оё шумо онро меофаринед ё мо офаринандааш ҳастем"},{"SurahNumber":56,"VerseNumber":60,"Text":"Мо дар миёни шумо маргро муқаддар кардем ва нотавон нестем"},{"SurahNumber":56,"VerseNumber":61,"Text":"ки амсоли шуморо ҷойгузин [-и худатон] кунем ва шуморо ба гунае ки аз он бехабаред, [дар офаринише нав] падид оварем"},{"SurahNumber":56,"VerseNumber":62,"Text":"Шумо, ки аз офариниши нахустин ба равшанӣ огоҳ шудаед, чаро [ба ёди охират намеафтед ва] панд намегиред"},{"SurahNumber":56,"VerseNumber":63,"Text":"Оё ба донаҳое, ки мекоред, таваҷҷуҳ кардаед"},{"SurahNumber":56,"VerseNumber":64,"Text":"Оё шумо ҳастед, ки онро мерӯёнед ё Мо рӯёнандаем"},{"SurahNumber":56,"VerseNumber":65,"Text":"Агар мехостем, хошокаш мекардем; чунон ки шигифтзада шавед"},{"SurahNumber":56,"VerseNumber":66,"Text":"[Ва чунон нобудаш мекардем, ки бигӯед] «Мо зиён кардаем"},{"SurahNumber":56,"VerseNumber":67,"Text":"балки ҳама чизро аз даст додаем"},{"SurahNumber":56,"VerseNumber":68,"Text":"Оё ба обе, ки менӯшед, таваҷҷуҳ кардаед"},{"SurahNumber":56,"VerseNumber":69,"Text":"Оё шумо онро аз абр фуру боридед ё Мо фуруборандаи он ҳастем"},{"SurahNumber":56,"VerseNumber":70,"Text":"Агар мехостем, онро шӯру талх мекардем, пас, чаро сипос намегузоред"},{"SurahNumber":56,"VerseNumber":71,"Text":"Оё ба оташе, ки меафрӯзед, таваҷҷуҳ кардаед"},{"SurahNumber":56,"VerseNumber":72,"Text":"Оё шумо дарахташро офаридаед Мо офаридаем"},{"SurahNumber":56,"VerseNumber":73,"Text":"Мо ин оташро василаи ёдоварии [азоби дузах] ва мояи бархӯрдорӣ [ва роҳатии] мусофирон қарор додаем"},{"SurahNumber":56,"VerseNumber":74,"Text":"Пас, [эй Паёмбар,] ба номи Парвардигори бузургат тасбеҳ гӯ [ва Ӯро ба покӣ ёд кун]"},{"SurahNumber":56,"VerseNumber":75,"Text":"Савганд ба ҷойгоҳи ситорагон"},{"SurahNumber":56,"VerseNumber":76,"Text":"Ки агар бидонед, савганди бузурге аст"},{"SurahNumber":56,"VerseNumber":77,"Text":"Ки ин [гуфтор] Қуръоне гаронқадр аст"},{"SurahNumber":56,"VerseNumber":78,"Text":"Дар лавҳи маҳфуз қарор дорад"},{"SurahNumber":56,"VerseNumber":79,"Text":"Ҷуз фариштагони поксират касе [онро намебинад] ба он дастрасӣ надорад"},{"SurahNumber":56,"VerseNumber":80,"Text":"Аз сӯйи Парвардигори ҷаҳониён нозил шудааст"},{"SurahNumber":56,"VerseNumber":81,"Text":"Оё ин суханро сабук мешуморед"},{"SurahNumber":56,"VerseNumber":82,"Text":"Ва ба ҷойи шукри рӯзиҳое, ки ба шумо дода шудааст, онро дурӯғ мепиндоред"},{"SurahNumber":56,"VerseNumber":83,"Text":"Он гоҳ ки [ҷони наздиконатон] ба гулугоҳ мерасад"},{"SurahNumber":56,"VerseNumber":84,"Text":"Ва шумо дар он ҳангом наззора мекунед"},{"SurahNumber":56,"VerseNumber":85,"Text":"Ва Мо аз шумо ба ӯ наздиктарем, вале намебинед"},{"SurahNumber":56,"VerseNumber":86,"Text":"Агар рост мегӯед ва ҳаргиз дар баробари аъмолатон ҷазо дода намешавед [ва қиёмате нест]"},{"SurahNumber":56,"VerseNumber":87,"Text":"пас, чаро ҷонашро бознамегардонед"},{"SurahNumber":56,"VerseNumber":88,"Text":"Аммо агар ӯ дар зумраи муқаррабон бошад"},{"SurahNumber":56,"VerseNumber":89,"Text":"Дар оромишу кушоиш ва биҳишти пурнеъмат аст"},{"SurahNumber":56,"VerseNumber":90,"Text":"Ва агар дар зумраи саодатмандон бошад"},{"SurahNumber":56,"VerseNumber":91,"Text":"[ба ӯ гуфта мешавад] «Саломат ва амният бар ту бод, ки аз саодатмандон ҳастӣ»"},{"SurahNumber":56,"VerseNumber":92,"Text":"Аммо агар аз такзибкунандагони гумроҳ [ва дар зумраи тирабахтон] бошад"},{"SurahNumber":56,"VerseNumber":93,"Text":"бо оби ҷӯшон [аз ӯ] пазироӣ мешавад"},{"SurahNumber":56,"VerseNumber":94,"Text":"ва ба [оташи] дузах дармеояд"},{"SurahNumber":56,"VerseNumber":95,"Text":"Ин [ваъдаи подош ва азоб] яқинан ҳақиқат дорад [ва тардиде дар он нест]"},{"SurahNumber":56,"VerseNumber":96,"Text":"Пас, [эй Паёмбар] бо [зикри] номи Парвардигори бузургат [ӯро] тасбеҳ гӯй"},{"SurahNumber":57,"VerseNumber":1,"Text":"Он чӣ дар осмонҳо ва замин аст, барои Аллоҳ таоло тасбеҳ мегӯянд; ва Ӯ пирӯзманди ҳаким аст"},{"SurahNumber":57,"VerseNumber":2,"Text":"Фармонравоии осмонҳо ва замин аз они Ӯст; ҳаёт мебахшад ва марг медиҳад; ва бар ҳар коре тавоност"},{"SurahNumber":57,"VerseNumber":3,"Text":"Ӯ азалӣ ва абадӣ аст ва пайдо ва нопайдо; ва ба ҳар чизе доност"},{"SurahNumber":57,"VerseNumber":4,"Text":"Ӯст, ки осмонҳо ва заминро дар шаш рӯз офарид; он гоҳ бар арш қарор гирифт. Ҳар чӣ дар замин нуфуз мекунад ё аз он бармеояд ва ҳар чӣ аз осмон фуруд меояд ё дар он суъуд мекунад, [ҳамаро] медонад; ва ҳар ҷо, ки бошед, ҳамроҳи шумост; ва Аллоҳ таоло ба он чӣ мекунед, биност"},{"SurahNumber":57,"VerseNumber":5,"Text":"Фармонравоии осмонҳо ва замин аз они Ӯст; ва ҳамаи умур танҳо ба Ӯ бозгардонда мешавад"},{"SurahNumber":57,"VerseNumber":6,"Text":"[Бо тағйири тадриҷии фаслҳо] шабро дар рӯз мекашонад ва рӯзро дар шаб; ва Ӯ ба рози дилҳо доност"},{"SurahNumber":57,"VerseNumber":7,"Text":"Ба Аллоҳ таоло ва Паёмбараш имон оваред ва аз амволе, ки шуморо ҷонишин [ва намояндаи худ дар истифода аз онҳо] қарор додааст, инфоқ кунед; зеро афроде аз шумо, ки имон биёваранд ва инфоқ кунанд, подоши бузурге [дар пеш] дорад"},{"SurahNumber":57,"VerseNumber":8,"Text":"Чаро ба Аллоҳ таоло имон намеоваред, ҳол он ки Паёмбар шуморо фаромехонад, ки ба Парвардигоратон имон биёваред? Агар бовар доред [ба ёд дошта бошед, ки Аллоҳ таоло дар ин маврид] аз шумо паймон гирифтааст"},{"SurahNumber":57,"VerseNumber":9,"Text":"Ӯст, ки оёти равшангаре бар бандааш нозил мекунад, то шуморо аз торикиҳо [-и куфру ширк] ба сӯйи нур [-и имон] раҳсипор гардонад, [зеро] Аллоҳ таоло нисбат ба шумо дилсӯзу меҳрубон аст"},{"SurahNumber":57,"VerseNumber":10,"Text":"Чаро дар роҳи Аллоҳ таоло инфоқ намекунед, ҳол он ки мероси осмонҳо ва замин аз они Аллоҳ таоло аст? Касоне, ки пеш аз фатҳи [Макка] инфоқ карданд ва ҷангиданд, [бо дигарон] баробар нестанд. Дараҷаи онон волотар аз касонест, ки пас аз фатҳ инфоқ карданд ва ҷангиданд, вале Аллоҳ таоло ба ҳар ду гурӯҳ накутарин [подошҳо]-ро ваъда додааст ва Аллоҳ таоло ба он чи мекунед, огоҳ аст"},{"SurahNumber":57,"VerseNumber":11,"Text":"Кист, ки ба Аллоҳ таоло воме наку диҳад [ва инфоқ кунад], то Аллоҳ таоло низ онро барояш чандин баробар созад ва [дар охират] подоше фохир дошта бошад"},{"SurahNumber":57,"VerseNumber":12,"Text":"[Ин подоши бузург дар] Рӯзест, ки мардону занони муъминро менигарӣ, ки нурашон пеши рӯ ва дар самти росташон ба шитоб ҳаракат мекунад [ва ба онон хитоб мешавад]: «Имрӯз башорати боғҳое [аз биҳишт] бар шумо бод, ки ҷӯйборҳо аз зери [дарахтони] он ҷорӣ аст ва ҷовидона дар он ба сар хоҳед бурд. Ин аст ҳамон комёбии бузург»"},{"SurahNumber":57,"VerseNumber":13,"Text":"Рӯзе, ки мардону занони мунофиқ ба муъминон мегӯянд: «Ба мо назаре бияфканед, то партаве аз нуратон баргирем». Ба онон гуфта мешавад: «Ба ақиб бозгардед ва касби нур кунед. Он гоҳ миёнашон деворе қарор мегирад, ки даре дорад, даруни он [ки ба сӯи муъминон аст] рӯ ба раҳмат аст ва берунаш [ки ба самти мунофиқон аст] рӯ ба азоб аст"},{"SurahNumber":57,"VerseNumber":14,"Text":"[Мунофиқон] ба муъминон мегӯянд: «Магар мо [дар диндорӣ ва парастиш] ҳамроҳи шумо набудем?». Онон посух медиҳанд: «Бале, вале шумо [бо дурӯягӣ ва тазвир] худро ба фитна андохтед [ва ҳалок кардед] ва дар интизор [-и шикасти муъминон ва бозгашт ба ширку куфр] будед ва [дар бораи ёрӣ расонидани Аллоҳ таоло ба муъминон] тардид доштед ва орзуҳо [-и дурӯғин] фиребатон дод, то он ки фармон [-и маргатон аз ҷониби] Аллоҳ таоло дар ҳоле фаро расид, ки шайтон шуморо дар баробари Ӯ густох карда буд»"},{"SurahNumber":57,"VerseNumber":15,"Text":"Имрӯз на аз шумо [мунофиқон] ғаромат мепазиранд ва на аз кофирон. Ҷойгоҳатон оташ аст, ки [ба ростӣ] шоистаи шумост ва чи бад саранҷоме аст"},{"SurahNumber":57,"VerseNumber":16,"Text":"Оё ҳангоми он фаро нарасидааст, ки дилҳои муъминон ба ёди Аллоҳ таоло ва каломи ҳаққе, ки нозил шудааст, фурутан шавад ва ҳамчун касоне набошанд, ки қаблан аҳли китоб буданд ва чун [аз биъсати паёмбаронашон] замоне тӯлонӣ бар онон гузашт, дилҳояшон сахт шуд ва бисёре аз онон аз динашон мунҳариф шуданд"},{"SurahNumber":57,"VerseNumber":17,"Text":"Огоҳ бошед, ки Аллоҳ таоло заминро пас аз хазону хушкиаш зинда месозад. [Эй мардум] Мусалламан, Мо нишонаҳо [-и тавону тадбири худ]-ро барои шумо ба равшанӣ баён кардаем, бошад, ки бияндешед"},{"SurahNumber":57,"VerseNumber":18,"Text":"Бе гумон, мардону заноне, ки инфоқ мекунанд ва ба Аллоҳ таоло қарзе наку медиҳанд, савобашон дучандон мегардад ва [дар охират] подоше фохир [-у нек] хоҳанд дошт"},{"SurahNumber":57,"VerseNumber":19,"Text":"Касоне, ки ба Аллоҳ таоло ва паёмбаронаш имон оварданд, ростгӯён [-и росткирдор] ҳастанд ва шаҳидон назди Парвардигорашон ба сар мебаранд ва [дар охират] подошу нурашон маҳфуз аст. Ва касоне, ки куфр варзиданд ва оёти Моро дурӯғ шумурданд, дузахианд"},{"SurahNumber":57,"VerseNumber":20,"Text":"Бидонед, ки зиндагии дунё, бозича ва саргармӣ ва зевар аст ва фахрфурӯшӣ дар баробари якдигар ва афзунталабӣ дар амволу фарзандон. [Ин зиндагӣ] Дар масал ҳамчун боронест, ки гиёҳон [-и рӯйида ] аз он кишоварзонро ба шигифт меоварад; сипас [ин гиёҳи шодоб] пажмурда шавад, он гоҳ мебинӣ, ки зард мешавад ва сипас хошок мегардад ва дар охират [насиби мунофиқону кофирон] азоби шадид аст ва [насиби муъминон] омурзишу хушнудии илоҳӣ аст. [Дар ҳар ҳол] Зиндагии дунё чизе ҷуз [лаззату] бархӯрдории фонӣ [ва фиребанда] нест"},{"SurahNumber":57,"VerseNumber":21,"Text":"[Эй мардум] Барои расидан ба омурзиши Парвардигоратон ва биҳиште, ки паҳнои он ҳамчун паҳнои осмону замин аст, аз якдигар пешӣ бигиред. [Ин биҳишт] Барои касоне омода шудааст, ки ба Аллоҳ таоло ва паёмбаронаш имон овардаанд. Ин [подош ношӣ аз] фазли илоҳӣ аст, онро ба ҳар ки бихоҳад [ва шоиста бидонад], ато мекунад, ки Аллоҳ таоло фазлу бахшиши беҳад дорад"},{"SurahNumber":57,"VerseNumber":22,"Text":"Ҳеҷ осебе дар замин ва ё дар вуҷуди шумо рӯй нахоҳад дод, магар он ки пеш аз эҷодаш дар дафтари [илми илоҳӣ] рақам хӯрдааст. Ба ростӣ, ки ин кор бар Аллоҳ таоло осон аст"},{"SurahNumber":57,"VerseNumber":23,"Text":"[Ин нуктаро тазаккур додем] То бар он чи аз дастатон меравад, афсӯс нахӯред ва бад-он чи ба даст меоваред, сармаст нагардед, ки Аллоҳ таоло ҳеҷ мутакаббири фахрфурӯшеро дӯст намедорад"},{"SurahNumber":57,"VerseNumber":24,"Text":"Ҳамон касоне, ки бухл меварзанд ва мардумро ба бухл во медоранд ва ҳар ки [аз инфоқ] рӯй бигардонад, [бидонад, ки] Аллоҳ таоло бениёзи сутуда аст"},{"SurahNumber":57,"VerseNumber":25,"Text":"Мо паёмбарони хешро бо нишонаҳои равшан фиристодем ва ҳамроҳашон китобу мизон [-и ташхиси ҳақ аз ботил] нозил кардем, то мардум ба адолат бархезанд. Ва оҳан [ва соири фулузот]-ро падид овардем, ки дар он ҳам неруе шадид вуҷуд дорад ва ҳам манофее барои мардум. [Чунин кардем] То Аллоҳ таоло бидонад, чи касоне бидуни он ки Парвардигорашонро бубинанд, [бо ҷангафзорҳои оҳанин] Ӯ ва паёмбаронашро [дар майдонҳои ҷанг] ёрӣ мекунанд. Бе тардид, Аллоҳ таоло неруманди шикастнопазир аст"},{"SurahNumber":57,"VerseNumber":26,"Text":"Мо Нуҳ ва Иброҳимро [ба рисолат] фиристодем ва дар миёни фарзандонашон [мавҳибати] паёмбарӣ ва китоб муқаррар доштем. Бархе аз онон роҳ ёфтанд ва бисёре аз онон нофармонӣ карданд"},{"SurahNumber":57,"VerseNumber":27,"Text":"Сипас ба дунболи онон паёмбарони дигарамонро [мабъус кардем] ва сипас Исо писари Марямро фиристодем ва Инҷилро ба ӯ ато намудем ва дар дили пайравонаш раъфат ва меҳрубонӣ ниҳодем, вале [дунёгурезӣ ва] раҳбониятеро, ки бидъат ниҳоданд, Мо бар онон муқаррар надоштем ва ҳарчанд ҳадафашон ҷалби хушнудии илоҳӣ буд, вале ҳаққи онро [чунонки бояд] риоят накарданд. Аз ин рӯ, Мо ба афроде аз эшон, ки имон оварданд, подошашонро ато кардем, вале бисёре аз онон [ба бероҳа рафтанд ва] нофармон буданд"},{"SurahNumber":57,"VerseNumber":28,"Text":"Эй муъминон, аз Аллоҳ таоло парво кунед ва ба паёмбараш [холисона] имон биёваред, то Аллоҳ таоло аз раҳмати хеш баҳраи дучандон ба шумо ато намояд ва бароятон нуре падид оварад, ки дар партави он гом бардоред ва шуморо бибахшояд. Ба ростӣ, ки Аллоҳ таоло омурзандаи меҳрубон аст"},{"SurahNumber":57,"VerseNumber":29,"Text":"[Инро баён кардем] То аҳли китоб бидонанд, ки ба фазлу бахшиши илоҳӣ дастрасӣ надоранд [ва наметавонанд онро ба касе ихтисос диҳанд ё аз касе боздоранд] ва ин ки тамоми бартарӣ ба дасти Аллоҳ таоло аст ва ба ҳар кӣ бихоҳад [ва шоиста бидонад] ато мекунад. Бе гумон, Аллоҳ таоло фазлу бахшиши беҳад дорад"}]}