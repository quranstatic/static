{"Id":270,"LanguageCodes":["nl","nld"],"Name":"nld-salomokeyzer","Author":"Salomo Keyzer","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"Hij antwoordde: Heb ik u niet gezegd, dat gij niet bij mij zoudt kunnen blijven"},{"SurahNumber":18,"VerseNumber":76,"Text":"Mozes zeide: Indien ik u voortaan omtrent iets ondervraag, sta mij dan niet toe, u te vergezellen: verschoon mij thans"},{"SurahNumber":18,"VerseNumber":77,"Text":"Zij gingen dus verder, tot zij bij de inwoners van zekere stad kwamen, en zij vroegen die inwoners om voedsel; doch deze weigerde hen te ontvangen. En zij vonden daar een muur staan, die op het punt was van om te storten, en hij zette dien overeind. Daarop zeide Mozes tot hem: Indien gij hadt gewild, zoudt gij zeker eene belooning daarvoor hebben ontvangen"},{"SurahNumber":18,"VerseNumber":78,"Text":"Hij antwoordde: Dit zal eene scheiding tusschen mij en u zijn, maar ik zal u eerst de beteekenis verklaren van datgene, wat gij niet met geduld hebt kunnen afwachten"},{"SurahNumber":18,"VerseNumber":79,"Text":"Het vaartuig behoorde aan zekere arme menschen, die hunne zaken op zee deden, en ik wilde het onbruikbaar maken, omdat er een koning achter hen was, die ieder goed schip met geweld nam"},{"SurahNumber":18,"VerseNumber":80,"Text":"Wat den knaap betreft, zijne ouders waren ware geloovigen, en wij vreesden, dat hij, die een ongeloovige is, hen zou dwingen zijne verdorvenheid en zijn ondank te dulden"},{"SurahNumber":18,"VerseNumber":81,"Text":"Daarom begeerden wij dat hun Heer hun een rechtvaardiger kind in ruil voor hem zou geven, en dat hen meer zou beminnen"},{"SurahNumber":18,"VerseNumber":82,"Text":"En de muur behoorde aan twee weesknapen der stad, en onder den muur was een schat verborgen, die hun behoorde, en hun vader was een rechtvaardig man, en het behaagde uw Heer, dat zij hunnen vollen ouderdom zouden bereiken en hunnen schat zouden wegnemen door de genade van uwen Heer; en ik deed, wat gij gezien hebt, niet uit eigen wil, maar door Gods leiding. Dit is de vertolking van hetgeen gij niet met geduld hebt kunnen afwachten"},{"SurahNumber":18,"VerseNumber":83,"Text":"De Joden zullen u ondervragen nopens Dhoe'lkarnein. Antwoord; Ik zal u zijne geschiedenis verhalen"},{"SurahNumber":18,"VerseNumber":84,"Text":"Wij maakten hem machtig op aarde en wij gaven hem de middelen om alles te doen wat hem behaagde"},{"SurahNumber":18,"VerseNumber":85,"Text":"En hij vervolgde zijnen weg"},{"SurahNumber":18,"VerseNumber":86,"Text":"Tot hij aan de plaats kwam waar de zon onderging, en hij zag dat die in eene bron van zwart slijk onderging; en hij vond zeker volk in hare nabijheid. En wij zeiden: O Dhoe'lkarnein! straf dit volk, of behandel het edelmoedig"},{"SurahNumber":18,"VerseNumber":87,"Text":"Hij antwoordde: Wie hunner onrechtvaardigheid bedrijft, zullen wij zekerlijk in deze wereld straffen, daarna zal hij tot zijn Heer terugkeeren en deze zal hem met eene gestrenge straf kastijden"},{"SurahNumber":18,"VerseNumber":88,"Text":"Maar hij die gelooft en doet wat goed is, zal de uitmuntendste belooning ontvangen, en wij zullen hem slechts gemakkelijk uit te voeren bevelen geven"},{"SurahNumber":18,"VerseNumber":89,"Text":"Daarna zette hij zijn weg voort"},{"SurahNumber":18,"VerseNumber":90,"Text":"Tot hij aan de plaats kwam waar de zon opging, en hij zag dat die opging over zeker volk, aan hetwelk wij niets hadden gegeven, om zich tegen hare hitte te beschutten"},{"SurahNumber":18,"VerseNumber":91,"Text":"Zoo was het, en wij begrepen, door onze kennis, de krachten die met hem waren"},{"SurahNumber":18,"VerseNumber":92,"Text":"En hij zette zijne reis voort van het zuiden naar het noorden"},{"SurahNumber":18,"VerseNumber":93,"Text":"Tot hij tusschen de twee bergen kwam, aan welker voet hij zeker volk vond, dat weinig verstond van hetgeen gezegd werd"},{"SurahNumber":18,"VerseNumber":94,"Text":"En zij zeiden: O Dhoe'lkarnein! waarlijk Gog en Magog verwoesten het land; zullen wij u dus schatting betalen, op voorwaarde dat gij een muur tusschen ons en hen bouwt"},{"SurahNumber":18,"VerseNumber":95,"Text":"Hij antwoordde: De macht, waarmede mijn Heer mij heeft voorzien, is beter dan uwe schatting; maar helpt mij ijverig en ik zal een sterken muur tusschen u en hen plaatsen"},{"SurahNumber":18,"VerseNumber":96,"Text":"Brengt mij groote stukken ijzer, tot de ruimte tusschen de beide zijden van deze bergen gevuld is. En hij zeide tot de werklieden: Blaast het vuur met uwe blaasbalgen, tot daardoor het ijzer rood en heet als vuur worde. En hij zeide daarna: Brengt mij gesmolten koper, opdat ik het er op werpe"},{"SurahNumber":18,"VerseNumber":97,"Text":"Toen nu deze muur was voltooid, konden Gog, en Magog dien muur beklimmen noch doorsteken"},{"SurahNumber":18,"VerseNumber":98,"Text":"En Dhoe'lkarnein zeide: Dit is eene genade van mijn Heer. Maar als de voorzegging van mijn Heer in vervulling gaat, zal hij den muur in stof doen verkeeren; en de voorzegging van mijn Heer is waarheid"},{"SurahNumber":18,"VerseNumber":99,"Text":"Op dien dag zullen wij sommigen van hen onstuimig als golven op elkander doen drukken en de trompet zal geblazen worden, waarop wij hen allen zullen vereenigen"},{"SurahNumber":18,"VerseNumber":100,"Text":"Op dien dag zullen wij de hel voor de ongeloovigen beschikken"},{"SurahNumber":18,"VerseNumber":101,"Text":"Wier oogen gesluierd waren voor mijne herinnering en die mijne woorden niet wilden hooren"},{"SurahNumber":18,"VerseNumber":102,"Text":"Denken de ongeloovigen dat ik hen niet zal straffen, omdat zij mijne dienaren als hunne beschermers naast mij kiezen? Waarlijk, wij hebben de hel tot verblijf voor de ongeloovigen gereed gemaakt"},{"SurahNumber":18,"VerseNumber":103,"Text":"Zeg: Zullen wij u degenen doen kennen, wier werken ijdel zijn"},{"SurahNumber":18,"VerseNumber":104,"Text":"Wier pogingen in deze wereld ten kwade zijn gericht, en die nochtans denken goed te handelen"},{"SurahNumber":18,"VerseNumber":105,"Text":"Zij zijn het die niet gelooven aan de teekenen van hunnen Heer, of dat zij voor hem zullen verzameld worden, waardoor hunne werken ijdel zijn; en wij zullen hun geenerlei gewicht op den dag der opstanding geven"},{"SurahNumber":18,"VerseNumber":106,"Text":"Dit zal hunne belooning zijn; namelijk de hel, omdat zij niet geloofd, en mijne teekens en gezanten bespot hebben"},{"SurahNumber":18,"VerseNumber":107,"Text":"Maar wat hen betreft, die gelooven en goede werken doen, zij zullen de gaarden van het paradijs tot hun verblijf hebben"},{"SurahNumber":18,"VerseNumber":108,"Text":"Zij zullen voor eeuwig daarin verblijven en zullen geene verandering daarin wenschen"},{"SurahNumber":18,"VerseNumber":109,"Text":"Zeg: Indien de zee inkt ware, om de woorden van mijn Heer te beschrijven, waarlijk dan zou de zee eerder te kort schieten, dan dat de woorden van mijn Heer zouden falen; zelfs indien wij daartoe eene andere, gelijke zee zouden gebruiken"},{"SurahNumber":18,"VerseNumber":110,"Text":"Zeg: waarlijk, ik ben slechts een mensch zoo als gij zijt. Het is mij geopenbaard, dat uw Heer een eenige God is; laat dus hem, die voor zijn Heer wil verschijnen, rechtvaardig handelen, en laat hem in de aanbidding van zijn Heer geen ander met hem vereenigen"},{"SurahNumber":19,"VerseNumber":1,"Text":"Y. A. S"},{"SurahNumber":19,"VerseNumber":2,"Text":"Zie hier eene herinnering van de genade van uwen Heer, omtrent zijn dienaar Zacharias"},{"SurahNumber":19,"VerseNumber":3,"Text":"Toen hij zijn Heer aanriep met eene geheime aanroeping"},{"SurahNumber":19,"VerseNumber":4,"Text":"En zeide O Heer! waarlijk mijne beenderen zijn verzwakt en mijn hoofd is wit geworden door grijsheid. En ik was nimmer ongelukkig in mijne gebeden tot u, o Heer"},{"SurahNumber":19,"VerseNumber":5,"Text":"Maar ik vrees mijne bloedverwanten, die mij zullen opvolgen; want mijne vrouw is onvruchtbaar: geef mij dus een opvolger uit mijn eigen lichaam van u"},{"SurahNumber":19,"VerseNumber":6,"Text":"Die mijn erfgenaam zal zijn en een erfgenaam van het gezin van Jacob; en geef, o Heer! dat hij door u aangenomen worde"},{"SurahNumber":19,"VerseNumber":7,"Text":"En de engel antwoordde hem: O Zacharias! waarlijk wij brengen u tijdingen van een zoon, wiens naam Yahya zal zijn. Wij hebben niemand vóór hem dien naam doen dragen"},{"SurahNumber":19,"VerseNumber":8,"Text":"Zacharias zeide: Hoe zal ik een zoon hebben, terwijl ik zei dat mijne vrouw onvruchtbaar is, en ik thans tot hoogen ouderdom gekomen en afgeleefd ben"},{"SurahNumber":19,"VerseNumber":9,"Text":"De engel zeide: Zoo zal het zijn. Uw Heer zeide: Dit is mij gemakkelijk. Ik heb u vroeger geschapen, toen gij nog niets waart"},{"SurahNumber":19,"VerseNumber":10,"Text":"Zacharias antwoordde: O Heer! geef mij een teeken. De engel hernam: Uw teeken zal zijn, dat gij in drie nachten niet tot de menschen zult spreken hoewel gij u in volmaakte gezondheid bevindt"},{"SurahNumber":19,"VerseNumber":11,"Text":"En hij ging tot zijn volk uit het vertrek en hij maakte hun teekenen, alsof hij wilde zeggen: Geloofd zij God, des ochtends en des avonds"},{"SurahNumber":19,"VerseNumber":12,"Text":"En wij zeiden tot zijn zoon: O Johannes! ontvang het boek der wet, met het besluit, dat te leeren en in acht te nemen. En wij schonken hem wijsheid, toen hij nog slechts een kind was"},{"SurahNumber":19,"VerseNumber":13,"Text":"En onze genade en zuiverheid des levens; en hij was een vroom mensch"},{"SurahNumber":19,"VerseNumber":14,"Text":"En deed zijnen plicht omtrent zijne ouders, en hij was trotsch noch weerspannig"},{"SurahNumber":19,"VerseNumber":15,"Text":"Vrede zij op hem! den dag dat hij werd geboren, en den dag waarop hij zal sterven, en ook den dag waarop hij tot het leven zal worden opgewekt"},{"SurahNumber":19,"VerseNumber":16,"Text":"Herdenk in het boek van den Koran het verhaal van Maria, toen zij zich van haar gezin naar eene plaats ten Oosten verwijderde"},{"SurahNumber":19,"VerseNumber":17,"Text":"En een sluier nam, om zich aan de blikken van anderen te onttrekken. Wij zonden onzen geest Gabriël tot haar, en hij verscheen haar in de gedaante van een volmaakt mensch"},{"SurahNumber":19,"VerseNumber":18,"Text":"Zij zeide: Ik zoek eene schuilplaats bij den genadigen God, opdat hij mij tegen u verdedige. Indien gij hem vreest zult gij mij niet naderen"},{"SurahNumber":19,"VerseNumber":19,"Text":"Hij antwoordde: Waarlijk, ik ben de boodschapper van uwen Heer, en ik ben gezonden om u een heiligen zoon te geven"},{"SurahNumber":19,"VerseNumber":20,"Text":"Zij zeide: Hoe zal ik een zoon hebben; geen man heeft mij aangeraakt, en ik ben geene ontuchtige vrouw"},{"SurahNumber":19,"VerseNumber":21,"Text":"Gabriël hernam: Zoo zal het zijn. Uw Heer zeide: Dit is mij gemakkelijk, en wij zullen het doen, ten einde hem tot een teeken voor de menschen en tot eene genade van ons te doen zijn. Het is eene besloten zaak"},{"SurahNumber":19,"VerseNumber":22,"Text":"Zij ontving hem dus, en zij verwijderde zich, met hem in haren schoot, naar eene afgelegen plaats"},{"SurahNumber":19,"VerseNumber":23,"Text":"En de pijnen der geboorte overvielen haar nabij den stam van een palmboom. Zij zeide: God gave dat ik vóór dit oogenblik ware gestorven; dat ik vergeten en in vergetelheid verloren ware"},{"SurahNumber":19,"VerseNumber":24,"Text":"En hij die beneden haar was, riep haar toe, zeggende: Wees niet bedroefd! God heeft eene beek aan uwe voeten doen stroomen"},{"SurahNumber":19,"VerseNumber":25,"Text":"Schudt den stam van den palmboom, en rijpe dadels zullen op u nedervallen"},{"SurahNumber":19,"VerseNumber":26,"Text":"Eet en drink en stel uw hart gerust. Indien gij een man ziet die u ondervraagt. Zeg dan: Waarlijk, ik heb den Barmhartige een vasten toegewijd, zoodat ik dezen dag volstrekt niet tot een man spreken zal"},{"SurahNumber":19,"VerseNumber":27,"Text":"Zij bracht het kind tot haar volk, hem in hare armen dragende. En zij zeiden tot haar: O Maria! gij hebt eene vreemde zaak bedreven"},{"SurahNumber":19,"VerseNumber":28,"Text":"O Zuster van Aäron! uw vader was geen slecht man, en uwe moeder geen ontuchtige vrouw"},{"SurahNumber":19,"VerseNumber":29,"Text":"Maar zij maakte teekenen tot het kind om hun te antwoorden. En zij zeiden: Hoe kunnen wij tot hem spreken, die nog een kind in de wieg is"},{"SurahNumber":19,"VerseNumber":30,"Text":"Daarop zeide het kind: Waarlijk, ik ben Gods dienaar; hij heeft mij het boek gegeven en mij tot een profeet gemaakt"},{"SurahNumber":19,"VerseNumber":31,"Text":"En hij heeft gewild, dat ik gezegend zou zijn, overal waar ik mij ook zou mogen bevinden; hij heeft mij bevolen, het gebed in acht te nemen en aalmoezen te geven, zoo lang ik zal leven"},{"SurahNumber":19,"VerseNumber":32,"Text":"Hij heeft mij gehoorzaam omtrent mijne moeder gemaakt en hij zal mij niet trotsch of ellendig doen worden"},{"SurahNumber":19,"VerseNumber":33,"Text":"Vrede zij op mij, den dag, waarop ik werd geboren en den dag waarop ik zal sterven, en den dag, waarop ik tot het leven zal worden opgewekt"},{"SurahNumber":19,"VerseNumber":34,"Text":"Dit was Jezus de zoon van Maria, die het woord der waarheid zou spreken, waaromtrent zij twijfelen"},{"SurahNumber":19,"VerseNumber":35,"Text":"Het is niet passend voor God dat hij een zoon zou hebben; zulk eene lastering zij verre van hem. Als hij over iets besluit zegt hij slechts: Wees! en het is"},{"SurahNumber":19,"VerseNumber":36,"Text":"Waarlijk, God is mijn Heer en ùw Heer; dien hem dus; dit is de rechte weg"},{"SurahNumber":19,"VerseNumber":37,"Text":"De partijen verschillen onder elkander nopens Jezus; maar wee over hen, die ongeloovigen zijn, wegens hunne verschijning op den grooten dag"},{"SurahNumber":19,"VerseNumber":38,"Text":"Doe hen hooren en doe hen zien op den dag, waarop zij tot ons zullen komen om geoordeeld te worden; maar de goddeloozen verkeeren heden in eene duidelijke dwaling"},{"SurahNumber":19,"VerseNumber":39,"Text":"Waarschuw hen voor den dag der zuchten, als de zaak zal worden bepaald, terwijl zij thans in achteloosheid zijn verzonken en niet gelooven"},{"SurahNumber":19,"VerseNumber":40,"Text":"Waarlijk, wij zullen de aarde erven en al de schepselen die zich daarop bevinden, en tot ons zullen zij allen terugkeeren"},{"SurahNumber":19,"VerseNumber":41,"Text":"En herdenk Abraham en het boek van den Koran; want hij was iemand van groote geloofwaardigheid en een profeet"},{"SurahNumber":19,"VerseNumber":42,"Text":"Toen hij tot zijnen vader zeide: O mijn vader! waarom aanbidt gij datgene, wat noch hoort, noch ziet en u volstrekt niet van voordeel is"},{"SurahNumber":19,"VerseNumber":43,"Text":"O mijn vader! waarlijk, mij werd een deel van kennis geschonken, dat u niet is gegeven; volg mij dus; ik zal u op den effen weg leiden"},{"SurahNumber":19,"VerseNumber":44,"Text":"O mijn vader! dien Satan niet: want Satan was weêrspannig tegen den Barmhartige"},{"SurahNumber":19,"VerseNumber":45,"Text":"O mijn vader! waarlijk, ik vrees, dat u eene straf van den Barmhartige zal worden opgelegd, en gij een makker van Satan wordt"},{"SurahNumber":19,"VerseNumber":46,"Text":"Zijn vader antwoordde: Verwerpt gij mijne goden, o Abraham! Indien gij niet ophoudt, zal ik u zekerlijk steenigen; verlaat mij dus voor langen tijd"},{"SurahNumber":19,"VerseNumber":47,"Text":"Abraham antwoordde: Vrede zij op u! Ik zal van mijnen Heer vergiffenis voor u vragen; want hij is genadig omtrent mij"},{"SurahNumber":19,"VerseNumber":48,"Text":"Ik wil mij van u scheiden en van de afgoden, welke gij naast God aanbidt, en ik zal mijn Heer aanroepen; misschien ben ik niet ongelukkig in mijne gebeden tot den Heer"},{"SurahNumber":19,"VerseNumber":49,"Text":"En toen hij zich had gescheiden van hen en van de afgoden, welke zij naast God aanriepen, gaven wij hem Izaäk en Jacob, en wij maakten ieder van hen tot een profeet"},{"SurahNumber":19,"VerseNumber":50,"Text":"En wij gaven hun, door onze genade de profetiën en kinderen en welvaart, en wij deden hen de hoogste aanbeveling verdienen"},{"SurahNumber":19,"VerseNumber":51,"Text":"En gedenk Mozes in het boek van den Koran; want hij was zeer oprecht, een gezant en een profeet"},{"SurahNumber":19,"VerseNumber":52,"Text":"En wij riepen hem van de rechterzijde van den berg Sinaï, en deden hem naderen om zich in het bijzonder met ons te onderhouden"},{"SurahNumber":19,"VerseNumber":53,"Text":"Wij gaven hem door onze genade, zijn broeder Aäron, een profeet, als zijn helper"},{"SurahNumber":19,"VerseNumber":54,"Text":"Herdenk ook Ismaël in hetzelfde boek; want hij was getrouw aan zijne beloften, gezant en profeet"},{"SurahNumber":19,"VerseNumber":55,"Text":"En hij beval zijn gezin, het gebed in acht te nemen en aalmoezen te geven, en hij was zijnen Heer aangenaam"},{"SurahNumber":19,"VerseNumber":56,"Text":"En herdenk Edris in hetzelfde boek; want hij was een rechtvaardig mensch"},{"SurahNumber":19,"VerseNumber":57,"Text":"Wij verhieven hem tot een hooge plaats"},{"SurahNumber":19,"VerseNumber":58,"Text":"Dit zijn zij, voor wie God weldadig was, onder de profeten der nakomelingschap van Adam en van hen, welke wij in de ark met Noach bewaarden, en van de nakomelingschap van Abraham, en van Israël, en van hen welke wij geleid en gekozen hebben. Toen hun de teekens van den Barmhartige waren voorgelezen, vielen zij aanbiddende neder en weenden"},{"SurahNumber":19,"VerseNumber":59,"Text":"Maar een volgend geslacht is na hen gekomen, dat het gebed verwaarloosde en zijne lusten volgde: zij zullen zekerlijk in de hel worden nedergestort"},{"SurahNumber":19,"VerseNumber":60,"Text":"Behalve zij, die berouw toonen en gelooven, en doen wat rechtvaardig is; deze zullen in het paradijs komen en in het minst niet gekrenkt worden"},{"SurahNumber":19,"VerseNumber":61,"Text":"Tuinen van eeuwig verblijf zullen hunne belooning zijn, welke de Barmhartige zijnen dienaren heeft beloofd, als een onderwerp des geloofs; en zijne belofte zal zekerlijk vervuld worden"},{"SurahNumber":19,"VerseNumber":62,"Text":"Daar zullen zij geene ijdele gesprekken hooren, maar vrede, en hun voedsel zal daar des ochtends en des avonds voor hen worden gereed gemaakt"},{"SurahNumber":19,"VerseNumber":63,"Text":"Dit is het paradijs, dat wij als eene erfenis zullen geven aan hen, die godvruchtig zijn"},{"SurahNumber":19,"VerseNumber":64,"Text":"Wij dalen niet uit den hemel neder dan op het bevel van uwen Heer; aan hem behoort al wat voor of achter ons is en wat zich in de tusschenliggende ruimte bevindt. Uw Heer vergeet u nimmer"},{"SurahNumber":19,"VerseNumber":65,"Text":"Hij is de Heer van hemel en aarde en van hetgeen daar tusschen is; aanbidt hem dus en weest volhardend in zijne aanbidding. Kent gij een van denzelfden naam als hij"},{"SurahNumber":19,"VerseNumber":66,"Text":"De mensch zegt: Nadat ik dood zal wezen, zal ik dan werkelijk levend uit het graf worden gebracht"},{"SurahNumber":19,"VerseNumber":67,"Text":"Gedenkt de mensch niet, dat wij hem vroeger schiepen, toen hij niets was"},{"SurahNumber":19,"VerseNumber":68,"Text":"Maar ik zweer u bij uwen Heer, dat wij hen en de duivels zekerlijk zullen verzamelen, om hen te oordeelen; dan zullen wij hen op hunne knieën rondom de hel plaatsen"},{"SurahNumber":19,"VerseNumber":69,"Text":"Daarna zullen wij van iedere partij degenen verwijderen, die het weerspannigst tegen den Heer waren"},{"SurahNumber":19,"VerseNumber":70,"Text":"Wij weten het beste, wie van hen het meeste waard is, daarin verbrand te worden"},{"SurahNumber":19,"VerseNumber":71,"Text":"Er is niemand van u, die haar niet zal naderen; dit is een vast besluit van uwen Heer"},{"SurahNumber":19,"VerseNumber":72,"Text":"Daarna zullen wij hen bevrijden, die godvruchtig waren; doch wij zullen de goddeloozen op hunne knieën daarin laten"},{"SurahNumber":19,"VerseNumber":73,"Text":"Als hun onze duidelijke teekens worden voorgelezen, zeggen de ongeloovigen tot de ware geloovigen: Wie der beide partijen bekleedt de verhevenste plaats en vormt de uitmuntendste verzameling"},{"SurahNumber":19,"VerseNumber":74,"Text":"Maar hoeveel geslachten hebben wij vóór hen verwoest, die hen in welvaart en in uiterlijk aanzien overtroffen"},{"SurahNumber":19,"VerseNumber":75,"Text":"Zeg: Aan hem die in dwaling verkeert, zal God een lang en voorspoedig leven schenken. Tot zij zien waarmede zij worden bedreigd; hetzij de straf van dit leven of die van het jongste uur, en hierna zullen zij weten, wie in den slechten toestand verkeert en het zwakste van krachten is"},{"SurahNumber":19,"VerseNumber":76,"Text":"God zal tot de goede richting bijdragen van hen die op den rechten weg zijn geleid. En de goede werken, die eeuwig blijven, zijn voor het aangezicht van uwen Heer, wat de belooning betreft, beter dan wereldsche bezittingen, en verkieslijker met betrekking tot de toekomstige belooning"},{"SurahNumber":19,"VerseNumber":77,"Text":"Hebt gij hem gezien, die niet in onze teekenen gelooft, en zegt: Zekerlijk zullen mij rijkdommen en kinderen worden geschonken"},{"SurahNumber":19,"VerseNumber":78,"Text":"Is hij bekend met de geheimen der toekomst, of heeft hij een verbond met den Barmhartige aangegaan, dat het zoo zal wezen? Volstrekt niet"},{"SurahNumber":19,"VerseNumber":79,"Text":"Wij zullen zekerlijk opschrijven wat hij zegt, en zijne straf vermeerderen"},{"SurahNumber":19,"VerseNumber":80,"Text":"En wij zullen zijn erfgenaam wezen van datgene, waarvan hij spreekt, en op den jongsten dag zal hij alleen en naakt voor ons verschijnen"},{"SurahNumber":19,"VerseNumber":81,"Text":"Zij hebben andere goden naast God genomen, opdat zij hun tot zegen konden zijn. Volstrekt niet"},{"SurahNumber":19,"VerseNumber":82,"Text":"Hierna zullen zij hunne aanbidding loochenen en hunne tegenstanders worden"},{"SurahNumber":19,"VerseNumber":83,"Text":"Ziet gij niet, dat wij de duivels tegen de ongeloovigen zenden, om hun door hunne ingevingen tot het kwaad te verlokken"},{"SurahNumber":19,"VerseNumber":84,"Text":"Haast u dus niet het verderf op hen af te smeeken; want wij geven hun een bepaald aantal dagen van uitstel"},{"SurahNumber":19,"VerseNumber":85,"Text":"Op een zekeren dag zullen wij de godvruchtigen op eervolle wijze voor den Barmhartige verzamelen, als gezanten, die in de tegenwoordigheid van een vorst komen"},{"SurahNumber":19,"VerseNumber":86,"Text":"Maar wij zullen de zondaren in de hel drijven, zoo als het vee in het water wordt gedreven"},{"SurahNumber":19,"VerseNumber":87,"Text":"Zij zullen geene voorspraak verkrijgen, behalve hij, die een verbond van den Barmhartige heeft ontvangen"},{"SurahNumber":19,"VerseNumber":88,"Text":"Zij zeggen: De Barmhartige heeft kinderen gebaard"},{"SurahNumber":19,"VerseNumber":89,"Text":"Welk eene godslastering hebt gij daarmede uitgesproken"},{"SurahNumber":19,"VerseNumber":90,"Text":"Er is slechts weinig toe noodig, opdat de hemelen bij deze woorden verscheurd worden, en de aarde in tweeën gespleten worde en de bergen nedervallen"},{"SurahNumber":19,"VerseNumber":91,"Text":"Omdat zij kinderen aan God beschrijven"},{"SurahNumber":19,"VerseNumber":92,"Text":"Terwijl het Gode niet past kinderen te baren"},{"SurahNumber":19,"VerseNumber":93,"Text":"Waarlijk, er is niemand in den hemel of op aarde, die den Barmhartige niet als zijn dienaar zal naderen"},{"SurahNumber":19,"VerseNumber":94,"Text":"Hij omringt hen door zijne kennis en macht, en telt hen met nauwkeurigheid"},{"SurahNumber":19,"VerseNumber":95,"Text":"Zij zullen allen op den dag der opstanding voor hem verschijnen, verlaten zoowel van helpers als volgelingen"},{"SurahNumber":19,"VerseNumber":96,"Text":"Maar wat degenen betreft, die gelooven en goede werken doen, de Barmhartige zal hun liefde schenken"},{"SurahNumber":19,"VerseNumber":97,"Text":"Waarlijk, wij hebben den Koran gemakkelijk voor uwe tong gemaakt door hem in uwe taal te geven, opdat gij daardoor den godvruchtige onze beloften verklaren, en het twistzieke volk dreigend waarschuwen zoudt"},{"SurahNumber":19,"VerseNumber":98,"Text":"En hoevele geslachten hebben wij niet vóór hen verdelgd? Vindt gij, dat er een aan hen gebleven is? Of hebt gij slechts een zucht over hen gehoord"},{"SurahNumber":20,"VerseNumber":1,"Text":"H"},{"SurahNumber":20,"VerseNumber":2,"Text":"Wij hebben u den Koran niet nedergezonden om u ongelukkig te maken"},{"SurahNumber":20,"VerseNumber":3,"Text":"Maar als eene waarschuwing voor hem die God vreest"},{"SurahNumber":20,"VerseNumber":4,"Text":"Zijnde nedergezonden door hem, die de aarde schiep en de verheven hemelen"},{"SurahNumber":20,"VerseNumber":5,"Text":"De Barmhartige zit op zijn troon"},{"SurahNumber":20,"VerseNumber":6,"Text":"Aan hem behoort alles wat in den hemel en op de aarde, en alles wat daar tusschen, en wat zich onder de aarde bevindt"},{"SurahNumber":20,"VerseNumber":7,"Text":"Indien gij uwe gebeden met luide stem uitspreekt, weet dat dit voor God niet noodig is; want hij weet wat in het geheim wordt gezegd en wat nog meer verborgen is"},{"SurahNumber":20,"VerseNumber":8,"Text":"God! er is geen God buiten hem; hij heeft de meest uitmuntende namen"},{"SurahNumber":20,"VerseNumber":9,"Text":"Zijt gij onderricht geworden nopens de geschiedenis van Mozes"},{"SurahNumber":20,"VerseNumber":10,"Text":"Toen hij vuur zag, zeide hij tot zijn gezin: Blijf hier; want ik bemerk vuur. Misschien kan ik u een brandend stuk hout daarvan medebrengen, of zal ik de richting van onzen weg door het vuur vinden"},{"SurahNumber":20,"VerseNumber":11,"Text":"En toen hij naderbij gekomen was, riep hem eene stem toe zeggende: O Mozes"},{"SurahNumber":20,"VerseNumber":12,"Text":"Waarlijk, ik ben uw Heer; leg ons uwe schoenen af; want gij zijt in de heilige vallei Towa"},{"SurahNumber":20,"VerseNumber":13,"Text":"En ik heb u gekozen; luister dus aandachtig naar hetgeen u is geopenbaard"},{"SurahNumber":20,"VerseNumber":14,"Text":"Waarlijk, ik ben God; er is geen God buiten mij: aanbid mij dus en doe uw gebed ter mijner herinnering"},{"SurahNumber":20,"VerseNumber":15,"Text":"Waarlijk, het uur komt; ik zal het gewis duidelijk verkondigen. Opdat iedere ziel hare vergelding moge ontvangen voor hetgeen zij met overleg heeft gedaan"},{"SurahNumber":20,"VerseNumber":16,"Text":"Laat hij, die niet daarin gelooft en die zijne lusten volgt, u niet er van afhouden, daaraan te gelooven, opdat gij niet verdoemd wordet"},{"SurahNumber":20,"VerseNumber":17,"Text":"Wat hebt gij in uwe rechterhand, Mozes"},{"SurahNumber":20,"VerseNumber":18,"Text":"Hij antwoordde; Het is mijn staf, waarop ik leun, en waarmede ik bladeren voor mijne kudde afbreek, en welken ik ook voor andere doeleinden bezig"},{"SurahNumber":20,"VerseNumber":19,"Text":"God zeide tot hem: Werp dien weg; o Mozes"},{"SurahNumber":20,"VerseNumber":20,"Text":"En hij wierp dien weg en zie hij werd eene slang, die voortliep"},{"SurahNumber":20,"VerseNumber":21,"Text":"God zeide: Vat haar aan en vrees niet; wij zullen haar tot haren vorigen toestand terugbrengen"},{"SurahNumber":20,"VerseNumber":22,"Text":"En leg uwe rechterhand onder uwen linkerarm en zij zal wit worden, zonder eenig nadeel. Dit zal een ander teeken wezen"},{"SurahNumber":20,"VerseNumber":23,"Text":"Opdat wij u eenige onzer grootste teekenen zullen doen zien"},{"SurahNumber":20,"VerseNumber":24,"Text":"Ga tot Pharao; want hij is zeer goddeloos"},{"SurahNumber":20,"VerseNumber":25,"Text":"Mozes antwoordde: Heer! verwijd mijne borst"},{"SurahNumber":20,"VerseNumber":26,"Text":"En maak mij gemakkelijk wat gij mij hebt bevolen"},{"SurahNumber":20,"VerseNumber":27,"Text":"En ontbindt den knoop van mijne tong"},{"SurahNumber":20,"VerseNumber":28,"Text":"Opdat zij mijne woorden kunnen verstaan"},{"SurahNumber":20,"VerseNumber":29,"Text":"Geef mij een raadgever uit mijn gezin"},{"SurahNumber":20,"VerseNumber":30,"Text":"Namelijk Aäron, mijn broeder"},{"SurahNumber":20,"VerseNumber":31,"Text":"Omgord mijne lendenen met hem"},{"SurahNumber":20,"VerseNumber":32,"Text":"En maak hem tot mijn makker in de zaak"},{"SurahNumber":20,"VerseNumber":33,"Text":"Opdat wij u dankbaar loven"},{"SurahNumber":20,"VerseNumber":34,"Text":"En u dikwijls herdenken mogen"},{"SurahNumber":20,"VerseNumber":35,"Text":"Want gij ziet ons"},{"SurahNumber":20,"VerseNumber":36,"Text":"God antwoordde: Nu is aan uw verzoek voldaan, o Mozes"},{"SurahNumber":20,"VerseNumber":37,"Text":"En wij zijn vroeger genadig omtrent u geweest"},{"SurahNumber":20,"VerseNumber":38,"Text":"Toen wij uwe moeder openbaarden wat haar geboodschapt werd, zeggende"},{"SurahNumber":20,"VerseNumber":39,"Text":"Leg uwen zoon in eene kist en werp hem in zee, en de rivier zal hem op het strand werpen, en mijn vijand en zijn vijand zal hem opnemen en opvoeden. En ik schonk u van mijne liefde, opdat gij onder mijne oogen zoudt opgevoed worden"},{"SurahNumber":20,"VerseNumber":40,"Text":"Toen uwe zuster heen ging en zeide: Zal ik u tot iemand brengen, die het kind wil zogen? Toen brachten wij u tot uwe moeder terug, opdat zij gerustgesteld worden en niet bedroefd zijn zou. Gij dooddet eene ziel en wij redden u van het ongeluk; en wij beproefden u met verschillende proeven. En later woondet gij eenige jaren onder de inwoners van Madian. Daarop kwaamt gij herwaarts, overeenkomstig ons besluit, o Mozes"},{"SurahNumber":20,"VerseNumber":41,"Text":"En ik heb u voor mij zelven gekozen"},{"SurahNumber":20,"VerseNumber":42,"Text":"Gaat dus, gij en uw broeder, met mijne teekenen en wees niet achteloos in mijne herdenking"},{"SurahNumber":20,"VerseNumber":43,"Text":"Gaat tot Pharao; want hij is zeer goddeloos"},{"SurahNumber":20,"VerseNumber":44,"Text":"En spreekt bedaard tot hem; misschien zal hij nadenken, of onze bedreigingen vreezen"},{"SurahNumber":20,"VerseNumber":45,"Text":"Zij antwoordden: O Heer! waarlijk, wij vreezen dat hij zeer gewelddadig omtrent ons zal handelen, of dat hij nog buitensporiger zal zondigen"},{"SurahNumber":20,"VerseNumber":46,"Text":"God hernam: Vreest niet; want ik ben met u. Ik zal hooren en zien"},{"SurahNumber":20,"VerseNumber":47,"Text":"Gaat dus tot hem en zegt: Waarlijk wij zijn de gezanten van uwen Heer; zendt dus de kinderen Israëls met ons en mishandel hen niet. Wij zijn met een teeken van uwen Heer tot u gekomen; en vrede zij op hem, die de ware richting zal volgen"},{"SurahNumber":20,"VerseNumber":48,"Text":"Waarlijk, het is ons reeds geopenbaard, dat hem eene straf zal worden opgelegd, die ons van bedrog beschuldigen en zich afwenden zal"},{"SurahNumber":20,"VerseNumber":49,"Text":"En toen zij hunne zending hadden medegedeeld, zeide Pharao: Wie is uw Heer o Mozes"},{"SurahNumber":20,"VerseNumber":50,"Text":"Hij antwoordde: Hij geeft alle dingen; hij heeft die geschapen, en leidt door zijne voorzienigheid"},{"SurahNumber":20,"VerseNumber":51,"Text":"Pharao zeide: Wat was dan de bedoeling der vroegere geslachten"},{"SurahNumber":20,"VerseNumber":52,"Text":"Mozes antwoordde: De kennis daarvan is bij mijn Heer. In het boek zijner besluiten; mijn Heer dwaalt noch vergeet"},{"SurahNumber":20,"VerseNumber":53,"Text":"Hij is het, die de aarde als een bed voor u heeft uitgespreid, en daarop paden voor u heeft gemaakt; hij is het, die den regen van den hemel nederzendt, waardoor wij verschillende soorten van planten doen voortspruiten"},{"SurahNumber":20,"VerseNumber":54,"Text":"Zeggende: Eet van een gedeelte en voedt uw vee met het andere deel daarvan. Waarlijk, hierin zijn teekenen voor hen, die met begrip zijn begaafd"},{"SurahNumber":20,"VerseNumber":55,"Text":"Wij hebben u uit aarde geschapen en tot haar zullen wij u doen terugkeeren, en wij zullen u ten tweede male daaruit doen voortkomen"},{"SurahNumber":20,"VerseNumber":56,"Text":"En wij toonden Pharao al onze teekenen, welke wij Mozes gemachtigd hadden uit te voeren, doch hij verklaarde die tot logens en weigerde te gelooven"},{"SurahNumber":20,"VerseNumber":57,"Text":"En hij zeide: Zijt gij tot ons gekomen, opdat gij ons door uwe toovenarijen het bezit van ons land zoudt kunnen ontrooven, o Mozes"},{"SurahNumber":20,"VerseNumber":58,"Text":"Waarlijk, wij zullen u dezelfde toovenarij doen zien; bepaal dus eene samenkomst tusschen ons en u; wij zullen er niet ontbreken en ook gij niet, op eene gelijke plaats"},{"SurahNumber":20,"VerseNumber":59,"Text":"Mozes antwoordde: Laat onze ontmoeting zijn op den dag van uw plechtig feest, en laat het volk zich op den vollen dag verzamelen"},{"SurahNumber":20,"VerseNumber":60,"Text":"En Pharao ging van Mozes weg en verzamelde de behendigste toovenaars bij elkander om zijne list uit te voeren, en kwam daarna op de bepaalde samenkomst"},{"SurahNumber":20,"VerseNumber":61,"Text":"Mozes zeide tot hem: Wee kome over u! verzin geene leugen tegen God. Hij zou u door zijn oordeel geheel verdelgen; want hij die leugens uitdenkt, zal niet gelukkig zijn"},{"SurahNumber":20,"VerseNumber":62,"Text":"En de toovenaars twistten onder elkander nopens hunne zaak en spraken met elkander in het geheim"},{"SurahNumber":20,"VerseNumber":63,"Text":"En zij zeiden: Deze twee zijn zekerlijk toovenaars; zij trachten u, door hunne toovenarij, het bezit van uw land te rooven, en uwe voornaamste en aanzienlijkste lieden weg te voeren"},{"SurahNumber":20,"VerseNumber":64,"Text":"Verzamel dus al uwe kunstmiddelen en schaar u daarna in orde; want hij die heden de bovenhand behoudt, zal gelukkig zijn"},{"SurahNumber":20,"VerseNumber":65,"Text":"Zij zeiden: O Mozes! wilt gij uwen staf het eerste wegwerpen, of zullen wij de eersten zijn die onze staven wegwerpen"},{"SurahNumber":20,"VerseNumber":66,"Text":"Hij antwoordde: Werpt gij uwe staven het eerste weg. En zie, hunne koorden en hunne staven schenen hem toe, door hunne tooverij als slangen te loopen"},{"SurahNumber":20,"VerseNumber":67,"Text":"Daarom koesterde Mozes vrees in zijn hart"},{"SurahNumber":20,"VerseNumber":68,"Text":"Maar wij zeiden tot hem: Vrees niet; want gij zult de bovenhand behouden"},{"SurahNumber":20,"VerseNumber":69,"Text":"Werp dus den staf weg, die zich in uwe rechterhand bevindt, en hij zal de schijnbare slangen verslinden welke zij gemaakt hebben; want hetgeen zij gemaakt hebben is slechts de kunstgreep van een toovenaar, en een toovenaar zal niet gelukkig zijn van waar hij ook moge komen"},{"SurahNumber":20,"VerseNumber":70,"Text":"En de toovenaars vielen neder toen zij het wonder zagen, dat door Mozes was uitgevoerd, en zij aanbaden, zeggende: Wij gelooven in den Heer van Aäron en van Mozes"},{"SurahNumber":20,"VerseNumber":71,"Text":"Pharao zeide tot hen: Gelooft gij in hem, alvorens ik u verlof geef? Waarlijk, hij is uw meester, die u in de toovenarij heeft onderricht. Maar ik zal zekerlijk uwe handen en uwe voeten aan de tegenovergestelde zijde afsnijden, en ik zal u kruisigen aan stammen van palmboomen, en gij zult weten, wie van ons gestrenger in het straffen is, en uwe smarten langer kan doen aanhouden"},{"SurahNumber":20,"VerseNumber":72,"Text":"Wij zullen nimmer meer eerbied voor u hebben, zeiden zij, dan voor deze duidelijke wonderen, die ons getoond zijn, of ook voor hem die ons heeft geschapen. Spreek dus de straf over ons uit, welke gij op het punt staat uit te spreken; want gij kunt alleen in dit leven straffen"},{"SurahNumber":20,"VerseNumber":73,"Text":"Waarlijk, wij gelooven in onzen Heer, opdat hij ons onze zonden moge vergeven en de toovenarij, welke gij ons hebt gedwongen uit te oefenen; maar God kan beter beloonen en is meer dan gij in staat, de straf te verlengen"},{"SurahNumber":20,"VerseNumber":74,"Text":"Waarlijk, al wie op den dag des oordeels voor zijn Heer zal verschijnen met misdaden belast, zal de hel tot belooning hebben; hij zal daarin noch sterven, noch leven"},{"SurahNumber":20,"VerseNumber":75,"Text":"Wie een waar geloovige was en rechtvaardigheid zal hebben uitgeoefend, voor dezen zijn de graden van het grootste geluk bereid"},{"SurahNumber":20,"VerseNumber":76,"Text":"Namelijk tuinen van eeuwig verblijf, die door rivieren zullen besproeid worden. Eeuwig zullen zij daarin verblijven, en dit zal de belooning zijn voor hem, die zuiver zal wezen"},{"SurahNumber":20,"VerseNumber":77,"Text":"En wij spraken door openbaring tot Mozes, zeggende: Vertrek met mijne dienaren des nachts uit Egypte en sla de wateren met uwen staf, en maak hun een droog pad door de zee. Vrees niet dat Pharao U zal overvallen, en wees niet bang"},{"SurahNumber":20,"VerseNumber":78,"Text":"En toen Mozes aldus had gehandeld, vervolgde Pharao hem met zijne strijdmachten, en de wateren der zee overdekten hen"},{"SurahNumber":20,"VerseNumber":79,"Text":"En Pharao deed zijn volk dwalen en hij leidde hen niet op den rechten weg"},{"SurahNumber":20,"VerseNumber":80,"Text":"Aldus, o kinderen Israëls! bevrijdden wij u van uwen vijand, en wij wezen u de rechterzijde van den berg Sinaï aan, om Mozes te spreken en hem de wet te geven, en wij deden manna en kwakkels op u nederdalen, zeggende"},{"SurahNumber":20,"VerseNumber":81,"Text":"Eet van de goede dingen, welke wij u tot voedsel hebben gegeven, en zondig daarin niet, opdat mijne verontwaardiging niet opgewekt worde; want hij over wien mijn toorn zal komen, zal verloren zijn"},{"SurahNumber":20,"VerseNumber":82,"Text":"Maar ik zal barmhartig zijn omtrent hem, die berouw gevoelen en gelooven zal, en doet wat goed is, en die op den rechten weg zal volgen"},{"SurahNumber":20,"VerseNumber":83,"Text":"Wat heeft u, o Mozes! uw volk doen verlaten om de wet te ontvangen"},{"SurahNumber":20,"VerseNumber":84,"Text":"Hij antwoordde: Zij volgen mijne voetstappen, en ik heb mij gehaast tot u te gaan, opdat ik u aangenaam zou mogen wezen"},{"SurahNumber":20,"VerseNumber":85,"Text":"God zeide: Wij hebben uw volk sedert uw vertrek reeds beproefd, en Al Sameri heeft hen tot afgoderij verleid"},{"SurahNumber":20,"VerseNumber":86,"Text":"Daarom keerde Mozes vertoornd en zeer bedroefd tot zijn volk terug. En hij zeide: O mijn volk! heeft uw Heer u niet de uitmuntendste belofte gedaan? Scheen de tijd van mijne afwezigheid u te lang toe? Of begeerdet gij dat de verontwaardiging van uwen Heer over u zou komen, en hebt gij daarom de belofte niet gehouden, welke gij mij gaaft"},{"SurahNumber":20,"VerseNumber":87,"Text":"Zij antwoordden: Wij hebben niet geschonden hetgeen wij u uit eigen beweging beloofden: maar men beval ons, verscheiden lasten goud en zilver van de versierselen des volks aan te dragen, en wij wierpen die in het vuur"},{"SurahNumber":20,"VerseNumber":88,"Text":"En evenzoo wierp Al Sameri er in, hetgeen hij had verzameld, en hij bracht er een lichamelijk kalf uit voort, dat loeide. En Al Sameri en zijne makkers zeiden: Dit is uw God en de God van Mozes; doch hij had hem vergeten en is weggegaan om een ander te zoeken"},{"SurahNumber":20,"VerseNumber":89,"Text":"Zagen zij dus niet, dat hun afgod hun geen antwoord gaf en niet in staat was hen te benadeelen of voordeel te doen"},{"SurahNumber":20,"VerseNumber":90,"Text":"En Aäron had vroeger wel tot hen gezegd: O mijn volk! door dit kalf wordt gij slechts beproefd; want uw Heer is barmhartig: volgt mij dus en gehoorzaamt mijn bevel"},{"SurahNumber":20,"VerseNumber":91,"Text":"Zij antwoorden: Wij zullen nimmer ophouden het kalf te aanbidden, tot dat Mozes bij ons terugkeert"},{"SurahNumber":20,"VerseNumber":92,"Text":"En toen Mozes was teruggekeerd, zeide hij: O Aäron! wat verhinderde u mij te volgen, toen gij zaagt dat zij zich afwendden"},{"SurahNumber":20,"VerseNumber":93,"Text":"Zijt gij ongehoorzaam aan mijn bevel geweest"},{"SurahNumber":20,"VerseNumber":94,"Text":"Aäron antwoordde: O zoon mijner moeder! trek mij niet bij mijn baard, of bij het haar van mijn hoofd. Waarlijk, ik vreesde dat gij mij zoudt zeggen: Gij hebt eene scheiding tusschen de kinderen Israëls gemaakt, en gij hebt mijne woorden niet in acht genomen"},{"SurahNumber":20,"VerseNumber":95,"Text":"Mozes zeide tot Al Sameri: Wat was uw voornemen, o Sameri"},{"SurahNumber":20,"VerseNumber":96,"Text":"Hij antwoordde: Ik zag wat zij niet zagen; daarom nam ik eene handvol stof van de voetstappen van Gods gezant en wierp het in het gesmolten kalf; want mijn gemoed bracht mij daartoe"},{"SurahNumber":20,"VerseNumber":97,"Text":"Mozes zeide: Verwijder u; uwe straf in dit leven zal zijn, dat gij hen welke gij ontmoet, zult zeggen: Raak mij niet aan! en gij zijt met vreeselijker pijnen in het volgende leven bedreigd, welke gij nimmer zult ontkomen. Werp thans uw oog op uwen god, dien gij met zooveel onderwerping hebt aangebeden; waarlijk wij zullen dien verbranden, tot stof verkeeren en in de zee werpen"},{"SurahNumber":20,"VerseNumber":98,"Text":"Uw God is de ware God, buiten wien geen andere God bestaat; hij bevat alle dingen door zijne wijsheid"},{"SurahNumber":20,"VerseNumber":99,"Text":"Zoo geven wij u, o Mahomet! het verhaal, van hetgeen vroeger is geschied, en wij hebben u eene vermaning van ons gegeven"},{"SurahNumber":20,"VerseNumber":100,"Text":"Hij die zich daarvan afwendt, zal zekerlijk eenen last van schuld op den dag der opstanding torschen"},{"SurahNumber":20,"VerseNumber":101,"Text":"Hij zal dien eeuwig dragen; en een ondragelijke last zal het op den dag der opstanding zijn"},{"SurahNumber":20,"VerseNumber":102,"Text":"Op dien dag zal de trompet klinken, en wij zullen de zondaren op dien dag verzamelen die dan grijze oogen zullen hebben"},{"SurahNumber":20,"VerseNumber":103,"Text":"Zij zullen met eene zachte stem tot elkander spreken, zeggende: Gij zijt er niet langer dan tien dagen gebleven"},{"SurahNumber":20,"VerseNumber":104,"Text":"Wij weten wel dat hunne opperhoofden willen zeggen, als zij zullen antwoorden: Gij zijt niet langer dan een dag gebleven"},{"SurahNumber":20,"VerseNumber":105,"Text":"Zij zullen u ondervragen, nopens de bergen; antwoord: Mijn Heer zal die tot stof verkeeren en verspreiden"},{"SurahNumber":20,"VerseNumber":106,"Text":"Hij zal die in eene effen vallei veranderen"},{"SurahNumber":20,"VerseNumber":107,"Text":"Gij zult geen deel daarvan hooger of lager dan het ander zien"},{"SurahNumber":20,"VerseNumber":108,"Text":"Op dien dag zal de mensch den engel volgen, die hem tot het oordeel zal oproepen, niemand zal de macht hebben zich van deze af te wenden en hunne stemmen zullen zacht klinken voor den Barmhartige; ook zult gij niets anders hooren dan den doffen klank van hunnen voet"},{"SurahNumber":20,"VerseNumber":109,"Text":"Op dien dag zal de tusschenkomst van niemand voor den ander voordeelig zijn, behalve van hem, aan wien de Barmhartige verlof zal gegeven hebben en die de bekentenis van het ware geloof zal hebben uitgesproken"},{"SurahNumber":20,"VerseNumber":110,"Text":"God kent wat vóór hen en wat achter hen is, maar ze begrijpen dat niet"},{"SurahNumber":20,"VerseNumber":111,"Text":"Hunne gezichten zullen voor den levenden en den onveranderlijken God vernederd worden. En hij die zijne onrechtvaardigheid draagt, zal ongelukkig worden"},{"SurahNumber":20,"VerseNumber":112,"Text":"Maar hij die goede werken doet en een waar geloovige is, zal geene onrechtvaardigheid of geene vermindering vreezen van zijne belooning door God"},{"SurahNumber":20,"VerseNumber":113,"Text":"En zoo hebben wij dit boek nedergezonden, zijnde een Koran in de Arabische taal, en wij hebben daarin verschillende bedreigingen en beloften opgenomen, ten einde de menschen God zouden vreezen, en opdat dit eenige overpeinzing in hen zou opwekken"},{"SurahNumber":20,"VerseNumber":114,"Text":"Hoogverheven zij dus God, de Koning, de Waarheid! Wees niet haastig in het ontvangen of overbrengen van den Koran, alvorens u die geheel geopenbaard zij, en zeg: Heer! vermeerder mijn verstand"},{"SurahNumber":20,"VerseNumber":115,"Text":"Wij gaven vroeger een bevel aan Adam; maar hij vergat het en at van de verboden vrucht, en wij vonden geen vast besluit in hem"},{"SurahNumber":20,"VerseNumber":116,"Text":"En gedenk toen wij tot de engelen zeiden: Aanbidt Adam, en zij baden hem aan, maar Eblis weigerde"},{"SurahNumber":20,"VerseNumber":117,"Text":"En wij zeiden: O Adam! dit is een vijand van u en uwe vrouw, neem u dus in acht, opdat hij u niet uit het paradijs verwijdere; want dan zoudt gij ellendig zijn"},{"SurahNumber":20,"VerseNumber":118,"Text":"Waarlijk wij hebben een voorraad voor u verzameld, opdat gij daarin niet van honger zoudt omkomen, of naakt zoudt zijn"},{"SurahNumber":20,"VerseNumber":119,"Text":"Ook zult gij daarin niet van dorst sterven, noch door hitte lastig gevallen worden"},{"SurahNumber":20,"VerseNumber":120,"Text":"Maar Satan blies hem slechte ingevingen in, zeggende: O Adam! zal ik u naar den boom der eeuwigheid brengen en naar eene macht die nimmer eindigt"},{"SurahNumber":20,"VerseNumber":121,"Text":"Zij aten beiden daarvan, zagen hunne naaktheid, en naaiden bladeren van het paradijs bij elkander om zich te bedekken. En zoo werd Adam ongehoorzaam aan zijn Heer, en werd verleid"},{"SurahNumber":20,"VerseNumber":122,"Text":"Later nam de Heer zijn berouw aan, en hij wendde zich tot hem en leidde hem"},{"SurahNumber":20,"VerseNumber":123,"Text":"En God zeide: Gaat allen heen; gij zult elkanders vijanden zijn. Maar later zal eene leiding van mij tot u komen. En wie mijne leiding volgt zal niet dwalen, en hij zal niet ongelukkig zijn"},{"SurahNumber":20,"VerseNumber":124,"Text":"Maar wie zich van mijne vermaning afwendt zal waarlijk een ellendig leven leiden. En wij zullen hem blind voor ons doen verschijnen op den dag der opstanding"},{"SurahNumber":20,"VerseNumber":125,"Text":"En hij zal zeggen: O Heer! waarom hebt gij mij blind voor u gebracht, terwijl ik vroeger helder zag"},{"SurahNumber":20,"VerseNumber":126,"Text":"God zal antwoorden: Wij hebben aldus gehandeld, omdat onze teekens tot u zijn gekomen en gij die vergat, en evenzoo zult gij op dezen dag worden vergeten"},{"SurahNumber":20,"VerseNumber":127,"Text":"En zoo zullen wij hem vergelden, die achteloos is en niet in de teekens van zijn Heer gelooven zal; en de straf van het volgende leven zal strenger en drukkender zijn dan de straf van dit leven"},{"SurahNumber":20,"VerseNumber":128,"Text":"Is het den bewoners van Mekka niet bekend, hoeveel geslachten wij vóór hen hebben verdelgd, in wier woonplaatsen zij wandelen? Waarlijk, hierin zijn teekenen gelegen voor hen, die met verstand zijn begaafd"},{"SurahNumber":20,"VerseNumber":129,"Text":"En indien te voren niet een besluit van uwen Heer tot hun uitstel ware uitgegaan, zou hunne verdelging noodzakelijk zijn gevolgd; maar er is een zekere tijd door God voor hunne straf vastgesteld"},{"SurahNumber":20,"VerseNumber":130,"Text":"Daarom, o Mahomet! verdraag met geduld wat zij zeggen en verhef den lof van uwen Heer voor het opgaan der zon en voor haren ondergang, en loof hem in de uren des nachts en op de uiteinden van den dag, opdat gij waardig moogt zijn Gods gunst te ontvangen"},{"SurahNumber":20,"VerseNumber":131,"Text":"En werp uwe oogen niet op datgene wat wij aan verschillende ongeloovigen hebben verleend, om zich er in te verheugen: namelijk den glans van dit leven, om hen daardoor te beproeven; want het deel van uwen Heer is beter en van langeren duur"},{"SurahNumber":20,"VerseNumber":132,"Text":"Beveel uw gezin het gebed in acht te nemen, en gij, volhard er in. Wij verlangen niet van u, dat gij zult arbeiden om voedsel voor ons te verwerven; wij zullen u voorzien; want voor de vroomheid is eene goede belooning weggelegd"},{"SurahNumber":20,"VerseNumber":133,"Text":"De ongeloovigen zeggen: Zoo lang hij niet met een teeken van zijn Heer tot ons zal komen, zullen wij niet in hem gelooven. Is er door de openbaring van den Koran niet eene duidelijke verklaring tot hen gekomen van hetgeen in de vroegere deelen van de schrift is bevat"},{"SurahNumber":20,"VerseNumber":134,"Text":"Indien wij hen door een oordeel hadden verdelgd, vóór de Koran werd geopenbaard zouden zij bij de opstanding hebben gezegd: O Heer! hoe konden wij gelooven, naardien gij ons geen gezant hebt gezonden, om uwe teekenen te doen volgen, alvorens wij vernederd en met schande bedekt werden"},{"SurahNumber":20,"VerseNumber":135,"Text":"Zeg: Ieder onzer wacht de uitkomst; wacht dus; want gij zult zekerlijk hierna weten, wie den rechten weg hebben gevolgd, en welke op den rechten weg zijn geleid"}]}