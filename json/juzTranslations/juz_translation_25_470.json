{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":41,"VerseNumber":47,"Text":"KukuYe kuphela apho ulwazi lweYure lulindelekileyo. Kananjalo iziqhamo aziphumi kumaqokobhe azo, kungekho mazi izalayo ingazali ngolwazi lwaKhe. Ke kaloku ngeMini Aya kukhwaza kubo (Athi) : “Aphi na amahlulelane aM?’’ Baya kuthi bona, “Thina sikwazisa ukuba akusekho naliphi na ingqina phakathi kwethu2’’ (elazi loo nto)"},{"SurahNumber":41,"VerseNumber":48,"Text":"Abaya kunyamalala kubo ngabo babedla ngokucela kubo ngaphambili, yaye baya kuba besazi ngokuqinisekileyo okokuba abayi kuba nandawo yakuphuncula (esohlwayweni sika-Allâh)"},{"SurahNumber":41,"VerseNumber":49,"Text":"Umntu akadinwa kukuthandaza acele (izinto) ezilungileyo, kodwa esakuchukunyiswa kokubi, ulahlekelwa lithemba athi khulubembe"},{"SurahNumber":41,"VerseNumber":50,"Text":"Ze kuthi xa Simenze wangcamla inceba evela kuThi emva kwenkxwaleko ebikhe yamfumana, asuke athi: “Oku kuziimfanelo zam, yaye andiqondi ukuba iYure iya kuhla kanti naxa ndibuyiselwa eNkosini yam, inene okwam okukuYo kuya kuba kokona kulungileyo.” Kodwa Thina Siya kubaxelela abo babengakholwa ngoko bakwenzayo, kwaye Siya kubenza bangcamle isohlwayo esikhulu"},{"SurahNumber":41,"VerseNumber":51,"Text":"Kananjalo Sithi Sisakubonelela umntu ngobuBele, asuke atshikile, achaselele phayaa; kodwa esakufunyanwa bububi aqale enze imilembelele emide yemithandazo"},{"SurahNumber":41,"VerseNumber":52,"Text":"Yithi: “Niyayibona na ukuba le ‘Kur’ân ivela kuAllâh kodwa anikholwa kuyo, ngubani na olahleke ngakumbi ukugqitha lowo usekuphikiseni (icebo lika-Allâh)"},{"SurahNumber":41,"VerseNumber":53,"Text":"Siya kubabonisa imiqondiso yeThu ke elundini nakubo buqu kude kucace kubo ukuba (i’Kur’ân) iyinyaniso. Kanti akwanelanga na ukuba (nazi) ngeNkosi yenu ukuba Yona IliNgqina ngaphezu kweento zonke"},{"SurahNumber":41,"VerseNumber":54,"Text":"Yeha, basezintandabuzweni ngendibano neNkosi yabo, yeha Yona Irhangqele izinto zonke"},{"SurahNumber":42,"VerseNumber":1,"Text":"Hâ-Mim"},{"SurahNumber":42,"VerseNumber":2,"Text":"‘Ayn,-Sîn-’Kâf"},{"SurahNumber":42,"VerseNumber":3,"Text":"Utyhile ngolo hlobo ke kuwe (Muhammad) nakwabo bangaphambili kunawe uAllâh, uSobunganga, uSobulumko"},{"SurahNumber":42,"VerseNumber":4,"Text":"KokwaKhe okusemazulwini nokusemhlabeni, kwaye Uphakamile Yena, Mkhulu"},{"SurahNumber":42,"VerseNumber":5,"Text":"Amazulu aphantsela ukucandeka emantla kwawo kanti neengelosi zizukisa (uAllâh) ngendumiso yeNkosi yazo, zicelela abo basemhlabeni itarhu. Inene nguAllâh OnguMxoleli, uSozinceba"},{"SurahNumber":42,"VerseNumber":6,"Text":"Bona abo bazithabathela abahlobo abangabanye ngaphandle kwaKhe uAllâh UsenguMlondolozi wabo, ke wena (Muhammad) akungomlawuli wabo"},{"SurahNumber":42,"VerseNumber":7,"Text":"Ngoko ke Thina Sityhile i’Kur’ân yesiArabhu khona ukuze ulumkise uNozala wezixeko (iMakkah) nezo (zixeko) zimngqongileyo, ulumkise kananjalo ngeMini yeNdibano, ekungekho ntandabuzo ngayo. Elinye iqela liya kuba sePaladesi lize elinye iqela libe seDangatyeni"},{"SurahNumber":42,"VerseNumber":8,"Text":"Ukanti ukuba uAllâh Ebethanda, Ebengabenza babe kwiNkolo enye, kodwa ke Yena Ungenisa lowo Athande ukumngenisa kwiNceba yaKhe. Bona ke abenzi bobubi abanamkhuseli bengenaye namncedi"},{"SurahNumber":42,"VerseNumber":9,"Text":"Makube mhlawumbi bazithabathele bakhuseli bambi ngaphandle kwaKhe? Kodwa uAllâh Yena nguMkhuseli, yaye Unika ubomi kwabafileyo, ukanti Yena Unamandla ngaphezulu kunezinto zonke"},{"SurahNumber":42,"VerseNumber":10,"Text":"Ke kaloku nantoni na eningangqinelaniyo ngayo isigwebo sayo sibhekiseni kuAllâh. (Yithi): “Lowo nguAllâh, iNkosi yam; kukuYe apho ndithembele khona, kukuYe nalapho ndiza kubuyela khona.”"},{"SurahNumber":42,"VerseNumber":11,"Text":"UMdali wamazulu nomhlaba, Wanenzela abalingane benu Ebakhupha kwiziqu zenu, nezilwanyana eziyimfuyo yenu Wazenzela abalingane bazo, Aze ngale ndlela Anandise, akukho nto ifana naYe, yaye Yena nguSokuva, uSokubona"},{"SurahNumber":42,"VerseNumber":12,"Text":"ZezaKhe izitshixo zamazulu nomhlaba, Wandisela, isixhaso lowo Athandileyo Aze Amenzele umlinganiselo wakhe, Inene Yena Unolwazi ngaphezu kweento zonke"},{"SurahNumber":42,"VerseNumber":13,"Text":"Yena Umisele kwinkolo yenu oko Wakuyalela uNûh noko Sikutyhile kuwe (Muhammad), noko Sakuyalela kuIbrâhîm noMûsâ no’Isâ ukumisela inkolo, hayi ukwenza iyantlukwano kuyo. Okunzima kwabo bayamanisa abanye kuAllâh koko ubamemela kuko. uAllâh Uzikhethela lowo Athande ukuzikhethela yena, Akhokelele kuYe lowo ubuyela kuYe (ngenguquko)"},{"SurahNumber":42,"VerseNumber":14,"Text":"Ke kaloku abazanga babe neyantlukwano de kwaba semva kokufika kolwazi kubo ngenxa yomona nobutshaba phakathi kwabo. Yaye ukuba kwakungekho ngenxa yelizwi esele laphumayo livela eNkosini yakho (ukulibazisa ukufika kwesohlwayo) kude kube lixesha, elimisiweyo, umcimbi ngowusele wagqitywa kudala phakathi kwabo. Kananjalo inene abo babenikwe ilifa lesiBhalo emva kwabo mayela naso baba neentandabuzo ezimandla"},{"SurahNumber":42,"VerseNumber":15,"Text":"Ngoko ke wena memela abantu kuloo (nkolo ka-Allâh) uhlale useNdleleni ethe Tye njengoko uyalelwe, ungalandeli (izinto) abakekelele ngakuzo koko wena yithi : “Mna ndikholwe koko kutyhilwe nguAllâh kwisiBhalo (i’Kur’ân), yaye ndiyalelwe ukuba ndenze ubulungisa phakathi kwenu. UAllâh yiNkosi yethu ekwayiNkosi yenu. Thina sinezenzo zethu nani ninezenzo zenu akukho ngxoxo phakathi kwethu nani. UAllâh Uza kusibuyisela (kuye) sonke yaye kukuye apho isiphelo sohambo sikhoyo.”"},{"SurahNumber":42,"VerseNumber":16,"Text":"Abo baphikisana (nabakholwayo) ngoAllâh emveni kokuba sele Amkelwe, ukuphikisa kwabo akunto yanto kwiNkosi yabo, yaye phezu kwabo kukho ingqumbo (yaKhe) kwaye okwabo sisohlwayo esibuhlungu"},{"SurahNumber":42,"VerseNumber":17,"Text":"NguAllâh Othumele iNcwadi ngenyaniso kunye nesikali (sokwahlula ubulungisa nentswela-bulungisa). Ingaba yintoni na enokwenza uqiqe? Mhlawumbi iYure sele ikufuphi"},{"SurahNumber":42,"VerseNumber":18,"Text":"Abo bangakholwayo kuyo abanamonde ngayo, kodwa bona abo bakholwayo bayayoyika, besazi okokuba iyinyaniso. Yeha abo bayiphikayo iYure basekulahlekeni kokwenene"},{"SurahNumber":42,"VerseNumber":19,"Text":"UAllâh UnobuBele kwizicaka zaKhe; Unika imbonelelo kulowo Athande ukumnika. Yaye Yena nguSomandla uSobunganga"},{"SurahNumber":42,"VerseNumber":20,"Text":"Lowo unqwenela isivuno soBomi oBuzayo Siyamandisela isivuno (somvuzo). Ke lowo unqwenela isivuno seli hlabathi Siyamnika sona eso, kodwa akayi kuba nasabelo kuBomi oBuzayo"},{"SurahNumber":42,"VerseNumber":21,"Text":"Okanye mhlawumbi banamahlulelane abayalele ukuba babe nenkolo uAllâh Anganikanga mvume ngayo? Ukuba bekungekho ngenxa yelizwi elicacileyo, ngowusele wagqitywa kudala umcimbi phakathi kwabo. Inene abenzi bobubi baya kufumana isohlwayo esibuhlungu"},{"SurahNumber":42,"VerseNumber":22,"Text":"Uza kubabona abenzi bobubi besoyika oko bakusebenzelayo yaye (isohlwayo sika-Allâh) siza kubahlela. Ke bona abo bakholwayo baya kuba kumacandelo obumnandi ePaladesi, befumana yonke into abathande ukuyifumana phambi kweNkosi yabo. Oko koko kububuBele obukhulu"},{"SurahNumber":42,"VerseNumber":23,"Text":"Oko kukuba uAllâh Anike iindaba ezivuyisayo kwizicaka zaKheezikholwayozezenzoezilungileyo.Yithi(Muhammad): “Andinihlawulisi nento le (ngalo myalezo) koko kukulunga kuphela kwizizalwana, kanti ke nabani na owenza isenzo esilungileyo Siya kumongezelela okulungileyo kuso apho. Inene uAllâh nguMxoleli, Uyabulela"},{"SurahNumber":42,"VerseNumber":24,"Text":"Okanye bathi: “(UMuhammad) uqambe ubuxoki ngoAllâh?’’ kodwa ukuba uAllâh Ebethanda Ebengasuka ayitywine intliziyo yakho, yaye uAllâh Uyabutshabalalisa ubuxoki Amisele inyaniso ngelizwi laKhe. Inene, Yena nguSolwazi woko kusezifubeni"},{"SurahNumber":42,"VerseNumber":25,"Text":"Nguye Owamkela inguquko kwizicaka zaKhe Axolele nezenzo ezigwenxa, yaye Uyakwazi enikwenzayo"},{"SurahNumber":42,"VerseNumber":26,"Text":"Kwaye Uyayiphendula imithandazo yabo bakholwayo (kuYe), benze izenzo zobulungisa, Abongezelele ubuBele baKhe. Kodwa bona abangakholwayo baya kufumana isohlwayo esibi kunene"},{"SurahNumber":42,"VerseNumber":27,"Text":"Ukuba ngaba uAllâh Wayezandisele iimbonelelo (zonke) izicaka zaKhe, zaziya kwenza ingcinezelo ehlabathini. Kodwa Yena Uthulula umlinganiselo Athande ukuthulula wona. Inene Yena Uyazazi izicaka zaKhe Uyabona"},{"SurahNumber":42,"VerseNumber":28,"Text":"Nguye Othoba imvula emva kokuphelelwa kwabo lithemba, Aze Asasaze inceba yaKhe, kaloku Yena nguMkhuseli, Ufanelwe kukudunyiswa"},{"SurahNumber":42,"VerseNumber":29,"Text":"Kananjalo omnye wemiqondiso yaKhe kukudalwa kwamazulu nomhlaba noko Akusasaze kuwo kuzizidalwa. Ukanti kukuYe ukuziqokelela ndawonye xa Ethandile kulula"},{"SurahNumber":42,"VerseNumber":30,"Text":"Ke kaloku nantoni na enihlelayo engumonakalo oko koko kwenziwa zizandla zenu, kodwa Yena Uxolela kakhulu"},{"SurahNumber":42,"VerseNumber":31,"Text":"Kanti ke aniyi kumenza Asilele (uAllâh) emhlabeni. Yaye aninawumbi umkhuseli ngaphandle koAllâh"},{"SurahNumber":42,"VerseNumber":32,"Text":"Kananjalo omnye wemiqondiso yaKhe ziinqanawa elwandle ezingathi ziintaba"},{"SurahNumber":42,"VerseNumber":33,"Text":"Ukuba Ebethanda Yena Ebengawumisa (ngxishi) umoya, zize (ezo nqanawa) zingahambi (elwandle). Inene kuko oko kukho imiqondiso kuye nabani na onomonde, onombulelo"},{"SurahNumber":42,"VerseNumber":34,"Text":"Kungenjalo Ebengasuka Abatshabalalise ngenxa yoko bakwenzayo (kuzizono); kodwa Yena uxolela kakhulu"},{"SurahNumber":42,"VerseNumber":35,"Text":"Abo banamaphike ngemiqondiso yeThu mabazi (kakuhle) okokuba abayi kuba nandawo yakuphuncula (esohlwayweni sika-Allâh)"},{"SurahNumber":42,"VerseNumber":36,"Text":"Ke kaloku nantoni na eniyinikwayo (loo nto) yeyolonwabo lobomi basemhlabeni. Kodwa oko kuku-Allâh kukona kuthabatha ixesha elide kwabo bakholwayo babeke ithemba labo eNkosini yabo"},{"SurahNumber":42,"VerseNumber":37,"Text":"Abo baziphephayo izono zabo nezenzo zokungcola bathi xa benomsindo baxolele"},{"SurahNumber":42,"VerseNumber":38,"Text":"Nabo baye basabela eNkosini yabo, benza iSalah nabasombulula imicimbi yabo ngemboniswano phakathi kwabo, banikele (kumalizo) oko Sibanike kona"},{"SurahNumber":42,"VerseNumber":39,"Text":"Nabo bathi xa bethwaxwe yingcinezelo bazikhusele"},{"SurahNumber":42,"VerseNumber":40,"Text":"Ke kaloku imbuyekezo yesenzo esingcolileyo sisenzo esingcole ngokufana naso kodwa ke lowo uxolelayo, enze noxolelwaniso umvuzo wakhe ukuAllâh. Inene Yena Akabathandi abenzi bobubi"},{"SurahNumber":42,"VerseNumber":41,"Text":"Kananjalo lowo uziphindezelayo emva kokuba enziwe ubugwenxa, kwabo banjalo akukho sizathu (sakusoleka)"},{"SurahNumber":42,"VerseNumber":42,"Text":"Isizathu (sokusoleka) sikulowo wona abantu enze ingcinezelo emhlabeni engenalungelo. Abenza (oko) baya kufumana isohlwayo esibuhlungu"},{"SurahNumber":42,"VerseNumber":43,"Text":"Lowo unyamezelayo, axolele inene oko yenye yezinto (ezibonakalisa) ukuzinikela (kakhulu kuAllâh)"},{"SurahNumber":42,"VerseNumber":44,"Text":"Ke lowo uAllâh amyekele ekulahlekeni akuyi kubakho mkhuseli kuye ngaphaya kwaKhe (uAllâh), kananjalo uya kubabona abenzi bobubi xa bebona isohlwayo baya kuthi: “Ingaba ikhona na indlela yokubuyela (ehlabathini) kwakhona"},{"SurahNumber":42,"VerseNumber":45,"Text":"Kantiuzakubabonabesondezwakuwo(uMlilo), bethotyiselwa ngokuhlazeka, belaqaza, ngomnqweno. Abo bakholwayo baya kuthi: “Inene abona balahlekelwa bokwenyani ngabo balahlekelwe ziziqu zabo neentsapho zabo ngeMini yoVuko, Yeha, abenzi bobubi bakwisohlwayo esingapheliyo.”"},{"SurahNumber":42,"VerseNumber":46,"Text":"Kananjalo abayi kuba namhlobo wakubanceda ngaphandle koAllâh. Yaye lowo uyekelwe nguAllâh ekulahlekeni akukho ndlela kuye"},{"SurahNumber":42,"VerseNumber":47,"Text":"Sabelani eNkosini yenu ingekafiki iMini evela kuAllâh ekungekhe kubekho nto iyigxothayo. Akukho lukhuseleko niya kulufumana ngaloo Mini, kungayi kubakho kuphika kuni"},{"SurahNumber":42,"VerseNumber":48,"Text":"Kanti ukuba bayatshikila Thina Asikuthumelanga kubo ukuba ube ngumlondolozi wabo, okwakho wena kukuvakalisa, ke kaloku xa Sithe Senza umntu wangcamla inceba evela kuThi, uye ayivuyele, kodwa athi xa ububi bumthwaxa ngenxa yoko kuvezwe zizandla zakhe inene umntu angabi nambulelo"},{"SurahNumber":42,"VerseNumber":49,"Text":"Loluka-Allâh ulongamelo lwamazulu nomhlaba. Yena Udala loo nto Athande ukuyidala. Anike lowo Athande ukumnika (abantwana) abaziintombi, Anike lowo Athande ukumnika amakhwenkwe"},{"SurahNumber":42,"VerseNumber":50,"Text":"Kungenjalo Abenzele amakhwenkwe neentombi, Enze udlolo lowo Athande ukumenza, Inene Yena nguSolwazi, uSomandla"},{"SurahNumber":42,"VerseNumber":51,"Text":"Kananjalo asikokwakhe nawuphi na umntu ukuba uAllâh Athethe naye ngaphandle kokuthetha naye ngesiTyhilelo okanye ngaphaya komkhusane okanye Athumele isiThunywa simtyhilelengemvumeyaKheokoAthandeukuba(Amtyhilele kona). Inene Yena Uphakamile, Unobulumko"},{"SurahNumber":42,"VerseNumber":52,"Text":"sisityhile ngolo hlobo ke isiTyhhilelo somyalelo weThu (i’Kur’ân). Wena wawungazi siBhalo, (ungalwazi) ukholo kodwa ke Thina Sisenze (isiBhalo) saba lukhanyiselo eSikhokela ngalo lowo Sithande ukumkhokela kwizicaka zeThu. Kwaye inene wena (Muhammad) ukhokelela eNdleleni ethe Tye"},{"SurahNumber":42,"VerseNumber":53,"Text":"INdlela ka-Allâh (loWo) izezaKhe zonke (izinto) ezisemazulwini nasemhlabeni. Yeha! KukuAllâh apho zonke izinto ziza kubuyela khona"},{"SurahNumber":43,"VerseNumber":1,"Text":"Hâ-Mim"},{"SurahNumber":43,"VerseNumber":2,"Text":"(Ndifunga) ngeNcwadi (i’Kur’ân) ecacileyo"},{"SurahNumber":43,"VerseNumber":3,"Text":"Inene, Siyenze yayi’Kur’ân engesiArabhu khon’ukuze nibe nokuyiva (intsingiselo yayo)"},{"SurahNumber":43,"VerseNumber":4,"Text":"Kananjalo yona ikuNozala weNcwadi1 okuThi, ixabisekile, izele bubulumko"},{"SurahNumber":43,"VerseNumber":5,"Text":"Siwuhluthe na umyalezo kuni, Sinigxothe ngokuba ningabantu abagabadele batsiba imida"},{"SurahNumber":43,"VerseNumber":6,"Text":"Kodwa bangaphi abaProfeti eSabathumela phakathi kwabantu bamandulo"},{"SurahNumber":43,"VerseNumber":7,"Text":"Ukanti akukho Mprofeti wakha wafika kubo bangamgculeli"},{"SurahNumber":43,"VerseNumber":8,"Text":"Sabatshabalalisa ke Thina, ababenamandla ngaphezulu kunabo, (nabo) baba ngumzekelo wabantu ababandulelayo"},{"SurahNumber":43,"VerseNumber":9,"Text":"Kanti xa unokubabuza: “Ngubani owadala amazulu nomhlaba?’’ Inene baza kukuxelela okokuba: “Adalwa nguSobunganga, uSolwazi.”"},{"SurahNumber":43,"VerseNumber":10,"Text":"Owanenzela umhlaba waba ngumandlalo wenu ekukho iindlela eninokuthi nikhokeleleke ngazo"},{"SurahNumber":43,"VerseNumber":11,"Text":"Othumela imvula phantsi ivela esibhakabhakeni ingemilinganiselo eqingqiweyo, ke kaloku ngayo Sivuselela umhlaba ofileyo niya kuvuswa ngolo hlobo ke nani"},{"SurahNumber":43,"VerseNumber":12,"Text":"Yena loWo Wadalela zonke izinto amaqabane azo, Wanenzela iinqanawa neenkomo (namahashe) eniye niziqabele (nihambe ngazo)"},{"SurahNumber":43,"VerseNumber":13,"Text":"Khona ukuze nihlale emihlana yazo nikhumbule uBabalo lweNkosi yenu, xa nihlala phezu kwazo nisithi: “Uzuko malube kuloWo Wenze esi (sithuthi) saba phantsi kolawulo lwethu, (ngapha koko) besingekhe sisoyise"},{"SurahNumber":43,"VerseNumber":14,"Text":"Yaye kananjalo eNkosini yethu kulapho siza kubuyela khona.”"},{"SurahNumber":43,"VerseNumber":15,"Text":"Kodwa (ngoko kunjalo) babalela kuYe isahlulo esingabanye kwizicaka zaKhe, inene umntu akanambulelo"},{"SurahNumber":43,"VerseNumber":16,"Text":"Okanye Yena (uAllâh), Uzithabathele koko Wakudalayo, iintombi Waza nina Wanikhethela oonyana kusini na"},{"SurahNumber":43,"VerseNumber":17,"Text":"Ke kaloku xa omnye kubo enikwa iindaba ezimnandi zoko akubalela kuSozinceba, ubuso bakhe, buyafiphala, azicinezele kukukhathazeka kwakhe"},{"SurahNumber":43,"VerseNumber":18,"Text":"Ingaba lowo ukhuliswe ngezihombiso5, ongakwazi kuyicacisa into ayithethayo ngexesha lembambano, (ubalelwa kuAllâh)"},{"SurahNumber":43,"VerseNumber":19,"Text":"Kananjalo benze iingelosi ezizizicaka zikaSozinceba zaba ngabasetyhini, babekhona na ukudalwa kwazo? Ubungqina babo buza kubhalwa phantsi yaye baza kubuzwa"},{"SurahNumber":43,"VerseNumber":20,"Text":"Kananjalo bathi (xa bezithethelela bodwa): “Ukuba uSozinceba Ebengathandanga, besingekhe sizinqule (ezi zithixo zethu).’’ Akukho lwazi banalo mayela noko, abakwenzayo kukuqamba ubuxoki"},{"SurahNumber":43,"VerseNumber":21,"Text":"Okanye kukho incwadi eSibanike yona mhlawumbi phambi kwayo (i’Kur’ân), ekuyiyona babambelele kuyo"},{"SurahNumber":43,"VerseNumber":22,"Text":"Ngapha koko bathi: “Inene thina safumana oobawo besenkolweni (ethile) thina ke silandela ezinyaweni zabo, sisendleleni (elungileyo).’’"},{"SurahNumber":43,"VerseNumber":23,"Text":"Ngokukwanjalo ke Thina Asizanga Sathumela Mlumkisi kuso nasiphi na isixeko baze abazizityebi baso bangathi: “Inene thina safumana oobawo bethu besenkolweni, silandela ezinyaweni zabo ke thina.”"},{"SurahNumber":43,"VerseNumber":24,"Text":"(UMlumkisi ngamnye) wathi (ebantwini): “Nokuba ndiniphathele isiKhokelo esingcono kuneso (siyiloo nkolo) nafumana ooyihlo bekuso?’’ Bathi bona: “Inene thina koko nikuthunyiweyo asikholwa.’’"},{"SurahNumber":43,"VerseNumber":25,"Text":"Sathabatha impindezelo ke Thina kubo; khawubone ke ukuba saba njani na isiphelo sabaphikisi"},{"SurahNumber":43,"VerseNumber":26,"Text":"Yabona xa uIbrâhîm wathi kuyise nakubantu bakubo: “Inene mna ndiyazikhwebula koko nikunqulayo"},{"SurahNumber":43,"VerseNumber":27,"Text":"Ngaphandle kwaloWo Wandidalayo, yaye Yena Uya kundikhokela.’’"},{"SurahNumber":43,"VerseNumber":28,"Text":"Kananjalo oko wakwenza kwaba lilizwi elashiyeka phakathi kwenzala yakhe ukwenzela ukuba babe nokubuyela (eNdleleni)"},{"SurahNumber":43,"VerseNumber":29,"Text":"Ke kaloku Mna (Allâh) Ndanika aba bantu abangabanquli zithixo ubomi bolonwabo, nooyise kwada kwafika inyaniso noMthunywa ocacileyo (uMuhammad)"},{"SurahNumber":43,"VerseNumber":30,"Text":"Kodwa yathi inyaniso isakufika kubo bathi bona: “Ngumlingo lo, yaye thina asikholwa kuwo.’’"},{"SurahNumber":43,"VerseNumber":31,"Text":"Bathi kananjalo: “Kutheni le ‘Kur’ân ingathunyelwanga kweyona ndoda inkulu (kwesinye) sezixeko ezibini"},{"SurahNumber":43,"VerseNumber":32,"Text":"Bangabahlula-hluli benceba yeNkosi yakho na? Sithi nje Ababakhethele indlela yokuphila kubomi beli hlabathi, Saphakamisa abanye babo bangentla kwabanye ngokwamabakala khona ukuze bakwazi ukusebenzisana ngokwengqesho. Kodwa inceba yeNkosi yakho yiyona ingcono ngaphezu kwako konke abakuwanqayo"},{"SurahNumber":43,"VerseNumber":33,"Text":"Ukuba ibingekuko okokuba abantu bebengasuka babe luluntu olunye (lwabantu abangakholwayo) beSiza kwenzela abo bangakholwayo kuSozinceba imizi yabo iisilinga, nemichankcatho, yesilivere yokunyuka"},{"SurahNumber":43,"VerseNumber":34,"Text":"Nezindlu zabo (zibe) neengcango, neesofa zokungqiyama"},{"SurahNumber":43,"VerseNumber":35,"Text":"Nezihombiso zegolide. Kodwa konke oko akunto yanto ngaphandle kokuba zizinto zolonwabo zobomi balo mhlaba. Ukanti uBomi oBuzayo bona obukuAllâh bobabenzi bokulungileyo"},{"SurahNumber":43,"VerseNumber":36,"Text":"Lowo umfanyekisiweyo mayela nenkumbulo kaSozinceba Simnyulela uShaytân ukuba abe ngumhlobo wakhe"},{"SurahNumber":43,"VerseNumber":37,"Text":"Inene wona (amashayâtini) ayaphambukisa eNdleleni (yesiKhokelo) logama bona bezicingela ukuba bangabakhokelelekileyo (baseNdleleni)"},{"SurahNumber":43,"VerseNumber":38,"Text":"Ade (umntu) afike kuThi (ngeMini yoMgwebo), athi: “O, akwaba kwakubekho umgama ongangophakathi kwempuma nentshona phakathi kwethu, ungonjani ukungcola yena umhlobo.”"},{"SurahNumber":43,"VerseNumber":39,"Text":"Kubekungasayikuncedanto(ukutsholoomazwi) ngaloo Mini, emveni kokuba sele nonile, sele nisabelana ngesohlwayo"},{"SurahNumber":43,"VerseNumber":40,"Text":"Ingaba (Muhammad) uza kuyikhokela imfama okanye lowo usekulahlekeni okucacileyo"},{"SurahNumber":43,"VerseNumber":41,"Text":"Enokuba Singakuthabatha (ngokufa), inene Thina Siza kuthabatha impindezelo kubo"},{"SurahNumber":43,"VerseNumber":42,"Text":"Kanti nokuba Singakubonisa na oko Sibathembise kona (kusisohlwayo), inene Thina Sigqibelele ukwazi ukwenza"},{"SurahNumber":43,"VerseNumber":43,"Text":"Ngoko ke wena bambelela koko kutyhilwe kuwe. Inene wena useNdleleni ethe Tye"},{"SurahNumber":43,"VerseNumber":44,"Text":"Inene yona (i’Kur’ân) iyinkumbuzo kuwe nabantu bakho, yaye niza kubuzwa"},{"SurahNumber":43,"VerseNumber":45,"Text":"Ke kaloku buza abo Sabathumela phambi kwakho ngabaThunywa beThu. Ingaba Sakha Senza abanye oothixo na ngaphandle koSozinceba"},{"SurahNumber":43,"VerseNumber":46,"Text":"Kananjalo Thina Sathuma uMûsâ nemiqondiso yeThu kuFir’awn nobukumkani bakhe, ke kaloku wathi (uMûsâ): “Inene mna ndingumthunywa weNkosi yamaphakade.”"},{"SurahNumber":43,"VerseNumber":47,"Text":"Kodwa wathi esakufika nemiqondiso yeThu, ngoko nangoko bahleka"},{"SurahNumber":43,"VerseNumber":48,"Text":"Ke kaloku akukho mqondiso eSababonisa wona owawungemkhulwanga kunobesele Sibabonise wona8 (ngaphammbili kunawo) Sabahlasela ngesibetho ke khona ukuze babuyele ngenguquko"},{"SurahNumber":43,"VerseNumber":49,"Text":"Ke kaloku bathi kuMûsâ: “Hini na wena menzi wemilingo cela eNkosini yakho ngoko Ikuthembise ngako. Inene thina siya kuba ngabakhokelelekileyo9.”"},{"SurahNumber":43,"VerseNumber":50,"Text":"Kodwa Sithi Sisakusisusa isibetho kubo, balaphule ngoko nangoko ilizwi labo (lesithembiso)"},{"SurahNumber":43,"VerseNumber":51,"Text":"Ke kaloku uFir’awn wakhwaza ebantwini bakhe; wathi: “Hini na bantu bam, ubukumkani baseYiputa asibobam na, nale milambo impompoza phantsi kwam, kanti aniboni na"},{"SurahNumber":43,"VerseNumber":52,"Text":"Okanye ayindim ongcono kunaye na lo (uMûsâ) ongento yanto, engakwazi nakucacisa (nto)"},{"SurahNumber":43,"VerseNumber":53,"Text":"Kutheni ke kungabekwanga zacholo zagolide phezu kwakhe okanye eze ehamba kunye neengelosi?”"},{"SurahNumber":43,"VerseNumber":54,"Text":"Wabaqhatha ke abantu bakhe, (uFir’awn) nabo bamthobela, inene bona babengabantu ababe nendelelo bengenantobeko (kuAllâh)"},{"SurahNumber":43,"VerseNumber":55,"Text":"Ke kaloku ukuSenza kwabo umsindo, Sathabatha impindezelo kubo, Sabatshonisa emanzini bonke"},{"SurahNumber":43,"VerseNumber":56,"Text":"Kananjalo Sabenza baba sisibonelo nomzekelo kubantu abasezayo"},{"SurahNumber":43,"VerseNumber":57,"Text":"Ke kaloku xa unyana kaMaryam wenziwa umzekelo, abantu bakuni bakhawulezisa bahleka ngokuvakalayo"},{"SurahNumber":43,"VerseNumber":58,"Text":"Ke kaloku bathi: “Ingaba ngabethu na oothixo abangcwele okanye nguye (uYesu)” (oku)11babengakuthetheli (kufanisa) ngaphandle kokwenzela impikiswano (njee) eneneni bona ngabantu abathanda impikiswano"},{"SurahNumber":43,"VerseNumber":59,"Text":"Yena (u’Isâ) wayengeyonto yimbi ngaphandle kokuba sisiCaka eSathulula uBabalo phezu kwaso, yaye Samenza waba ngumzekelo (omhle) kuBantwana bakwaSirayeli"},{"SurahNumber":43,"VerseNumber":60,"Text":"Ke kaloku ukuba Sasithandile ngeSenza (endaweni yenu nina bantu) iingelosi emhlabeni, zilandelelana (ezinye emva kwezinye)"},{"SurahNumber":43,"VerseNumber":61,"Text":"Inene yena (u’Isâ) uya kuba (ngumqondiso) wokwaziwa kweYure, ngoko ke wena ungabi nakuthandabuza ngayo, landela Mna. Le yiNdlela ethe Tye"},{"SurahNumber":43,"VerseNumber":62,"Text":"Kananjalo ungavumeli uShaytân akuphambukise. Inene, yena kuwe ulutshaba olucacileyo"},{"SurahNumber":43,"VerseNumber":63,"Text":"Ke kaloku ekufikeni kuka’Isâ nemiqondiso ecacileyo, wathi: “Mna ndize kuni nobulumko, nokuza kunicacisela ngeminye iimibandela eniphikisana ngayo ngoko ke yoyikani uAllâh nindithobele"},{"SurahNumber":43,"VerseNumber":64,"Text":"Inene uAllâh yiNkosi yam, ekwayiNkosi yenu. Khonzani Yena ke, le yiNdlela ethe Tye.”"},{"SurahNumber":43,"VerseNumber":65,"Text":"Kodwa zona iimvaba zaya zaba ziintlaba zahlukane phakathi kwazo (akwabikho kuvumelana), Ngoko ke Yeha ke esohlwayweni seMini ebuhlungu kwabo benza ubugwenxa"},{"SurahNumber":43,"VerseNumber":66,"Text":"Ingaba balindele (nto yimbi) na ngaphandle kweYure eza kubafikela bengaqondi"},{"SurahNumber":43,"VerseNumber":67,"Text":"Abahlobo abakhulu ngaloo Mini baya kuba ziintshaba omnye komnye ngaphandle kwabenzi bokulungileyo"},{"SurahNumber":43,"VerseNumber":68,"Text":"(Abo uAllâh Aya kuthi kubo): “Hini na zicaka zaM akukho koyika kuya kubakho malunga nani ngayo le Mini, ningayi kunxunguphala nakunxunguphala"},{"SurahNumber":43,"VerseNumber":69,"Text":"(Nina) nakholwayo kwiiVesi zeThu naba ngamaMuslim"},{"SurahNumber":43,"VerseNumber":70,"Text":"Ngenani ePaladesi, nina nabafazi benu nigcobile"},{"SurahNumber":43,"VerseNumber":71,"Text":"Okuya kuhanjiswa phakathi kwabo zizitya neendebe zegolide. Phakathi kuzo apho iya kuba kuko konke okunqwenelwa ngumphefumlo nokuchulumancisa amehlo, yaye niya kuhlala apho naphakade"},{"SurahNumber":43,"VerseNumber":72,"Text":"Leyo ke yiPaladesi enenzelwe ukuba ziindlalifa zayo ngenxa yoko (kuzizenzo ezilungileyo) nakwenzayo"},{"SurahNumber":43,"VerseNumber":73,"Text":"Okwenu apho ziziqhamo ezininzi eniya kudla kuzo"},{"SurahNumber":43,"VerseNumber":74,"Text":"Inene zona izaphula-mthetho ziya kuba sesohlwayweni, zihlale apho ngonaphakade"},{"SurahNumber":43,"VerseNumber":75,"Text":"(Isohlwayo eso) asiyi kuvunyelwa sithothe kubo, yaye bona apho baya kulahlekelwa lithemba"},{"SurahNumber":43,"VerseNumber":76,"Text":"Ke kaloku ayiSithi ababenza ubugwenxa ngabo ngokwabo ababa ngabenzi bobugwenxa"},{"SurahNumber":43,"VerseNumber":77,"Text":"Ke kaloku baza kuthi: “O, Mâlik12, khawenze iNkosi yakho Isenze sitshabalale (kube kanye)! ‘’Uya kuthi yena: “Inene niza kuhlala (ninjalo).”"},{"SurahNumber":43,"VerseNumber":78,"Text":"Inene nina Sinizele nenyaniso kodwa uninzi lwenu luyichasile inyaniso"},{"SurahNumber":43,"VerseNumber":79,"Text":"Okanye banecebo abaliqulunqileyo na? NaThi Siqulunqa (eleThu) nje"},{"SurahNumber":43,"VerseNumber":80,"Text":"Okanye bacinga ukuba aSiziva iintetho zabo zasemakhusini? Ewe nje kwaye iziThunywa zeThu ziba kunye nabo zibhala"},{"SurahNumber":43,"VerseNumber":81,"Text":"Yithi (Muhammad): “Ukuba uSozinceba Ebenonyana mna bendiya kuba ngowokuqala ukuba ngomnye wabanquli (bakhe loo nyana lowo).”"},{"SurahNumber":43,"VerseNumber":82,"Text":"Uzuko malube kwiNkosi yamazulu nomhlaba, iNkosi yeTrone, Engentla (lee) kwezo nto bazibalela (kuYo)"},{"SurahNumber":43,"VerseNumber":83,"Text":"Ngoko ke bayeke (njalo) bancokole amampunge bazonwabise de bagagane neMini yabo leyo bathenjiswe ngayo"},{"SurahNumber":43,"VerseNumber":84,"Text":"Kananjalo nguYe onguThixo (Okukuphela kwaKhe) ezulwini nasemhlabeni, yaye Yena nguSolwazi, uSobulumko"},{"SurahNumber":43,"VerseNumber":85,"Text":"Usikelelekile Yena loWo ulongamelo lwamazulu nomhlaba ilolwaKhe nako konke okuphakathi kwawo, Yena loWo ulwazi lweYure lukuYe, ekukuYe apho niza kubuyiselwa khona"},{"SurahNumber":43,"VerseNumber":86,"Text":"Abo babanqulayo ngaphandle kwaKhe (uAllâh) abanawo amandla okuthethelela; kuphela ngabo bangqinela inyaniso (abaya kunikwa igunya lokuthethelela), yaye bayazi"},{"SurahNumber":43,"VerseNumber":87,"Text":"Ke kaloku xa ubabuza okokuba ngubani na owabadalayo, ngokuqinisekileyo baza kuthi: “nguAllâh.’’ (ke ngoku) baqhathwe yintoni"},{"SurahNumber":43,"VerseNumber":88,"Text":"(UAllâh Uyayamkela) intetho yakhe (uMuhammad) ethi: “O Nkosi yam, inene aba bantu (ngabantu) abangakholwayo.”Ngoko ke wena zikhwebule kubo, uthi: “Makube luxolo.’’ Kodwa baza kwazi"},{"SurahNumber":43,"VerseNumber":89,"Text":"Ngoko ke suka kubo wena uthi: “Salâm” (makube luxolo) kodwa (kungekudala) baza kwazi"},{"SurahNumber":44,"VerseNumber":1,"Text":"Hâ-Mîm"},{"SurahNumber":44,"VerseNumber":2,"Text":"NgeNcwadi ecacileyo"},{"SurahNumber":44,"VerseNumber":3,"Text":"Inene Thina Sayithumela ngobusuku obusikelelekileyo, Singokulumkisa (uluntu)"},{"SurahNumber":44,"VerseNumber":4,"Text":"Ngabo (obo busuku) kucaciswa into nganye icace gca (yahluke kwenye)"},{"SurahNumber":44,"VerseNumber":5,"Text":"(Yonke)\tinto\tevela\tkuThi,\tinene\tThina\tSayithumela (uMthunywa)"},{"SurahNumber":44,"VerseNumber":6,"Text":"Owaba yinceba evela eNkosini uMlondolozi wakho, inene Yena nguSokuva nguSolwazi"},{"SurahNumber":44,"VerseNumber":7,"Text":"YiNkosi yamazulu nomhlaba noko kuphakathi kwawo, ukuba nifuna ukuqiniseka"},{"SurahNumber":44,"VerseNumber":8,"Text":"Akukho thixo wumbi ngaphandle kwaKhe; Yena Unika ubomi Enze ukufa. YiNkosi yakho, iNkosi yookhokho benu bokuqala"},{"SurahNumber":44,"VerseNumber":9,"Text":"Kodwa\t(abangakholwayo)\tbona\tbasekuthandabuzeni, bezonwabisa (ngokugculela nokubhoxa)"},{"SurahNumber":44,"VerseNumber":10,"Text":"Lindelani\tke\tiMini\tisibhakabhaka\tsiya\tkuzisa\tuMsi obonakalayo"},{"SurahNumber":44,"VerseNumber":11,"Text":"Oya kugquma abantu. Esi sisohlwayo esibuhlungu"},{"SurahNumber":44,"VerseNumber":12,"Text":"(Baya kuthi): “Nkosi yethu sisusele esi sohlwayo phezu kwethu, inene thina singamakholwa.’’"},{"SurahNumber":44,"VerseNumber":13,"Text":"Uya kubakho njani umkhumbuzi kubo (ngaloo Mini)? Kube kubo kwakufike uMthunywa ocacileyo"},{"SurahNumber":44,"VerseNumber":14,"Text":"Baza bona bamtshikilela besithi: “Ufundisiwe, ungumntu ophambanayo.’’"},{"SurahNumber":44,"VerseNumber":15,"Text":"Inene Thina Siya kusisusa isohlwayo okwethutyana inene nina (bantu ndini) bangakholwayo niya kubuyela (ekungakholweni kwenu)"},{"SurahNumber":44,"VerseNumber":16,"Text":"NgeMini eSiya kubetha ngohlaselo olukhulu, inene Thina Siya kuthabatha impindezelo"},{"SurahNumber":44,"VerseNumber":17,"Text":"Ke kaloku sele Salinga abantu bakwaFir’awn ngaphambili kunabo yaye kwafika kubo uMthunywa ohloniphekileyo (uMûsâ)"},{"SurahNumber":44,"VerseNumber":18,"Text":"(Esithi kuFir’awn): “Nikezela izicaka zika-Allâh kum, inene mna ndinguMthunywa othembekileyo kuwe,”"},{"SurahNumber":44,"VerseNumber":19,"Text":"(Esithi kananjalo kuye): “Musa ukukhukhumala kuAllâh. Inene mna ndize kuwe ndinegunya elicacileyo"},{"SurahNumber":44,"VerseNumber":20,"Text":"Kananjalo mna ndaye ndacela ukhuseleko ngeNkosi yam EkwayiNkosi yakho kuba ngenanindixulube ngamatye"},{"SurahNumber":44,"VerseNumber":21,"Text":"Ke kaloku ukuba akundikholelwa ndiyeke ke.’’"},{"SurahNumber":44,"VerseNumber":22,"Text":"Ekugqibeleni wacela eNkosini yakhe (ekhalazela) ukuba ngenene aba yayingabantu abazizaphula-mthetho"},{"SurahNumber":44,"VerseNumber":23,"Text":"(UAllâh) Wathi: “Wena (Mûsâ) phuma nezicaka zaM ngobusuku, inene niya kuleqwa"},{"SurahNumber":44,"VerseNumber":24,"Text":"Nilushiye ulwandle ngokuzolileyo, inene bona bangumkhosi oza kurhaxiswa.”"},{"SurahNumber":44,"VerseNumber":25,"Text":"Kungakanani okwamasimi nemithombo abakushiya ngemva"},{"SurahNumber":44,"VerseNumber":26,"Text":"Nezityalo nezidiliya zexabiso"},{"SurahNumber":44,"VerseNumber":27,"Text":"Nobunewunewu ababonwatyiswe bubo"},{"SurahNumber":44,"VerseNumber":28,"Text":"Ngaloo ndlela abantu abangabanye baba ziindlalifa zazo (ezo zinto bazishiya ngemva)"},{"SurahNumber":44,"VerseNumber":29,"Text":"Kanti nawo amazulu nomhlaba azanga abalilele yaye abazanga banikwe xesha longezelelweyo"},{"SurahNumber":44,"VerseNumber":30,"Text":"Ke kaloku Sabasindisa abaNtwana bakwaSirayeli kwisohlwayo sehlazo"},{"SurahNumber":44,"VerseNumber":31,"Text":"Esivela kuFir’awn. Inene yena wayesisikhukhumali phakathi kwabagabadeli"},{"SurahNumber":44,"VerseNumber":32,"Text":"Inene Sabakhetha Thina bona (abaNtwana bakwaSirarayeli) ngolwazi ngaphezulu kumazwe onke"},{"SurahNumber":44,"VerseNumber":33,"Text":"Kananjalo Sabanika imiqondiso ekwakukho kuyo uvavanyo olucacileyo"},{"SurahNumber":44,"VerseNumber":34,"Text":"Inene aba bantu bangakholwayo bathi"},{"SurahNumber":44,"VerseNumber":35,"Text":"“Akukho nto injalo apha ngaphandle kokufa kokuqala yaye asizi kuphinda sivuswe"},{"SurahNumber":44,"VerseNumber":36,"Text":"Buyiselani ookhokho bethu (ebomini) kaloku ukuba nithetha inyaniso.”"},{"SurahNumber":44,"VerseNumber":37,"Text":"Ingaba ngabo abangcono okanye ngabantu baseTuba nabo babengaphambili kunabo? Sabatshabalalisa ke Thina (ngokuba) inene bona babezizaphula-mthetho"},{"SurahNumber":44,"VerseNumber":38,"Text":"Ke kaloku Asizanga Sidale amazulu nomhlaba noko kungaphakathi kuwo Siwadalela indlalo"},{"SurahNumber":44,"VerseNumber":39,"Text":"Asizanga Siwadale ngaphandle (kokuwadalela) inyaniso kodwa uninzi lwabo alwazi"},{"SurahNumber":44,"VerseNumber":40,"Text":"Inene iMini yoMgwebo lixesha elityunjelwe bona bonke"},{"SurahNumber":44,"VerseNumber":41,"Text":"IMini apho kungayi kubakho sizalwana siya kunceda esinye isizalwana, bengayi kuncedwa nakuncedwa"},{"SurahNumber":44,"VerseNumber":42,"Text":"Ngaphandle kwabo bakholwayo uAllah Anenceba kubo.Yena nguSobunganga, uSozinceba"},{"SurahNumber":44,"VerseNumber":43,"Text":"Inene wona umthi weZa’kkûm"},{"SurahNumber":44,"VerseNumber":44,"Text":"Uya kuba kukutya kwabenzi bezono"},{"SurahNumber":44,"VerseNumber":45,"Text":"Unjenge-oli emdaka, ebila ngaphakathi eziswini"},{"SurahNumber":44,"VerseNumber":46,"Text":"Njengamanzi abilayo atshisayo"},{"SurahNumber":44,"VerseNumber":47,"Text":"(Kuya kuthiwa kumntu ongumoni): “Mbambeni nimrhuqele esazulwini soMlilo wesiHogo"},{"SurahNumber":44,"VerseNumber":48,"Text":"Nize nigalele phezu kwentloko yakhe isohlwayo samanzi abilayo.”"},{"SurahNumber":44,"VerseNumber":49,"Text":"(Kuya kuthiwa): “Ngcamla ke, wena ungumhlonitshwa, obekekileyo"},{"SurahNumber":44,"VerseNumber":50,"Text":"Inene oku koko nanidla ngokukuphika.”"},{"SurahNumber":44,"VerseNumber":51,"Text":"Inene, abenzi bokulungileyo baya kuba sendaweni yokhuseleko"},{"SurahNumber":44,"VerseNumber":52,"Text":"Phakathi eMiyezweni nemithombo"},{"SurahNumber":44,"VerseNumber":53,"Text":"Bambathe(izambatho)zesilikaesulungekileyonehonjisiweyo, bejongene"},{"SurahNumber":44,"VerseNumber":54,"Text":"(Kuya kuba njalo) Yaye Siya kubatshatisa neeHûrin’ayn1. Ezinamehlo amakhulu, athandekayo"},{"SurahNumber":44,"VerseNumber":55,"Text":"Bayakubizaaphonayiphinaintloboyesiqhamobeseluxolweni naselukhuselekweni"},{"SurahNumber":44,"VerseNumber":56,"Text":"Abasayi kuze bafe apho ngaphandle kokufa kokuqala (kweli hlabathi), yaye Yena Uya kubasindisa entuthumbeni yoMlilo odwanguzayo"},{"SurahNumber":44,"VerseNumber":57,"Text":"NjengobuBele obuvela eNkosini yakho! Oko kuya kuba yimpumelelo enkulu"},{"SurahNumber":44,"VerseNumber":58,"Text":"Inene le (‘Kur’ân) Siyenze yalula elwimini lwakho khona ukuze ukhumbule"},{"SurahNumber":44,"VerseNumber":59,"Text":"Linda ke (Muhammad) nabo oku kwabo balindile"},{"SurahNumber":45,"VerseNumber":1,"Text":"Hâ, Mîm"},{"SurahNumber":45,"VerseNumber":2,"Text":"Ukutyhilwa\rkweNcwadi\t(i’Kur’ân)\rkuvela\rkuAllâh,\ruSobunganga, uSobulumko"},{"SurahNumber":45,"VerseNumber":3,"Text":"Inene emazulwini nasemhlabeni kukho imiqondiso kwabakholwayo"},{"SurahNumber":45,"VerseNumber":4,"Text":"Ke kaloku ekudalweni kwenu noko Akuthe saa kuzizidalwa ezinyakazayo kuyimiqondiso kubantu abaqinisekileyo (elukholweni)"},{"SurahNumber":45,"VerseNumber":5,"Text":"Nasekuphumzaneni kobusuku nemini nakoko uAllâh Akuthumele phantsi kuvela esibhakabhakeni kusisixhaso (imvula) Anika ngaso ubomi emhlabeni emveni kokuba ubungenabomi, nasekukhokeleleni (kwaKhe) umoya, kukho imiqondiso kubantu abaqiqayo"},{"SurahNumber":45,"VerseNumber":6,"Text":"Ezi ziiVesi zika-Allâh ESizicengceleza kuwe ngenyaniso. Ke ngoko yiyiphi (enye) ingxelo Emva kweka-Allah neeVesi zaKhe abaza (kude) bakholwe kuyo"},{"SurahNumber":45,"VerseNumber":7,"Text":"Yeha kuye nawuphi na umoni olixoki"},{"SurahNumber":45,"VerseNumber":8,"Text":"Ozivayo iiVesi zika-Allâh zicengcelezwa kuye, aze aqhubeke nokuba nenkukhumalo abe ngathi akazivanga. Mnike iindaba ezivuyisayo ke ngoko zesohlwayo esibuhlungu"},{"SurahNumber":45,"VerseNumber":9,"Text":"Kananjalo xa esazi nokuba yintoni na ngeeVesi zeThu uyazigculela (enze intlekisa ngazo). Okwabo (banjalo) sisohlwayo esilihlazo"},{"SurahNumber":45,"VerseNumber":10,"Text":"Phambi kwabo sisiHogo noko bakusebenzelayo akuyi kubanceda nto konke-konke noko bakuthathayo (bakunqulayo) ngaphandle koAllâh bekwenza abakhuseli babo. Yaye baya kufumana isohlwayo esikhulu"},{"SurahNumber":45,"VerseNumber":11,"Text":"Le ‘Kur’ân sisiKhokelo. Abo baya bangakholwa kwiiVesi zeNkosi yabo baya kufumana isohlwayo esiluhlobo olubi kanobom"},{"SurahNumber":45,"VerseNumber":12,"Text":"NguAllâh Owanilulamisela ulwandle khona ukuze iinqanawa zihambe kulo ngomyalelo waKhe kwanokuba nifune uBubele baKhe, hleze nibe nombulelo"},{"SurahNumber":45,"VerseNumber":13,"Text":"Kananjalo Unilulamisele okusemazulwini nokusemhlabeni konke kuvela kuYe. Inene kuko oko kukho imiqondiso kubantu abacingisisayo"},{"SurahNumber":45,"VerseNumber":14,"Text":"Yithi (Muhammad) kwabo bakholwayo kufanelekile ukuba babaxolele abo bangazilindelanga iiNtsuku zika- Allâh (zempindezelo) ukuze Abuyekeze abantu ngoko bakusebenzelayo"},{"SurahNumber":45,"VerseNumber":15,"Text":"“Nabani na owenza isenzo esilungileyo, usenzela (usindiso) lomphefumlo wakhe, nalowo wenza okungcolileyo ukwenza ngokuchasene nawo (umphefumlo wakhe). Ukanti kuseNkosini yenu apho niza kubuyela khona.”"},{"SurahNumber":45,"VerseNumber":16,"Text":"Ke kaloku inene Sabanika isiBhalo aBantwana bakwaSirayeli (nenqobo) yokugweba nobuProfeti, Sabanika nezinto ezilungileyo, Sakhetha bona ngaphezulu kwendalo yonke"},{"SurahNumber":45,"VerseNumber":17,"Text":"Sabanika nemiqondiso ecacileyo kumbandela (wenkolo). Ke kaloku abazanga babe neyantlukwano de kwaba semva kokufika kolwazi kubo ngenxa yomona, nentiyano phakathi kwabo. Inene iNkosi wena landela yona, ungalandeli iminqweno yabo bangazi nto"},{"SurahNumber":45,"VerseNumber":18,"Text":"Saza Sabeka wena ke (Muhammad), eNdleleni eqhelekileyo mayela nombandela (wenkolo); ngoko ke omnye komnye. Kodwa Yena uAllâh nguMkhuseli wabenzi bokulungileyo"},{"SurahNumber":45,"VerseNumber":19,"Text":"Inene bona asokuze bakuncede nto ngokuchasene noAllâh. Ke kaloku Inene abenzi bobubi bangabahlobo yakho Iza kugweba phakathi kwabo ngoMhla woVuko malunga noko babephikisana ngako"},{"SurahNumber":45,"VerseNumber":20,"Text":"Le (‘Kur’ân) lukhanyiselo loluntu, isisiKhokelo nenceba kubantu abanengqiniseko (ngokholo lwabo)"},{"SurahNumber":45,"VerseNumber":21,"Text":"Makube abo benza ukungcola bacinga ukuba Siza kubenza babe njengabo bakholwayo benza okulungileyo. (bacinga ukuba) baza kufaniswa kubomi babo nasekufeni kwabo? Okungcolileyo lugwebo1 lwabo"},{"SurahNumber":45,"VerseNumber":22,"Text":"Ke kaloku uAllâh Wadala amazulu nomhlaba ngenyaniso khona ukuze umphefumlo ngamnye ubuyekezwe ngoko wakusebenzelayo, yaye abazi kwenziwa bugwenxa"},{"SurahNumber":45,"VerseNumber":23,"Text":"Umbonile na lowo uzithabathela iminqweno yakhe ayenze uthixo wakhe, uAllâh umyekele ekulahlekeni ngolwazi kwaye Ufake itywina ekuveni kwakhe nasentliziyweni yakhe, Waza Wabeka isigqumathelo phezu kokubona kwakhe? Ngubani ke onokumkhokela emva koAllâh? Ingaba aniyi kukhumbuzeka ke ngoko"},{"SurahNumber":45,"VerseNumber":24,"Text":"Ke kaloku bathi: “Akukho (bomi) ngaphandle (kobu) bomi bethu basemhlabeni; siyafa siphile, akukho nto isitshabalalisayo ngaphandle kwexesha.” Ukanti bona abanalwazi ngoko (bakuthethayo) bayaqikelela kuphela"},{"SurahNumber":45,"VerseNumber":25,"Text":"Naxa iiVesi zeThu zicengcelezwa kubo njengobungqina obucacileyo, ingxoxo yabo ibanye nje kukuthi: “Yiza nookhokho bethu kaloku ukuba uthetha inyaniso.”"},{"SurahNumber":45,"VerseNumber":26,"Text":"Yithi wena: “UAllâh Unenza niphile Aphinde Anenze nife kanti Usaya kunidibanisela iMini yoVuko, ekungekho ntandabuzo ngayo kodwa uninzi lwabantu alwazi"},{"SurahNumber":45,"VerseNumber":27,"Text":"Ke kaloku loluka-Allâh ulongamelo lwamazulu nomhlaba. Mhla iYure ifika, ngaloo Mini amaxoki aya kulahlekelwa"},{"SurahNumber":45,"VerseNumber":28,"Text":"Ke kaloku uya kubona iintlanga zonke ziguqa (zisoyika). Uhlanga ngalunye luya kubizelwa kokubhaliweyo kwalo (luxelelwe okokuba): “NaMhla uza kubuyekezwa ngoko wakusebenzelayo"},{"SurahNumber":45,"VerseNumber":29,"Text":"Lo mbhalo weThu uthetha ngawe ngenyaniso. Inene Thina Sasikubhala konke owawukwenza.’’"},{"SurahNumber":45,"VerseNumber":30,"Text":"Ngoko ke abo bakholwayo, benza izenzo ezilungileyo iNkosi yabo Iya kubangenisa encebeni yaYo. Oko kuko okuyinzuzo ecacileyo"},{"SurahNumber":45,"VerseNumber":31,"Text":"Kodwa bona abo baye bangakholwa (kuya kuthiwa kubo): “Azizanga zicengcelezwe na iiVesi zeThu kuni, kodwa nasuka nina nakhukhumala, naba ngabantu abazizaphula- mthetho"},{"SurahNumber":45,"VerseNumber":32,"Text":"Kananjalo xa kwakusithiwa (kuni): “Inene isithembiso sika- Allâh siyinyaniso neYure (iyeza) akukho kuthandabuza ngayo,’’ nathi nina: “Asiyazi ukuba yintoni na iYure. Siyaqikelela nje uqash-qash, yaye asanelisekanga (yingcaciso yayo).’’"},{"SurahNumber":45,"VerseNumber":33,"Text":"Ke kaloku iziphumo ezingcolileyo zoko bakwenzayo ziya kubonakala kubo yaye baya kurhangqelwa koko babekugculela"},{"SurahNumber":45,"VerseNumber":34,"Text":"Kuya kuthiwa kubo: “NaMhlanje Siya kulibala ngani njengoko nani nalibalayo ngendibano yale Mini yenu, yaye indawo yokubalekela kwenu nguMlilo, kwaye akuyi kubakho bancedi kuni"},{"SurahNumber":45,"VerseNumber":35,"Text":"Oko kwaba ngenxa yokuba nathabatha iiVesi zika- Allâh njengento yokuhlekisa, yaye ubomi basemhlabeni baniqhatha.’’ Ke kaloku ngaloo Mini abayi kukhutshwa kuwo (uMlilo) bengayi kucelwa ukuba bazicengezelele (kuAllâh)"},{"SurahNumber":45,"VerseNumber":36,"Text":"Ngoko ke iindumiso mazibe kuAllâh, iNkosi yamazulu nomhlaba, iNkosi yamaphakade"},{"SurahNumber":45,"VerseNumber":37,"Text":"BobaKhe (bonke) ubukhulu emazulwini nasemhlabeni, yaye nguSobunganga, nguSobulumko"}]}