{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":27,"VerseNumber":56,"Text":"Nanso mmuaeε a nenkorͻfoͻ no de maeε ara ne sε, wͻ’kaa sε: “Montu Lut ne nenkorͻfoͻ no mfri mo kuro no mu. Nokorε sε wͻ’yε nnipa a wͻ’di wͻn ho nni (anaa wͻ’repε akyerε sε wͻn na wͻ’di wͻn ho nni)"},{"SurahNumber":27,"VerseNumber":57,"Text":"Enti Yε’gyee no ne n’abusuafoͻ nkwa, gyesε neyere. Yε’hyehyε maa no sε ͻbεka wͻn a wͻ’bεka akyire no ho"},{"SurahNumber":27,"VerseNumber":58,"Text":"Yε’tͻͻ nsuo bi paa guu wͻn so. Na εyε nsutͻ bͻne paa dema amanfoͻ a yabͻ wͻn kͻkͻ no"},{"SurahNumber":27,"VerseNumber":59,"Text":"(Nkͻmhyεni), ka sε: “Aseda wͻ Nyankopͻn, na Asomdwiε nka Nenkoa no a W’ayi wͻn no. Nyankopͻn na Ͻyε, anaasε deε wͻ’de bata Neho no (na εyε)?”"},{"SurahNumber":27,"VerseNumber":60,"Text":"Anaasε hwan ne Nea Ɔbͻͻ soro ne asaase, na Osiane nsuo fri soro dema mo na Yε’de ma mfuo yε fεfεεfε? Ɛnyε motumi mu na εma emu nnua no nyini. Enti awurade bi wͻhͻ ka Nyankopͻn ho? Daabi, nanso wͻ’yε nnipa a wͻ’de biribi toto (Nyankopͻn ho)"},{"SurahNumber":27,"VerseNumber":61,"Text":"Anaasε hwan na w’ayε asaase so asetena, εna Ɔde nsuo ahyehyε mfimfii, εna Ɔde mmepͻ asisi so pintinn, εna Ɔde εhyeε ato ͻpo mmienu (nsupa a εyε dε ne nkyenenkyene nsuo) no ntεm. Enti awurade bi wͻhͻ ka Nyankopͻn ho? Daabi, nanso wͻn mu pii nnim"},{"SurahNumber":27,"VerseNumber":62,"Text":"Anaasε hwan na Otie ͻwerεhoni sufrε, sε osu frε Nyankopͻn a, na Oyi ͻhaw no (fri nesoͻ), εna Wayε mo adedifoͻ anaasε anaamusifoͻ wͻ asaase no soͻ? Enti awurade bi wͻhͻ ka Nyankopͻn ho? Nanso kakraabi na mokaeε"},{"SurahNumber":27,"VerseNumber":63,"Text":"Anaasε hwan na Ɔkyerε mo kwan wͻ asaase so, ne ͻpo so sum mu, na hwan na Ɔsoma mframa sε anigyesεm de di N’ahummͻborͻ no (a εne nsutͻ no) anim kan? Enti awurade bi wͻhͻ ka Nyankopͻn ho? Nyankopͻn yε Kokroko kyεn deε wͻ’de bata Neho no"},{"SurahNumber":27,"VerseNumber":64,"Text":"Anaasε hwan na Ɔhyεε abͻdeε aseε, na Ɔsan bͻ bio, anaasε hwan na Ɔbͻ mo akͻnhoma fri soro ne asaase soͻ? Enti awurade bi wͻhͻ ka Nyankopͻn ho? Ka sε: ”Monfa monyinasoͻ mmra, sε moyε nokwafoͻ ampa a"},{"SurahNumber":27,"VerseNumber":65,"Text":"(Nkͻmhyεni), ka sε: ”Obiara nni soro ne asaase so a onim asumasεm no, gyesε Nyankopͻn; na wͻ’nnim ɛberε korͻ a wͻ’bεsͻre afri owuo mu “"},{"SurahNumber":27,"VerseNumber":66,"Text":"Daabi, wͻ’nni Daakye no ho nimdeε. Daabi, wͻn adwen nnsi pi wͻ ho. Daabi, wͻn ani afira koraa wͻ ho"},{"SurahNumber":27,"VerseNumber":67,"Text":"Deε wͻn a wͻ’nnye nnie no keka ne sε: “Enti sε yεn, ne y’agyanom (wu) dane mfuturo a, ampa sε yεbεsan apue (aba nkwa mu bio)"},{"SurahNumber":27,"VerseNumber":68,"Text":"Ampa sε yεde woi ahyε yεn ne y’agyanom a wͻ’dii kan no bͻ. Nokorε sε woi deε tetefoͻ no anansesεm “"},{"SurahNumber":27,"VerseNumber":69,"Text":"Ka sε: “Montu kwan wͻ asaase no so na monhwε sεdeε abͻneεfoͻ no awieε si wieε"},{"SurahNumber":27,"VerseNumber":70,"Text":"Ԑmma wowerε nnho wͻ wͻn ho, na εmma w’akoma nha wo fa pͻ a wͻ’rebͻ no ho"},{"SurahNumber":27,"VerseNumber":71,"Text":"Deε wͻ’ka ne sε: ”Dabεn na saa bͻhyε yi (bεba), sε moyε nokwafoͻ ampa a “"},{"SurahNumber":27,"VerseNumber":72,"Text":"Ka sε: “Ebia deε morepre ho no bi mpo abεn mo “"},{"SurahNumber":27,"VerseNumber":73,"Text":"Nokorε sε, wo Wura Nyankopͻn adom a εwͻ adasamma soͻ no so paa. Nanso wͻn mu dodoͻ no ara na wͻ’nnyi (Onyankopͻn) ayε"},{"SurahNumber":27,"VerseNumber":74,"Text":"Nokorε nso sε, wo Wura Nyankopͻn Nim deε εwͻ wͻn akoma mu ne deε wͻ’da no adie"},{"SurahNumber":27,"VerseNumber":75,"Text":"Biribiara a asuma wͻ ͻsoro ne asaase soͻ no nyinaa wͻ Nwoma pefee no mu"},{"SurahNumber":27,"VerseNumber":76,"Text":"Nokorε sε, saa Qur’aan yi kasa fa nneεma pii a Israel mma no nnte wͻn ho ase wᴐ ho no ho"},{"SurahNumber":27,"VerseNumber":77,"Text":"Nokorε nso sε, (Qur’aan) yε kwan kyerε (Nwoma) ne ahummͻborͻ dema agyidiefoͻ no"},{"SurahNumber":27,"VerseNumber":78,"Text":"Nokorε sε, wo Wura Nyankopͻn de N’atemmuo no bebu wͻn ntεm atεn. Ɔne Otumfoͻ a Otumi ade nyinaa yε, Ɔne Onimdefoͻ no"},{"SurahNumber":27,"VerseNumber":79,"Text":"Enti fa woho to Nyankopͻn so; nokorε sε, wogyina nokorε pefee no so"},{"SurahNumber":27,"VerseNumber":80,"Text":"Nokorε sε, wontumi mma owufoͻ nte asεm, na wontumi nso mma ͻsosifoͻ nnte frε wͻ εberε a wadane neho redwane kͻ"},{"SurahNumber":27,"VerseNumber":81,"Text":"Wontumi nso nkyerε anifirafoͻ kwan mfri wͻn yeraa mu. Nea wobetumi ama no ate ne obi a ͻgye Yεn Nsεm no die, na wͻ’yε Muslimifoͻ, (brε wͻn ho ase dema Nyame)"},{"SurahNumber":27,"VerseNumber":82,"Text":"Sε asεm no berε no so tia wͻn a, Yε’beyi Aboa afri asaase mu ama ͻne wͻn abεkasa, efrisε adasamma nnye Yεn Nsεm no nni"},{"SurahNumber":27,"VerseNumber":83,"Text":"Ɛda a Yε’bεboa ͻman biara mu fekuo no a wͻ’annye Yεn Nsεm no annie no ano no, yεbεhyehyε wͻn akuo akuo"},{"SurahNumber":27,"VerseNumber":84,"Text":"Kͻpem sε, wͻ’bεba (aseni bea hͻ); Nyankopͻn bεka sε: ”Enti moanye Mensεm no anni wͻ aberε a monni ho nimdeε? Enti dwuma bεn na modii no (wͻ wiase)?”"},{"SurahNumber":27,"VerseNumber":85,"Text":"Asεm no bεtͻ wͻn so, εnam wͻn bͻne a wͻ’diiε ho nti, enti wͻ’nnkasa"},{"SurahNumber":27,"VerseNumber":86,"Text":"Enti wͻ’nnhunuu sε Ya’yε anadwo ama wͻn a wͻ’de gye wͻn ahome, εna adekyeε nso wͻ’de hunu adeε (dehwehwε akͻnhoma)? Nokorε sε nsεnkyerεnee wͻ woi mu ma amanfoͻ a wͻ’gye die"},{"SurahNumber":27,"VerseNumber":87,"Text":"Ɛda a yεbεbͻ Totorobεnto no mu no, ehuu kεseε paa bεbͻ wͻn a wͻn wͻ soro ne asaase so nyinaa, gyesε obia Nyankopͻn pε. Na obiara bεba Nehͻ wͻ ahobraseε mu"},{"SurahNumber":27,"VerseNumber":88,"Text":"Na mmepͻ no a wohunu na w’adwen yε wo sε esisi hͻ pintinn a εnkeka ne ho no, εbetwa mu sεdeε mununkum si twa mu no. Saa ara na Nyankopͻn a Wabͻ biribiara yie no nsa ano adwuma teε. Nokorε sε Ɔne dwuma a modie no {nyinaa} ho Amane bͻfoͻ"},{"SurahNumber":27,"VerseNumber":89,"Text":"Obi a ͻde papa bi bεba no ͻwͻ ho nhyira a εkyεn saa, na wͻn na saa Da no hubͻ no mu no wͻ’benya ahotᴐ"},{"SurahNumber":27,"VerseNumber":90,"Text":"Na obi a ͻde bͻne bεba no, wͻn anim so na yεbεto wͻn atwene wͻ Ogya no mu. Enti εnyε dwuma a modiiε no so na yεbetua mo so ka"},{"SurahNumber":27,"VerseNumber":91,"Text":"Medeε deε yahyε me nesε mensom saa Kuro (Maka) yi Wura Nyankopͻn no a W’ayε (kuro yi) kronkron na biribiara yε Nedea no. Yahyε me nso sε menka Muslimifoͻ no ho"},{"SurahNumber":27,"VerseNumber":92,"Text":"Na menkenkan Qur’aan. Enti obi a ͻbεtenee no, ͻtene ma ͻno ara neho; na obi a ͻbεyera no nso, ka sε: “Medeε meka kͻkͻbͻfoͻ no ho“"},{"SurahNumber":27,"VerseNumber":93,"Text":"(Nkͻmhyεni), ka sε: ”Aseda nyinaa wͻ Nyankopͻn. Ɔbεkyerε mo Nensεnkyerεnee ama mo ahunu. Na wo Wura Nyankopͻn mmuu N’ani nguu dwuma a modie no so"},{"SurahNumber":28,"VerseNumber":1,"Text":"Toaa – Siin – Miim"},{"SurahNumber":28,"VerseNumber":2,"Text":"Woi yε nsεm a efri Nwoma pefee no mu"},{"SurahNumber":28,"VerseNumber":3,"Text":"Yε’de nokorε no rekenkan Mose ne Farao ho nsεm no akyerε wo (Muhammad afa woso) de ama amanfoͻ a wͻ’gye die"},{"SurahNumber":28,"VerseNumber":4,"Text":"Nokorε sε, Farao maa neho so wͻ asaase no so, na ͻde so nnipa no guu akuo-akuo, berεε wͻn mu kuo baako ase; ͻkunkum wͻn mma mmarima, maa wͻn mmaa tenaa ase. Nokorε sε, na ͻka nsεmͻnedifoͻ no ho"},{"SurahNumber":28,"VerseNumber":5,"Text":"Yε’pεε sε Yε’dom wͻn a yεbrεε wͻn aseε wͻ asaase no soͻ no, na Yε’yε wͻn akandifoͻ, na Yε’yε wͻn adedifoͻ nso"},{"SurahNumber":28,"VerseNumber":6,"Text":"Na Yε’ma wͻn tumi wͻ asaase no so, na Yε’kyerε Farao ne Hamaan ne wͻn mmienu asraafoͻ no mu bi deε εbεbͻ wͻn hu"},{"SurahNumber":28,"VerseNumber":7,"Text":"Ye’yi kyerεε Mose maame sε: “Wodeε ma no nufoͻ nom; nasε wosuro ma no a, fa no kͻto asubͻnten no mu, na ensuro na εmma wowerε nso nnho; nokorε sε Yε’bεsan de no abrε wo na yama no ayε asomafoͻ no mu baako"},{"SurahNumber":28,"VerseNumber":8,"Text":"Enti Farao nkorͻfoͻ bεfaa Mose sεdeε ͻbεyε ͻtamfo ne awerεhoͻ ama wͻn. Nokorε sε, na Farao ne Haamaan ne wͻn asraafoͻ no yε abͻneεfoͻ paa"},{"SurahNumber":28,"VerseNumber":9,"Text":"Farao yere kaa sε: ”(Saa akͻdaa yi yε) mene wo awerεkyekyerε, enti enku no, na ebia yεbenya ne ho mfasoͻ (daakye), anaasε yεde no bεyε ba. Na wͻ’nnim (deε Mose so hwε no de bԑbrԑ wͻn)"},{"SurahNumber":28,"VerseNumber":10,"Text":"Na hwee nni Mose maame akoma mu (ka neba no ho adwendwen nko ara). Ɛkaa kakraabi sε anka ͻrema (asεm no) ho adahͻ, sε Y’amma n’akoma anyina pintinn a. Sεdeε ͻbεka agyidiefoͻ no ho"},{"SurahNumber":28,"VerseNumber":11,"Text":"Mose maame ka kyerεε Mose nua baa (Mar’yam) sε: “Di na’kyi”. Enti ͻkͻtεε baabi akyirikyiri hwεe, abrε a na wͻ’nnim (deε εrekͻsoͻ)"},{"SurahNumber":28,"VerseNumber":12,"Text":"Na Y’adikan asi (Mose) kwan a Y’amma no annum (obiara nufu), enti (Mose nua baa no) kaa sε: ”Menkyerε mo efie bi mufoͻ a wͻ’bεtete no ama mo na wa’hwε no so yie?”"},{"SurahNumber":28,"VerseNumber":13,"Text":"Enti Yεde (Mose) san brεԑ ne maame sεdeε n’ani bεgyeε na newerε nnhoͻ, ne sεdeε ͻbehunu sε, ampa Onyankopͻn bͻhyε yε nokorε, nanso wͻn mu dodoͻ no ara nnim"},{"SurahNumber":28,"VerseNumber":14,"Text":"Ɛberε a (Mose) duruu ne mpanin berε mu, na odii mmu no, Yε’maa no adwen, nyansa ne nimdeε. Saa ara na Ye’tua apapafoͻ no ka"},{"SurahNumber":28,"VerseNumber":15,"Text":"(Da koro bi, Mose) kͻͻ kuro no mu wͻ ɛberε a na emu foͻ no ani nni wͻn ho soͻ; emu na ͻkͻhunuu mmarima mmienu bi a wͻ’reko, ͻbaako wͻ nefekuo no mu (Israelni) εna ͻbaako no nso fri n’atamfoͻ no mu (Misrimni). Deε ͻfri ne fekuo no mu no hwehwεε ne hͻ mmoa detiaa deε ͻyε netamfoͻ no. Mose pomaa twεdeε de bͻͻ no, na ͻkum no. Ͻkaa sε: “Woi ka ͻbonsam adwuma ho. Nokorε sε, ͻyε ͻtamfo ne obia ͻyera (nnipa) pefee “"},{"SurahNumber":28,"VerseNumber":16,"Text":"Mose kaa sε: ”Me Wura Nyankopͻn, m’ayε bͻne atia me kraa enti fa kyε me“. Enti Nyankopͻn de kyεε no. Nokorε sε, Ɔne Bͻnefakyε Hene, na Ɔno ara nso ne Ahummͻborͻ Hene no"},{"SurahNumber":28,"VerseNumber":17,"Text":"Mose kaa sε: ”Me Wura Nyankopͻn, εnam adom a Wode adom me yi nti, memmoa abͻneεfoͻ no bio “"},{"SurahNumber":28,"VerseNumber":18,"Text":"Afei ͻbͻͻ hu wͻ kuro no mu a na ͻretetε (retwεn deε εbεba), na hwε, obi a ͻhwehwεε ne mmoa nnora no retea mu frε no ahwehwε ne mmoa (bio). Mose ka kyerεε no sε: “Nokorε sε, woyε obia woyera (onipa) pefee“"},{"SurahNumber":28,"VerseNumber":19,"Text":"Ɛberε a ͻpεε sε anka ͻpari sͻ (Misrimni) no a ͻyε wͻn mmienu no tamfoͻ no mu no, (Israelni no de huu) kaa sε: “Mose, wopε sε woku me sεdeε wokum onipa bi εnora no? Wopε sε wodi atumisεm wͻ asaase no so, na wompε sε woka wͻn a wͻ’toto ntotoeε pa no ho“"},{"SurahNumber":28,"VerseNumber":20,"Text":"Ɔbarima bi de mmirika fri kuro no mu akyirikyiri baabi bae bεkaa sε: “Mose, nhemfo no rebͻ wo ho pͻ sε wͻ’beku wo, enti (yε ntεm) fri (kuro yi mu) kͻ. Nokorε sε, meka wͻn a wͻ’pε wo yie die no ho “"},{"SurahNumber":28,"VerseNumber":21,"Text":"Mose de huu ne atetε-atetε fri (kuro no) mu. Ɔkaa sε: ”Me Wura Nyankopͻn, gye me fri nnipa bͻnefoͻ no nsam"},{"SurahNumber":28,"VerseNumber":22,"Text":"Ɛberε a ͻde n’ani kyerεε Mad’yan (asaase soͻ) no, ͻkaa sε: “Ebia me Wura Nyankopͻn bεkyerε me kwan akͻ ͻkwan pa no so “"},{"SurahNumber":28,"VerseNumber":23,"Text":"Ɛberε a ͻduruu Mad’yan nsuo mu no, ohunuu nnipa kuo bi a wͻ’rema (wͻn nyεmmoa) nsuo, na ͻhunuu mmaa mmienu bi nso a wͻ’ate wͻn ho (de wͻn nyεmmoa) gyina nkyεn baabi. Mose kaa sε: “Mo amaneε ne sεn?” Wͻ’ka kyerεε no sε: “Yentumi mma (yεn nyεmmoa no) nsuo gyesε nwanhwεfoͻ no yi (wͻn mmoa no fri hͻ kͻ ansa), na yεn agya nso yε akͻkora posoposo “"},{"SurahNumber":28,"VerseNumber":24,"Text":"Enti Mose maa wͻn (nnwan no) nsuo, afei ͻdanee ne ho kͻͻ enyunu bi mu na ͻkaa sε: ”Me Wura Nyankopͻn, mehia ade pa biara a Wobesiane ama me “"},{"SurahNumber":28,"VerseNumber":25,"Text":"Mmaa no mu baako de fεdeε nante baa Mose hͻ. Ͻkaa sε: “M’agya refrε wo sεdeε ͻbetua wo (nyεmmoa no a) womaa wͻn nsuo maa yεn no so ka”. Enti εberε a Mose baa ne hͻ, na ͻbͻͻ no amaneε no, ͻkaa sε: “Ensuro, w’anya woho afa adi afri nnipa bͻnefoͻ no nsam"},{"SurahNumber":28,"VerseNumber":26,"Text":"Mmaa no mu baako kaa sε: “Agya, bͻ no paa. Nokorε sε, obia εyε paa sε wobͻ no paa ne ͻhoͻdenfoͻ nokwafoͻ (tesε saa abranteε yi)”"},{"SurahNumber":28,"VerseNumber":27,"Text":"(Ɔpanin no) kaa sε: ”Mepε sε mede me mma mmaa yi mu baako ma wo awadeε wͻ nhehyεε so sε, wobεsom me mfie nwͻtwe, na mmom sε woma no wie mfie du a, εno deε efri wo ara wo hͻ, na mempε sε mεha wo pii. Sε Onyankopͻn pε a wobehunu sε meka apapfoͻ no ho “"},{"SurahNumber":28,"VerseNumber":28,"Text":"(Mose) kaa sε: ”Woi ne (nhyehyεε) a εda me ne wo ntεm, εberε no mu biara a metumi adi soͻ no εnyε bͻne ma me; na Onyankopͻn ne deε yε’reka yi ho Kyitaafoɔ”"},{"SurahNumber":28,"VerseNumber":29,"Text":"Ɛberε a Mose wiee εberε no, na ͻne n’abusuafoͻ retu kwan akͻ (Misrim) no ͻtee egya bi nka wͻ bepͻ no nkyεn hͻ baabi. Enti ͻka kyerεε n’abusuafoͻ no sε: “Montwεn ha na m’ahunu egya; ebia mede amaneε bi befri hͻ abrε mo, anaasε (menya) nsramma bi aberε mo sεdeε mode bεka moho hyeε"},{"SurahNumber":28,"VerseNumber":30,"Text":"Ɛberε a ͻbaa hͻ no, yεfrεε no fri nifa fam wͻ nhyira bonhwa no mu wͻ deε na dua no sie hͻ sε: “Mose, nokorε sε, Mene Nyankopͻn, Abͻdeε nyinaa Wura no"},{"SurahNumber":28,"VerseNumber":31,"Text":"Fa wopoma no to fͻm“. Ԑberε a ͻhunuu sε εrekeka neho tesε ͻwͻ no, ͻdanee neho dwanee na wannhwε n’akyi. (Yε’frεε no sε): “Mose, pini ho, na ensuro; nokorε sε woka wͻn a wͻn wͻ akomatͻyεmu no ho"},{"SurahNumber":28,"VerseNumber":32,"Text":"Fa wonsa hyε wo koko mu na εbεba fitaa a εnyε bͻne biara. Na twe wonsa gu woho na ehu no begyae. Woi yε nyinasoͻ pefee mmienu a wode rekͻ Farao ne nenhemfo no hͻ. Nokorε sε na wͻ’yε nnipa bͻnefoͻ paa“"},{"SurahNumber":28,"VerseNumber":33,"Text":"(Mose) kaa sε: “Me Wura Nyankopͻn, m’akum onipa bi wͻ wͻn mu, enti mesuro sε anhwε a na wͻ’aku me"},{"SurahNumber":28,"VerseNumber":34,"Text":"Me nua Aaron, ͻne obia n’ano ate wͻ kasa mu kyεn me, enti soma no ka meho sε ͻboafoͻ na ͻnfoa me so (nhyε me den). Nokorε mesuro sε wͻ’bebu me ͻtorofo “"},{"SurahNumber":28,"VerseNumber":35,"Text":"Nyankopͻn kaa sε: ”Yε’de wo nua no bεhyε wo abamu den, na Yε’bεma mo mmienu tumi, na wͻ’nsa nnka mo (anaasε wͻ’nntumi nyε mo bͻne biara), εnam Yεn nsεnkyerεnee no nti, mo mmienu ne wͻn a wͻ’bedi moakyi no na mobedi nkonim"},{"SurahNumber":28,"VerseNumber":36,"Text":"Enti εberε a Mose de Yε’nsεnkyerεnee pefee no baa wͻn hᴐ no, deε wͻ’kaeε ne sε: “Woi yε nkonyaa a w’abͻ netri mu (na ayε), woi deε yεntee ne mpaninsεm wᴐ y’aganom tetefoᴐ nohᴐ “"},{"SurahNumber":28,"VerseNumber":37,"Text":"Mose kaa sε: ”Me Wura Nyankopͻn na Onim deε ͻde tenenee fri Nehͻ aba, ne nea ͻwͻ asetena pa wͻ awieε. Nokorε sε, abͻnefoͻ no deε wͻ’nni nkonim da “"},{"SurahNumber":28,"VerseNumber":38,"Text":"Farao kaa sε: ”Nhemfo, medeε mennim sε mowͻ nyame biara ka me ho, enti Haamaan sͻ gya wͻ ntayaa so mame na si dan tenten bi mame sεdeε (mede bεforo akͻ soro de) ahunu Mose Nyankopͻn no, efrisε megye di sε ͻka nkontompofoͻ no ho“"},{"SurahNumber":28,"VerseNumber":39,"Text":"Ͻno ne n’asraafoͻ no yεε ahomasoͻ wͻ asaase no so a wͻ’nni ho kwan sε wͻ’yε, na wͻ’dwen sε wͻ’nnsan mma Yεn hͻ bio"},{"SurahNumber":28,"VerseNumber":40,"Text":"Enti Yε’pari sͻͻ ͻne na’sraafoͻ no mu na Yε’too wͻn twenee wͻ ͻpo no mu. Enti hwε sεdeε abͻneεfoͻ no awieε si wieε"},{"SurahNumber":28,"VerseNumber":41,"Text":"Yε’maa wͻ’yεε akandifoͻ a wͻ’bεfrε (amanfoͻ) akͻ Ogya no mu, na Wusͻreε da no (obiara) mmoa wͻn"},{"SurahNumber":28,"VerseNumber":42,"Text":"Yε’maa nnomee dii wͻn akyi wͻ wiase, na Wusͻreε da no wͻ’bεka wͻn a yagu wͻn anim aseε no ho, (anaa y’apamo wͻn afri Nyame ahummborͻ mu) no ho"},{"SurahNumber":28,"VerseNumber":43,"Text":"Ampa sε akyire yi a Y’εsεee awoͻ ntoatoasoͻ a edii kan no Yε’de Nwoma no a na εyε anibue ne kwankyerε ne ahummͻborͻ ma adasamma no maa Mose, sεdeε wͻ’de betu wͻn ho foͻ"},{"SurahNumber":28,"VerseNumber":44,"Text":"(Nkͻmhyεni), na wonni Atͻeε fam hͻ wͻ berε a Ye’yii ahyεdeε no maa Mose, na na wonnka (nenkorͻfoͻ a) na wͻn wͻhͻ no nso ho"},{"SurahNumber":28,"VerseNumber":45,"Text":"Nanso Yε’bͻͻ awoͻ ntoatoasoͻ (foforͻ wͻ Mose akyi), na nkwa nna yεε tenten maa wͻn (wͻ wͻn ani so). (Nkͻmhyεni), na wonyε obia wote Mad’yanfoͻ no mu εna worekenka Yεn nsεm (a esii hͻ) akyerε wͻn, na mmom Yεn na Yε’soma (Asomafoͻ no)"},{"SurahNumber":28,"VerseNumber":46,"Text":"Na wonni bepͻ Tuur ho hͻ wͻ εberε a Yε’frεε (Mose), na mmom εyε ahummͻborͻ a efri wo Wura Nyankopͻn hͻ sεdeε wode bεbͻ amanfoͻ no a kͻkͻbͻni biara nii w’anim kan maa wͻn hͻ no kͻkͻ, sεdeε wͻ’de betu wͻn ho foͻ"},{"SurahNumber":28,"VerseNumber":47,"Text":"Sεdeɛ mmusuo bi to wͻn εnam dwuma a wͻ’nsa adi ho nti a, wͻn ankͻka sε: “Ye’Wura Nyankopͻn, sε Wosomaa ͻsomafoͻ maa no baa yεn hͻ a, anka yεbedi Wonsεm no akyi na y’akͻka agyidiefoͻ no ho.”"},{"SurahNumber":28,"VerseNumber":48,"Text":"Nanso εberε a Nokorε no fri Yεn nkyεn baa wͻn hͻ no, deε wͻ’reka nesε: “Adεn nti na yε’mmaa (Muhammad) deε yεde maa Mose no bie?” Deε kane yεde maa Mose no wͻn ampo anka sε, nkonyaayifoͻ mmienu a wͻ’reboa wͻn ho wͻn ho? Wͻ’kaa sε: “Nokorε sε yεnnye emu biara nni”"},{"SurahNumber":28,"VerseNumber":49,"Text":"(Nkͻmhyεni), ka sε: “Monfa Nwoma bi mfri Nyankopͻn hͻ a εtene kyεn (Tora ne Qur’aan) no mmienu mmra na medi akyire, sε moyε nokwafoͻ ampa a"},{"SurahNumber":28,"VerseNumber":50,"Text":"Enti sε wͻn amma wo mmuaeε a, εneε hunu sε wͻn apεdeε hunu na wͻ’di akyire. Hwan na w’ayera kyεn obi a odi n’apεdeε hunu akyi, na εnyε kwankyerε a efri Nyankopͻn hᴐ? Nokorε sε, Nyankopͻn deε Ɔnkyerε nnipa bͻnefoͻ no kwan"},{"SurahNumber":28,"VerseNumber":51,"Text":"Ampa sε, Y’ama asεm no aduru wͻn hͻ sεdeε wͻ’debetu wͻn ho foͻ"},{"SurahNumber":28,"VerseNumber":52,"Text":"Wͻn a Y’εmaa wͻn Nwoma dii (Qur’aan) anim kan no (mu bi), gye (Qur’aan) di"},{"SurahNumber":28,"VerseNumber":53,"Text":"Sε yεrekenkan kyerε wͻn a, wͻ’ka sε: “Yε’gye di; nokorε sε, εyε nokorε a efri Ye’Wura Nyankopͻn hͻ; na yedii kan yεε Muslimifoͻ (brεε yεn ho ase maa Nyame) ansa na (Qur’aan reba)"},{"SurahNumber":28,"VerseNumber":54,"Text":"Saa nkorͻfoͻ no na yε’bεma wͻn akatua mprenu εnam aboterε a wͻ’nyaeε no ho nti, na wͻ’de papa si bͻne ho kwan, na deε Yε’de akyε wͻn no nso wͻ’yi mu bi dema"},{"SurahNumber":28,"VerseNumber":55,"Text":"Sε wͻ’te ahuhusεm bi a wͻ’dane wͻn ho fri ho ka sε: “Ya’dwuma wͻ yεn, εna monso moadwuma wͻ mo. Salaamu Alaikum’ Asomdwiε nka mo! Yεnhwehwε abagyimifoͻ (asεm biara)”"},{"SurahNumber":28,"VerseNumber":56,"Text":"(Nkͻmhyεni), nokorε sε wontumi ntene obia wodͻ no, na mmom Nyankopͻn na Ɔtene obia Ɔpε, na Ɔno na Onim obia watene"},{"SurahNumber":28,"VerseNumber":57,"Text":"Deε (abososomfoͻ no) ka ne sε: ”Sε yεka woho ne wo fa ͻkwan tenenee no so a, yεbeyi yεn afri yεn man no mu“. Yε’nfaa wͻn ntenaa abodweԑ Kronkron bea a Yε’de nnuaba ahodoͻ biara bi (fri mea mea) ba hͻ? Ɛyε akͻnhoma a efri Yεn hͻ, nanso wͻn mu dodoͻ no ara nnim"},{"SurahNumber":28,"VerseNumber":58,"Text":"Nkuro dodoͻ sεn na εnam ahomasoͻ a wͻ’maa wͻn ho so wͻ wͻn asetena pa mu nti Y’asεe wᴐn?, Seesei wͻn akyiri no wͻn asetena no mu adane amanfoo gyesε emu kakraabi. Yεn ne Adedifoͻ no"},{"SurahNumber":28,"VerseNumber":59,"Text":"Wo Wura Nyankopͻn nsεe aman bi, gyesε (odikan) soma ͻsomafoͻ ma no ba n’ahenkuro mu ma no bεkenkan Yεn nsεm no kyerε wͻn ansa. Na εmma sε Yε’bεsεe kuro bi, gyesε emufoͻ no yε abͻneεfoͻ"},{"SurahNumber":28,"VerseNumber":60,"Text":"Adeε biara a yεde ama mo no yε wiase yi mu akͻnhoma ne emu afεεfεdeε. Deε εwͻ Nyankopͻn hͻ no εno mmom na εyε, na εno nso na εwͻ hͻ daa. Adεn, monnte asεm ase anaa"},{"SurahNumber":28,"VerseNumber":61,"Text":"Enti obi a Yε’de (ͻsoro Aheman no mu) bͻhyε pa no ahyε no bͻ, na ͻbehyia (saa bͻhyε no wͻ Onyame hͻ) no, ͻtesε obi a Yε’de wiase mu anigye deε ama no na Wusͻreε da no ͻbεka wͻn a yεde wͻn bεba (asotwee mu abεtwe n’aso)"},{"SurahNumber":28,"VerseNumber":62,"Text":"Saa Da no Nyankopͻn bεfrε wͻn aka akyerε wͻn sε: “Wͻn a na modwen sε wͻ’yε M’ahokafoͻ no wͻ hen?”"},{"SurahNumber":28,"VerseNumber":63,"Text":"Wͻn a asεm no nokorε atia wͻn no bεka sε: “Ye’Wura Nyankopͻn, woi nom a yε’yeraa wͻn no, yε’yeraa wͻn efrisε na yεn nso y’ayera. Yε’resan yεn ho wͻ W’anim. Ɛnyε yεn na na wͻ’som yεn”"},{"SurahNumber":28,"VerseNumber":64,"Text":"Yεbεka akyerε wͻn sε: “Monfrε wͻn a mode wͻn bataa Nyankopͻn ho no. Enti wͻ’besu afrε wͻn, nanso wͻ’nnye wͻn so; na wͻ’behunu asotwee no. (Saa Da no wͻ’bεpε) sε anka wͻ’faa kwan tenenee no so"},{"SurahNumber":28,"VerseNumber":65,"Text":"Kae Ɛda no a (Nyankopͻn) bεfrε wͻn aka akyerε wͻn sε: ”Mmuaeε bεn na mode maa Asomafoͻ no?”"},{"SurahNumber":28,"VerseNumber":66,"Text":"Saa Da no asεm no mu nnahͻ mma wͻn yie (anaasε wͻ’ntumi mma muaeε pa biara), na wͻ’ntumi mmisa wͻn ho wͻn ho nso"},{"SurahNumber":28,"VerseNumber":67,"Text":"Na mmom obia ͻbεsakra n’adwen, na w’agye adie, na w’adi dwuma pa no, ebia ͻbεka nkonimdifoͻ no ho"},{"SurahNumber":28,"VerseNumber":68,"Text":"Wo Wura Nyankopͻn bͻ deε Ɔpε, εna Oyi (nea Ɔpε). Ɛnyε wͻn asεdeε sε wͻn na wͻ’yi (nea wͻ’pε). Kronkron ne animuonyam Hene ne Nyankopͻn, Ɔkorͻn kyεn deε wͻ’de bata Neho no"},{"SurahNumber":28,"VerseNumber":69,"Text":"Wo Wura Nyankopͻn Nim deε asuma wͻ wͻn akoma mu, ne deε wͻ’da no adie"},{"SurahNumber":28,"VerseNumber":70,"Text":"Ɔne Nyankopᴐn, awurade foforͻ biara nni hͻ ka Neho. Ɔno na ayeyie no wͻ no wͻ wiase yi mu ne Daakye no nso; na Ɔno na atemmuo no yε Nedea, na Nehͻ na mobεsan akͻ"},{"SurahNumber":28,"VerseNumber":71,"Text":"(Nkͻmhyεni), ka sε: “Moahunu, sε anka Nyankopͻn rema adesaeε atoatoa so ama mo (a adeε nkyee) akosi Wusͻreε da no a, hwan ne nyame wͻ Nyankopͻn akyi a ͻbetumi ama mo nhyerεnee? Adεn monnte anaa"},{"SurahNumber":28,"VerseNumber":72,"Text":"Ka sε: “Moahunu, sε anka Onyankopͻn rema adekyeε atoa so saa ara ama mo akosi Wusͻreε da no a, hwan ne nyame wͻ Onyankopͻn akyi a ͻbetumi ama mo adesaeε a mogye moahome wͻ mu no? Adεn monnhunu anaa?”"},{"SurahNumber":28,"VerseNumber":73,"Text":"N’ahummͻborͻ no mu bi ne sε, W’ayε adesaeε ne adekyeε a mode gye moahome wͻ mu san de hwehwε N’adom wͻ mu, sεdeε mobeyi ayε"},{"SurahNumber":28,"VerseNumber":74,"Text":"Kae Ɛda no a Ɔbεfrε wͻn aka akyerε wͻn sε: “Wͻn a na modwen sε wͻ’yε M’ahokafoͻ no wͻ hen?”"},{"SurahNumber":28,"VerseNumber":75,"Text":"Ye’beyi ͻdanseni afri ͻman biara mu, na Y’aka sε: “Monfa monyinasoͻ mmra”. Enti wͻ’behunu sε nokorε no wͻ Nyankopͻn (nko ara), na deε wͻ’bͻͻ wͻn trim (yͻeε no nyinaa) betu ayera wͻn"},{"SurahNumber":28,"VerseNumber":76,"Text":"Nokorε sε, na Kora nso ka Mose nkorͻfoͻ no ho, nanso ͻmaa neho so wͻ wͻn so. Yε’maa no sika (ne mpempraneε) kεse maa εkͻ baa sε, nnipa kuo ahodenfoͻ paa mpo, (n’akoradeε) nsafoa no bεyε adesoa kεse ama wͻn. Ɛberε a nenkorͻfoͻ no ka kyerεε no sε: “Entu wo ho; nokorε sε, Nyankopͻn mpε wͻn a wͻ’tu wͻn ho no asεm"},{"SurahNumber":28,"VerseNumber":77,"Text":"Na fa deε Nyankopͻn de ama woͻ no hwehwε Daakye asetena no, na εmma wowerε mmfi wo kyεfa wͻ wiase, na yε papa (ma amanfoͻ) sεdeε Nyankopͻn ayε papa ama woͻ no, na εnhwehwε sε bͻne bεkͻ so wͻ asaase so. Nokorε sε Nyankopͻn mpε nsεmͻnedifoͻ no asεm"},{"SurahNumber":28,"VerseNumber":78,"Text":"Kora kaa sε: “Ɛnam me nimdeε a me wͻ so na mensa kaeε“. Enti Kora nnim sε Nyankopͻn adikan asεe awoͻ ntoatoasoͻ bi wͻ n’anim a na wͻn ho yε den, san wͻ agyapadeε sen no? Yemmisa abͻneεfoͻ no bͻne ho asεm"},{"SurahNumber":28,"VerseNumber":79,"Text":"Enti Kora de n’ahosiesie pue kͻͻ nenkorͻfoͻ no mu. Wͻn a wͻ’pε wiase asetena no kaa sε: “Na anka yεwͻ deε yεde ama Kora yi bi. Nokorε sε ͻwͻ agyapadeε kεse paa “"},{"SurahNumber":28,"VerseNumber":80,"Text":"Wͻn a yama wͻn nimdeε no nso kaa sε: “Due nka mo! Nyankopͻn akatua no na εyε dema obi a w’agye adie na odi dwuma pa, na εnyε obiara na nensa bεka gyesε aboterεfoͻ no “"},{"SurahNumber":28,"VerseNumber":81,"Text":"Enti Yε’maa asaase menee no, ne ne fie (nyinaa). Nanso wannya εdͻm bi ammoa no antia Nyankopͻn, na na ͻnka wͻn a wͻ’tumi bͻ wͻn ho ban no ho"},{"SurahNumber":28,"VerseNumber":82,"Text":"Wͻn a εnora na wͻ’nya Kora gyinaberε no a na anka wͻ’pε no, frii aseε kekaa sε: “Ei, nokorε sε Nyankopͻn ma N’akyεdeε no bu Nenkoa no mu obia a Ɔpε so, εna (obi a Ɔpε no nso) Ɔde ma no nkakrakra; sε εnyε Nyankopͻn na Ͻdom yεn a, anka y’amem“. Ei, nokorε sε boniayεfoͻ no nni nkonim"},{"SurahNumber":28,"VerseNumber":83,"Text":"Saa Daakye asetena no, Y’ayε de ama wͻn a wͻ’nnyε ahomasoͻ wͻ asaase no soͻ, na wͻ’nni nsεmͻnee. Na awieε (pa) no deε εwͻ Nyame-surofoͻ no"},{"SurahNumber":28,"VerseNumber":84,"Text":"Obi a ͻde papa bi bεba no ͻbenya papa a εkyεn saa, na obia ͻde bͻne bi bεba no nso, yentua wͻn a wͻ’yε bͻne no so ka, na mmom dwuma a na wͻ’die no so na (ye’gyina tua wͻn ka)"},{"SurahNumber":28,"VerseNumber":85,"Text":"Nokorε sε Nea W’ayε Qur’aan yi nhyε de ato wo soͻ no, bεsan de wo akͻ (wo) nkyi, (Maka anaasε Nyame hͻ). Ka sε: “ Me Wura Nyankopͻn na Onim nea Ɔde tenenee na aba, ne (obi a) ͻwͻ ͻyera pefee paa mu"},{"SurahNumber":28,"VerseNumber":86,"Text":"Na anka w’ani nna so sε yεbesiane Nwoma (bi a yεfrε no Qur’aan) ama wo, na mmom εyε ahummͻborͻ a efri wo Wura Nyankopͻn hͻ. Enti hwε na w’ankͻtaa boniayεfoͻ no akyi"},{"SurahNumber":28,"VerseNumber":87,"Text":"Hwε nso na wͻn annsi wo kwan wͻ Nyankopͻn Nsεm no ho wͻ akyire yi a y’asiane ama woͻ. Na frε (amanfoͻ) kͻ wo Wura Nyankopͻn hͻ, na hwε na w’ankͻka wͻn a wͻ’de biribi bata Nyankopͻn ho no ho"},{"SurahNumber":28,"VerseNumber":88,"Text":"Hwε nso na w’anfrε awurade foforᴐ bi anka Nyankopͻn ho; awurade biara nni hͻ ka Neho. Adeε biara bewu anaa εbεsεe afri hͻ, gyesε N’animuonyam (nko ara na εbεka). Ɔno na atemmuo no wͻ no, na Nehͻ na mobεsan akͻ"},{"SurahNumber":29,"VerseNumber":1,"Text":"Alif – Laam – Miim"},{"SurahNumber":29,"VerseNumber":2,"Text":"Enti nnipa dwen sε yεbegyae wͻn sε, wͻn aka sε: Y’agye adi, wͻ aberε a yεnnsͻ wͻn nnhwε"},{"SurahNumber":29,"VerseNumber":3,"Text":"Ampa sε Yε’sͻͻ wͻn a wͻ’dii wͻn anim kan no hwεe sεdeε Nyankopͻn debehunu wͻn a wͻ’di nokorε na Ɔde behunu nkontompofoͻ no nso"},{"SurahNumber":29,"VerseNumber":4,"Text":"Anaasε, wͻn a wͻ’di dwuma bͻne no adwen yε wͻn sε wͻ’betumi adwane Yεn anaa? Atemmmu bͻne paa na wͻ’rebuo no"},{"SurahNumber":29,"VerseNumber":5,"Text":"Obi a ͻwͻ Nyankopͻn Nhyiamu no ho anidaasoͻ no, nokorε sε Nyankopͻn berε a W’ahyε no reba. Ɔne Otiefoͻ no a Ɔte biribiara, na Ɔne Onimdefoͻ no a Onim biribiara no"},{"SurahNumber":29,"VerseNumber":6,"Text":"Obi a ͻbεbͻ mmͻden no, ͻbͻ mmͻden no dema neho. Nokorε sε Nyankopͻn deε W’anya Neho wͻ abͻdeε nyinaa so, (Onhia obiara mmoa anaa obi hwee)"},{"SurahNumber":29,"VerseNumber":7,"Text":"Wͻn a wͻ’agye adie na wͻre’di dwuma pa no Yε’bεpepa wͻn bͻne afri wͻn so, na Y’ama wͻn akatua wͻ dwumadi pa a na wͻ’die no ho"},{"SurahNumber":29,"VerseNumber":8,"Text":"Y’atu onipa fo sε ͻnyε ayεmyε ma n’awofoͻ; na mmom sε wͻ’ko tia wo sε fa biribi bata Meho (som no) a, εno deε entie wͻn. Mehͻ ne monkyi, na Mε’bͻ mo dwuma a na modie no (nyinaa) ho amaneε"},{"SurahNumber":29,"VerseNumber":9,"Text":"Wͻn a wͻ’agye adie na wͻ’di dwuma pa no, nokorε sε Yε’de wͻn bεka apapafoͻ no ho (wͻ Soro aheman no mu)"},{"SurahNumber":29,"VerseNumber":10,"Text":"Nnipa no mu bi wͻhͻ a wͻ’ka sε: Y’agye Nyankopͻn adi, nanso sε ͻhaw bi to wͻn wͻ Nyankopͻn ho nti a, wͻ’fa onipa haw no sε (ano yε den) tesε Nyankopͻn asotwee no, na sε mmoa anaa nkonimdie bi nso fri mo Wura Nyankopͻn hͻ ba a, deε wͻ’ka ne sε: “Nokorε sε na yε’ka moho“. Enti εnyε Nyankopͻn na Onim deε εwͻ nnipa nyinaa akoma mu"},{"SurahNumber":29,"VerseNumber":11,"Text":"Nokorε sε Nyankopͻn Nim wͻn a wͻ’agye adie no, nokorε nso sε Onim nkͻnkͻnsafoͻ no nso"},{"SurahNumber":29,"VerseNumber":12,"Text":"Wͻn a wͻ’nnye nnie no ka kyerε wͻn a wͻ’agye adie no sε: “Monfa yεn kwan no so na yε’bεsoa mobͻne (ama mo)“. Wͻ’nnsoa wͻn bͻne biara ho hwee. Nokorε sε wͻ’yε nkontompofoͻ"},{"SurahNumber":29,"VerseNumber":13,"Text":"Nokorε sε, wͻ’bεsoa wͻn ara adesoa, asan asoa adesoa foforͻ aka wͻn adesoa no ho; na nokorε sε Yε’bebisa wͻn fa wͻn nkontompo a wͻ’twaeε no ho asεm wͻ Wusͻreε da no"},{"SurahNumber":29,"VerseNumber":14,"Text":"Ampa sε Yε’somaa Noa maa no kͻͻ nenkorͻfoͻ hͻ. Ɔtenaa wͻn mu, εkaa mfie aduonum na anka mfie apem. Nanso nsuyire faa wͻn aberε a na wͻ’yε abͻneεfoͻ"},{"SurahNumber":29,"VerseNumber":15,"Text":"Enti Yε’gyee no ne nsuom hyεn no mu foͻ no (frii nsu yire no mu), na Yε’yεε no nsεnkyerεnee demaa amansan"},{"SurahNumber":29,"VerseNumber":16,"Text":"Abraham nso, εberε a ͻka kyerεε nenkorͻfoͻ no sε: “Monsom Nyankopͻn na monsuro no, εno na εyε papa ma mo sε anka monim a"},{"SurahNumber":29,"VerseNumber":17,"Text":"Abosom mmom na mofri Nyankopͻn akyi som, εna mobͻ motrim twa nkontompo. Nokorε sε wͻn a mofri Nyankopͻn akyi som wͻn no ntumi mmͻ mo akͻnhoma, enti monhwehwε akͻnhoma wͻ Nyankopͻn hͻ, na monsom no, na monfa ayeyie ma no. Nehͻ na mobεsan akͻ"},{"SurahNumber":29,"VerseNumber":18,"Text":"Sε mofa no atorᴐsԑm a, ampa sԑ (saa ara na) aman a wͻ’dii moanim kan no nso faa no atorᴐsԑm. Ͻsomafoͻ deε n’asεdeε ne sε ͻbεbͻ asεm no ho dawuro akyerεkyerε mu pefee"},{"SurahNumber":29,"VerseNumber":19,"Text":"Anaasε wͻ’nhunuu sεdeε Nyankopͻn hyεε abͻdeε aseε na Ɔsan de (foforͻ) ba bio? Nokorε sε, εno deε εyε (adeε a εyε) mmrε ma Nyankopͻn"},{"SurahNumber":29,"VerseNumber":20,"Text":"Ka sε: “Montu kwan wͻ asaase no so na monhwε sεdeε (Nyankopͻn) hyεε abͻdeε no aseε; na saa ara na Ɔbεbͻ Daakye abͻdeε no“. Nokorε sε Nyankopͻn wͻ biribiara so tumi"},{"SurahNumber":29,"VerseNumber":21,"Text":"Nyankopͻn twe obi a Ɔpε aso, na ohu obi a Ɔpε nso mmͻbͻ, na Nehͻ na mobεsan akͻ"},{"SurahNumber":29,"VerseNumber":22,"Text":"Na montumi ndwane Nyankopͻn wͻ asaase so anaasε ͻsoro. Na Nyankopͻn akyiri no nso monni okyitaafoͻ anaasε ͻboafoͻ biara"},{"SurahNumber":29,"VerseNumber":23,"Text":"Wͻn a wͻ’po Nyankopͻn nsεm ne Nenhyiamu (da) no, wͻ’ne nkorͻfoͻ no a wͻn aba mu abu wͻ M’ahummͻborͻ no ho no; saa nkorͻfoͻ no na wͻn wͻ asotwee yaaya no"},{"SurahNumber":29,"VerseNumber":24,"Text":"Enti Abraham nkorͻfoͻ no mmuaeε a wͻ’de maeε ara ne sε: ”Monku no anaa monhye no!” Enti Nyankopͻn gyee no fri egya no mu. Nokorε sε nsεnkyerεnee wͻ woi mu dema amanfoͻ a wͻ’gye die"},{"SurahNumber":29,"VerseNumber":25,"Text":"Abraham kaa sε: “Moafri Nyankopͻn akyi afa abosom (resom wͻn nam so) de ͻdͻ ato montεm wͻ wiase ha, nanso Wusͻreε da no deε mobeyi moho-moho ama, na moadome moho-moho, na moasetena mu ne egya no mu, na monnya ͻboafoͻ biara"},{"SurahNumber":29,"VerseNumber":26,"Text":"Enti Lut gyee no dii. Abraham kaa sε: ”Medeε meretu amantuo akͻ me Wura Nyankopͻn hͻ. Nokorε sε Ɔne Otumfoͻ no a Otumi ade nyinaa yε, Ɔne Onyansafoͻ no “"},{"SurahNumber":29,"VerseNumber":27,"Text":"Yε’de Is’haaq ne Ya’aquub kyεε no, na Yε’maa n’asefoͻ no nkͻmhyε (adwuma), san (maa wͻn) Nwoma, na Yε’de n’akatua maa no wͻ wiase; nokorε sε Daakye no ͻka apapafoͻ no ho"},{"SurahNumber":29,"VerseNumber":28,"Text":"Lut nso, εberε a ͻka kyerεε nenkorͻfoͻ no sε: “Mobu ahohwi bra a amansan no mu biara nnii moanim kan nyεε bi da"},{"SurahNumber":29,"VerseNumber":29,"Text":"Nokorε sε mokͻ (mo yͻnko) mmarima ho, εna mosi akwan ka akwan mu (wia akwantufoͻ nneεma), san yε amumuyε wͻ monhyiamu ase?”1 Mmuaeε a nenkorͻfoͻ no demaeε ara ne sε wͻ’kaa sε: “Fa Nyankopͻn asotwee no brε yεn, sε woka nokorεfoͻ no ho ampa a“"},{"SurahNumber":29,"VerseNumber":30,"Text":"Lut kaa sε: “Me Wura Nyankopͻn, boa me ma meni nsεmmͻnedifoͻ yi so nkonim. “"},{"SurahNumber":29,"VerseNumber":31,"Text":"Ɛberε a Y’abͻfoͻ no de (Is’haaq awoͻ) anigyesεm ho bͻhyε baa Abraham hͻ no, wͻ’kaa sε: “Nokorε sε yεrekͻ sεe saa kuro yi so foͻ no; nokorε sε emu foͻ no yε abͻneεfoͻ paa"},{"SurahNumber":29,"VerseNumber":32,"Text":"Abraham kaa sε, Lut nso wͻhͻ bi. Abͻfoͻ no kaa sε Ye’nim nnipa a wͻn wͻ (kuro no) mu (nyinaa); na yε’bεgye ͻno ne na’busuafoͻ no, na mmom neyere no deε ͻbεka wͻn a wͻ’bεka akyire no ho"},{"SurahNumber":29,"VerseNumber":33,"Text":"Ɛberε a Ya’bͻfoͻ no baa Lut hͻ no, newerε ho maa wͻn, na neho kyeree no sε onni tumi a (ͻde bεbͻ wͻn ho ban). (Abͻfoͻ no) kaa sε: ”Ensuro na εmma wo werε nso nnho; nokorε sε yε’bεgye wo ne w’abusuafoͻ, gyesε wo yere, ͻbεka wͻn a wͻ’bεka akyire no ho"},{"SurahNumber":29,"VerseNumber":34,"Text":"Nokorε sε, Yε’besiane asotwee afri soro aba saa kuro yi so foͻ no so, εnam bͻne a wͻ’die ho nti “"},{"SurahNumber":29,"VerseNumber":35,"Text":"Ampa sε Ye’gyaa nsεnkyerεnee pefee wͻ woi mu demaa amanfoͻ a wͻ’dwen"},{"SurahNumber":29,"VerseNumber":36,"Text":"Madiyanfoͻ hͻ no nso (Yε’somaa) wͻn nua Shuaib. Ͻkaa sε: ”Menkorͻfoͻ, monsom Nyankopͻn, na moma moani na Ɛda a edi akyire no so, na monhwε na moamma nsεmͻnee ankͻso wͻ asaase no so"},{"SurahNumber":29,"VerseNumber":37,"Text":"Nanso wͻ’buu no ͻtorofo. Enti asaase wosoͻ denden bi sͻͻ wͻn mu, afei wͻ’dedaa hͻ wͻ wͻn adan mu (wuwui)"},{"SurahNumber":29,"VerseNumber":38,"Text":"Aad ne Samuudfoͻ no nso, ampa sε wͻn asetena mu da adi pefee ma mo, ͻbonsam maa wͻn dwumadi (bͻne) yεε wͻn (ani so) fε, na ͻsii wͻn kwan (pa) no ho kwan, mmom na wͻn ani abue paa"},{"SurahNumber":29,"VerseNumber":39,"Text":"Kora, ne Farao ne Haamaan nso, ampa sε Mose de nyinasoͻ anaa nkyerεkyerεmu pefee no brεε wͻn, nanso wͻ’yεε ahomasoͻ wͻ asaase no so, na εnyε adeε a wͻ’bεtumi adwane anaa wͻn asan (Yεn) ho"},{"SurahNumber":29,"VerseNumber":40,"Text":"Enti Yε’de wͻn mu biara bᴐne twee n’aso. Wͻn mu bi, Yε’somaa mframa den a aboͻ wͻ mu (na Yε’de sεee wͻn), ebinom nso nteamu den na Yε’de twee wͻn aso, Wͻn mu bi nso Yε’maa asaase na εmenee wͻn, na wͻn mu bi nso Yε’maa nsuo na ԑfaa wͻn. Ԑnyε Nyankopͻn na Ͻyԑԑ wͻn bᴐne, na mmom wͻn ara na wͻ’yԑԑ wͻn ho bᴐne"},{"SurahNumber":29,"VerseNumber":41,"Text":"Wͻn a wͻ’fri Nyankopͻn akyi fa akyitaafoͻ no mfatoho tesε ananse a wasi fie (ama neho). Nokorε sε efie a enni ahoͻden koraa ne ananse fie, sε anka wͻ’nim ampa a”"},{"SurahNumber":29,"VerseNumber":42,"Text":"Nokorε sε Nyankopͻn Nim adeε biara a wͻ’fri N’akyi sufrε wͻn no. Ɔne Otumfoͻ no a Otumi ade nyinaa yε, Ɔne Onyansafoͻ no"},{"SurahNumber":29,"VerseNumber":43,"Text":"Saa bε a Ye’bu kyerεε nnipa yi, wͻn a wͻ’bεte aseε ne nimdefoͻ no"},{"SurahNumber":29,"VerseNumber":44,"Text":"Nokorε na Nyankopͻn debͻͻ soro ne asaase. Nokorε sε nsεnkyerεnee wͻ woi mu dema agyidiefoͻ no"},{"SurahNumber":29,"VerseNumber":45,"Text":"(Nkͻmhyεni), kenkan deε yayi ama wo wͻ Nwoma no mu no, na frε Nyame wͻ nebrε mu. Nokorε sε, Nyamefrε bra akohwisεm ne amumuyε; na Nyankopͻn ho nkaekaeε yε ade kεseε papaapa (wͻ onipa abrabͻ mu). Onyankopͻn deε Onim deε moyε (nyinaa)"}]}