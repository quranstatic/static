{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":41,"VerseNumber":47,"Text":"Sii Rkaniyan phakandoda so katawi ko bangkit: Na da a phakaliyo a manga onga phoon ko manga daog iyan, go da a khawgat a babay, go da a pmbawata a ba di sii ko katao Niyan. Na sii ko gawii a itawag Iyan kiran a: \"Anda so manga sakotowa Akn?\" Tharoon iran a: \"Phakitokawan ami rka a da a pd rkami a saksi (on)"},{"SurahNumber":41,"VerseNumber":48,"Text":"Na doratn siran o piyanongganoy ran gowani, go matangkd iran a da a kaphagapasan iran"},{"SurahNumber":41,"VerseNumber":49,"Text":"Di protosn so manosiya ko kapangni sa mapiya, na amay ka misogat on so marata, na karpoan, a kaadaan sa panginam"},{"SurahNumber":41,"VerseNumber":50,"Text":"Na ibt o pakataama Mi skaniyan sa limo a phoon Rkami, ko oriyan o morala a minisogat on, na mataan a ptharoon iyan dn a: \"Giyai na rk akn, go di ko tatarimaan so bangkit oba makatindg; na ibt o pakandoda ko ko Kadnan ko, na mataan! a mapmbagian ko sii ko hadapan Iyan so lbi a mapiya\". Na mataan! a panotholn Ami dn ko siran a miyamangongkir so pinggolawla iran, go mataan a phakitaaman Ami kiran dn so siksa a masopiit"},{"SurahNumber":41,"VerseNumber":51,"Text":"Na igira a inipangalimo Ami, so manosiya, na tomalikhod, go itangkiri iyan a kilid iyan; na igira a minisogat on so marata, na makandowaa sa malayat"},{"SurahNumber":41,"VerseNumber":52,"Text":"Tharoang ka a: \"Ay gda iyo amay ka skaniyan (a Qor´an) na phoon ko hadapan o Allah, oriyan iyan na inongkir iyo skaniyan? Ba adn a makalawan a ribat ko taw a skaniyan na matatago ko kasosorang a mawatan (ko bnar)"},{"SurahNumber":41,"VerseNumber":53,"Text":"Phakiilay Ami kiran dn so manga tanda Ami ko mbalabala, go sii ko manga ginawa iran, taman sa mapayag kiran a mataan! a skaniyan so (Qor´an a) bnar. Ba da makatarotop so Kadnan ka a mataan! a Skaniyan i saksi ko langowan taman"},{"SurahNumber":41,"VerseNumber":54,"Text":"Ba di mataan! a siran na matatago ko kazasangka ko kimbaratmowaan ko Kadnan iran, ba di mataan! a Skaniyan i Matao ko langowan taman"},{"SurahNumber":42,"VerseNumber":1,"Text":"Ha. Mim. (So Allah i Matao ko paka-aantapan Iyan on)"},{"SurahNumber":42,"VerseNumber":2,"Text":"Ain. Sin. Qaf. (So Allah i Matao ko paka-aantapan Iyan on)"},{"SurahNumber":42,"VerseNumber":3,"Text":"Lagid man oto a kaphagilahami rka (ya Mohammad) go so siran a miyaonaan ka, so Allah, a Mabagr, a Mawngangn"},{"SurahNumber":42,"VerseNumber":4,"Text":"Rk Iyan so zisii ko manga langit ago so zisii ko lopa: Go Skaniyan so Maporo, a Lbi-a-mala"},{"SurahNumber":42,"VerseNumber":5,"Text":"Mayto bo na so manga langit na phangabbngkag ko kaporoan iran: Na so manga malaikat na ipthasbik iran so podi ko Kadnan iran, go ipphangni ran sa maap so taw a matatago ko lopa: Ba di mataan! a so Allah na Skaniyan so Manapi, a Makalimoon"},{"SurahNumber":42,"VerseNumber":6,"Text":"Na so miyamangowa sa salakaw Rkaniyan a manga panarigan, - na so Allah i Tomotonggo kiran; go kna a ba ska i sasarigi kiran"},{"SurahNumber":42,"VerseNumber":7,"Text":"Na lagid aya man a kiniilahamn Ami rka ko Qor´an a basa Arab: ka an ka mapakaiktiyar so (taw sa Makkah a) Amoran o manga ingd ago so makaliliyot on, - go an ka kapakiiktiyari so alongan a kaplimod, a da a sangka a madadalm on: So sabaad na khatago ko sorga, na so sabaad na khatago ko kadg"},{"SurahNumber":42,"VerseNumber":8,"Text":"Na o kabaya o Allah, na mataan a khabaloy Niyan siran ko okit a isa; na ogaid na phakasoldn Iyan so taw a kabaya Iyan ko limo Iyan; na so manga darowaka na da a bagian iran a panarigan go da a tabanga (iran)"},{"SurahNumber":42,"VerseNumber":9,"Text":"Ino siran khowa sa salakaw ko Allah a manga panarigan? A so Allah, - na Skaniyan i Panarigan, go Skaniyan i magoyag ko miyamatay: Go Skaniyan i Gaos ko langowan taman"},{"SurahNumber":42,"VerseNumber":10,"Text":"Na so da kano ron pagayonayon a shay´, na so kokoman iyan na sii ko Allah: Giyoto man so Allah a Kadnan ko: Skanyan i siyarigan ko, go Ron ako pagndod"},{"SurahNumber":42,"VerseNumber":11,"Text":"Mimbaas ko manga langit ago so lopa: Singgayan kano Niyan a phoon ko manga ginawa niyo sa manga karoma, go phoon ko manga ayam sa nggaganapa: Pmbarmbadn kano Niyan sa sabap roo: da dn a lagid Iyan a isa bo, go Skaniyan so Pphakan´g, a Pphakaylay"},{"SurahNumber":42,"VerseNumber":12,"Text":"Rk Iyan so manga gonsi o manga langit ago so lopa: Pphakawladn Iyan so riskhi ko taw a kabaya Iyan: Go pphakasimpitn Iyan. Mataan! a Skaniyan i Matao ko langowan taman"},{"SurahNumber":42,"VerseNumber":13,"Text":"Piyayag Iyan rkano a okit so inisogo Iyan oto ko Noh, go so iniilaham Ami rka (ya Mohammad), go so inisogo Ami oto ko Ibrahim, go so Mosa, go so Eysa a: Pamayandgn iyo so agama, ago di niyo to pmblablagi: Minindarasag o manga pananakoto so ipndolon ka kiran oto. So Allah na pnggawiin Iyan on so taw a kabaya Iyan, go pnggonanaon Iyan on so taw a pphananangoran (ko onot Rkaniyan)"},{"SurahNumber":42,"VerseNumber":14,"Text":"Na da siran mblablag inonta ko oriyan o kiyapakawma kiran o katao, - kadngki ran. Na o da so katharo a miyaona a phoon ko Kadnan ka, a taman ko taalik a miyapnto, na miyakokom siran dn: Na mataan! a so siran a piyakapangowaris ko kitab a miyaoriyan iran, na matatago dn ko kazasangka phoon rkaniyan sa mapayag a kazangka"},{"SurahNumber":42,"VerseNumber":15,"Text":"Na makapantag roo, na panolong ka, go ontolang ka so inisogo rka, go ding ka phangonoti so manga n´nga iran; go tharoang ka a: \"Piyaratiyaya ko so initoron o Allah a kitab; go inisogo rakn a paginontolanang ko skano. So Allah i Kadnan ami go Kadnan iyo: Rk ami so manga galbk ami, na rk iyo so manga galbk iyo. Da a rido ko lt ami go lt iyo. So Allah na thimo on tano Niyan, go Ron so khabolosan"},{"SurahNumber":42,"VerseNumber":16,"Text":"Na so siran a gii siran makiphapawala makapantag ko Allah ko oriyan o kiyatarimaa rkaniyan, - na so daowa iran na ilang sii ko Kadnan iran: Go miyakaphawto siran sa rarangit, go adn a bagian iran a siksa a sangat (ko akhirat)"},{"SurahNumber":42,"VerseNumber":17,"Text":"So Allah so tomiyoron ko kitab (kaan mapayag) so bnar go so timbangan. Na antai kaphakitokawan iyan rka sa masikn so bangkit na marani"},{"SurahNumber":42,"VerseNumber":18,"Text":"Pphagalokalokan aya o siran a di ron mapaparatiyaya: Na so miyamaratiyaya na ikaalk iran oto, ka katawan iran a mataan oto! a bnar. Ba di mataan a siran a pphamawal ko bangkit na matatago dn ko kadadag a mawatan"},{"SurahNumber":42,"VerseNumber":19,"Text":"So Allah i Masalinggagaw ko manga oripn Iyan: Pphakalaan Iyan ko riskhi so taw a kabaya Iyan: Go Skaniyan so Mabagr, a Domadaag"},{"SurahNumber":42,"VerseNumber":20,"Text":"Sa taw a kabaya iyan so balas ko akhirat, na pagomanan Ami ron so balas rkaniyan; na sa taw a kabaya iyan so balas ko doniya, na mbgan Ami ron, na da a bagian iyan ko akhirat a kipantag"},{"SurahNumber":42,"VerseNumber":21,"Text":"Ba adn a manga sandogowa iran, a mimbaal kiran ko okit a so di sogoan skaniyan o Allah? Na o da so katharo a kokoman (a miyaona), na miyakokom siran dn. Na mataan! a so manga darowaka na adn a bagian iran a siksa a malipds"},{"SurahNumber":42,"VerseNumber":22,"Text":"Khaylaing ka so manga darowaka a ikaalk iran so pinggalbk iran, a giyoto na phakatana kiran. Na so miyamaratiyaya, go pinggalbk iran so manga pipiya na sii ko manga pipiya a darpa ko manga sorga: Khakowa iran so nganin a kabaya iran sii ko Kadnan iyan. Giyoto man na skaniyan so kakayaan a mala"},{"SurahNumber":42,"VerseNumber":23,"Text":"Giyoto man so pphanotholn o Allah ko manga oripn Iyan, a so miyamaratiyaya, go pinggalbk iran so manga pipiya. Tharoang ka a: \"Da a phangnin ko rkano sa makapantag saya a sokay inonta so kanggiginawai sii ko manga tonganay\". Na sa taw nggalbk sa mapiya, na omanan Ami ron roo sa mapiya: Mataan! a so Allah na Manapi, a Masalamatn"},{"SurahNumber":42,"VerseNumber":24,"Text":"Ino iran gii tharoa a: \"Inangkob iyan so Allah sa kabokhag?\" Na o kabaya o Allah, na khatkhs Iyan so posoo ka. Thiphadn o Allah so ribat, na pakaphangotaraan Iyan so bnar sabap ko manga katharo Iyan. Mataan! a Skaniyan i Matao ko zisii ko manga rarb (a manga pamikiran)"},{"SurahNumber":42,"VerseNumber":25,"Text":"Go Skaniyan so ptharima ko tawbat a phoon ko manga oripn Iyan, go phmaap ko manga rarata: Go katawan Iyan so gii niyo nggolawlaan"},{"SurahNumber":42,"VerseNumber":26,"Text":"Go ptharima ko siran a miyamaratiyaya, go pinggalbk iran so manga pipiya, go phagomanan Iyan siran ko kakayaan Iyan: Na so miyamangongkir na adn a bagian iran a siksa a sangat"},{"SurahNumber":42,"VerseNumber":27,"Text":"Na o pakawlada o Allah so riskhi ko manga oripn Iyan, na mangalandada siran dn ko lopa; na ogaid na ipthoron Iyan sii ko diyangka a kabaya Iyan. Mataan! a Skaniyan i Kaip ko manga oripn Iyan, a Pphakaylay"},{"SurahNumber":42,"VerseNumber":28,"Text":"Go Skaniyan so pphaka toronn Iyan so oran ko oriyan o kiyadai kiran sa panginam, go pmbmbar ko limo Iyan. Na Skaniyan so Panarigan, a Pphodin"},{"SurahNumber":42,"VerseNumber":29,"Text":"Pd ko manga tanda Iyan so kiyaadna ko manga langit ago so lopa, go so iniparak Iyan sa dowa oto a manga baraniyawa: Na Skaniyan sii ko kalimoda kiran amay ka kabaya Iyan na Gaos Iyan"},{"SurahNumber":42,"VerseNumber":30,"Text":"Na sadn sa misogat rkano a tiyoba, na sabap ko pinggalbk o manga lima niyo (a dosa), na Phmaap sa madakl"},{"SurahNumber":42,"VerseNumber":31,"Text":"Na di kano dn makapalagoy ko lopa; go da a bagian iyo a salakaw ko Allah, a Panarigan, go da a mamakatabang (rkano)"},{"SurahNumber":42,"VerseNumber":32,"Text":"Go pd ko manga tanda Iyan so pphamangtas ko kalodan, a ndalagid o manga palaw (a manga kapal)"},{"SurahNumber":42,"VerseNumber":33,"Text":"O kabaya Iyan, na maphakalngn Iyan so ndo: Na khabaloy siran a khitatangn ko liyawaw o kalodan. Mataan! a adn a matatago roo man a titho a manga tanda ko oman i mapantang, a masalamatn"},{"SurahNumber":42,"VerseNumber":34,"Text":"O di na khikagm Iyan siran sabap ko pinggalbk iran (a dosa); na phmaap sa madakl"},{"SurahNumber":42,"VerseNumber":35,"Text":"Na katokawan o siran a pphamawal ko manga ayat Ami, a da a kaphagapasan iran"},{"SurahNumber":42,"VerseNumber":36,"Text":"Na sadn sa pkhibgay rkano a shay´ na matag sagad a karimbaran ko kawyagoyag ko doniya: Na so zisii ko Allah (a balas) i tomo ago kakal a bagian o siran a miyamaratiyaya, go so bo so Kadnan iran i sasarigan iran"},{"SurahNumber":42,"VerseNumber":37,"Text":"Go siran na panananggilaan iran so manga ala a dosa, go so manga pakasisingay, go igira a kiyararangitan siran na siran na phnapi siran"},{"SurahNumber":42,"VerseNumber":38,"Text":"Go siran na tiyarima iran so Kadnan iran, go inipamayandg iran so sambayang; go so pnggolawlaan iran na pphamagodasaan iran; go so sabaad ko inibgay Ami kiran na ipphammgay ran"},{"SurahNumber":42,"VerseNumber":39,"Text":"Go siran na igira a miyasogat siran o kaaniyaya, na siran na phagato siran"},{"SurahNumber":42,"VerseNumber":40,"Text":"Na aya balas o marata na marata a lagid iyan: Na sa taw a mmaap go makiphasada (ko ridoay niyan), na so balas rkaniyan na miyatangkd ko Allah: Mataan! a Skaniyan na di Niyan khabayaan so manga salimbot"},{"SurahNumber":42,"VerseNumber":41,"Text":"Na mataan a sa taw a miyato ko oriyan o kiyaaniyaya niyan, na siran man na da kiran i lalan (ko siksa)"},{"SurahNumber":42,"VerseNumber":42,"Text":"Ayabo a adn a lalan on (o siksa) na sii ko siran a phaganiyayaan iran so manga manosiya, go pphangalandada siran ko lopa sa di ontol: Siran man na adn a bagian iran a siksa a malipds"},{"SurahNumber":42,"VerseNumber":43,"Text":"Na mataan a sa taw a phantang go nomapi, na mataan! a giyoto man na pd dn ko mapiya ko manga olawla"},{"SurahNumber":42,"VerseNumber":44,"Text":"Na sa taw a dadagn o Allah, na da a bagian iyan a panarigan ko oriyan iyan. Na maylaing ka so manga darowaka, ko kasandngi ran ko siksa, a matharo iran a: \"Ba adn a okit a kapakakasoy (ko doniya)"},{"SurahNumber":42,"VerseNumber":45,"Text":"Na khaylaing ka siran a phaganagn siran ko apoy, a makasasangkop siran, phoon ko kahinaan, makapphangilaylay siran sa kaylay a masoln. Na tharoon o siran a miyamaratiyaya a: \"Mataan! a aya manga logi, na so liyogi ran so manga ginawa iran, ago so taalok kiran ko alongan a qiyamah. Tanodan ka mataan! a so manga darowaka na khatago ko siksa a tatap"},{"SurahNumber":42,"VerseNumber":46,"Text":"Go da a mabaloy a bagian iran a manga panarigan a mamakatabang kiran, a salakaw ko Allah. Na sa taw a dadagn o Allah, na da a mambagian iyan a lalan (a ontol)"},{"SurahNumber":42,"VerseNumber":47,"Text":"Tarimaa niyo so Kadnan iyo, ko dapn kapakatalingoma o alongan a da a phakarn on ko Allah! Da a bagian iyo a khalindongan sa alongan oto, go da a bagian iyo a kapaka ongkir"},{"SurahNumber":42,"VerseNumber":48,"Text":"Na o talikhod siran, na da Ami ska sogoa a somisiyap kiran. Da a paliyogat rka a rowar ko kapamakasampay. Na mataan! a Skami na igira a piyakataam Ami so manosiya sa phoon Rkami a limo, na izonor iyan oto; na o masogat siran a marata, sabap ko miniona o manga lima iran (a dosa), na mataan! a so manosiya na da a tadm iyan"},{"SurahNumber":42,"VerseNumber":49,"Text":"Rk o Allah so kapaar ko manga langit ago so lopa. Phagadnn Iyan so nganin a kabaya Iyan. Pmbgan Iyan so taw a kabaya Iyan sa (manga wata a) manga babay, go pmbgan Iyan so taw a kabaya Iyan sa (manga wata a) manga mama"},{"SurahNumber":42,"VerseNumber":50,"Text":"Odi na pakazangisangiin Iyan siran a: Manga mama ago manga babay, go pmbalowin Iyan so taw a kabaya Iyan a balk: Mataan! a Skaniyan i Matao, a Gaos"},{"SurahNumber":42,"VerseNumber":51,"Text":"Na da mapatot ko manosiya o ba mbitiyarain skaniyan o Allah inonta o ilaham, odi na sii ko sabala a rnding, odi na somogo sa sogo, na iphagilaham Iyan sa sabap sa idin Iyan, so kabaya Iyan: Mataan! a Skaniyan i Maporo, a Mawngangn"},{"SurahNumber":42,"VerseNumber":52,"Text":"Na lagid aya man a kiniilahamn Ami rka (ya Mohammad) ko Qor´an phoon ko sogoan Ami: Daâ€™ ko btad ka i bang ka katawi (gowani) o antonaa so kitab, go antonaa so paratiyaya? Na ogaid na biyaloy Ami oto a sindaw, a pthoroon Ami sa sabap rkaniyan so taw a kabaya Ami ko manga oripn Ami; na mataan! a ska (ya Mohammad) i titho a makapnggonanao ko okit a makaoontol"},{"SurahNumber":42,"VerseNumber":53,"Text":"A okit o Allah, a so Khirk ko nganin a zisii ko manga langit ago so nganin a zisii ko lopa. Tanodan, ka sii bo ko Allah phakandod so langowan taman a pkhakawlawla"},{"SurahNumber":43,"VerseNumber":1,"Text":"Ha, Mim. (So Allah i Matao ko paka-aantapan Iyan on)"},{"SurahNumber":43,"VerseNumber":2,"Text":"Ibt ko kitab a miyakapayag"},{"SurahNumber":43,"VerseNumber":3,"Text":"Mataan! a Skami na biyaloy Ami skaniyan a Qor´an a basa Arab, ka an iyo sabota"},{"SurahNumber":43,"VerseNumber":4,"Text":"Na mataan! a skaniyan na madadalm ko asal o kitab (a so Lawh Makhpod), sii ko hadapan Ami, a titho a Maporo, a sindadan o ongangn"},{"SurahNumber":43,"VerseNumber":5,"Text":"Ba Ami rkano phokasa so pananadm sa kadapay, ka kagiya skano na pagtaw a manga malawani"},{"SurahNumber":43,"VerseNumber":6,"Text":"Na madakl a siyogo Ami a nabi ko miyangaoona"},{"SurahNumber":43,"VerseNumber":7,"Text":"Na da a pphakatalingoma kiran a nabi a ba iran oto di pphamagrgi"},{"SurahNumber":43,"VerseNumber":8,"Text":"Na bininasa Mi so lawan kiran sa bagr; - go miyaypos so ibarat o miyangaoona"},{"SurahNumber":43,"VerseNumber":9,"Text":"Na ibt o izaan ka kiran, o antawaa i miyadn ko manga langit ago so lopa? Na mataan a ptharoon iran a: Inadn siran o (Allah a) Mabagr, a Matao"},{"SurahNumber":43,"VerseNumber":10,"Text":"So inisnggay Niyan rkano so lopa a darpa, go singgayan kano Niyan on sa manga lalan, ka ang kano makaontol"},{"SurahNumber":43,"VerseNumber":11,"Text":"Go Skaniyan so piyakatoron Iyan phoon ko kawang so ig sa didiyangkaan; - na inoyag Ami sa sabap rkaniyan so ingd a maatay; na lagid man oto a kaphakagmawa rkano (ko manga kobor)"},{"SurahNumber":43,"VerseNumber":12,"Text":"Go Skaniyan so miyadn ko nggaganapa, a kalangolangowan iyan, go sominggay rkano ko manga kapal ago so manga ayam a so kapphagdaan iyo"},{"SurahNumber":43,"VerseNumber":13,"Text":"Ka ang kano gii makathakna ko manga likod iyan, oriyan iyan na an iyo katadmi so limo o Kadnan iyo, igira a miyakathakna kano ron, go an iyo matharo: \"Soti so piyakaphasiyonot Iyan rkami aya, a kna a ba skami i phamakagaga on"},{"SurahNumber":43,"VerseNumber":14,"Text":"Go mataan! a skami na sii bo ko Kadnan ami, i titho a khandodan ami"},{"SurahNumber":43,"VerseNumber":15,"Text":"Na singgayan iran sa bagian Iyan ko manga oripn Iyan sa sabaad. Mataan! a so manosiya na titho a miyongkir, a mapayag"},{"SurahNumber":43,"VerseNumber":16,"Text":"Ati kominowa ko phagadnn Iyan sa manga wata a babay, na piyakibisa Niyan rkano so manga wata a mama"},{"SurahNumber":43,"VerseNumber":17,"Text":"Na igira a miyapanothol ko isa kiran so biyaloy niyan a rk o (Allah a) Masalinggagaw a ibarat, na mabaloy so paras iyan a mangirngkirm, a skaniyan na mappno a rata a ginawa"},{"SurahNumber":43,"VerseNumber":18,"Text":"Ino (iran mbaloya a rk o Allah) so phagoyagn makapantag ko kaphaparahiyasan, a skaniyan makapantag ko kapakiphawala na di phakaosay"},{"SurahNumber":43,"VerseNumber":19,"Text":"Go biyaloy iran so manga malaikat a so siran na manga oripn o (Allah a) Masalinggagaw a manga babay. Ba iran kiyazaksian so kiyaadna kiran? Khisorat dn so kiyazaksi iran (sa kabokhag), go khiiza kiran"},{"SurahNumber":43,"VerseNumber":20,"Text":"Na pitharo iran a: \"O kabaya o Masalinggagaw, na di ami siran masimba\". Da a bagian iran roo a katao! Da ko siran inonta pphangsarn iran"},{"SurahNumber":43,"VerseNumber":21,"Text":"Ba Ami siran bigan sa kitab ko onaan aya, na siran na aya iran oto kkpitan"},{"SurahNumber":43,"VerseNumber":22,"Text":"Kna, ka pitharo iran: \"Mataan! a skami na miyatoon ami so manga loks ami sangkai a okit, na mataan! a skami na so manga rarad iran i pkhdgn ami"},{"SurahNumber":43,"VerseNumber":23,"Text":"Na lagid man oto a da a siyogo Ami a miyaonaan ka ko ingd a pphamakaiktiyar, a ba da tharoa o manga gayagomaya on a: \"Mataan! a skami na miyatoon ami so manga loks ami sangkai a okit, na mataan! a skami na so manga rarad iran i pkhdgn ami"},{"SurahNumber":43,"VerseNumber":24,"Text":"Pitharo iyan: \"Ati apiya pn minioma ko rkano so lbi a toroan a di so miyatoon iyo ron so manga loks iyo?\" Pitharo iran a: \"Mataan! a skami na so inisogo rkano to na inongkir ami"},{"SurahNumber":43,"VerseNumber":25,"Text":"Na siniksa Ami siran: Na pamimikiranang ka o antonaa i miyambtad o kiya akiran ko miyamanaplis"},{"SurahNumber":43,"VerseNumber":26,"Text":"Na gowani na pitharo o Ibrahim ko ama iyan go so pagtaw niyan a: \"Mataan! a sakn na angiyas ako ko pzimbaan iyo"},{"SurahNumber":43,"VerseNumber":27,"Text":"Inonta so (Allah a) miyadn rakn, ka mataan! a Skaniyan na thoroon ako Niyan"},{"SurahNumber":43,"VerseNumber":28,"Text":"Na biyaloy niyan aya a katharo a posaka ko pkhababadan on, ka an siran makambalingan (ko paratiyaya)"},{"SurahNumber":43,"VerseNumber":29,"Text":"Kna, ka piyakaplagod Akn so siran aya, go so manga loks iran, taman sa miyakaoma kiran so bnar, go so sogo a miyakawsay"},{"SurahNumber":43,"VerseNumber":30,"Text":"A kagiya a makatalingoma kiran so bnar, na pitharo iran a: \"Giyaya na balik mata, go mataan! a skami na inongkir ami aya"},{"SurahNumber":43,"VerseNumber":31,"Text":"Go pitharo iran a: \"Ino da toronn angkai a Qor´an ko mama a phoon ko dowa a ingd, a sslaan"},{"SurahNumber":43,"VerseNumber":32,"Text":"Ba siran i dii mbagibagi ko limo o Kadnan ka? Skami i mimbagibagi kiran ko kawiyagan iran ko kawyagoyag ko doniya: Na iniporo Ami so sabaad kiran ko kaporoan o sabaad sa manga daradat, ka an makowa o sabaad kiran so sabaad a talasogoay. Na so limo o Kadnan ka i tomo a di so pphanimo on iran"},{"SurahNumber":43,"VerseNumber":33,"Text":"O di so oba mabaloy so manga manosiya ko okit a isa, na mataan a isnggay Ami a rk o taw a moongkir ko (Allah a) Masalinggagaw, a rk o manga walay ran so manga atp a pirak, go manga towak a pkhipanik iran on"},{"SurahNumber":43,"VerseNumber":34,"Text":"Go rk o manga walay ran so manga pinto, go manga kantir (a pirak) a gii siran on makazandasandang"},{"SurahNumber":43,"VerseNumber":35,"Text":"Go manga kabolawanan. Na da ko kalangolangowan oto inonta na matag sagad a kapipiya ginawa ko kawyagoyag ko doniya: Na so akhirat, sii ko Kadnan ka, i bagian o khipanananggila"},{"SurahNumber":43,"VerseNumber":36,"Text":"Na sa taw a tomalikhod ko tadm ko (Allah a) Masalinggagaw, na snggayan Ami skaniyan sa shaytan, na giyoto i sarikita iyan"},{"SurahNumber":43,"VerseNumber":37,"Text":"Na mataan! a siran na phagalangan iran siran dn ko lalan (a ontol), go aya tangkap iran on na mataan! a siran na makaoontol siran"},{"SurahNumber":43,"VerseNumber":38,"Text":"Taman sa amay ka makawma Rkami, na tharoon iyan a: \"Hay dinganomambo o milt rakn ago ska so kawatan o dowa masarik!\" Na sayana a miyakaratarata a sarikita"},{"SurahNumber":43,"VerseNumber":39,"Text":"Na di rkano dn makanggay a gona sa alongan nai a masa a (kiyapayag o) kiyandarowaka iyo, mataan! a skano na mrakhrakhs kano ko siksa"},{"SurahNumber":43,"VerseNumber":40,"Text":"Ino ska maphakan´g ka so bngl odi na khatoroo ka so bota, go so taw a aya btad iyan na matatago ko karibat a mapayag"},{"SurahNumber":43,"VerseNumber":41,"Text":"Na apiya tangann Ami ska dn, na mataan! a Skami na ndan´gn Ami siran nganin"},{"SurahNumber":43,"VerseNumber":42,"Text":"Odi na pakimasaan Ami rka so inidiyandi Ami kiran: Na mataan! a Skami na khagaga Mi siran"},{"SurahNumber":43,"VerseNumber":43,"Text":"Na kpiting ka so iniilaham rka: Mataan! a ska na zisii ko okit a makaoontol"},{"SurahNumber":43,"VerseNumber":44,"Text":"Na mataan! a (giya Qor´an aya na) titho a mnang a rk ka, go rk o pagtawng ka; na ipagiza rkano bo"},{"SurahNumber":43,"VerseNumber":45,"Text":"Na izaan ka so siyogo Ami ko miyaonaan ka a manga sogo Ami; oba adn a inisnggay Ami a salakaw ko (Allah a) Masalinggagaw, a manga tohan a pphamanimbaan"},{"SurahNumber":43,"VerseNumber":46,"Text":"Na sabnsabnar a siyogo Ami so Mosa rakhs o manga tanda Ami, sii ko Pir´awn go so pagtaw niyan: Na pitharo iyan a: \"Mataan! a sakn na sogo o Kadnan o manga kaadn"},{"SurahNumber":43,"VerseNumber":47,"Text":"Na kagiya a mitalingoma niyan kiran so manga tanda Ami, na samawto na siran na ba iran dn oto gii khakalaan"},{"SurahNumber":43,"VerseNumber":48,"Text":"Na da a pphakimasaan Ami kiran a tanda a ba di skaniyan i mala a di so pd iyan (a miyaona); na inidan´g Ami kiran so siksa, ka an siran makambalingan (ko ontol)"},{"SurahNumber":43,"VerseNumber":49,"Text":"Na pitharo iran: \"Hay mala i katao! Pangning kaming ka ko Kadnan ka sabap ko inidiyandi Iyan rka; mataan! a skami na miyaratiyaya kami dn"},{"SurahNumber":43,"VerseNumber":50,"Text":"Na kagiya a pokasn Ami kiran so siksa, na samawto na siran na gii siran mbarngkas"},{"SurahNumber":43,"VerseNumber":51,"Text":"Na piyakalangkap o Pir´awn ko pagtaw niyan, a pitharo iyan a: \"Hay pagtaw akn, ba akn di rk so kadato sa Misir, go giya ungkai a manga lawasayg a pphamangondas ko kababaang ko? Ba kano di phakaylay"},{"SurahNumber":43,"VerseNumber":52,"Text":"Kna, ka sakn i tomo a di giya ungkai a (mama a) so skaniyan na pkhalaklak, go margn a kapphakaosay niyan"},{"SurahNumber":43,"VerseNumber":53,"Text":"Na ino da alopa skaniyan a manga salnda a bolawan, odi na da a miyakatalingoma a pd iyan a manga malaikat a khigagabay ron"},{"SurahNumber":43,"VerseNumber":54,"Text":"Na miyalalong iyan so pagtaw niyan, na kiya onotan iran skaniyan: Mataan! a siran na mimbaloy siran a pagtaw a manga songklid"},{"SurahNumber":43,"VerseNumber":55,"Text":"Na kagiya a tiyopowan Kami ran, na diyan´g Ami siran na inld Ami siran langon"},{"SurahNumber":43,"VerseNumber":56,"Text":"Na biyaloy Ami siran a miyangaoona a poringana, go ibarat ko miyangaoori"},{"SurahNumber":43,"VerseNumber":57,"Text":"Na kagiya a balowin so wata o Maryam a ibarat, na samawto na so pagtawng ka na phoon roo na pkhisagorong siran a kakayad"},{"SurahNumber":43,"VerseNumber":58,"Text":"Go pitharo iran: \"Ino so manga katohanan ami aya tomo, antawaa Skaniyan (i tomo)?\" da a kiyapayaga iran rka on, a rowar sa kapamawal: Kna, ka siran na pagtaw a manga pawal"},{"SurahNumber":43,"VerseNumber":59,"Text":"Da ko skaniyan (a Eysa) inonta na oripn a inipangalimo Ami skaniyan, go biyaloy Ami, skaniyan a ladiyawan ko manga moriyataw o Israil"},{"SurahNumber":43,"VerseNumber":60,"Text":"Na o kabaya Ami, na mataan a phakaadn Kami sa sambi iyo a manga malaikat ko lopa, a mamakasambi siran"},{"SurahNumber":43,"VerseNumber":61,"Text":"Na mataan! a so Eysa na titho a nanao ko bangkit: Na di kano ron pkhadowadowai, go onoti Ako niyo: Giyaya i okit a makaoontol"},{"SurahNumber":43,"VerseNumber":62,"Text":"Na di kano phakialang ko shaytan: Mataan! a skaniyan na ridoay niyo a mapayag"},{"SurahNumber":43,"VerseNumber":63,"Text":"Na kagiya a makatalingoma so Eysa a rakhs o manga rarayag a karina, na pitharo iyan: \"Sabnar a minitalingoma ko rkano so ongangn, go kagiya a pagosayn ko rkano so sabaad ko nganin a di kano ron phagayonayon: Na kalkn iyo so Allah, go onoti ako niyo"},{"SurahNumber":43,"VerseNumber":64,"Text":"Mataan! a so Allah na Skaniyan i Kadnan ko go Kadnan iyo: Na zoasoata niyo Skaniyan: Giyaya i okit a makaoontol"},{"SurahNumber":43,"VerseNumber":65,"Text":"Na mizoransorang so pizagorompong ko ndolondolonan iran: Na sangat a siksa a bagian o siran a mindadarowaka, a pd ko siksa ko gawii a malipds"},{"SurahNumber":43,"VerseNumber":66,"Text":"Ba adn a pnayawn iran a rowar ko bangkit, sa kapakatalingoma niyan kiran a mitalmba, a siran na di siran makaiin´ngka"},{"SurahNumber":43,"VerseNumber":67,"Text":"So mbobolayoka sa alongan oto na so sabaad kiran na ridoay o sabaad, - inonta so miyamananggila"},{"SurahNumber":43,"VerseNumber":68,"Text":"Hay manga oripn Ko, da a pangandam iyo sa alongan nai, go da rkano i ba kano makamboko"},{"SurahNumber":43,"VerseNumber":69,"Text":"So miyamaratiyaya ko manga ayat Ami, go mimbabayorantang"},{"SurahNumber":43,"VerseNumber":70,"Text":"(Na ptharoon kiran:) Sold kano ko sorga, skano ago so manga karoma niyo, a kokormatn kano"},{"SurahNumber":43,"VerseNumber":71,"Text":"Ipphagilid kiran so manga talam a bolawan, go manga baso: Go matatago on so pkhababayaan skaniyan o manga ginawa, go ikhasoat o manga mata: Na skano na makakakal kano ron dn"},{"SurahNumber":43,"VerseNumber":72,"Text":"Na giyoto man so sorga a so piyakipangowarisan rkano to sabap ko pinggolawla niyo (a mapiya)"},{"SurahNumber":43,"VerseNumber":73,"Text":"Adn a rk iyo roo a manga onga a madakl, a so sabaad on na pkhakan iyo"},{"SurahNumber":43,"VerseNumber":74,"Text":"Mataan! a so manga baradosa na sii ko siksa ko naraka Jahannam, manga kakal"},{"SurahNumber":43,"VerseNumber":75,"Text":"Di kiran khababasan, go siran na kaadaan siran roo sa panginam"},{"SurahNumber":43,"VerseNumber":76,"Text":"Na da Ami siran salimboti: Na ogaid na miyabaloy siran a siran i manga salimbot"},{"SurahNumber":43,"VerseNumber":77,"Text":"Na mizadaw iran: \"Hay Malik! tinggasa kami o Kadnan ka\". Tharoon iyan: \"Mataan! a skano na makakakal kano (ron)"},{"SurahNumber":43,"VerseNumber":78,"Text":"Sabnsabnar a minitalingoma Mi rkano so bnar: Na ogaid na so kadaklan rkano na so bnar na ikagogowad iran"},{"SurahNumber":43,"VerseNumber":79,"Text":"Ba adn a kiyambaibaitan iran a zowaan? Na mataan! a Skami i mimbaibait"},{"SurahNumber":43,"VerseNumber":80,"Text":"Ba iran tatarimaa sa mataan! a Skami na di ami khan´g so pag-umaan iran go so khokonsikonsi an iran? Oway (pkhan´g Ami), go so manga sogo Ami a (manga malaikat a) makamamasa kiran, na ipphanorat iran"},{"SurahNumber":43,"VerseNumber":81,"Text":"Tharoang ka (ya Mohammad) a: \"O adn a wata o (Allah a) Masalinggagaw, na sakn i mawna ko pphanonoatan On"},{"SurahNumber":43,"VerseNumber":82,"Text":"Soti so Kadnan o manga langit ago so lopa, a Kadnan o aras, a mawatan ko iphropa iran"},{"SurahNumber":43,"VerseNumber":83,"Text":"Na ganating ka siran ko kapphamrak iran, go so kabibimban iran, taman sa mithomlanga iran so alongan iran, a so ididiyandi kiran"},{"SurahNumber":43,"VerseNumber":84,"Text":"Na Skaniyan so sii sa langit na Tohan, go sii sa lopa na Tohan; na Skaniyan so Mawngangn, a Matao"},{"SurahNumber":43,"VerseNumber":85,"Text":"Na Soti so (Allah a) Khirk ko kapaar ko manga langit ago so lopa, go so nganin a pagltan a dowa nan: Go sii Rkaniyan so katawi ko bangkit: Go Ron kano phakandoda"},{"SurahNumber":43,"VerseNumber":86,"Text":"Na da a kapaar o siran a pphanongganowin iran a salakaw Rkaniyan, - ko kapanapaat inonta so mizaksi ko bnar, a siran na katawan iran"},{"SurahNumber":43,"VerseNumber":87,"Text":"Na ibt o izaan ka kiran o antawaa i miyadn kiran, na mataan a ptharoon iran dn a: So Allah: Na andamanaya i katatalikhod iran"},{"SurahNumber":43,"VerseNumber":88,"Text":"Na pitharo o Nabi: \"Hay Kadnan ko, mataan! a siran aya na pagtaw a di siran mapaparatiyaya"},{"SurahNumber":43,"VerseNumber":89,"Text":"(Pitharo o Allah:) \"Na napiing ka siran (ya Mohammad), go tharo ka sa kalilintad! ka katokawan iran bo"},{"SurahNumber":44,"VerseNumber":1,"Text":"Ha. Mim. (So Allah i Matao ko paka-aantapan Iyan on)"},{"SurahNumber":44,"VerseNumber":2,"Text":"Ibt ko kitab a miyakapayag (ko ontol ago so ribat)"},{"SurahNumber":44,"VerseNumber":3,"Text":"Mataan! a Skami na initoron Ami skaniyan (a Qor´an) ko gagawii a piyakandaklan sa mapiya: Mataan! a Skami na miyabaloy Kami a pphamakaiktiyar"},{"SurahNumber":44,"VerseNumber":4,"Text":"Ron gii pakazsnggayaa so langowan o sogoan a miyapasad a kokoman"},{"SurahNumber":44,"VerseNumber":5,"Text":"Sogoan a phoon ko hadapan Ami. Mataan! a Skami na miyabaloy Kami a pphanonogo"},{"SurahNumber":44,"VerseNumber":6,"Text":"Limo a phoon ko Kadnan ka: Mataan aya! a Skaniyan so Pphakan´g, a Matao"},{"SurahNumber":44,"VerseNumber":7,"Text":"A Kadnan o manga langit ago so lopa, go so nganin a pagltan a dowa nan, o skano na thotomangkd kano"},{"SurahNumber":44,"VerseNumber":8,"Text":"Daa tohan a inonta Skaniyan a Pphangoyag go Pphangimatay, - Kadnan iyo go Kadnan o manga loks iyo a miyangaoona"},{"SurahNumber":44,"VerseNumber":9,"Text":"Kna, ka siran na matatago ko kazasangka a sasablawn iran"},{"SurahNumber":44,"VerseNumber":10,"Text":"Na nayawang ka so gawii a kitalingomaan o langit ko bl a mapayag"},{"SurahNumber":44,"VerseNumber":11,"Text":"A mikolob ko manga manosiya: (na matharo iran a:) giyai na siksa a malipds"},{"SurahNumber":44,"VerseNumber":12,"Text":"(Go matharo iran:) \"Kadnan ami, pokasang Ka rkami so siksa, ka mataan! a skami na miyaratiyaya kami"},{"SurahNumber":44,"VerseNumber":13,"Text":"Andamanaya i kakhaparoliya iran ko pananadm, a sabnar a miyakaoma kiran so sogo, a miyakapayag"},{"SurahNumber":44,"VerseNumber":14,"Text":"Oriyan iyan na tiyalikhodan iran oto, go pitharo iran: \"Piyangndao a pmbthangn"},{"SurahNumber":44,"VerseNumber":15,"Text":"Mataan! a Skami na piyokas Ami so siksa sa da mathay, na mataan! a skano na mimbalingan kano (bo)"},{"SurahNumber":44,"VerseNumber":16,"Text":"Sii ko isa alongan na olangn Ami so bagr a mala: Mataan! a Skami i Pndadan´g"},{"SurahNumber":44,"VerseNumber":17,"Text":"Na sabnsabnar a tiniyoba Ami ko miyaonaan iran so pagtaw o Pir´awn: Go minitalingoma kiran o (Mosa a) sogo a sslaan, (a pitharo iyan)"},{"SurahNumber":44,"VerseNumber":18,"Text":"Palada niyo rakn so manga oripn o Allah: Mataan! a sakn na sogo rkano a kasasanaan"},{"SurahNumber":44,"VerseNumber":19,"Text":"Go di niyo pagombawi so Allah: Mataan! a sakn na minitalingoma ko rkano so katantowan a mapayag"},{"SurahNumber":44,"VerseNumber":20,"Text":"Go mataan! a sakn na lominindong ako ko Kadnan ko go Kadnan iyo, ka oba ako niyo radiyama"},{"SurahNumber":44,"VerseNumber":21,"Text":"Na odi ako niyo pharatiyayaa na awata ko niyo"},{"SurahNumber":44,"VerseNumber":22,"Text":"Na miyangangarapan ko Kadnan iyan: \"Mataan! a siran aya na pagtaw a manga baradosa"},{"SurahNumber":44,"VerseNumber":23,"Text":"Na (pitharo o Allah a:) \"Panglmn ka so manga oripn ko ko kagagawii: Mataan! a skano na thondogn kano (iran)"},{"SurahNumber":44,"VerseNumber":24,"Text":"Go ganating ka so kalodan a massray: Mataan! a siran na tantara a phangldn"},{"SurahNumber":44,"VerseNumber":25,"Text":"Madakl a kiyaganatan iran a manga pamomolan ago manga bowalan"},{"SurahNumber":44,"VerseNumber":26,"Text":"Go manga pr go darpa a mapiya"},{"SurahNumber":44,"VerseNumber":27,"Text":"Go limo a miyabaloy siran on a khikasosonor"},{"SurahNumber":44,"VerseNumber":28,"Text":"Giyoto man (i inikidia Mi kiran)! Go piyakipangowarisan Ami oto ko pagtaw a miyangaoori (a pagtaw o Mosa)"},{"SurahNumber":44,"VerseNumber":29,"Text":"Na da siran kasgadi o langit ago so lopa: Go da siran bgi sa taalik"},{"SurahNumber":44,"VerseNumber":30,"Text":"Na sabnsabnar a siyabt Ami so manga moriyataw o Israil phoon ko siksa a phakahina"},{"SurahNumber":44,"VerseNumber":31,"Text":"A phoon ko Pir´awn; mataan! a skaniyan na miyabaloy a miphaporo a pd ko manga malawani"},{"SurahNumber":44,"VerseNumber":32,"Text":"Na sabnsabnar a pinili Ami siran sii ko katao ko manga kaadn (ko masa iran)"},{"SurahNumber":44,"VerseNumber":33,"Text":"Go bigan Ami siran ko manga tanda a so katatagoan sa tpng, a mapayag"},{"SurahNumber":44,"VerseNumber":34,"Text":"Mataan! a siran aya na gi iran tharoon"},{"SurahNumber":44,"VerseNumber":35,"Text":"Daa salakaw a rowar ko kapatay tano a paganay, go kna a ba tano phangaooyag ko oriyan o kapatay"},{"SurahNumber":44,"VerseNumber":36,"Text":"Na pakambowata niyo so manga loks ami, o skano i manga bnar"},{"SurahNumber":44,"VerseNumber":37,"Text":"Ba siran i tomo, antawaa so pagtaw o Tobba´, go so miyaonaan iran? Bininasa Mi siran, mataan! a siran na miyabaloy siran a manga sala"},{"SurahNumber":44,"VerseNumber":38,"Text":"Da ko kiyaadna Mi ko manga langit ago so lopa, go so nganin a pagltan a dowa nan, oba Kami khikabibimban"},{"SurahNumber":44,"VerseNumber":39,"Text":"Da ko kiyaadna Mi sa dowa nan inonta na sii ko bnar: Na ogaid na so kadaklan kiran na di iran katawan"},{"SurahNumber":44,"VerseNumber":40,"Text":"Mataan! a so alongan a kokoman na diyandi kiran langon"},{"SurahNumber":44,"VerseNumber":41,"Text":"Alongan a da a khilinding o tonganay ko tonganay niyan a mayto bo, go di siran phangatatabangan"},{"SurahNumber":44,"VerseNumber":42,"Text":"Inonta so inikalimo o Allah: Mataan! a Skaniyan na Skaniyan so Mabagr, a Makalimoon"},{"SurahNumber":44,"VerseNumber":43,"Text":"Mataan! a so kayo a Zaqqom"},{"SurahNumber":44,"VerseNumber":44,"Text":"Na pangn´ngkn o baradosa"},{"SurahNumber":44,"VerseNumber":45,"Text":"Lagid o totonagn a galang, a pndidi ko manga tiyan"},{"SurahNumber":44,"VerseNumber":46,"Text":"Lagid o kapndidi o phlikabo a ig"},{"SurahNumber":44,"VerseNumber":47,"Text":"(Tharoon:) \"Kowaa niyo skaniyan na goyoda niyo to ko lmbak o naraka Jahim"},{"SurahNumber":44,"VerseNumber":48,"Text":"Oriyan iyan na ododa niyo ko poro o olo niyan so siksa a phlikabo"},{"SurahNumber":44,"VerseNumber":49,"Text":"(Tharoon on:) \"Taaming ka! mataan! a ska na ska so mabagr, a pagaadatan (sa doniya)"},{"SurahNumber":44,"VerseNumber":50,"Text":"Mataan! a giyaya so skano na zasangka kano ron"},{"SurahNumber":44,"VerseNumber":51,"Text":"Mataan! a so khipanananggila na sii ko darpa a sasarigan"},{"SurahNumber":44,"VerseNumber":52,"Text":"Sii ko manga pamomolan go manga bowalan"},{"SurahNumber":44,"VerseNumber":53,"Text":"Ndiditar siran sa sotra a manipis go sotra a makapal, a khipaga adapadapa"},{"SurahNumber":44,"VerseNumber":54,"Text":"Giyoto dn man, go pakaphamangaromaan Ami siran sa manga tataid, a manga pipiya i kapmata"},{"SurahNumber":44,"VerseNumber":55,"Text":"Pphananawag siran roo sa pithibarang a onga, a khisasarig siran"},{"SurahNumber":44,"VerseNumber":56,"Text":"Daa khasagadan iran roo a kapatay, inonta so kapatay a paganay (sa doniya); go phakalidasn Iyan siran ko siksa ko naraka Jahim"},{"SurahNumber":44,"VerseNumber":57,"Text":"Kakayaan a phoon ko Kadnan ka. Giyoto man na skaniyan so daag, a mala"},{"SurahNumber":44,"VerseNumber":58,"Text":"Na aya dn a kiyalbod Ami ron, sii ko basang ka, na an iran sabota (a Qor´an aya)"},{"SurahNumber":44,"VerseNumber":59,"Text":"Na nayaw ka; mataan! a siran na nomanayaw siran (mambo)"},{"SurahNumber":45,"VerseNumber":1,"Text":"Ha, Mim. (So Allah i Matao ko paka-aantapan Iyan on)"},{"SurahNumber":45,"VerseNumber":2,"Text":"Initoron so kitab a phoon ko Allah a Mabagr, a Mawngangn"},{"SurahNumber":45,"VerseNumber":3,"Text":"Mataan! a zisii ko manga langit ago so lopa, so titho a manga tanda ko miyamaratiyaya"},{"SurahNumber":45,"VerseNumber":4,"Text":"Go zisii ko kiyaadna rkano, go so ipphayapat Iyan a manga baraniyawa, so manga tanda ko pagtaw a khitotomangkd"},{"SurahNumber":45,"VerseNumber":5,"Text":"Go (zisii ko) gii kapakazambi o gagawii ago so dawndaw, go so kiyapakatorona o Allah phoon ko kawang ko (oran a) pagpr, na inoyag Iyan sa sabap rkaniyan so lopa ko oriyan o kiyapatay niyan, go so kapkhaalin o manga ndo, - sa manga tanda a rk o pagtaw a pnggdagdaan iran"},{"SurahNumber":45,"VerseNumber":6,"Text":"Giyoto man so manga ayat o Allah, a pmbatiyaan Ami rka oto sii ko bnar: Na antonaa i tothol ko oriyan o (katharo o) Allah go so manga ayat Iyan i pharatiyayaan iran"},{"SurahNumber":45,"VerseNumber":7,"Text":"Sangat a siksa a bagian o oman i bokhag, a baradosa"},{"SurahNumber":45,"VerseNumber":8,"Text":"Pphamakin´gn iyan so manga ayat o Allah a pmbatiyaan on, oriyan iyan na idadayon iyan dn so dosa, a mananakabor, ka maniyan oto a da man´g: Na pphanotholang ka on so siksa, a malipds"},{"SurahNumber":45,"VerseNumber":9,"Text":"Na igira a adn a miyasowa iyan ko manga ayat Ami a mayto bo, na balowin iyan oto a kasandagan: Siran man na adn a bagian iran a siksa a phakahina"},{"SurahNumber":45,"VerseNumber":10,"Text":"Sii ko kasasangoran iran so naraka Jahannam: Go da a milinding kiran o miyasokat iran a mayto bo, go da a (milinding kiran o) nganin a kinowa iran a salakaw ko Allah a manga panarigan: Go adn a bagian iran a siksa a mala"},{"SurahNumber":45,"VerseNumber":11,"Text":"Giyaya na toroan: Na so miyamangongkir ko manga ayat o Kadnan iran, na adn a bagian iran a siksa a pd ko sangat a siksa a malipds"},{"SurahNumber":45,"VerseNumber":12,"Text":"So Allah so piyakaphasiyonot Iyan rkano so kalodan, ka an pphamakaktas so manga kapal ko liyawaw niyan sabap sa sogoan Iyan, go ang kano gii makambabanog ko kakawasaan Iyan, go ang kano makapanalamat"},{"SurahNumber":45,"VerseNumber":13,"Text":"Go piyakaphasiyonot Iyan rkano so nganin a zisii ko manga langit ago so nganin a zisii ko lopa: Sa kalangolangowan iyan a phoon Rkaniyan; mataan! a matatago roo man so titho a manga tanda a rk o pagtaw a pphamimikirann iran"},{"SurahNumber":45,"VerseNumber":14,"Text":"Tharoang ka ko siran a miyamaratiyaya: Napi iran so siran a di iran ikhalk so manga gawii o Allah: Ka imbadal Iyan ko pagtaw so pinggalbk iran"},{"SurahNumber":45,"VerseNumber":15,"Text":"Sa taw a nggalbk sa mapiya, na rk o ginawa niyan; na sa taw a nggalbk sa marata, na phakatana on. Oriyan iyan na sii kano bo ko Kadnan iyo phamakandoda"},{"SurahNumber":45,"VerseNumber":16,"Text":"Na sabnsabnar a inibgay Ami ko manga moriyataw o Israil so kitab, go so ongangn, go so kananabii; go inipagpr Ami kiran so manga pipiya; go inilbi Ami siran ko manga kaadn (ko masa iran)"},{"SurahNumber":45,"VerseNumber":17,"Text":"Go bigan Ami siran sa manga rarayag a karina a pd ko sogoan: Na da siran zoransorang inonta ko oriyan o kiyapakawma kiran o katao, ka dngki ran; mataan! a so Kadnan ka na khokomn Iyan siran ko alongan a qiyamah sii ko miyabaloy siran on a zosoransorang"},{"SurahNumber":45,"VerseNumber":18,"Text":"Oriyan iyan na piyakathakna Ami ska ko okit a pd ko sogoan: Na Kdgang ka oto, na ding ka pagonoti so manga n´nga o siran a di manga tatao"},{"SurahNumber":45,"VerseNumber":19,"Text":"Mataan! a siran na da dn a milinding iran rka ko Allah a mayto bo: Na mataan! a so manga darowaka na so sabaad kiran i manga panarigan o sabaad: Na so Allah i Panarigan o khipanananggila"},{"SurahNumber":45,"VerseNumber":20,"Text":"Giya Qor´an aya na manga osayan a rk o manga manosiya, go toroan go limo ko pagtaw a khitotomangkd"},{"SurahNumber":45,"VerseNumber":21,"Text":"Ba tatarimaa o siran a miyamakasogok ko manga rarata sa balowin Ami siran a lagid o siran a miyamaratiyaya, - go pinggalbk iran so manga pipiya, a makaplagid so kawyagoyag iran - ago so kapatay ran? Miyakaratarata so ipkhokom iran"},{"SurahNumber":45,"VerseNumber":22,"Text":"Na inadn o Allah so manga langit ago so lopa sii ko bnar, go an mibalas ko oman i ginawa so pinggalbk iyan, a siran na di siran kasalimbotan"},{"SurahNumber":45,"VerseNumber":23,"Text":"Ay gda a ka ko taw a biyaloy niyan a katohanan iyan so n´nga iyan? Go diyadag skaniyan o Allah sii ko katao, go piyarkat Iyan so kan´g iyan go so poso iyan, go tiyagoan Iyan so kaylay niyan sa pils? Na antawaa i makanggonanao ron ko oriyan o Allah? Ino kano di phananadm"},{"SurahNumber":45,"VerseNumber":24,"Text":"Na pitharo iran: \"Da a salakaw saya a rowar ko kawyagoyag tano ko doniya; pphamatay tano go pphangaooyag (so manga wata) tano, go da a pphakabinasa rktano a rowar ko masa\". Na da a rk iran roo a katao: Da ko siran inonta na pphagarangan siran"},{"SurahNumber":45,"VerseNumber":25,"Text":"Na igira a pphangadian kiran so manga ayat Ami a manga rarayag, na da a miyabaloy a rason iran a rowar sa kiyatharoa iran sa: \"Pakagmawa niyo so manga loks Ami, o skano i manga bnar"},{"SurahNumber":45,"VerseNumber":26,"Text":"Tharoang ka a: \"So Allah na phagoyagn kano Niyan, go phagimatayn kano Niyan; oriyan iyan na thimoon kano Niyan ko alongan a qiyamah, a da a sangka a madadalm on\": Na ogaid na so kadaklan ko manga manosiya na di iran katawan"},{"SurahNumber":45,"VerseNumber":27,"Text":"Na rk o Allah so kapaar ko manga langit ago so lopa, na sii ko gawii a kapakatindg o bangkit, - na sa alongan oto na malogi so minggagalbk sa ribat"},{"SurahNumber":45,"VerseNumber":28,"Text":"Na maylaing ka so oman i isa ka tindg a malilimod a khipakatitikoro: Oman i isa ka tindg na itawag on so daptar iyan: \"Sa alongan nai na imbalas rkano so pinggolawla niyo"},{"SurahNumber":45,"VerseNumber":29,"Text":"Giyaya so daptar Ami a ptharoang kano niyan sa bnar: Mataan! a Skami i pndaptar ko pinggolawla niyo"},{"SurahNumber":45,"VerseNumber":30,"Text":"Na so miyamaratiyaya, go pinggalbk iran so manga pipiya, na phakasoldn siran o Kadnan iran ko limo Iyan (ko sorga): Giyoto man na skaniyan so daag a mala"},{"SurahNumber":45,"VerseNumber":31,"Text":"Na so miyamangongkir (na tharoon kiran): \"Ba da mabaloy so manga ayat Akn a kapphangadian rkano? Na mimaratabat kano, go mimbaloy kano a pagtaw a manga sala"},{"SurahNumber":45,"VerseNumber":32,"Text":"Na igira a pitharo a mataan! a so diyandi o Allah na bnar, go so bangkit na da a sangka a madadalm on, na tharoon iyo: \"Di ami katawan o antonaa i bangkit: da a pikir ami (ron) a rowar sa arangan, go kna a ba kami khipakatatangkd"},{"SurahNumber":45,"VerseNumber":33,"Text":"Na mapayag kiran so manga rarata ko pinggolawla iran, go katangkalan siran o piyamagrgan iran oto (a siksa)"},{"SurahNumber":45,"VerseNumber":34,"Text":"Na adn a tharo a: \"Sa alongan nai na pakalilipatan Ami skano lagid o kiyalipati niyo ko kimbaratmowaan sa alongan iyo wai! Na darpa iyo so naraka, go da a bagian iyo a phamakatabang"},{"SurahNumber":45,"VerseNumber":35,"Text":"Giyoto man na sabap sa mataan! a skano na biyaloy niyo so manga ayat o Allah a kasandagan, go miyalimpang kano o kawyagoyag ko doniya\": Na sa alongan aya na di siran roo pamakaawaan, go di siran pakapangnin sa rila"},{"SurahNumber":45,"VerseNumber":36,"Text":"Na rk o Allah so podi, a Kadnan o manga langit go Kadnan o lopa, - a Kadnan o manga kaadn"},{"SurahNumber":45,"VerseNumber":37,"Text":"Go rk Iyan so kabsaran ko manga langit ago so lopa: Go Skaniyan so Mabagr, a Mawngangn"}]}