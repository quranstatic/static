{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":36,"VerseNumber":28,"Text":"Era tetwassa ku bantu be oluvanyuma lwe ggye lyonna liva mu gggulu (olw'okubazikiriza) era tetwali baakulissa"},{"SurahNumber":36,"VerseNumber":29,"Text":"(Wabula okuzikirira kwabwe) tekwali okugyako lwali olubwatuka lumu, okugenda okulaba nga bo bakalu"},{"SurahNumber":36,"VerseNumber":30,"Text":"Kya nnaku nnyo, ku baddu (abantu) tewali mubaka abajjira okugyako bamujeeja"},{"SurahNumber":36,"VerseNumber":31,"Text":"Abaffe tebalaba nti emirembe emeka gyetwazikiriza oluberyeberye lwabwe, nga mazima ddala bo tebagenda kudda gye bali"},{"SurahNumber":36,"VerseNumber":32,"Text":"Tewali nagumu ku gyonna (emirembe) okugyako nga bonna ba kuleetebwa mu maaso gaffe"},{"SurahNumber":36,"VerseNumber":33,"Text":"Ensi efudde (ekaze) kabonero gye bali, tugiwa obulamu (tutonnyesa nkuba) era netumeza mu yo empeke, okwo nno kwe balya"},{"SurahNumber":36,"VerseNumber":34,"Text":"Netuteeka mu yo amalimiro ag’entende n'e Mizabibu era netufukula mu yo ensulo"},{"SurahNumber":36,"VerseNumber":35,"Text":"Babe nga balya ku bibala byayo ne Ku ebyo emikono gyabwe bye gikola, abaffe tebeebaza"},{"SurahNumber":36,"VerseNumber":36,"Text":"Musukkulumu oyo eyatonda ebimera mu nsi ne mubo bennyini (abantu) ne bye batamanyi, nga byonna biba ekisajja n'ekikazi"},{"SurahNumber":36,"VerseNumber":37,"Text":"Era ekiro kabonero gye bali anti tukijjako obudde obw'emisana ogenda okulaba nga bali mu nzikiza"},{"SurahNumber":36,"VerseNumber":38,"Text":"Ne njuba etambulira ku biragiro ebyagiweebwa, okwo kwe kugera kwa (Katonda) nantakubwa ku mukono amanyi ennyo"},{"SurahNumber":36,"VerseNumber":39,"Text":"Nga n'omwezi (kabonero gye bali), twagugerera ebifo (mwe gutambulira) okutuusa lwe guddayo neguba nga ekikolokomba ekikadde"},{"SurahNumber":36,"VerseNumber":40,"Text":"Tekisoboka enjuba kusisinkana mwezi era n'ekiro tekigenda kukulembera misana na buli kimu ku byombi kiri mu bbanga kiwuga"},{"SurahNumber":36,"VerseNumber":41,"Text":"Era kabonero gye bali (abantu), mazima ffe twatambuliza bannaabwe mu maato agakubyeko"},{"SurahNumber":36,"VerseNumber":42,"Text":"Era tubatondera agalinga go gebasaabaliramu"},{"SurahNumber":36,"VerseNumber":43,"Text":"Singa twagadde tuyinza okubazikiriza ne batasobola kwekubira nduulu, era nga tebayinza kuddukirirwa"},{"SurahNumber":36,"VerseNumber":44,"Text":"(Tewali kibaawo) okugyako okusaasira okuva gye tuli ne ku lw'okubeeyagaza okumala ekiseera ekigere"},{"SurahNumber":36,"VerseNumber":45,"Text":"Bwe baba bagambiddwa nti mutye ebyo ebiri mu maaso ga mmwe n'ebyo ebiri emabega wa mmwe, olwo nno mube nga musaasirwa (beesuulirayo gwa naggamba)"},{"SurahNumber":36,"VerseNumber":46,"Text":"Anti tewali kabonero mu bubonero bwa Mukama omulabirizi waabwe kaabajjira okugyako nga baakaawukanako"},{"SurahNumber":36,"VerseNumber":47,"Text":"Era bwe baba bagambiddwa nti mugabe ku ebyo Katonda bye yabawa abo abaakaafuwala bagamba abo abakkiriza nti abaffe tuliise oyo singa Katonda yayagala yaali muliisizza, temuli mmwe okugyako okuba mu bubuze obw'olwatu"},{"SurahNumber":36,"VerseNumber":48,"Text":"Era bagamba nti endagaano eyo eribaawo ddi bwe muba nga mwogera mazima"},{"SurahNumber":36,"VerseNumber":49,"Text":"Tebalinda okugyako olubwatuka lumu olulibakwata nga nabo bali mu kukaayana"},{"SurahNumber":36,"VerseNumber":50,"Text":"Olwo nno tebagenda kulaama wadde okudda eri abantu baabwe (eka)"},{"SurahNumber":36,"VerseNumber":51,"Text":"Olwo engombe erifuuyibwa (olufuuwa olw'okubiri) oligenda okubalaba nga bava mu ntaana zaabwe nga bagenda eri Mukama omulabirizi waabwe nga baanguwa byansusso"},{"SurahNumber":36,"VerseNumber":52,"Text":"Balyoke bagambe (nga bakuba ebiwoobe) nti nga tuzikiridde ani atuzuukizza okutujja gye tubadde twebase (mu ntaana zaffe bagenda kwanukulwa nti) ekyo kyekyo Katonda Omusaasizi ennyo kye yalagaanyisa n'ababaka baayogera mazima"},{"SurahNumber":36,"VerseNumber":53,"Text":"(Okubazuukiza) tekugenda kuba okugyako olubwatuka lumu, olwo nno bonna gye tuli gye bagenda okuleetebwa"},{"SurahNumber":36,"VerseNumber":54,"Text":"Olwa leero tewali muntu agenda kuyisibwa bubi mu kintu kyonna era temugenda kusasulwa okugyako ebyo bye mwali mukola"},{"SurahNumber":36,"VerseNumber":55,"Text":"Mazima abantu b'omu jjana ku lunaku olwo balibeera mu kwetala olw'amasanyu gebalibeeramu"},{"SurahNumber":36,"VerseNumber":56,"Text":"Bo n'abo be baafumbiriganwa nabo bagenda kubeera mu bisiikirize nga beesigamye ebitanda ebiwunde"},{"SurahNumber":36,"VerseNumber":57,"Text":"Balina mu yo buli kika kya bibala era bagenda kufuna buli kye baliba basabye"},{"SurahNumber":36,"VerseNumber":58,"Text":"(Bagenda kufuna ekyengera ekisinga ebyo) nakyo salaamu nga kigambo ekiriva ewa Mukama omulabirizi waabwe ow'ekisa ekingi"},{"SurahNumber":36,"VerseNumber":59,"Text":"Naye bo aboonoonyi bagenda kugambibwa nti: abange mmwe aboonoonyi olwa leero mweyawule (ku bakkiriza)"},{"SurahNumber":36,"VerseNumber":60,"Text":"Abange mmwe ezadde lya Adam abaffe ssaabakozesa endagaano nti: temusinzanga Sitane olw'okuba yye mulabe wa mmwe omweyolefu"},{"SurahNumber":36,"VerseNumber":61,"Text":"Era (ne mbakalaatira) nti: munsinze, eryo lye kkubo ettuufu"},{"SurahNumber":36,"VerseNumber":62,"Text":"Mazima (sitane) yabuza mu mmwe ebitonde bingi nnyo, abaffe mwali temutegeera"},{"SurahNumber":36,"VerseNumber":63,"Text":"Guno nno gwe muliro Jahannama gwe mwalagaanyisibwanga (ku nsi)"},{"SurahNumber":36,"VerseNumber":64,"Text":"Muguyingire olwa leero olw'ebyo bye mwalinga muwakanya"},{"SurahNumber":36,"VerseNumber":65,"Text":"Olwa leero tujja kuteeka envumbo ku mimwa gyabwe ate gyo emikono gyabwe gyogere naffe, n'amagulu gaabwe gawe obujulizi ku ebyo bye baalinga bakola"},{"SurahNumber":36,"VerseNumber":66,"Text":"Singa twayagala twandizibye amaaso gaabwe olwo nno nebaba nga banoonya okudda eri ekkubo, naye nno bandirirabye batya"},{"SurahNumber":36,"VerseNumber":67,"Text":"Era singa twayagala twandikyusizza obutonde bwabwe ne babeera mu kifo awo webali, kale nno tebandisobodde kweyongerayo wadde okudda gye bavudde"},{"SurahNumber":36,"VerseNumber":68,"Text":"Oyo yenna gwe tuba tuwangaazizza tumuzzaayo n'aba munafu mu butonde, abaffe tebategeera"},{"SurahNumber":36,"VerseNumber":69,"Text":"(Nabbi Muhammad) tetumuyigirizanga kutontoma era tekimugwanira, bye yajja nabyo tebiri okugyako nga bya kujjukiza era nga Kur’ani ennyonnyola"},{"SurahNumber":36,"VerseNumber":70,"Text":"(Nabbi Muhmmad) alyoke atiise oyo yenna omulamu era ekigambo (eky'ebibonerezo) kikakate ku bakaafiiri"},{"SurahNumber":36,"VerseNumber":71,"Text":"Abaffe tebalaba nti mu bye twabatondera ebyakolebwa e mikono gyaffe z'ensolo bo zebafuga"},{"SurahNumber":36,"VerseNumber":72,"Text":"Era twabibagondeza, mulimu bye beebagala era nga mulimu bye balya"},{"SurahNumber":36,"VerseNumber":73,"Text":"Era mu byo balina emigaso (emirala) n'eby'okunywa abaffe tebeebaza"},{"SurahNumber":36,"VerseNumber":74,"Text":"Ate abakaafiiri baleka Katonda ne beeteerawo ebisinzibwa ebirala mbu babe nga bataasibwa"},{"SurahNumber":36,"VerseNumber":75,"Text":"So nga tebasobola kubataasa awamu n'okuba nti bo nabyo baliba kibinja ekirireetebwa mu muliro"},{"SurahNumber":36,"VerseNumber":76,"Text":"Kale nno tebikunyiiza ebigambo bya bwe mazima ffe tumanyi ebyo bye bakweka ne bye bakola mu lwatu"},{"SurahNumber":36,"VerseNumber":77,"Text":"Abaffe omuntu talaba nti mazima ffe twamutonda nga tumujja mu mazzi agazaala, ogenda okulaba nga ye muyitirivu wa kukaayana okw'olwatu"},{"SurahNumber":36,"VerseNumber":78,"Text":"Naatukubira ekifaananyi neyeerabira obutonde bwe, nga agamba nti ani aliramusa amagumba nga gamaze okuba amamerengufu"},{"SurahNumber":36,"VerseNumber":79,"Text":"Gamba nti agenda kugalamusa oyo eyagatandika omulundi ogwasooka era nga yye amanyidde ddala ebikwata ku buli kitonde"},{"SurahNumber":36,"VerseNumber":80,"Text":"Oyo eyabateerawo omuliro okuva mu muti omubisi okugenda okulaba nga mmwe mukuma omuliro okuva mu gwo (omuti)"},{"SurahNumber":36,"VerseNumber":81,"Text":"Abaffe oyo eyatonda eggulu omusanvu n'ensi tasobola kutonda bintu (birala) biringa byo, weewaawo (asobolera ddala) era ddala yye ye mutonzi omumanyi ennyo"},{"SurahNumber":36,"VerseNumber":82,"Text":"Mazima ekiragirokye bwaba ayagadde ekintu (kibeewo) agamba bugambi nti bba ne kiba"},{"SurahNumber":36,"VerseNumber":83,"Text":"N’olwekyo musukkulumu nnyo oyo mu mikono gye mwokka mwemuli obufuzi bwa buli kintu ate nga gyali yokka gye mulizzibwa"},{"SurahNumber":37,"VerseNumber":1,"Text":"Ndayidde ba Malayika abasimbye ennyiriri ennambulukufu"},{"SurahNumber":37,"VerseNumber":2,"Text":"Olwo nno abo abagoba ebire olugoba (bigende bitonnyese enkuba)"},{"SurahNumber":37,"VerseNumber":3,"Text":"N'abo abasoma ebigambo ebibuulirira"},{"SurahNumber":37,"VerseNumber":4,"Text":"Mazima Katonda wa mmwe ddala ali omu"},{"SurahNumber":37,"VerseNumber":5,"Text":"Mukama omulabirizi we ggulu omusanvu n'ensi n'ebyo ebiri wakati wa byombi era Mukama omulabirizi w'ebuvanjuba (n'e bugwanjuba)"},{"SurahNumber":37,"VerseNumber":6,"Text":"Mazima ffe twawunda eggulu ly'okunsi n'okulabika obulungi kw'e mmunyeenye (ezirijjudde)"},{"SurahNumber":37,"VerseNumber":7,"Text":"N'okulikuuma ku buli Sitane kyewaggula"},{"SurahNumber":37,"VerseNumber":8,"Text":"Tezisobola kuwuliriza bitonde ebya waggulu era zikanyugirwa ebitawuliro okuva ku buli luuyi"},{"SurahNumber":37,"VerseNumber":9,"Text":"Nga zifuumuulwa emisinde era nga zigenda kufuna ebibonerezo ebitakoma"},{"SurahNumber":37,"VerseNumber":10,"Text":"Okugyako (Sitane) eyo enyakula ekigambo kyeba enyakudde olwo nno neekasukirirwa ekitawuliro ekibumbujja"},{"SurahNumber":37,"VerseNumber":11,"Text":"Kale nno babuuze nti bo be bazibu mu kutonda oba ebyo bye twatonda, mazima ffe (bo) twabatonda mu budongo obukwafu"},{"SurahNumber":37,"VerseNumber":12,"Text":"Wabula gwe weewuunya (ng’okungiriza) ate nga bo bajeeja bujeeja"},{"SurahNumber":37,"VerseNumber":13,"Text":"Era nga bwe baba babuuliriddwa tebeebuulirira"},{"SurahNumber":37,"VerseNumber":14,"Text":"Era bwe balaba akabonero konna (mu bubonero bwa Katonda) nga bajeeja"},{"SurahNumber":37,"VerseNumber":15,"Text":"Era nebagamba nti: kino tekiri okugyako eddogo eryeyolefu"},{"SurahNumber":37,"VerseNumber":16,"Text":"(Nebongerako nti) bwe tuliba tufudde netufuuka ettaka era netuba magumba ameereere abaffe tulizuukizibwa"},{"SurahNumber":37,"VerseNumber":17,"Text":"Oba ba kitaffe abaakulembera"},{"SurahNumber":37,"VerseNumber":18,"Text":"Gamba nti yee (mulizuukizibwa) nga nammwe mukkakkanyiziddwa"},{"SurahNumber":37,"VerseNumber":19,"Text":"Mazima kyo (ekyo kuzuukira) luliba olufuuwa mu ngombe lumu oligenda okulaba nga bo batunula"},{"SurahNumber":37,"VerseNumber":20,"Text":"Era baligamba nti zitusanze luno lwe lunaku lw'okusasulwa"},{"SurahNumber":37,"VerseNumber":21,"Text":"(Ba Malayika baligamba nti) luno lwe lunaku lw'okwawula (wakati wa balongoofu n’aboonoonyi) olwo lwe mwali mulimbisa"},{"SurahNumber":37,"VerseNumber":22,"Text":"(Ba Malayika baliragirwa nti) mukungaanye abo abeeyisa obubi wamu n'ababafaanana n'ebyo bye baasinzanga"},{"SurahNumber":37,"VerseNumber":23,"Text":"Nebava ku Katonda olwo nno mubalage ekkubo eridda eri omuliro Jahiimu"},{"SurahNumber":37,"VerseNumber":24,"Text":"Era nga (temunnabatwala) mubayimirize (mu bbaliro) mazima bo balina okubuuzibwa"},{"SurahNumber":37,"VerseNumber":25,"Text":"(Olwo nno bagambibwe) nti: mubaddeki lwaki temwetaasa"},{"SurahNumber":37,"VerseNumber":26,"Text":"Wabula bo ku lunaku olwa leero bagenda kukkiriza (nti tebalina bya kukola kuvvuunuka buzibu bwe balibeeramu)"},{"SurahNumber":37,"VerseNumber":27,"Text":"Abamu ne boolekera bannaabwe nga bawaanyisiganya ebigambo"},{"SurahNumber":37,"VerseNumber":28,"Text":"(Abagoberezi) ne bagamba (bebaagoberera) nti mazima mmwe mwalinga mutujjira nga mutuyita ku ddyo"},{"SurahNumber":37,"VerseNumber":29,"Text":"(Abaagobererwa) baligamba nti nedda wabula temwali bakkiriza"},{"SurahNumber":37,"VerseNumber":30,"Text":"Era tetwabalinaako buyinza bwonna wabula mwali bantu abeewagguzi"},{"SurahNumber":37,"VerseNumber":31,"Text":"Olwo nno ekigambo kya Mukama omulabirizi waffe nekitukakatako (fenna) mazima ddala ffe tuteekwa kukomba (ku bibonerezo)"},{"SurahNumber":37,"VerseNumber":32,"Text":"Twababuza era mazima ddala ffe (okugenda okubabuza) twali babuze"},{"SurahNumber":37,"VerseNumber":33,"Text":"Mazima bo (ab'emirundi ebiri) bagenda kwegatta mu kibonerezo"},{"SurahNumber":37,"VerseNumber":34,"Text":"Mazima ffe bwe tutyo bwe tukola aboonoonyi"},{"SurahNumber":37,"VerseNumber":35,"Text":"Mazima bo bwe baagambibwanga nti tewali kisinzibwa kyonna okugyako Katonda baali nga beekuza"},{"SurahNumber":37,"VerseNumber":36,"Text":"Nebagamba nti mazima ffe tuyinza okuleka ba katonda baffe ku lw'omuyimbi omulalu"},{"SurahNumber":37,"VerseNumber":37,"Text":"Nedda (Nabbi Muhammad talinga bwe bagamba) wabula yajja na mazima era n’akakasa ababaka (abaamukulembera)"},{"SurahNumber":37,"VerseNumber":38,"Text":"Mazima ddala mmwe muli ba kukomba ku bibonerezo ebiruma ennyo"},{"SurahNumber":37,"VerseNumber":39,"Text":"Era temugenda kusasulwa wabula ebyo bye mwakolanga"},{"SurahNumber":37,"VerseNumber":40,"Text":"Okugyako abaddu ba Katonda abalondobemu"},{"SurahNumber":37,"VerseNumber":41,"Text":"Abo baliweebwa ebigabirirwa ebimanyiddwa"},{"SurahNumber":37,"VerseNumber":42,"Text":"(Biriba) ebibala era nga nebaba nga bo bagabulwa"},{"SurahNumber":37,"VerseNumber":43,"Text":"Nga bali mu jjana ez'ebyengera"},{"SurahNumber":37,"VerseNumber":44,"Text":"(Baliba) ku bitanda nga buli bamu boolekedde bannaabwe"},{"SurahNumber":37,"VerseNumber":45,"Text":"Nga babayisaamu (mu kubagabula) eggiraasi z'ebyo'kunywa eziva mu nsulo ezitakalira"},{"SurahNumber":37,"VerseNumber":46,"Text":"(Eby'okunywa ebyo) nga byeru ebiriwoomera abanywi"},{"SurahNumber":37,"VerseNumber":47,"Text":"Tebigenda kubaamu kirumya mutwe era nga bwebatagenda kutamiira olw'okubinywa"},{"SurahNumber":37,"VerseNumber":48,"Text":"Era baliba balina abakyala ab'amaaso amakkakkamu amanene"},{"SurahNumber":37,"VerseNumber":49,"Text":"Abakyala abo balibanga amagi ageegenderezebwa obutayatika"},{"SurahNumber":37,"VerseNumber":50,"Text":"Olwo nno abamu neboolekera bannaabwe nga bawaanyisaganya ebigambo"},{"SurahNumber":37,"VerseNumber":51,"Text":"Omwogezi (omu) ku bo aligamba nti mazima nze nalina ow'omukwano"},{"SurahNumber":37,"VerseNumber":52,"Text":"Yalinga angamba nti abaffe ggwe oli mu abo abakakasa"},{"SurahNumber":37,"VerseNumber":53,"Text":"Nti bwe tulifa netufuuka ettaka n’amagumba ameereere, abaffe tuli baakubalibwa"},{"SurahNumber":37,"VerseNumber":54,"Text":"Omukozi w’obulungi aligamba nti abaffe mulaba ekiri mu muliro"},{"SurahNumber":37,"VerseNumber":55,"Text":"Olwo alitunulayo n’amulaba ng’ali mu makkati g’omuliro Jahiimu"},{"SurahNumber":37,"VerseNumber":56,"Text":"Aligamba nti ndayidde Katonda wabula kata onzikirize"},{"SurahNumber":37,"VerseNumber":57,"Text":"Singa si byengera bya Mukama omulabirizi wange nnaalibadde mu baleeteddwa (eri omuliro)"},{"SurahNumber":37,"VerseNumber":58,"Text":"Ate ffe tetukyaddayo nakufa"},{"SurahNumber":37,"VerseNumber":59,"Text":"Okugyako okufa kwaffe okwasooka era nga tetuli ba kubonerezebwa"},{"SurahNumber":37,"VerseNumber":60,"Text":"Mazima ekyo ddala kwo kwe kwesiima okusuffu"},{"SurahNumber":37,"VerseNumber":61,"Text":"(N’olwekyo) ku lw’ebintu nga bino abatakabana baalitakabanye"},{"SurahNumber":37,"VerseNumber":62,"Text":"Abaffe obwo bwe bugugenyi obulungi oba omuti gwa Zakkuumi"},{"SurahNumber":37,"VerseNumber":63,"Text":"Twagussaawo nga kikemo eri abeeyisa obubi"},{"SurahNumber":37,"VerseNumber":64,"Text":"Mazima gwo muti guva ku ntobo ya muliro Jahiimu"},{"SurahNumber":37,"VerseNumber":65,"Text":"Ebibala byagwo (okumanya bibi) biringa emitwe gya Sitane"},{"SurahNumber":37,"VerseNumber":66,"Text":"Mazima bo bagenda kugulyako bagenda kujjuza nagwo embuto"},{"SurahNumber":37,"VerseNumber":67,"Text":"Oluvanyuma bagenda kubongeza ku gwo eby'okunywa ebitabuddwa mu lweje"},{"SurahNumber":37,"VerseNumber":68,"Text":"Oluvanyuma mazima obuddo bwabwe buli mu muliro Jahiimu"},{"SurahNumber":37,"VerseNumber":69,"Text":"Mazima bo baasanga bakadde baabwe nga babuze"},{"SurahNumber":37,"VerseNumber":70,"Text":"N’olwekyo bo mu buwufu bwabwe batwalibwa kantindiggwa"},{"SurahNumber":37,"VerseNumber":71,"Text":"Era mazima oluberyeberye lwabwe abasinga obungi mu baasooka baabula"},{"SurahNumber":37,"VerseNumber":72,"Text":"So nga ate twatuma mu bo abatiisa"},{"SurahNumber":37,"VerseNumber":73,"Text":"Kale tunuulira olabe enkomerero y'abaatiisibwa yali etya"},{"SurahNumber":37,"VerseNumber":74,"Text":"(Tewali yawona) okugyako abaddu ba Katonda abalondobemu"},{"SurahNumber":37,"VerseNumber":75,"Text":"Mazima Nuhu yatukoowoola naffe nno twali abaamwanukula obulungi"},{"SurahNumber":37,"VerseNumber":76,"Text":"Netumuwonya n’abantube akabenje akayitirivu"},{"SurahNumber":37,"VerseNumber":77,"Text":"Netufuula ezzadde lye nebaba bo nga be basigaddewo"},{"SurahNumber":37,"VerseNumber":78,"Text":"Netumulekerawo okwogerwako okulungi mu balijja oluvanyuma"},{"SurahNumber":37,"VerseNumber":79,"Text":"Emirembe gibeere ku Nuhu (n’okwogerwako okulungi) mu bitonde byonna"},{"SurahNumber":37,"VerseNumber":80,"Text":"Mazima ffe bwe tutyo bwe tusasula abakozi b’obulungi"},{"SurahNumber":37,"VerseNumber":81,"Text":"Mazima (Nuhu) ali mu baddu baffe abakkiriza aba nnamaddala"},{"SurahNumber":37,"VerseNumber":82,"Text":"Oluvanyuma twazikiriza abasigadde (abatakkiriza Nuhu)"},{"SurahNumber":37,"VerseNumber":83,"Text":"Era mazima ddala Ibrahim ali ku nkolaye(Nuhu)"},{"SurahNumber":37,"VerseNumber":84,"Text":"Kubanga yajja ewa Mukama omulabiriziwe n’omutima omuyonjo"},{"SurahNumber":37,"VerseNumber":85,"Text":"Bwe yagamba kitaawe n’abantu be nti biki bye musinza"},{"SurahNumber":37,"VerseNumber":86,"Text":"Ba katonda abajingirire bemwagala nemuleka Katonda"},{"SurahNumber":37,"VerseNumber":87,"Text":"Olwo Mukama omulabirizi w’ebitonde byonna, ki kye mumulowoozaako"},{"SurahNumber":37,"VerseNumber":88,"Text":"Olwo nno naatunula olutunula mu munyeenye (nga enkola ya bantube bwe yali)"},{"SurahNumber":37,"VerseNumber":89,"Text":"(Naagamba nti) mazima nze ndi mulwadde"},{"SurahNumber":37,"VerseNumber":90,"Text":"Olwo nebamuvaako nebamulekawo"},{"SurahNumber":37,"VerseNumber":91,"Text":"Olwo nadda ku ba katonda baabwe naalyoka abagamba nti lwaki temulya"},{"SurahNumber":37,"VerseNumber":92,"Text":"Mwabaaki, nga temwogera"},{"SurahNumber":37,"VerseNumber":93,"Text":"Olwo kwe kutandika okubatema n’omukono gwe ogwa ddyo"},{"SurahNumber":37,"VerseNumber":94,"Text":"Olwo (abantu ba Ibrahim bwe baamanya kyakoze) bajja gyali nga banguwa"},{"SurahNumber":37,"VerseNumber":95,"Text":"(Ibrahim) naagamba nti, musinza ebyo bye mubajja"},{"SurahNumber":37,"VerseNumber":96,"Text":"So nga Katonda yeeyabatonda mmwe n'ebyo bye mukola"},{"SurahNumber":37,"VerseNumber":97,"Text":"Nebagamba nti mumuzimbire ekifo (mukikumemu omuliro) olwo nno mumukasuke mu nnabeengeya w’omuliro"},{"SurahNumber":37,"VerseNumber":98,"Text":"Mu kukola ekyo, baagenderera okumukolera olukwe (bamutte) wabula bbo netubafuula ab'awansi (bwe twalemesa olukwe lwabwe)"},{"SurahNumber":37,"VerseNumber":99,"Text":"(Awo Ibrahim naasalawo okusenguka) era naagamba nti mazima nze ngenda ewa Mukama omulabirizi wange ajja kunnungamya"},{"SurahNumber":37,"VerseNumber":100,"Text":"Ayi Mukama omulabirizi wange ngabira (omwana) nga wa mu balongoofu"},{"SurahNumber":37,"VerseNumber":101,"Text":"Olwo netumusanyusa nti ajja kufuna omwana omulenzi ow'ekisa"},{"SurahNumber":37,"VerseNumber":102,"Text":"Omwana oyo (Ismail) bwe yatandika okutambula naye (Ibrahim) naagamba nti owange mutabani wange nkirabye lunye mu kirooto mazima nze nga nkusala kale tunula olabe, ogamba ki? (Ismail) naagamba nti owange taata kola ekyo kyolagirwa, Katonda nga ayagadde ojja kunsanga nga ndi mu bagumiikiriza"},{"SurahNumber":37,"VerseNumber":103,"Text":"Bombi bwe baamala okwewaayo eri (ekiragiro kya Katonda) naamugalamiza nga amuwunzise"},{"SurahNumber":37,"VerseNumber":104,"Text":"Netumukoowoola nti owange Ibrahim"},{"SurahNumber":37,"VerseNumber":105,"Text":"Mazima otuukirizza endooto, mazima ffe bwe tutyo bwe tusasula abalongoosa"},{"SurahNumber":37,"VerseNumber":106,"Text":"Mazima ekyo (ekyatuuka ku Ibrahim n’omwana we) ddala kwe kugezesa okw'olwatu"},{"SurahNumber":37,"VerseNumber":107,"Text":"Era (Ismail) twamununula n'ensolo ensuffu eyasalibwa"},{"SurahNumber":37,"VerseNumber":108,"Text":"Netumulekerawo okwogerwako okulungi mu balijja oluvanyuma"},{"SurahNumber":37,"VerseNumber":109,"Text":"Emirembe gibeere ku Ibrahim"},{"SurahNumber":37,"VerseNumber":110,"Text":"Bwe tutyo bwe tusasula abalongoosa"},{"SurahNumber":37,"VerseNumber":111,"Text":"Mazima ye wa mu baddu baffe abakkiriza (abannamaddala)"},{"SurahNumber":37,"VerseNumber":112,"Text":"Era twamusanyusa n’okumuwa Ishaak nga nabbi nga wa mu balongoofu"},{"SurahNumber":37,"VerseNumber":113,"Text":"Era twamuwa omukisa netuguwa ne Ishaak era mu zadde lyabwe bombi mwalimu omulongoosa n'yeeyisa obubi ow'olwatu"},{"SurahNumber":37,"VerseNumber":114,"Text":"Mazima twabunduggula ebyengera ku Musa ne Haruna"},{"SurahNumber":37,"VerseNumber":115,"Text":"Netubawonya n’abantu baabwe bombi akabenje ak'amaanyi"},{"SurahNumber":37,"VerseNumber":116,"Text":"Netubataasa nebaba bbo nga bawanguzi"},{"SurahNumber":37,"VerseNumber":117,"Text":"Bombi twabawa ekitabo ekinnyonnyofu okutangaaza ekkubo"},{"SurahNumber":37,"VerseNumber":118,"Text":"Era twabalungamya mu kkubo eggolokofu"},{"SurahNumber":37,"VerseNumber":119,"Text":"Era bombi twabalekerawo okwogerwako okulungi mu balijja oluvanyuma"},{"SurahNumber":37,"VerseNumber":120,"Text":"Emirembe gibeere ku Musa ne Haruna"},{"SurahNumber":37,"VerseNumber":121,"Text":"Mazima ffe bwe tutyo bwe tusasula abalongoosa"},{"SurahNumber":37,"VerseNumber":122,"Text":"Mazima bombi ba mu baddu baffe abakkiriza (abannamaddala)"},{"SurahNumber":37,"VerseNumber":123,"Text":"Era mazima ddala Elias wa mu babaka"},{"SurahNumber":37,"VerseNumber":124,"Text":"Jjukira ekiseera bwe yagamba abantu be abaffe temutya (Katonda)"},{"SurahNumber":37,"VerseNumber":125,"Text":"Musinza ekibumbe ne muleka (Katonda) omutonzi asinga abatonzi bonna"},{"SurahNumber":37,"VerseNumber":126,"Text":"Katonda ye Mukama omulabirizi wa mmwe era ye Mukama omulabirizi wa bakadde ba mmwe abaasooka"},{"SurahNumber":37,"VerseNumber":127,"Text":"Ne bamulimbisa n’olwekyo mazima bo baakuleetebwa (babitebye)"},{"SurahNumber":37,"VerseNumber":128,"Text":"Okugyako abaddu ba Katonda abalondemu"},{"SurahNumber":37,"VerseNumber":129,"Text":"Era twamulekera okwogerwako obulungi mu balijja oluvanyuma"},{"SurahNumber":37,"VerseNumber":130,"Text":"Emirembe gibe ku bantu ba Elias"},{"SurahNumber":37,"VerseNumber":131,"Text":"Mazima ffe bwe tutyo bwe tusasula abalongoosa"},{"SurahNumber":37,"VerseNumber":132,"Text":"Mazima ye wa mu baddu baffe abakkiriza abannamaddala"},{"SurahNumber":37,"VerseNumber":133,"Text":"Era mazima Luutu wa mu babaka"},{"SurahNumber":37,"VerseNumber":134,"Text":"(Jjukira) bwe twamuwonya n’abantube bonna"},{"SurahNumber":37,"VerseNumber":135,"Text":"Okugyako omukadde (Mukyalawe) eyali mu baasigala"},{"SurahNumber":37,"VerseNumber":136,"Text":"Oluvanyuma twazikiriza abaasigala"},{"SurahNumber":37,"VerseNumber":137,"Text":"Era mazima mmwe mubayitako (muyita ku matongo gaabwe) ku makya"},{"SurahNumber":37,"VerseNumber":138,"Text":"N'ekiro abaffe temutegeera"},{"SurahNumber":37,"VerseNumber":139,"Text":"Era mazima Yunus wa mu babaka"},{"SurahNumber":37,"VerseNumber":140,"Text":"Jjukira (bwe yasuulawo omulimu Katonda gwe yamukwasa) naalinnya eryato eryali limaze okutikka"},{"SurahNumber":37,"VerseNumber":141,"Text":"(Bwe lyasemberera okusaanawo olw'okuba lyali litisse nnyo), olwo nno (Yunus) yeetaba mu kalulu (ak'okusalawo ab'okukasukibwa mu nnyanja, akalulu kaagenda okuggwa) nga ali mu be kakutte (ne bamukasuka mu nnyanja)"},{"SurahNumber":37,"VerseNumber":142,"Text":"Olwo nno ekyennyanja kwe kumumira nga ye y'anenyezebwa"},{"SurahNumber":37,"VerseNumber":143,"Text":"Singa mazima ddala teyali mu batendereza (Katonda)"},{"SurahNumber":37,"VerseNumber":144,"Text":"Yandibadde mu lubuto lwakyo okutuusa ku lunaku lwe balizuukizibwa"},{"SurahNumber":37,"VerseNumber":145,"Text":"Wabula twamukasuka ku lukalu naye nga yali mulwadde"},{"SurahNumber":37,"VerseNumber":146,"Text":"Twamumereza ekimera eky'ekiryo (kimusiikirize kimugobeko n'ensowera)"},{"SurahNumber":37,"VerseNumber":147,"Text":"Era twamutuma eri abantu emitwalo kkumi oba okusingawo"},{"SurahNumber":37,"VerseNumber":148,"Text":"Bakkiriza, olwo nno netubeeyagaza okutuuka ebbanga eggere"},{"SurahNumber":37,"VerseNumber":149,"Text":"Kaakano ggwe babuuze (aba Kuraish) nti Mukama omulabiriziwo y'aba n'abawala bo nebaba n’abalenzi"},{"SurahNumber":37,"VerseNumber":150,"Text":"Oba abaffe bo baaliwo nga tutonda ba Malayika nga bakazi"},{"SurahNumber":37,"VerseNumber":151,"Text":"Abange mazima mu kutemerera kwabwe batuuka n'okugamba nti"},{"SurahNumber":37,"VerseNumber":152,"Text":"Katonda yazaala nga ate ddala bo balimba"},{"SurahNumber":37,"VerseNumber":153,"Text":"(Katonda) asalawo okutwala abawala n'aleka abalenzi"},{"SurahNumber":37,"VerseNumber":154,"Text":"Mwabaaki mulamula mutya (ebintu)"},{"SurahNumber":37,"VerseNumber":155,"Text":"Abaffe temwebuulirira"},{"SurahNumber":37,"VerseNumber":156,"Text":"Oba mulina obujulizi obweyolefu (nga kye kibakozesa ekyo)"},{"SurahNumber":37,"VerseNumber":157,"Text":"Kale muleete ekiwandiiko kyammwe bwe muba ab'amazima"},{"SurahNumber":37,"VerseNumber":158,"Text":"(Abatakkiriza) nebateeka oluganda wakati we (Katonda) n'amajinni, nga ate amajinni gamanyi nti mazima ggo gaakuleetebwa (mu maaso ga Katonda gabitebye)"},{"SurahNumber":37,"VerseNumber":159,"Text":"Katonda musukkulumu ku bye boogera"},{"SurahNumber":37,"VerseNumber":160,"Text":"Wabula abaddu ba Katonda abalondobemu (anti bbo tebagwa mu kiti kyabo abamwogerako eby'ensimattu)"},{"SurahNumber":37,"VerseNumber":161,"Text":"Kale nno mazima ddala mmwe n'ebyo bye musinza"},{"SurahNumber":37,"VerseNumber":162,"Text":"Temusobola mmwe kufiiriza Katonda (ne mumujjako abaddu be)"},{"SurahNumber":37,"VerseNumber":163,"Text":"Be ppo oyo y'ewokwesonseka omuliro Jahiimu (oyo musobola okumubuza)"},{"SurahNumber":37,"VerseNumber":164,"Text":"(Ba Malayika ne bagamba nti) era tewali n'omu ku ffe okugyako nga alina ekifo ekimanyiddwa"},{"SurahNumber":37,"VerseNumber":165,"Text":"Era mazima ffe (bulijjo) ffe tubeera mu nnyiriri (nga tusinza Katonda)"},{"SurahNumber":37,"VerseNumber":166,"Text":"Era mazima ffe ddala ffe abatendereza (Katonda)"},{"SurahNumber":37,"VerseNumber":167,"Text":"Newaakubadde nga (abakaafiiri) ddala bagamba nti"},{"SurahNumber":37,"VerseNumber":168,"Text":"Ddala singa twalina okujjukizibwa nga kuva eri abaasooka"},{"SurahNumber":37,"VerseNumber":169,"Text":"Twandibadde abaddu ba Katonda abalondobemu"},{"SurahNumber":37,"VerseNumber":170,"Text":"(Wabula kitalo byonna ebyo bwe byajja nga ne Nabbi Muhammad kwali) baabiwakanya, kale kyaddaaki balimanya"},{"SurahNumber":37,"VerseNumber":171,"Text":"Mazima kyakulembera ekigambo kyaffe eri abaddu baffe abaatumwa"},{"SurahNumber":37,"VerseNumber":172,"Text":"Nti mazima bbo ddala be b'okutaasibwa"},{"SurahNumber":37,"VerseNumber":173,"Text":"Era mazima eggye lyaffe ddala bo be baba abawanguzi"},{"SurahNumber":37,"VerseNumber":174,"Text":"Kale baveeko okutuusa ekiseera ekigere"},{"SurahNumber":37,"VerseNumber":175,"Text":"Era batunuulire kyaddaaki baliraba"},{"SurahNumber":37,"VerseNumber":176,"Text":"Abaffe ebibonerezo byaffe bye basaba bibatuukeko mangu"},{"SurahNumber":37,"VerseNumber":177,"Text":"Lwe birituuka mu lujja lwabwe galiba makya mabi eri abaaweebwa amawulire agabatiisa (omuliro ne batawulira)"},{"SurahNumber":37,"VerseNumber":178,"Text":"Era baveeko okutuusa ekiseera ekigere"},{"SurahNumber":37,"VerseNumber":179,"Text":"Era tunula kyaddaaki baliraba"},{"SurahNumber":37,"VerseNumber":180,"Text":"Mukama omulabirizi wo, nannyini buyinza musukkulumu Ku ebyo bye boogera"},{"SurahNumber":37,"VerseNumber":181,"Text":"Era emirembe gibeere ku babaka (ba Katonda)"},{"SurahNumber":37,"VerseNumber":182,"Text":"Era buli kitendo kya Mukama omulabirizi w'ebitonde"},{"SurahNumber":38,"VerseNumber":1,"Text":"Swad. Ndayidde Kur’ani ejjudde okujjukiza"},{"SurahNumber":38,"VerseNumber":2,"Text":"Wabula abaakaafuwala bali mu kwekuza na kuwalaaza mpaka"},{"SurahNumber":38,"VerseNumber":3,"Text":"Emirembe emeka gye twazikiriza oluberyeberye lwabwe, abaatuuka okukuba ebiwoobe (nga banoonya okutaasibwa), naye nga tewakyali buwonero"},{"SurahNumber":38,"VerseNumber":4,"Text":"Nebeewuunya okuba nga omutiisa abajjira ng'ava mu bo, era abakaafiiri ne bagamba nti ono mulogo omulimba (awedde emirimu)"},{"SurahNumber":38,"VerseNumber":5,"Text":"Abaffe abasinzibwa abangi abafudde omu! mazima ekyo kintu ekyewunyisa ennyo"},{"SurahNumber":38,"VerseNumber":6,"Text":"Ekibinja kya bakungu mu bo nekigenda (nga kikunga abantu) nti: mugende mu maaso era mugumiikirize mulemere ku ba katonda ba mmwe"},{"SurahNumber":38,"VerseNumber":7,"Text":"Mazima kino (eky'okubaggya ku ba katonda ba mmwe) kkobaane (Muhammad mwayagalira okuyita abaggye ku nsinza yammwe), kino tetukiwulirangako mu nzikiriza (ey'abagoberezi ba Issa) eyasembayo, kino tekiri okugyako kiyiiye (buyiiya)"},{"SurahNumber":38,"VerseNumber":8,"Text":"Muffe fenna yye (Muhammad) yassiddwaako obubaka! wabula (ekibaleetera obuzibu) lwa kuba bo bali mu kubuusabuusa okubuulirira kwange wabula (bakola ekyo) lwa kuba tebannakomba ku bibonerezo byange"},{"SurahNumber":38,"VerseNumber":9,"Text":"Oba (kyebava beeyisa bwe batyo) lwakuba balina amawanika g'okusaasira kwa Mukama omulabirizi wo, nantakubwa ku mukono, omugabi"},{"SurahNumber":38,"VerseNumber":10,"Text":"Oba bo balina obufuzi bw'eggulu omusanvu n'ensi n'ebyo ebiri wakati wa byombi, bwe kiba bwekityo, kale baleke bakozese kyonna kyebasobola bafuneyo byebaagala"},{"SurahNumber":38,"VerseNumber":11,"Text":"Bo, ggye eriri awo lya kuwangulwa, libalibwa mu bibinja (ebyawangulwa)"},{"SurahNumber":38,"VerseNumber":12,"Text":"Mazima oluberyeberye lwabwe abantu ba Nuhu ne A-adi ne Farawo nannyini nkondo baalimbisa"},{"SurahNumber":38,"VerseNumber":13,"Text":"Ne ba Thamud n’abantu ba Luut n’abantu b’omukibira, ebyonno bye bibinja (ebyogeddwaako mu Aya)"},{"SurahNumber":38,"VerseNumber":14,"Text":"Tewali muntu yenna mwabo okugyako nga yalimbisa ababaka, olwo nno ebibonerezo byange nebikakata (ku bo)"},{"SurahNumber":38,"VerseNumber":15,"Text":"Era abo tebalindirira okugyako lubwatuka lumu (oluliba olw'amaanyi) nga telwetaaga kuddibwamu mulundi mulala"},{"SurahNumber":38,"VerseNumber":16,"Text":"Era (abatakkiriza) bagamba nti ayi Mukama omulabirizi waffe twanguyirize omugabo gwaffe (ogw'ebibonerezo) ng'olunaku lw'okubalibwa terunnatuuka"},{"SurahNumber":38,"VerseNumber":17,"Text":"(Katonda agamba Nabbi Muhammad nti:) gumikiiriza ku bye boogera ojjukire omuddu waffe Dauda eyalina amaanyi amasuffu (awamu n'ekyo) yali adda nnyo eri Katonda"},{"SurahNumber":38,"VerseNumber":18,"Text":"Mazima ffe twagonza ensozi neziba nga zitendereza awamu naye olweggulo n’obudde nga busaasaana"},{"SurahNumber":38,"VerseNumber":19,"Text":"Era twagonza n’ebinyonyi nga biri mu bibinja (byabyo) buli kimu ku byo nga kigondera Dauda (nebitendereza nga bwatendereza)"},{"SurahNumber":38,"VerseNumber":20,"Text":"Era twanyweza obufuzibwe era netumuwa okumanya ensonga n’okusalawo ekituufu ku bigambo ebiba byogeddwa"},{"SurahNumber":38,"VerseNumber":21,"Text":"Abaffe amawulire g’abaakaayana bwe baawalampa ekisenge (Dauda mweyasinzizanga) gaakutuukako"},{"SurahNumber":38,"VerseNumber":22,"Text":"Bwe baayingira Dauda weyali naabekanga nebagamba nti: totya (ffe) tuli abakaayana ababiri ng'omu kuffe asobezza munne, kale lamula wakati waffe n’amazima teweekubiira era otulage enkola entuufu"},{"SurahNumber":38,"VerseNumber":23,"Text":"Mazima muganda wange ono alina endiga kyenda mu mwenda ng’ate nze nnina endiga emu, ate angamba nti gimpe ngikulundire ate nga ansinga ebigambo"},{"SurahNumber":38,"VerseNumber":24,"Text":"(Dauda) naagamba nti: mazima akuyisizza bubi bwakusabye endiga yo agigatte ku ndigaze, ate nga bangi mu bagatta emirimu basobya bannaabwe, okugyako abo abakkiriza nebakola emirimu emirongoofu wabula ate abo batono, Dauda naamanya nti mazima tumugezesezza neyeegayirira Mukama omulabiriziwe naakutama ku maviivi neyeemenya era nadda eri Katonda"},{"SurahNumber":38,"VerseNumber":25,"Text":"Olwo nno ekyo netukimusonyiwa, era mazima alina gye tuli ekifo ekyo ku mwanjo n’obuddo obulungi"},{"SurahNumber":38,"VerseNumber":26,"Text":"Owange Dauda mazima ffe twakufuula omusigire ku nsi, lamula wakati wa bantu mu mazima era togobereranga okwagala (kwo) nekukubuza okuva ku kkubo lya Katonda, mazima abo abaabula nebava ku kkubo lya Katonda, balifuna ebibonerezo ebikakali olw'ebyo ebyabeerabiza olunaku lw'okubalibwa"},{"SurahNumber":38,"VerseNumber":27,"Text":"Eggulu n'ensi n'ebyo ebiri wakati wa byombi, tetwabitonda nga bya lusaago, eyo ndowooza yaabo abaakaafuwala, kale nno okubonaabona okw'omuliro kuliba ku abo abaakaafuwala"},{"SurahNumber":38,"VerseNumber":28,"Text":"Oba (basuubira nti) abo abakkiriza nebakola emirimu emirongoofu, tulibayisa nga aboonoona mu nsi, oba abatya Katonda betuliyisa nga aboonoonyi"},{"SurahNumber":38,"VerseNumber":29,"Text":"(Kur’ani eno) kitabo twakissa gyoli nga kya mukisa babe nga beekenneenya ebigambo byakyo era ab'amagezi agakola babe nga beebuulirira"},{"SurahNumber":38,"VerseNumber":30,"Text":"Era twagabira Dauda Sulaiman, yali muddu mulungi, (anti) mazima yye yali adda nnyo eri Katonda"},{"SurahNumber":38,"VerseNumber":31,"Text":"Jjukira bwe yayanjulirwa mu kiseera eky'olweggulo enfaraasi ezirabika obulungi nga ziyimiridde (ate) empenyusi (bwe ziba zidduse)"},{"SurahNumber":38,"VerseNumber":32,"Text":"Naagamba nti mazima nze nkulembezza okwagala ebirungi ku kutendereza Mukama omulabirizi wange (nenzira mu kutunuulira enfaraasi) okutuusa enjuba lwebuliddeyo"},{"SurahNumber":38,"VerseNumber":33,"Text":"(Oluvanyuma yagamba nti) muzinkomezeewo, olwo nno naatandika okuzisala amagulu n'ensingo (naasaddaaka ennyama yaazo)"},{"SurahNumber":38,"VerseNumber":34,"Text":"Era mazima twagezesa Sulaiman netuteeka omubiri (ogutaliimu bulamu) ku nnamulondo ye, (naye) oluvanyuma yeenenya"},{"SurahNumber":38,"VerseNumber":35,"Text":"Naagamba nti ayi Mukama omulabirizi wange nsonyiwa ongabire obwakabaka obutalisaanira mulala yenna oluvanyuma lwange, (anti) mazima ggwe mugabi"},{"SurahNumber":38,"VerseNumber":36,"Text":"Olwo nno netumugondeza empewo nga etambula ku lw'ekiragirokye mu ngeri ya mirembe neegenda wonna waaba asazeewo"},{"SurahNumber":38,"VerseNumber":37,"Text":"Era twamugondeza Sitane (nga mu zo mwalimu) enkugu mu kuzimba n'endala nga zibbira mu nnyanja"},{"SurahNumber":38,"VerseNumber":38,"Text":"Era nga ne (Sitane) endala zisibiddwa ku njegere (anti zo zaagaana okukola)"},{"SurahNumber":38,"VerseNumber":39,"Text":"Netumugamba (nti) okwo kwe kugaba kwaffe, kale gabako oba omme (nga bwolaba) awatali kubuuzibwa"},{"SurahNumber":38,"VerseNumber":40,"Text":"Era mazima (Sulaiman) alina gye tuli ekifo kya ku mwanjo n’obuddo obulungi"},{"SurahNumber":38,"VerseNumber":41,"Text":"Era jjukira omuddu waffe Ayub bwe yakoowoola Mukama omulabirizi we (naagamba nti) mazima nze Sitane andeEtedde ennaku n’obuzibu (Ayi Mukama nkusaba omponye)"},{"SurahNumber":38,"VerseNumber":42,"Text":"(Katonda naamugamba nti) samba ettaka n'ekigerekyo awo amazzi negafukula era ne bamugamba nti amazzi gano mannyogovu g'a kunaaba na kunywa (lye ddagala erikuweereddwa)"},{"SurahNumber":38,"VerseNumber":43,"Text":"Era netumuwa (nga tuzzaawo) abantu be era awamu nabo (netumuwa) abalinga bo (ebyo byonna) nga kusaasira okuva gyetuli era nga kubuulirira eri abo abalina amagezi"},{"SurahNumber":38,"VerseNumber":44,"Text":"Era (n'alagirwa nti) kwata ekisaaganda ky'obuti olwo nno okimukubise (mukyalawo) anti bwotyo bwe walayira obenga tomenye kilayiro kyo, mazima ffe twamusanga (Ayub) nga mugumiikiriza (yye) muddu mulungi, anti mazima yye adda nnyo eri Katonda"},{"SurahNumber":38,"VerseNumber":45,"Text":"Era jjukira abaddu baffe Ibrahim ne Ishaak ne Yakub abaalina amaanyi n’okulengera ewala"},{"SurahNumber":38,"VerseNumber":46,"Text":"Mazima ffe twabaawula n'enkizo ey’okujjukira e nyumba ey’olubeerera (enkomerero)"},{"SurahNumber":38,"VerseNumber":47,"Text":"Era mazima bo gye tuli ba mu baawule abalondemu"},{"SurahNumber":38,"VerseNumber":48,"Text":"Era jjukira Ismail ne Eliyasa-a ne Zul kifuli, nabuli omu kwabo wa mu balondemu"},{"SurahNumber":38,"VerseNumber":49,"Text":"Kuno kujjukiza, era mazima ddala abatya Katonda bagenda kufuna obuddo obulungi"},{"SurahNumber":38,"VerseNumber":50,"Text":"(Obuddo obwo buliba) Janna ez’emirembe, nga kulwabwe emiryango (gyazo) giriba miggule"},{"SurahNumber":38,"VerseNumber":51,"Text":"Balibeera beesigamye nga bali mu zo, nga bwe batumya mu zo ebibala ebingi nga bya njawulo n'eby'okunywa"},{"SurahNumber":38,"VerseNumber":52,"Text":"Era baliba balina abakyala abakkakkamu ab'amaaso ab'emyaka egyenkana"},{"SurahNumber":38,"VerseNumber":53,"Text":"(Baligambibwa nti) kino (kye mutuseeko) kyekyo kye mwalagaanyisibwa okuweebwa ku lunaku lw'okubalibwa"},{"SurahNumber":38,"VerseNumber":54,"Text":"Mazima ebyo kwe kugabiririra kwaffe tekuyinza kukalira"},{"SurahNumber":38,"VerseNumber":55,"Text":"Ekyo kyekyo, naye mazima abeewagguzi balifuna obuddo obubi"},{"SurahNumber":38,"VerseNumber":56,"Text":"Nga muliro Jahannama gwe balyesonseka naye buliba buliri bubi ddala"},{"SurahNumber":38,"VerseNumber":57,"Text":"Kino (kye balimu bye bibonerezo ebiruma ennyo) kale balibikombako nga nabyo mazzi agookya n'amasira ag'olusaayisaayi"},{"SurahNumber":38,"VerseNumber":58,"Text":"Ne (bibonerezo) ebirala ebiringa ebyo ebyengeri ez'ejawulo (nabyo biribatuukako)"},{"SurahNumber":38,"VerseNumber":59,"Text":"(Buli aboonoonyi abapya lwe banaaleetebwanga mu muliro, nga abasookayo bagambibwa nti:) kino kibinja kyesozze omuliro awamu nammwe (olwo abalisangwamu bagambe nti) abo tebaanirizibwa (tebalina mirembe) mazima bo beesozze muliro"},{"SurahNumber":38,"VerseNumber":60,"Text":"(Abaagoberera) baligamba (abaasooka) nti wabula mmwe, mmwe mutaanirizibwa, mmwe mwabituleetera, bugenda kuba butuulo bubi"},{"SurahNumber":38,"VerseNumber":61,"Text":"Baligamba nti: ayi Mukama omulabirizi waffe oyo eyatuleetera bino mwongere ebibonerezo eby'okuba mu muliro nga bibazziddwamu"},{"SurahNumber":38,"VerseNumber":62,"Text":"Era (aboonoonyi) baligamba nti lwaki tetulaba bantu betwali tubalira mu babi"},{"SurahNumber":38,"VerseNumber":63,"Text":"Abaffe twabafuula eky'okujeeja (so nga baali balungi) oba amaaso ge gatabalaba"},{"SurahNumber":38,"VerseNumber":64,"Text":"Mazima ebyo (ebyogeddwa) ddala (okwo kwe kuliba) okuyombagana kw'abantu bo mu muliro"},{"SurahNumber":38,"VerseNumber":65,"Text":"Bagambe (ggwe Nabbi Muhammad) mazima nze ndi mutiisa era tewali kisinzibwa kyonna mu butuufu okugyako Katonda ali omu nantalemwa"},{"SurahNumber":38,"VerseNumber":66,"Text":"Mukama omulabirizi w'eggulu omusanvu n'ensi n'ebyo ebiri wakati wa byombi, nantakubwa ku mukono, omusonyiyi ennyo"},{"SurahNumber":38,"VerseNumber":67,"Text":"Bagambe nti kyo (kye mbagamba) kigambo kikulu ddala"},{"SurahNumber":38,"VerseNumber":68,"Text":"(Ate) mmwe kye mwawukanako"},{"SurahNumber":38,"VerseNumber":69,"Text":"Sibangako na kumanya kwonna ku bikwata ku bakungu ab'awaggula webakaayanira, (ba Malayika bwe beemulugunya nga baagala Katonda baaba asindika ku nsi mu kifo kya Adam)"},{"SurahNumber":38,"VerseNumber":70,"Text":"Ssaatumirwa kirala kyonna okugyako (okuba) nti mazima ddala nze ndi mutiisa ow'olwatu"},{"SurahNumber":38,"VerseNumber":71,"Text":"Jjukira ekiseera Mukama omulabirizi wo bwe yagamba ba Malayika, nti mazima nze nja kutonda omuntu nga mugya mu kadongo"},{"SurahNumber":38,"VerseNumber":72,"Text":"Bwe nnaamala okukola engeri nga bwanabeera era nemmufuuwamu omwoyo oguva gyendi, kale mubutame nga mumuvunnamira"},{"SurahNumber":38,"VerseNumber":73,"Text":"Olwo nno ba Malayika bonna nga bali wamu baavunnama"},{"SurahNumber":38,"VerseNumber":74,"Text":"Okugyako Ibliis yeekuluntaza naaba mu bakaafiiri"},{"SurahNumber":38,"VerseNumber":75,"Text":"(Katonda) naagamba nti owange Ibliis kiki ekikugaanye okuvunnamira oyo gwe nnatonda n’omukono gwange abaffe wetwala nti oli wa kitiibwa (okusinga Adam), oba lwakuba nti bulijjo oli mu ba kiwagi ku Katonda"},{"SurahNumber":38,"VerseNumber":76,"Text":"(Ibliis) naagamba nti: nze mmusinga, wantonda mu muliro ate (yye) noomutonda mu kadongo"},{"SurahNumber":38,"VerseNumber":77,"Text":"(Katonda) naagamba nti: kale gifulume (e jjana) mazima ggwe ogobeddwa (era oli mukolimire)"},{"SurahNumber":38,"VerseNumber":78,"Text":"Era mazima okakaseeko ekikolimo kyange okutuusa ku lunaku lw'okusasulwa"},{"SurahNumber":38,"VerseNumber":79,"Text":"(Ibliis) naagamba nti: ayi Mukama omulabirizi wange nindiriza okutuusa ku lunaku lwe balizuukizibwa"},{"SurahNumber":38,"VerseNumber":80,"Text":"(Katonda) naagamba nti: mazima ggwe oli mu balindiriziddwa"},{"SurahNumber":38,"VerseNumber":81,"Text":"Okutuuka ku lunaku olw'ekiseera ekimanyiddwa"},{"SurahNumber":38,"VerseNumber":82,"Text":"(Ibliis) naagamba nti: ndayira ekitiibwa kyo njakubabuliza ddala bonna"},{"SurahNumber":38,"VerseNumber":83,"Text":"Okugyako abaddu bo abalondobemu mu bo"},{"SurahNumber":38,"VerseNumber":84,"Text":"(Katonda) naagamba nti: ago nno g'emazima, era nga bulijjo njogera mazima"},{"SurahNumber":38,"VerseNumber":85,"Text":"Ddala ngenda kujjuza omuliro Jahannama (nga nguteekamu) ggwe n'abo bonna abakugondera mu bo"},{"SurahNumber":38,"VerseNumber":86,"Text":"Gamba (ggwe Muhammad nti ekyokubatuusaako obubaka) sikibasabirako mpeera, era nga bwe ssiri mu beetumiikiriza"},{"SurahNumber":38,"VerseNumber":87,"Text":"(Kur’ani) yyo teri okugyako okuba nti kya kubuulirira eri ebitonde"},{"SurahNumber":38,"VerseNumber":88,"Text":"Era ekigambo kyayo mujja kukimanyira ddala oluvanyuma lw'ekiseera kitono"},{"SurahNumber":39,"VerseNumber":1,"Text":"Okussa ekitabo kino (Kur’ani) kuva ewa Katonda nantakubwa ku mukono, mugoba nsonga"},{"SurahNumber":39,"VerseNumber":2,"Text":"Mazima ffe twassa gyoli ekitabo mu butuufu. Kale sinza Katonda nga eddiini yonna ogikola ku lulwe yekka"},{"SurahNumber":39,"VerseNumber":3,"Text":"Abange eddiini ensengejje ya Katonda yekka bo abamuvaako ne beeteerawo abakuumi abalala (nga bagamba nti:) tetubasinza okugyako lwa kutusembeza kumpi ne Katonda, mazima Katonda agenda kulamula wakati waabwe mwebyo bo bye baawukanamu, mazima Katonda talungamya muntu oyo omulimba awalaaza empaka"},{"SurahNumber":39,"VerseNumber":4,"Text":"Singa Katonda yayagala kweteerawo mwana yaalibadde alonda ekyo kyayagadde mwebyo byatonda, naye wabula musukkulumu nnyo (teyeetaaga mwana) yye ye Katonda ali omu nantalemwa"},{"SurahNumber":39,"VerseNumber":5,"Text":"Yatonda eggulu omusanvu n'ensi mu butuufu, abikka ekiro ku misana nga bwabikka emisana ku kiro, era yagonza enjuba n'omwezi, buli kimu kyakutambula okumala ebbanga eggere, abange yye (Katonda) ye nantakubwa ku mukono, omusonyiyi ennyo"},{"SurahNumber":39,"VerseNumber":6,"Text":"Katonda yabatonda nga abaggya mu muntu omu oluvanyuma naggya mu ye mukyala we, era naabawa mu bisolo eby'omumaka emitindo munaana, abatondera mu mbuto za ba nnyammwe, nga kuba kutonda luvannyuma lwa kutonda, nga muli mu bizikiza bisatu, oyo nno ye Katonda, Mukama omulabirizi wa mmwe, obufuzi bwonna bubwe tewali kisinzibwa (mu butuufu) okugyako yye, kale ate mukyusibwa mutya"},{"SurahNumber":39,"VerseNumber":7,"Text":"Bwemukaafuwala, mazima Katonda talina kyeyeetaaga ku mmwe era tayagaliza baddu be bukaafiiri, naye bwe mwebaza (ekyo) akibasiimako, era omwoyo omwonoonyi tegugenda kwetikka bibi bya mulala, oluvanyuma obuddo bwa mmwe buli eri Mukama omulabirizi wa mmwe, olwo nno naabamanyisa ebyo bye mwakolanga (anti) mazima yye amanyidde ddala ebiri mu bifuba"},{"SurahNumber":39,"VerseNumber":8,"Text":"Akabi bwe katuuka ku muntu asaba Mukama omulabiriziwe ng'amwenenyeza, oluvanyuma bwamuwa ekyengera kyonna okuva gyali, nga yeerabira oyo gwe yali asaba mu kusooka olwo nno nassa ku Katonda abasinzibwa abalala, abe nga abuza (abantu) okubaggya ku kkubo lye (Katonda). Gamba nti weeyagale katono n'obukaafiiri bwo, (anti) mazima ggwe oli wa mu bantu bo mu muliro"},{"SurahNumber":39,"VerseNumber":9,"Text":"Abaffe oyo asinza mu biseera by'ekiro nga avunnama era ng'ayimirira (ng'asaala) nga atya olunaku lw'enkomerero ate nga asuubira okusaasira kwa Mukama omulabiriziwe, (oyo yenkana n'atakola ekyo) gamba (ggwe Nabbi Muhammad) nti abaffe abamanyi n'abatamanyi benkana? mazima (abamanyi enjawulo eyo) era nga beebuulirira be ba nannyini magezi amatuufu"},{"SurahNumber":39,"VerseNumber":10,"Text":"Gamba (ggwe Nabbi Muhammad) nti abange mmwe abaddu bange abakkiriza, mutye Mukama omulabirizi wa mmwe, balina abo abakola obulungi mu bulamu buno obwo ku nsi obulungi (nga bakyali ku nsi, ne mu bulamu obw'oluvanyuma) era ensi ya Katonda ngazi (muyinza okusenguka ku lw'okusinza Katonda wa mmwe mu mirembe) so nga bo ababa bagumiikirizza (ne batasenguka) baliweebwa empeera yaabwe awatali kubalirira"},{"SurahNumber":39,"VerseNumber":11,"Text":"Gamba (ggwe Nabbi Muhammad) mazima nze nnalagirwa okusinza Katonda, ng'eddiini ngikola ku lulwe yekka"},{"SurahNumber":39,"VerseNumber":12,"Text":"Era nnalagirwa mbe nga nze nsoose okuba mwabo abasiramuse"},{"SurahNumber":39,"VerseNumber":13,"Text":"Gamba ggwe (Nabbi Muhammad) nti mazima nze ntya singa mba njeemedde Mukama omulabirizi wange (okutuukibwako) ebibonerezo by'olunaku oluzibu"},{"SurahNumber":39,"VerseNumber":14,"Text":"Gamba nti nsinza Katonda, ng'eddiini yange ngikola ku lulwe yekka"},{"SurahNumber":39,"VerseNumber":15,"Text":"Kale mmwe musinze ebyo bye muba mwagadde ebitali yye, era gamba nti mazima abantu ab'okufaafaaganirwa beebo abagenda okufaafaaganirwa emyoyo gyabwe n’abantu baabwe ku lunaku lw'enkomerero, abange okwo nno kwe kufaafaaganirwa okweyolefu"},{"SurahNumber":39,"VerseNumber":16,"Text":"Balina waggulu waabwe emizingo gy’omuliro ate nga ne wansi waabwe eriyo emizingo emirala. Ekyo nno Katonda atiisa nakyo abaddube nga abagamba nti: abange baddu bange kale muntye"},{"SurahNumber":39,"VerseNumber":17,"Text":"Ate abo abeesamba okusinza ebisinzibwa eby'obulimba nebadda eri Katonda balina amawulire ag'essanyu n'olwekyo sanyusa abaddu bange"},{"SurahNumber":39,"VerseNumber":18,"Text":"Abo abawulira ebigambo nebagoberera ebisinga obulungi mu byo, abo beebo Katonda be yawa obulungamu, era abo bo be ba nannyini magezi amatuufu"},{"SurahNumber":39,"VerseNumber":19,"Text":"Abaffe oyo gwekikakaseeko ekigambo ky'ebibonerezo (olw'okwonoonekakwe oyinza okumulungamya!) abaffe ggwe oyinza okutaasa oyo ali mu muliro"},{"SurahNumber":39,"VerseNumber":20,"Text":"Naye abo abatya Mukama omulabirizi waabwe balina e nyumba ezaakalina nga waggulu waazo ate wazimbiddwayo e nyumba endala, ng'emigga gikulukutira mu zo, (eyo) nga ndagaano ya Katonda (ate) nga Katonda tayawukana ku ndagaano"},{"SurahNumber":39,"VerseNumber":21,"Text":"Abaffe tolaba nti mazima Katonda assa okuva waggulu amazzi naagakulukusiza mu mifuleggye egiri mu ttaka, oluvanyuma ameza nago ebibala eby'amabala ag'enjawulo, oluvanyuma bikala (ebibadde ebyakiragala) n'obiraba nga bifuuse bya kyenvu, oluvanyuma abifuula ebisubi ebikutusekutuse. Mazima mu ekyo mulimu okujjukiza eri abalina amagezi"},{"SurahNumber":39,"VerseNumber":22,"Text":"Abaffe oyo Katonda gwayanjululiza obusiraamu ekifuba kye, olwo nno yye naaba nga ali ku kitangaala ekiva eri Mukama omulabirizi we (afaanana n'oyo alina omutima omukakanyavu!) okubonaabona kuli kwabo abakakanyavu b’emitima gyabwe egiva ku kutendereza Katonda, abo bali mu bubuze obw'olwatu"},{"SurahNumber":39,"VerseNumber":23,"Text":"Katonda yassa ebigambo ebisinga obulungi (Kur’ani) nga kitabo ekirina ebigambo ebifaanagana (naye nga tebikontana) nga kiddingana ensonga (awatali kukooyesa awulira) gyesisiwala ku lwakyo emibiri gyabo abatya Mukama omulabirizi waabwe (bwekyogera ebigambo ebyogera ku bibonerezo) oluvanyuma emibiri gyabwe n'emitima gyabwe gikkakkana bwe giba giwulidde ebigambo ebyogera ku Katonda (n'okusaasira kwe) ekyo (ekitabo Kur’ani) kulungamya kwa Katonda alungamya nakyo oyo gwaba ayagadde, oyo yenna Katonda gwabuza tayinza kufuna mulungamya"},{"SurahNumber":39,"VerseNumber":24,"Text":"Abaffe oyo aligezaako okuwonya ekyenyikye ku bibonerezo by'olunaku lw'enkomerero (ayinza okufaanana n'oyo aliwona yenna olw'emirimu gye emirungi), era abeeyisa obubi baligambibwa nti: mukombe (ku bukaawu) bwebyo bye mwakolanga"},{"SurahNumber":39,"VerseNumber":25,"Text":"Abo abaabakulembera baalimbisa (nga nabo bwe balimbisa) olwo nno ebibonerezo nebibajjira okuva webaali tebasuubira"},{"SurahNumber":39,"VerseNumber":26,"Text":"Olwo nno Katonda naabakombesa ku buswavu mu bulamu obw'ensi ate nga ebibonerezo by'enkomerero bye bisinga obukakali singa baali bamanyi"},{"SurahNumber":39,"VerseNumber":27,"Text":"Mazima tukubidde abantu mu Kur’ani eno buli kifaananyi babe nga beebuulirira"},{"SurahNumber":39,"VerseNumber":28,"Text":"Kur’ani (twagissa) nga eri mu luwarabu nga teriimu bukyamu bwonna babe nga batya Katonda"},{"SurahNumber":39,"VerseNumber":29,"Text":"Katonda yakuba ekifaananyi ky'omusajja (omuddu) ng'aliko bakamaabe bangi abakaayana (n'atamanya ani gwasooka okuweereza) n’omusajja omulala (omuddu) nga wa muntu omu, abaffe mu kulaba bafaanana. Ebitendo byonna bya Katonda wabula abasinga obungi mu bo tebamanyi"},{"SurahNumber":39,"VerseNumber":30,"Text":"Mazima ggwe (Nabbi Muhammad) ojja kufa era mazima ddala nabo baakufa"},{"SurahNumber":39,"VerseNumber":31,"Text":"Oluvanyuma mazima mmwe (mwenna wamu) mugenda kuwozanganya ewa Mukama omulabirizi wa mmwe ku lunaku lw'enkomerero"}]}