{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":2,"VerseNumber":253,"Text":"Te poslanike Mi smo odlikovali jedne nad drugim. S nekima od njih je i Allah govorio, a neke je za više stepeni uzdigao. A Isau, sinu Merjeminu, jasne smo dokaze dali i Duhom Blagoslovljenim ga podržali. Da je Allah htio, oni se ne bi međusobno poslije njih ubijali, kada su im jasni dokazi već došli, ali oni su se razišli: neki su od njih vjerovali, a neki su poricali. A da je Allah htio, oni se ne bi međusobno ubijali! Ali, Allah radi ono što On hoće"},{"SurahNumber":2,"VerseNumber":254,"Text":"O vi koji vjerujete, podijelite dio onoga čime vas Mi opskrbljujemo, prije nego što dođe Dan kada neće biti ni otkupa, ni prijateljstva, ni posredništva! A nevjernici su pravi zulumćari"},{"SurahNumber":2,"VerseNumber":255,"Text":"Allah je, nema boga osim Njega, Živi i Samoopstojeći Održavatelj! Ne obuzima Ga ni drijemež ni san! Njegovo je ono što je na nebesima i na Zemlji! Ko se može pred Njim zauzimati bez Njegovog dopuštenja?! On zna šta je bilo prije i šta će biti poslije njih i oni ne mogu obuhvatiti od Njegovoga znanja osim koliko On želi. Njegov Kursi obuhvata i nebesa i Zemlju i Njemu nije teško održavati ih! On je Svevišnji i Veličanstveni"},{"SurahNumber":2,"VerseNumber":256,"Text":"Nema prisile u vjeru, Pravi put se jasno razlikuje od zablude! Onaj ko ne vjeruje u tagute, a vjeruje u Allaha, drži se za najčvršću vezu, koja se neće prekinuti. A Allah je Onaj Koji sve čuje i Onaj Koji sve zna"},{"SurahNumber":2,"VerseNumber":257,"Text":"Allah je zaštitnik onih koji vjeruju, izvodi ih iz tmina na svjetlo, a onima koji ne vjeruju zaštitnici su taguti, odvode ih sa svjetla u tmine! To su stanovnici Vatre i u njoj će vječno ostati"},{"SurahNumber":2,"VerseNumber":258,"Text":"Zar ne znaš za onoga koji se s Ibrahimom o Gospodaru njegovom prepirao, kada mu je Allah carstvo dao?! Kad Ibrahim reče: \"Gospodar moj je Onaj Koji život i smrt daje!\", on odgovori: \"Ja život i smrt dajem!\" Ibrahim reče: \"Allah čini da Sunce izlazi s istoka, pa učini ti da izađe sa zapada!\" I nevjernik se zbuni. Allah, doista, zulumćare ne upućuje na Pravi put"},{"SurahNumber":2,"VerseNumber":259,"Text":"Ili za onoga koji je, prolazeći pored jednoga naselja koje je bilo do temelja porušeno i pusto, povikao: \"Kako će Allah oživiti ove što su pomrli!\" I Allah ga mrtvim učini stotinu godina, a zatim ga oživi i upita: \"Koliko si ostao?\" On reče: \"Ostao sam dan ili dio dana!\" Tada mu reče: \"Ne, ostao si stotinu godina! Pogledaj jelo svoje i piće svoje, nije se pokvarilo! A pogledaj i magarca svoga, to smo uradili da te učinimo znakom za ljude, a pogledaj i kosti, kako ih sastavljamo, a onda mesom oblažemo!\" I kada njemu bi jasno, povika: \"Ja znam da Allah, doista, nad svime ima moć"},{"SurahNumber":2,"VerseNumber":260,"Text":"A kada Ibrahim reče: \"Gospodaru moj, pokaži mi kako oživljuješ umrle?\", On reče: \"Zar ne vjeruješ?!\" \"Dakako, vjerujem\", odgovori on, \"ali da mi se srce smiri!\" Zatim mu reče: \"Pa, onda, uzmi četiri ptice, isijeci ih, pa po jedan dio njihov stavi na svaki brežuljak. Zatim ih pozovi, doći će ti žureći! Znaj da je Allah, zaista, silan i mudar"},{"SurahNumber":2,"VerseNumber":261,"Text":"Primjer onih koji imovinu svoju troše na Allahovom putu sličan je zrnu iz kojega nikne sedam klasova, a u svakom klasu po stotinu zrna. A Allah povećava kome On hoće. Allah je neizmjerno darežljiv i Onaj Koji sve zna"},{"SurahNumber":2,"VerseNumber":262,"Text":"Onima koji troše imetke svoje na Allahovom putu, a onda ono što potroše ne poprate prigovorima i uvredama, pripada nagrada Gospodara njihova. Njima nema straha niti će oni tugovati"},{"SurahNumber":2,"VerseNumber":263,"Text":"Lijepa riječ i oprost vredniji su od sadake popraćene vrijeđanjem. A Allah je neovisan i Onaj Koji ne žuri s kaznom"},{"SurahNumber":2,"VerseNumber":264,"Text":"O vi koji vjerujete, ne kvarite sadake svoje prigovorima i uvredama, kao što to čini onaj koji imetak svoj troši da bi se ljudima pokazao, a ne vjeruje u Allaha i ahiret. Primjer njegov je kao primjer glatke stijene – na kojoj ima zemlje, pa je pogodi veliki pljusak i ogoli je. Oni nemaju nikakve koristi od onoga što su stjecali. A Allah ne upućuje na Pravi put ljude koji ne vjeruju"},{"SurahNumber":2,"VerseNumber":265,"Text":"Oni koji troše svoj imetak u želji za zadovoljstvom Allahovim i sigurni su u nagradu za to, slični su bašči na uzvišici na koju se izlila obilna kiša, pa daje dvostruki urod! A ako se na nju ne izlije obilna kiša, opet bude rose! Allah dobro vidi šta vi radite"},{"SurahNumber":2,"VerseNumber":266,"Text":"Da li bi iko od vas volio da posjeduje bašču punu palmi i grožđa, kroz koju rijeke teku i u kojoj ima svakojakih plodova, a da je ostario i da ima nejaku djecu, a da je onda vatrena oluja zadesi i ona izgori?! Tako vam Allah objašnjava ajete i znakove Svoje, da biste razmislili"},{"SurahNumber":2,"VerseNumber":267,"Text":"O vi koji vjerujete, dijelite od lijepih imetaka koje ste stekli, i od onoga što smo vam Mi iz Zemlje izveli! Ne izdvajajte ono što ne vrijedi da biste to udijelili, kada ni sami to ne biste primili, osim zatvorenih očiju! I znajte da je Allah, zaista, Neovisni i Hvaljeni"},{"SurahNumber":2,"VerseNumber":268,"Text":"Šejtan vam obećava siromaštvo i naređuje vam zlo, a Allah vam obećava oprost i dobro. Allah je neizmjerno darežljiv i Onaj Koji sve zna"},{"SurahNumber":2,"VerseNumber":269,"Text":"On daje mudrost kome hoće, a onome kome je mudrost data, dato je veliko dobro! A samo razumom obdareni prisjećaju se i pouku prihvataju"},{"SurahNumber":2,"VerseNumber":270,"Text":"Za sve što potrošite ili se zavjetujete Allah sigurno zna! A zulumćarima nema pomagača"},{"SurahNumber":2,"VerseNumber":271,"Text":"Ako javno dajete sadake to je lijepo, ali je za vas bolje ako to prikrijete i date siromasima, i On će pokriti neka vaša loša djela. A Allah dobro zna ono što vi radite"},{"SurahNumber":2,"VerseNumber":272,"Text":"Što se upute njihove tiče, ne ovisi to o tebi, jer Allah izvodi na Pravi put koga On hoće. Dobro koje podijelite vaše je, a ono što dijelite, dijelite samo u želji za licem Allahovim. A ono što od dobara udijelite, to će vam biti nadoknađeno i neće vam zulum biti učinjen"},{"SurahNumber":2,"VerseNumber":273,"Text":"To pripada siromasima koji su iznureni na Allahovom putu, pa ne mogu hoditi po Zemlji; onaj ko ne zna misli da su imućni zbog sustezljivosti njihove. Poznat ćeš ih po izgledu njihovu, jer oni ne dodijavaju ljudima proseći. A za ono što od dobara podijelite, Allah, doista, dobro zna"},{"SurahNumber":2,"VerseNumber":274,"Text":"Onima koji dijele imovinu svoju noću i danju, tajno i javno, pripada nagrada kod Gospodara njihova. I za njih nema straha, niti će se oni žalostiti"},{"SurahNumber":2,"VerseNumber":275,"Text":"Oni koji se kamatom hrane dići će se iz grobova svojih baš kao oni koje je šejtan dodirom izbezumio. To je zato što su govorili: \"Trgovina je, doista, isto što i kamata!\" A Allah je dozvolio trgovinu, a zabranio kamatu. Onome do koga dopre pouka Gospodara njegova, pa se toga okani, pripada ono što je prije stekao a njegov je slučaj Allahu prepušten. Oni, pak, koji opet to učine, bit će stanovnici Vatre u kojoj će vječno ostati"},{"SurahNumber":2,"VerseNumber":276,"Text":"Allah uništava kamatu, a umnožava sadake. Allah ne voli ni jednog nevjernika, grešnika"},{"SurahNumber":2,"VerseNumber":277,"Text":"Doista će oni koji vjeruju, i dobra djela čine, i namaz obavljaju, i zekat daju, imati nagradu u Gospodara svoga. Za njih nema straha i oni ne treba da se žaloste"},{"SurahNumber":2,"VerseNumber":278,"Text":"O vi koji vjerujete, bojte se Allaha i ostavite što je preostalo od kamate, ako ste vjernici"},{"SurahNumber":2,"VerseNumber":279,"Text":"Ako to ne učinite, navješćuje vam se rat od Allaha i Poslanika Njegova! A ako se pokajete, pripadaju vam glavnice imetaka vaših; nećete nepravdu učiniti, niti će vama zulum biti učinjen"},{"SurahNumber":2,"VerseNumber":280,"Text":"A ako je dužnik u nevolji, onda pričekajte dok mu bude lakše; a da to date kao sadaku bolje vam je, ako znate"},{"SurahNumber":2,"VerseNumber":281,"Text":"I bojte se Dana u kome ćete Allahu vraćeni biti, zatim će svakome što je zaslužio isplaćeno biti. I nikome zulum neće biti učinjen"},{"SurahNumber":2,"VerseNumber":282,"Text":"O vi koji vjerujete, kada jedan od drugoga pozajmljujete do određenoga roka, zapišite to. Neka jedan pisar između vas to pravedno napiše i neka se pisar ne susteže napisati onako kako ga je Allah poučio. Neka on piše, a neka mu kazuje dužnik! Neka se boji Allaha, Gospodara svoga, i ništa od toga neka ne izostavi. A ako je dužnik umno ograničen ili slab, ili ako nije u stanju kazivati, onda neka kazuje njegov staratelj i to pravedno. I uzmite dva svjedoka između vas, pa ako ne nađete dva muškarca, onda jednog muškarca i dvije žene sa kojima ste kao svjedocima zadovoljni. Ako jedna od njih dvije pogrešno šta kaže, neka je druga podsjeti. I neka se svjedoci ne ustežu, ako budu pozvani, da dođu. Neka vam ne bude mrsko da to zapišete s rokom vraćanja, bio dug mali ili veliki! To vam je kod Allaha ispravnije i za svjedočenje jače, i da ne sumnjate bolje, izuzev ako je riječ o svakodnevnoj trgovini koju obavljate među vama, jer onda vam nije grijeh da to ne zapišete. Uzmite svjedoke i kada kupoprodaju zaključujete, i neka ne bude oštećen ni pisar ni svjedok. A ako to učinite - oštetite ih, onda je to vaš grijeh. I bojte se Allaha i Allah će vas poučiti! Allah sve dobro zna"},{"SurahNumber":2,"VerseNumber":283,"Text":"Ako ste na putu i ne nađete pisara, onda neka se uzme zalog. A ako jedan drugome nešto povjerite, neka onaj kome je povjereno, to povjerenje ispuni i neka se boji Allaha, Gospodara svoga! I ne skrivajte svjedočenje, jer ko ga uskrati, srce njegovo je, doista, grešno. A Allah dobro zna ono što vi radite"},{"SurahNumber":2,"VerseNumber":284,"Text":"Allahu pripada sve što je na nebesima i što je na Zemlji. Pokazivali vi šta je u dušama vašim ili skrivali, Allah će vas za to pitati, pa će oprostiti kome hoće, a kazniti koga hoće. A Allah nad svime ima moć"},{"SurahNumber":2,"VerseNumber":285,"Text":"Poslanik vjeruje u ono što mu se objavljuje od Gospodara njegova, a i vjernici, svaki od njih vjeruje u Allaha, i meleke Njegove, i Knjige Njegove, i poslanike Njegove: \"Mi među poslanicima Njegovim ne pravimo razliku!\" I govore: \"Čujemo i pokoravamo se! Molimo Te za oprost, Gospodaru naš, a kod Tebe je konačno odredište"},{"SurahNumber":2,"VerseNumber":286,"Text":"Allah svaku osobu obavezuje samo onoliko kolike su njene mogućnosti; njoj u korist je ono dobro koje zaradi, a na njenu štetu je ono zlo koje sebi privrijedi. Gospodaru naš, nemoj nas kazniti ako zaboravimo ili nehotice pogriješimo! Gospodaru naš, ne tovari na nas breme kao što si ga natovario na one prije nas! Gospodaru naš, ne opterećuj nas onim za što nemamo snage! Preko grijeha naših prijeđi, oprosti nam i smiluj nam se! Ti si Gospodar naš, pa nas pomozi protiv naroda koji ne vjeruje"},{"SurahNumber":3,"VerseNumber":1,"Text":"Elif Lām Mīm"},{"SurahNumber":3,"VerseNumber":2,"Text":"Allah, osim Koga drugog Boga nema, Živi je i Samoopstojeći Održavatelj"},{"SurahNumber":3,"VerseNumber":3,"Text":"On tebi objavljuje Knjigu s Istinom, koja potvrđuje prethodne, a i Tevrat i Indžil je objavio"},{"SurahNumber":3,"VerseNumber":4,"Text":"još prije kao putokaz ljudima, a spustio je i Furkan! – ono što rastavlja istinu od zablude. Onima koji u Allahove ajete i znakove ne vjeruju, pripada teška patnja, a Allah je silan i žestoko kažnjava"},{"SurahNumber":3,"VerseNumber":5,"Text":"Allahu, doista, ništa nije skriveno, ni na Zemlji, ni na nebu"},{"SurahNumber":3,"VerseNumber":6,"Text":"On je Onaj Koji vas oblikuje u matericama kako On hoće; nema drugog boga osim Njega, Silnog i Mudrog"},{"SurahNumber":3,"VerseNumber":7,"Text":"On je Onaj Koji ti objavljuje Knjigu u kojoj su ajeti jasni; oni su matica Knjige; drugi nisu sasvim jasni. Oni u čijim je srcima zastranjenost slijede one što nisu sasvim jasni u težnji za smutnjom i svojevoljnim tumačenjem. A tumačenje njihovo zna samo Allah. Oni, pak, koji su u znanje duboko pronikli, kažu: \"Mi u to vjerujemo; sve je to od našega Gospodara.\" A prisjećaju se samo oni koji razum imaju"},{"SurahNumber":3,"VerseNumber":8,"Text":"Gospodaru naš, ne dopusti srcima našim da skrenu, kada si nam već na Pravi put ukazao, i daruj nam Svoju milost; Ti si, uistinu, Onaj Koji mnogo daruje"},{"SurahNumber":3,"VerseNumber":9,"Text":"Gospodaru naš, Ti ćeš, doista, sakupiti ljude na Dan u koji nema sumnje! Allah, doista, ne krši obećanje Svoje"},{"SurahNumber":3,"VerseNumber":10,"Text":"Onima koji ne vjeruju, kod Allaha sigurno neće koristiti imeci njihovi, a ni djeca njihova, i oni su gorivo za Vatru"},{"SurahNumber":3,"VerseNumber":11,"Text":"Kao što su to i faraonovi ljudi, te oni prije njih koji su znakove naše lažnim smatrali, pa ih je Allah zbog grijeha njihovih kaznio. A Allah žestoko kažnjava"},{"SurahNumber":3,"VerseNumber":12,"Text":"Reci onima koji ne vjeruju: \"Bit ćete pobijeđeni i u džehennemu okupljeni, a užasno je to boravište"},{"SurahNumber":3,"VerseNumber":13,"Text":"Vi ste imali znak u dvjema grupama koje su se sukobile: jednoj koja se borila na Allahovom putu, i drugoj, nevjerničkoj. Oni su ih vidjeli dvostruko brojnijim od sebe. A Allah Svojom pomoći podržava koga On hoće! To je, doista, pouka za one koji su razboriti"},{"SurahNumber":3,"VerseNumber":14,"Text":"Ljudima je uljepšana ljubav prema strastima; ženama, sinovima, gomilama zlata i srebra, rasnim konjima, stoci i zemlji za obrađivanje. To su užici ovosvjetskoga života, a najljepše je mjesto povratka kod Allaha"},{"SurahNumber":3,"VerseNumber":15,"Text":"Reci: \"Hoćete li da vas obavijestim šta je bolje od toga?\" Oni koji se budu uščuvali, kod Gospodara svoga imat će džennetske bašče kroz koje rijeke teku, u kojima će vječno boraviti, i supruge očišćene i zadovoljstvo od Allaha. Allah dobro vidi robove Svoje"},{"SurahNumber":3,"VerseNumber":16,"Text":"To su oni koji govore: \"Gospodaru naš, mi doista vjerujemo, pa oprosti nam grijehe naše i sačuvaj nas od patnje u Vatri"},{"SurahNumber":3,"VerseNumber":17,"Text":"Strpljivi, i iskreni, i Allahu poslušni, i koji od imetka dijele, i koji u osvit zore za oprost mole"},{"SurahNumber":3,"VerseNumber":18,"Text":"Allah svjedoči da nema boga osim Njega, a i meleki i učeni, postupajući pravedno. Nema boga osim Njega, Silnog i Mudrog"},{"SurahNumber":3,"VerseNumber":19,"Text":"Vjera je kod Allaha, doista, islam! A oni kojima je data Knjiga podvojili su se baš onda kada im je došlo znanje, i to iz međusobne zlobe. A onaj ko ne vjeruje u ajete i znakove Allahove – pa, Allah, zaista, brzo sviđa račune"},{"SurahNumber":3,"VerseNumber":20,"Text":"Ako se oni budu prepirali s tobom, reci: \"Ja se samo Allahu predajem, kao i oni koji me slijede!\" I reci onima kojima je data Knjiga i nepismenima: \"Da li ste islam primili?\" Pa ako prime islam, onda su oni na Pravom putu, a ako odbiju, tvoje je jedino da obznaniš. A Allah dobro vidi robove Svoje"},{"SurahNumber":3,"VerseNumber":21,"Text":"Onima koji ne vjeruju u znakove Allahove i koji vjerovjesnike ubijaju neopravdano, i ubijaju one koji traže da se po pravdi postupa prema ljudima, navijesti bolnu patnju"},{"SurahNumber":3,"VerseNumber":22,"Text":"To su oni čija djela su poništena i na dunjaluku i na ahiretu, i kojima niko neće u pomoć priteći"},{"SurahNumber":3,"VerseNumber":23,"Text":"Zar ne vidiš one kojima je dat udio u Knjizi?! Pozivaju se Allahovoj Knjizi da im se po njoj sudi, a zatim se neki od njih, okrećući se od toga, udaljavaju"},{"SurahNumber":3,"VerseNumber":24,"Text":"To je zato što oni govore: \"Vatra nas neće ni dodirnuti više od nekoliko dana!\", i u njihovoj vjeri ih zavarava to što su izmišljali"},{"SurahNumber":3,"VerseNumber":25,"Text":"A šta će biti kada ih sakupimo onoga Dana u koji nema sumnje, i kada svako dobije ono što je zaslužio? A njima zulum neće biti učinjen"},{"SurahNumber":3,"VerseNumber":26,"Text":"Reci: \"Allahu moj! Koji svu vlast imaš! Ti vlast daješ kome hoćeš, a oduzimaš od koga Ti hoćeš! Ti uzvisuješ koga hoćeš, a unizuješ koga hoćeš! U Tvojoj ruci je dobro! Ti, doista, nad svime imaš moć"},{"SurahNumber":3,"VerseNumber":27,"Text":"Ti uvodiš noć u dan i uvodiš dan u noć! Živo izvodiš iz mrtvog i mrtvo izvodiš iz živog! Ti opskrbljuješ koga hoćeš, bez ikakva računa"},{"SurahNumber":3,"VerseNumber":28,"Text":"Neka vjernici za prisne prijatelje i zaštitnike ne uzimaju nevjernike mimo vjernika, a ko to čini, s Allahom nema ništa! Učinite to samo ako se time od njih štitite! Allah vas na Sebe upozorava, a kod Allaha je konačno odredište"},{"SurahNumber":3,"VerseNumber":29,"Text":"Reci: \"Skrivali vi ono što je u prsima vašim ili pokazivali, Allah to zna. On zna sve što je na nebesima i što je na Zemlji. Allah nad svime ima moć"},{"SurahNumber":3,"VerseNumber":30,"Text":"Onoga dana kada svako ugleda pred sobom dobro koje je uradio, a i zlo isto tako, poželjet će da je između njih i njega udaljenost velika. A Allah vas na Sebe upozorava i Allah je milosrdan prema robovima Svojim"},{"SurahNumber":3,"VerseNumber":31,"Text":"Reci: \"Ako vi Allaha volite, onda mene slijedite, i vas će Allah voljeti i grijehe vam oprostiti! A Allah je Onaj Koji oprašta grijehe i milostiv je"},{"SurahNumber":3,"VerseNumber":32,"Text":"Reci: \"Pokoravajte se Allahu i Poslaniku!\" A ako se oni okrenu, Allah, doista, ne voli nevjernike"},{"SurahNumber":3,"VerseNumber":33,"Text":"Doista je Allah odabrao Adema, i Nuha, i porodicu Ibrahimovu, i porodicu Imranovu nad drugim svjetovima"},{"SurahNumber":3,"VerseNumber":34,"Text":"kao potomstvo, jedne od drugih. Allah je Onaj Koji sve čuje i Onaj Koji sve zna"},{"SurahNumber":3,"VerseNumber":35,"Text":"Kada Imranova žena reče: \"Gospodaru moj, ovo što je u trbuhu mome ja zaista zavjetujem Tebi na službu, pa primi to od mene, zbilja si Ti Svečujući i Sveznajući"},{"SurahNumber":3,"VerseNumber":36,"Text":"A nakon što je rodila, ona reče: “Gospodaru moj, rodila sam žensko!” – a Allah najbolje zna šta je ona rodila, a muško nije kao žensko. “Dala"},{"SurahNumber":3,"VerseNumber":37,"Text":"Pa je Gospodar njezin lijepo primi, i učini da lijepo izraste i da se o njoj Zekerijja brine. Kad god bi joj Zekerijja u mihrab ušao, kod nje bi hrane našao. \"Odakle ti ovo, Merjema?\", pitao bi on, a ona bi odgovorila: \"To je od Allaha! Allah, doista, opskrbljuje koga hoće, bez ikakva računa"},{"SurahNumber":3,"VerseNumber":38,"Text":"Tu Zekerijja zamoli Gospodara svoga: \"Gospodaru moj, podari mi od Sebe čestita potomka, Ti doista molbu čuješ"},{"SurahNumber":3,"VerseNumber":39,"Text":"I dok se on, stojeći u odaji, molio, meleci ga pozvaše i rekoše: “Allah te prvakom čednim čovjekom i vjerovjesnikom"},{"SurahNumber":3,"VerseNumber":40,"Text":"Gospodaru moj\", reče on, \"odakle ću ja imati sina kada me starost ophrvala, a i žena mi je nerotkinja?\" \"Eto tako\", reče On, \"Allah čini što On hoće"},{"SurahNumber":3,"VerseNumber":41,"Text":"Gospodaru moj\", zamoli Zekerijja, \"daj mi neki znak!\" \"Znak će biti\", reče On, \"što tri dana s ljudima nećeš govoriti, osim išaretorn! I mnogo spominji Gospodara svoga i hvali Ga krajem dana i rano ujutro"},{"SurahNumber":3,"VerseNumber":42,"Text":"I kada meleci kazaše: \"O Merjem, tebe je, doista, Allah odabrao i čistom učinio! On te je nad ženama svih svjetova odabrao"},{"SurahNumber":3,"VerseNumber":43,"Text":"Merjema, budi skrušena i pokorna Gospodaru svome, i sedždu i ruku čini s onima koji u namazu ruku čine"},{"SurahNumber":3,"VerseNumber":44,"Text":"To su neke od vijesti o onome što čulima nije dokučivo, a koje ti objavljujemo. Ti nisi bio među njima kada su pera svoja pobacali da bi vidjeli koji će se o Merjemi brinuti, a nisi bio među njima ni kada su se prepirali"},{"SurahNumber":3,"VerseNumber":45,"Text":"I kada meleci rekoše: \"Merjema, Allah te obveseljava onim koji je Riječ Njegova, čije je ime Mesih, Isa, sin Merjemin, ugledan i na dunjaluku i na ahiretu i jedan od Allahu bliskih"},{"SurahNumber":3,"VerseNumber":46,"Text":"On će govoriti ljudima i u kolijevci, i kao odrastao, i on je jedan od dobrih"},{"SurahNumber":3,"VerseNumber":47,"Text":"Ona reče: \"Gospodaru moj, kako ću ja imati dijete kada me muškarac nije dodirnuo?!\" \"Eto, tako\", reče, \"Allah stvara šta On hoće. Kada nešto odredi, On samo kaže: 'Budi!' i to biva"},{"SurahNumber":3,"VerseNumber":48,"Text":"On će ga poučiti Knjizi i mudrosti, i Tevratu i Indžilu"},{"SurahNumber":3,"VerseNumber":49,"Text":"I poslat će ga kao poslanika sinovima Israilovim: \"Donio sam vam znak od Gospodara vašega: oblikovat ću vam od ilovače nešto poput ptice, i u nju puhnuti, pa će, Allahovom dozvolom, ptica biti; iscijelit ću slijepa od rođenja i gubava, i oživljavat ću mrtve dozvolom Allahovom; i kazivat ću vam šta jedete i šta u domovima vašim pohranjujete. U svemu tome ima dokaza za vas, ako vjernici budete"},{"SurahNumber":3,"VerseNumber":50,"Text":"Potvrđujući tako istinitost Tevrata, objavljenog prije mene, i dopuštajući nešto što vam je bilo zabranjeno, ja vam donosim dokaz od Gospodara vašega. Pa Allaha se bojte, a meni pokorni budite"},{"SurahNumber":3,"VerseNumber":51,"Text":"Allah je doista i moj i vaš Gospodar i Njemu ibadet činite. To je Pravi put"},{"SurahNumber":3,"VerseNumber":52,"Text":"I kada je Isa osjetio da oni ne vjeruju, rekao je: \"Ko su pomagači moji na putu prema Allahu?\" \"Mi smo pomagači Allahovi\", rekoše učenici, \"mi u Allaha vjerujemo, a ti budi svjedok da smo mi muslimani – predani"},{"SurahNumber":3,"VerseNumber":53,"Text":"Gospodaru naš, mi vjerujemo u ono što si Ti objavio, mi Poslanika slijedimo, pa upiši nas među svjedoke"},{"SurahNumber":3,"VerseNumber":54,"Text":"A oni su lukavstvo smišljali, pa je i Allah njima lukavstvo priredio. A Allah najbolje lukavstvo priređuje"},{"SurahNumber":3,"VerseNumber":55,"Text":"I kada Allah reče: \"Isa, Ja ću te uzeti i k Sebi te uzdignuti! Očistiti te od nevjernika, i učinit ću da oni koji te slijede budu iznad onih koji ne vjeruju do Kijametskog dana. Zatim ćete se Meni vratiti, pa ću Ja presuditi o onome u čemu ste se razilazili"},{"SurahNumber":3,"VerseNumber":56,"Text":"Što se tiče onih koji ne vjeruju, njih ću na strašne muke staviti na dunjaluku i na ahiretu, i oni neće imati pomagača"},{"SurahNumber":3,"VerseNumber":57,"Text":"A onima koji budu vjerovali i dobra djela činili, On će punu nagradu dati. A, Allah ne voli zulumćare"},{"SurahNumber":3,"VerseNumber":58,"Text":"Ovo što ti kazujemo jesu ajeti i Opomena usavršena"},{"SurahNumber":3,"VerseNumber":59,"Text":"Primjer Isaov doista je kod Allaha isti kao i primjer Ademov: od prašine ga je stvorio, a zatim mu rekao: \"Budi!\" i on bi"},{"SurahNumber":3,"VerseNumber":60,"Text":"Istina je od Gospodara tvoga, pa zato nikako ne budi od onih koji sumnjaju"},{"SurahNumber":3,"VerseNumber":61,"Text":"A onima koji s tobom o njemu budu raspravljali, nakon što ti je došlo znanje, reci: \"Dođite, pozvat ćemo sinove naše i sinove vaše, i žene naše i žene vaše, a doći ćemo i mi i vi, pa ćemo se proklinjati i Allahovo prokletstvo na one koji lažu prizvati"},{"SurahNumber":3,"VerseNumber":62,"Text":"Ovo je, doista, istinito kazivanje, i nema boga osim Allaha! A Allah je doista Silni i Mudri"},{"SurahNumber":3,"VerseNumber":63,"Text":"A ako se oni okrenu, pa Allah, doista, dobro zna smutljivce"},{"SurahNumber":3,"VerseNumber":64,"Text":"Reci: \"O vi kojima je Knjiga data, dođite da se okupimo uz riječi koje mi i vi podjednako dijelimo: da nikoga osim Allaha ne obožavamo, da Mu ništa ne pridružujemo, i da jedni druge, pored Allaha, bogovima ne smatramo!\" Pa, ako se oni okrenu, vi recite: \"Budite svjedoci da smo mi muslimani"},{"SurahNumber":3,"VerseNumber":65,"Text":"O vi kojima je Knjiga data, zašto se o Ibrahimu prepirete kada su Tevrat i Indžil poslije njega objavljeni!? Zar vi ne razumijete"},{"SurahNumber":3,"VerseNumber":66,"Text":"Eto, vi raspravljate o onome o čemu imate neko znanje, ali zašto raspravljate o onome o čemu nemate nikakvoga znanja? A Allah zna, a vi ne znate"},{"SurahNumber":3,"VerseNumber":67,"Text":"Ibrahim nije bio ni židov ni kršćanin, već pravi vjernik, musliman. On višebožac nije bio"},{"SurahNumber":3,"VerseNumber":68,"Text":"Doista su najbliži ljudi Ibrahimu oni koji su ga slijedili, i ovaj Vjerovjesnik i oni koji vjeruju. A Allah je zaštitnik vjernika"},{"SurahNumber":3,"VerseNumber":69,"Text":"Neki kojima je Knjiga data voljeli bi da vas na stranputicu odvedu. Ali oni ne odvode u zabludu nikoga drugoga do sebe, a da to i ne osjećaju"},{"SurahNumber":3,"VerseNumber":70,"Text":"O vi kojima je data Knjiga, zašto u Allahove ajete ne vjerujete, a svjedoci ste da su Istina"},{"SurahNumber":3,"VerseNumber":71,"Text":"O vi kojima je data Knjiga, zašto Istinu neistinom zaogrćete, i krijete Istinu, a vi je znate"},{"SurahNumber":3,"VerseNumber":72,"Text":"Neki kojima je Knjiga data govore: \"Vjerujte u ono što je objavljeno onima koji vjeruju, u početku dana, a porecite to na kraju dana, ne bi li i oni svoju vjeru napustili"},{"SurahNumber":3,"VerseNumber":73,"Text":"I vjerujte i povjeravajte se samo onome ko slijedi vašu vjeru!\" Ti reci: \"Doista je prava uputa Allahova uputa!\" I govore: \"Ne vjerujte i ne povjeravajte se ikome, pa da nekome bude dato kao što je dato vama ili da ima dokaz pred Gospodarom vašim!\" Reci: \"Zaista je sve dobro u ruci Allahovoj i On ga daje kome On hoće!\" A Allah je neizmjerno darežljiv i Onaj Koji sve zna"},{"SurahNumber":3,"VerseNumber":74,"Text":"On Svoju milost daje kome hoće. Allah je posjednik velikog dobra"},{"SurahNumber":3,"VerseNumber":75,"Text":"Ima onih kojima je data Knjiga koji će ti vratiti ako im povjeriš tovar blaga, a ima ih koji ti neće vratiti ako im povjeriš i samo jedan dinar, osim ako ga od njih ne budeš stalno potraživao. To je zato jer oni govore: \"Nama nije grijeh što učinimo nepismenima\", i o Allahu govore laži, a znaju istinu"},{"SurahNumber":3,"VerseNumber":76,"Text":"Međutim, ko obavezu svoju ispunjava i grijeha se kloni, pa Allah, doista, voli bogobojazne"},{"SurahNumber":3,"VerseNumber":77,"Text":"Doista, oni koji za obavezu svoju prema Allahu i zakletve svoje kupuju nešto što malo vrijedi, na ahiretu nikakva udjela neće imati. Allah s njima neće govoriti, niti će na njih pogledati na Kijametskom danu, niti će ih očistiti. Njima pripada patnja bolna"},{"SurahNumber":3,"VerseNumber":78,"Text":"Jedna skupina njihova uvija jezike svoje!\" Knjigu čitajući, da biste vi pomislili da je to iz Knjige, a to nije iz Knjige. I govore: 'To je od Allaha!\", a to nije od Allaha. I govore na Allaha laži, a to znaju"},{"SurahNumber":3,"VerseNumber":79,"Text":"Nije primjereno čovjeku da mu Allah da Knjigu, i mudrost, i vjerovjesništvo, a zatim da govori ljudima: \"Budite robovi moji, a ne Allahovi!\", nego: \"Budite učeni i pobožni, time što Knjizi poučavate i što je i sami proučavate"},{"SurahNumber":3,"VerseNumber":80,"Text":"On vam ne naređuje da meleke i vjerovjesnike gospodarima smatrate. Zar da vam naređuje nevjerovanje, nakon što ste postali muslimani"},{"SurahNumber":3,"VerseNumber":81,"Text":"I kada je Allah od vjerovjesnika čvrsto obećanje uzeo: \"Kad god da vam podarim Knjigu i mudrost, zatim vam dođe poslanik koji potvrđuje da je istina ono što vi imate, da li biste sigurno u njega vjerovali i njega pomogli?!\" Da li potvrđujete i prihvaćate obavezu prema Meni?\", reče. \"Potvrđujemo!\", odgovoriše. \"Budite onda svjedoci!\", reče On, \"a i Ja s vama svjedočim"},{"SurahNumber":3,"VerseNumber":82,"Text":"A oni koji se i poslije toga okrenu, doista su to nevjernici"},{"SurahNumber":3,"VerseNumber":83,"Text":"Zar pored Allahove vjere žele neku drugu, kada se Njemu predaju, milom ili silom, i oni na nebesima i na Zemlji, i Njemu će vraćeni biti"},{"SurahNumber":3,"VerseNumber":84,"Text":"Reci: \"Mi vjerujemo u Allaha i u ono što je objavljeno nama, i što je objavljeno Ibrahimu, i Ismailu, i Ishaku, i Jakubu i potomcima, i u ono što je dato Musau i Isau i vjerovjesnicima od Gospodara njihovoga; mi nikakvu razliku između njih ne pravimo, i mi smo Njemu predani"},{"SurahNumber":3,"VerseNumber":85,"Text":"A onaj ko želi neku drugu vjeru osim islama, neće mu biti primljena, i on će na drugom svijetu biti među gubitnicima"},{"SurahNumber":3,"VerseNumber":86,"Text":"Kako Allah da uputi na Pravi put narod koji ne vjeruje nakon što je vjerovao i svjedočio da je Poslanik istina, i Jasni dokazi su mu došli!? Allah neće uputiti na Pravi put narod koji zulum čini"},{"SurahNumber":3,"VerseNumber":87,"Text":"A to su oni čija je kazna prokletstvo od Allaha i meleka i svih ljudi"},{"SurahNumber":3,"VerseNumber":88,"Text":"U njemu će vječno ostati i patnja im olakšana biti neće, niti će im se vremena dati"},{"SurahNumber":3,"VerseNumber":89,"Text":"Izuzetak su oni koji se pokaju poslije toga i poprave, a Allah je, doista, Onaj Koji oprašta grijehe i milostiv je"},{"SurahNumber":3,"VerseNumber":90,"Text":"Doista, onima koji postanu nevjernici, nakon što su vjerovali, zatim postanu još veći nevjernici, pokajanje neće biti primljeno i oni su sigurno zalutali"},{"SurahNumber":3,"VerseNumber":91,"Text":"Zaista, nijednom od onih koji nisu vjerovali, a koji i umru kao nevjernici, neće biti prihvaćeno da se otkupe pa makar to bilo sve blago na Zemlji. Njima pripada patnja bolna i oni neće imati nikakvog pomagača"},{"SurahNumber":3,"VerseNumber":92,"Text":"Nećete postići dobro sve dok ne budete dijelili od onoga što vam je drago. A šta god da dijelite, Allah to dobro zna"}]}