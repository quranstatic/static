{"Id":473,"LanguageCodes":["yuw"],"Name":"yuw-muhammadbinabdu-la","Author":"Muhammad Bin Abdul Hamid Silika","Language":"Yau","Description":"Yau - Transliteration","Direction":"ltr","Source":"https://quranenc.com/en/browse/yaw_silika","Translations":[{"SurahNumber":78,"VerseNumber":1,"Text":"Ana akuwusyana ya chichi"},{"SurahNumber":78,"VerseNumber":2,"Text":"Ya abali jekulungwa (ja Kiyama)"},{"SurahNumber":78,"VerseNumber":3,"Text":"Jaakuwa wanganyao pa jalakwejo ali nkutindana"},{"SurahNumber":78,"VerseNumber":4,"Text":"Ngwamba! Sampano chaimanye (isyesyene yakwe)"},{"SurahNumber":78,"VerseNumber":5,"Text":"Soni ngwamba! Sampano chaimanye (isyesyene yakwe)"},{"SurahNumber":78,"VerseNumber":6,"Text":"Ana nganituliwika litaka kuwa chakutandika"},{"SurahNumber":78,"VerseNumber":7,"Text":"Matumbi ni kuwa ichili"},{"SurahNumber":78,"VerseNumber":8,"Text":"Ni tun'gumbile wanganyammwe mitundu jiwili (achalume ni achakongwe)"},{"SurahNumber":78,"VerseNumber":9,"Text":"Soni tuluwisile lugono lwenu kuwa kupumula (kwa ilu yenu)"},{"SurahNumber":78,"VerseNumber":10,"Text":"Ni tuchiwisile chilo kuwa chiwaalo (pakusiwilila ilu yenu ni chipi chakwe)"},{"SurahNumber":78,"VerseNumber":11,"Text":"Ni tuuwisile muusi kuwa ndema jakupalila"},{"SurahNumber":78,"VerseNumber":12,"Text":"Ni tutawile pachanya penu (mawunde) nsano nagawili gakulimbangana"},{"SurahNumber":78,"VerseNumber":13,"Text":"Soni tuwisile (kwalakweko) nyali jaakolela kusyene (lyuwa)"},{"SurahNumber":78,"VerseNumber":14,"Text":"Ni tutulwisye kuumila m’mawunde gawula mesi gakugwa mwamachili"},{"SurahNumber":78,"VerseNumber":15,"Text":"Kuti tukopochesye mbeju ni mmela"},{"SurahNumber":78,"VerseNumber":16,"Text":"Kwisa soni migunda jetotekane (nyambi sya itela)"},{"SurahNumber":78,"VerseNumber":17,"Text":"Chisimu Lisiku Lyachiilanyo liwele lyana ndema jakwe jisyesyene"},{"SurahNumber":78,"VerseNumber":18,"Text":"Lisiku lya chiiligombedwa lipenga, mwanti wanganyammwe chinchiikanganaga mikutula-mikutula"},{"SurahNumber":78,"VerseNumber":19,"Text":"Ni lichiugulidwa liwunde, mwanti lichiwa milango-milango"},{"SurahNumber":78,"VerseNumber":20,"Text":"Nombe matumbi gachityosyedwa m’mangwakwe, mwanti gachiwa lunyisinyisi"},{"SurahNumber":78,"VerseNumber":21,"Text":"Chisimu Jahannama jikuwa nkwajembecheya (wakulemwa)"},{"SurahNumber":78,"VerseNumber":22,"Text":"Kwa wakusumba mpika gawele malo gakuujila"},{"SurahNumber":78,"VerseNumber":23,"Text":"Tachiwa nkutama mwalakwemo yaka-yaka"},{"SurahNumber":78,"VerseNumber":24,"Text":"Ngasapasya mwalakwemo kusisimila namuno yakumwa (yakumasya njota)"},{"SurahNumber":78,"VerseNumber":25,"Text":"Ikaweje mesi gamasemule nnope ni uwowu"},{"SurahNumber":78,"VerseNumber":26,"Text":"(Kuwa) malipilo gakulandanila (ni masengo gao)"},{"SurahNumber":78,"VerseNumber":27,"Text":"Chisimu wanganyao waliji ali ngaakwembecheya ya chiwalanjilo"},{"SurahNumber":78,"VerseNumber":28,"Text":"Ni waikaaniile imanyilo Yetu naikanilape"},{"SurahNumber":78,"VerseNumber":29,"Text":"Soni chindu chilichose tuchisunjile paachilemba m’Chitabu"},{"SurahNumber":78,"VerseNumber":30,"Text":"Basi pasyani; mwanti ngatun'jonjechesya (inepe) ikaweje ilagasyo (pachanya pa ilagasyo)"},{"SurahNumber":78,"VerseNumber":31,"Text":"Chisimu waoga (wakun’jogopa Allah) akwete kupata malo ga kupunda (ku Mbepo)"},{"SurahNumber":78,"VerseNumber":32,"Text":"Matimbe gana uwigo ni itela ya zabibu"},{"SurahNumber":78,"VerseNumber":33,"Text":"Ni waali wangagwa mawele wakulandana misingu"},{"SurahNumber":78,"VerseNumber":34,"Text":"Kwisa soni ipanda yachigumbalile"},{"SurahNumber":78,"VerseNumber":35,"Text":"Ngasaja kupikana mwalakwemo yangali mate atamuno unami"},{"SurahNumber":78,"VerseNumber":36,"Text":"(Aga ni) malipilo gakuumila kwa Ambuje wenu (Allah), ntuuka wakwana"},{"SurahNumber":78,"VerseNumber":37,"Text":"M'mbuje jwa kumawunde ni petaka ni yaili chilikati chakwe, Jwaukoto wejinji. Pangali wachachikola machili gakuwecheta Najo"},{"SurahNumber":78,"VerseNumber":38,"Text":"Lisiku lyatiuchijima Nsimu (Jibulilu) pamo ni Achimalaika m’misela; ngasawecheta (jwalijose) ikaweje jwatachipedwa lusa ni (Allah) Jwaukoto wejinji, ni tachiwecheta yakulungamika"},{"SurahNumber":78,"VerseNumber":39,"Text":"Lyele ni Lisiku lyakuonaonape, basi jwaakusaka aliikolochesye chilepe malo gakuujila kwa M'mbujegwe (Allah)"},{"SurahNumber":78,"VerseNumber":40,"Text":"Chisimu Uwwe tukuntetela chilepe ya ilagasyo yakuwandika. Lisiku lyataachiiwona mundu yagaalongwesye makono gakwe, nitachiwecheta kafili kuti: “Nkongwene! Bola ningaliji litaka.”"},{"SurahNumber":79,"VerseNumber":1,"Text":"Ngwaalumbila (Achimalaika) waakuchuwaga (mitima ja makafili) mwamachili"},{"SurahNumber":79,"VerseNumber":2,"Text":"Ngwaalumbila soni (Achimalaika) waakutyosyaga (mitima ja wandu wakulupilila) mwambolembole"},{"SurahNumber":79,"VerseNumber":3,"Text":"Nguilumbila soni yaying'ambila mwangalechesya (munnengaleenga, mpela Achimalaika ni ndondwa)"},{"SurahNumber":79,"VerseNumber":4,"Text":"Ni waakutendesyana mpikisano (pakwanilisya malamusi ga Allah)"},{"SurahNumber":79,"VerseNumber":5,"Text":"Ni (Achimalaika) waakuwalaganya malamusi (ga Allah pakugawika m’mangwakwe)"},{"SurahNumber":79,"VerseNumber":6,"Text":"Lisiku lyalichigombedwa lipenga lyandanda (lyaliichitenganya chilichose ni kuwa)"},{"SurahNumber":79,"VerseNumber":7,"Text":"Lichilikuichisya lipenga lyaawili (yosope yene nikwimuka ni kola umi)"},{"SurahNumber":79,"VerseNumber":8,"Text":"Lyele lisikulyo mitima (jine) jichitetemela ni woga"},{"SurahNumber":79,"VerseNumber":9,"Text":"Meso ga (achinsyene) mitimajo gachitetewala"},{"SurahNumber":79,"VerseNumber":10,"Text":"(Makafili) gakasatiji: “Ana uwwe yakuona chachituuchisya mukawe ketu kakala (nikuwa niumi soni)"},{"SurahNumber":79,"VerseNumber":11,"Text":"Kutendaga uwwe tuli maupa gepukuswe-pukuswe?”"},{"SurahNumber":79,"VerseNumber":12,"Text":"Watite (mwachisyawumi ni mwakuchindimbula): “Nakuwaga kwele kuujilaako kusyene, basi kuchiwa kuujila kwachasiko (kwangali ukoto kukwetu).”"},{"SurahNumber":79,"VerseNumber":13,"Text":"Chisimu walakweo ni n'gumiilo umpepe"},{"SurahNumber":79,"VerseNumber":14,"Text":"Basi ajile sayi wanganyao tachigamba kuona ali pachanya petaka"},{"SurahNumber":79,"VerseNumber":15,"Text":"Ana jinyyiche abali ja Musa"},{"SurahNumber":79,"VerseNumber":16,"Text":"Pandema jawam'bilaasile Ambujegwe (Allah) pachiwata chakutakata (chakuwilanjikwa) Tuwaa"},{"SurahNumber":79,"VerseNumber":17,"Text":"(Nikuntenda kuti): Jaawulani kwa Firiauna, chisimu jwalakwejo jusumbile mpika"},{"SurahNumber":79,"VerseNumber":18,"Text":"Ni nkajile: “Ana nkusaka kuti n'diiswejesye?”"},{"SurahNumber":79,"VerseNumber":19,"Text":"“Ni nan'jongolele kwa Ambuje wenu kuti mwaajogopeje?”"},{"SurahNumber":79,"VerseNumber":20,"Text":"Basi niwannosisye chisimosimo chekulungwa"},{"SurahNumber":79,"VerseNumber":21,"Text":"Nambo jwaakaaniile nikunyosya"},{"SurahNumber":79,"VerseNumber":22,"Text":"Kaneka jwachitundumalile (chikulupi) aku junankulimbichila (kwasiwilila wandu kwa Allah)"},{"SurahNumber":79,"VerseNumber":23,"Text":"Basi jwaasonganganyisye (asawi) nikwawilanga (wandu)"},{"SurahNumber":79,"VerseNumber":24,"Text":"Ni jwatite: “Une ni nam'mbuje gwenu jwapenani kusyene!”"},{"SurahNumber":79,"VerseNumber":25,"Text":"Basi Allah ni wankwembekenye ni ipotesi ligongo lya malowe gakwe gambesi ni gandanda"},{"SurahNumber":79,"VerseNumber":26,"Text":"Chisimu mu yalakweyi mwana chaamuko kwa mundu jwaakun'jogopa (Allah)"},{"SurahNumber":79,"VerseNumber":27,"Text":"Ana wanganyammwe niwakusausya nnope kagumbidwe (kenu) kapena liwunde lyawalitawile"},{"SurahNumber":79,"VerseNumber":28,"Text":"Walinyakwile nsingu wakwe nikulikolosya"},{"SurahNumber":79,"VerseNumber":29,"Text":"Ni wachiunichile chilo chakwe (nichipi) nikulikoposya lilanguka lyakwe (muusi)"},{"SurahNumber":79,"VerseNumber":30,"Text":"Nombe litaka panyuma payalakweyo walitandiche"},{"SurahNumber":79,"VerseNumber":31,"Text":"Wakopwesye mwalakwemo mesi gakwe ni mopo wakwe"},{"SurahNumber":79,"VerseNumber":32,"Text":"Nombe matumbi wagasimiiche"},{"SurahNumber":79,"VerseNumber":33,"Text":"(Kuwa) yakunsengwasya wanganyammwe ni ilango yenu"},{"SurahNumber":79,"VerseNumber":34,"Text":"Basi ndema jaliichiika likungu lyekulungwa nnope (Kiyama)"},{"SurahNumber":79,"VerseNumber":35,"Text":"Lyele lisikulyo mundu tachikumbuchila yawapanganyisye"},{"SurahNumber":79,"VerseNumber":36,"Text":"Nombe Moto Waukali wuchiwichidwa palangulangu kwa nkulola (jwalijose)"},{"SurahNumber":79,"VerseNumber":37,"Text":"Sano mundu jwawasumbile mpika"},{"SurahNumber":79,"VerseNumber":38,"Text":"Ni kulongosya umi wa duniya"},{"SurahNumber":79,"VerseNumber":39,"Text":"Chisimu Moto Waukali basi ni liuto lyakwe"},{"SurahNumber":79,"VerseNumber":40,"Text":"Sano jwaakogopa kuti tachija kwima pameso pa Ambujegwe (Allah), nikuwukanyaga ntima ku isako yakusakala"},{"SurahNumber":79,"VerseNumber":41,"Text":"Chisimu Litimbe lya ku Mbepo basi ni liuto lyakwe"},{"SurahNumber":79,"VerseNumber":42,"Text":"Akum'buusya (mmwe Muhammadi ﷺ) ya ndema (jakwichila Kiyama kuti): “Jichiwa chakachi?”"},{"SurahNumber":79,"VerseNumber":43,"Text":"Mmwe nganinkola umanyilisi wanti nikujitomeka"},{"SurahNumber":79,"VerseNumber":44,"Text":"Kwa Ambuje wenupe (Allah) ni kuchipelela kwakwe (kwa umanyilisi wa Kiyama)"},{"SurahNumber":79,"VerseNumber":45,"Text":"Mmwe masengo genu ni kwaatetela waakujijogopa (Kiyamajo)"},{"SurahNumber":79,"VerseNumber":46,"Text":"Chisimu wanganyao lisiku lyatachijiona (Kiyamajo) tachiwa nti chisawu nganatama (pa duniya) ikaweje ligulo limo kapena kundawi kwakwe"},{"SurahNumber":80,"VerseNumber":1,"Text":"Jwautile sinya (Muhammadi ﷺ) ni kulola kumbali"},{"SurahNumber":80,"VerseNumber":2,"Text":"Ligongo lyakum’bichiilila jwangalola"},{"SurahNumber":80,"VerseNumber":3,"Text":"Ana chichi chachimmanyisye kuti mwine jwalakwejo kuwa nkuliswejesya (ku ilemwa)"},{"SurahNumber":80,"VerseNumber":4,"Text":"Mwine chakumbuchile, basi nikunkamuchisya kumbuchilako"},{"SurahNumber":80,"VerseNumber":5,"Text":"Nambo mundu jwaliweni kusichila"},{"SurahNumber":80,"VerseNumber":6,"Text":"Basi jwalakwejo mmwe ni nkunkosowalila"},{"SurahNumber":80,"VerseNumber":7,"Text":"Pangalitu ulemwa kukwenu naga ngaakuliswejesya (ku ukafili)"},{"SurahNumber":80,"VerseNumber":8,"Text":"Nambo mundu jwam’bichilile aku juchikangamalaga"},{"SurahNumber":80,"VerseNumber":9,"Text":"Soni jwalakwejo ali nkun'jogopa (Allah)"},{"SurahNumber":80,"VerseNumber":10,"Text":"Basi ya jwalakwejo mmwe ni nkuikwanjila"},{"SurahNumber":80,"VerseNumber":11,"Text":"Ngwamba (ngasintenda iyyo)! Chisimu galakwe (ma Ayaga) gawele chikumbusyo"},{"SurahNumber":80,"VerseNumber":12,"Text":"Basi jwaakusaka talikumbusye najo (Qur’anijo)"},{"SurahNumber":80,"VerseNumber":13,"Text":"(Jili) mu ikalakala yakuchimbichikwa"},{"SurahNumber":80,"VerseNumber":14,"Text":"Yapenani, yakuswejesyedwa"},{"SurahNumber":80,"VerseNumber":15,"Text":"Ili m’makono mwa akulemba (Achimalaika)"},{"SurahNumber":80,"VerseNumber":16,"Text":"Wakuchimbichika, waakunda (malamusi)"},{"SurahNumber":80,"VerseNumber":17,"Text":"Pamasile palaniwe mundu (kafili), kanila kwakwe kwalakweku ni kwantiuli"},{"SurahNumber":80,"VerseNumber":18,"Text":"Ana an'gumbile kuumila mu chinduchi"},{"SurahNumber":80,"VerseNumber":19,"Text":"Kuumila m’mesi (gawalume ni wakongwe) an'gumbile, ni kumpanjila mpango (wakagumbidwe kakwe)"},{"SurahNumber":80,"VerseNumber":20,"Text":"Kaneka naakun'jepepachisyaga litala (lyakopochela ku duniya)"},{"SurahNumber":80,"VerseNumber":21,"Text":"Kaneko nakasampaga chiwa ni kunsiika m’malembe"},{"SurahNumber":80,"VerseNumber":22,"Text":"Soni patachisakapo tachinsyusya"},{"SurahNumber":80,"VerseNumber":23,"Text":"Ngwamba! Chisimu (kafili) nganakwanilisyepe yannamwile (Allah)"},{"SurahNumber":80,"VerseNumber":24,"Text":"Basi achetelele mundu ya yakulya yakwe"},{"SurahNumber":80,"VerseNumber":25,"Text":"Chisimu Uwwe tukasakusula mesi (gawula) mwamachili"},{"SurahNumber":80,"VerseNumber":26,"Text":"Kaneka ni tukasaligangaga litaka kuliganga kusyene"},{"SurahNumber":80,"VerseNumber":27,"Text":"Ni tukasakoposya mwalakwemo songolo"},{"SurahNumber":80,"VerseNumber":28,"Text":"Kwisa soni isogosi ya zabibu ni maupulu (gakulya ilango)"},{"SurahNumber":80,"VerseNumber":29,"Text":"Ni kwisa soni isogosi ya zaituni (yakwenga mauta) ni itela yatende"},{"SurahNumber":80,"VerseNumber":30,"Text":"Ni migunda jaitela yejinji"},{"SurahNumber":80,"VerseNumber":31,"Text":"Kwisa soni isogosi (yamitundu mitundu) ni mopo"},{"SurahNumber":80,"VerseNumber":32,"Text":"(Kuwa) yakunsengwasya wanganyammwe ni ilango yenu"},{"SurahNumber":80,"VerseNumber":33,"Text":"Basi ndema jaliichiika lipenga lyakusiwa m’mawiwi (ligongo lya machili gakwe)"},{"SurahNumber":80,"VerseNumber":34,"Text":"Lyele lisikulyo mundu tachatila achimwenegwe"},{"SurahNumber":80,"VerseNumber":35,"Text":"Kwisa soni mamagwe ni babagwe"},{"SurahNumber":80,"VerseNumber":36,"Text":"Ni kwisa soni wankwakwe ni wanache wakwe"},{"SurahNumber":80,"VerseNumber":37,"Text":"Mundu jwalijose mwa wanganyao lyele lisikulyo tachikola yakunkwanila (kuntendekasya kuti akakosowalila ya jwine)"},{"SurahNumber":80,"VerseNumber":38,"Text":"Ngope sine lyele lisikulyo sichiwa syakumelemenda"},{"SurahNumber":80,"VerseNumber":39,"Text":"Syakusechelela ni kusengwa (pakupikana yakuja ku Mbepo)"},{"SurahNumber":80,"VerseNumber":40,"Text":"Sano ngope sine lyele lisikulyo sichipakala luwundu"},{"SurahNumber":80,"VerseNumber":41,"Text":"Sichiwa siunichilidwe ni chipi"},{"SurahNumber":80,"VerseNumber":42,"Text":"Wanganyao ni wali achimakafili wakusakasya nnope"},{"SurahNumber":81,"VerseNumber":1,"Text":"Pandema jalichikulunjidwa lyuwa (nikutyoka lilanguka lyakwe)"},{"SurahNumber":81,"VerseNumber":2,"Text":"Ni ndema jasichipatuka ndondwa"},{"SurahNumber":81,"VerseNumber":3,"Text":"Ni ndema jagachijendesyedwa matumbi (paagachuwa m’mangwakwe)"},{"SurahNumber":81,"VerseNumber":4,"Text":"Ni ndema jasichilechedwa ngamiya syana mawele gepele"},{"SurahNumber":81,"VerseNumber":5,"Text":"Ni ndema jaichisonganganyisyidwa inyama yamwitinji"},{"SurahNumber":81,"VerseNumber":6,"Text":"Ni ndema jasichikolesyedwa mbwani moto"},{"SurahNumber":81,"VerseNumber":7,"Text":"Ni ndema jajichilumbikanyisyidwa mitima (ku ilu yakwe)"},{"SurahNumber":81,"VerseNumber":8,"Text":"Ni ndema jachachiwusyidwa mwanache jwankwongwe jwawasichidwe ali jwaumi"},{"SurahNumber":81,"VerseNumber":9,"Text":"Kuti wawulajidwe ni ulemwachi"},{"SurahNumber":81,"VerseNumber":10,"Text":"Ni ndema jaichipindikulidwa ikalakala (mugalembedwe masengo gamundu)"},{"SurahNumber":81,"VerseNumber":11,"Text":"Ni ndema jalichitandukulidwa liwunde"},{"SurahNumber":81,"VerseNumber":12,"Text":"Ni ndema jauchikwisilidwa Moto Waukali"},{"SurahNumber":81,"VerseNumber":13,"Text":"Ni ndema jajichiwandichisyidwa Mbepo"},{"SurahNumber":81,"VerseNumber":14,"Text":"Mundu jwalijose tachimanyilila yayiche nayo"},{"SurahNumber":81,"VerseNumber":15,"Text":"Basi ngusilumbila ndondwa syasikusisika muusi"},{"SurahNumber":81,"VerseNumber":16,"Text":"(Ni) syasikwendaga (chilo kaneka) ni kusisika pakutiwila"},{"SurahNumber":81,"VerseNumber":17,"Text":"Ni nguchilumbila soni chilo ndema jachikwika ni kutyoka"},{"SurahNumber":81,"VerseNumber":18,"Text":"Ni ngukulumbila soni kumasikusiku ndema jakukulanguka"},{"SurahNumber":81,"VerseNumber":19,"Text":"Chisimu aji (Qur’aniji) gawele malowe ga (kulungusyidwa ni) Ntenga Jwakuchimbichika (Jibulilu)"},{"SurahNumber":81,"VerseNumber":20,"Text":"Nsyene machili, soni jwana uchimbichimbi wapenani kwa (Allah) Nsyene Arishi (Chindanda Chaulungu)"},{"SurahNumber":81,"VerseNumber":21,"Text":"Jwakundidwa malamusi kwinaniko (ni Achimalaika) soni jwakulupichika"},{"SurahNumber":81,"VerseNumber":22,"Text":"Soni Nnongo n'jenuju (Muhammadi ﷺ) nganawa jwamasoka"},{"SurahNumber":81,"VerseNumber":23,"Text":"Soni chisimu chene (Muhammadi ﷺ) wam'bweni jwalakwe (Jibulilu mu kagumbidwe kakwe kasyesyene) kuchipelela chameso chakuonechela (cha ku ngopoko lyuwa)"},{"SurahNumber":81,"VerseNumber":24,"Text":"Soni jwalakwe nganijuwa jwausuchi pa (umanyilisi wa) yakusisika"},{"SurahNumber":81,"VerseNumber":25,"Text":"Soni aji (Qur’an) nganigawa malowe ga shetani jwakuwinjidwa"},{"SurahNumber":81,"VerseNumber":26,"Text":"Nambi kwapi nkuja"},{"SurahNumber":81,"VerseNumber":27,"Text":"Nganijiwa aji (Qur’an) ikaweje chikumbusyo cha iwumbe yosope"},{"SurahNumber":81,"VerseNumber":28,"Text":"Kwa mundu jwaakusaka mwa jenumanja kuti ajongoche"},{"SurahNumber":81,"VerseNumber":29,"Text":"Ni nganim'ba nsachile, ikaweje akasache kaje Allah M’mbuje jwa iwumbe yosope"},{"SurahNumber":82,"VerseNumber":1,"Text":"Pandema jalichipasuka liwunde"},{"SurahNumber":82,"VerseNumber":2,"Text":"Ni ndema jasichilakatika ndondwa"},{"SurahNumber":82,"VerseNumber":3,"Text":"Ni ndema jasichigumuchila mbwani"},{"SurahNumber":82,"VerseNumber":4,"Text":"Ni ndema jagachiukulidwa malembe"},{"SurahNumber":82,"VerseNumber":5,"Text":"Mundu jwalijose juchimanyilila yajwalongwesye (kupanganya) ni yajwalesile munyuma"},{"SurahNumber":82,"VerseNumber":6,"Text":"E mmwe amundu! Ana ni chichi chinnyenjile kwa (kwikanila kunnyosya) M’mbuje gwenu (Allah) Jwantuka wejinji"},{"SurahNumber":82,"VerseNumber":7,"Text":"Ajula jwawan'gumbile, ni kunkolosya pa kunnandanya (iwalo yenu) soni ni kun'golosya (nsingu wenu)"},{"SurahNumber":82,"VerseNumber":8,"Text":"Mukawoneche kalikose kawasachile (kuti m'bonecheje) wampanganyisye"},{"SurahNumber":82,"VerseNumber":9,"Text":"Ngwamba! Nambo kuti wanganyammwe nkukanila ya malipilo"},{"SurahNumber":82,"VerseNumber":10,"Text":"Soni chisimu kwa jenumanja kwana (Achimalaika) wakunnolela (ni kusunga itendo yenu)"},{"SurahNumber":82,"VerseNumber":11,"Text":"Wakuchimbichika, wakulemba"},{"SurahNumber":82,"VerseNumber":12,"Text":"Akumanyilila yankuntenda"},{"SurahNumber":82,"VerseNumber":13,"Text":"Chisimu atenda ngoto chachiwa nchindimba (mu Mbepo Jakusengwasya)"},{"SurahNumber":82,"VerseNumber":14,"Text":"Sano wandu wakusakasya nnope, chisimu chene tachiwa m’Moto Waukali"},{"SurahNumber":82,"VerseNumber":15,"Text":"Chachiujinjila Lisiku Lyamalipilo"},{"SurahNumber":82,"VerseNumber":16,"Text":"Soni wanganyao ngasawa asowile mwalakwemo (pakopoka ata panandi)"},{"SurahNumber":82,"VerseNumber":17,"Text":"Ana ni chichi champaka chimmanyisye ya Lisiku Lyamalipilo"},{"SurahNumber":82,"VerseNumber":18,"Text":"Soni ana ni chichi champaka chimmanyisye ya Lisiku Lyamalipilo"},{"SurahNumber":82,"VerseNumber":19,"Text":"Lyele ni lisiku lyangakola mundu chilichose chanti ni kunkamuchisya mundu jwine. Nombe ulamusi (wosope) lyele lisikulyo uchiwa wa Allah pe"},{"SurahNumber":83,"VerseNumber":1,"Text":"Ipotesi ni yao wakupuungusya (miliingo)"},{"SurahNumber":83,"VerseNumber":2,"Text":"Awala waakutiji naga ndema jaakulilinjila ku wandu (pakwasuma indu yao) akasaligumbachisyaga"},{"SurahNumber":83,"VerseNumber":3,"Text":"Nambo pa ndema jaakwaaliinjila (wanduo) kapena kwapimila (pakwasumisya indu) akupungusyaga"},{"SurahNumber":83,"VerseNumber":4,"Text":"Ana ngakuganisya wanganyao yanti chachiukulidwa (m’malembe)"},{"SurahNumber":83,"VerseNumber":5,"Text":"Pa Lisiku Lyekulungwa nnope"},{"SurahNumber":83,"VerseNumber":6,"Text":"Lisiku lyatachijima wandu pameso pa M’mbuje jwa iwumbe yosope"},{"SurahNumber":83,"VerseNumber":7,"Text":"Yakuona! Chisimu yakulembedwa ya (masengo ga) wandu wakusakasya nnope ili mu Sijjin"},{"SurahNumber":83,"VerseNumber":8,"Text":"Ana ni chichi champaka chimmanyisye ya Sijjin"},{"SurahNumber":83,"VerseNumber":9,"Text":"Chele ni chitabu (chekulungwa) chachilembedwe (nkati mwakwe yakusakalape)"},{"SurahNumber":83,"VerseNumber":10,"Text":"Ipotesi lyele lisikulyo taachiipata wakanila"},{"SurahNumber":83,"VerseNumber":11,"Text":"Awala wakukanila ya Lisiku Lyamalipilo"},{"SurahNumber":83,"VerseNumber":12,"Text":"Ni pangali jwampaka alikanile lyalakwelyo ikaweje jwalijose jwakusumba mpika jwasambi syejinji"},{"SurahNumber":83,"VerseNumber":13,"Text":"Pandema jakusoomedwa kukwakwe ma Aya Getu akasatiji: “Asi ni adisiadisi sya wandu wandanda.”"},{"SurahNumber":83,"VerseNumber":14,"Text":"Ngwamba! Nambo kuti m’mitima mwao mwana nkuwo wa (ilemwa) yaawele ali nkupanganya"},{"SurahNumber":83,"VerseNumber":15,"Text":"Yakuona! Chisimu wanganyao lyele lisikulyo kwa M’mbuje gwao (Allah) tachisiwilidwa (mwanti ngaaja kum’bona)"},{"SurahNumber":83,"VerseNumber":16,"Text":"Kaneka chisimu wanganyao tachiujinjila Moto Waukali"},{"SurahNumber":83,"VerseNumber":17,"Text":"Kaneko ni kuchiwechetedwa kuti: “Ayi ni ayilayila yamwaliji nkuikanila.”"},{"SurahNumber":83,"VerseNumber":18,"Text":"Yakuona! Chisimu yakulembedwa ya (masengo ga) atenda ngoto ili mu Illiyyun"},{"SurahNumber":83,"VerseNumber":19,"Text":"Ana ni chichi champaka chimmanyisye ya Illiyyun"},{"SurahNumber":83,"VerseNumber":20,"Text":"Chalakwecho ni chitabu (chekulungwa) chachilembedwe (nkati mwakwe yambonepe)"},{"SurahNumber":83,"VerseNumber":21,"Text":"Akuchiwichilaga umboni (Achimalaika) wawandichisyidwe (kwa Allah)"},{"SurahNumber":83,"VerseNumber":22,"Text":"Chisimu atenda ngoto tachiwa m’chindimba (mu Mbepo Jakusengwasya)"},{"SurahNumber":83,"VerseNumber":23,"Text":"Ali pachanya pa indanda yetandiche chenene aku achilolaga (ku chindimba chawapele ni kum'bona soni Allah)"},{"SurahNumber":83,"VerseNumber":24,"Text":"Tinchikumanyilila pangope syao kumelemenda kwa chindimba"},{"SurahNumber":83,"VerseNumber":25,"Text":"Takamwesyedweje nkologo wambone nnope wesiwe (ni isiwilo yakulimbangana)"},{"SurahNumber":83,"VerseNumber":26,"Text":"Kumbesi kwa kumwako (chikukanunjileje luwumba lwa) miski. Sano kuti akaipate yele basi apikisane akupikisana (pakutenda yambone)"},{"SurahNumber":83,"VerseNumber":27,"Text":"Soni chakuwanganyichisya chakwe (nkologowo chigakawe) mesi gakuumila mu Tasnim"},{"SurahNumber":83,"VerseNumber":28,"Text":"Jwalakwejo ni tutumule jwachakamweje (wandu) wakuwandichisyidwa (kwa Allah)"},{"SurahNumber":83,"VerseNumber":29,"Text":"Chisimu (ku duniya) wandu wawannewele (Allah) waliji nkwaseka wandu wakulupilila"},{"SurahNumber":83,"VerseNumber":30,"Text":"Mwanti ndema jawaliji nkupita (wakulupililao) paali wanganyao waliji nkukupililana meso (mwakuchembulusya)"},{"SurahNumber":83,"VerseNumber":31,"Text":"Sano naga atite agalauche kuja kwaachin'jao wagalaukaga ali nkusengwa (ligongo lya kuchembulusya kwao)"},{"SurahNumber":83,"VerseNumber":32,"Text":"Soni naga ali wawenimo watiji: “Chisimu wanganyawa ni wali wakupotela nnope.”"},{"SurahNumber":83,"VerseNumber":33,"Text":"Nambotu (achimakafilio) nganatumisyidwa kuwa wakwalolela (Asilamu nikusunga itendo yao)"},{"SurahNumber":83,"VerseNumber":34,"Text":"Nambo lelojino (lisiku lya Kiyama) wandu wawakulupilile chawe ali nkugaseka makafili"},{"SurahNumber":83,"VerseNumber":35,"Text":"Ali pachanya pa indanda yetandiche chenene aku achigalolaga (makafiligo galinkulagasika)"},{"SurahNumber":83,"VerseNumber":36,"Text":"Ana alipiidwe achimakafili pa yawaliji nkutenda"},{"SurahNumber":84,"VerseNumber":1,"Text":"Pandema jalichipapuka liwunde"},{"SurahNumber":84,"VerseNumber":2,"Text":"Ni kwisa kunda lilamusi lya M’mbujeegwe, soni liichiwajilwa (kuti likunde)"},{"SurahNumber":84,"VerseNumber":3,"Text":"Ni ndema jalichijasyisyidwa litaka (pakusyaga matumbi ni ikwesya)"},{"SurahNumber":84,"VerseNumber":4,"Text":"Ni kwisa kuponya kusa (litakalyo) yayaliji nkati mwakwe nikuwa mwangali chachipali"},{"SurahNumber":84,"VerseNumber":5,"Text":"Ni kwisa kunda lilamusi lya M’mbujeegwe, soni liichiwajilwa (kuti likunde)"},{"SurahNumber":84,"VerseNumber":6,"Text":"E mmwe amundu! Chisimutu mmwe nkukangamala wa kwa Ambuje wenu (Allah) nchilimbichilaga (kutenda itendo yambone kapena yakusakala), basi ni tinchisimangana nayo (pa lisiku lya Kiyamalyo)"},{"SurahNumber":84,"VerseNumber":7,"Text":"Sano mundu jwatachipedwa chitabu chakwe ku nkono wakwe wan'dyo"},{"SurahNumber":84,"VerseNumber":8,"Text":"Basi jwalakwe tachiwalanjidwa kuwalanjidwa kwakwepepala"},{"SurahNumber":84,"VerseNumber":9,"Text":"Soni ni tachiujila kwa achalongo achin'jakwe ali jwakusengwa"},{"SurahNumber":84,"VerseNumber":10,"Text":"Nambo mundu jwatachipedwa chitabu chakwe cha kunyuma kwa n'gongo wakwe"},{"SurahNumber":84,"VerseNumber":11,"Text":"Basi jwalakwe, tachichiwilanga chonasiko (kuti bola agambe kuwa, nambo ngasiyikomboleka)"},{"SurahNumber":84,"VerseNumber":12,"Text":"Ni tachijinjila ku Moto Wakulapuka"},{"SurahNumber":84,"VerseNumber":13,"Text":"Chisimu jwalakwe jwaliji jwakusengwa (pajwaliji) ni achalongo achin'jakwe (ku duniya)"},{"SurahNumber":84,"VerseNumber":14,"Text":"Chisimu jwalakwe jwasimichisyaga kuti ngasaujila (kwa Allah)"},{"SurahNumber":84,"VerseNumber":15,"Text":"Elo! Chisimu Ambujegwe waliji ali nkunnolechesya"},{"SurahNumber":84,"VerseNumber":16,"Text":"Basi ngukulumbila kuchejela kwegulo"},{"SurahNumber":84,"VerseNumber":17,"Text":"Kwisa soni chilo ni yachikusonganganyaga"},{"SurahNumber":84,"VerseNumber":18,"Text":"Ni mwesi ndema jaukwanila lilanguka (lyakwe)"},{"SurahNumber":84,"VerseNumber":19,"Text":"Chisimu wanganyammwe chinsimanganeje nako kawe kane kutyochela pa kawe kane (paumi wa duniya uno mpaka kwa Akhera)"},{"SurahNumber":84,"VerseNumber":20,"Text":"Ana akwete chichi wanganyao chikwatendekasya kuti akakulupilila"},{"SurahNumber":84,"VerseNumber":21,"Text":"Soni pati jichisoomedwaga kukwao Qur’an wangasujudu"},{"SurahNumber":84,"VerseNumber":22,"Text":"Nambo kuti achimakafili agamba kanila basi"},{"SurahNumber":84,"VerseNumber":23,"Text":"Sano Allah ni jwaakuyimanya chenene yaakusonganganya wanganyao"},{"SurahNumber":84,"VerseNumber":24,"Text":"Basi mwatagulilani ya ilagasyo yakupoteka nnope"},{"SurahNumber":84,"VerseNumber":25,"Text":"Ikaweje awala waakulupilile ni kutendaga yambone, akwete kupata wanganyao malipilo gangamala"},{"SurahNumber":85,"VerseNumber":1,"Text":"Ngulilumbila liwunde lyalikwete ndondwa syekulungwa-kulungwa ni mwakwenda mwakwe"},{"SurahNumber":85,"VerseNumber":2,"Text":"Ni Lisiku Lyewichidwe chilanga"},{"SurahNumber":85,"VerseNumber":3,"Text":"Kwisa soni nkuwichila ni nkuwichilidwa umboni"},{"SurahNumber":85,"VerseNumber":4,"Text":"Pamasile pawalaniwe achinsyene masimbo"},{"SurahNumber":85,"VerseNumber":5,"Text":"(Ga) moto wawakwete sasu (syejinji syakuukolechesya ni kwachomela wandu wakulupilila)"},{"SurahNumber":85,"VerseNumber":6,"Text":"Pandema janti wanganyao waliji ali chitamile mungulugulu mwakwe"},{"SurahNumber":85,"VerseNumber":7,"Text":"Soni wanganyao waliji aku ali nkulolela yawaliji nkwatenda wakulupilila (yakwachoma motoyo)"},{"SurahNumber":85,"VerseNumber":8,"Text":"Ni nganauwona ulemwa uliose kwa jamanjao ikaweje ligongo lyanti waliji nkunkulupilila Allah Jwamachili gakupunda, Jwakulapilildwa kusyesyene"},{"SurahNumber":85,"VerseNumber":9,"Text":"Ajula Jwauli wakwe uchimwene wa kumawunde ni petaka, sanotu Allah pa chindu chilichose awele Mboni"},{"SurahNumber":85,"VerseNumber":10,"Text":"Chisimu awala wawalagasisye wakulupilila wachilume ni wakulupilila wachikongwe (pakwachoma moto) kaneka ni ngatenda toba, basi akwete kupata ilagasyo ya Jahannama, soni akwete kupata ilagasyo yakutinisya"},{"SurahNumber":85,"VerseNumber":11,"Text":"Chisimu awala waakulupilile ni kutendaga yambone, akwete kupata Matimbe ga ku Mbepo gasikujilima cha pasi pakwe sulo. Kwalakweko nikupunda kwekulungwa"},{"SurahNumber":85,"VerseNumber":12,"Text":"Chisimu kapeleche ka ilagasyo ka Ambuje wenu (Allah) kawele kaukali nnope"},{"SurahNumber":85,"VerseNumber":13,"Text":"Chisimu Jwelepejo ni juwatandisye (gumba iwumbe) soni ni jutachiyiusya-usya (kuigumba panyuma pakonasika)"},{"SurahNumber":85,"VerseNumber":14,"Text":"Soni Jwalakwe ni Jwakululuka kusyene Jwachinonyelo chejinji"},{"SurahNumber":85,"VerseNumber":15,"Text":"Nsyene Arish (Chindanda Chaulungu), Jwakuchimbichika kusyene"},{"SurahNumber":85,"VerseNumber":16,"Text":"Jwakutenda yajukusaka mwangalepeleka"},{"SurahNumber":85,"VerseNumber":17,"Text":"Ana jinyyiche abali ja mikutula ja asilikali"},{"SurahNumber":85,"VerseNumber":18,"Text":"Achina Firiauna ni achina Samuda"},{"SurahNumber":85,"VerseNumber":19,"Text":"Nambo kuti achimakafili ali mu kukanila basi"},{"SurahNumber":85,"VerseNumber":20,"Text":"Sano Allah ni wasyungulile chakunyuma kwao"},{"SurahNumber":85,"VerseNumber":21,"Text":"Nambo jalakweji ni Qur’an Jakuchimbichika"},{"SurahNumber":85,"VerseNumber":22,"Text":"(Jilembedwe) mu Ubawo Wagosedwa"},{"SurahNumber":86,"VerseNumber":1,"Text":"Ngulilumbila liwunde ni chakwisa chilo"},{"SurahNumber":86,"VerseNumber":2,"Text":"Ana ni chichi champaka chimmanyisye ya chakwisa chilo"},{"SurahNumber":86,"VerseNumber":3,"Text":"(Jalakwejo ni) ndondwa jakupowola (chipi ligongo lya kuwala nnope)"},{"SurahNumber":86,"VerseNumber":4,"Text":"Pangali mundu jwalijose ikaweje kwa jwalakwejo kwana nkunnolela (jwaakusunga itendo yakwe)"},{"SurahNumber":86,"VerseNumber":5,"Text":"Basi achetelele mundu, ana agumbidwe kuumila ku chichi"},{"SurahNumber":86,"VerseNumber":6,"Text":"Agumbidwe kuumila ku mesi gakusumbika"},{"SurahNumber":86,"VerseNumber":7,"Text":"Gakopokaga kutyochela chilikati cha maupa ga n'gongo (wa walume) ni maupa ga chidali (cha wakongwe)"},{"SurahNumber":86,"VerseNumber":8,"Text":"Chisimu Jwalakwe (Allah) pakum'buchisya (kuwumi mundujo) awele Jwakombola kusyene"},{"SurahNumber":86,"VerseNumber":9,"Text":"Lisiku lyasichionechela papaswela asili (syosope)"},{"SurahNumber":86,"VerseNumber":10,"Text":"Ni ngasakola (mundujo) machili galigose namuno nkulupusyo"},{"SurahNumber":86,"VerseNumber":11,"Text":"Ngukulumbila kwinani kwagwisyagwisya wula"},{"SurahNumber":86,"VerseNumber":12,"Text":"Ni ngulilumbila soni litaka lyaliganjikaga (pakoposya mmela)"},{"SurahNumber":86,"VerseNumber":13,"Text":"Chisimu jalakwe (Qur’aniji) gawele malowe gakulekanganya (chilikati cha yakuona ni yaunami)"},{"SurahNumber":86,"VerseNumber":14,"Text":"Soni jalakweji nganijiwa chindu chambenje"},{"SurahNumber":86,"VerseNumber":15,"Text":"Chisimu wanganyao akuwa ali nkutenda malindi (kwa Asilamu)"},{"SurahNumber":86,"VerseNumber":16,"Text":"None ni ngwauchisya malindi (gaogo pangaapa ilagasyo chitema kuti alilechelele)"},{"SurahNumber":86,"VerseNumber":17,"Text":"Basi, mwalechelesyani achimakafili, mwalechelelani panandipe (chaiwone)"},{"SurahNumber":87,"VerseNumber":1,"Text":"Liswejesyani lina lya Ambuje wenu (Allah) Wapenani kusyene"},{"SurahNumber":87,"VerseNumber":2,"Text":"Awala wawagumbile (chilichose) ni kuchikolosya"},{"SurahNumber":87,"VerseNumber":3,"Text":"Soni Awala wawapimiile (chilichose mwachiichiweela) ni kuchijongolela (ku yawachipimileyo)"},{"SurahNumber":87,"VerseNumber":4,"Text":"Soni Awala waakumesya mopo"},{"SurahNumber":87,"VerseNumber":5,"Text":"Ni kuwusyusya kuwa wejumu wakupiililila"},{"SurahNumber":87,"VerseNumber":6,"Text":"Chitunsoomesye ni ngan'diwalila"},{"SurahNumber":87,"VerseNumber":7,"Text":"Ikaweje yasachile Allah, chisimu Jwalakwe jukumanyililaga yakuonechela ni yayikasasisika"},{"SurahNumber":87,"VerseNumber":8,"Text":"Ni chitun'jepepachisye litala lyakwalukangana (lyakutendela yambone)"},{"SurahNumber":87,"VerseNumber":9,"Text":"Basi kumbusyani naga kumbusyako tikuwe kwakamuchisya"},{"SurahNumber":87,"VerseNumber":10,"Text":"Talikumbusye mundu jwaakun'jogopa (Allah)"},{"SurahNumber":87,"VerseNumber":11,"Text":"Ni takuwambale (mundu) jwakusakala nnope"},{"SurahNumber":87,"VerseNumber":12,"Text":"Ajula jwatakajinjile ku Moto Wekulungwa"},{"SurahNumber":87,"VerseNumber":13,"Text":"Soni ngachija kumpata chiwa mwalakwemo, nambo soni ngaaja kuwa ni umi (wambone)"},{"SurahNumber":87,"VerseNumber":14,"Text":"Pamasile paapundile mundu jwaliswejesye (ntima wakwe)"},{"SurahNumber":87,"VerseNumber":15,"Text":"Ni akuwa ali nkulikumbuchila Lina lya Ambujegwe (pakulikolanga) aku achiswaliji"},{"SurahNumber":87,"VerseNumber":16,"Text":"Nambo wanganyammwe nkulongosya umi wa duniya"},{"SurahNumber":87,"VerseNumber":17,"Text":"Kutendaga Akhera ni jambone nnope soni jandamo"},{"SurahNumber":87,"VerseNumber":18,"Text":"Chisimu yalakweyi yili mu ikalakala yandanda"},{"SurahNumber":87,"VerseNumber":19,"Text":"Ikalakala ya Ibrahima ni Musa"},{"SurahNumber":88,"VerseNumber":1,"Text":"Ana jinyyiche abali ja chakuunichila (wandu ni yogoyo yakwe, jajili Kiyama)"},{"SurahNumber":88,"VerseNumber":2,"Text":"Ngope sine lyele lisikulyo sichiwa syakunyosyeka"},{"SurahNumber":88,"VerseNumber":3,"Text":"Syasyapanganyisye masengo (gasambi ku duniya), syakupela (nikwaluka ku Akhera)"},{"SurahNumber":88,"VerseNumber":4,"Text":"Sichijinjila ku Moto Wakupoteka nnope"},{"SurahNumber":88,"VerseNumber":5,"Text":"Sichimwesyedwa mu tutumule jwansemule kusyene"},{"SurahNumber":88,"VerseNumber":6,"Text":"Ngasakola wanganyao yakulya ikaweje miwa janchongwe"},{"SurahNumber":88,"VerseNumber":7,"Text":"Jangajimbasya soni jangakamuchisya ku sala"},{"SurahNumber":88,"VerseNumber":8,"Text":"Ngope sine lyele lisikulyo sichiwa m’chindimba"},{"SurahNumber":88,"VerseNumber":9,"Text":"Ligongo lya masengo gakwe (gambone) sichiwa syakusengwa"},{"SurahNumber":88,"VerseNumber":10,"Text":"Ku Mbepo Japenani"},{"SurahNumber":88,"VerseNumber":11,"Text":"Ngasisija kupikana kwalakweko yangali mate"},{"SurahNumber":88,"VerseNumber":12,"Text":"Kweleko kwana tutumule jwakujilimaga"},{"SurahNumber":88,"VerseNumber":13,"Text":"Kweleko kwana itengu yauchimbichimbi yenyakulidwe"},{"SurahNumber":88,"VerseNumber":14,"Text":"Ni migawo jewichidwe (chilepe)"},{"SurahNumber":88,"VerseNumber":15,"Text":"Ni misago jejalidwe mu ntungo wambone"},{"SurahNumber":88,"VerseNumber":16,"Text":"Ni yakutandika yaofuofu yetandichidwe posepose"},{"SurahNumber":88,"VerseNumber":17,"Text":"Ana ngakujiona ngamiya yajatite kagumbidwe"},{"SurahNumber":88,"VerseNumber":18,"Text":"Ni liwunde yalyatite kanyakulidwe"},{"SurahNumber":88,"VerseNumber":19,"Text":"Ni matumbi yagatite kasimichidwe"},{"SurahNumber":88,"VerseNumber":20,"Text":"Ni litaka yalyatite katandichidwe"},{"SurahNumber":88,"VerseNumber":21,"Text":"Basi kumbusyani, chisimu mmwejo ni nkukumbusya"},{"SurahNumber":88,"VerseNumber":22,"Text":"Nganim'batu mmwe wakwakanganichisya wanganyao (chikulupi)"},{"SurahNumber":88,"VerseNumber":23,"Text":"Ikaweje jwatagalauche (kuleka masengo gambone) ni kufulu (kuleka Usilamu)"},{"SurahNumber":88,"VerseNumber":24,"Text":"Basi Allah tachinnagasya ni ilagasyo yekulungwa nnope"},{"SurahNumber":88,"VerseNumber":25,"Text":"Chisimu Kukwetu pe ni kwakuujila kwao"},{"SurahNumber":88,"VerseNumber":26,"Text":"Soni chisimu kuwalanjidwa kwao kuli Nowe"},{"SurahNumber":89,"VerseNumber":1,"Text":"Ngukulumbila kumasikusiku"},{"SurahNumber":89,"VerseNumber":2,"Text":"Ni ilo likumi (yandanda yamwesi wa Mfungotatu)"},{"SurahNumber":89,"VerseNumber":3,"Text":"Ni (indu yayili) yiwiliyiwili kwisa soni (yayili) chimochimo"},{"SurahNumber":89,"VerseNumber":4,"Text":"Ni chilo ndema jachikuwigula"},{"SurahNumber":89,"VerseNumber":5,"Text":"Ana mu yalakweyi ngawa mwana kulumbila kwakwanila, kwa jwakwete lunda"},{"SurahNumber":89,"VerseNumber":6,"Text":"Ana nganinyyiona yawatite Ambuje wenu kaape ipotesi wanya Adi"},{"SurahNumber":89,"VerseNumber":7,"Text":"Wa ku Irama; achalewulewu mpela misaati"},{"SurahNumber":89,"VerseNumber":8,"Text":"Wanganagumbidweje wane wanti chisawu wanganyao mu ilambo (ine)"},{"SurahNumber":89,"VerseNumber":9,"Text":"Ni wanya Asamuda wawaliji nkusokola maganga pachiwata (chakuwilanjikwa Wadi Qura kuwa majumba gao)"},{"SurahNumber":89,"VerseNumber":10,"Text":"Kwisa soni Firiauna nsyene ichili (yakulimbanganyichisya uchimwene wakwe)"},{"SurahNumber":89,"VerseNumber":11,"Text":"Awala wana kusumbaga mpika mu ilambo (pakusakasya)"},{"SurahNumber":89,"VerseNumber":12,"Text":"Ni watupiye mwalakwemo kuwatanganya"},{"SurahNumber":89,"VerseNumber":13,"Text":"Basi Ambuje wenu wapungulile wanganyao mitundu ja ilagasyo (yakupoteka nnope)"},{"SurahNumber":89,"VerseNumber":14,"Text":"Chisimu Ambuje wenu awele Wang'unulila (masengo ga wandu, mwanti chachalipila mwaakupanganyichisya)"},{"SurahNumber":89,"VerseNumber":15,"Text":"Sano mundu ndema jaakun'dinga Ambujegwe pakunchimbichisya ni kumpa chindimba, basi akasatiji: “Ambuje wangu anjimbichisye (ligongo une nijwakuwajilwa kupata yeleyi).”"},{"SurahNumber":89,"VerseNumber":16,"Text":"Nambo ndema jaakun'dinga pakunnandiyichisya lisiki lyakwe, akasatiji: “Ambuje wangu anjalwisye.”"},{"SurahNumber":89,"VerseNumber":17,"Text":"Ngwamba! Nambo kuti ngankwatendelaga yaukoto wanache wawina"},{"SurahNumber":89,"VerseNumber":18,"Text":"Soni ngankuchisyanaga yaagaliisya masikini"},{"SurahNumber":89,"VerseNumber":19,"Text":"Ni nkulyaga chipanje chamalekwa kalye kakutunduka"},{"SurahNumber":89,"VerseNumber":20,"Text":"Ni nkuchinonyelaga soni chipanje kachinonyele kakupelenganya nnope"},{"SurahNumber":89,"VerseNumber":21,"Text":"Ngawa (mwankutendelamo)! Ndema jalichisyajidwa litaka syajidwe-syajidwe"},{"SurahNumber":89,"VerseNumber":22,"Text":"Ni kwika Ambuje wenu (Allah kukwiilanya magambo), Achimalaika ali ndandanda"},{"SurahNumber":89,"VerseNumber":23,"Text":"Ni kwikanajo lyele lisikulyo Jahannama! Lyele lisikulyo mundu tachikumbuchila (yawapanganyisye), nambo ana kuchinkamuchisya chichi kwele kumbuchilako"},{"SurahNumber":89,"VerseNumber":24,"Text":"Tachiti (pakuligamba): “Nkongwene! Bola ngalongosye (yambone yakungamuchisya) pa umi wangu (walelo uno).”"},{"SurahNumber":89,"VerseNumber":25,"Text":"Mwanti palyele lisikuli, pangali jwampaka apeleche ilagasyo mwatachipelechela (Allah)"},{"SurahNumber":89,"VerseNumber":26,"Text":"Soni pangali jwampaka atawe mwatachitawila (Jwalakwe)"},{"SurahNumber":89,"VerseNumber":27,"Text":"E mmwe antima wakutulala"},{"SurahNumber":89,"VerseNumber":28,"Text":"Wujilani kwa Ambuje wenu n'di wakusengwa ni kunonyeledwa"},{"SurahNumber":89,"VerseNumber":29,"Text":"Jinjilani mwikuga lya achikapolo Wangu"},{"SurahNumber":89,"VerseNumber":30,"Text":"Soni jinjilani ku Mbepo Jangu"},{"SurahNumber":90,"VerseNumber":1,"Text":"Nguulumbila awu musi (wa Maaka)"},{"SurahNumber":90,"VerseNumber":2,"Text":"Soni mmwe (Muhammadi ﷺ) tinchiwa wakundisyidwa (kuputa ngondo) mu wele musiwu"},{"SurahNumber":90,"VerseNumber":3,"Text":"Ni ngullumbila soni nangolo ni uwelesi wajuweleche"},{"SurahNumber":90,"VerseNumber":4,"Text":"Chisimu pamasile patun'gumbile mundu m’matabu"},{"SurahNumber":90,"VerseNumber":5,"Text":"Ana juganichisya yanti pangali wampaka ankombole (kumpa ilagasyo)"},{"SurahNumber":90,"VerseNumber":6,"Text":"Jukuwecheta (mwakutwanga kuti): “Njonasile yipanje yejinji (kuti Usilamu usilale).”"},{"SurahNumber":90,"VerseNumber":7,"Text":"Ana juganichisya kuti pangali waakun'bona"},{"SurahNumber":90,"VerseNumber":8,"Text":"Ana nganitun'gumbila meso gawili (gajukulolela)"},{"SurahNumber":90,"VerseNumber":9,"Text":"Ni lulimi kwisa soni ngomo siwili (syajukuwechetela)"},{"SurahNumber":90,"VerseNumber":10,"Text":"Ni tun’jongolele matala gawili (lyambone ni lyakusakala, kuti jusagule lyajukusaka)"},{"SurahNumber":90,"VerseNumber":11,"Text":"Ana pakwete pajujesile litala lyamwitumbi (lyalikam’bikasye ku Mbepo)"},{"SurahNumber":90,"VerseNumber":12,"Text":"Ana ni chichi champaka chimmanyisye ya litala lyamwitumbi"},{"SurahNumber":90,"VerseNumber":13,"Text":"(Litala lyamwitumbi nimasengo gambone nambo gakunonopa, mpela): gopola kapolo"},{"SurahNumber":90,"VerseNumber":14,"Text":"Kapena kupeleka yakulya palisiku lyasala"},{"SurahNumber":90,"VerseNumber":15,"Text":"(Kumpa) jwawina jwapaulongo"},{"SurahNumber":90,"VerseNumber":16,"Text":"Kapena masikini jwaluwunduwundupe (ligongo lyakulaga nnope)"},{"SurahNumber":90,"VerseNumber":17,"Text":"Soni nikuwa (nkutola yakulyajo) jumpepe mwa awala waakulupilile, ni kulimbikasyanaga ya kupilila soni ni kulimbikasyanaga ya kutendelana chanasa"},{"SurahNumber":90,"VerseNumber":18,"Text":"Wanganyao niwandu wakun'dyo (wali wambone)"},{"SurahNumber":90,"VerseNumber":19,"Text":"Nambo wandu waagakaaniile ma Aya Getu wanganyao niwandu wakunchiji (wali wakusakala)"},{"SurahNumber":90,"VerseNumber":20,"Text":"Kwawanganyao kuchiwa kwana Moto Wakuunichila ni kutika (wangali pakopochela)"},{"SurahNumber":91,"VerseNumber":1,"Text":"Ngulilumbila lyuwa ni lilanguka lyakwe"},{"SurahNumber":91,"VerseNumber":2,"Text":"Ni mwesi ndema jaukulikuya (lyuwalyo)"},{"SurahNumber":91,"VerseNumber":3,"Text":"Ni muusi ndema jaukulilosya palangulangu"},{"SurahNumber":91,"VerseNumber":4,"Text":"Ni chilo ndema jachikuliunichila (kuti likaoneka)"},{"SurahNumber":91,"VerseNumber":5,"Text":"Kwisa soni liwunde ni Juwalitawile (mwakulitalichisya)"},{"SurahNumber":91,"VerseNumber":6,"Text":"Ni litaka ni Juwalitandiche (mwakulijaasasya)"},{"SurahNumber":91,"VerseNumber":7,"Text":"Kwisa soni ntima ni Juwaukolosisye"},{"SurahNumber":91,"VerseNumber":8,"Text":"Basi ni jwaumanyisye yakusakala yakwe ni yambone yakwe"},{"SurahNumber":91,"VerseNumber":9,"Text":"Pamasile paapundile jwauswejesye (ntima wakwe)"},{"SurahNumber":91,"VerseNumber":10,"Text":"Soni pamasile papelelwe jwautwinyichisye (ntima wakwe mu sambi)"},{"SurahNumber":91,"VerseNumber":11,"Text":"Waakaaniile wanya Asamudu ligongo lyakusumba mpika kwao"},{"SurahNumber":91,"VerseNumber":12,"Text":"Ndema jajwalipeleche jwakusakalilwa jwao (kuulaga ngamiya)"},{"SurahNumber":91,"VerseNumber":13,"Text":"Basi Ntenga jwa Allah (Swaleh) wasalile kuti: “(Aji ni) ngamiya ja Allah, sano ngasin'jikanyaga kumwa mesi (palisiku lyakwe)"},{"SurahNumber":91,"VerseNumber":14,"Text":"Nambo wankaaniile nikujiulaga; basi Ambuje wao wajonasile ligongo lya chilewi chao; niwalandenye pachonasikocho"},{"SurahNumber":91,"VerseNumber":15,"Text":"Soni jwangajogopa yakuichisya yakwe"},{"SurahNumber":92,"VerseNumber":1,"Text":"Nguchilumbila chilo ndema jachikuunichila (chilichose ni chipi chakwe)"},{"SurahNumber":92,"VerseNumber":2,"Text":"Ni muusi ndema jakukulanguka"},{"SurahNumber":92,"VerseNumber":3,"Text":"Ni Ajula (Allah) Jwagumbile chachilume ni chachikongwe"},{"SurahNumber":92,"VerseNumber":4,"Text":"Chisimu itendo yenu iwele yakulekangana-lekangana"},{"SurahNumber":92,"VerseNumber":5,"Text":"Sano mundu jwaakutola (petala lya Allah) ni kuwa niwoga (wakun'jogopa Jwalakwe)"},{"SurahNumber":92,"VerseNumber":6,"Text":"Ni kulupilila yambone nnope (yatakalipidwe ligongo lyakutola)"},{"SurahNumber":92,"VerseNumber":7,"Text":"Basi chitun'jepepachisye litala lyakwalukangana (lyakutendela yambone)"},{"SurahNumber":92,"VerseNumber":8,"Text":"Nambo mundu jwachatende ubayili ni kuliona kusichila"},{"SurahNumber":92,"VerseNumber":9,"Text":"Ni kanila yambone nnope (yaakajiile kuipata akatole)"},{"SurahNumber":92,"VerseNumber":10,"Text":"Basi chitun'jepepachisye litala lyausito (lyakutendela yakusakala)"},{"SurahNumber":92,"VerseNumber":11,"Text":"Soni ngasichija kunkamuchisya chipanje chakwe ndema jagwila (ku Moto)"},{"SurahNumber":92,"VerseNumber":12,"Text":"Chisimu Kukwetu nikwachili chongolo"},{"SurahNumber":92,"VerseNumber":13,"Text":"Soni chisimu Uwwe ni twachinsyene Akhera ni Duniya"},{"SurahNumber":92,"VerseNumber":14,"Text":"Basi nguntetela ya Moto waukolela (mwamachili)"},{"SurahNumber":92,"VerseNumber":15,"Text":"Ngaaja kuwujinjila ikaweje jwakusakalilwa nnope"},{"SurahNumber":92,"VerseNumber":16,"Text":"Ajula jwaakuwa nkukanila ni kusyulula"},{"SurahNumber":92,"VerseNumber":17,"Text":"Ni takawambasyidwe nao mundu jwawoga kusyene (wakun'jogopa Allah)"},{"SurahNumber":92,"VerseNumber":18,"Text":"Ajula jwaakutola chipanje chakwe pakuliswejesya"},{"SurahNumber":92,"VerseNumber":19,"Text":"Soni pangali kwa jwalakwe jwalijose jwawantendele yaukoto yaikuwa ili nkuusyidwa"},{"SurahNumber":92,"VerseNumber":20,"Text":"Ikaweje (jukutola) pakusachilila Ngope ja M’mbujeegwe (Allah) Jwapenani kusyene (kuti jukajione ku Akhera)"},{"SurahNumber":92,"VerseNumber":21,"Text":"Ni juchija kusengwa"},{"SurahNumber":93,"VerseNumber":1,"Text":"Nguulumbila nsana"},{"SurahNumber":93,"VerseNumber":2,"Text":"Ni chilo ndema jachikutulala"},{"SurahNumber":93,"VerseNumber":3,"Text":"Ngananneka Ambuje wenu (mmwe Muhammadi ﷺ) soni nganam'benga"},{"SurahNumber":93,"VerseNumber":4,"Text":"Soni chisimu umi wambesi uwele wambone nnope kukwenu kupunda wandanda"},{"SurahNumber":93,"VerseNumber":5,"Text":"Soni tachija kumpa Ambuje wenu (yambone) ni tinchisengwa"},{"SurahNumber":93,"VerseNumber":6,"Text":"Ana nganansimana n'di wawina nikumpa liwuto lyambone"},{"SurahNumber":93,"VerseNumber":7,"Text":"Soni ni wansimene n'di wangachimanya chongoko (jajili Qur'an ni malamusi ga Dini) nikun'jongola"},{"SurahNumber":93,"VerseNumber":8,"Text":"Ni wansimene soni n'di wakulaga nikunsichilisya"},{"SurahNumber":93,"VerseNumber":9,"Text":"Sano mwanache jwawina basi ngasimunchima"},{"SurahNumber":93,"VerseNumber":10,"Text":"Nombe soni jwakuwenda basi ngasimunkalipila"},{"SurahNumber":93,"VerseNumber":11,"Text":"Soni chindimba cha Ambuje wenu (Allah) basi chisimbani (pakutogolela ni kutenda yambone)"},{"SurahNumber":94,"VerseNumber":1,"Text":"Ana nganitunsapangulila (mmwe Muhammadi ﷺ) chidali chenu (pakumpa utume)"},{"SurahNumber":94,"VerseNumber":2,"Text":"Ni tuntuusile nsigo wenu (wausito wa kalungusye ka utenga, pakun’jepepachisya kalungusye kakwe)"},{"SurahNumber":94,"VerseNumber":3,"Text":"Awula (nsigo wakwe) wawalumbisye n'gongo wenu"},{"SurahNumber":94,"VerseNumber":4,"Text":"Ni tunnyakuliile kusaalidwa kwenu"},{"SurahNumber":94,"VerseNumber":5,"Text":"Basi chisimu pakuli kunonopa pana kwepepala"},{"SurahNumber":94,"VerseNumber":6,"Text":"Chisimu pakuli kunonopa pana kwepepala"},{"SurahNumber":94,"VerseNumber":7,"Text":"Sano pati mmalisyisye (masengo genu), basi limbichilani (kutenda ibada)"},{"SurahNumber":94,"VerseNumber":8,"Text":"Soni kwa Ambuje wenu pe (Allah) basi sachililani (ukoto Wakwe)"},{"SurahNumber":95,"VerseNumber":1,"Text":"Nguulumbila nkuju ni nzaituni"},{"SurahNumber":95,"VerseNumber":2,"Text":"Ni litumbi lya Sinai"},{"SurahNumber":95,"VerseNumber":3,"Text":"Kwisa soni awu nsinda (wa Maaka) wantunjelele"},{"SurahNumber":95,"VerseNumber":4,"Text":"Chisimu pamasile patun'gumbile mundu mu kagumbidwe kambone nnope"},{"SurahNumber":95,"VerseNumber":5,"Text":"Kaneka nitukum'busyaaga kuwa jwapasi kwapunda wapasi wosope (pa uchekulu wakulepela nao kutenda yambone)"},{"SurahNumber":95,"VerseNumber":6,"Text":"Ikaweje wandu waakulupilile ni kutendaga yambone (ali wachilimbanganile), basi akwete kupata wanganyao malipilo gangamala"},{"SurahNumber":95,"VerseNumber":7,"Text":"Ana panyuma (pa kuimanya yele) nichichi chikuntendekasya kanila ya malipilo (ga pa Kiyama)"},{"SurahNumber":95,"VerseNumber":8,"Text":"Ana Allah nganawa Nkwiilanya chenene (magambo) kwapunda akwiilanya wosope"},{"SurahNumber":96,"VerseNumber":1,"Text":"Soomani mu lina lya Ambuje wenu (Allah) waagumbile"},{"SurahNumber":96,"VerseNumber":2,"Text":"Agumbile mundu kuumila mu chipande chamyasi jekamatane"},{"SurahNumber":96,"VerseNumber":3,"Text":"Soomani! Soni Ambuje wenu ni Wantuka kusyene"},{"SurahNumber":96,"VerseNumber":4,"Text":"Awala waajiganyisye (kulemba) ni chakulembela"},{"SurahNumber":96,"VerseNumber":5,"Text":"An'jiganyisye mundu yawalekaga ngaimanya"},{"SurahNumber":96,"VerseNumber":6,"Text":"Yakuona! Chisimu mundu akuwaga jwakusumba mpika (pa kulikwesya)"},{"SurahNumber":96,"VerseNumber":7,"Text":"Ligongo lyakuliona kusichila"},{"SurahNumber":96,"VerseNumber":8,"Text":"Chisimu kwa Ambuje wenu pe (Allah) ni kwakuujila"},{"SurahNumber":96,"VerseNumber":9,"Text":"Ana mum'bweni ajula jwaakuwa nkunkaanya"},{"SurahNumber":96,"VerseNumber":10,"Text":"Kapolo (jwa Allah) ndema jajukusaka kuswali"},{"SurahNumber":96,"VerseNumber":11,"Text":"Ana nkuyiona uli najuwaga (Muhammadi ﷺ) juli pachongoko"},{"SurahNumber":96,"VerseNumber":12,"Text":"Kapena jukulamula ya woga (wakun'jogopa Allah)"},{"SurahNumber":96,"VerseNumber":13,"Text":"Nambi nkuyiona uli nawaga (Abujahalio) akukanila ni kusyulula"},{"SurahNumber":96,"VerseNumber":14,"Text":"Ana ngaakumanyilila yanti Allah akwaona (yaakutenda)"},{"SurahNumber":96,"VerseNumber":15,"Text":"Ngwamba! Chisimu naga ngaakuleka, chiitwawuta umbo syapewuwo (pakwaponya ku Moto)"},{"SurahNumber":96,"VerseNumber":16,"Text":"Liwuwo lyakwe lyaunami soni lyakulemwa"},{"SurahNumber":96,"VerseNumber":17,"Text":"Basi waawilanje wandu wakwe (kuti ankamuchisye)"},{"SurahNumber":96,"VerseNumber":18,"Text":"Nowe chitwawilanje Azabaniya (asilikali wa ku Moto)"},{"SurahNumber":96,"VerseNumber":19,"Text":"Ngwamba! Mmwe ngasimunkunda jwalakwejo, nambo nsujuduji (kuswali) ni n’diwandichisyeje (kwa Allah)"},{"SurahNumber":97,"VerseNumber":1,"Text":"Chisimu Uwwe tujitulwisye jalakwe (Qur'aniji) m’Chilo Chakuchimbichika"},{"SurahNumber":97,"VerseNumber":2,"Text":"Ana ni chichi champaka chimmanyisye ya Chilo Chakuchimbichika"},{"SurahNumber":97,"VerseNumber":3,"Text":"Chilo Chakuchimbichikachi chiwele chambone nnope kupunda myesi jakwana sausande"},{"SurahNumber":97,"VerseNumber":4,"Text":"Achimalaika akasatulukaga pamo ni Nsimu (Jibulilu) mu Chele (Chilochi) kwa lisosa lya M’mbuje gwao, kwisa kulondesya chindu chilichose (pakuchiwika mu mpango wakwe)"},{"SurahNumber":97,"VerseNumber":5,"Text":"Ntunjelele-tunjelelepe! Chele Chilocho, mpaka kumasikusiku"},{"SurahNumber":98,"VerseNumber":1,"Text":"Wandu achimakafili kutandila achinsyene chitabu (Ayuda ni Akilisito) kwisa soni wakuwanganya (Allah ni isanamu), nganawa alekangene (ni ukafili wao) kwikanila ndema ja chayichilile chilosyo chakuonechela palangulangu"},{"SurahNumber":98,"VerseNumber":2,"Text":"(Jwali) Ntenga (Muhammadi ﷺ) jwakuumila kwa Allah jwaakusooma (Qur’an jajili mu) ikalakala yakuswejesyedwa"},{"SurahNumber":98,"VerseNumber":3,"Text":"Mwalakwemo mwana malamusi gagoloka"},{"SurahNumber":98,"VerseNumber":4,"Text":"Chisimu Allah akupeleka chanasa kwa Ntume (Muhammadi ﷺ), nombe nao soni Achimalaika (akum’bombelaga chanasa Ntumejo ﷺ). E jenumanja wankulupilile! Mum’bombelani chanasa jwalakwe ni kum’bombela soni ntendele"},{"SurahNumber":98,"VerseNumber":5,"Text":"Ni nganalamulidwa ikaweje yanti an'galagatileje Allah mwakunswejechesya dini Jakwe pakupendechela ku Uujika Wakwe (nikutalikangana nayo isanamu), nikuti ajimicheje Swala mwakolosya ni kutolaga Zaka, soni jalakwejo ni dini jagoloka"},{"SurahNumber":98,"VerseNumber":6,"Text":"Chisimu wandu waakanile (dini ja Usilamu); kutandila achinsyene chitabu (Ayuda ni Akilisito) kwisa soni wakuwanganya (Allah ni isanamu), chakawe m’moto wa Jahannama, chakawe wandamo mwalakwemo. Wanganyao ni iwumbe yakusakala nnope"},{"SurahNumber":98,"VerseNumber":7,"Text":"Chisimu wandu waakulupilile nikutendaga yambone, wanganyao ni iwumbe yambone nnope"},{"SurahNumber":98,"VerseNumber":8,"Text":"Malipilo gao kwa Ambuje wao chigakawe Matimbe Gandamo gasikujilima cha pasi pakwe sulo. Chakawe wandamo mwalakwemo kwa yaka ni yaka. Allah tachanonyela (pakwapochela masengo gao gambone), nombe nao tachinonyelwa Najo (pamalipilo gataachaapa). Yalakweyo ni yamundu jwatan'jogope M'mbujeegwe (Allah)"},{"SurahNumber":99,"VerseNumber":1,"Text":"Pandema jalichitenganyika litaka nichisikinya chakwe chamachili"},{"SurahNumber":99,"VerseNumber":2,"Text":"Ni kwisa koposya litaka misigo jakwe jausito (ichindu yayaliji nkati mwakwe, mpela malilo ni mitapo jambiya)"},{"SurahNumber":99,"VerseNumber":3,"Text":"Ni kwisa kuwecheta mundu (mwawoga soni mwakusimonga kuti): “Litite uli (litaka, ana Kiyama jiyiche?)”"},{"SurahNumber":99,"VerseNumber":4,"Text":"Lyele lisikulyo (litaka) lichiwecheta abali syakwe syosope (sya indu yayatendekwele pachanya pakwe yambone kapena yakusakala)"},{"SurahNumber":99,"VerseNumber":5,"Text":"Ligongo lyanti Ambuje wenu tachililamula lyalakwelyo (kuti liwechete)"},{"SurahNumber":99,"VerseNumber":6,"Text":"Lyele lisikulyo wandu tachipwilingana ali m'mikutula jakulekangana-lekangana kuti akaalosye masengo gao"},{"SurahNumber":99,"VerseNumber":7,"Text":"Basi jwatapanganye chambone chausito wanti chisawu lunyilili, tachija kuchiona"},{"SurahNumber":99,"VerseNumber":8,"Text":"Nombe soni jwatapanganye chakusakala chausito wanti chisawu lunyilili, tachija kuchiona"},{"SurahNumber":100,"VerseNumber":1,"Text":"Ngusilumbila hachi syasikuwutuka sili nkupumasika"},{"SurahNumber":100,"VerseNumber":2,"Text":"Ni syasikoposya moto mu ikotwa mwakwe (pakuwutuka m’maganga)"},{"SurahNumber":100,"VerseNumber":3,"Text":"Ni syasikwagungumuchila amagongo kumasikusiku"},{"SurahNumber":100,"VerseNumber":4,"Text":"Nikututumya palakwepo luwundu lwejinji"},{"SurahNumber":100,"VerseNumber":5,"Text":"Nikulijinjilila palakwepo likuga (lya amagongo)"},{"SurahNumber":100,"VerseNumber":6,"Text":"Chisimu mundu kwa Ambujegwe (Allah) juwele jwakanila (ukoto waakumpa)"},{"SurahNumber":100,"VerseNumber":7,"Text":"Soni chisimu jwalakwe jukuwichila umboni pa yalakweyo (kupitila mu itendo yakwe)"},{"SurahNumber":100,"VerseNumber":8,"Text":"Soni chisimu jwalakwe pakuchinonyela chipanje juwele jwakupelenganya nnope"},{"SurahNumber":100,"VerseNumber":9,"Text":"Ana ngajukumanyilila pandema jaichikoposyedwa yaili m’malembe"},{"SurahNumber":100,"VerseNumber":10,"Text":"Nikwisa kwilochesya papaswela yaili m’mitima"},{"SurahNumber":100,"VerseNumber":11,"Text":"Chisimu lyele lisikulyo M’mbuje gwao (Allah) tachamanya abali syosope (syakwamba yawapanganyaga wanganyao)"},{"SurahNumber":101,"VerseNumber":1,"Text":"Chagunda ntima (Kiyama)"},{"SurahNumber":101,"VerseNumber":2,"Text":"Ana chagunda ntima nichichi"},{"SurahNumber":101,"VerseNumber":3,"Text":"Ana ni chichi champaka chimmanyisye ya chagunda ntima"},{"SurahNumber":101,"VerseNumber":4,"Text":"Lyele ni lisiku (lya Kiyama) lyachachiwa wandu (sakalaalii!) mpela mapuluputwa gakusapalala"},{"SurahNumber":101,"VerseNumber":5,"Text":"Nombe matumbi gachiwa (nkuwululuka) mpela litonji lyetyosye mbele"},{"SurahNumber":101,"VerseNumber":6,"Text":"Sano mundu jwachiukasitope n'diingo wakwe (wa yambone, nikwepepala yakusakala)"},{"SurahNumber":101,"VerseNumber":7,"Text":"Basi jwalakwejo takawe mu ndamo jakusengwasya"},{"SurahNumber":101,"VerseNumber":8,"Text":"Nambo mundu jwachiukajepepale n'dingo wakwe (wa yambone, ni kusitopa yakusakala)"},{"SurahNumber":101,"VerseNumber":9,"Text":"Basi liuto lyakwe ni ku Hawiya"},{"SurahNumber":101,"VerseNumber":10,"Text":"Ana ni chichi champaka chimmanyisye ya jele (Hawiya)"},{"SurahNumber":101,"VerseNumber":11,"Text":"Wele ni Moto Wakoocha nnope"},{"SurahNumber":102,"VerseNumber":1,"Text":"Kumpele chipaka kusonganganya (ya duniya mwampikisano kuleka ganisya ya Akhera)"},{"SurahNumber":102,"VerseNumber":2,"Text":"Mpaka nkwikanila kwaula ku malembe (n'di m'bwile)"},{"SurahNumber":102,"VerseNumber":3,"Text":"Ngwamba! Chinchiika kumanyilila"},{"SurahNumber":102,"VerseNumber":4,"Text":"Soni ngwamba! Chinchiika kumanyilila"},{"SurahNumber":102,"VerseNumber":5,"Text":"Ngwamba! Ingawe mwamanyililaga umanyilisi usyesyene (nga nganin'jijilikaga ni ya duniya)"},{"SurahNumber":102,"VerseNumber":6,"Text":"Chisimu chene chinkauone Moto Waukali"},{"SurahNumber":102,"VerseNumber":7,"Text":"Soni chinkauone kusyene ni liso lyakusimichisya"},{"SurahNumber":102,"VerseNumber":8,"Text":"Soni lyele lisikulyo tinkawusyidwe kusyene ya chindimba (chawampele pa duniya)"},{"SurahNumber":103,"VerseNumber":1,"Text":"Ngujilumbila ndawi"},{"SurahNumber":103,"VerseNumber":2,"Text":"Chisimu chene mundu ali nchasiko (ni kupelelwa)"},{"SurahNumber":103,"VerseNumber":3,"Text":"Ikaweje awala waakulupilile ni kutendaga yambone, ni kulimbisyanaga ya (kuya ichindu) yakuona, ni kulimbisyanaga soni yakupilila"},{"SurahNumber":104,"VerseNumber":1,"Text":"Ipotesi ni yakwe jwalijose jwakwasogoda ni kwachembulusya wandu mwakwamumunya"},{"SurahNumber":104,"VerseNumber":2,"Text":"Ajula jwaachisonganganyisye chipanje nikuchiwalanjilaga (ndema ni katema)"},{"SurahNumber":104,"VerseNumber":3,"Text":"Akuganichisya kuti chipanje chakwecho chichintendekasye kuwa jwandamo"},{"SurahNumber":104,"VerseNumber":4,"Text":"Ngwamba! Chisimu chene takaponyedwe ku Hutwama"},{"SurahNumber":104,"VerseNumber":5,"Text":"Ana ni chichi champaka chimmanyisye ya Hutwama"},{"SurahNumber":104,"VerseNumber":6,"Text":"Wele ni Moto wa Allah wachikolelele (wakuteketulanya chilichose chakuponyedwamo)"},{"SurahNumber":104,"VerseNumber":7,"Text":"Awula wachiuwa nkukwelela ku mitima"},{"SurahNumber":104,"VerseNumber":8,"Text":"Chisimu walakweo uchaunichila ni kwaakutika wanganyao (kwakusowa pakopochela)"},{"SurahNumber":104,"VerseNumber":9,"Text":"(Chachiwa) m’makongwa getandaliche chanchilewu (mwanti ngasakombola kupuluputa)"},{"SurahNumber":105,"VerseNumber":1,"Text":"Ana nganinyyiona yawatite Ambuje wenu (Allah) pakwajonanga achinsyene ndembo (wawayikaga kugumula Likaaba)"},{"SurahNumber":105,"VerseNumber":2,"Text":"Ana nganagatenda malindi gao kuwa gakusokonechela"},{"SurahNumber":105,"VerseNumber":3,"Text":"Ni watumichisye wanganyao ijuni mikutula-mikutula"},{"SurahNumber":105,"VerseNumber":4,"Text":"Yaliji nkwaasoma ni maganga gelongo lyejoche (ni moto wa ku Jahannama)"},{"SurahNumber":105,"VerseNumber":5,"Text":"Niwatesile kuwa mpela masapi gagalilidwe (ni inyama ni kulukulidwa)"},{"SurahNumber":106,"VerseNumber":1,"Text":"(Wajonasile achinsyene ndembo) kuti ajendelechele Makuraishi"},{"SurahNumber":106,"VerseNumber":2,"Text":"Panyendele jao jamaulendo ga chuku (kuja ku Yemeni) ni chawu (kuja ku Shami kumalonda mwantunjelele)"},{"SurahNumber":106,"VerseNumber":3,"Text":"Basi an'galagatileje M'mbuje jwa aji Nyumba (ja Likaaba)"},{"SurahNumber":106,"VerseNumber":4,"Text":"Ajula jwawapele yakulya ligongo lyasala, ni kwawambasya ku woga"},{"SurahNumber":107,"VerseNumber":1,"Text":"Ana mum'bweni ajula jwaakukanila ya malipilo (ga pa Kiyama)"},{"SurahNumber":107,"VerseNumber":2,"Text":"Basi jwele ni ajula jwaakuntutanga mwanache jwawina"},{"SurahNumber":107,"VerseNumber":3,"Text":"Soni jwangachisya yagaliisya masikini"},{"SurahNumber":107,"VerseNumber":4,"Text":"Basi ipotesi niyao wandu wakuswaliji"},{"SurahNumber":107,"VerseNumber":5,"Text":"Awala wanya waakuwa ali nkusikwanjila swala syao"},{"SurahNumber":107,"VerseNumber":6,"Text":"Awala wanya waakuwa ali nkutenda ndola"},{"SurahNumber":107,"VerseNumber":7,"Text":"Ni akuwa soni ali nkukanya yaakamuchisya (pannango, mpela liwago, chipula, lituli ni yine)"},{"SurahNumber":108,"VerseNumber":1,"Text":"Chisimu Uwwe tumpele (mmwe Muhammadi ﷺ) Kauthara (lusulo lwa ku Mbepo)"},{"SurahNumber":108,"VerseNumber":2,"Text":"Basi mwaswalilani Ambuje wenu (Allah) nikusikita (inyama yakur’bani yakupelechela mbepesi Kukwakwe ngawaga kwa akumasoka)"},{"SurahNumber":108,"VerseNumber":3,"Text":"Chisimu jwaakum'benga mmwejo ni jwali jwakatika (upile wakwe ni kusalidwa kwakwe)"},{"SurahNumber":109,"VerseNumber":1,"Text":"Jilani: “E jenumanja achimakafili!”"},{"SurahNumber":109,"VerseNumber":2,"Text":"“Ngangalagatila chinkuchigalagatila (kunneka Allah).”"},{"SurahNumber":109,"VerseNumber":3,"Text":"“Nombe wanganyammwe nganim'ba mun'galagatile (Allah) jwangun'galagatila (kutendaga n'di mu ukafili pemo).”"},{"SurahNumber":109,"VerseNumber":4,"Text":"“Nombe une soni nganimba nachigalagatile cham'bele n'di nkuchigalagatila wanganyammwe.”"},{"SurahNumber":109,"VerseNumber":5,"Text":"“Nombe wanganyammwe nganim'ba mun'galagatile (Allah) jwangun'galagatila (kutendaga n'di mu ukafili pemo).”"},{"SurahNumber":109,"VerseNumber":6,"Text":"“Jenumanja nkwete dini jenu (jagalagatila isanamu) une none ngwete dini jangu (jakun’galagatila Allah).”"},{"SurahNumber":110,"VerseNumber":1,"Text":"Ndema jachiyiche chikulupusyo cha Allah ni kuwugula (Maaka kuwa m’makono mwa Asilamu)"},{"SurahNumber":110,"VerseNumber":2,"Text":"Ni kwaona mmwejo wandu ali nkwinjila mu dini ja Allah mikutula-mikutula"},{"SurahNumber":110,"VerseNumber":3,"Text":"Basi (jele ndemajo) luswejesyani lumbili lwa Ambuje wenu, ni kwawenda chikululuko. Chisimu Walakweo awele Wakupochela nnope toba"},{"SurahNumber":111,"VerseNumber":1,"Text":"Gajonasiche makono ganagawili ga Abu Lahabi, nombe nao ajonasiche"},{"SurahNumber":111,"VerseNumber":2,"Text":"Ngaija kwakamuchisya ipanje yao atamuno yawapanganyisye (mpela wanache wawaweleche)"},{"SurahNumber":111,"VerseNumber":3,"Text":"Takajinjile ku Moto waukwete malamba (gakulapuka)"},{"SurahNumber":111,"VerseNumber":4,"Text":"Niwankwao wakwe wawaliji nkutwichila sasu (syamiwa nikuntejelaga Muhammadi ﷺ mwakupita)"},{"SurahNumber":111,"VerseNumber":5,"Text":"Nnukosi mwao (wele wakongweo) chimukawe mwana litondolo lyamiwamiwa (lyakwalagachisya nalyo)"},{"SurahNumber":112,"VerseNumber":1,"Text":"Jilani: “Jwalakwe ni Allah Jumpepe.”"},{"SurahNumber":112,"VerseNumber":2,"Text":"“Allah pe ni jwakun'jegama.”"},{"SurahNumber":112,"VerseNumber":3,"Text":"“Nganaweleka soni nganawelechedwa.”"},{"SurahNumber":112,"VerseNumber":4,"Text":"“Soni nganakola jwakulanda najo ata jumo.”"},{"SurahNumber":113,"VerseNumber":1,"Text":"Jilani: “Ngulijuya mwa M’mbuje jwa kumasikusiku.”"},{"SurahNumber":113,"VerseNumber":2,"Text":"“Ku yakusakala yawaigumbile.”"},{"SurahNumber":113,"VerseNumber":3,"Text":"“Ni ku yakusakala yachilo ndema jachikwinjila chipi.”"},{"SurahNumber":113,"VerseNumber":4,"Text":"“Ni ku yakusakala ya (asawi) waakupepela mu iwundo (pakuloga).”"},{"SurahNumber":113,"VerseNumber":5,"Text":"“Ni ku yakusakala ya jwalitima ndema jajukutenda litima.”"},{"SurahNumber":114,"VerseNumber":1,"Text":"Jilani: “Ngulijuya mwa M'mbuje jwa wandu.”"},{"SurahNumber":114,"VerseNumber":2,"Text":"“Nchimwene jwa wandu.”"},{"SurahNumber":114,"VerseNumber":3,"Text":"“Nnungu jwa wandu.”"},{"SurahNumber":114,"VerseNumber":4,"Text":"“Ku yakusakala ya nkusongona (pakuunyenjelela ntima yakusakala), jwakuujiilila ni kuliisisa (naga nsyene ntimao juli junkolasile Allah).”"},{"SurahNumber":114,"VerseNumber":5,"Text":"“Ajula jwaakusongonaga m’mitima mwa wandu.”"},{"SurahNumber":114,"VerseNumber":6,"Text":"“Jwakuumila m’majini ni mu wandu.”"}]}