{"Id":64,"LanguageCodes":["bs","bos"],"Name":"bos-korkut","Author":"Korkut","Language":"Bosnian","Description":"Bosnian","Direction":"ltr","Source":"http://www.qurandatabase.org","Translations":[{"SurahNumber":4,"VerseNumber":24,"Text":"i udate žene, osim onih koje zarobite; to su vam Allahovi propisi, - a ostale su vam dozvoljene. Ako želite da im vjenčane darove date i da se njima oženite, a ne da blud činite. A ženama vašim s kojima ste imali bračne odnose podajte vjenčane darove njihove kao što je propisano. I nije vam grehota ako se, poslije određenog vjenčanog dara, s njima nagodite. Allah zaista sva zna i mudar je"},{"SurahNumber":4,"VerseNumber":25,"Text":"A onome među vama koji nije dovoljno imućan da se oženi slobodnom vjernicom - eto mu one u vašem vlasništvu, robinje vaše, vjernice, - a Allah najbolje zna kakvo je vjerovanje vaše -, ta jedne ste vjere. I ženite se njima, s dopuštenjem vlasnika njihovih, i podajte im vjenčane darove njihove, kako je uobičajeno, kada su čedne i kada javno ne čine blud i kada tajno ne žive s ljubavnicima. - A kada one kao udate počine blud, neka se kazne polovinom kazne propisane za slobodne žene. - To je za onoga od vas koji se boji bluda; - a bolje vam je da se uzdržite! Allah prašta i samilostan je"},{"SurahNumber":4,"VerseNumber":26,"Text":"Allah želi da vam objasni i da vas putevima kojma su išli oni prije vas uputi, i da vam oprosti. - A Allah sve zna i mudar je"},{"SurahNumber":4,"VerseNumber":27,"Text":"Allah želi da vam oprosti, a oni koji se za strastima svojim povode žele da daleko s pravog puta skrenete"},{"SurahNumber":4,"VerseNumber":28,"Text":"Allah želi da vam olakša. - a čovjek je stvoren kao nejako biće"},{"SurahNumber":4,"VerseNumber":29,"Text":"O vjernici, jedni drugima na nedozvoljen način imanja ne prisvajajte, - ali, dozvoljeno vam je trgovanje uz obostrani pristanak - i jedni druge ne ubjajte! Allah je, doista, prema vama milostiv"},{"SurahNumber":4,"VerseNumber":30,"Text":"Onoga ko to nepravično i nasilno uradi - Mi ćemo u vatru baciti, to je Allahu lahko"},{"SurahNumber":4,"VerseNumber":31,"Text":"Ako se budete klonili velikih grijehova, oni koji su vam zabranjeni, Mi ćemo preći preko manjih ispada vaših i uvešćemo vas u divno mjesto"},{"SurahNumber":4,"VerseNumber":32,"Text":"I ne poželite ono čime je Allah neke od vas odlikovao. Muškarcima pripada nagrada za ono što oni urade, a ženama nagrada za ono što one urade. I Allaha iz izoblja Njegova molite. - Allah, zaista, sva dobro zna"},{"SurahNumber":4,"VerseNumber":33,"Text":"Mi smo odredili nasljednike svemu onome što ostave roditelji i rođaci. A onima s kojima ste sklopili ugovore - podajte njihov dio - Allah je, zaista, svemu svjedok"},{"SurahNumber":4,"VerseNumber":34,"Text":"Muškarci vode brigu o ženama zato što je Allah dao prednost jednima nad drugima i zato što oni troše imetke svoje. Zbog toga su čestite žene poslušne i za vrijeme muževljeva odsustva vode brigu o onome o čemu treba da brigu vode, jer i Allah njih štiti. A onih čijih se neposlušnosti pribojavate, vi posavjetujte, pa ih i udarite; kad vam postanu poslušne, onda im zulum ne činite! - Allah je, zaista, uzvišen i velik"},{"SurahNumber":4,"VerseNumber":35,"Text":"A ako se bojite razdora između njih dvoje, onda pošaljite jednog pomiritelja iz njegove, a jednog pomiritelja iz njene porodice. Ako oni žele izmirenje, Allah će ih pomiriti jer Allah sve zna i o svemu je obavješten"},{"SurahNumber":4,"VerseNumber":36,"Text":"I Allahu se klanjte i nikoga Njemu ravnim ne smatrajte! A roditeljima dobročinstvo činite, i rođacima, i siročadi, i siromasima, i komšijama, bližnjim, i komšijama daljnjim, i drugovima, i putnicima-namjernicima, i onima koji su u vašem posjedu. Allah, zaista, ne voli one koji se ohole i hvališu"},{"SurahNumber":4,"VerseNumber":37,"Text":"one koji škrtare i traže od drugih da budu škrti i koji kriju ono što im je Allah ih obilja svoga darovao; a Mi smo nevjernicima pripremili sramnu patnju"},{"SurahNumber":4,"VerseNumber":38,"Text":"i one koji troše imanja svoja da se pred svijetom pokažu, a ni Allaha ni u onaj svijet ne vjeruju. - A kome je šejtan drug, zao mu je drug"},{"SurahNumber":4,"VerseNumber":39,"Text":"A šta bi im bilo da u Allaha i u onaj svijet vjeruju i da od onoga što im Allah daje udjeljuju, kad Allah o njima sve zna"},{"SurahNumber":4,"VerseNumber":40,"Text":"Allah neće nikome ni trunku nepravde učiniti. Dobra djela On će umnogostručiti i još od Sebe nagradu veliku dati"},{"SurahNumber":4,"VerseNumber":41,"Text":"A šta će, tek, biti kada dovedemo svjedoka iz svakog naroda, a tebe dovedemo kao svjedoka protiv ovih"},{"SurahNumber":4,"VerseNumber":42,"Text":"Tog dana jedva bi dočekali oni koji nisu vjerovali i koji su se protiv Poslanika dizali da je nad njima zemlja poravnana; a od Allaha neće moći ni jednu riječ sakriti"},{"SurahNumber":4,"VerseNumber":43,"Text":"O vjernici, pijani nikako molitvu ne obavljajte, sve dok ne budete znali šta izgovarate, i kada ste džunubi - osim ako ste putnici - sve dok se ne okupate. A ako ste bolesni, ili na putu, ili ako je neko od vas obavio prirodnu potrebu, ili ako ste se sastajali sa ženama, a ne nađete vode, onda dlanovima čistu zemlju dotaknite i lica vaša i ruke vaše potarite. - Allah, zaista, briše grijehe i prašta"},{"SurahNumber":4,"VerseNumber":44,"Text":"Zar ne vidiš kako oni kojima je dat dio Knjige pravi put zamjenjuju za zabludu i žele da i vi s pravog puta skrenete"},{"SurahNumber":4,"VerseNumber":45,"Text":"Allah dobro poznaje neprijatelje vaše, i Allah je dovoljan zaštitinik i Allah je dovoljan pomagač"},{"SurahNumber":4,"VerseNumber":46,"Text":"Ima Jevreja koji izvrću smisao riječima i govore uvijajući jezicima svojim i huleći pravu vjeru: \"Čujemo, ali se ne pokoravamo!\" i \"Čuj, ne čuli te!\" i \"Ra´ina\" A da oni kažu: \"Čujemo i pokoravamo se!\" i \"Čuj\" i \"Pogledaj na nas!\" - bilo bi za njih bolje i ispravnije; ali, Allah je njih zbog nevjerovanja njihova prokleo, jer malo ko od njih vjeruje"},{"SurahNumber":4,"VerseNumber":47,"Text":"O vi kojima je Knjiga data, u ovo što objavljujemo povjerujte - ono što potvrđuje kao istinito ono što već imate - prije nego što izbrišemo crte lica i ne damo im oblik kakav je straga, ili prije nego ih prokunemo kao što smo prokleli one koji nisu subotu poštivali. - A Allahova zapovijest se mora izvršiti"},{"SurahNumber":4,"VerseNumber":48,"Text":"Allah neće oprostiti da Mu se neko drugi smatra ravnim, a oprostiće manje grijehove od toga, kome On hoće. A onaj ko drugog smatra Allahu ravnim čini, izmišljajući laž, grijeh veliki"},{"SurahNumber":4,"VerseNumber":49,"Text":"Zar ne vidiš one koji sebe smatraju od grijeha čistim? Međutim, Allah oslobađa od grijeha onoga koga On hoće, i nikome se neće, ni koliko trun jedan, nepravda učiniti"},{"SurahNumber":4,"VerseNumber":50,"Text":"Pogledaj kako izmišljaju laž o Allahu! A to je dovoljno da se teško ogriješe"},{"SurahNumber":4,"VerseNumber":51,"Text":"Zar ne vidiš one kojima je dat jedan dio Knjige kako u kumire i šejtana vjeruju, a o neznabošcima govore: \"Oni su na ispravnijem putu od vjernika"},{"SurahNumber":4,"VerseNumber":52,"Text":"Njih je Allah prokleo, a onome koga je Allah prokleo nećeš naći nikoga ko bi mu pomogao"},{"SurahNumber":4,"VerseNumber":53,"Text":"Kada bi oni bilo kakav udio u vlasti imali, ljudima ne bi ništa dali"},{"SurahNumber":4,"VerseNumber":54,"Text":"ili bi ljudima na onome što im je Allah iz obilja Svoga darovao zavidjeli. A Mi smo Ibrahimovim potomcima Knjigu i mudrost dali, i carstvo im veliko darovali"},{"SurahNumber":4,"VerseNumber":55,"Text":"i bilo ih je koji su u nju vjerovali, a bilo ih je koji su od nje odvraćali - njima je dovoljan Džehennem, oganj užareni"},{"SurahNumber":4,"VerseNumber":56,"Text":"One koji ne vjeruju u dokaze Naše Mi ćemo sigurno u vatru baciti; kad im se kože ispeku, zamijenićemo ih drugim kožama da osjete pravu patnju. Allah je, zaista silan i mudar"},{"SurahNumber":4,"VerseNumber":57,"Text":"A one koji vjeruju i čine dobra djela uvešćemo, sigurno, u Džennetske bašče, kroz koje će rijeke teći; u njima će vječno i zauvijek ostati, a u njima će čiste žene imati, i u debelu hladovinu ćemo ih uvesti"},{"SurahNumber":4,"VerseNumber":58,"Text":"Allah vam zapovijeda da odgovorne službe onima koji su ih dostojni povjeravate i kada ljudima sudite da pravično sudite. Uistinu je divan Allahov savjet! - A Allah doista sve čuje i vidi"},{"SurahNumber":4,"VerseNumber":59,"Text":"O vjernici, pokoravajte se Allahu i pokoravajte se Poslaniku i predstavnicima vašim. A ako se u nečemu ne slažete, obratite se Allahu i Poslaniku, ako vjerujete u Allaha i u onaj svijet; to vam je bolje i za vas rješenje ljepše"},{"SurahNumber":4,"VerseNumber":60,"Text":"Zar ne vidiš one koji tvrde da vjeruju u ono što se objavljuje tebi i u ono što je objavljeno prije tebe pa ipak žele da im se pred šejtanom sudi, a naređeno im je da ne vjeruju u njega. A šejtan želi da ih u veliku zabludu navede"},{"SurahNumber":4,"VerseNumber":61,"Text":"Kad im se kaže: \"Prihvatite ono što Allah objavljuje, i Poslanika!\" - vidiš licemjere kako se od tebe sasvim okreću"},{"SurahNumber":4,"VerseNumber":62,"Text":"A šta će tek biti kad ih, zbog djela ruku njihovih, pogodi kakva nesreća, pa ti dođu kunući se Allahovom: \"Mi smo samo htjeli da učinimo dobro i da bude sloge"},{"SurahNumber":4,"VerseNumber":63,"Text":"Allah dobro zna šta je u srcima njihovim, zato se ti ne obaziri na riječi njihove i posavjetuj ih, i reci im o njima ono što će ih dirnuti"},{"SurahNumber":4,"VerseNumber":64,"Text":"A Mi smo poslali svakog poslanika zato da bi mu se, prema Allahovom naređenju, pokoravali. A da oni koji su se sami prema sebi ogriješili dođu tebi i zamole Allaha da im oprosti, i da i Poslanik zamoli za njih, vidjeli bi da Allah zaista prima pokajanje i da je milostiv"},{"SurahNumber":4,"VerseNumber":65,"Text":"I tako Mi Gospodara tvoga, oni neće biti vjernici dok za sudiju u sporovima međusobnim tebe ne prihvate i da onda zbog presude tvoje u dušama svojim nimalo tegobe ne osjete i dok se sasvim ne pokore"},{"SurahNumber":4,"VerseNumber":66,"Text":"A da smo Mi njima naredili: \"Poubijajte se!\" - ili: \"Iselite se iz zavičaja svog!\" malo ko od njih bi to učinio. A kada bi oni onako kako im se savjetuje postupali, bilo bi im bolje i bili bi čvršći u vjeri"},{"SurahNumber":4,"VerseNumber":67,"Text":"i tada bismo im Mi, sigurno, veliku nagradu dali"},{"SurahNumber":4,"VerseNumber":68,"Text":"i na pravi put ih usmjerili"},{"SurahNumber":4,"VerseNumber":69,"Text":"Oni koji su poslušni Allahu i Poslaniku biće u društvu vjerovjesnika, i pravednika, i šehida, i dobrih ljudi, kojima je Allah milost Svoju darovao. A kako će oni divni drugovi biti"},{"SurahNumber":4,"VerseNumber":70,"Text":"Ta blagodat će od Allaha biti, a dovoljno je to što Allah sve zna"},{"SurahNumber":4,"VerseNumber":71,"Text":"O vjernici, budite oprezni i nastupajte ili u četama ili odjednom svi"},{"SurahNumber":4,"VerseNumber":72,"Text":"Među vama ima i takvih koji će sigurno oklijevati i koji će, ako doživite poraz, reći: \"Sam Allah mi je milost Svoju ukazao što s njima nisam bio"},{"SurahNumber":4,"VerseNumber":73,"Text":"A ako vam Allah da pobjedu, on će sigurno reći - kao da je između vas i Njega bilo nekakvo prijateljstvo -: \"Da sam, kojom srećom, s njima bio, veliki plijen bi dobio"},{"SurahNumber":4,"VerseNumber":74,"Text":"I neka se zato na Allahovu putu bore oni koji ne žale da žrtvuju život na ovom svijetu za onaj svijet. A onoga ko se bori na Allahovu putu, pa pogine ili pobijedi, Mi ćemo, sigurno, obilno nagraditi"},{"SurahNumber":4,"VerseNumber":75,"Text":"A zašto se vi ne biste borili na Allahovu putu za potlačene, za muškarce i žene i djecu, koji uzvikuju: \"Gospodaru naš, izbavi nas iz ovog grada, čiji su stanovnici nasilnici, i Ti nam odredi zaštitnika i Ti nam podaj onoga ko će nam pomoći"},{"SurahNumber":4,"VerseNumber":76,"Text":"Vjernici se bore na Allahovom putu, a nevjernici na šejtanovom. Zato se borite protiv šejtanovih štićenika, jer je šejtanovo lukavstvo zaista slabo"},{"SurahNumber":4,"VerseNumber":77,"Text":"Zar ne vidiš one kojima je rečeno: \"Dalje od boja, već molitvu obavljajte i milostinju dajite! A kada im bi propisana borba, odjednom se neki od njih pobojaše ljudi, kao što se Allaha boje, ili još više, i uzviknuše: \"Gospodaru naš, zašto si nam borbu propisao? Da si nas toga još neko vrijeme poštedio!\" Reci: \"Uživanje na ovom svijetu je kratko, a onaj svijet je bolji za one koji se grijeha klone; i nikome se od vas ni koliko trun jedan neće učiniti nepravda"},{"SurahNumber":4,"VerseNumber":78,"Text":"Ma gdje bili, stići će vas smrt, pa kad bili i u visokim kulama. ako ih stigne kakvo dobro, oni vele: \"Ovo je od Allaha!\" a snađe li ih kakvo zlo, govore: \"Ovo je zbog tebe!\" Reci: \"Sve je od Allaha!\" Pa šta je tim ljudima?! - oni kao da ne razumiju ono što im se govori"},{"SurahNumber":4,"VerseNumber":79,"Text":"Sreća koja ti se dogodi od Allaha je, a nesreću koja te zadesi sam si zaslužio. Mi smo te, kao poslanika, svim ljudima poslali, a Allah je dovoljan svjedok"},{"SurahNumber":4,"VerseNumber":80,"Text":"Onaj ko se pokorava Poslaniku pokorava se i Allahu; a onaj ko glavu okreće - pa, Mi te nismo poslali da im čuvar budeš"},{"SurahNumber":4,"VerseNumber":81,"Text":"Licemjeri govore: \"Pokoravamo se!\" a kada odu od tebe, onda neki od njih noću snuju nešto što je suprotno onome što ti govoriš, i Allah naredi da se ono što oni snuju pribilježi. Ti ih izbjegavaj i u Allaha se pouzdaj, jer Allah je dovoljan zaštitinik"},{"SurahNumber":4,"VerseNumber":82,"Text":"A zašto oni ne razmisle o Kur´anu? Da je on od nekog drugog, a ne od Allaha, sigurno bi u njemu našli mnoge protivrječnosti"},{"SurahNumber":4,"VerseNumber":83,"Text":"Kada saznaju za nešto važno, a tiče bezbjednosti ili opasnosti, oni to razglase. A da se oni s tim obrate Poslaniku ili predstavnicima svojim, saznali bi od njih ono što žele da saznaju. A da nije Allahove dobrote prema vama i milosti Njegove, i vi biste, osim malo vas, sigurno šejtana slijedili"},{"SurahNumber":4,"VerseNumber":84,"Text":"Zato se bori na Allahovu putu, pa makar sam bio, a podstiči i vjernike; Allah će zaustaviti silu onih koji ne vjeruju, Allah je jači i kazne Njegove su strožije"},{"SurahNumber":4,"VerseNumber":85,"Text":"Onaj ko se bude za dobro zalagao - biće i njemu udio u nagradi, a onaj ko se bude za zlo zauzimao - biće i njemu udio u kazni. - A Allah nad svim bdi"},{"SurahNumber":4,"VerseNumber":86,"Text":"Kada pozdravom pozdravljeni budete, ljepšim od njega otpozdravite, ili ga uzvratite, jer će Allah za sve obračun tražiti"},{"SurahNumber":4,"VerseNumber":87,"Text":"Allah će vas - nema drugog boga osim Njega - sigurno sabrati na Sudnjem danu, u to nema nimalo sumnje! A čije su riječi od Allahovih riječi istinitije"},{"SurahNumber":4,"VerseNumber":88,"Text":"Zašto se podvajate kada su u pitanju licemjeri koje je Allah vratio u nevjernike zbog postupaka njihovih! Zar želite da na pravi put uputite one koje je Allah u zabludi ostavio? A onoga koga Allah u zabludi ostavi - ti nikada nećeš na pravi put uputiti"},{"SurahNumber":4,"VerseNumber":89,"Text":"Oni bi jedva čekali da i vi budete nevjernici kao što su i oni nevjernici, pa da budete jednaki. Zato ih ne prihvatajte kao prijatelje dok se radi Allaha ne isele. A ako okrenu leđa, onda ih hvatajte i ubijate gdje god ih nađete, i nijednog od njih kao prijatelja i pomagača ne prihvatajte"},{"SurahNumber":4,"VerseNumber":90,"Text":"osim onih koji se sklone kod nekog plemena s kojim vi imate ugovor o nenapadanju, ili vam dođu, a teško im je da se bore protiv vas ili plemena svog. A da Allah hoće, okrenuo bi ih protiv vas i oni bi se, uistinu, protiv vas borili. Ako vas takvi ostave na miru i ne napadaju vas, i ako vam ponude mir, onda vam Allah ne daje nikakva prava protiv njih"},{"SurahNumber":4,"VerseNumber":91,"Text":"Vi ćete nailaziti i na one koji žele da budu bezbjedni i od vas i od naroda svog; kad god se pozovu da budu mnogobošci, vrate se u bezvjerstvo. Ako se oni ne okane vas i ne ponude vam mir i ako ne prestanu vojevati protiv vas, vi ih hvatajte i ubijajte gdje god ih stignete, puno pravo vam dajemo protiv njih"},{"SurahNumber":4,"VerseNumber":92,"Text":"Nezamislivo je da vjernik ubije vjernika, to se može dogoditi samo - nehotice. Onaj ko ubije vjernika nehotice - mora osloboditi ropstva jednog roba - vjernika i predati krvarinu porodici njegovoj; oslobođen je krvarine jedino ako oni oproste. Ako on pripada narodu koji vam je neprijatelj, a sam je vjernik, mora osloboditi ropstva jednog roba - vjernika; a ako pripada narodu s kojim ste u savezu, mora dati krvarinu porodici njegovoj i osloboditi ropstva jednog roba - vjernika. Ne nađe li, mora uzastopce postiti dva mjeseca da bi Allah primio pokajanje - a Allah sve zna i mudar je"},{"SurahNumber":4,"VerseNumber":93,"Text":"Onome ko hotimično ubije vjernika kazna će biti - Džehennem, u kome će vječno ostati; Allah će na njega gnjev Svoj spustiti i prokleće ga i patnju mu veliku pripremiti"},{"SurahNumber":4,"VerseNumber":94,"Text":"O vjernici, kada u boj krenete, na Allahovu putu, sve dobro ispitajte i onome ko vam nazove selam ne recite: \"Ti nisi vjernik!\" - kako biste se domogli ovozemaljskih dobara; ta u Allaha su mnoge dobiti! I vi ste prije bili kao oni, pa vam je Allah darovao milost Svoju; zato uvijek sve dobro ispitajte, a Allahu je, zaista, poznato ono što radite"},{"SurahNumber":4,"VerseNumber":95,"Text":"Vjernici koji se ne bore - osim onih koji su za borbu nesposobni - nisu jednaki onima koji se na Allahovu putu bore imecima svojim i životima svojim. One koji se budu borili ulažući imetke svoje i živote svoje Allah će odlikovati čitavim stepenom nad onima koji se ne budu borili, i On svima obećava lijepu nagradu. Allah će borcima, a ne onima koji se ne bore, dati veliku nagradu"},{"SurahNumber":4,"VerseNumber":96,"Text":"počasti od Sebe i oprost i milost. - Allah prašta i samilostan je"},{"SurahNumber":4,"VerseNumber":97,"Text":"Kad budu uzimali duše onima koji su se prema sebi ogriješili, meleki će upitati: \"Šta je bilo s vama?\" - \"Bili smo potlačeni na Zemlji\" - odgovoriće. - \"Zar Allahova Zemlja nije prostrana i zar se niste mogli nekud iseliti?\" - reći će meleki, i zato će njihovo prebivalište biti Džehennem, a užasno je on boravište"},{"SurahNumber":4,"VerseNumber":98,"Text":"Samo nemoćnim muškarcima, i ženama, i djeci, koji nisu bili dovoljno snalažljivi i nisu znali puta"},{"SurahNumber":4,"VerseNumber":99,"Text":"Allah će, ima nade, oprostiti jer Allah briše grijehe i prašta"},{"SurahNumber":4,"VerseNumber":100,"Text":"Onaj ko se iseli Allaha radi naći će na Zemlji mnogo mjesta, uprkos svojih neprijatelja, i slobodu. A onome ko napusti svoj rodni kraj radi Allaha i Poslanika Njegova, pa ga stigne smrt, nagrada od Allaha njemu je sigurna. - A Allah mnogo prašta i milostiv je"},{"SurahNumber":4,"VerseNumber":101,"Text":"Nije vam grijeh da molitvu na putovanju skratite, i kada se bojite da će vam nevjernici neko zlo nanijeti. Nevjernici su vam, doista, otvoreni neprijatelji"},{"SurahNumber":4,"VerseNumber":102,"Text":"Kada ti budeš među njima i kad odlučiš da zajedno sa njima obaviš molitvu, neka jedni s tobom molitvu obavljaju i neka svoje oružje uzmu; i dok budete obavljali molitvu, neka drugi budu iza vas, a onda neka dođu oni koji još nisu obavili molitvu, pa neka i oni obave molitvu s tobom, ali neka drže oružje svoje i neka budu oprezni. Nevjernici bi jedva dočekali da oslabi pažnja vaša prema oružju i oruđu vašem, pa svi odjednom na vas navale. A ako vam bude smetala kiša ili ako bolesni budete, nije vam grijeh da oružje svoje odložite, samo oprezni budite. Allah je nevjernicima pripremio sramnu patnju"},{"SurahNumber":4,"VerseNumber":103,"Text":"A kada molitvu završite, Allaha spominjite, i stojeći, i sjedeći, i ležeći. A u bezbjednosti obavljajte molitvu u potpunosti, jer vjernicima je propisano da u određeno vrijeme molitvu obavljaju"},{"SurahNumber":4,"VerseNumber":104,"Text":"Nemojte malaksati tražeći neprijatelja; ako vi trpite bol, trpe i oni bol kao i vi, a vi se još od Allaha nadate onome čemu se oni ne nadaju. - A Allah sve zna i mudar je"},{"SurahNumber":4,"VerseNumber":105,"Text":"Mi tebi objavljujemo Knjigu, samu istinu, da ljudima sudiš onako kako ti Allah objavljuje. I ne budi branilac varalicama"},{"SurahNumber":4,"VerseNumber":106,"Text":"i zamoli oprost od Allaha, - Allah, uistinu, prašta i samilostan je"},{"SurahNumber":4,"VerseNumber":107,"Text":"I ne brani one koji su u dušama svojim podmukli, jer Allah nikako ne voli onoga ko je podmukao, grješnik"},{"SurahNumber":4,"VerseNumber":108,"Text":"Oni se kriju od ljudi, ali se ne mogu sakriti od Allaha, a On je s njima i kad noću smišljaju riječi kojima On nije zadovoljan; Allah dobro zna sve ono što oni rade"},{"SurahNumber":4,"VerseNumber":109,"Text":"Eto, vi ih branite na ovom svijetu, a ko će ih pred Allahom na Sudnjem danu braniti, ili ko će im zastupnik biti"},{"SurahNumber":4,"VerseNumber":110,"Text":"Onaj ko kakvo zlo učini ili se prema sebi ogriješi, pa poslije zamoli Allaha da mu oprosti - naći će da Allah prašta i da je milostiv"},{"SurahNumber":4,"VerseNumber":111,"Text":"Onaj ko grijeh uradi - na svoju štetu ga je uradio. - A Allah sve zna i mudar je"},{"SurahNumber":4,"VerseNumber":112,"Text":"A onaj ko kakav prijestup ili grijeh počini pa time nedužna čovjeka potvori - natovario je na sebe i kletvu i grijeh očiti"},{"SurahNumber":4,"VerseNumber":113,"Text":"Da nije Allahove dobrote i Njegove milosti prema tebi, - neki pojedinci njihovi su bili naumili da te prevare - ali su samo sebe prevarili, a tebi nisu nimalo naudili. Tebi Allah objavljuje Knjigu i mudrost i uči te onome što nisi znao; velika je Allahova blagodat prema tebi"},{"SurahNumber":4,"VerseNumber":114,"Text":"Nema kakva dobra u mnogim njihovim tajnim razgovorima, osim kada traže da se milostinja udjeljuje ili da se dobra djela čine ili da se uspostavlja sloga među ljudima. A ko to čini iz želje da Allahovu naklonost stekne Mi ćemo mu, sigurno, veliku nagradu dati"},{"SurahNumber":4,"VerseNumber":115,"Text":"Onoga ko se suprostavi Poslaniku, a poznat mu je pravi put, i koji pođe putem koji nije put vjernika, pustićemo da čini šta hoće, i bacićemo ga u Džehennem, - a užasno je on boravište"},{"SurahNumber":4,"VerseNumber":116,"Text":"Allah sigurno neće oprostiti da Njemu druge smatraju ravnim, a oprostiće kome hoće ono što je manje od toga. A daleko je zalutao onaj ko smatra da je Allahu neko ravan"},{"SurahNumber":4,"VerseNumber":117,"Text":"Oni se mimo Allah ženskim kumirima klanjaju, a ne klanjaju se drugom do šejtanu-prkosniku"},{"SurahNumber":4,"VerseNumber":118,"Text":"prokleo ga Allah! A on je rekao: \"Ja ću se sigurno potruditi da preotmem za sebe određen broj Tvojih robova"},{"SurahNumber":4,"VerseNumber":119,"Text":"i navodiću ih, sigurno, na stranputice, i primamljivaću ih, sigurno, lažnim nadama, i sigurno ću im zapovijediti, pa će stoci uši rezati, i sigurno ću im narediti, pa će stvorenja Allahova mijenjati!\" A onaj ko za zaštitnika šejtana prihvati, a ne Allaha, doista će propasti"},{"SurahNumber":4,"VerseNumber":120,"Text":"On im obećava i primaljuje ih lažnim nadama, a ono što im šejtan obeća samo je obmana"},{"SurahNumber":4,"VerseNumber":121,"Text":"Njihovo prebivalište biće Džehennem i oni iz njega neće naći spasa"},{"SurahNumber":4,"VerseNumber":122,"Text":"One koje vjeruju i čine dobra djela uvešćemo u Džennetske bašče kroz koje će rijeke teći, u kojima će vječno i zauvijek ostati, - Allahovo je istinito obećanje, a čije su riječi od Allahovih istinitije"},{"SurahNumber":4,"VerseNumber":123,"Text":"To neće biti ni po vašim željama ni po željama sljedbenika Knjige; onaj ko radi zlo biće kažnjen za to i neće naći, osim Allaha, ni zaštitnika ni pomagača"},{"SurahNumber":4,"VerseNumber":124,"Text":"a onaj ko čini dobro, bio muškarac ili žena, a vjernik je, - ući će u Džennet i neće mu se učiniti ni koliko trun jedan nepravda"},{"SurahNumber":4,"VerseNumber":125,"Text":"Ko je bolje vjere od onoga koji se iskreno preda Allahu, čineći još i dobra djela, i koji slijedi vjeru Ibrahimovu, vjeru pravu? - A Ibrahima je Allah uzeo za prijatelja"},{"SurahNumber":4,"VerseNumber":126,"Text":"Allahovo je ono što je na nebesima i ono što je na Zemlji; i Allah sve zna"},{"SurahNumber":4,"VerseNumber":127,"Text":"Oni traže od tebe propise o ženama. Reci: \"Allah će vam objasniti propise o njima - nešto vam je već kazao u Knjizi o ženama-sirotama, kojima uskraćujete ono što im je propisano a ne želite da se njima oženite, i o nejakoj djeci, i o tome da sa siročadi treba da pravedno postupite. A Allah sigurno zna za dobro koje učinite"},{"SurahNumber":4,"VerseNumber":128,"Text":"Ako se naka žena plaši da će joj muž početi joguniti ili da će je zanemariti, onda se oni neće ogriješiti ako se nagode, - a nagodba je najbolji način -, ta ljudi su stvoreni lakomi! I ako vi budete lijepo postupali i Allaha se bojali - pa, Allah dobro zna ono što radite"},{"SurahNumber":4,"VerseNumber":129,"Text":"Vi ne možete potpuno jednako postupati prema ženama svojim ma koliko to željeli, ali ne dopustite sebi takvu naklonost, pa da jednu ostavite u neizvijesnosti. I ako vi budete odnose popravili i nasilja se klonili, - pa, Allah će, zaista, oprostiti i samilostan biti"},{"SurahNumber":4,"VerseNumber":130,"Text":"A ako se njih dvoje ipak rastave, Allah će ih, iz obilja Svoga, neovisnim učiniti; - Allah je neizmjerno dobar i mudar"},{"SurahNumber":4,"VerseNumber":131,"Text":"Allahovo je ono što je na nebesima i ono što je na Zemlji. Mi smo onima kojima je data Knjiga prije vas, a i vama, već zapovjedili da se bojite Allaha. A ako ne budete vjerovali, - pa, uistinu, Allahovo je ono što je na nebesima i ono što je na Zemlji, Allah nije ni o kome ovisan i On je hvale dostojan"},{"SurahNumber":4,"VerseNumber":132,"Text":"Allahovo je ono što je na nebesima i ono što je na Zemlji, i Allah je kao Gospodar dovoljan"},{"SurahNumber":4,"VerseNumber":133,"Text":"Ako On hoće, vas će ukloniti, o ljudi! A druge dovesti; On je kadar da to učini"},{"SurahNumber":4,"VerseNumber":134,"Text":"Onaj ko želi nagradu na ovom svijetu - pa, u Allaha je nagrada i ovoga i onoga svijeta, - a Allah sve čuje i sve vidi"},{"SurahNumber":4,"VerseNumber":135,"Text":"O vjernici, budite uvijek pravedni, svjedočite Allaha radi, pa i na svoju štetu ili na štetu roditelja i rođaka, bio on bogat ili siromašan, ta Allahovo je da se brine o njima! Zato ne slijedite strasti - kako ne biste bili nepravedni. A ako budete krivo svjedočili ili svjedočenje izbjegavali, - pa, Allah zaista zna ono što radite"},{"SurahNumber":4,"VerseNumber":136,"Text":"O vjernici, vjerujte u Allaha, i Poslanika Njegova, i u Knjigu koju On Svome Poslaniku objavljuje, i u Knjigu koju je objavio prije. A onaj ko ne bude vjerovao u Allaha, i u meleke Njegove, i u knjige Njegove, i u poslanike Njegove, i u onaj svijet - daleko je zalutao"},{"SurahNumber":4,"VerseNumber":137,"Text":"Onima koji su bili vjernici, i zatim postali nevjernici, pa opet postali vjernici i ponovo postali nevjernici, i pojačli nevjerovanje, Allah doista neće oprostiti i neće ih na pravi put izvesti"},{"SurahNumber":4,"VerseNumber":138,"Text":"Bolnu patnju navijesti licemjerima"},{"SurahNumber":4,"VerseNumber":139,"Text":"koji prijateljuju sa nevjernicima, a ne s vjernicima! Zar kod njih traže snagu, a sva snaga pripada samo Allahu"},{"SurahNumber":4,"VerseNumber":140,"Text":"On vam je već u Knjizi objavio: kad čujete da Allahove riječi poriču i da im se izruguju, ne sjedite s onima koji to čine dok ne stupe u drugi razgovor, inače, bićete kao i oni. Allah će sigurno zajedno sastaviti u Džehennemu licemjere i nevjernike"},{"SurahNumber":4,"VerseNumber":141,"Text":"one koji iščekuju šta će biti s vama: pa ako vam Allah daruje pobjedu, oni reknu: \"Zar nismo bili uz vas?\" a ako sreća posluži nevjernike, onda govore njima: \"Zar vas nismo mogli pobijediti i zar vas nismo odbranili od vjernika?\" Na Sudnjem danu Allah će vam svima presuditi! A Allah neće dati priliku nevjernicima da unište vjernike"},{"SurahNumber":4,"VerseNumber":142,"Text":"Licemjeri misle da će Allaha prevariti, i On će ih za varanje njihovo kazniti. Kada ustaju da molitvu obave, lijeno se dižu, i samo zato da bi se pokazli pred svijetom, a Allaha gotovo da i ne spomenu"},{"SurahNumber":4,"VerseNumber":143,"Text":"neodlučni su kome će se privoljeti, da li ovima ili onima. A onoga koga Allah u zabludi ostavi - ti nećeš naći načina da ga na pravi put uputiš"},{"SurahNumber":4,"VerseNumber":144,"Text":"O vjernici, ne prijateljujte sa nevjernicima umjesto s vjernicima! Zar hoćete da pružite Allahu očigledan dokaz protiv sebe"},{"SurahNumber":4,"VerseNumber":145,"Text":"Licemjeri će na samom dnu Džehennema biti i ti im nećeš zaštitnika naći"},{"SurahNumber":4,"VerseNumber":146,"Text":"ali oni koji se pokaju i poprave i koji čvrsto Allaha prihvate i vjeru svoju u Allaha iskreno ispolje, biće s vjernicima, a Allah će sigurno vjernicima veliku nagradu dati"},{"SurahNumber":4,"VerseNumber":147,"Text":"Zašto bi vas Allah kažnjavao ako budete zahvaljivali i vjerovali? Allah je blagodaran i sveznajući"}]}