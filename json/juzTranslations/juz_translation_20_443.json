{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":27,"VerseNumber":56,"Text":"Єдина відповідь його народу була така: «Виженіть рід Люта з вашого селища! Воістину, вони вважають себе пречистими!»"},{"SurahNumber":27,"VerseNumber":57,"Text":"Ми врятували його та його родину, окрім дружини. Ми призначили їй лишитися позаду"},{"SurahNumber":27,"VerseNumber":58,"Text":"Ми зіслали на них дощ. Яким поганим був цей дощ для тих, кого застерігали"},{"SurahNumber":27,"VerseNumber":59,"Text":"Скажи: «Хвала Аллагу! Мир Його обраним рабам! Аллаг кращий чи ті, кому вони поклоняються замість Нього?»"},{"SurahNumber":27,"VerseNumber":60,"Text":"Хто створив небеса і землю та пролив вам із неба воду? Нею Ми вирощуємо прекрасні сади. Ви б не спромоглися виростити там дерев. То чи є крім Аллага інший бог? Та ж ні, але вони — люди, які відхиляються.[CCXCVII]"},{"SurahNumber":27,"VerseNumber":61,"Text":"Хто зробив землю житлом, створив з її тріщин ріки, поставив на ній міцні гори та встановив перепону між двома водоймами? То чи є крім Аллага інший бог? Та ж ні, більшість із них не знає"},{"SurahNumber":27,"VerseNumber":62,"Text":"Хто відповідає на благання нужденного, коли той кличе Його, Хто відвертає зло й робить вас намісниками на землі? То чи є крім Аллага інший бог? Мало ви замислюєтесь"},{"SurahNumber":27,"VerseNumber":63,"Text":"Хто вказує вам шлях у темряві суші й моря, Хто відсилає вітри добрими вісниками Своєї милості? То чи є крім Аллага інший бог? Він вищий від того, що ви додаєте Йому в поклонінні"},{"SurahNumber":27,"VerseNumber":64,"Text":"Хто створює творіння вперше, а потім повторює його? Хто дарує вам наділ із небес і землі? То чи є крім Аллага інший бог? Скажи: «Наведіть ваш доказ, якщо ви правдиві!»[CCXCVIII]"},{"SurahNumber":27,"VerseNumber":65,"Text":"Скажи: «Ніхто на небесах і на землі не знає потаємного, крім Аллага! Вони навіть не знають, коли воскреснуть!»"},{"SurahNumber":27,"VerseNumber":66,"Text":"Але вони не знають і про наступне життя. Вони мають сумніви щодо нього, навіть сліпі до нього![CCXCIX]"},{"SurahNumber":27,"VerseNumber":67,"Text":"Говорять ті, які не вірують: «Невже ми й наші батьки, ставши прахом, знову вийдемо [з могил]"},{"SurahNumber":27,"VerseNumber":68,"Text":"І нам, і нашим батькам уже обіцяли це раніше. Та це тільки казки давніх народів!»"},{"SurahNumber":27,"VerseNumber":69,"Text":"Скажи: «Йдіть землею та погляньте, яким був кінець грішників!»"},{"SurahNumber":27,"VerseNumber":70,"Text":"Тож, не сумуй через них і не переживай через їхні хитрощі"},{"SurahNumber":27,"VerseNumber":71,"Text":"Вони запитують: «Коли ж прийде обіцяне, якщо ви правдиві?»"},{"SurahNumber":27,"VerseNumber":72,"Text":"Скажи: «Можливо, те, що ви намагаєтеся прискорити, вже поблизу вас!»"},{"SurahNumber":27,"VerseNumber":73,"Text":"Воістину, твій Господь ласкавий до людей, але більшість із них не дякує"},{"SurahNumber":27,"VerseNumber":74,"Text":"Воістину, твій Господь знає, що приховано в їхніх серцях і що вони відкривають"},{"SurahNumber":27,"VerseNumber":75,"Text":"На небесах і на землі немає такого потаємного, якого б не було в ясному Писанні"},{"SurahNumber":27,"VerseNumber":76,"Text":"Воістину, цей Коран розповідає синам Ісраїля більшість того, про що вони сперечаються"},{"SurahNumber":27,"VerseNumber":77,"Text":"Воістину, це — прямий шлях і милість для віруючих"},{"SurahNumber":27,"VerseNumber":78,"Text":"Воістину, твій Господь розсудить між ними Своїм судом. А Він — Всемогутній, Знаючий"},{"SurahNumber":27,"VerseNumber":79,"Text":"Покладайся на Аллага! Воістину, ти йдеш шляхом явної істини"},{"SurahNumber":27,"VerseNumber":80,"Text":"Воістину, ти не змусиш мертвих чути, а глухих не змусиш почути заклик, якщо вони відвертаються"},{"SurahNumber":27,"VerseNumber":81,"Text":"Ти не виведеш сліпих із омани. Ти можеш змусити чути тільки тих, хто вірує в Наші знамення й відданий [Нам]"},{"SurahNumber":27,"VerseNumber":82,"Text":"Коли над ними звершиться слово, Ми виведемо до них із землі тварину. Вона скаже їм, що люди не були впевнені в Наших знаменнях.[CCC]"},{"SurahNumber":27,"VerseNumber":83,"Text":"Того Дня Ми зберемо з кожного народу натовп тих, які вважали за брехню Наші знамення, і їх підганятимуть"},{"SurahNumber":27,"VerseNumber":84,"Text":"Коли вони прийдуть, Він скаже: «Невже ви вважали Мої знамення за брехню, не осягнувши їх знанням? Що ж ви накоїли?»"},{"SurahNumber":27,"VerseNumber":85,"Text":"Слово звершиться над ними за те, що вони чинять несправедливість, і вони не розмовлятимуть"},{"SurahNumber":27,"VerseNumber":86,"Text":"Хіба вони не бачили, що Ми зробили ніч для вашого відпочинку, а день — часом світла? Воістину, в цьому — знамення для віруючих людей"},{"SurahNumber":27,"VerseNumber":87,"Text":"Того Дня засурмлять у ріг, і вжахнуться всі, хто на небесах і на землі, крім тих, кого побажав обрати Аллаг! Усі слухняно постануть перед Ним"},{"SurahNumber":27,"VerseNumber":88,"Text":"Ти побачиш, що гори, які ти вважав непорушними, почнуть рухатися, наче хмари. Таке творіння Аллага, Який зробив досконалою кожну річ. Воістину, Йому відомо те, що ви робите"},{"SurahNumber":27,"VerseNumber":89,"Text":"І хто прийде з добрим вчинком, той матиме краще за нього. Того Дня вони будуть убезпеченні від жаху"},{"SurahNumber":27,"VerseNumber":90,"Text":"А хто прийде з поганим вчинком, тих кинуть у вогонь долілиць: «Чи не платять вам лише за те, що ви робили?»"},{"SurahNumber":27,"VerseNumber":91,"Text":"«Мені наказано тільки поклонятися Господу цього міста, Який зробив його забороненим. Йому належить кожна річ! І мені наказано бути відданим [Йому]"},{"SurahNumber":27,"VerseNumber":92,"Text":"й читати Коран. Хто йде прямим шляхом, іде ним лише для себе». А тому, хто збився зі шляху, скажи: «Я тільки застерігач!»"},{"SurahNumber":27,"VerseNumber":93,"Text":"Скажи: «Хвала Аллагу! Він покаже вам Свої знамення, й ви впізнаєте їх. А Господь твій не оминає того, що ви робите!»"},{"SurahNumber":28,"VerseNumber":1,"Text":"Та. Сін. Мім"},{"SurahNumber":28,"VerseNumber":2,"Text":"Це — знамення ясного Писання"},{"SurahNumber":28,"VerseNumber":3,"Text":"Ми в істині прочитаємо тобі розповідь про Мусу й Фірауна — для віруючих людей"},{"SurahNumber":28,"VerseNumber":4,"Text":"Воістину, Фіраун вивищився на землі й розділяв її жителів на групи. Одну з них він ослабляв, убивав їхніх синів і залишав живими їхніх жінок. Воістину, він був одним із тих, хто поширював безчестя на землі"},{"SurahNumber":28,"VerseNumber":5,"Text":"Ми побажали виявити милість до тих, які були ослаблені на землі, зробити їх провідниками й спадкоємцями"},{"SurahNumber":28,"VerseNumber":6,"Text":"утвердити їх на землі й показати Фірауну, Гаману та їхньому війську те, чого вони стереглися"},{"SurahNumber":28,"VerseNumber":7,"Text":"Ми відкрили матері Муси: «Годуй його своїм молоком. А коли боятимешся за нього, то кинь його в ріку. Не бійся та не сумуй, Ми повернемо його тобі й зробимо одним із посланців!»"},{"SurahNumber":28,"VerseNumber":8,"Text":"Родина Фірауна підібрала його, щоб він став для них ворогом і печаллю. Воістину, Фіраун, Гаман та їхнє військо були грішниками"},{"SurahNumber":28,"VerseNumber":9,"Text":"Дружина Фірауна сказала: «Насолода моїх і твоїх очей! Не вбивайте його! Можливо, він принесе нам користь або ми візьмемо його за сина». Вони ні про що не здогадувалися"},{"SurahNumber":28,"VerseNumber":10,"Text":"Серце матері Муси спорожніло. Вона була готова відкритися, але Ми укріпили її серце, щоб вона була віруючою.[CCCI]"},{"SurahNumber":28,"VerseNumber":11,"Text":"Вона сказала сестрі Муси: «Йди за ним!» Та спостерігала за ним здалеку, а вони ні про що не здогадувалися"},{"SurahNumber":28,"VerseNumber":12,"Text":"Раніше Ми не дозволили йому мати годувальниць, тож вона сказала: «Чи не показати вам родину, яка дбатиме про нього для вас і бажатиме йому добра?»"},{"SurahNumber":28,"VerseNumber":13,"Text":"Так Ми повернули його матері, щоб утішити очі її, щоб вона не сумувала й знала, що обіцянка Аллага правдива! Але більшість із них не знає"},{"SurahNumber":28,"VerseNumber":14,"Text":"Коли він досягнув повноліття й зрілості, Ми дарували йому мудрість і знання. Так Ми винагороджуємо праведників"},{"SurahNumber":28,"VerseNumber":15,"Text":"Якось він увійшов до міста, коли його жителі були неуважними. Там він побачив двох чоловіків, які билися. Один був із його народу, а другий був ворогом. Чоловік із його народу попросив допомоги проти ворога, й Муса вдарив того кулаком і вбив. Він сказав: «Це — один із вчинків шайтана! Воістину, він явний ворог, який збиває зі шляху!»[CCCII]"},{"SurahNumber":28,"VerseNumber":16,"Text":"Він сказав: «Господи! Я був несправедливим до себе. Прости мене!» Він простив його, бо Він — Прощаючий, Милосердний"},{"SurahNumber":28,"VerseNumber":17,"Text":"Він сказав: «Господи! За милість, яку Ти виявив до мене, я ніколи не буду допомагати злочинцям!»"},{"SurahNumber":28,"VerseNumber":18,"Text":"Він увійшов до міста зранку, озираючись, з острахом. І раптом той, хто просив допомоги напередодні, знову попросив допомогти. Але Муса сказав йому: «Ти справді заблукав!»"},{"SurahNumber":28,"VerseNumber":19,"Text":"Коли він хотів схопити того, хто був їхнім ворогом, той сказав: «О Мусо! Невже ти хочеш вбити мене так, як учора вбив іншу людину? Ти хочеш стати тираном на землі й не хочеш бути тим, хто робить добро?»"},{"SurahNumber":28,"VerseNumber":20,"Text":"З околиць міста, поспішаючи, прибіг чоловік. Він сказав: «О Мусо! Наближені [до Фірауна] змовляються вбити тебе! Тікай звідси! Я бажаю тобі добра!»"},{"SurahNumber":28,"VerseNumber":21,"Text":"Муса пішов звідти, озираючись з острахом, і сказав: «Господи! Врятуй мене він несправедливих людей!»"},{"SurahNumber":28,"VerseNumber":22,"Text":"Рушивши в бік Мад’яну, він сказав: «Можливо, Господь вкаже мені правильний шлях!»"},{"SurahNumber":28,"VerseNumber":23,"Text":"Коли він прийшов до колодязя в Мад’яні, то побачив там групу людей, які напували худобу, й двох жінок, які відганяли стадо. [Муса] запитав: «Що з вами?» Ті відповіли: «Ми не можемо напувати худобу, доки не підуть інші пастухи. А наш батько вже дуже старий!»"},{"SurahNumber":28,"VerseNumber":24,"Text":"Він напоїв для них худобу, а потім відійшов у затінок і сказав: «Господи! Я потребую будь-якого блага, яке Ти можеш зіслати мені!»"},{"SurahNumber":28,"VerseNumber":25,"Text":"І ось до нього сором’язливо підійшла одна з двох жінок і сказала: «Мій батько кличе тебе, щоб віддячити за те, що ти напоїв худобу». І коли він пішов і розповів свою історію, той сказав: «Не бійся! Ти врятувався від несправедливих людей!»"},{"SurahNumber":28,"VerseNumber":26,"Text":"Одна з двох жінок сказала: «Батьку наш! Найми його для роботи! Воістину, найкращим, кого ти наймеш, буде сильна й гідна довіри людина!»"},{"SurahNumber":28,"VerseNumber":27,"Text":"Той відповів: «Я хочу одружити тебе з однією зі своїх доньок за умови, що ти наймешся до мене на вісім років. А якщо ти відпрацюєш усі десять, то це залежатиме тільки від твого бажання. Я не хочу обтяжувати тебе. Ти побачиш, якщо побажає Аллаг, що я — один із праведників!»"},{"SurahNumber":28,"VerseNumber":28,"Text":"[Муса] сказав: «Нехай так і буде між нами! Який би з двох термінів я не відбув, нехай мене не силують. Аллаг — Поручитель того, що ми говоримо!»"},{"SurahNumber":28,"VerseNumber":29,"Text":"Коли Муса відбув термін і вирушив із родиною в дорогу, він помітив на схилі гори вогонь і сказав: «Зачекайте тут, я помітив вогонь! Я принесу вам звідти якусь звістку чи палаючу головню, щоб ви могли зігрітися»"},{"SurahNumber":28,"VerseNumber":30,"Text":"Коли він підійшов туди, його покликали з правого боку долини, з благословенного місця, де росло дерево: «О Мусо! Воістину, Я — Аллаг, Господь світів"},{"SurahNumber":28,"VerseNumber":31,"Text":"Кинь свою палицю!» Коли той побачив, що вона звивається, наче змія, то кинувся назад і не повернувся. «О Мусо! Повернись і не бійся, бо ти в безпеці"},{"SurahNumber":28,"VerseNumber":32,"Text":"Поклади свою руку за пазуху і знайдеш її чистою, без жодних плям! Притисни руку до себе, щоб не мати страху. Це — два докази від Господа твого для Фірауна та його наближених. Воістину, вони — нечестиві люди!»"},{"SurahNumber":28,"VerseNumber":33,"Text":"Той сказав: «Господи! Я вбив одного з них і боюся, що вони вб’ють мене"},{"SurahNumber":28,"VerseNumber":34,"Text":"А мій брат, Гарун, красномовніший за мене. Відішли його разом зі мною як помічника, який підтвердить мої слова. Я боюся, що вони вважатимуть мене за брехуна!»"},{"SurahNumber":28,"VerseNumber":35,"Text":"Аллаг сказав: «Ми зміцнимо твою правицю твоїм братом і даруємо вам обом доказ, тож вони не зможуть завдати вам шкоди. З Нашими знаменнями переможете й ви, й ваші послідовники!»[CCCIII]"},{"SurahNumber":28,"VerseNumber":36,"Text":"Коли Муса прийшов із Нашими ясними знаменнями, йому сказали: «Це тільки вигадане чаклунство! Ми не чули такого від наших прабатьків!»"},{"SurahNumber":28,"VerseNumber":37,"Text":"Муса сказав: «Мій Господь краще знає, хто прийшов із вказівкою прямого шляху від Нього й хто матиме успіх у наступному житті. Воістину, нечестиві не матимуть успіху!»"},{"SurahNumber":28,"VerseNumber":38,"Text":"Фіраун сказав: «О наближені! Я не знаю для вас іншого бога, крім мене. Гамане, розпали для мене вогонь над глиною та зроби для мене вежу, щоб я міг піднятися до бога Муси. Але я, воістину, думаю, що він — один із брехунів!»"},{"SurahNumber":28,"VerseNumber":39,"Text":"Він та його військо вивищувалися на землі без жодного права. Вони думали, що не повернуться до Нас"},{"SurahNumber":28,"VerseNumber":40,"Text":"Ми схопили його разом із військом і втопили в морі. Подивись, яким був кінець нечестивих"},{"SurahNumber":28,"VerseNumber":41,"Text":"Ми зробили їх провідниками, які кличуть у вогонь. Не допоможуть їм у День Воскресіння"},{"SurahNumber":28,"VerseNumber":42,"Text":"Ми зробили так, щоб прокляття переслідувало їх у цьому світі, а в День Воскресіння вони будуть серед віддалених![CCCIV]"},{"SurahNumber":28,"VerseNumber":43,"Text":"Знищивши перші покоління, Ми дарували Мусі Писання як ясні настанови для людей, прямий шлях і милість — можливо, вони замисляться"},{"SurahNumber":28,"VerseNumber":44,"Text":"Тебе не було на західному схилі гори, коли Ми встановили для Муси Наш наказ, і тебе не було серед свідків цього"},{"SurahNumber":28,"VerseNumber":45,"Text":"Але Ми створили інші покоління. Довго тривав їхній строк! Тебе не було серед жителів Мад’яну, коли Ми читали їм Наші знамення, але там були посланці"},{"SurahNumber":28,"VerseNumber":46,"Text":"Тебе не було на схилі гори, коли Ми закликали, але це — милість від Господа твого, щоб ти застерігав народ, до якого раніше не приходив застерігач — можливо, вони замисляться"},{"SurahNumber":28,"VerseNumber":47,"Text":"Якби так не було, а їх спіткало лихо за те, що вони приготували своїми руками, то вони б сказали: «Господи наш! Чому Ти не відіслав до нас посланця, щоб ми пішли за Твоїми знаменнями й були б одними з віруючих?»"},{"SurahNumber":28,"VerseNumber":48,"Text":"Коли до них прийшла істина від Нас, то вони сказали: «Чому йому не дано те, що дано Мусі?» Хіба вони не виявили невір’я до того, що було дано Мусі раніше? Вони говорять: «Два чаклунства, які підтримують одне одного!» І ще говорять: «Ми не віруємо в це все!»[CCCV]"},{"SurahNumber":28,"VerseNumber":49,"Text":"Скажи: «Якщо ви правдиві, то принесіть таке писання від Аллага, яке буде правильніше за ці два — тоді я піду за ним!»"},{"SurahNumber":28,"VerseNumber":50,"Text":"А якщо вони не дадуть тобі відповіді, то знай, що вони лише йдуть за своїми пристрастями. А хто заблукав сильніше за того, хто йде за своїми пристрастями без жодного дороговказу від Аллага? Воістину, Аллаг не веде прямим шляхом несправедливих людей"},{"SurahNumber":28,"VerseNumber":51,"Text":"Ми донесли до них слово, щоб вони могли замислитися"},{"SurahNumber":28,"VerseNumber":52,"Text":"Ті, кому Ми дарували Писання раніше, вірують у нього.[CCCVI]"},{"SurahNumber":28,"VerseNumber":53,"Text":"Коли їм читають його, то вони говорять: «Ми увірували в нього. Це — істина від Господа нашого! Ми ще раніше були віддані [Йому]!»"},{"SurahNumber":28,"VerseNumber":54,"Text":"За своє терпіння вони отримають подвійну винагороду. Вони відвертають зло добром і жертвують із того, чим Ми наділили їх"},{"SurahNumber":28,"VerseNumber":55,"Text":"Коли вони чують марні розмови, то відвертаються від них і говорять: «Нам — наші вчинки, а вам — ваші вчинки. Мир вам! Ми не бажаємо йти шляхом невігласів!»[CCCVII]"},{"SurahNumber":28,"VerseNumber":56,"Text":"Воістину, ти не зможеш вказати прямий шлях тим, кого любиш, та Аллаг веде прямим шляхом, кого побажає. І Він краще знає тих, хто йде прямим шляхом"},{"SurahNumber":28,"VerseNumber":57,"Text":"Вони сказали: «Якщо ми підемо твоїм прямим шляхом разом із тобою, то нас виженуть із нашої землі!» Хіба Ми не закріпили за ними безпечної святині, куди приносять плоди різного виду як наділ від Нас? Але ж більшість із них не знає"},{"SurahNumber":28,"VerseNumber":58,"Text":"Скільки селищ, які тішилися своїми земними багатствами, Ми винищили! Ось їхні житла, в яких після них майже ніхто не живе. Це все успадкували Ми"},{"SurahNumber":28,"VerseNumber":59,"Text":"Твій Господь не знищував жодного селища, доки не відсилав у головне з них посланця, який читав їм Наші знамення. І Ми не знищували селища, якщо його жителі не були несправедливими"},{"SurahNumber":28,"VerseNumber":60,"Text":"Усе, що вам дано — насолода земного життя та його прикраси. Те, що в Аллага — краще й довговічніше! Невже ви не розумієте"},{"SurahNumber":28,"VerseNumber":61,"Text":"Невже той, кому Ми дали прекрасну обіцянку, з якою він зустрінеться, подібний до того, кому Ми дозволили насолоджуватися благами земного життя та кого в День Воскресіння буде покарано"},{"SurahNumber":28,"VerseNumber":62,"Text":"Того Дня Він покличе їх і запитає: «Де ж ті, рівні Мені, яких ви вигадували?»"},{"SurahNumber":28,"VerseNumber":63,"Text":"Скажуть ті, над ким справдилося слово: «Господи наш! Ось ті, кого ми збили зі шляху. Ми збили зі шляху їх так, як раніше збилися самі! Ми зрікаємося їх перед Тобою. Вони поклонялися не нам!»"},{"SurahNumber":28,"VerseNumber":64,"Text":"І скажуть: «Кличте своїх спільників-ідолів!» Вони покличуть їх, але не почують відповіді й побачать кару. Якби вони йшли прямим шляхом"},{"SurahNumber":28,"VerseNumber":65,"Text":"Того Дня Він покличе їх і запитає: «Що ви відповіли посланцям?»"},{"SurahNumber":28,"VerseNumber":66,"Text":"Того Дня всі звістки буде приховано від них і вони не зможуть розпитати одне одного"},{"SurahNumber":28,"VerseNumber":67,"Text":"А той, хто покаявся та робив добро, можливо, матиме успіх"},{"SurahNumber":28,"VerseNumber":68,"Text":"Твій Господь творить, що побажає, та обирає, але вони не мають вибору. Пречистий Аллаг і Вищий від того, що додають Йому в поклонінні![CCCVIII]"},{"SurahNumber":28,"VerseNumber":69,"Text":"Твій Господь знає, що ховається в їхніх грудях, і те, що вони відкривають"},{"SurahNumber":28,"VerseNumber":70,"Text":"Він — Аллаг, немає бога, крім Нього! Йому належить хвала в житті першому й житті наступному! Він вирішує і до Нього ви повернетесь"},{"SurahNumber":28,"VerseNumber":71,"Text":"Скажи: «Як ви вважаєте, якщо Аллаг подовжить вам ніч аж до Дня Воскресіння, то який бог, крім Аллага, принесе вам світло? Невже ви не чуєте?»"},{"SurahNumber":28,"VerseNumber":72,"Text":"Скажи: «Як ви вважаєте, якщо Аллаг продовжить вам день аж до Дня Воскресіння, то який бог, крім Аллага, принесе вам ніч, щоб ви мали змогу відпочити в цей час? Невже ви не бачите?»"},{"SurahNumber":28,"VerseNumber":73,"Text":"З милості Своєї Він створив для вас ніч і день, щоб ви мали змогу відпочивати й шукати ласки Його — можливо, ви будете вдячні"},{"SurahNumber":28,"VerseNumber":74,"Text":"Того Дня Він покличе їх і запитає: «Де ж ті, рівні Мені, яких ви вигадували?»"},{"SurahNumber":28,"VerseNumber":75,"Text":"Ми візьмемо свідка з кожної громади й скажемо: «Наведіть ваш доказ!» Тоді вони дізнаються, що істина належить Аллагу. Залишать їх ті, кого вони вигадували"},{"SurahNumber":28,"VerseNumber":76,"Text":"Воістину, Карун походив із народу Муси, але утискав цих людей. Ми дарували йому стільки скарбів, що ключі від них були важкі навіть для групи силачів. Ось його народ сказав йому: «Не радій! Воістину, Аллаг не любить тих, які радіють![CCCIX]"},{"SurahNumber":28,"VerseNumber":77,"Text":"Користуючись тим, що дарував тобі Аллаг, шукай наступного життя, але не забувай про свою частку в земному житті. Роби добро — так, як вчинив із тобою Аллаг, і не прагни ширити безчестя на землі. Воістину, Аллаг не любить нечестивих!»"},{"SurahNumber":28,"VerseNumber":78,"Text":"Той відповів: «Це все дано мені завдяки моєму знанню!» Невже він не знав, що Аллаг іще раніше знищив інші покоління, які були могутніші за нього силою та мали більші статки? Грішників не будуть розпитувати про їхні гріхи![CCCX]"},{"SurahNumber":28,"VerseNumber":79,"Text":"Ось [Карун], надівши прикраси, вийшов до свого народу. Ті, які бажали благ земного життя, сказали: «Якби в нас було те, що дано Каруну! Воістину, він має великий наділ!»"},{"SurahNumber":28,"VerseNumber":80,"Text":"А ті, яким було дано знання, сказали: «Горе вам! Винагорода Аллага краща для тих, хто увірував і робив добро. Але отримають її тільки терплячі!»"},{"SurahNumber":28,"VerseNumber":81,"Text":"Ми звеліли землі поглинути його разом із житлом. У нього не було прихильників, які б могли допомогти йому замість Аллага, і він сам не міг допомогти собі"},{"SurahNumber":28,"VerseNumber":82,"Text":"А ті, які вчора бажали опинитися на його місці, зранку сказали: «Оце так! Аллаг збільшує та зменшує наділ тим із рабів Своїх, кому побажає! Якби не милість Аллага, то Він звелів би землі поглинути й нас. Оце так! Невіруючі не матимуть успіху!»"},{"SurahNumber":28,"VerseNumber":83,"Text":"Останню обитель Ми приготували для тих, хто не бажає вивищуватися на землі й поширювати безчестя. А найкращий вихід — для богобоязливих"},{"SurahNumber":28,"VerseNumber":84,"Text":"Хто прийде з добрим вчинком, отримає краще за нього. А хто прийде з поганим вчинком, то тим, які чинили зло, відплатять тільки за те, що вони робили"},{"SurahNumber":28,"VerseNumber":85,"Text":"Воістину, Той, Хто зобов’язав тебе [проголошувати] цей Коран, неодмінно поверне тебе в місце повернення. Скажи: «Мій Господь краще знає, хто пристав на прямий шлях, а хто перебуває в явній омані!»[CCCXI]"},{"SurahNumber":28,"VerseNumber":86,"Text":"Ти не чекав, що тобі буде дано Писання, але така милість від Господа твого. Тож ніколи не підтримуй невіруючих"},{"SurahNumber":28,"VerseNumber":87,"Text":"Нехай вони не відвернуть тебе від знамень Аллага після того, як тобі зіслано їх. Закликай до Господа свого й не будь одним із багатобожників"},{"SurahNumber":28,"VerseNumber":88,"Text":"І не звертайся до іншого бога замість Аллага, адже немає бога, крім Нього! Кожна річ загине, крім Його лику! Йому належать рішення й до Нього повернення"},{"SurahNumber":29,"VerseNumber":1,"Text":"Аліф. Лям. Мім"},{"SurahNumber":29,"VerseNumber":2,"Text":"Невже люди думають, що їх залишать у спокої та не будуть випробовувати лише тому, що вони скажуть: «Ми увірували»"},{"SurahNumber":29,"VerseNumber":3,"Text":"Ми випробовували тих, які жили ще раніше. Аллаг неодмінно знатиме тих, які говорять правду, й тих, які брешуть"},{"SurahNumber":29,"VerseNumber":4,"Text":"Невже ті, які чинять злі вчинки, вважають, що зможуть випередити Нас? Погано ж розсудили вони![CCCXII]"},{"SurahNumber":29,"VerseNumber":5,"Text":"А якщо хтось сподівається на зустріч із Аллагом, то призначений Аллагом строк неодмінно настане. Він — Всечуючий, Всезнаючий"},{"SurahNumber":29,"VerseNumber":6,"Text":"Хто веде боротьбу, той веде боротьбу тільки для себе. Воістину, Аллаг не потребує жителів світів"},{"SurahNumber":29,"VerseNumber":7,"Text":"Тим, які увірували й робили добро, Ми простимо злі вчинки їхні та винагородимо кращим за те, що робили вони"},{"SurahNumber":29,"VerseNumber":8,"Text":"Ми заповіли людині добре ставитись до батьків. А якщо вони будуть силувати тебе додавати Мені рівних, про яких ти нічого не знаєш, то не слухайся їх. Ви повернетесь до Мене, і тоді Я сповіщу вас про те, що ви робили"},{"SurahNumber":29,"VerseNumber":9,"Text":"А тих, які увірували й робили добро, Ми введемо до праведників"},{"SurahNumber":29,"VerseNumber":10,"Text":"Серед людей є такі, які говорять: «Ми увірували в Аллага!» Але щойно вони постраждають заради Аллага, то сприймають людську спокусу за кару від Аллага. Та якщо прийде перемога від Господа твого, вони скажуть: «Ми були з вами!» Хіба Аллаг не краще знає те, що ховається в серцях жителів світів"},{"SurahNumber":29,"VerseNumber":11,"Text":"Аллаг неодмінно знатиме тих, які увірували, й неодмінно знатиме лицемірів"},{"SurahNumber":29,"VerseNumber":12,"Text":"Невіруючі говорять віруючим: «Ідіть нашим шляхом, і тоді ми візьмемо на себе ваші гріхи!» Але ж вони не візьмуть на себе жодного гріха! Воістину, вони — брехуни"},{"SurahNumber":29,"VerseNumber":13,"Text":"Вони понесуть свій тягар і — разом зі своїм — ще й інший тягар! А в День Воскресіння їх неодмінно запитають про те, що вони вигадували"},{"SurahNumber":29,"VerseNumber":14,"Text":"Ми відіслали Нуха до його народу, де він пробув тисячу років без п’ятдесяти. Тих людей вразив потоп, бо вони були нечестивцями"},{"SurahNumber":29,"VerseNumber":15,"Text":"Ми врятували його й тих, хто був у ковчегу, і зробили його знаменням для світів![CCCXIII]"},{"SurahNumber":29,"VerseNumber":16,"Text":"Ось Ібрагім сказав своєму народу: «Поклоняйтесь Аллагу й бійтесь Його! Так буде краще для вас, якби ви тільки знали"},{"SurahNumber":29,"VerseNumber":17,"Text":"Замість Аллага ви поклоняєтесь ідолам та вигадуєте неправду. Воістину, ті, кому ви поклоняєтеся замість Аллага, не здатні дати вам наділ. Шукайте свій наділ в Аллага, поклоняйтеся Йому й дякуйте Йому! До Нього ви повернетесь!»"},{"SurahNumber":29,"VerseNumber":18,"Text":"Якщо ви вважатимете це брехнею, то так само вважали це брехнею й народи, що жили раніше за вас. Воістину, посланець повинен тільки передати ясне послання"},{"SurahNumber":29,"VerseNumber":19,"Text":"Невже вони не бачать, як Аллаг створює творіння вперше, а потім творить знову? Воістину, це легко для Аллага"},{"SurahNumber":29,"VerseNumber":20,"Text":"Скажи: «Йдіть землею та погляньте, як Він створив творіння вперше. А потім Аллаг здійснить останнє творення. Воістину, Аллаг спроможний на кожну річ!»[CCCXIV]"},{"SurahNumber":29,"VerseNumber":21,"Text":"Він карає, кого побажає, і милує, кого побажає! До Нього вас повернуть"},{"SurahNumber":29,"VerseNumber":22,"Text":"Ви не врятуєтесь ні на небі, ні на землі. Немає у вас, окрім Аллага, ні покровителя, ні помічника!»"},{"SurahNumber":29,"VerseNumber":23,"Text":"Ті, які не вірують у знамення Аллага та зустріч із Ним, утратили надію на Мою милість. На них чекає болісна кара"},{"SurahNumber":29,"VerseNumber":24,"Text":"Відповідь народу [Ібрагіма] була лише така: «Убийте його або спаліть!» Та Аллаг врятував його від вогню. Воістину, в цьому — знамення для віруючих людей"},{"SurahNumber":29,"VerseNumber":25,"Text":"[Ібрагім] сказав: «Замість Аллага ви поклоняєтесь ідолам тільки тому, що маєте в земному житті взаємну любов. Але потім, у День Воскресіння, одні з вас зречуться і проклянуть інших. Вашим притулком буде вогонь і не буде у вас помічників!»"},{"SurahNumber":29,"VerseNumber":26,"Text":"Лют повірив йому, тож [Ібрагім] сказав: «Я збираюся здійснити переселення заради свого Господа. Воістину, Він — Всемогутній, Мудрий!»"},{"SurahNumber":29,"VerseNumber":27,"Text":"І Ми дарували йому Ісхака та Якуба й дарували його нащадкам пророцтво й Писання. І Ми дали йому винагороду в земному житті, а в житті наступному він буде разом із праведниками"},{"SurahNumber":29,"VerseNumber":28,"Text":"Ось Лют сказав своєму народу: «Воістину, ви чините таку мерзоту, якої досі не чинив ніхто з жителів світів"},{"SurahNumber":29,"VerseNumber":29,"Text":"Невже ви ходите до чоловіків, перекриваєте дороги та робите відразне на своїх зібраннях?» Та відповідь його народу була лише одна: «Яви нам кару Аллага, якщо ти говориш правду!»"},{"SurahNumber":29,"VerseNumber":30,"Text":"Той сказав: «Господи! Допоможи мені проти нечестивих людей!»"},{"SurahNumber":29,"VerseNumber":31,"Text":"Коли Наші посланці прийшли до Ібрагіма з радісною звісткою, то сказали: «Ми вигубимо жителів цього селища. Воістину, його жителі несправедливі!»"},{"SurahNumber":29,"VerseNumber":32,"Text":"Той відповів: «Але ж там Лют!» Вони сказали: «Ми краще знаємо, хто там. Ми врятуємо його разом із родиною, крім його дружини, яка залишиться!»"},{"SurahNumber":29,"VerseNumber":33,"Text":"Коли Наші посланці прийшли до Люта, він засмутився через це й зніяковів. Ті сказали: «Не бійся та не журись! Ми врятуємо тебе разом із родиною, крім дружини, яка залишиться"},{"SurahNumber":29,"VerseNumber":34,"Text":"Ми зішлемо на жителів цього селища кару з неба — за те, що вони поширювали безчестя!»"},{"SurahNumber":29,"VerseNumber":35,"Text":"Ми залишили від нього ясне знамення — для людей, які розуміють"},{"SurahNumber":29,"VerseNumber":36,"Text":"До мад’янітів Ми [відіслали] їхнього брата Шуейба. Він сказав «О люди! Поклоняйтесь Аллагу, сподівайтесь на Останній День та не поширюйте безчестя на землі!»"},{"SurahNumber":29,"VerseNumber":37,"Text":"Але ті вважали його брехуном, їх спіткав землетрус, і вони залишилися мертвими в своїх будинках"},{"SurahNumber":29,"VerseNumber":38,"Text":"І адити, і самудити! Ви ж бачите їхні житла! Шайтан прикрасив їм учинки їхні та збив зі шляху, хоча вони й були уважними"},{"SurahNumber":29,"VerseNumber":39,"Text":"І Карун, і Фіраун, і Гаман! Муса прийшов до них із ясними знаменнями, а вони вивищилися на землі й не змогли оминути Нас"},{"SurahNumber":29,"VerseNumber":40,"Text":"Кожного Ми скарали за гріх! На декого з них Ми наслали кам’яний дощ, інших уразили криком, інших поглинула земля, а ще інших Ми втопили! Аллаг не вчинив із ними несправедливо — вони самі були несправедливі до себе"},{"SurahNumber":29,"VerseNumber":41,"Text":"Ті, які беруть собі покровителів замість Аллага, подібні до павука, який зробив собі житло. Але ж найслабше житло — житло павука! Якби вони тільки знали![CCCXV]"},{"SurahNumber":29,"VerseNumber":42,"Text":"Воістину, Аллаг знає всіх, до кого вони звертаються замість Нього! Він — Всемогутній, Мудрий"},{"SurahNumber":29,"VerseNumber":43,"Text":"Такі притчі Ми наводимо людям, але розуміють їх тільки знаючі"},{"SurahNumber":29,"VerseNumber":44,"Text":"Аллаг створив небеса й землю в істині. Воістину, в цьому — знамення для віруючих"},{"SurahNumber":29,"VerseNumber":45,"Text":"Читай те, що було відкрито тобі з Писання, та звершуй молитву. Воістину, молитва стримує від розпусти й неприйнятного! Але згадка Аллага — важливіша, і Він знає те, що ви робите![CCCXVI]"}]}