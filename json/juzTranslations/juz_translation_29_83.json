{"Id":83,"LanguageCodes":["dag"],"Name":"dag-muhammadbabaght","Author":"Muhammad Baba Ghtobo","Language":"Dagbani","Description":"Dagbani","Direction":"ltr","Source":"https://www.islamic-invitation.com","Translations":[{"SurahNumber":67,"VerseNumber":1,"Text":"Nam ni be Duuma so nuu ni maa tibgi ya, Ŋuna mi n-nyɛ Toora binshɛɣu kam zuɣu"},{"SurahNumber":67,"VerseNumber":2,"Text":"Ŋuna n-nyɛ Ŋun nam kpibu mini bɛhigu, domin O dahim ya (ka nya) yi puuni ninvuɣu so ŋun yɛn viεlgi o tuma. Yaha! Ŋuna n-nyɛ Nyɛŋda, Chεmpaŋ- lana"},{"SurahNumber":67,"VerseNumber":3,"Text":"Ŋuna n-nyɛ Ŋun nam sagbana ayɔpɔin, ka di pa taba zuɣu. (Yaa nyini ŋun wumda)! A ku nya chirimbu Nambɔzobonaa (Naawuni) nambu puuni, dinzuɣu labmi yuli. Di ni bɔŋɔ, a ni nya di ni tahibɔɣi shɛli polo"},{"SurahNumber":67,"VerseNumber":4,"Text":"Din nyaaŋa, labsim a yuligu (sagbana maa ni) labbu din pahiri ayi, a nimbihi ni labi na a sani ka nyɛla din filiŋ, ka bi lahi nya galime shɛli n-zaŋ ti li"},{"SurahNumber":67,"VerseNumber":5,"Text":"Yaha! Achiika! Ti (Tinim’ Naawuni) dihila sagbana yim zuɣu ni furilanima (saŋmarsi), ka Ti lahi zaŋ li leei bɛ ni mali shεli n-labri alizin’ shintana. Yaha! Ka Ti mali azaaba kpeeni shili n-guli ba (Zaadali)"},{"SurahNumber":67,"VerseNumber":6,"Text":"Yaha! Ninvuɣu shεba ban niŋ chεfurtali ni bɛ Duuma (Naawuni), tɔ! Ʒahannama buɣum be bɛ ʒuɣu. Yaha! Di labbu shee maa nyɛla din be"},{"SurahNumber":67,"VerseNumber":7,"Text":"Bɛ yi ti zaŋ ba (chεfurinim’) n-labi di (buɣum maa) puuni, ka bɛ naan wumdi di ni tahira, ka nyɛla din kpeera"},{"SurahNumber":67,"VerseNumber":8,"Text":"Di (ʒahannama buɣum) yɛn ti chɛla biɛla ni di piri piri domin suli zuɣu, saha shεli kam ka bɛ yi ti zaŋ zamaatu shεba ti n-labi di puuni, ka ban guli li (Malaaikanim’ ban guli buɣum maa) bɔhi ba: “Di ni bɔŋɔ, wa’azulana so daa bi kan ya na?”"},{"SurahNumber":67,"VerseNumber":9,"Text":"Ka bɛ (buɣum bihi) yεli: “Achiika! Wa’azulana so daa ka ti na, ka ti labsi ʒiri niŋ o noli ni ka yεli: “Naawuni bi siɣisi shɛli na, yi ka shɛli ni naɣila birginsim din be polo ni.”"},{"SurahNumber":67,"VerseNumber":10,"Text":"Ka bɛ lahi yεli: “Ti yi di daa wumdi yɛlimaŋli, bee ka ti daa niŋdi haŋkali, ti naan ku be Sa’iiri buɣum bihi ni.”"},{"SurahNumber":67,"VerseNumber":11,"Text":"Ka bɛ mammaŋ’ saɣi ti bɛ taali ni nyɛ shɛli, amaa! Naawuni nambɔzɔhigu niŋ katiŋ’ ka chɛ Sa’iiri buɣum bihi"},{"SurahNumber":67,"VerseNumber":12,"Text":"Achiika! Ninvuɣu shεba ban zɔri bɛ Duuma ni sɔɣisinli, tɔ! Bɛ mali chɛ m- paŋ, ni laara din galsi (Zaadali)"},{"SurahNumber":67,"VerseNumber":13,"Text":"Yaha! Yi (ninsalinim’) yi sɔɣi yi yεltɔɣa, bee ka yi yihi li polo ni, tɔ! Achiika! O (Naawuni) nyɛla Ŋun mi din be suhiri ni"},{"SurahNumber":67,"VerseNumber":14,"Text":"Di ni bɔŋɔ, Ŋun nam (binnamda zaasa) bi mi li, ka di nyɛla Ŋuna n-nyɛ Ŋun balgiri biɛhigu n-tiri O daba, Ŋun mi din sɔɣi bɛ tuuntumsa ni"},{"SurahNumber":67,"VerseNumber":15,"Text":"Ŋuna (Naawuni) n-nyɛ Ŋun zaŋ tiŋgbani tin ya, ka di nyɛ din bala, dinzuɣu, gom ya di bɔba ni, ka di O yolsigu puuni. Yaha! O sani n-nyɛ labbu shee"},{"SurahNumber":67,"VerseNumber":16,"Text":"Di ni bɔŋɔ, yi niŋla yεmbahiga ni (Naawuni so) Ŋun be sagbana ni maa ku tooi chɛ ka tiŋgbani vali ya, ka nyɛla din damda"},{"SurahNumber":67,"VerseNumber":17,"Text":"Bee yi niŋla yɛmbahiga ni (Naawuni so) Ŋun be sagbana ni maa ku tooi tim pɔhim kpeeni na yi zuɣu? dinzuɣu ni baalim, yi ni ti baŋ N (Mani Naawuni) saɣisigu maa ni nyɛ shεm"},{"SurahNumber":67,"VerseNumber":18,"Text":"Yaha! Achiika! Ninvuɣu shεba ban daa kana pɔi ni bana (Maka chεfuri- nima) maa daa labsi (tuumba) ʒirinima, ka wula n-daa nyɛ N (Mani Naawuni) saɣisigu maa bahigu"},{"SurahNumber":67,"VerseNumber":19,"Text":"Di ni bɔŋɔ, bɛ bi nya noombihi ni be bɛ zuɣusaa n-yiɣira, ka nyɛla ban teeri bɛ kpimkpama, ka lahi kpabri li? Pa so n-gbibi ba (zuɣusaa maa) m-pahila Nambɔzobonaa. Achiika! O nyɛla Ŋun nyari binshɛɣu kam"},{"SurahNumber":67,"VerseNumber":20,"Text":"Ŋuni n-leei nyɛ yi tobbia ŋun yɛn sɔŋ ya ka pa ni Nambɔzobonaa (Naawuni)? Chɛli gba! Chεfurinim’ ka shεli puuni naɣila yɔhim"},{"SurahNumber":67,"VerseNumber":21,"Text":"Bee ŋuni n-leei yɛn tooi yolisi ya, di yi niŋ ka O (Naawuni) gbaai O yolisa? Chɛli gba! Bɛ (chɛfurinim’) limla ninchini mini tipawumli puuni"},{"SurahNumber":67,"VerseNumber":22,"Text":"Di ni bɔŋɔ, ninvuɣu so ŋun chana ka di nyɛla o zuɣu bala tiŋgbani ni, ŋuna n-nyɛ ŋun dolsi, bee ninvuɣu so ŋun chana ka tuhi sochibga zuɣu"},{"SurahNumber":67,"VerseNumber":23,"Text":"(Yaa nyini Annabi)! Yεlima: “Ŋuna (Naawuni) n-nyɛ Ŋun pili ya nambu, ka tin ya wumbu mini nyεbu, ni suhiri, biɛla ka yi (ninsalinim’) paɣira"},{"SurahNumber":67,"VerseNumber":24,"Text":"(Yaa nyini Annabi)! Yεlima: “Ŋuna n-nyɛ Ŋun nam ya tiŋgbani yaaŋa zuɣu. O sani yaha ka bɛ yɛn ti laɣim ya.”"},{"SurahNumber":67,"VerseNumber":25,"Text":"Ka bɛ (chεfurinim’) yεra: “Bondali n-nyɛ alikauli ŋɔ (Chiyaama yiɣisibu) maa, yi yi nyɛla yεlimaŋli nima"},{"SurahNumber":67,"VerseNumber":26,"Text":"(Yaa nyini Annabi)! Yεlima! “Achiika! Di baŋsim bela Naawuni sani, amaa! Achiika! Mani nyɛla saɣisigulana n-tin ya polo ni.”"},{"SurahNumber":67,"VerseNumber":27,"Text":"Saha shεli bɛ (chɛfurinim’) ni ti nya li (azaaba maa) ka di miri na, ka bɛ saɣim bɛ nina, ka bɛ (Malaaikanima) yεli ba: “Ŋɔ maa n-nyɛ yi ni daa bɔri shεli ni yomyom’ (Dunia puuni) la"},{"SurahNumber":67,"VerseNumber":28,"Text":"(Yaa nyini Annabi)! Yεlima: “Di ni bɔŋɔ, Naawuni yi ku ma, n-ti pahi ninvuɣu shεba ban pahi n zuɣu, bee ka O zo ti nambɔɣu, tɔ! Ŋuni n-leei yɛn tilgi chεfurinim’ ka chɛ azaaba- kpeeni?”"},{"SurahNumber":67,"VerseNumber":29,"Text":"Yεlima: “Ŋuna n-nyɛ Nambɔzobo- naa, ka ti ti O yεlimaŋli. Yaha! O zuɣu ka ti dalim, dinzuɣu ni baalim, yi ni ti baŋ ŋun be birginsim din be polo ni.”"},{"SurahNumber":67,"VerseNumber":30,"Text":"Yεlima: “(Yaa nyini Annabi)! Di ni- bɔŋɔ, yi bi nya kadama yi ko’ shɛli yi ni nyuri yi leei din nyuui, ka ŋuni n-leei yɛn tooi tahi ya ko’ shεli din bilsiri tingbani ni na"},{"SurahNumber":68,"VerseNumber":1,"Text":"Nuun (N). [Bachi gaŋ ŋɔ maa wuhirimi ni Alkur’aani nyɛla Muɣujizah (lahiʒibsi din ka ŋmali), dama so ʒi di gbinni naɣila Naawuni]. M (Mani Naawuni) Po alkalmi, ni bɛ (Malaaikanim’) ni sabri shɛli"},{"SurahNumber":68,"VerseNumber":2,"Text":"(Yaa nyini Annabi)! A pala yinyaa domin a Duuma (Naawuni) ni ti a yolsigu shεli maa zuɣu"},{"SurahNumber":68,"VerseNumber":3,"Text":"Yaha! Achiika! A mali sanyo’ shɛli (laara) din ka ŋmaabu"},{"SurahNumber":68,"VerseNumber":4,"Text":"(Yaa nyini Annabi)! Achiika! A nyɛla Ŋun be hali shεŋa din gahim zuɣu"},{"SurahNumber":68,"VerseNumber":5,"Text":"Dinzuɣu ni baalim, a ni ti nya, ka bɛ (Maka chεfurinim’) gba nya"},{"SurahNumber":68,"VerseNumber":6,"Text":"Yi puuni ŋuni n-leei nyɛ yinyaa"},{"SurahNumber":68,"VerseNumber":7,"Text":"Achiika! A Duuma (Naawuni) mi ninvuɣu so ŋun bɔrgi ka chɛ O soli, ka lahi mi ninvuɣu shεba ban dolsi"},{"SurahNumber":68,"VerseNumber":8,"Text":"Dinzuɣu (Yaa nyini Annabi)! Di doli ninvuɣu shεba ban labsiri (Alkur’aani) ʒiri maa"},{"SurahNumber":68,"VerseNumber":9,"Text":"Bɛ (Maka chεfurinim’ maa) di bɔri mi ni a balgi yεla pam n-ti ba, ka bɛ gba balgi yεla n-ti a"},{"SurahNumber":68,"VerseNumber":10,"Text":"(Yaha! Yaa nyini Annabi)! Di doli ŋun kam pɔri Naawuni yiriŋ, ka nyɛ ŋun filiŋ"},{"SurahNumber":68,"VerseNumber":11,"Text":"Ŋun zuri niriba nyaaŋa, ka chani ni tuɣuligu"},{"SurahNumber":68,"VerseNumber":12,"Text":"Ŋun mɔŋdi alheeri, ka kpahiri yεɣira, ka zooi Naawuni taali ni kpɛbu"},{"SurahNumber":68,"VerseNumber":13,"Text":"Ŋun nyɛ suhukuŋ lana, din nyaaŋa, ka o pa halali bia"},{"SurahNumber":68,"VerseNumber":14,"Text":"Domin o nyɛ bundana, ka mali bihi zuɣu"},{"SurahNumber":68,"VerseNumber":15,"Text":"Bɛ yi ti karindi Ti (Tinim’ Naawuni) aayanima n-tiri o, ka o yεli: “Ŋɔ maa nyɛla kurumbuni nima salima.”"},{"SurahNumber":68,"VerseNumber":16,"Text":"Ni baalim, Ti (Tinim’ Naawuni) ni ti o dalinli o nyee zuɣu"},{"SurahNumber":68,"VerseNumber":17,"Text":"Achiika! Ti (Tinim’ Naawuni) dahim ba mi kamani Ti ni daa dahim pukpariba la shεm, saha shεli bɛ ni daa po Naawuni kadama bɛ ni daŋ yibu chaŋ ti yihi bɛ puu ni bindira Asibaasi"},{"SurahNumber":68,"VerseNumber":18,"Text":"Ka bi yɛli ni Naawuni yi saɣi"},{"SurahNumber":68,"VerseNumber":19,"Text":"Ka buɣum yi a Duuma sani na n-ti tuui gili li (puu maa), ka bɛ nyɛla ban na be gom ni"},{"SurahNumber":68,"VerseNumber":20,"Text":"Ka di (puu maa sabgi) leei ka yuŋ la"},{"SurahNumber":68,"VerseNumber":21,"Text":"Ka bɛ daŋ yibu bekaali na ka boondi taba (ni bɛ chaŋ puu maa ni)"},{"SurahNumber":68,"VerseNumber":22,"Text":"(Ka naan yεra): “Daŋmi ya yibu n-chaŋ yi puuni, yinim’ deei yi nyɛla ban yɛn yi yihi bindira (ni viεnyεla).”"},{"SurahNumber":68,"VerseNumber":23,"Text":"Ka bɛ chaŋ (puu maa ni), ka nyɛla ban sɔɣiri gbaari saawɔra"},{"SurahNumber":68,"VerseNumber":24,"Text":"(Ka yɛra): “Zuŋɔ di chɛn ya ka faralana so kpe na (puu ŋɔ ni) n-ti pahi yi zuɣu.”"},{"SurahNumber":68,"VerseNumber":25,"Text":"Ka bɛ daŋ yibu chaŋ ni bɛm niya, ka nyɛla ban kuundi bɛ yiko"},{"SurahNumber":68,"VerseNumber":26,"Text":"Saha shεli bɛ ni paai ti nya li (ka buɣum di li), ka bɛ yεli: “Achiika! Ti nyɛla ninvuɣu shεba ban bɔrgi.”"},{"SurahNumber":68,"VerseNumber":27,"Text":"“Chɛli gba! Ti nyɛla ninvuɣu shεba bɛ (Naawuni) ni mɔŋ bindirigu.”"},{"SurahNumber":68,"VerseNumber":28,"Text":"Ka bɛ puuni ŋun gari bɛ zaa haŋkali yεli: “M-bi yεli ya ni di tuya ni yi niŋ Naawuni kasi (ka chɛ biɛm niŋbu)?”"},{"SurahNumber":68,"VerseNumber":29,"Text":"Ka bɛ yεli: “Ti Duuma (Naawuni) nam niŋ kasi, achiika! Ti daa shiri nyɛla zualindiriba.”"},{"SurahNumber":68,"VerseNumber":30,"Text":"Ka bɛ puuni shεba ŋmalgi n-galindi taba"},{"SurahNumber":68,"VerseNumber":31,"Text":"Ka bɛ yεli: “Yaa ni ti daashaara, achiika! Ti shiri nyɛla ban kpahi yεɣi tariga.”"},{"SurahNumber":68,"VerseNumber":32,"Text":"“Di yi pa shɛli ka ti Duuma taɣi ti din gari li, achiika! Tinim’ nyɛla ban niŋdi kore n-zaŋ chaŋ ti Duuma (Naawuni) sani.”"},{"SurahNumber":68,"VerseNumber":33,"Text":"Lala n-nyɛ azaaba shɛli Ti ni daa niŋ ba, amaa! Chiyaama daazaaba n-galsi gari lala, bɛ yi di nyɛla ninvuɣu shεba ban mi"},{"SurahNumber":68,"VerseNumber":34,"Text":"Achiika! Wuntizɔriba mali ni’ima Daalizanda bɛ Duuma (Naawuni) sani"},{"SurahNumber":68,"VerseNumber":35,"Text":"Di ni bɔŋɔ, Ti (Tinim’ Naawuni) ni zaŋ ban zaŋ bɛ maŋ’ zaasa n-ti Naawuni (Muslinnima) ka ŋmani bibiɛhi"},{"SurahNumber":68,"VerseNumber":36,"Text":"Bo n-leei mali ya, wula ka yi niŋdi fukumsi shɛli dimbɔŋɔ maa"},{"SurahNumber":68,"VerseNumber":37,"Text":"Bee yi malila litaafi shɛli (din yi Naawuni sani na), ka di nyɛ yi ni karindi shɛli puuni"},{"SurahNumber":68,"VerseNumber":38,"Text":"Ka dinzuɣu chɛ ka yi piiri fukumsi shɛli yi ni bɔra"},{"SurahNumber":68,"VerseNumber":39,"Text":"Bee yi malila alikauli shɛli din ʒɛ talahi Ti zuɣu hali ni Zaadali, ka di shiri nyɛla yi ni kuli bɔri shεli ka bɛ yɛn ti zaŋ niŋ ya fukumsi"},{"SurahNumber":68,"VerseNumber":40,"Text":"(Yaa nyini Annabi)! Bɔhimi ba, bɛ puuni ŋuni n-leei yɛn tooi zani ti lala (fukumsi) maa"},{"SurahNumber":68,"VerseNumber":41,"Text":"Bee bɛ malila duuma shεba ban pahi Naawuni zuɣu? Tɔ! Bɛ zaŋmi bɛ duumanim’ maa na, bɛ yi shiri nyɛla yεlimaŋli nima"},{"SurahNumber":68,"VerseNumber":42,"Text":"Dabsi’ shεli bɛ ni yɛn ti kahi ka chɛ bee, ka bɛ boli ba (ninsalinim’) ni bɛ ti niŋ suzuuda (bε ti ŋmε gbiεɣu n-ti Naawuni), ka bɛ kɔŋ li niŋbu"},{"SurahNumber":68,"VerseNumber":43,"Text":"Ka bɛ nina ba tiŋgbani ni, ka filiŋ ŋari ba, achiika! Bɛ daa nyɛla bɛ ni boondi shεba (Dunia puuni) ni bɛ ti niŋ suzuuda, ka bɛ nyɛla ban mali alaafee (ka zaɣisi li)"},{"SurahNumber":68,"VerseNumber":44,"Text":"Dinzuɣu (yaa nyini Annabi)! Chεli Ma (Mani Naawuni) ni ninvuɣu so ŋun labsi yεltɔɣa (Alkur’aani) ŋɔ maa ʒiri, Ni baalim, Ti (Tinim’ Naawuni) ni gbaai ba luɣushεli polo bɛ ni bɛ mi"},{"SurahNumber":68,"VerseNumber":45,"Text":"Yaha! N (Mani Naawuni) naɣisiri mi n-tiri ba, achiika! N nabiεri nyɛla din kpεma"},{"SurahNumber":68,"VerseNumber":46,"Text":"(Yaa nyini Annabi)! Bee a bɔhiri ba la sanyo’ shεli, ka dinzuɣu chɛ ka samli maa niŋ timsim n-ti ba"},{"SurahNumber":68,"VerseNumber":47,"Text":"Bee bɛ malila din sɔɣi baŋsim, ka bɛ ni tooi sabi li (ka mali li ŋmɛri namgbankpeeni)"},{"SurahNumber":68,"VerseNumber":48,"Text":"Dinzuɣu (Yaa nyini Annabi)! Niŋmi suɣulo ni a Duuma (Naawuni) zaligu, ka miri ka a ti leei kamani zahimlana (Annabi Yinusa), saha shεli o ni daa suhi o Duuma, ka nyɛla ŋun puuni pali ni suhusaɣiŋgu"},{"SurahNumber":68,"VerseNumber":49,"Text":"Di yi di pala o Duuma (Naawuni) yolsigu n-daa paagi o zuɣu, tɔ! Bɛ naan zaŋ o labi tiŋgbani kuŋ ni na, ka o leei bɛ ni galindi ninvuɣu so"},{"SurahNumber":68,"VerseNumber":50,"Text":"Ka o Duuma (Naawuni) gahim o, ka zaŋ o niŋ ninvuɣu suma ni"},{"SurahNumber":68,"VerseNumber":51,"Text":"Yaha! (Yaa nyini Annabi)! Achiika! Ninvuɣu shεba ban niŋ chεfuritali maa di chɛ biεla ni bɛ ʒi a luhi tiŋgbani ni ni bɛ yuligu, saha shεli bɛ ni daa wum teebu (Alkur’aani), ka bɛ naan yεra: “Achiika! O nyɛla yinyaa.”"},{"SurahNumber":68,"VerseNumber":52,"Text":"Di mi pa shɛli naɣila teebu n-nyɛ li zaŋ ti binnamda"},{"SurahNumber":69,"VerseNumber":1,"Text":"Din ku tooi mɔŋ (din yɛn niŋ ka di kala amii, dina n-nyɛ Chiyaama)"},{"SurahNumber":69,"VerseNumber":2,"Text":"Bo n-leei nyɛ din ku tooi mɔŋ (din yɛn niŋ ka di kala amii maa)"},{"SurahNumber":69,"VerseNumber":3,"Text":"Yaha! (Yaa nyini Annabi)! Bo n-leei baŋsi a din ku tooi mɔŋ"},{"SurahNumber":69,"VerseNumber":4,"Text":"Samuudu mini Aadunim’ daa labsi suhi ni tobu (Chiyaama dali) ʒiri"},{"SurahNumber":69,"VerseNumber":5,"Text":"Amaa! Samuudunim’ bana, bɛ daa niŋ bala hallaka ni tahigu din nyɛ zaɣikpeeni"},{"SurahNumber":69,"VerseNumber":6,"Text":"Yaha! Amaa! Aadunima, ka bɛ niŋ ba hallaka ni pɔhim shεli din mali wɔri, ka di kumsi lahi be, ka mali yaa. Samuudunima n-daa nyɛ Annabi Sālihu niriba, ka Aadunim’ mi daa nyɛ Annabi Hudu niriba"},{"SurahNumber":69,"VerseNumber":7,"Text":"O (Naawuni) daa tim li mi na bɛ zuɣu yuŋ diba ayɔpoin ni dabsa anii, ka di kuli pa taba zuɣu, dinzuɣu ka a nya ninsalinim’ di puuni, ka bɛ nyɛla ban dondoya kamani dobino tigbir’ shɛŋa din lu n-doya"},{"SurahNumber":69,"VerseNumber":8,"Text":"(Yaa nyini ŋun gbilsiri tibli)! Di ni- bɔŋɔ, a lahi nyari bɛ puuni so ŋun kpalim"},{"SurahNumber":69,"VerseNumber":9,"Text":"Ka Fir’auna mi gba kana, ni ninvuɣu shεba ban daa kana pɔi ni bana, n-ti pahi ninvuɣu shεba bɛ ni daa lebi bɛ tiŋgbani pili (Annabi Lutu niriba), domin bɛ tuumbεri zuɣu"},{"SurahNumber":69,"VerseNumber":10,"Text":"Ka bɛ kpe bɛ Duuma (Naawuni) tumo taali ni, dinzuɣu ka O gbaai ba gbaari shεli din biɛrim pahira"},{"SurahNumber":69,"VerseNumber":11,"Text":"Achiika! Saha shεli kom ni daa kpe m-pali tiŋgbani ni, ka Ti kpiɣi ya niŋ ŋarim maa puuni"},{"SurahNumber":69,"VerseNumber":12,"Text":"Domin Ti (Tinim’ Naawuni) zaŋ li leei wa’azu tin ya, ka tibli din yɛn wum li ka tilgi gu di maŋa"},{"SurahNumber":69,"VerseNumber":13,"Text":"Dinzuɣu bɛ (Malaaika) yi ti piɛbsi kikaa ni yim zuɣu"},{"SurahNumber":69,"VerseNumber":14,"Text":"Ka bɛ kpiɣi tiŋgbani mini zoya, ka nyɛm li nyɛmbu yim"},{"SurahNumber":69,"VerseNumber":15,"Text":"Tɔ! Dindali maa ka din yɛn niŋ maa shiri yɛn niŋ"},{"SurahNumber":69,"VerseNumber":16,"Text":"Yaha! Dindali maa ka sagbana yɛn tahibɔɣi, ka leei zaɣigbariŋ"},{"SurahNumber":69,"VerseNumber":17,"Text":"Ka Malaaikanim’ ʒe di yεɣali kam. Ka Maalaaikanim’ anii yɛn ti ʒi a Duuma Daali’arshi (nam garo) bɛ zuɣu ni"},{"SurahNumber":69,"VerseNumber":18,"Text":"Dindali maa ka bɛ yɛn ti zaŋ ya n- zali Naawuni tooni, ka nyɛvulilana so ku tooi sɔɣi yi puuni"},{"SurahNumber":69,"VerseNumber":19,"Text":"Amaa! Bɛ yi ti ti so o litaafi o nudirigu zuɣu, o ni yεli: “Deemi ya n litaafi ŋɔ maa karim.”"},{"SurahNumber":69,"VerseNumber":20,"Text":"Achiika! Mani daa dihitabli (Dunia puuni) kadama n-nyɛla ŋun yɛn ti laɣim ni n saliya karibu"},{"SurahNumber":69,"VerseNumber":21,"Text":"Dinzuɣu, ka o nyɛla ŋun be bεri shɛli puuni bɛ ni niŋ yɛdda"},{"SurahNumber":69,"VerseNumber":22,"Text":"Alizanda shɛli din duhi zuɣusaa la puuni"},{"SurahNumber":69,"VerseNumber":23,"Text":"Ka di (Alizanda maa) binwola kuli be yoma (n-ti ŋun bɔri li)"},{"SurahNumber":69,"VerseNumber":24,"Text":"(Ka bɛ yεli ba): “Dim ya ka nyu yolsigu puuni, domin yi ni daa daŋsi tum tuun’ shεŋa dabsa din garila puuni (Dunia).”"},{"SurahNumber":69,"VerseNumber":25,"Text":"Amaa! Ninvuɣu so bɛ ni ti o litaafi ni o nuzaa, tɔ! O ni ti yεli: “M-baye, bε yi di kuli bi ti ma n litaafi ŋɔ gba.”"},{"SurahNumber":69,"VerseNumber":26,"Text":"Yaha! M-bi mi bɛ ni yɛn kari ma saliya shɛli"},{"SurahNumber":69,"VerseNumber":27,"Text":"Mbaye, di (kpibu maa) yi di kuli nyɛla yim zuɣu (Dunia puuni)"},{"SurahNumber":69,"VerseNumber":28,"Text":"M buni (arzichi) bi tooi niŋ ma anfaani shɛli"},{"SurahNumber":69,"VerseNumber":29,"Text":"N yiko (daliri) naai ya ka chε ma"},{"SurahNumber":69,"VerseNumber":30,"Text":"(Ka Naawuni yεli Malaaikanima)! “Gbaami ya o, ka lo o ni bandi.”"},{"SurahNumber":69,"VerseNumber":31,"Text":"Din nyaaŋa, zaŋmi ya o n-ti labi ʒehiimi (buɣum) ni"},{"SurahNumber":69,"VerseNumber":32,"Text":"Din nyaaŋa, lom ya o ni zoligu din waɣilim nyɛ nuu ŋmεbu pihiyɔpoin, ka zaŋ ya o niŋ di puuni"},{"SurahNumber":69,"VerseNumber":33,"Text":"Achiika! O daa nyɛla ninvuɣu so ŋun bi ti Naawuni so Ŋun galsi maa yεlimaŋli"},{"SurahNumber":69,"VerseNumber":34,"Text":"O mi bi kpaŋsiri ninsalinima nandana dihibu"},{"SurahNumber":69,"VerseNumber":35,"Text":"Dinzuɣu, zuŋɔ o ka zosim kpe"},{"SurahNumber":69,"VerseNumber":36,"Text":"O mi ka bindir’ shεli m-pahila yum kom (ʒim ni mari)"},{"SurahNumber":69,"VerseNumber":37,"Text":"So bi diri li naɣila tuumbiεri nima"},{"SurahNumber":69,"VerseNumber":38,"Text":"Dinzuɣu M (Mani Naawuni) po yi (ninsalinim’) ni nyari shɛli"},{"SurahNumber":69,"VerseNumber":39,"Text":"Ni yi ni bi nyari shɛli"},{"SurahNumber":69,"VerseNumber":40,"Text":"Achiika! Di (Alkur’aani) nyɛla tuun’ so (Annabi Muhammadu) ŋun mali jilma la yεltɔɣa"},{"SurahNumber":69,"VerseNumber":41,"Text":"Yaha! Di pala yiliyindi so yεltɔɣa, bɛla ka yi tiri Naawuni yεlimaŋli"},{"SurahNumber":69,"VerseNumber":42,"Text":"Di mi pala baɣa so yεltɔɣa, biɛla ka yi teeri Naawuni yεla"},{"SurahNumber":69,"VerseNumber":43,"Text":"Di (Alkur’aani) nyɛla bɛ ni siɣisi shɛli ka di yi binnamda Duuma sani na"},{"SurahNumber":69,"VerseNumber":44,"Text":"Yaha! O (Annabi Muhammadu) yi di ŋma ʒi’ shεŋa m-pa Ti (Tinim’ Naawuni)"},{"SurahNumber":69,"VerseNumber":45,"Text":"Achiika! Ti naan gbaai o ni nudirigu"},{"SurahNumber":69,"VerseNumber":46,"Text":"Din nyaaŋa, Ti naan ŋmaagi o kukojilgu (ka o kpi)"},{"SurahNumber":69,"VerseNumber":47,"Text":"Yi mi puuni so naan ku tooi taɣi o (Annabi Muhammadu) ka chɛ Ti (Tinim’ Naawuni) daazaaba"},{"SurahNumber":69,"VerseNumber":48,"Text":"Yaha! Achiika! Di (Alkur’aani) nyɛla teebu n-zaŋ ti wuntizɔriba"},{"SurahNumber":69,"VerseNumber":49,"Text":"Yaha! Achiika! Ti mi ni ʒirinim’ be yi (ninsalinim’) puuni"},{"SurahNumber":69,"VerseNumber":50,"Text":"Yaha! Achiika! Di yɛn ti nyɛla ashaara n-zaŋ ti chεfurinima (Zaadali)"},{"SurahNumber":69,"VerseNumber":51,"Text":"Yaha! Achiika! Di (Alkur’aani) nyɛla yεlimaŋli ka nyɛ din dihitabli"},{"SurahNumber":69,"VerseNumber":52,"Text":"Dinzuɣu, simsim a Duuma So Ŋun nam galsi maa yuli"},{"SurahNumber":70,"VerseNumber":1,"Text":"Bɔhigulana so bɔhiya n-zaŋ chaŋ azaaba shεli din yɛn ti niŋ"},{"SurahNumber":70,"VerseNumber":2,"Text":"N-zaŋ ti chεfurinima, so mi ku tooi taɣi li"},{"SurahNumber":70,"VerseNumber":3,"Text":"Ka di yɛn ti yila Naawuni So Ŋun su so’ shɛŋa din duri zuɣusaa sani"},{"SurahNumber":70,"VerseNumber":4,"Text":"Ka Malaaikanim’ yɛn ti duri O sani, n-ti pahi Ruhi (Malaaika Ziblila), dabsi’ shεli din saɣisi yuuntuhu pihinu (Dunia ŋɔ laasabu puuni)"},{"SurahNumber":70,"VerseNumber":5,"Text":"Dinzuɣu (yaa nyini Anaabi)! Niŋmi suɣulo, suɣulo din viεla"},{"SurahNumber":70,"VerseNumber":6,"Text":"Achiika! Bɛ (chεfurinim’ maa) nyari li mi (Chiyaama yiɣisibu) katiŋa"},{"SurahNumber":70,"VerseNumber":7,"Text":"Ka Ti (Tinim’ Naawuni) nyari li ka di be yoma"},{"SurahNumber":70,"VerseNumber":8,"Text":"Dabsi’ shεli sagbana ni yɛn ti leei kamani tahiʒiεɣu (bee anʒilfa) din nyεlgi"},{"SurahNumber":70,"VerseNumber":9,"Text":"Ka zoya leei kamani pekobri di yεɣili"},{"SurahNumber":70,"VerseNumber":10,"Text":"Zosim’ mi bi bɔhiri o zo yεla"},{"SurahNumber":70,"VerseNumber":11,"Text":"Ka bɛ chɛ ka bɛ (ninsalinim’) yuundi taba, ka bibee ti yɛn bɔri ni o zaŋ o bihi n-yo o maŋ’ zuɣu, ka tilgi dindali maa daazaaba"},{"SurahNumber":70,"VerseNumber":12,"Text":"Ni o paɣa mini o mabihi"},{"SurahNumber":70,"VerseNumber":13,"Text":"Ni o dɔɣiriba ban daa laɣim ʒiya ni ŋuna (Dunia puuni)"},{"SurahNumber":70,"VerseNumber":14,"Text":"Ni ban kam be tiŋgbani ni namgban- yini, ka di naan tooi tilgi o (ka chɛ Naawuni daazaaba)"},{"SurahNumber":70,"VerseNumber":15,"Text":"Haifa! Achiika! Di nyɛla Lazza (buɣum kobilnini)"},{"SurahNumber":70,"VerseNumber":16,"Text":"Ka di nyɛ din fuɣiri zuɣugbana"},{"SurahNumber":70,"VerseNumber":17,"Text":"Ka di boondi ŋun lebi biri Adiini, ka yi di yɛla ni"},{"SurahNumber":70,"VerseNumber":18,"Text":"Ka laɣim arzichi, ka lo li niŋ adaka ni (ka zaɣisi adiini sɔŋsim)"},{"SurahNumber":70,"VerseNumber":19,"Text":"Achiika! Bɛ nam ninsala ka o nyɛla diribarlim lana"},{"SurahNumber":70,"VerseNumber":20,"Text":"Din be yi shihi o, ka o kɔŋ suɣulo"},{"SurahNumber":70,"VerseNumber":21,"Text":"Din mi vɛla yi shihi o, ka o niŋ biεm"},{"SurahNumber":70,"VerseNumber":22,"Text":"Naɣila jiŋ’ puhiriba"},{"SurahNumber":70,"VerseNumber":23,"Text":"Bana n-nyɛ ninvuɣu shεba ban kuli bi milgi ka be jiŋli puhibu ni"},{"SurahNumber":70,"VerseNumber":24,"Text":"Ni ninvuɣu shεba ban daarzichi puuni mali tarli ka di nyɛ zaɣimirili"},{"SurahNumber":70,"VerseNumber":25,"Text":"N-zaŋ ti ŋun suhira, ni ŋun bi suhira dini"},{"SurahNumber":70,"VerseNumber":26,"Text":"Ni ninvuɣu shεba ban tiri sanyoo dali (Zaadali) yɛlimaŋli"},{"SurahNumber":70,"VerseNumber":27,"Text":"Ni ninvuɣu shεba ban zɔri bɛ Duuma (Naawuni) daazaaba dabiɛm"},{"SurahNumber":70,"VerseNumber":28,"Text":"Achiika! Bɛ Duuma (Naawuni) daazaaba ka yεmbahiga"},{"SurahNumber":70,"VerseNumber":29,"Text":"Ni ninvuɣu shεba ban gu bɛ tooni"},{"SurahNumber":70,"VerseNumber":30,"Text":"Naɣila bɛ daamiliya paɣaba, ni bɛ dabpaɣaba. Achiika! Bannim’ maa pala bɛ ni galindi shɛba"},{"SurahNumber":70,"VerseNumber":31,"Text":"Amaa! Ninvuɣu so ŋun ti bo (paɣa shεba) din nyaaŋa, tɔ! Bannim’ maa n- nyɛ ban kpahi yεɣi tariga"},{"SurahNumber":70,"VerseNumber":32,"Text":"Ni ninvuɣu shεba ban guri bɛ da- amaananima, n-ti pahi bɛ daalikauli"},{"SurahNumber":70,"VerseNumber":33,"Text":"Ni ninvuɣu shεba ban zani n-tuhi bɛ shɛhiranima"},{"SurahNumber":70,"VerseNumber":34,"Text":"Ni ninvuɣu shεba ban guri bɛ jiŋli"},{"SurahNumber":70,"VerseNumber":35,"Text":"Bannim’ maa yɛn ti bela Alizanda yiya puuni, ka bɛ nyɛla bɛ ni tibgiri shɛba"},{"SurahNumber":70,"VerseNumber":36,"Text":"(Yaa nyini Annabi)! Ka bozuɣu ka ninvuɣu shεba ban niŋ chεfuritali maa kuli zɔri yomyom’ n-kani a sani na (ni bε ti wum din be a sani)"},{"SurahNumber":70,"VerseNumber":37,"Text":"Ka bɛ nyɛla laɣinsi n-ʒi a nudirgu mini a nuzaa zuɣu"},{"SurahNumber":70,"VerseNumber":38,"Text":"Di ni bɔŋɔ, bɛ zaɣiyino kam niŋdila kore ni bɛ ti zaŋ o n-kpεhi yolisigu Daalizanda la puuni"},{"SurahNumber":70,"VerseNumber":39,"Text":"Haifa! Achiika! Ti (Tinim’ Naawuni) nam ba mi bɛ ni ʒi shɛli puuni na"},{"SurahNumber":70,"VerseNumber":40,"Text":"Dinzuɣu, M-po wulinpuhili mini wulinluhili Duuma? Achiika! Ti (Tinim’ Naawuni) nyɛla ban mali yiko"},{"SurahNumber":70,"VerseNumber":41,"Text":"Ka Ti ni tooi nyɛhi ba ka tahi ninvuɣu shɛba ban gari ba na, Ti mi pala bɛ ni yɛn tooi nyɛŋ shɛba"},{"SurahNumber":70,"VerseNumber":42,"Text":"Dinzuɣu (yaa nyini Annabi)! Chεli ba ka bɛ lim (bɛ ʒiri puuni), ka kpɛrita hali ti laɣim ni bɛ dabsi’ shεli bɛ ni niŋdi ba di daalikauli maa"},{"SurahNumber":70,"VerseNumber":43,"Text":"Dabsi’ shεli bɛ ni yɛn ti yiri na bɛ gbala ni yomyoma, ka di ŋmanila bɛ niŋdila yomyoma n-chani buɣa jεma shee la"},{"SurahNumber":70,"VerseNumber":44,"Text":"Ka bɛ nina ba tiŋgbani ni, ka filiŋ pili ba, dina n-nyɛ dabsi’ shεli bɛ ni daa gbaai ba di daalikauli la"},{"SurahNumber":71,"VerseNumber":1,"Text":"Achiika! Ti (Tinim’ Naawuni) n-daa tim Annabi Nuhu o niriba sani na (ka yεli ti o): “Niŋmi a niriba wa’azu poi ka azaaba kpeeni naan ti kaba na.”"},{"SurahNumber":71,"VerseNumber":2,"Text":"Ka o (Annabi Nuhu) yεli: “Yaa yinim’ n niriba! Achiika! Mani nyɛla saɣisigulana n-tin ya polo ni.”"},{"SurahNumber":71,"VerseNumber":3,"Text":"“Kadama jεmmi ya Naawuni, ka zo O dabiɛm, ka doli ma.”"},{"SurahNumber":71,"VerseNumber":4,"Text":"O (Naawuni) ni chɛ yi taya m-paŋ ya, ka naɣisi n-tin ya hali ni saha shεli O ni zali ya. Achiika! Naawuni saha maa yi ti kana, bɛ ku naɣisi li, yi yi di nyɛla ninvuɣu shɛba ban mi"},{"SurahNumber":71,"VerseNumber":5,"Text":"Ka o (Annabi Nuhu) yεli: “Yaa n Duuma (Naawuni)! Achiika! M-boli n niriba yuŋ ni wuntaŋ’ ni.”"},{"SurahNumber":71,"VerseNumber":6,"Text":"Amaa! M bolgu maa bi pahi ba shεli, naɣila bɛ zɔrimi ka chɛri ma"},{"SurahNumber":71,"VerseNumber":7,"Text":"“Yaha! Achiika saha shεli kam ka n-yi ti boli ba na, domin A ti chε m-paŋ ba, bɛ zaŋdila bɛ nubihi n-niŋdi bɛ tibvoya ni, ka zaŋ sitira m-pili bɛ maŋa, ka bɛ kuli bi milgi ka chɛ bɛ tuumbiεri, ka tibgi bɛ maŋa, tibgibu ni yεlimaŋli.”"},{"SurahNumber":71,"VerseNumber":8,"Text":"“Din nyaaŋa, achiika! Ka m-boli ba polo ni.”"},{"SurahNumber":71,"VerseNumber":9,"Text":"“Yaha! Ka m-moli n-ti ba, ka lahi sɔɣi m-boli ba ashilo ni.”"},{"SurahNumber":71,"VerseNumber":10,"Text":"Dinzuɣu, ka n-yεli ba: “Bom ya yi Duuma (Naawuni) chεmpaŋ, achiika! O nyɛla Chεmpaŋlana"},{"SurahNumber":71,"VerseNumber":11,"Text":"O (Naawuni) ni siɣisi ya sakura na zuɣusaa, ka di kuli pa taba zuɣu"},{"SurahNumber":71,"VerseNumber":12,"Text":"Ka pahi ya arzichi mini bihi, ka chɛ ka yi puri niŋ bindira, ka chɛ ka yi kulibona pali ni kom"},{"SurahNumber":71,"VerseNumber":13,"Text":"(Ka Annabi Nuhu yεli) “Bo n-leei muɣisi ya ka yi bi bɔri suhudoo ni Naawuni?”"},{"SurahNumber":71,"VerseNumber":14,"Text":"Ka di nyɛla Achiika! O (Naawuni) nam yala payapaya"},{"SurahNumber":71,"VerseNumber":15,"Text":"Di ni bɔŋɔ, yi bi nya Naawuni ni nam sagbana ayɔpoin ka di nyɛ din kuli pa taba zuɣu shɛm"},{"SurahNumber":71,"VerseNumber":16,"Text":"Ka O lahi chɛ ka goli nyɛ neesim di (sagbana maa) puuni, ka chɛ ka wuntaŋ’ nyɛ furila"},{"SurahNumber":71,"VerseNumber":17,"Text":"Yaha! Naawuni n-chɛ ka yi bili tiŋgbani ni na, bilibu ni yεlimaŋli"},{"SurahNumber":71,"VerseNumber":18,"Text":"Din nyaaŋa, ka O yɛn ti labsi ya di puuni, ka ti lahi yihi ya, ka di nyɛla yihibu ni yεlimaŋli"},{"SurahNumber":71,"VerseNumber":19,"Text":"Yaha! Naawuni zaŋla tiŋgbani leei binyɛrgili n-tin ya"},{"SurahNumber":71,"VerseNumber":20,"Text":"Domin yi (ninsalinim’) doli soli shεŋa din yεlima di puuni"},{"SurahNumber":71,"VerseNumber":21,"Text":"Ka Annabi Nuhu yεli: “Yaa n Duuma (Naawuni)! Achiika! Bɛ kpela n taali ni, ka doli (ninvuɣu so) ŋun da- arzichi mini o bihi ku tooi niŋ o anfaani shεli, naɣila ashaara.”"},{"SurahNumber":71,"VerseNumber":22,"Text":"“Ka bɛ na nabiεri din galsi.”"},{"SurahNumber":71,"VerseNumber":23,"Text":"Ka bɛ yεli: “Di chɛn ya yi buɣa maa jεma. Yi mi di chɛn ya wadda, ni suwaaɣa, ni yaguusa, ni yaɣuuka, n-ti pahi nasra.”"},{"SurahNumber":71,"VerseNumber":24,"Text":"Yaha! (Ka Annabi Nuhu yεli): “Achiika! Bɛ shiri birgi (niriba) pam, dinzuɣu (yaa n Duuma Naawuni)! Miri ka A pahi zualindiriba shεli naɣila bɔrginsim.”"},{"SurahNumber":71,"VerseNumber":25,"Text":"Domin bɛ tuumbiεri zuɣu, ka bɛ chɛ ka kom di ba, dinzuɣu ka bɛ yɛn ti kpɛhi ba buɣum ni. Din nyaaŋa, bɛ ti ku nya sɔŋdiba ka pa ni Naawuni"},{"SurahNumber":71,"VerseNumber":26,"Text":"Ka Annabi Nuhu yεli: “Yaa n Duuma (Naawuni)! Di chɛ chɛfurinim’ maa puuni ninvuɣu gaŋ tiŋgbani yaaŋa zuɣu.”"},{"SurahNumber":71,"VerseNumber":27,"Text":"Achiika! A yi chɛ ba, bɛ ni birgi A daba, bɛ mi bi dɔɣiri so naɣila tuumbiɛri lana, chεfura"},{"SurahNumber":71,"VerseNumber":28,"Text":"“Yaa n Duuma Naawuni! Chεli paŋ ma, ni n niŋkura ayi (m ba mini m ma), ni ŋuŋ kpe n yiŋ’ na ka nyɛla ŋun ti Naawuni yεlimaŋli. Ni ban ti Naawuni yɛlimaŋli dobba ni paɣaba. Yaha! Miri ka A pahi zualindiriba shɛli naɣila hallaka"},{"SurahNumber":72,"VerseNumber":1,"Text":"(Ya nyini Annabi)! Yεlima: Bɛ “(Naawuni) tim ni wahayi n (Mani Mihammadu) sani na kadama alizinnim’ salo wum n-ni karindi Alkur’aani, ka bɛ yεli: “Achiika! Ti wum Alkur’aani karim, ka di nyɛla lahaʒiba.”"},{"SurahNumber":72,"VerseNumber":2,"Text":"“Di dolsiri mi n-zaŋ chaŋ sochibga, ka ti (tinim’ alizinnima) ti li yεlimaŋli, dinzuɣu di kariya ka ti lahi laɣim ti Duuma (Naawuni) ni shɛli jεm.”"},{"SurahNumber":72,"VerseNumber":3,"Text":"“Yaha! Achiika! Ti Duuma (Naawuni) nam tibgiya, O bi zaŋ so leei O paɣa, bee bia.”"},{"SurahNumber":72,"VerseNumber":4,"Text":"Yaha! Achiika! Ti puuni jεrigu n-daa nyɛ ŋun yεri yεltɔɣa din kpahi yεɣi ka chɛ Naawuni dolibu soli"},{"SurahNumber":72,"VerseNumber":5,"Text":"Yaha! Achiika! Tinim’ daa tεhirimi ni ninsala bee alizini ku saɣi ŋma ʒiri n- zaŋ jɛndi Naawuni"},{"SurahNumber":72,"VerseNumber":6,"Text":"Yaha! Achiika! Di daa niŋ ya ka ninsalinim’ puuni do’ shɛba bɔri gulibu ni alizinnim’ puuni do’ shɛba, dinzuɣu ka bɛ pahi ba Naawuni tarsi kpahi yεɣa"},{"SurahNumber":72,"VerseNumber":7,"Text":"“Yaha! Achiika! Bɛ (alizinnim’) daa tεhi mi kamani yi (ninsalinim’) gba ni tεhi shɛm kadama di kariya ka Naawuni lahi yiɣisi so (Zaadali)"},{"SurahNumber":72,"VerseNumber":8,"Text":"“Yaha! Achiika! Ti (alizinnim’) di niŋla niyya ni ti du zuɣusaa (n-ti wum Malaaikanim’ yεltɔɣa), ka nya li ka bɛ zaŋ (Malaaika shεba) ban mali yaa n- guli li luɣulikam, ka bɛ lahi gbibi buɣum mokpala (saŋmarsi, ni bɛ zaŋ li labi ŋun kam bɔri ni o miri zuɣusaa na)"},{"SurahNumber":72,"VerseNumber":9,"Text":"Yaha! Achiika! Tinim’ (alizinnim’) daa nyɛla ban ʒindi ʒiishe shεŋa (zuɣu- saa maa), domin ti wum (lahibali shɛŋa din be zuɣusaa Malaaikanim’ sani n-ti ti ninsalinima), amaa! Pumpɔŋɔ, ŋun ti lahi bɔri ni o wum (yɛltɔɣa shɛli zuɣusaa), to o ni nya buɣum mokpala ka bɛ zaŋ li n-ʒiya guhiri o"},{"SurahNumber":72,"VerseNumber":10,"Text":"“Achiika! Tinim’ bi mi. Di ni bɔŋɔ, bɛ bɔrila ban be tiŋgbani yaaŋa zuɣu ni din be, bee bɛ Duuma (Naawuni) bɔri ba mi ni dolsigu?”"},{"SurahNumber":72,"VerseNumber":11,"Text":"Yaha! Achiika! Tinim’ (alizinnim’) puuni shεba beni nyɛ alizinisuma, ka ti puuni shεba mi pa lala, ti nyɛla laɣinsi koŋkoba"},{"SurahNumber":72,"VerseNumber":12,"Text":"Yaha! Achiika! Tinim’ dihitabli kadama ti ku tooi nyεŋ Naawuni tiŋgbani yaaŋa zuɣu, ti mi ku tooi nyɛŋ O (ka zo m-bɔrgi ka chɛ O daazaaba)"},{"SurahNumber":72,"VerseNumber":13,"Text":"“Yaha! Achiika! Saha shεli ti ni daa wum dolsigu (Alkur’aani) maa, ka ti ti li yεlimaŋli, dinzuɣu ŋun ti o Duuma (Naawuni) yεlimaŋli, tɔ! O bi zɔri o laara filimbu, bee ka bɛ di o zualinsi (ka chɛ ka o taya nabgi).”"},{"SurahNumber":72,"VerseNumber":14,"Text":"“Yaha! Achiika! Ti puuni shɛba beni nyɛ Muslinnima, ka ti puuni shεba mi beni n-nyɛ ban bɔrgi, dinzuɣu ŋun ti kpe Muslinsi daadiini puuni, tɔ! Bannim’ maa piigi dolsigu soli"},{"SurahNumber":72,"VerseNumber":15,"Text":"“Yaha! Amaa! Ban bɔrgi maa yɛn ti nyɛla ʒahannama buɣum dokuɣuri.”"},{"SurahNumber":72,"VerseNumber":16,"Text":"Yaha! Bɛ (chεfurinim’) yi di zani n- tuhi sochibga (Muslinsi) zuɣu, tɔ! Ti (Tinim’ Naawuni) naan nyuhi ba sakom din galsi"},{"SurahNumber":72,"VerseNumber":17,"Text":"Domin ti dahim ba di puuni, dinzuɣu, ŋun lebi biri ka chɛ o Duuma (Naawuni) yɛla teebu, tɔ! Ti ni ti zaŋ o kpεhi azaaba kpeeni puuni"},{"SurahNumber":72,"VerseNumber":18,"Text":"Yaha! Achiika! Jiŋa nyɛla Naawuni dini, dinzuɣu, miri ya ka yi jεm shɛli (di puuni) m-pahi Naawuni zuɣu"},{"SurahNumber":72,"VerseNumber":19,"Text":"Yaha! Achiika! Saha shεli Naawuni dabli (Annabi Muhammadu) ni daa yiɣisi jεmdi O (Naawuni, ka puhiri jiŋli), bɛ (alizinnim’ maa) daa chɛ bɛla ni bɛ du m-pani taba zuɣu (domin Alkur’aani karim wumbu nyεɣisim zuɣu)"},{"SurahNumber":72,"VerseNumber":20,"Text":"(Yaa nyini Annabi)! Yεlima: “Achiika! Mani nyɛla ŋun jεmdi n Duuma (Naawuni), m-mi pala ŋun yɛn laɣim o mini so jεm.”"},{"SurahNumber":72,"VerseNumber":21,"Text":"Yεlima: “Achiika! Mani ka yiko din yɛn tooi taɣi ya biɛrim bee anfaani shεli.”"},{"SurahNumber":72,"VerseNumber":22,"Text":"Yεlima: “Achiika! So ku tooi taɣi ma ka chɛ Naawuni (daazaaba), m-mi ku tooi nyɛ sɔɣibu shee ka chɛ O.”"},{"SurahNumber":72,"VerseNumber":23,"Text":"Naɣila din yi Naawuni sani na ni O tuuntali. Dinzuɣu, ŋun kpe Naawuni ni O tumo taali ni, tɔ! O mali ʒahannama buɣum, ka nyɛla ŋun yɛn pahi ninvuɣu shεba ban yɛn ti kpalim di puuni kuli mali wɔra"},{"SurahNumber":72,"VerseNumber":24,"Text":"Hali ni saha shεli bɛ (chεfurinim’) yi yɛn ti nya bɛ ni niŋdi ba shɛli (azaaba) alikauli maa, tɔ! Ni baalim, bɛ ni ti baŋ ŋun chɔɣim ka ka sɔŋda, ni ŋun zamaatu pɔra"},{"SurahNumber":72,"VerseNumber":25,"Text":"(Yaa nyini Annabi)! Yεlimaa: “M-bi mi, bee di ni bɔŋɔ, bɛ ni niŋdi ya shɛli (azaaba) daalikauli maa bela yoma, bee n Duuma (Naawuni) zalila di saha ka di be katiŋa"},{"SurahNumber":72,"VerseNumber":26,"Text":"O (Naawuni) nyɛla Ŋun mi din sɔɣi, O mi bi viiri O yɛli shɛŋa din sɔɣi n-wuhiri so"},{"SurahNumber":72,"VerseNumber":27,"Text":"Naɣila O (Naawuni) ni saɣi ti so ka o nyɛ tumo, achiika! O zaŋdila ban guli o na (Malaaikanima) ka bɛ ti be o tooni mini o nyaaŋa"},{"SurahNumber":72,"VerseNumber":28,"Text":"Domin O (Naawuni) baŋ ni kadama achiika! Bɛ ti bɛ Duuma (Naawuni) tuuntali. Yaha! O baŋsim nyɛla din gili ba, ka O lahi mi binshɛɣu kam kalinli n- gari sokam"},{"SurahNumber":73,"VerseNumber":1,"Text":"Yaa nyini ŋun zaŋ sitira m-pili a maŋa (Annabi Muhammadu)"},{"SurahNumber":73,"VerseNumber":2,"Text":"Yiɣisim m-puhi jiŋli yuŋ, naɣila saha bɛla"},{"SurahNumber":73,"VerseNumber":3,"Text":"Di (yuŋ maa) pirgili, bee ka a booi di puuni saha biɛla"},{"SurahNumber":73,"VerseNumber":4,"Text":"Bee ka a pahi saha shεli di zuɣu, ka vεlgi Alkur’aani karim ni baalim"},{"SurahNumber":73,"VerseNumber":5,"Text":"Achiika! Ni baalim, Ti (Tinim’ Naawuni) ni siɣisi yεltɔɣa timsili (Alkur’aani) na a zuɣu"},{"SurahNumber":73,"VerseNumber":6,"Text":"Achiika! Yuŋ yiɣisi puhi jiŋli maa n- nyɛ din suhudoo gari, ni din yɛltɔɣa nyɛ kasi"},{"SurahNumber":73,"VerseNumber":7,"Text":"(Yaa nyini Annabi)! Achiika! A saŋgaya nyɛla din zooi wuntaŋ’ ni"},{"SurahNumber":73,"VerseNumber":8,"Text":"Yaha! (Yaa nyini Annabi)! Bolimi a Duuma (Naawuni) yuli, ka labsi a maŋ’ zaasa n-ti o, labsibu ni yɛlimaŋli"},{"SurahNumber":73,"VerseNumber":9,"Text":"(Ŋuna n-nyɛ) wulinpuhili mini wulinluhili Duuma, Duuma jεmdigu n-kani ni yεlimaŋli naɣila Ŋuna. Dinzuɣu, zaŋmi O leei a ni dalim So"},{"SurahNumber":73,"VerseNumber":10,"Text":"Yaha! (Yaa nyini Annabi)! Niŋmi suɣulo ni bɛ (chεfurinim’ maa) ni yεri shɛli, ka niŋ ba lalgim ka di nyɛla lalgim ni biɛrisuŋ"},{"SurahNumber":73,"VerseNumber":11,"Text":"Yaha! (Yaa nyini Annabi)! Chεli Ma (Mani Naawuni) ni ninvuɣu shεba ban labsi N yεltɔɣa ʒiri maa, bana n-nyɛ bundannima, ka naɣisi n-ti ba biɛla"},{"SurahNumber":73,"VerseNumber":12,"Text":"Achiika! Ti (Tinim’ Naawuni) mali bandi (ankufunima), n-ti pahi ʒehiimi buɣum"},{"SurahNumber":73,"VerseNumber":13,"Text":"Ni bindiri shεli din muɣiri lɔŋ ni, ni azaaba kpeeni"},{"SurahNumber":73,"VerseNumber":14,"Text":"Dabsi’ shεli tiŋgbani mini zoya ni yɛn ti sɔhigira, ka zoya leei kamani bihigu din kuli kpaari bahira"},{"SurahNumber":73,"VerseNumber":15,"Text":"Achiika! Ti (Tinim’ Naawuni) n-tim tuun’ so na yi (Maka chεfurinim’) sani, ni o ti leei shɛhiralana tin ya (Zaadali), kamani Ti ni daa min tim tuun’ so (Annabi Musa) na Fir’auna sani shεm"},{"SurahNumber":73,"VerseNumber":16,"Text":"Ka Fir’auna zaɣisi tumo maa yɛltɔɣa, ka Ti (Tinim’ Naawuni) daa gbaagi o gbaari kpeeni"},{"SurahNumber":73,"VerseNumber":17,"Text":"Dinzuɣu, yi yi niŋ chɛfuritali, ka yi yɛn niŋ wula n-taɣi yi maŋ ka chɛ dabsi’ shεli din (dabiɛm) yɛn ti chɛ ka bibihi leei ban mali kobpiεla"},{"SurahNumber":73,"VerseNumber":18,"Text":"Sagbana nyɛla din yɛn ti tahibɔɣi ni dina. Achiika! O (Naawuni) daalikauli nyɛla din yɛn niŋ"},{"SurahNumber":73,"VerseNumber":19,"Text":"Achiika! Ŋɔ maa nyɛla teebu, dinzuɣu ninvuɣu so ŋun bɔra, tɔ! Ŋun gbibi soviεlli n-zaŋ chaŋ o Duuma (Naawuni) sani"},{"SurahNumber":73,"VerseNumber":20,"Text":"Achiika! (Yaa nyini Annabi)! A Duuma (Naawuni) mi ni a yiɣisira m- puhiri jiŋli, di yi ti chɛ biɛla ni yuŋ pirgi yim pubu buta puuni, ni di (yuŋ maa) pirgili, ni di yim pubu buta ni, ni ninvuɣu shɛba ban be ni nyini maa puuni shɛba (a sahibenim’ maa gba nyɛla ban yiɣisiri yuŋ n-gaandi goma). Yaha! Naawuni n-nyɛ Ŋun guri yuŋ mini wuntaŋ’ ni. O mi ni yi ku tooi zaŋ saha shεŋa din be yuŋ puuni zaasa jεm O, ka O chε m-paŋ ya. Dinzuɣu, karimmi ya yi ni ni tooi shɛli tariga Alkur’aani puuni. O (Naawuni) mi ni yi puuni shεba ni tooi gbaai doro (ka yuŋ naafila nyεŋ ba), ka yi puuni shεba gɔri tiŋgbani yaaŋa zuɣu m-bɔri Naawuni pina puuni, ka shεba mi tuhiri tobu Naawuni soli. Dinzuɣu, karimmi ya yi ni ni tooi shɛli di (Alkur’aani) puuni. Yaha! Puhimi ya jiŋli, ka tin ya zaka. Ka lahi paŋmi ya Naawuni paŋdisuŋ. Yaha! Binshɛɣu yi ni daŋsi n-ti yi maŋa (Dunia puuni), tɔ! Yi ni nya li Naawuni sani (Zaadali) ka di nyɛ din gari, ka di sanyoo lahi galsi. Dinzuɣu, bom ya Naawuni Chεmpaŋ, Achiika! Naawuni nyεla Chεmpaŋlana, Nambɔzobonaa"},{"SurahNumber":74,"VerseNumber":1,"Text":"Yaa nyini ninvuɣu so ŋun zaŋ sariga m-pili o maŋa (Annabi Muhammadu)"},{"SurahNumber":74,"VerseNumber":2,"Text":"Yiɣisim niŋ wa’azu"},{"SurahNumber":74,"VerseNumber":3,"Text":"Ka tibgi a Duuma (Naawuni)"},{"SurahNumber":74,"VerseNumber":4,"Text":"Ka niŋ a sitira kasi"},{"SurahNumber":74,"VerseNumber":5,"Text":"Ka niŋ katiŋ’ ka chɛ ni buɣa jεma"},{"SurahNumber":74,"VerseNumber":6,"Text":"Yaha! Miri ka a ti pini ka bɔri ni bɛ ti pahi a shɛli di zuɣu"},{"SurahNumber":74,"VerseNumber":7,"Text":"Yaha! Niŋmi suɣulo a Duuma (Naawuni) zuɣu"},{"SurahNumber":74,"VerseNumber":8,"Text":"Dinzuɣu, bɛ yi ti piεbsi kikaa ni (Zaadali)"},{"SurahNumber":74,"VerseNumber":9,"Text":"Tɔ! Dindali maa n-nyɛ dabsi’ kpeeni"},{"SurahNumber":74,"VerseNumber":10,"Text":"Ka di pa soochi n-ti chεfurinima"},{"SurahNumber":74,"VerseNumber":11,"Text":"(Yaa nyini Annabi)! Chεli Ma (Mani Naawuni) ni ninvuɣu so N-ni nam ka o nyɛ o ko (ŋuna n-nyɛ Walid Ibnu Mugirah)"},{"SurahNumber":74,"VerseNumber":12,"Text":"Yaha! Ka n-ti o arzichi din galsi"},{"SurahNumber":74,"VerseNumber":13,"Text":"Ni o bihi shɛba ban ʒiya n-tabi o"},{"SurahNumber":74,"VerseNumber":14,"Text":"Ka N (Mani Naawuni) kuli balgi bεhigu n-ti o yɛlgibu ni yɛlimaŋli"},{"SurahNumber":74,"VerseNumber":15,"Text":"Din nyaaŋa, ka o lahi niŋdi kore ni M (Mani Naawuni) pahi o"},{"SurahNumber":74,"VerseNumber":16,"Text":"Chɛli gba! Achiika! O daa nyɛla tipawumli lana ni Ti (Tinim’ Naawuni) aayanim’ wumbu"},{"SurahNumber":74,"VerseNumber":17,"Text":"Ni baalim, N (Mani Naawuni) nyɛla Ŋun yɛn niŋ o talahi ni azaaba kpeeni (bee ka N-chɛ ka o du saɣuudu)"},{"SurahNumber":74,"VerseNumber":18,"Text":"Achiika! O (Walid Ibnu Mugirah) nyɛla ŋun tεhi, ka ŋma ʒiri"},{"SurahNumber":74,"VerseNumber":19,"Text":"Dinzuɣu, ka bɛ (Naawuni) narim o, wula ka o leei kuli niŋ tɛhi (ka ŋma ʒiri n-zaŋ jɛndi Alkur’aani)"},{"SurahNumber":74,"VerseNumber":20,"Text":"Din nyaaŋa, ka bɛ (Naawuni) lahi narim o, wula ka o leei kuli niŋ tɛhi (ka ŋma ʒiri n-zaŋ jɛndi Alkur’aani)"},{"SurahNumber":74,"VerseNumber":21,"Text":"Din nyaaŋa, ka o (Walid Ibnu Mugirah) tɛhi"},{"SurahNumber":74,"VerseNumber":22,"Text":"Din nyaaŋa, ka o saɣim o nini ni, ka zaɣizaɣi li"},{"SurahNumber":74,"VerseNumber":23,"Text":"Din nyaaŋa, ka o lebi biri, ka tibgi o maŋa"},{"SurahNumber":74,"VerseNumber":24,"Text":"Ka yεli: “Ŋɔ (Alkur’aani) maa pa shεli m-pahila sihira n-nyɛ li, ka bɛ deeri li (bukpahinim’ sani na).”"},{"SurahNumber":74,"VerseNumber":25,"Text":"(Ka yεli): “Ŋɔ maa pa shεli naɣila ninsala yεltɔɣa.”"},{"SurahNumber":74,"VerseNumber":26,"Text":"Ni baalim, N (Mani Nawuni) ni zaŋ o kpεhi sakara (buɣum) ni"},{"SurahNumber":74,"VerseNumber":27,"Text":"(Yaa nyini Annabi)! Bo n-leei baŋsi a binshɛɣu din nyɛ sakara"},{"SurahNumber":74,"VerseNumber":28,"Text":"Di (buɣum maa) bi kpalinda, di mi bi chɛri shɛli (naɣila di di li mi n-ti naai)"},{"SurahNumber":74,"VerseNumber":29,"Text":"Ka di nyɛla din diri ninsalinim’ nimgbina, ka sabgiri li"},{"SurahNumber":74,"VerseNumber":30,"Text":"Di (sakara buɣum maa) malila (Makaaikanim’) pia ni awei (ka bɛ guli li)"},{"SurahNumber":74,"VerseNumber":31,"Text":"Yaha! Ti (Tinim’ Naawuni) bi zali ban guli (sakara) buɣum maa m-pahila bɛ nyɛla Malaaikanima, Ti mi bi zaŋ bɛ kalinli maa leei shɛli naɣila di nyɛla dahimbu n-zaŋ ti ninvuɣu shεba ban niŋ chεfuritali, domin ninvuɣu shεba bɛ ni ti litaafi maa dihitabli (ni Alkur’aani yεlimaŋtali), ka ninvuɣu shεba ban ti Naawuni yεlimaŋli pahi ni yεlimaŋtibo. Yaha! Domin ninvuɣu shεba bɛ ni ti litaafi (Yahuudu mini Nashaaranim) maa mini ninvuɣu shɛba ban ti Naawuni yεlimaŋli di zilsi (Alkur’aani yεlimaŋtali). Yaha! Domin ninvuɣu shεba doro (bee munaafichitali) ni be shɛba suhiri ni mini chεfurinim’ yεli: “Bimbo ka Naawuni leei kuli bɔri ni ŋmahinli ŋɔ maa?” Lala ka Naawuni bɔrgiri O ni bɔri so, ka dolsiri O ni bɔri so. Yaha! (Yaa nyini Annabi)! So bi mi a Duuma tobbihi (Malaaikanim’) tariga naɣila Ŋuna. Yaha! Di (buɣum maa) pa shεli m-pahila wa’azu n-nyɛ li n-zaŋ ti ninsala"},{"SurahNumber":74,"VerseNumber":32,"Text":"Haifa! M (Mani Naawuni) po goli"},{"SurahNumber":74,"VerseNumber":33,"Text":"Ni yuŋ, di yi ti niŋ bekaali na"},{"SurahNumber":74,"VerseNumber":34,"Text":"Ni bekaali, di yi ti neei zaasa"},{"SurahNumber":74,"VerseNumber":35,"Text":"Achiika! Di (sakara buɣum) be mushiiba kara puuni"},{"SurahNumber":74,"VerseNumber":36,"Text":"Ka di nyɛ wa’azu n-ti ninsalinima"},{"SurahNumber":74,"VerseNumber":37,"Text":"Ni yi puuni ninvuɣu so ŋun bɔri ni o daŋsi (tuunvɛla), bee ka o naɣisi"},{"SurahNumber":74,"VerseNumber":38,"Text":"Nyɛvuli kam nyɛla bɛ ni yɛn zaŋ di ni tum shɛli n-dalim li"},{"SurahNumber":74,"VerseNumber":39,"Text":"Naɣila nudirgunima (ban yɛn ti deei bɛ tuuntumsa litaafi ni bɛ nudirgu)"},{"SurahNumber":74,"VerseNumber":40,"Text":"Bɛ yɛn ti bela Alizanda yiya puuni ka bɔhira"},{"SurahNumber":74,"VerseNumber":41,"Text":"(Ka bɛ bɔhiri) bibɛhi yɛla"},{"SurahNumber":74,"VerseNumber":42,"Text":"“Bimbo n-leei kpεhi ya sakara (buɣum) ni?”"},{"SurahNumber":74,"VerseNumber":43,"Text":"Ka bɛ yεli: “Ti daa ka ban puhiri jiŋli puuni.”"},{"SurahNumber":74,"VerseNumber":44,"Text":"“Ti mi daa pa ban dihiri nandamba (ti daarzichi puuni).”"},{"SurahNumber":74,"VerseNumber":45,"Text":"“Ka ti daa lahi be ban yɛri yɛltɔɣa kaha ni.”"},{"SurahNumber":74,"VerseNumber":46,"Text":"“Yaha! Ti daa labsirila Sanyoodali (Zaadali) ʒiri.”"},{"SurahNumber":74,"VerseNumber":47,"Text":"Hali ka dihitabli (kpibu) ti ka ti na"},{"SurahNumber":74,"VerseNumber":48,"Text":"Dinzuɣu, suhudeenim’ suhudee ku tooi niŋ ba anfaani shεli (Zaadali)"},{"SurahNumber":74,"VerseNumber":49,"Text":"Bo n-leei mali ba (chεfurnim’ maa), ka bɛ lebri biriti wa’azu (Alkur’aani)"},{"SurahNumber":74,"VerseNumber":50,"Text":"Bɛ (chεfurinim’ maa yi nya Annabi Muhammadu), bɛ ŋmanila buŋ’ shɛŋa ban yirigi"},{"SurahNumber":74,"VerseNumber":51,"Text":"Ka bɛ zo ka chɛ gbiɣinli"},{"SurahNumber":74,"VerseNumber":52,"Text":"Chɛli gba! Bɛ (chεfurinim’ maa) zaɣiyino kam bɔrimi ni bɛ ti ba gbana (litaafi na Naawuni sani) ka di yɛrgi luɣulikam"},{"SurahNumber":74,"VerseNumber":53,"Text":"Haifa! Chɛli gba! Bɛ kuli bi zɔrila Chiyaama"},{"SurahNumber":74,"VerseNumber":54,"Text":"Haifa! Achiika! Di (Alkur’aani) nyɛla teebu"},{"SurahNumber":74,"VerseNumber":55,"Text":"Dinzuɣu, ninvuɣu so ŋun bɔra, tɔ! Ŋun zaŋmi li n-teei o maŋa"},{"SurahNumber":74,"VerseNumber":56,"Text":"Yaha! Bɛ (chɛfurinim’) bi zaŋdi li n-teeri bɛ maŋa, naɣila Naawuni yi yu, Ŋuna n-nyɛ Ŋun tu ni bɛ zo dabiεm, ka lahi nyɛ Ŋun tu kamaata ni chεmpaŋ"},{"SurahNumber":75,"VerseNumber":1,"Text":"M (Mani Naawuni) po Zaadali"},{"SurahNumber":75,"VerseNumber":2,"Text":"Yaha! M-po nyɛvuli shɛli din zooi di maŋ’ galime"},{"SurahNumber":75,"VerseNumber":3,"Text":"Di ni bɔŋɔ, ninsala (chɛfura) tεhirimi ni Ti (Tinim’ Naawuni) ku tooi laɣim o koba (Zaadali)"},{"SurahNumber":75,"VerseNumber":4,"Text":"Wumma! Ti (Tinim’ Naawuni) nyɛla ban yɛn tooi laɣim o nubihi mini o naponbihi luɣuyini"},{"SurahNumber":75,"VerseNumber":5,"Text":"Chɛli gba! Ninsala (chɛfura) bɔrimi ni o daŋsi tuumbεri o tooni"},{"SurahNumber":75,"VerseNumber":6,"Text":"Ka o naan bɔhira: “Bondali n-nyɛ Zaadali?”"},{"SurahNumber":75,"VerseNumber":7,"Text":"Di yi ti niŋ ka nimbihi nyεɣisi"},{"SurahNumber":75,"VerseNumber":8,"Text":"Ka goli neesim chaŋ ka chɛ li"},{"SurahNumber":75,"VerseNumber":9,"Text":"Ka bɛ laɣim wuntaŋ’ mini goli (ka di yi wulinpuhili na)"},{"SurahNumber":75,"VerseNumber":10,"Text":"Dindali maa ka ninsala yɛn ti yεli: “Yapolo ka guubu shee be?”"},{"SurahNumber":75,"VerseNumber":11,"Text":"Haifa! Sɔɣibu shee ti kani"},{"SurahNumber":75,"VerseNumber":12,"Text":"Dindali maa, a Duuma (Naawuni) sani n-nyɛ tablibu shee"},{"SurahNumber":75,"VerseNumber":13,"Text":"Dindali maa, ka bɛ yɛn ti ninsala o ni daŋsi tuun’ shɛli (o nyɛvuli puuni), ni o ni naɣisi shɛli lahibali"},{"SurahNumber":75,"VerseNumber":14,"Text":"Chɛli gba! Ninsala gba nya o tuma ni nyɛ shɛli"},{"SurahNumber":75,"VerseNumber":15,"Text":"Hali o yi ti tahi o fabla na (bɛ ku deei li)"},{"SurahNumber":75,"VerseNumber":16,"Text":"(Yaa nyini Annabi)! Di damdi a zinli (ni Alkur’aani karimbu), domin a gbaai li ni yomyoma"},{"SurahNumber":75,"VerseNumber":17,"Text":"Achiika! Ti (Tinim’ Naawuni) n-su di laɣimbu (a zuɣu ni), ni di karimbu"},{"SurahNumber":75,"VerseNumber":18,"Text":"Dinzuɣu, Ti yi karindi li, tɔ! Nyin doli di karimbu maa (ni baalim)"},{"SurahNumber":75,"VerseNumber":19,"Text":"Din nyaaŋa, Tinima n-su di neebu"},{"SurahNumber":75,"VerseNumber":20,"Text":"Haifa! Chɛli gba! Yi (ninsalinim’) bɔri la yomyom’ yili ŋɔ maa (Dunia)"},{"SurahNumber":75,"VerseNumber":21,"Text":"Ka chεri Chiyaama"},{"SurahNumber":75,"VerseNumber":22,"Text":"Dindali maa, (ninvuɣu shεba) nina yɛn ti malila neesim"},{"SurahNumber":75,"VerseNumber":23,"Text":"Ka di nyɛla din lihiri di Duuma (Naawuni)"},{"SurahNumber":75,"VerseNumber":24,"Text":"Yaha! Dindali maa ka (ninvuɣu shεba) nina yɛn ti zaɣizaɣi"},{"SurahNumber":75,"VerseNumber":25,"Text":"Ka di dihitabli kadama yɛlbiɛɣu ni shee di zuɣu na"},{"SurahNumber":75,"VerseNumber":26,"Text":"Haifa! Nyɛvuli yi ti paai kukojila ni (ninsala yi ti yɛn bahi)"},{"SurahNumber":75,"VerseNumber":27,"Text":"Ka bɛ yεli: “Ŋuni n-leei nyɛ tibra (ŋun yɛn taɣi o nyɛvuli n-ti ti)"},{"SurahNumber":75,"VerseNumber":28,"Text":"Ka o dihitabli ni o nyɛla ŋun yɛn wolgi ni Dunia"},{"SurahNumber":75,"VerseNumber":29,"Text":"Ka (ninsala) bee gabgi ni o bee"},{"SurahNumber":75,"VerseNumber":30,"Text":"A Duuma (Naawuni) sani n-nyɛ karilabi shee dindali maa"},{"SurahNumber":75,"VerseNumber":31,"Text":"O (chɛfura) bi tila (Alkur’aani) yεlimaŋli, o mi bi puhi jiŋli"},{"SurahNumber":75,"VerseNumber":32,"Text":"Amaa! O labsi li mi (Alkur’aani) ʒiri, ka lebi biri"},{"SurahNumber":75,"VerseNumber":33,"Text":"Din nyaaŋa, ka o chaŋ o iyaali sani ka gamda"},{"SurahNumber":75,"VerseNumber":34,"Text":"(Yaa nyini chɛfura)! Ashaara be a zuɣu, dina n-nyɛ din simsi a"},{"SurahNumber":75,"VerseNumber":35,"Text":"Di nyaaŋa, ashaara be a zuɣu, dina n-nyɛ din simsi a"},{"SurahNumber":75,"VerseNumber":36,"Text":"Di ni bɔŋɔ, ninsala tεhirimi ni bɛ kuli yɛn chɛ o mi lala"},{"SurahNumber":75,"VerseNumber":37,"Text":"Di ni bɔŋɔ, o daa pala dablim kom din tɔɣi, ka bɛ dulindi li n-niŋdi (paɣa tooni na)"},{"SurahNumber":75,"VerseNumber":38,"Text":"Din nyaaŋa, ka o leei ʒitalli, ka O (Naawuni) nam o, ka chɛ ka o nama saɣisi"},{"SurahNumber":75,"VerseNumber":39,"Text":"Ka zaŋ o niŋ balibu buyi puuni, doo ni paɣa"},{"SurahNumber":75,"VerseNumber":40,"Text":"Di ni bɔŋɔ, (Duuma So) Ŋun niŋ ŋɔ maa ka yiko din yɛn tooi neei kpiimba"},{"SurahNumber":76,"VerseNumber":1,"Text":"Achiika! Zaamani din niŋ waɣilim daa ti yεɣi ninsala (Annabi Adam) zuɣu, ka o daa pa binshɛɣu din mali yuli"},{"SurahNumber":76,"VerseNumber":2,"Text":"Achiika! Ti (Tinim’ Naawuni) namla ninsala ni dablim kom din gabi ni taba, ka Ti dahindi o, dinzuɣu ka Ti zaŋ o leei ŋun wumda, ka nyara"},{"SurahNumber":76,"VerseNumber":3,"Text":"Achiika! Ti (Tinim’ Naawuni) wuhi o la soya ayi (o yi bɔra), ka o leei ŋun paɣi, bee ka o leei gutulu"},{"SurahNumber":76,"VerseNumber":4,"Text":"Achiika! Ti (Tinim’ Naawuni) malila buɣum bandi mini zolsi shili n-zaŋ guli chεfurinima, n-ti pahi sa’iiri buɣum. Annabi Adam nambu nyaaŋa, o daa paai yuum pihinahi ka bɛ na bi pobsi nyɛvuli niŋ o ni, ka o kuli nyɛla taŋkpaɣu"},{"SurahNumber":76,"VerseNumber":5,"Text":"Achiika! Naawuni dabsuma yɛn ti nyurila dam kopunim’ ni, ka bɛ gabi li ni kaafura"},{"SurahNumber":76,"VerseNumber":6,"Text":"Di (kaafura maa) nyɛla (Alizanda puuni) kobilnina shεli, ka Naawuni daba yɛn ti nyuri di puuni, ka bɛ chɛ ka di puhiri tiŋgbani ni na, puhibu ni yɛlimaŋli"},{"SurahNumber":76,"VerseNumber":7,"Text":"Bɛ (Alizanda bihi maa) daa paandi la alikaui, ka zɔri dabsili din zaɣibiεɣu yɛn ti yεligira"},{"SurahNumber":76,"VerseNumber":8,"Text":"Ka bɛ daa lahi dihiri nandana mini kpibga (bɛ daarzichi puuni), n-ti pahi tobdaba, (ka di nyɛla) bɛ gba di mali la di bukaata"},{"SurahNumber":76,"VerseNumber":9,"Text":"(Ka bɛ yεra): “Achiika! Ti dihiri ya li la Naawuni zuɣu, dinzuɣu ti bi bɔri sanyo’ shεli bee paɣibu yi sani.”"},{"SurahNumber":76,"VerseNumber":10,"Text":"Achiika! Tinim’ zɔrila dabiɛm ti Duuma (Naawuni) sani zaŋ chaŋ dabsi shεli (ninsalinim’) nina polo ni yɛn ti saɣim, ka zaɣizaɣi (suhusaɣiŋgu zuɣu)"},{"SurahNumber":76,"VerseNumber":11,"Text":"Dinzuɣu ka bɛ Duuma (Naawuni) gu ba ni dindali maa zaɣibɛɣu, ka laɣim ba ni vɛlim mini neesim (bɛ nina polo), n-ti pahi suhupiεlli"},{"SurahNumber":76,"VerseNumber":12,"Text":"Ka lahi yo ba samli ni Alizanda, ni silki sitira domin suɣulo shɛli bɛ ni daa niŋ maa zuɣu"},{"SurahNumber":76,"VerseNumber":13,"Text":"Ka bɛ nyɛla ban dondoya n-dalim kuɣuwaɣila zuɣu di (Alizanda maa) puuni, bɛ bi nyari wuntaŋ’ tulum, wɔri mi bi gbaari ba"},{"SurahNumber":76,"VerseNumber":14,"Text":"Ka di (Alizanda puuni) mahim kuli miri ba, ka bɛ siɣisi di binwola na, ka di nyɛla din kuli be yoma ni bana"},{"SurahNumber":76,"VerseNumber":15,"Text":"Ka bɛ lahi zaŋ anʒilfa jiŋlahi n-gili ba, n-ti pahi kopunim’ din nyɛ kalo"},{"SurahNumber":76,"VerseNumber":16,"Text":"Ka di nyɛ kalo din nyɛ anʒilfa, ka bɛ nam li saɣisi bɛ ni kuli bɔri shɛm"},{"SurahNumber":76,"VerseNumber":17,"Text":"Ka bɛ nyuhi ba (dam) kopunim’ di (Alizanda maa) puuni, ka di nyɛla bɛ ni gabi shɛli ni kaakaaduro"},{"SurahNumber":76,"VerseNumber":18,"Text":"Di (Zanjabiila maa) nyɛla kobilnin’ shεli di (Alizanda) puuni, ka bɛ boondi li Salsabiila"},{"SurahNumber":76,"VerseNumber":19,"Text":"Ka bidibbila nyirinsi ban kuli bi zoori gili ba, a yi nya ba, a ni tεhi ni bɛ nyɛla alulluɣi 1din yεɣili luɣulikam"},{"SurahNumber":76,"VerseNumber":20,"Text":"Yaha! A yi nya nimaa ni (Alizanda maa puuni), tɔ! A nya yolsibu din paai tariga, n-ti pahi nam din galsi"},{"SurahNumber":76,"VerseNumber":21,"Text":"Sitira shεŋa bɛ ni yɛri zuɣusaa nyɛla silki vakaha, ni din nyεlsira (ka di mali din tibsa, ni din bi tibsa). Yaha! Ka bɛ dihi ba nachinsi ni anʒilfa baŋsi, ka bɛ Duuma lahi nyuhi ba binnyur’ shεli din nyɛ kasi"},{"SurahNumber":76,"VerseNumber":22,"Text":"(Ka bɛ yεli ba): “Achiika! Ŋɔ maa nyɛla sanyoo n-tin ya, domin yi tuun- tumsa daa nyɛla bɛ ni paɣi shɛli.”"},{"SurahNumber":76,"VerseNumber":23,"Text":"(Yaa nyini Annabi)! Ti (Tinim’ Naawuni) n-siɣisi Alkur’aani n-ti a na, ka di nyɛ siɣisi ni yɛlimaŋli"},{"SurahNumber":76,"VerseNumber":24,"Text":"Dinzuɣu, niŋmi suɣulo ni a Duuma (Naawuni) zaligu, ka miri ka a doli bɛ (ninsalinim’) puuni ninvuɣu so ŋun kpεri Naawuni taali puuni, bee ŋun zooi gutulunsi"},{"SurahNumber":76,"VerseNumber":25,"Text":"Yaha! Bolimi a Duuma (Naawuni) yuli Asiba ni Zaawuni"},{"SurahNumber":76,"VerseNumber":26,"Text":"Yaha! Yuŋ puuni, niŋmi suzuuda n- ti O, ka lahi niŋ O kasi yuŋ din waɣa"},{"SurahNumber":76,"VerseNumber":27,"Text":"Achiika! Bambɔŋɔnim’ maa bɔrila yomyoma (Dunia), ka chεri dabsi’ timsili n-zaandi bɛ nyaaŋa"},{"SurahNumber":76,"VerseNumber":28,"Text":"Ti (Tinim’ Naawuni) N-nam ba, ka kpaŋsi bɛ nama, Ti mi yi lahi bɔra, ka Ti taɣi ba ka zaŋ ninvuɣu shɛba na, ka di nyɛla taɣibu ni yεlmaŋli"},{"SurahNumber":76,"VerseNumber":29,"Text":"Achiika! Ŋɔ maa nyɛla wa’azu, dinzuɣu ŋun bɔra, ŋun gbibi soviεlli n-zaŋ chaŋ o Duuma (Naawuni) sani"},{"SurahNumber":76,"VerseNumber":30,"Text":"Yi mi ku tooi yu (dolsigu), naɣila Naawuni n-yu li. Achiika! Naawuni nyɛla Baŋda, Yεmgoliŋga lana"},{"SurahNumber":76,"VerseNumber":31,"Text":"O zaŋdila O ni bɔri so n-kpɛhiri O nambɔzɔhigu (Alizanda) ni, ka kpaɣisi azaaba kpeeni zali zualindiriba"},{"SurahNumber":77,"VerseNumber":1,"Text":"M (Mani Naawuni) po pɔhim shɛli din ʒɛri parinda"},{"SurahNumber":77,"VerseNumber":2,"Text":"Yaha! M-po pɔhim shɛŋa din ʒɛri ni pam, ka saɣindi binyɛra"},{"SurahNumber":77,"VerseNumber":3,"Text":"N-lahi po Malaaika shɛba ban toori Naawuni nambɔzɔhigu (sakom) n- yεɣinda"},{"SurahNumber":77,"VerseNumber":4,"Text":"Ka lahi po Alkur’aani aayanim’ din wolgiri yɛlimaŋli mini ʒiri, ka di nyɛ wolgibu ni yɛlimaŋli"},{"SurahNumber":77,"VerseNumber":5,"Text":"Yaha! M-po Malaaika shɛba ban siɣisiri wahayi (Naawuni tuuntali) na"},{"SurahNumber":77,"VerseNumber":6,"Text":"Domin di ti ŋmaai daliri kam, bee ka di leei valsigu"},{"SurahNumber":77,"VerseNumber":7,"Text":"Achiika! Bɛ ni niŋdi ya alikauli shɛli maa (Chiyaama) nyɛla din yɛn niŋ"},{"SurahNumber":77,"VerseNumber":8,"Text":"Dinzuɣu di yi ti niŋ ka bɛ nyɛhi saŋmarsi neesim"},{"SurahNumber":77,"VerseNumber":9,"Text":"Yaha! Bɛ yi ti bɔɣi sagbana"},{"SurahNumber":77,"VerseNumber":10,"Text":"Yaha! Di yi ti niŋ ka bɛ wurim zoya"},{"SurahNumber":77,"VerseNumber":11,"Text":"Yaha! Bɛ yi zali saha shɛli tuumba ni yɛn laɣim"},{"SurahNumber":77,"VerseNumber":12,"Text":"Dabsi’ dini zuɣu ka bɛ naɣisi li"},{"SurahNumber":77,"VerseNumber":13,"Text":"Yɛlimaŋli mini ʒiri wolginsim dali zuɣu (ka bɛ naɣisi li)"},{"SurahNumber":77,"VerseNumber":14,"Text":"(Yaa nyini Annabi)! Bo n-leei yɛn chɛ a baŋ din nyɛ wloginsim dabsili"},{"SurahNumber":77,"VerseNumber":15,"Text":"Dindali maa, azaaba kpeeni daa be ninvuɣu shɛba ban labsiri Chiyaama ʒiri maa zuɣu"},{"SurahNumber":77,"VerseNumber":16,"Text":"Di ni bɔŋɔ, Ti (Tinim’ Naawuni) daa bi niŋ ban daŋ tooni hallaka"},{"SurahNumber":77,"VerseNumber":17,"Text":"Din nyaaŋa ka Ti yɛn zaŋ ban kpalim nyaaŋa n-dolsi ba"},{"SurahNumber":77,"VerseNumber":18,"Text":"Lala ka Ti niŋdi bibiɛhi"},{"SurahNumber":77,"VerseNumber":19,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":20,"Text":"Di ni bɔŋɔ, Ti (Tinim’ Naawuni) bi nam ya mi ni kochɔɣiŋgu (Maniyyi bee dablim kom)"},{"SurahNumber":77,"VerseNumber":21,"Text":"Ka Ti zaŋ li niŋ luɣushɛli polo din nyɛ suhudoo ni yɛmbahiga shee"},{"SurahNumber":77,"VerseNumber":22,"Text":"Hali ni saha shɛli Ti ni zali li"},{"SurahNumber":77,"VerseNumber":23,"Text":"Ka Ti (Tinim’ Naawuni) zali Ti nam zaligu, m-bo ni ban zaandi fukumsi"},{"SurahNumber":77,"VerseNumber":24,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":25,"Text":"Di ni bɔŋɔ, Ti (Tinim’ Naawuni) bi zaŋ tiŋgbani leei koligu"},{"SurahNumber":77,"VerseNumber":26,"Text":"(Ka di laɣindi) ninvuɣu shɛba ban be bɛ nyɛvuya ni mini ban kpi (di puuni)"},{"SurahNumber":77,"VerseNumber":27,"Text":"Ka Ti zaŋ zolikara niŋ di puuni, ka nyuhi ya ko’ nyɛɣisili"},{"SurahNumber":77,"VerseNumber":28,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":29,"Text":"(Ka bɛ yɛli buɣum bihi): “Cham ya n-ti laɣim ni binshɛɣu yi ni daa labsiri ʒiri la.”"},{"SurahNumber":77,"VerseNumber":30,"Text":"“Cham ya mahim shɛli din mali wula ata la shee (dina n-nyɛ ʒahannama buɣum nyɔhi).”"},{"SurahNumber":77,"VerseNumber":31,"Text":"Dina m-pa mahim, di mi ku tooi taɣi ninsala ka chɛ ʒahannama buɣum zilli"},{"SurahNumber":77,"VerseNumber":32,"Text":"Achiika! Di nyɛla din labri buɣum kpila din ŋmani nam yilikara"},{"SurahNumber":77,"VerseNumber":33,"Text":"Ka di naan ŋmani laakumi sabila"},{"SurahNumber":77,"VerseNumber":34,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":35,"Text":"Ŋɔ maa nyɛla dabsi’ shɛli bɛ (niriba) ni ku tooi yɛli yɛltɔɣa"},{"SurahNumber":77,"VerseNumber":36,"Text":"Bɛ mi ku saɣi ti ba, ka bɛ fabli"},{"SurahNumber":77,"VerseNumber":37,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":38,"Text":"Ŋɔ maa nyɛla wolginsim dabsili, ka Ti (Tinim’ Naawuni) laɣim yi mini ban daŋ tooni maa"},{"SurahNumber":77,"VerseNumber":39,"Text":"Dinzuɣu, di yi niŋ ka yi mali nabiɛri shɛli, tɔ! Yin nam ya Ma"},{"SurahNumber":77,"VerseNumber":40,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":41,"Text":"Achiika! Wuntizɔriba yɛn ti bela mahim mini kobilnina puuni"},{"SurahNumber":77,"VerseNumber":42,"Text":"Ni binwoli shɛŋa bɛ suhi ni kuli gbaai"},{"SurahNumber":77,"VerseNumber":43,"Text":"(Ka bɛ yɛli ba)! “Dim ya ka nyu ka di nyɛ yolsigu n-tin ya domin yi ni daa tumdi tuun’ shɛŋa zuɣu.”"},{"SurahNumber":77,"VerseNumber":44,"Text":"Achiika! Lala ka Ti (Tinim’ Naawuni) yɔri ninvuɣu suma sanyoo"},{"SurahNumber":77,"VerseNumber":45,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":46,"Text":"Dim ya ka wum ya nyεɣisim biɛla, achiika! Yi nyɛla bibiɛhi"},{"SurahNumber":77,"VerseNumber":47,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri zuɣu"},{"SurahNumber":77,"VerseNumber":48,"Text":"Yaha! Bɛ yi yɛli ba: “Kurummi ya n-ti Naawuni, bɛ bi kurinda.”"},{"SurahNumber":77,"VerseNumber":49,"Text":"Dindali maa, azaaba kpeeni daa be ninvuɣu shɛba ban labsi Chiyaama ʒiri maa zuɣu"},{"SurahNumber":77,"VerseNumber":50,"Text":"Ka yɛltɔɣa dini ka bɛ (chɛfurinim’) leei yɛn ti yɛlimaŋli di (Alkur’aani) nyaaŋa"}]}