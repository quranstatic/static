{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"H. M"},{"SurahNumber":46,"VerseNumber":2,"Text":"Saukar da littafi daga Allah, Mabuwayi, Mai hikima yake"},{"SurahNumber":46,"VerseNumber":3,"Text":"Ba Mu halitta sammai da ƙasa ba, da abin da ke tsakaninsu, face da gaskiya da wani ajali ambatacce, kuma waɗanda suka kafirta, masu bijirewa ne daga abin da aka yi musu gargaɗi (da shi)"},{"SurahNumber":46,"VerseNumber":4,"Text":"Ka ce: \"Shin, kun gani, abin da kuke kira, wanda yake baicin Allah? Ku nuna mini, menene suka halitta daga ƙasa? Ko kuwa suna da tarayya a cikin sammai? Ku zo mini da wani littafi na gabanin wannan (Alƙur'ani) ko wata alama daga wani ilmi, idan kun kasance masu gaskiya"},{"SurahNumber":46,"VerseNumber":5,"Text":"Kuma wane ne mafi ɓata daga wanda ke kiran wanin Allah wanda da ba zai karɓa masa ba, bar Ranar Kyama, alhali su (waɗanda ake kiran) shagaltattu ne daga kiransu"},{"SurahNumber":46,"VerseNumber":6,"Text":"Kuma idan aka tara mutane sai su kasance maƙiya a gare su, alhali sun kasance masu ƙi ga ibadarsu"},{"SurahNumber":46,"VerseNumber":7,"Text":"Kuma idan ana karatun ayooyinMu bayyanannu a kansu, sai waɗanda suka kafirta ga gaskiya a lokacin da ta je musu, su ce, \"Wannan sihiri ne bayyananne"},{"SurahNumber":46,"VerseNumber":8,"Text":"Kokuwa suna cewa: \"Ya ƙirƙira shi (Alƙur'ani) ne?\" Ka ce: \"Idan na ƙirƙira shi ne, to ba ku mallaka mini kome daga Allah. Shi ne Mafi sani ga abin da kuke kutsawa a cikinsa na magana. (Allah) Ya isa Ya zama shaida a tsakaninada tsakaninku. Kuma shi ne Mai gafara, Mai jin ƙai"},{"SurahNumber":46,"VerseNumber":9,"Text":"Ka ce: \"Ban kasance farau ba daga Manzanni, kuma ban san abin da za a yi game da ni ko game da ku (na gaibi) ba, ba ni bin kome face abin da ake yin wahayi zuwa gare ni, kuma ban zama ba, face mai gargaɗi mai bayyanawa"},{"SurahNumber":46,"VerseNumber":10,"Text":"Ka ce: \"Shin, kun gani, idan (Alƙur'ani) ya kasance daga wurin Allah yake, kuma kuka kafirta da shi, kuma wani mai shaida daga Bani Isra'ila ya bayar da shaida a kan kwatankwacinsa, sa'an nan ya yi imani, kuma kuka kangare? Lalle Allah ba Ya shiryar da mutane azzalumai"},{"SurahNumber":46,"VerseNumber":11,"Text":"Kuma waɗanda suka kafirta suka ce wa waɗanda suka yi imani: \"Da (Alƙur'ani) ya kasance, wani alheri ne,\" da ba su riga muzuwa gare shi ba. Kuma tun da ba su shiryu game da shi ba, to, za su ce, \"Wannan ƙiren ƙarya ne daɗaɗɗe"},{"SurahNumber":46,"VerseNumber":12,"Text":"Alhali kuwa a gabaninsa akwai littafin Musa, wanda ya kasance abin koyi, kuma rahama. Kuma wannan (Alƙur'ani) littafi ne mai gaskatawa (ga littafin Musa), a harshe na Larabci domin ya gargaɗi waɗanda suka yi zalunci, kuma ya zama bushara ga masu kyautatawa"},{"SurahNumber":46,"VerseNumber":13,"Text":"Lalle ne waɗanda suka ce: \"Ubangijinmu Allah ne,\" sa'an nan suka daidaitu, to, babu wani tsoro a kansu, kuma ba za su yi baƙin ciki ba"},{"SurahNumber":46,"VerseNumber":14,"Text":"Waɗannan 'yan Aljanna ne, suna madawwama a cikinta, a kan sakamako ga abin da suka kasance suna aikatawa"},{"SurahNumber":46,"VerseNumber":15,"Text":"Kuma Mun yi wasiyya ga mutum game da mahaifansa biyu da kyautatawa, uwarsa ta yi cikinsa wahala, kuma ta haife shi wahala. cikinsa da yayensa wata talatin. Har a lokacin da ya kai ga mafi ƙarfinsa, kuma ya kai shekara arba'in, ya ce: \"Ya Ubangijina! Ka kange nidomin in gode wa ni'imarKa, wadda Ka ni'imta a kaina da kuma a kan mahaifana biyu, kuma domin in aikata aikin ƙwarai wanda Kake yarda da shi, kuma Ka kyautata mini a cikin zuriyata. Lalle ni, na tuba zuwa gare Ka, kuma lalle ni, ina daga masu sallamawa (ga umurninKa)"},{"SurahNumber":46,"VerseNumber":16,"Text":"Waɗancan ne waɗanda Muke karɓa, daga gare su, mafi kyaun abin da suka aikata, kuma Muke gafarta mafi munanan ayyukansum (suna) a cikin 'yan Aljanna, a kan wa'adin gaskiya wanda suka kasance ana yi musu alkawari (da shi)"},{"SurahNumber":46,"VerseNumber":17,"Text":"Kuma wanda ya ce wa mahaifansa biyu: \"Tir gare ku! shin, kuna tsoratar da ni cewa za a fitar da ni daga (kabari) ne, alhali kuwa ƙarnoni na mutane da yawa sun shuɗe a gabanina (ba su komo ba)?\" Kuma su (mahaifan) suna neman Allah taimako (sunace masa) \"Kaitonka! Ka yi imani, lalle wa'adin Allah gaskiya ne.\" Sai shi kuma ya ce. \"Wannan ba kome ba ne face tatsuniyoyin mutanen farko"},{"SurahNumber":46,"VerseNumber":18,"Text":"Waɗancan ne waɗanda kalmar azaba ta wajaba a kansu, a cikin al'ummomi waɗanda suka shuɗe, (ba da daɗewa ba), a gabaninsu, daga aljannu da mutane. Lalle su, sun kasance masu hasara"},{"SurahNumber":46,"VerseNumber":19,"Text":"Kuma ga kowane nau'i, yana da darajoji daga abinda suka aikata. Kuma domin (Allah) Ya cika musu (sakamakon) ayyukansu, alhali kuwa su, ba za a zalunce su ba"},{"SurahNumber":46,"VerseNumber":20,"Text":"Kuma ranar da ake gitta waɗanda suka kaflrta a kan wuta (a ce musu): \"Kun tafiyar da abubuwanku na jin daɗi a cikin rayuwarku ta duniya, kuma kun nemi jin dadi da su, to, ayau ana saka muka da azabar wulakanci, domin abin da kuka kasance kana yi na gmian kai a cikin ƙasa, ba da wani hakki ba, kuma domin abin da kuka kasance kuna yi na fasiƙansi"},{"SurahNumber":46,"VerseNumber":21,"Text":"Kuma ka ambaci ɗan'uwan Adawa a lokacin da ya yi gargaɗi ga mutanensa, a Tuddan Rairayi, alhali kuwa waɗansu masu gargaɗi sun shuɗe agaba gare shi da baya gare shi (da cewa) \"Kada ku bauta wa kowa face Allah. Lalle ni ina tsorata muku azabar yini mai girma"},{"SurahNumber":46,"VerseNumber":22,"Text":"Suka ce: \"Shin, ka zo mana ne domin ka karkatar da mu daga gumakaumu? To, ka zo mana da abin da kake yi mana wa'adin, idan ka kasance daga masu gaskiya"},{"SurahNumber":46,"VerseNumber":23,"Text":"Ya ce: \"Ilimi a wurin Allah kawai yake, kuma ina iyar maku abin da aka aiko ni da shi, kuma amma ina ganin, ku, wasu mutane ne, kuna jahiltar gaskiya"},{"SurahNumber":46,"VerseNumber":24,"Text":"To, a lokacin da suka ga azabar, kumar hadari mai fuskantar rafukansu, suka ce: \"Wannan hadari ne mai yi mana ruwa. A'a, shi na abin da kuke neman gaggawar saukarsa; Iska ce, a cikinta akwai wata azaba mai raɗaɗi"},{"SurahNumber":46,"VerseNumber":25,"Text":"Tana darkake kowane abu da umurnin Ubangijinta. Sai suka wayi gari, ba a ganin kome face gidajensu. Kamar wannan ne Muke saka wa mutane masu laifi"},{"SurahNumber":46,"VerseNumber":26,"Text":"Kuma lalle ne, haƙiƙa, Mun ba su iko ga abin da ba Muba ku iko gare shi ba, kuma Muka sanya musu wani irin ji da gani dazukata. Sai dai jnsu bai amfane su ba, kuma zukatansu ba su amfane su ba ga kome, domin sun kasance suna musu game da ayoyin Allah, kuma abin da suka kasance suna aikatawa na izgili game da shi ya wajaba a gare su"},{"SurahNumber":46,"VerseNumber":27,"Text":"Kuma ne, lalle haƙiƙa, Mun halakar da abin da yake kewayenku na alƙaryu kuma Muka jujjuya ayoyi, tsammaninsu za su komo"},{"SurahNumber":46,"VerseNumber":28,"Text":"To, don mene ne waɗanda suka riƙa, baicin Allah, abubuwan yi. wa baiko, gumaka, ba su taimake su ba? A'a, sun ɓace musu Kuma wannan shi ne ƙiren ƙaryarsu da abin da suka kasance suna ƙirƙirawa"},{"SurahNumber":46,"VerseNumber":29,"Text":"Kuma a lokcin da Muka juya waɗansu jama'a na aljamiu zuwa gare ka suna sauraren Alƙur'ani. To, alokacin da suka halarce shi suka ce: \"Ku yi shiru.\" Sa'an nan da aka ƙare, suka juya zuwa ga jama'arsu suna masu gargaɗi"},{"SurahNumber":46,"VerseNumber":30,"Text":"Suka ce: \"Ya mutanenmu! Lalle mu, mun ji wani littafi an saukar da shi a bayan Musa, mai gaskatawa ga abin da ke a gaba da shi, yana shiryarwa ga gaskiya da kuma zuwa ga hanya madaidaiciya"},{"SurahNumber":46,"VerseNumber":31,"Text":"Ya mutanenmu! Ku karɓa wa mai kiran Allah, kuma ku yi imani da Shi, Ya gafarta muku daga zunubanku, kuma ya tserar da ku daga azaba mai raɗaɗi"},{"SurahNumber":46,"VerseNumber":32,"Text":"Kuma wanda bai karɓa wa mai kiran Allah ba to bai zama mai buwaya a cikin ƙasa ba, kuma ba ya da waɗansu majiɓinta, baicin Shi. Waɗannnan suna a cikin ɓata bayyananna"},{"SurahNumber":46,"VerseNumber":33,"Text":"Shin, kuma ba su gani ba cewa: \"Lalle Allah, Wanda Ya halitta sammai da ƙasa kuma bai kasa ga halittarsu ba, Mai ikon yi ne a kan rayar da matattu?\" Na'am, lalle Shi, Mai ikon yi ne a kan kome"},{"SurahNumber":46,"VerseNumber":34,"Text":"Kuma ranar da ake gittar da waɗanda suka kafirta a kan wuta, (a ce musu) \"Ashe, wannan ba gaskiya ba ne?\" Su ce: \"Na'am, gaskiya ne, mun rantse da Ubangijinmu!\" Sai Ya ce, \"To, ku ɗanɗani azabar saboda abin da kuka kasance kuna yi na kafirci"},{"SurahNumber":46,"VerseNumber":35,"Text":"Saboda haka, ka yi haƙuri kamar yadda masu ƙarfin niyya daga Manzanni suka yi haƙuri. Kuma kada ka yi musu gaggawa. Kamar dai su, a ranar da suke ganin (sakamako) abin da ake yi musu wa'adi ba su zauna ba, face sa'a guda daga yini. Iyarwa dai da Manzanci). Shin, akwai wanda za a halakar? (Babu), face mutane fasiƙai"},{"SurahNumber":47,"VerseNumber":1,"Text":"Waɗanda suka kafirta kuma suka kange mutane daga tafarkin Allah, (Allah) Ya ɓatar da ayyukansu"},{"SurahNumber":47,"VerseNumber":2,"Text":"Kuma waɗanda suka yi imani, kuma suka aikata ayyukan ƙwarai, kuma suka yi imani da abinda aka sassaukar ga Muhammadu, alhali kuwa shi ne gaskiya daga Ubangijinsu, (Allah) Ya karkare musu miyagun ayyukansu, kuma Ya kyautata halayensu"},{"SurahNumber":47,"VerseNumber":3,"Text":"Wannan kuwa saboda lalle, waɗanda suka kafirta sun bi ƙarya, kumar lalle waɗanda suka yi imani, sun bi gaskiya daga Ubangijinsu. Kamar wannan ne Allah Yake bayyana wa mutane misalansu"},{"SurahNumber":47,"VerseNumber":4,"Text":"Saboda haka idan kun haɗu da waɗanda suka kafirta, sai ku yi ta dukan wuyoyinsu har a lokacin da suka yawaita musu kisa, to, ku tsananta ɗaurinsu sa'an nan imma karimci a bayan' haka ko biyan fansa, har yaƙi ya saukar da kayansa masu nauyi. Wancan, da Allah na so da Ya ci nasara a kansu (ba tare da yaƙin ba) kuma amma (ya wajabta jihadi) domin Ya jarraba sashenku da sashe. Kuma waɗanda zaka kashe a cikin tafarkin Allah, to, ba ai ɓatar da ayyukansu ba"},{"SurahNumber":47,"VerseNumber":5,"Text":"Zai shiryar da su, kuma Ya kyautata halayensu"},{"SurahNumber":47,"VerseNumber":6,"Text":"Kuma Ya shigarda su Aljanna (wadda) Ya siffanta ta a gare su"},{"SurahNumber":47,"VerseNumber":7,"Text":"Ya ku waɗanda suka yi imani! Idan kun taimaki Allah, zai taimake ku, kuma Ya tabbatar da dugaduganku"},{"SurahNumber":47,"VerseNumber":8,"Text":"Kuma waɗanda suka kafirta, to, ruɓushi ya tabbata a gare su, kuma (Allah) Ya ɓatar da ayyukansu"},{"SurahNumber":47,"VerseNumber":9,"Text":"Wannan, saboda lalle su, sun ƙi abin da Allah Ya saukar domin haka Ya ɓata ayyukansu"},{"SurahNumber":47,"VerseNumber":10,"Text":"Shin, ba su yi tafiya ba, a cikin ƙasa, domin su gani yadda aƙibar waɗanda ke a gabaninsu ta kasance? Allah Ya darkake a kansu. Kuma akwai misalan wannan aƙibar ga kafirai (na kowane zamani)"},{"SurahNumber":47,"VerseNumber":11,"Text":"Wancan! Saboda lalle Allah ne Majiɓincin waɗanda suka yi imani, kuma lalle, kafirai babu wani majiɓinci a gare su"},{"SurahNumber":47,"VerseNumber":12,"Text":"Lalle ne, Allah na shigar da waɗanda suka yi imani kuma suka aikata ayyukan ƙwarai a gidajen Aljanna, kogunan ruwa na gudana daga ƙarƙashinsu, kuma waɗanda suka kafirta suna jin ɗan daɗi (aduniya) kuma suna ci, kamar yadda dabbobi ke ci, kuma wuta ita ce mazauni a gare su"},{"SurahNumber":47,"VerseNumber":13,"Text":"Kuma da yawa akwai alƙarya, ita ce mafi tsanani ga ƙarfi daga alƙaryarka wadda ta fitar da kai, Mun halaka ta, sa'an nan kuwa babu wani mai taimako a gare su"},{"SurahNumber":47,"VerseNumber":14,"Text":"Shin, wanda ya kasance a kan wata hujja daga Ubangijinsa, zai zama kamar wanda aka ƙawace masa mugun aikinsa, kuma suka bibbiyi son zuciyoyinsu"},{"SurahNumber":47,"VerseNumber":15,"Text":"Misalin Aljanna, wadda aka yi wa'adinta ga masu taƙawa, a cikinta akwai waɗansu koguna na ruwa ba mai sakewa ba da waɗansu koguna na madara wadda ɗanɗanonta ba ya canjawa, da waɗansu koguna na giya mai daɗi ga mashaya, da waɗansu koguna na zuma tatacce kuma suna samu, a cikinta, daga kowane irin 'ya'yan itace, da wata gafara daga Ubangijinsu. (Shin, masu wannan ni'ima na daidaita) kamar wanda yake madawwami ne a cikin wuta kuma an shayar da su wani ruwa mai zafi har ya kakkatse hanjinsu"},{"SurahNumber":47,"VerseNumber":16,"Text":"Kuma daga cikinsu akwai wanda ke saurare zuwa gare ka, har idan sun fita daga wurinka, su ce wa waɗanda aka bai wa ilmi \"Mene ne (Muhammadu) ya faɗa ɗazu?\" Waɗannan ne waɗanda Allah Ya shafe haske daga zukatansu, kuma suka bi son zuciyoyinsu"},{"SurahNumber":47,"VerseNumber":17,"Text":"Kuma waɗannan da suka nemi shiryuwa (Allah) Ya ƙara musu shiryuwarsu, kuma Ya ba su (sakamakon) taƙawarsu"},{"SurahNumber":47,"VerseNumber":18,"Text":"To shin suna jiran (wani abu)? Face S'a ta je musu bisa abke, domin lalle sharuɗɗanta sun zo. To, yaya tunawarsu take, idan har ta je musu"},{"SurahNumber":47,"VerseNumber":19,"Text":"Saboda hakaa ka sani, cewa babu abin bautawa face Allah, kuma ka nemi gafara ga zunubin, ka, (kuma saboda muminai maza da muminai mata kuma Allah Ya san majuyaiku da mazauninku)"},{"SurahNumber":47,"VerseNumber":20,"Text":"Kuma waɗanda suka yi imani suna cewa: \"Don mene ne ba a saukar da wata sura ba? \"To idan aka saukar da wata sura, bayyananna, kuma aka ambaci yaƙi a cikinta, za ka ga waɗanda yake akwai wata cuta a cikin zukatansu suna kallo zuwa gare ka, irin kallon wanda aka rufe da magagi saboda mutuwa. To, abin da yake mafifici a gare su"},{"SurahNumber":47,"VerseNumber":21,"Text":"Yin ɗa'a da magana mai kyau. Sa'an nan idan al'marin ya ƙullu, to, da sun yi wa Allah gaskiya, lalle da ya kasance mafifi ci a gare su"},{"SurahNumber":47,"VerseNumber":22,"Text":"To, shin, kuna fatan idan kun juya (daga umurnin) za ku yi ɓarna a cikin ƙasa, kuma ku yan yanke zumuntarku"},{"SurahNumber":47,"VerseNumber":23,"Text":"Waɗannan su ne waɗanda Allah Ya la'ane su, sa'an nan Ya kurumtar da su, kuma Ya makantar da ganinsu"},{"SurahNumber":47,"VerseNumber":24,"Text":"Shin to, ba za su, kula da Alƙur'ani ba, ko kuwa a bin zuka tansu akwai makullansu"},{"SurahNumber":47,"VerseNumber":25,"Text":"lalle ne, waɗanda suka koma baya a kan dugadugansu a bayan shiryuwa ta bayyana a gare su, Shaiɗan ne ya ƙawata musu (haka), kuma ya yi musu shibta"},{"SurahNumber":47,"VerseNumber":26,"Text":"Wancan, domin lalle su sun ce wa waɗanda suka ƙi abin da Allah Ya saukar: \"Za mu yi muku ɗa'a ga sashen al'amarin,\" alhali kuwa Allah Yana sane da ganawarsu ta asiri"},{"SurahNumber":47,"VerseNumber":27,"Text":"To, yaya halinsu yake a lokacin da mala'iku ke karɓar rayukansu, suna dukan fuskokinsu da ɗuwaiwansu"},{"SurahNumber":47,"VerseNumber":28,"Text":"Wannan, domin lalle su sun bi abin da ya, fusatar da Allah kuma sun ƙi yardarSa, saboda haka Ya ɓata ayyukansu"},{"SurahNumber":47,"VerseNumber":29,"Text":"Ko kuwa waɗanda ke da wata cuta a cikin zukatansu suna zaton cewa Allah ba zai fitar da mugun ƙulle-ƙullen su (ga Musulunci) ba"},{"SurahNumber":47,"VerseNumber":30,"Text":"Kuma da Muna so, da lalle Mun nuna maka su. To, lalle kana sanin su game da alamarsu. Kuma lalle kana sanin su ga shaguɓen magana, alhali kuwa Allah Yana sanin ayyukanku"},{"SurahNumber":47,"VerseNumber":31,"Text":"Kuma lalle ne, Muna jarraba ku, har Mu san masu jihadi daga cikinku da masu haƙuri kuma Muna jbrraba labaran ku"},{"SurahNumber":47,"VerseNumber":32,"Text":"Lalle ne, waɗanda suka kafirta, kuma suka kange daga tafarkin Allah, kuma suka saɓa wa Manzon sa a bayan shiriyar ta bayyana a gare su, ba za su cuci Allah da kome ba, kuma za Ya ɓata ayyukansu"},{"SurahNumber":47,"VerseNumber":33,"Text":"Ya ku waɗanda suka yi imani! Ku yi ɗa'a ga Allah, kuma ku yi ɗa'a ga ManzonSa, kuma kada ku ɓata ayyukanku"},{"SurahNumber":47,"VerseNumber":34,"Text":"Lalle ne waɗanda suka kafirta sa'an nan kuma suka kange (mutane) daga tafarkin Allah, sa'an nan suka mutu, alhali kuwa suna kafirai, to, Allah ba zai yi gafara ba a gare su"},{"SurahNumber":47,"VerseNumber":35,"Text":"Saboda haka kada ku yi rauni, kuma (kada) ku yi kira zuwaga sulhi alhali kuwa ku ne mafiɗaukaka kuma Allah na tare da ku, kuma ba, zai naƙasa muku ayyukanku ba"},{"SurahNumber":47,"VerseNumber":36,"Text":"Rayuwar duniya, wasa da abin shagala kawai ce, kuma idan kun yi imani, kuma kun yi taƙawa, Allah zai kawo muku ijarorinku, kuma ba zai tambaye ku dukiyarku ba"},{"SurahNumber":47,"VerseNumber":37,"Text":"Da Allah zai tambaye ku su (dukiyoyin) har Ya wajabta muku bayarwa, za ku yi rowa kuma Ya fitar da miyagun ƙulle-ƙullenku"},{"SurahNumber":47,"VerseNumber":38,"Text":"Ga ku, ya ku waɗannan! Ana kiran ku domin ku ciyar ga tafarkin Allah, sa'an nan daga cikinku akwai mai yin rowa. Kuma wanda ke yin rowa, to, yana yin rowar ne ga kansa. Kuma Allah ne wadatacce alhali kuwa ku faƙirai ne. Kuma idan kuka juya (daga yi Masa ɗa'a), zai musanya waɗansu mutane waɗansunku sa'an nan ba za su kasance kwatankwacinku ba"},{"SurahNumber":48,"VerseNumber":1,"Text":"Lalle Mu, Mun yi maka rinjaye (a kan maƙiyanka), rinjaye bayyananne"},{"SurahNumber":48,"VerseNumber":2,"Text":"Domin Allah Ya shafe abin da ya gabata na laifinka da abin da ya jinkirta, kuma Ya cika ni'imarSa a kanka, kuma Ya shiryar da kai ga hanya madaidaiciya"},{"SurahNumber":48,"VerseNumber":3,"Text":"Kuma Allah Ya taimake ka, taimako mabuwayi"},{"SurahNumber":48,"VerseNumber":4,"Text":"Shi ne wanda Ya saukar da natsuwa a cikin zukatan muminai domin su ƙara wani imani tare da imaninsu, alhali kuwa rundunonin sammai da ƙasa, na Allah kawai ne, kuma Allah Ya kasance Masani, Mai hikima"},{"SurahNumber":48,"VerseNumber":5,"Text":"Domin Ya shigar da muminai maza da muminai mata gidajen Aljanna, kogunan ruwa na gudana daga ƙarƙashin gidajen, suna madawwama a cikinsu kuma Ya kankare musu munanan ayyukansu. wannan abu ya kasance a wurin Allah babban rabo, mai gimia"},{"SurahNumber":48,"VerseNumber":6,"Text":"Kuma Ya yi azaba ga munafikai maza da munafikai mata da mushirikai maza da musbirikai mata, masu zaton mugun zato game da Allah, mugunyar masifa mai kewayewa ta tabbata a kansu, kuma Allah Ya yi hushi da su, kuma Ya la'ane su, kuma Ya yi musu tattlain Jahannama kuma ta munana ta zama makoma (gare su)"},{"SurahNumber":48,"VerseNumber":7,"Text":"Rundunonin sammai da ƙasa na Allah kawai ne, kuma Allah Ya kasance Mabuwayi, Mai hikima"},{"SurahNumber":48,"VerseNumber":8,"Text":"Lalle Mu Mun aike ka, kana mai shaida, kuma mai bayar da bushara kuma mai gargaɗi"},{"SurahNumber":48,"VerseNumber":9,"Text":"Domin ku yi imani da Allah da ManzonSa, kuma ku ƙarfafa shi, kuma ku girmama Shi, kuma ku tsarkake Shi (Allah) safiya da maraice"},{"SurahNumber":48,"VerseNumber":10,"Text":"Lalle waɗanda ke yi maka mubaya'a, Allah kawai ne suke yi wa mubaya'a, Hannun Allah na bisa hannayensu, saboda haka wanda ya warware, to, yana warwarewa ne a kan kansa kawai, kuma wanda ya cika ga alkawarin da ya yi wa Allah a kansa, to, (Allah) zai kawo masa ijara mai girma"},{"SurahNumber":48,"VerseNumber":11,"Text":"Waɗanda aka bari daga ƙauyawa za su ce maka, \"Dukiyoyinmu da iyalanmu sun shagaltar da mu, sai ka nema mana gafara.\" Suna faɗa, da harsunansu, abin da ba shi ne a cikin zukatansu ba. Kace: \"To, wane ne ke mallakar wani abu daga Allah saboda ku, idan Ya yi nufin wata cuta agare ku ko kuma (idan) Ya yi nufin wani amfani a gare ku? A'a, Allah Ya kasance Mai labartawa ne ga abin da kuke aikatawa"},{"SurahNumber":48,"VerseNumber":12,"Text":"A'a kun yi zaton Annabi da muminai, ba za su komo zuwa ga iyalansu ba, har abada. Kuma an ƙawata wannan (tunani) a cikin zukatanku, kuma kun yi zato, zaton mugunta, kuma kun kasance mutane halakakku"},{"SurahNumber":48,"VerseNumber":13,"Text":"Kuma wanda bai yi imani da Allah da kuma Manzonsa ba, to, lalle Mu, Mun yi tattalin wuta mai tsananin ƙuna, domin kafirai"},{"SurahNumber":48,"VerseNumber":14,"Text":"Mulkin sammai da ƙasa na Allah kawai ne, Yana gafartawa ga wanda Yake so, kuma Yana azabta wanda Yake so alhali kuwa Allah Ya kasance Mai gafara ne, Mai jin ƙai"},{"SurahNumber":48,"VerseNumber":15,"Text":"Waɗanda aka bari za su ce idan kun tafi zuwa ga waɗansu ganimomi domin ku karɓo su, \"Ku bar mu, mu bi ku.\" Suna son su musanya maganar Allah ne. Ka ce: \"Ba za ku bi mu ba. Kamar wannan ne Allah Ya ce, a gabanin haka.\" Sa'an nan za su ce: \"A'a, kuna dai hassadar mu ne.\" A'a, sun kasance ba su fahimtar (abubuwa) sai kaɗan"},{"SurahNumber":48,"VerseNumber":16,"Text":"Ka ce wa waɗanda aka bari daga ƙauyawa: \"Za a kira ku zuwa ga waɗansu mutane masu tsananin yaƙi (domin) ku yaƙe su ko kuwa su musulunta. To, idan kun yi ɗa'a, Allah zai kawo muku wata ijara mai kyau, kuma idan kuka juya baya kamar yadda kuka juya a gabanin wancan, zai azabta ku, azaba mai raɗadi"},{"SurahNumber":48,"VerseNumber":17,"Text":"Babu laifi a kan makaho, kuma babu laifi a kan gurgu, kuma babu laifi a kan majiyyaci. Kuma wanda ya yi ɗa'a ga Allah da ManzonSa, (Allah) zai shigar da shi a gidajen Aljanna, koguna na gudana daga ƙarƙashinsu. Kuma wanda ya juya baya, (Allah) zai azabtashi, azaba mai raɗaɗi"},{"SurahNumber":48,"VerseNumber":18,"Text":"Lalle ne haƙiƙa, Allah Ya yarda da muminai a lokacin da suke yi maka mubaya, a a ƙarƙashin itaciyar nan domin Ya san abin da ke cikin zukatansu sai Ya saukar da natsuwa a kansu, kuma Ya saka musu da wani cin nasara makusanci"},{"SurahNumber":48,"VerseNumber":19,"Text":"Da waɗansu ganimomi masu yawa da za su karɓo su. Kuma Allah Ya kasance Mabuwayi, Mai hikima"},{"SurahNumber":48,"VerseNumber":20,"Text":"Kuma Allah Ya yi muku wa'adin waɗansu ganimomi masu yawa, waɗanda za ku karɓo su, kuma Ya gaggauta muku wannan. Kuma Ya kange hannayen mutane daga gare ku, kuma domin ta kasance wata aya ce ga muminai, kuma Ya shiryar da ku ga hanya madaidaiciya"},{"SurahNumber":48,"VerseNumber":21,"Text":"Da waɗansu (ganimomin) da ba ku da iko a kansu lalle Allah Ya kewaye su da saninSa, kuma Allah Ya kasance Mai ikon yi ne a kan dukan kome"},{"SurahNumber":48,"VerseNumber":22,"Text":"Kuma da waɗanda suka kafirta sun yake ku, da sun juyar da ɗuwaiwai (domin gudu) sa'an nan ba za su sami majiɓinci ba, kuma ba za su sami mataimaki ba"},{"SurahNumber":48,"VerseNumber":23,"Text":"Hanyar Allah wadda ta shuɗe daga gabanin wannan, kuma ba za ka sami musanya ba ga hanyar Allah (ta taimakon muminai akan mai zaluntarsu)"},{"SurahNumber":48,"VerseNumber":24,"Text":"Kuma Shi ne Ya kange hannayensu daga gare ku, kuma da hannayenku daga gare su, a cikin Makka, bayan Ya rinjayar da ku a kansu. Kuma Allah Ya kasance Mai gani ga abin da kuke aikatawa"},{"SurahNumber":48,"VerseNumber":25,"Text":"Su ne waɗanda suka kafirta kuma suka kange ku daga Masallacin Harami, da hadaya tana tsare (sun hana ta) ta isa ga wurinta. Kuma ba domin waɗansu maza muminai da waɗansu mata muminai ba ba ku sansu ba ku taka su har wani aibi ya same ku daga gare su, ba da sani ba, (da Allah Ya yi muku iznin yaƙi), domin Allah Ya shigar da wanda Yake so a cikin rahamarSa. Da (muminai) sun tsabbace da Mun azabtar da waɗanda suka kafirta daga gare su da azaba mai raɗiɗi"},{"SurahNumber":48,"VerseNumber":26,"Text":"A lokacin da waɗanda suka kafirta suka sanya hananar ƙabi lanci a cikin zukatansu hananar ƙabilanci irin na Jahiliyya sai Allah Ya saukar da natsuwarSa a kan ManzonSa, kuma da a kan muminai kuma Ya lazimta musu kalmar taƙawa alhali kuwa sun kasance mafi dacewa da ita kuma ma'abutanta. Kuma Allah ya kasance Masani game da dukan kome"},{"SurahNumber":48,"VerseNumber":27,"Text":"Lalle ne haƙiƙa Allah Ya gaskata wa ManzonSa mafarkinsa da gaskiya: Lalle za ku shiga Masallacin Harami, in Allah Ya so, kuna masu natsuwa, masu aske kawunanku da masu suisuye, ba ku jin tsoro, domin (Allah) Ya san abin da ba ku sani ba, sa'an nan Ya sanya wani cin nasara makusanci a bayan wannan"},{"SurahNumber":48,"VerseNumber":28,"Text":"Shi ne wanda Ya aiki ManzonSa da shiriya da addinin gaskiya domin Ya rinjayar da shi a kan addinai dukansu. Kuma Allah Ya isa Ya zama Mai shaida"},{"SurahNumber":48,"VerseNumber":29,"Text":"Muhammadu Manron Allah ne. Kuma waɗannan da ke tare da shi masu tsanani ne a kan kafirai, masu rahama ne a tsakaninsu, kana ganin su suna masu ruku'i masu sujada, suna neman falala daga Ubangijinsu, da yardarSa. Alamarsu tana a cikin fuskokinsu, daga kufan sujuda. Wannan shi ne siffarsu a cikin Attaura. Kuma siffarsu, a cikin Injila ita ce kamar tsiron shuka wanda ya fitar da reshensa, sa'an nan ya ƙarfafa shi, ya yi kauri, sa'an nan ya daidaita a kan ƙafafunsa, yana bayar da sha'awa ga masu shukar' domin (Allah) Ya fusatar da kafirai game da su. Kuma Allah Ya yi wa'adi ga waɗanda suka yi imani, kuma suka aikata ayyukan ƙwarai, daga cikinsu, da gafara da ijara mai girma"},{"SurahNumber":49,"VerseNumber":1,"Text":"Ya ku waɗanda suka yi imani! Kada ku gabata (da kome) gaba ga Allah da ManzonSa. Kuma ku yi ɗa'a ga Allah da taƙawa. Lalle Allah Mai ji ne, Masani"},{"SurahNumber":49,"VerseNumber":2,"Text":"Ya ku waɗanda suka yi imani! Kada ku ɗaukaka saututtukanku bisa sautin Annabi, kuma kada ku bayyana sauti gare shi a magana, kamar bayyanawar sashenku ga sashe, domin kada ayyukanku su ɓaci, alhali kuwa ku ba ku sani ba"},{"SurahNumber":49,"VerseNumber":3,"Text":"Lalle waɗanda ke runtsewar saututtukansu a wurin Manzon Allah waɗannan ne waɗanda Allah Ya, jarrabi zukatansu ga taƙawa. Suna da wata irin gafara da ijara mai girma"},{"SurahNumber":49,"VerseNumber":4,"Text":"Lalle waɗanda ke kiranka daga bayan ɗakuna, mafi Yawansu ba su aiki da hankali"},{"SurahNumber":49,"VerseNumber":5,"Text":"Kuma da lalle su, sun yi haƙuri har ka fita zuwa gare su, haƙiƙa, da ya kasance mafi alheri gare su, kuma Allah Mai gafara ne, Mai jin ƙai"},{"SurahNumber":49,"VerseNumber":6,"Text":"Ya ku waɗanda suka yi imani! Idan fasiƙi Ya zo muku da wani babban labari, to, ku nemi bayani, domin kada ku cuci waɗansu mutane a cikin jahilci, saboda haka ku wayi gari a kan abin da kuka aikata kuna masu nadama"},{"SurahNumber":49,"VerseNumber":7,"Text":"Kuma ku sani (cewa) lalle ne, a cikinku akwai Manzon Allah. Da Yana bin ku ga (halaye) masu Yawa na al'amarin, da kun auku a cikin zunubi, kuma amma Allah Ya soyar da imani a gare ku, kuma Ya ƙawata shi a cikin zukatanku kuma Ya ƙyamantar da kafirci da fasicci da saɓo zuwa gare ku. Waɗannan (da suka lazimci sifofin nan) su ne shiryayyu"},{"SurahNumber":49,"VerseNumber":8,"Text":"Bisa ga falala daga Allah da ni'ima. Kuma Allah Masani ne, Mai hikima"},{"SurahNumber":49,"VerseNumber":9,"Text":"Kuma idan jama'a biyu ta muminai suka yi yaki, to, kuyi sulhu, a tsakaninsu. Sai idan ɗayansu ta yi zalunci a kan gudar, to, sai ku yaƙi wadda ke yin zalunci har ta koma, zuwa ga umurnin Allah. To, idan ta koma, sai ku yi sulhu a tsakaninsu da adalci kuma ku daidaita. Lalle Allah na son masu daidaitawa"},{"SurahNumber":49,"VerseNumber":10,"Text":"Muminai 'yan'uwan juna kawai ne, saboda haka ku yi sulhu a tsakanin 'yan'uwanku biyu, kuma ku bi Allah da taƙawa tsammaninku, a yi muku rahama"},{"SurahNumber":49,"VerseNumber":11,"Text":"Ya ku waɗanda suka yi imani! Kada waɗansu mutane su yi izgili game da waɗansu mutane, mai yiwuwa ne (abin yi wa izgilin) su kasance mafifita daga gare su (masu izgilin), kuma waɗansu mata kada su yi izgili game da waɗansu mata mai yiwuwa ne su kasancc mafifita daga gare su. Kuma kada ku aibanta kanku, kuma kada ku jefi juna da miyagun sunaye na laƙabobi. Tir da suna na fasicci a bayan imani. Kuma wanda bai tuba ba, to, waɗannan su ne azzalumai"},{"SurahNumber":49,"VerseNumber":12,"Text":"Ya ku waɗanda suka yi imani! Ku nisanci abu mai yawa na zato. Lalle sashen zato laifi ne. Kuma kada ku yi rahoto, kuma kada sashenku ya yi gulmar sashe. Shin, ɗayanku na son ya ci naman ɗan'uwansa yana matacce? To, kun ƙi shi (cin naman). Kuma ku bi Allah da taƙawa. Lalle Allah Mai karɓar tuba ne, Mai jin ƙai"},{"SurahNumber":49,"VerseNumber":13,"Text":"Ya ku mutane! Lalle ne Mu, Mun halitta ku daga namiji da mace, kuma Muka sanya ku dangogi da kabiloli, domin ku san juna. Lalle mafificinku daraja a wurin Allah, (shi ne) wanda yake mafificinku a taƙawa. Lalle ne Allah Masani ne, Mai ƙididdigewa"},{"SurahNumber":49,"VerseNumber":14,"Text":"¡auyawa suka ce: \"Mun yi imani.\" Ka ce: \"Ba ku yi imani ba, amma dai ku ce, 'Mun miƙawuya, imani bai gama shiga a cikinzukatanku ba. Kuma idan kun yi ɗa'a ga Allah da ManzonSa, to, ba zai rage muku kome daga ayyukanku ba. Lalle Allah Mai gafara ne, Mai jin ƙai"},{"SurahNumber":49,"VerseNumber":15,"Text":"Muminan gaskiya kawai, su ne waɗanda suka yi imani da Allah da ManzonSa, sa'an nan ba su yi shakka ba, kuma suka yi jihadi da dukiyarsu da kuma rayukansu, cikin tafarkin Allah. Waɗannan su ne masu gaskiya"},{"SurahNumber":49,"VerseNumber":16,"Text":"Ka ce: \"Kuna sanar da Allah ne game da addininku, alhali kuwa Allah Ya san abin da ke cikin sammai da abin da ke cikin ƙasa, kuma Allah Masani ne ga dukan kome"},{"SurahNumber":49,"VerseNumber":17,"Text":"Suna yin gori a kanka wai sun musulunta. Ka ce: \"Kada ku yi gorin kun musulunta a kaina. A'a, Allah ne ke yi muku gori domin Ya shiryar da ku ga imani, idan kun kasance masu gaskiya"},{"SurahNumber":49,"VerseNumber":18,"Text":"Lalle Allah yana sanin gaibin sammai da ¡asa, kuma Allah Mai gani ne ga abin da kuke aikatawa"},{"SurahNumber":50,"VerseNumber":1,"Text":"¡. Ina rantsuwa da Alƙur'ani Mai girma"},{"SurahNumber":50,"VerseNumber":2,"Text":"A'a, sun yi mamaki, cewa mai gargaɗi, daga gare su, ya zo musu, sai kafirai suka ce: \"Wannan wani abu ne mai ban mamaki"},{"SurahNumber":50,"VerseNumber":3,"Text":"Shin idan muka mutu kuma muka kasance turɓaya (za a komo da mu)? Waccan komowa ce mai nisa"},{"SurahNumber":50,"VerseNumber":4,"Text":"Lalle ne Mun san abin da ƙasa ke ragewo daga gare su, kuma wurinMu akwai wani littafi mai tsarewa"},{"SurahNumber":50,"VerseNumber":5,"Text":"A'a, sun ƙaryata ne game da gaskiyar a lokacin da ta je musu, saboda haka suna a cikin wani al'amari mai raurawa"},{"SurahNumber":50,"VerseNumber":6,"Text":"Shin, to, ba su yi dubi ba zuwa ga sama a bisa gare su, yadda Muka gina ta, kuma Muka ƙawace ta, kuma ba ta da waɗansu tsagogi"},{"SurahNumber":50,"VerseNumber":7,"Text":"Da ƙasa, Mun miƙe ta, kuma Mun jefa kafaffun duwatsu a cikinta, kuma Mun tsirar, a cikinta daga kowane ma'auri mai ban sha'awa"},{"SurahNumber":50,"VerseNumber":8,"Text":"Domin wayar da ido da tunatarwa ga dukan bawa mai tawakkali"},{"SurahNumber":50,"VerseNumber":9,"Text":"Kuma Mun sassakar, daga sama ruwa mai albarka sa'an nan Muka tsirar game da shi (itacen) lambuna da ƙwaya abin girbewa"},{"SurahNumber":50,"VerseNumber":10,"Text":"Da itacen dabino dogaye, suna da'ya'yan itace gunda masu hauhawar juna"},{"SurahNumber":50,"VerseNumber":11,"Text":"Domin arziki ga bayi, kuma Muka rayar da ƙasa matacciya game da shi. Kamar wannan ne fitar daga kabari kake"},{"SurahNumber":50,"VerseNumber":12,"Text":"Mutanen Nuhu sun ƙaryata, a gabaninsu (mutanen yanzu) da ma'abuta Rassi, da Samudawa"},{"SurahNumber":50,"VerseNumber":13,"Text":"Da Adawa da Fir'auna da 'yan'uwan Luɗu"},{"SurahNumber":50,"VerseNumber":14,"Text":"Da ma'abuta ƙunci da mutanen Tubba'u, kowanensu ya ƙaryata Manzanni, sai ƙyacewaTa ta tabbata"},{"SurahNumber":50,"VerseNumber":15,"Text":"Shin, to, Mun kasa ne game da halittar farko? A'a, su suna a cikin rikici daga halitta sabuwa"},{"SurahNumber":50,"VerseNumber":16,"Text":"Kuma lalle ne haƙiƙa Mun halitta mutum kuma Mun san abin da ransa ke yin waswasi da shi, kuma Mu ne mafi kusanta zuwa gare shi daga lakar jannayensa"},{"SurahNumber":50,"VerseNumber":17,"Text":"A lokacin da masu haɗuwa biyu suke haɗuwa daga dama, kuma daga hagu akwai wani (mala'ika) zaunanne"},{"SurahNumber":50,"VerseNumber":18,"Text":"Ba ya lafazi da wata magana face a liƙe da shi akwai mai tsaro halartacce"},{"SurahNumber":50,"VerseNumber":19,"Text":"Kuma mayen mutuwa ya je da gaskiya. Wannan shi ne abin da ka kasance daga gare shi kana bijirewa"},{"SurahNumber":50,"VerseNumber":20,"Text":"Kuma aka hura a cikin ƙaho. Wancan yinin ƙyacewar ne fa"},{"SurahNumber":50,"VerseNumber":21,"Text":"Kuma kowane rai ya zo, tare da shi akwai mai kora da mai shaida"},{"SurahNumber":50,"VerseNumber":22,"Text":"(Sai a ce masa): \"Lalle ne, haƙiƙa, ka kasance a cikin gafala daga wannan. To, Mun kuranye maka rufinka, saboda haka ganinka a yau, mai kaifi ne"},{"SurahNumber":50,"VerseNumber":23,"Text":"Kuma abokin haɗinsa ya ce: \"Wannan shi ne abin da ke tare da ni halarce"},{"SurahNumber":50,"VerseNumber":24,"Text":"(A ce wa Mala'iku), \"Ku jefa, a cikin Jahannama, dukan mai yawan kafirci, mai tsaurin rai"},{"SurahNumber":50,"VerseNumber":25,"Text":"Mai yawan hanawa ga alheri, mai zalunci, mai shakka"},{"SurahNumber":50,"VerseNumber":26,"Text":"Wanda ya sanya, tare da Allah wani abin bautawa na dabam, saboda haka kujefa shi a cikin azaba mai tsanani"},{"SurahNumber":50,"VerseNumber":27,"Text":"Abokin haɗinsa ya ce: \"Ya Ubangijinmu! Ban sanya shi girman kai ba, kuma amma ya kasance a cikin ɓata mai nisa"},{"SurahNumber":50,"VerseNumber":28,"Text":"Ya ce: \"Kada ku yi husuma a wuriNa, alhali Na gabatar da ƙyacewa zuwa gare ku"},{"SurahNumber":50,"VerseNumber":29,"Text":"Ba a musanya magana a wuriNa, Kuma Ban zama Mai zalunci ba ga bayiNa"},{"SurahNumber":50,"VerseNumber":30,"Text":"Ranar da Muke cewa ga Jahannama \"Shin, kin cika?\" Kuma ta ce: \"Ashe, akwai wani ƙari"},{"SurahNumber":50,"VerseNumber":31,"Text":"Kuma a kusantar da Aljanna ga masu taƙawa, ba da nisa ba"},{"SurahNumber":50,"VerseNumber":32,"Text":"Wannan shi ne abin da ake yi muku wa'adi da shi ga dukan mai yawan komawa ga Allah, mai tsarewar (umurninSa)"},{"SurahNumber":50,"VerseNumber":33,"Text":"Wanda ya ji tsoron Mai rahama a fake, kuma ya zo da wata irin zuciya mai tawakkali"},{"SurahNumber":50,"VerseNumber":34,"Text":"(A ce musu) \"Ku shige ta da aminci, waccan ita ce ranar dawwama"},{"SurahNumber":50,"VerseNumber":35,"Text":"Suna da abin da suke so a cikinta, kuma tare da Mu akwai ƙarin ni'ima"},{"SurahNumber":50,"VerseNumber":36,"Text":"Kuma da yawa Muka halakar, a gabaninsu, (mutanen yanzu) ɗaga waɗansu al'ummomi, (waɗanda suke) su ne mafi ƙarfin damƙa daga gare su, sa'an nan suka yi bincike a cikin ƙasashe: 'Ko akwai wurin tsira'? (Babu)"},{"SurahNumber":50,"VerseNumber":37,"Text":"Lalle ne, a cikin wancan, akwai tunatarwa ga wanda zuciyarsa ta kasance gare shi, ko kuwa ya jefa sauraro, alhali kuwa yana halarce (da hankalinsa)"},{"SurahNumber":50,"VerseNumber":38,"Text":"Kuma lalle ne, haƙiƙa, Mun halitta sammai da ƙasa da abin da ke a tsakaninsu, a cikin kwanaki shida, alhali wata'yar wahala ba ta shafe Mu ba"},{"SurahNumber":50,"VerseNumber":39,"Text":"Saboda haka, ka yi haƙuri a kan abin da suke fada, kuma ka yi tasihi game da gode wa Ubangijinka (watau ka yi salla) a gabanin fitowar rana da gabanin ɓacewarta"},{"SurahNumber":50,"VerseNumber":40,"Text":"Kuma daga dare, sai ka yi tasbihi a gare Shi da bayan sujada"},{"SurahNumber":50,"VerseNumber":41,"Text":"Kuma ka saurara a ranar da mai kira ke yin kira daga wuri makusanci"},{"SurahNumber":50,"VerseNumber":42,"Text":"Ranar da suke sauraron tsawa da gaskiya. Wancan shi ne yinin fita (daga kabari)"},{"SurahNumber":50,"VerseNumber":43,"Text":"Lalle Mu ne haƙiƙa, Mu ne ke rayarwa, kuma Mu ne ke kashewa, kuma zuwa gare Mu kawai ne makomar take"},{"SurahNumber":50,"VerseNumber":44,"Text":"Ranar da ƙasa ke tsattsagewa daga gare su, suna masu gaggawa. Wancan tarawar mutane ne, mai sauƙi a gare Mu"},{"SurahNumber":50,"VerseNumber":45,"Text":"Mu ne mafi sani game da abin da suke faɗi, kuma ba za ka zama mai tilasta su ba. Saboda haka ka tunatar game da Alƙur'ani, ga wanda ke tsoron ƙyacewaTa"},{"SurahNumber":51,"VerseNumber":1,"Text":"Ina rantsuwa da iskoki masu shekar abubuwa, sheƙewa"},{"SurahNumber":51,"VerseNumber":2,"Text":"Sa'an nan da giragizai masu ɗaukar nauyi (na ruwa)"},{"SurahNumber":51,"VerseNumber":3,"Text":"Sa'an nan da jirage masu gudana (a kan ruwa) da sauƙi"},{"SurahNumber":51,"VerseNumber":4,"Text":"Sa'an nan da Mala'iku masu rabon al'amari (bisa umurnin Allah)"},{"SurahNumber":51,"VerseNumber":5,"Text":"Lalle abin da ake yi muku alkawari (da zuwansa), haƙiƙa gaskiya ne"},{"SurahNumber":51,"VerseNumber":6,"Text":"Kuma lalle sakamako (ga ayyukanku), haƙiƙa, mai aukuwa ne"},{"SurahNumber":51,"VerseNumber":7,"Text":"Ina rantsuwa da sama ma'abuciyar hanyoyi (na tafiyar taurari da sautin rediyo)"},{"SurahNumber":51,"VerseNumber":8,"Text":"Lalle ku, haƙiƙa, kuna cikin magana mai saɓa wa juna (game da Alƙur'ani)"},{"SurahNumber":51,"VerseNumber":9,"Text":"Ana karkatar da wanda aka juyar (daga gaskiya)"},{"SurahNumber":51,"VerseNumber":10,"Text":"An la'ani masu ƙiri-faɗi"},{"SurahNumber":51,"VerseNumber":11,"Text":"Waɗanda suke shagala a cikin zurfin jahilci"},{"SurahNumber":51,"VerseNumber":12,"Text":"Suna tambaya: \"Yaushe ne ranar sakamako za ta auku"},{"SurahNumber":51,"VerseNumber":13,"Text":"Ranar da suke a kan wuta ana fitinar su"},{"SurahNumber":51,"VerseNumber":14,"Text":"(A ce musu): \"Ku ɗanɗani fitinarku, wannan shi ne abin da kuka kasance kuna neman zuwansa da gaggawa"},{"SurahNumber":51,"VerseNumber":15,"Text":"Lalle masu taƙawa, suna a cikin lambunan itace da maremari"},{"SurahNumber":51,"VerseNumber":16,"Text":"Suna masu dibar abin da Ubangijinsu Ya ba su. Lalle su, sun kasance masu kyautatawa a gabanin haka (a duniya)"},{"SurahNumber":51,"VerseNumber":17,"Text":"Sun kasance a lokaci kaɗan na dare suke yin barci"},{"SurahNumber":51,"VerseNumber":18,"Text":"Kuma a lokutan asuba suna ta yin istigfari"},{"SurahNumber":51,"VerseNumber":19,"Text":"Kuma a cikin dukiyarsu akwai hakki ga (matalauci) mai roƙo da wanda aka hana wa roƙo"},{"SurahNumber":51,"VerseNumber":20,"Text":"Kuma a cikin ƙasa akwai ayoyi ga masu yaƙini"},{"SurahNumber":51,"VerseNumber":21,"Text":"Kuma a cikin rayukanku (akwai ayoyi). To, ba za ku duba ba"},{"SurahNumber":51,"VerseNumber":22,"Text":"Kuma a cikin sama arzikinku (yake fitowa) da abin da ake yi muku alkawari"},{"SurahNumber":51,"VerseNumber":23,"Text":"To, kuma Ina rantsuwa da Ubangijin sama da ƙasa, lalle shi (abin da ake yi muku alkawari), haƙiƙa gaskiya ne, kamar abin da kuka zamo kuna karantawa na magana"},{"SurahNumber":51,"VerseNumber":24,"Text":"Shin, labarin Baƙin Ibrahim, waɗanda aka girmama, ya zo maka"},{"SurahNumber":51,"VerseNumber":25,"Text":"A lokacin da suka shiga gare shi, sai suka yi sallama; ya ce \"Aminci ya tabbata a gare ku, mutane baƙi"},{"SurahNumber":51,"VerseNumber":26,"Text":"Sai ya juya zuwa ga iyalinsa, sa'an nan ya zo da maraƙi tutturna"},{"SurahNumber":51,"VerseNumber":27,"Text":"Sai ya kusantar da shi zuwa gare su, ya ce: \"Ba za ku ci ba"},{"SurahNumber":51,"VerseNumber":28,"Text":"Sai ya ji tsoro daga gare su. Suka ce: \"Kada kaji tsoro.\" Kuma suka yi masa bushara da (haihuwar) wani yaro mai ilmi"},{"SurahNumber":51,"VerseNumber":29,"Text":"Sai matarsa ta fuskanta cikin ƙyallowa, har ta mari fuskarta kuma ta ce: \"Tsohuwa bakarariya (za ta haihu)"},{"SurahNumber":51,"VerseNumber":30,"Text":"Suka ce: \"Kamar haka Ubangijinki Ya faɗa. Lalle Shi, Shi ne Mai hikima, Mai ilmi"}]}