{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"بزرگوار و متعالى است خداوندى كه فرمانروايى به دست اوست و او بر هر چيزى تواناست"},{"SurahNumber":67,"VerseNumber":2,"Text":"آن كه مرگ و زندگى را بيافريد، تا بيازمايدتان كه كدام يك از شما به عمل نيكوتر است و اوست پيروزمند و آمرزنده"},{"SurahNumber":67,"VerseNumber":3,"Text":"آن كه هفت آسمان طبقه طبقه را بيافريد. در آفرينش خداى رحمان هيچ خلل و بى‌نظمى نمى‌بينى. پس بار ديگر نظركن، آيا در آسمان شكافى مى‌بينى؟"},{"SurahNumber":67,"VerseNumber":4,"Text":"بار ديگر نيز چشم باز كن و بنگر. نگاه تو خسته و درمانده به نزد تو باز خواهد گشت"},{"SurahNumber":67,"VerseNumber":5,"Text":"ما آسمان فرودين را به چراغهايى بياراستيم و آن چراغها را وسيله راندن شياطين گردانيديم و برايشان شكنجه آتش سوزان آماده كرده‌ايم"},{"SurahNumber":67,"VerseNumber":6,"Text":"و براى كسانى كه به پروردگارشان كافر شده‌اند عذاب جهنم باشد و جهنم بد سرانجامى است"},{"SurahNumber":67,"VerseNumber":7,"Text":"چون در جهنم افكنده شوند، به جوش آيد و بانگ زشتش را بشنوند،"},{"SurahNumber":67,"VerseNumber":8,"Text":"نزديك است كه از خشم پاره‌پاره شود. و چون فوجى را در آن افكنند، خازنانش گويندشان: آيا شما را بيم‌دهنده‌اى نيامد؟"},{"SurahNumber":67,"VerseNumber":9,"Text":"گويند: چرا، بيم‌دهنده آمد ولى تكذيبش كرديم و گفتيم: خدا هيچ چيز نازل نكرده است؛ شما در گمراهى بزرگى هستيد"},{"SurahNumber":67,"VerseNumber":10,"Text":"و مى‌گويند: اگر ما مى‌شنيديم يا تعقل مى‌كرديم، اهل اين آتش سوزنده نمى‌بوديم"},{"SurahNumber":67,"VerseNumber":11,"Text":"پس به گناه خود اعتراف مى‌كنند. اى لعنت باد بر آنها كه اهل آتش سوزنده‌اند"},{"SurahNumber":67,"VerseNumber":12,"Text":"براى كسانى كه ناديده از پروردگارشان مى‌ترسند، آمرزش و مزد فراوان است"},{"SurahNumber":67,"VerseNumber":13,"Text":"چه به راز سخن گوييد و چه آشكارا، او به هر چه در دلها مى‌گذرد داناست"},{"SurahNumber":67,"VerseNumber":14,"Text":"آيا آن كه آفريده نمى‌داند؟ حال آنكه او باريك‌بين و آگاه است"},{"SurahNumber":67,"VerseNumber":15,"Text":"اوست كه زمين را رام شما گردانيد. پس بر روى آن سير كنيد، و از رزق خدا بخوريد. چون از قبر بيرون آييد به سوى او مى‌رويد"},{"SurahNumber":67,"VerseNumber":16,"Text":"آيا از آن كه در آسمان است ايمن نشسته‌ايد كه ناگاه زمين را به لرزش درآورد و زمين شما را در خود فرو برد؟"},{"SurahNumber":67,"VerseNumber":17,"Text":"يا از آن كه در آسمان است ايمن نشسته‌ايد كه ناگاه بادى همراه با سنگريزه بر سر شما فرستد؟ به زودى خواهيد دانست كه بيم‌دادن من چگونه است"},{"SurahNumber":67,"VerseNumber":18,"Text":"هر آينه كسانى كه پيش از آنها بودند، پيامبران را تكذيب كردند. پس عذاب من چگونه بود"},{"SurahNumber":67,"VerseNumber":19,"Text":"آيا پرندگانى را كه بال گشوده يا بال فراهم‌كشيده بر فراز سرشان در پروازند، نديده‌اند؟ آنها را جز خداى رحمان كسى در هوا نگاه نتواند داشت. اوست كه به همه چيز بيناست"},{"SurahNumber":67,"VerseNumber":20,"Text":"آيا آنان كه ياران شمايند توانند در برابر خدا ياريتان كنند؟ كافران در فريبى بيش نيستند"},{"SurahNumber":67,"VerseNumber":21,"Text":"آيا كيست آن كه به شما روزى دهد اگر او روزى خويش باز دارد؟ نه، در سركشى و دورى از حق لجاج مى‌ورزند"},{"SurahNumber":67,"VerseNumber":22,"Text":"آيا آن كس كه نگونسار بر روى افتاده راه مى‌رود، هدايت يافته‌تر است يا آن كه بر پاى ايستاده و بر راه راست مى‌رود؟"},{"SurahNumber":67,"VerseNumber":23,"Text":"بگو: اوست كه شما را آفريده است و گوش و چشم و دل داده است. چه اندك سپاس مى‌گزاريد"},{"SurahNumber":67,"VerseNumber":24,"Text":"بگو: اوست كه شما را در زمين آفريد و در قيامت نزد او گرد آورده مى‌شويد"},{"SurahNumber":67,"VerseNumber":25,"Text":"مى‌گويند: اگر راست مى‌گوييد، اين وعده چه وقت فرا مى‌رسد؟"},{"SurahNumber":67,"VerseNumber":26,"Text":"بگو: علم آن نزد خداست و من بيم‌دهنده‌اى آشكارم"},{"SurahNumber":67,"VerseNumber":27,"Text":"كافران چون نزديكش بنگرند، چهره‌شان گرفته شود. و به آنها گفته مى‌شود: اين است آنچه باطلش مى‌خوانديد"},{"SurahNumber":67,"VerseNumber":28,"Text":"بگو: گيرم كه خدا مرا و همراهانم را هلاك كند يا بر ما رحمت آورد، چه كسى كافران را از عذاب دردآور مى‌رهاند؟"},{"SurahNumber":67,"VerseNumber":29,"Text":"بگو: او خداى رحمان است. به او ايمان آورديم و بر او توكل كرديم. و زودا كه خواهيد دانست چه كسى در گمراهى آشكار است"},{"SurahNumber":67,"VerseNumber":30,"Text":"بگو: اگر آبتان در زمين فرو رود، چه كسى شما را آب روان خواهد داد؟"},{"SurahNumber":68,"VerseNumber":1,"Text":"نون، سوگند به قلم و آنچه مى‌نويسند"},{"SurahNumber":68,"VerseNumber":2,"Text":"كه تو، به فضل پروردگارت، ديوانه نيستى"},{"SurahNumber":68,"VerseNumber":3,"Text":"و تو راست پاداشى پايان‌ناپذير"},{"SurahNumber":68,"VerseNumber":4,"Text":"و تو راست خُلقى عظيم"},{"SurahNumber":68,"VerseNumber":5,"Text":"زودا كه تو ببينى و آنها نيز ببينند،"},{"SurahNumber":68,"VerseNumber":6,"Text":"كه ديوانگى در كدام يك از شماست"},{"SurahNumber":68,"VerseNumber":7,"Text":"هر آينه پروردگار تو بهتر مى‌داند چه كسى از طريق او گمراه گشته، كه او به ره‌يافتگان داناتر است"},{"SurahNumber":68,"VerseNumber":8,"Text":"پس، از تكذيب كنندگان، اطاعت مكن"},{"SurahNumber":68,"VerseNumber":9,"Text":"دوست دارند كه نرمى كنى تا نرمى كنند"},{"SurahNumber":68,"VerseNumber":10,"Text":"از هر فرومايه‌اى كه بسيار سوگند مى‌خورد، پيروى مكن"},{"SurahNumber":68,"VerseNumber":11,"Text":"عيبجويى كه براى سخن‌چينى اينجا و آنجا مى‌رود،"},{"SurahNumber":68,"VerseNumber":12,"Text":"بازدارنده از خير، متجاوز گناهكار،"},{"SurahNumber":68,"VerseNumber":13,"Text":"خشن‌مردى، ناشناخته نسب،"},{"SurahNumber":68,"VerseNumber":14,"Text":"بدان جهت كه صاحب مال و فرزند است،"},{"SurahNumber":68,"VerseNumber":15,"Text":"چون آيات ما بر او خوانده شود، گويد: اساطير پيشينيان است"},{"SurahNumber":68,"VerseNumber":16,"Text":"زودا كه بر بينى‌اش داغ گذاريم"},{"SurahNumber":68,"VerseNumber":17,"Text":"ما آنها را آزموديم، چنان كه صاحبان آن بستانها را آزموديم. آنگاه كه قسم خوردند كه فردا بامداد ميوه‌ها را خواهند چيد"},{"SurahNumber":68,"VerseNumber":18,"Text":"و ان شاء اللّه نگفتند"},{"SurahNumber":68,"VerseNumber":19,"Text":"پس شب‌هنگام كه به خواب بودند آفتى از آسمان آمد،"},{"SurahNumber":68,"VerseNumber":20,"Text":"و بستانها سياه شد"},{"SurahNumber":68,"VerseNumber":21,"Text":"و سحرگاهان يكديگر را ندا دادند"},{"SurahNumber":68,"VerseNumber":22,"Text":"اگر مى‌خواهيد ميوه بچينيد، بامدادان به كشتزار خود برويد"},{"SurahNumber":68,"VerseNumber":23,"Text":"به راه افتادند و آهسته مى‌گفتند"},{"SurahNumber":68,"VerseNumber":24,"Text":"كه امروز نبايد بينوايى به بستان شما درآيد"},{"SurahNumber":68,"VerseNumber":25,"Text":"صبحگاهان بدين آهنگ كه مى‌توانند بينوا را منع كنند بيرون شدند"},{"SurahNumber":68,"VerseNumber":26,"Text":"چون بستانهاى خود را ديدند گفتند: راه را گم كرده‌ايم"},{"SurahNumber":68,"VerseNumber":27,"Text":"نه، ما از حاصل محروم شده‌ايم"},{"SurahNumber":68,"VerseNumber":28,"Text":"نيكمردشان گفت: شما را نگفتم؛ چرا خدا را تسبيح نمى‌گوييد؟"},{"SurahNumber":68,"VerseNumber":29,"Text":"گفتند: منزه است پروردگار ما، ما ستمكار بوديم"},{"SurahNumber":68,"VerseNumber":30,"Text":"پس زبان به ملامت يكديگر گشودند"},{"SurahNumber":68,"VerseNumber":31,"Text":"گفتند: واى بر ما، ما مردمى سركش بوده‌ايم،"},{"SurahNumber":68,"VerseNumber":32,"Text":"باشد كه پروردگار ما در عوض، چيزى بهتر از آن ما را ارزانى دارد. ما به پروردگار خود روى آورده‌ايم"},{"SurahNumber":68,"VerseNumber":33,"Text":"اينچنين است عذاب. و اگر بدانند، عذاب آخرت بزرگ‌تر است"},{"SurahNumber":68,"VerseNumber":34,"Text":"براى پرهيزگاران در نزد پروردگارشان بستانهايى است پرنعمت"},{"SurahNumber":68,"VerseNumber":35,"Text":"آيا با تسليم‌شدگان چون مجرمان رفتار مى‌كنيم؟"},{"SurahNumber":68,"VerseNumber":36,"Text":"شما را چه مى‌شود؟ چسان داورى مى‌كنيد؟"},{"SurahNumber":68,"VerseNumber":37,"Text":"آيا شما را كتابى است كه از آن مى‌خوانيد؟"},{"SurahNumber":68,"VerseNumber":38,"Text":"و هر چه اختيار كنيد در آن هست؟"},{"SurahNumber":68,"VerseNumber":39,"Text":"يا با ما پيمانى كه به روز قيامت كشد بسته‌ايد؛ كه به هر چه حكم كنيد حق شما باشد؟"},{"SurahNumber":68,"VerseNumber":40,"Text":"از ايشان بپرس كدام يكشان ضامن چنين پيمانى است؟"},{"SurahNumber":68,"VerseNumber":41,"Text":"يا آنها را بتانى است؟ اگر راست مى‌گويند بتان خود را بياورند"},{"SurahNumber":68,"VerseNumber":42,"Text":"روزى كه آن واقعه عظيم پديدار شود و آنها را به سجود فرا خوانند، ولى نتوانند"},{"SurahNumber":68,"VerseNumber":43,"Text":"وحشت در چشمانشان پيداست، ذلت بر آنها چيره شده است. پيش از اين نيز آنها را در عين تندرستى به سجده فراخوانده بودند"},{"SurahNumber":68,"VerseNumber":44,"Text":"پس مرا با آنها كه اين سخن را تكذيب مى‌كنند واگذار تا اندك‌اندك، چنان كه درنيابند، فروگيريمشان"},{"SurahNumber":68,"VerseNumber":45,"Text":"و به آنها مهلت دهم. هر آينه مكر من مكرى استوار است"},{"SurahNumber":68,"VerseNumber":46,"Text":"يا از آنان مزدى طلبيده‌اى و اكنون از اداى آن در رنجند؟"},{"SurahNumber":68,"VerseNumber":47,"Text":"يا علم غيب مى‌دانند و آنهايند كه مى‌نويسند؟"},{"SurahNumber":68,"VerseNumber":48,"Text":"در برابر فرمان پروردگارت صابر باش و چون صاحب ماهى مباش كه با دلى پراندوه ندا در داد"},{"SurahNumber":68,"VerseNumber":49,"Text":"اگر نعمت پروردگارش نبود، در عين بد حالى به صحرايى بى‌آب و گياه مى‌افتاد"},{"SurahNumber":68,"VerseNumber":50,"Text":"پس پروردگارش او را برگزيد و در زمره صالحانش آورد"},{"SurahNumber":68,"VerseNumber":51,"Text":"و كافران چون قرآن را شنيدند نزديك بود كه تو را با چشمان خود به سر درآورند و مى‌گويند كه او ديوانه است،"},{"SurahNumber":68,"VerseNumber":52,"Text":"و حال آنكه قرآن براى جهانيان جز اندرزى نيست"},{"SurahNumber":69,"VerseNumber":1,"Text":"آن روز بر حق"},{"SurahNumber":69,"VerseNumber":2,"Text":"چيست آن روز بر حق؟"},{"SurahNumber":69,"VerseNumber":3,"Text":"و چه دانى كه آن روز بر حق چيست؟"},{"SurahNumber":69,"VerseNumber":4,"Text":"قوم ثمود و عاد روز رستاخيز را دروغ انگاشتند"},{"SurahNumber":69,"VerseNumber":5,"Text":"اما قوم ثمود به آن بانگ سهمگين هلاك شدند"},{"SurahNumber":69,"VerseNumber":6,"Text":"و اما قوم عاد با وزش باد صُرصر به هلاكت رسيدند"},{"SurahNumber":69,"VerseNumber":7,"Text":"آن عذاب را هفت شب و هشت روز پى در پى بر آنان بگماشت. آن قوم را چون تنه‌هاى پوسيده خرما مى‌ديدى كه افتاده‌اند و مُرده‌اند"},{"SurahNumber":69,"VerseNumber":8,"Text":"آيا كسى را مى‌بينى كه از آنها بر جاى مانده باشد؟"},{"SurahNumber":69,"VerseNumber":9,"Text":"و فرعون و مردمى كه پيش از او بودند و نيز مردم مُؤتفكَه گناهكار آمدند"},{"SurahNumber":69,"VerseNumber":10,"Text":"فرستاده پروردگارشان را نافرمانى كردند و خدا نيز آنان را به سختى فرو گرفت"},{"SurahNumber":69,"VerseNumber":11,"Text":"چون آب طغيان كرد، شما را به كشتى سوار كرديم"},{"SurahNumber":69,"VerseNumber":12,"Text":"تا آن را مايه اندرزتان گردانيم و گوش نگه‌دارنده اندرز آن را فرا گيرد"},{"SurahNumber":69,"VerseNumber":13,"Text":"چون يك بار در صور دميده شود،"},{"SurahNumber":69,"VerseNumber":14,"Text":"و زمين و كوه‌ها را برگيرند و يكباره در هم كوبند،"},{"SurahNumber":69,"VerseNumber":15,"Text":"آن روز آن حادثه به وقوع پيوسته باشد"},{"SurahNumber":69,"VerseNumber":16,"Text":"و آسمان كه در آن روز سست شده است، بشكافد"},{"SurahNumber":69,"VerseNumber":17,"Text":"و فرشتگان در اطراف آسمان باشند. و در آن روز هشت تن از آنها عرش پروردگارت را بر فراز سرشان حمل مى‌كنند"},{"SurahNumber":69,"VerseNumber":18,"Text":"آن روز شما را پيش آورند و هيچ چيز شما نهان نماند"},{"SurahNumber":69,"VerseNumber":19,"Text":"اما هر كس كه نامه اعمالش را به دست راستش دهند، مى‌گويد: نامه مرا بگيريد و بخوانيد"},{"SurahNumber":69,"VerseNumber":20,"Text":"من يقين داشتم كه حساب خود را خواهم ديد"},{"SurahNumber":69,"VerseNumber":21,"Text":"پس او در يك زندگى پسنديده و خوش خواهد بود،"},{"SurahNumber":69,"VerseNumber":22,"Text":"در بهشتى برين،"},{"SurahNumber":69,"VerseNumber":23,"Text":"كه ميوه‌هايش در دسترس باشد"},{"SurahNumber":69,"VerseNumber":24,"Text":"بخوريد و بياشاميد، گوارا باد شما را. اينها پاداش اعمالى است كه در ايام گذشته به جاى مى‌آورده‌ايد"},{"SurahNumber":69,"VerseNumber":25,"Text":"اما آن كس كه نامه اعمالش را به دست چپش دهند مى‌گويد: اى كاش نامه مرا به دست من نداده بودند،"},{"SurahNumber":69,"VerseNumber":26,"Text":"و ندانسته بودم كه حساب من چيست،"},{"SurahNumber":69,"VerseNumber":27,"Text":"اى كاش همان مرگ مى‌بود و بس،"},{"SurahNumber":69,"VerseNumber":28,"Text":"دارايى من مرا سود نبخشيد،"},{"SurahNumber":69,"VerseNumber":29,"Text":"قدرت من از دست من برفت"},{"SurahNumber":69,"VerseNumber":30,"Text":"بگيريدش، زنجيرش كنيد"},{"SurahNumber":69,"VerseNumber":31,"Text":"و به جهنمش بكشيد"},{"SurahNumber":69,"VerseNumber":32,"Text":"و او را با زنجيرى به درازاى هفتاد ذراع بكشيد"},{"SurahNumber":69,"VerseNumber":33,"Text":"زيرا به خداى بزرگ ايمان نداشت"},{"SurahNumber":69,"VerseNumber":34,"Text":"و به طعام‌دادن به مسكينان كسى را ترغيب نمى‌كرد"},{"SurahNumber":69,"VerseNumber":35,"Text":"در آن روز، در آنجا هيچ دوستى نخواهد داشت"},{"SurahNumber":69,"VerseNumber":36,"Text":"طعامش چيزى جز چرك و خون اهل دوزخ نيست"},{"SurahNumber":69,"VerseNumber":37,"Text":"تنها خطاكاران از آن طعام مى‌خورند"},{"SurahNumber":69,"VerseNumber":38,"Text":"پس سوگند به آنچه مى‌بينيد،"},{"SurahNumber":69,"VerseNumber":39,"Text":"و آنچه نمى‌بينيد،"},{"SurahNumber":69,"VerseNumber":40,"Text":"كه اين سخن فرستاده‌اى بزرگوار است،"},{"SurahNumber":69,"VerseNumber":41,"Text":"نه سخن شاعرى. چه اندك ايمان مى‌آوريد"},{"SurahNumber":69,"VerseNumber":42,"Text":"و نيز سخن كاهنى نيست. چه اندك پند مى‌گيريد"},{"SurahNumber":69,"VerseNumber":43,"Text":"از جانب پروردگار جهانيان نازل شده است"},{"SurahNumber":69,"VerseNumber":44,"Text":"اگر پيامبر پاره‌اى سخنان را به افترا بر ما مى‌بست،"},{"SurahNumber":69,"VerseNumber":45,"Text":"با قدرت او را فرومى‌گرفتيم،"},{"SurahNumber":69,"VerseNumber":46,"Text":"سپس رگ دلش را پاره مى‌كرديم،"},{"SurahNumber":69,"VerseNumber":47,"Text":"و هيچ يك از شما را توان آن نبود كه مانع شود"},{"SurahNumber":69,"VerseNumber":48,"Text":"و قرآن براى پرهيزگاران پندى است"},{"SurahNumber":69,"VerseNumber":49,"Text":"ما مى‌دانيم كه از ميان شما كسانى هستند كه تكذيب مى‌كنند"},{"SurahNumber":69,"VerseNumber":50,"Text":"و قرآن كافران را مايه حسرت است"},{"SurahNumber":69,"VerseNumber":51,"Text":"و آن سخن حق و يقين است"},{"SurahNumber":69,"VerseNumber":52,"Text":"پس به نام پروردگار بزرگت تسبيح بگوى"},{"SurahNumber":70,"VerseNumber":1,"Text":"پرسنده‌اى از عذابى پرسيد كه‌"},{"SurahNumber":70,"VerseNumber":2,"Text":"بر كافران فرود خواهد آمد و كس آن را دفع نتواند كرد،"},{"SurahNumber":70,"VerseNumber":3,"Text":"از جانب خدا كه صاحب آسمانها"},{"SurahNumber":70,"VerseNumber":4,"Text":"در روزى كه مقدارش پنجاه هزار سال است، فرشتگان و روح بدان جا فراروند"},{"SurahNumber":70,"VerseNumber":5,"Text":"پس صبر كن صبرى نيكو"},{"SurahNumber":70,"VerseNumber":6,"Text":"ايشان آن روز را دور مى‌بينند"},{"SurahNumber":70,"VerseNumber":7,"Text":"و ما نزديكش مى‌بينيم"},{"SurahNumber":70,"VerseNumber":8,"Text":"روزى كه آسمان چون فلز گداخته گردد،"},{"SurahNumber":70,"VerseNumber":9,"Text":"و كوه‌ها چون پشم،"},{"SurahNumber":70,"VerseNumber":10,"Text":"و هيچ خويشاوندى از حال خويشاوند خود نپرسد،"},{"SurahNumber":70,"VerseNumber":11,"Text":"يكديگر را برابر چشمشان آرند. گناهكار دوست دارد كه خويشتن را بازخرد به فرزندانش،"},{"SurahNumber":70,"VerseNumber":12,"Text":"و زنش و برادرش،"},{"SurahNumber":70,"VerseNumber":13,"Text":"و عشيره‌اش كه او را مكان داده است،"},{"SurahNumber":70,"VerseNumber":14,"Text":"و همه آنها كه در روى زمينند، و نجات يابد"},{"SurahNumber":70,"VerseNumber":15,"Text":"هرگز نه، كه آن شعله آتش است،"},{"SurahNumber":70,"VerseNumber":16,"Text":"پوست سر را مى‌كند،"},{"SurahNumber":70,"VerseNumber":17,"Text":"هر كه را كه به حق پشت كرد و از فرمان سرپيچيد به خود مى‌خواند،"},{"SurahNumber":70,"VerseNumber":18,"Text":"و آن را كه گردمى‌آورد و مى‌اندوخت"},{"SurahNumber":70,"VerseNumber":19,"Text":"هر آينه آدمى را حريص و ناشكيبا آفريده‌اند"},{"SurahNumber":70,"VerseNumber":20,"Text":"چون شرى بدو رسد بيقرارى كند"},{"SurahNumber":70,"VerseNumber":21,"Text":"و چون مالى به دستش افتد بخل مى‌ورزد"},{"SurahNumber":70,"VerseNumber":22,"Text":"مگر نماز گزارندگان"},{"SurahNumber":70,"VerseNumber":23,"Text":"آنان كه به نماز مداومت مى‌ورزند،"},{"SurahNumber":70,"VerseNumber":24,"Text":"و آنان كه در اموالشان حقى است معين،"},{"SurahNumber":70,"VerseNumber":25,"Text":"براى گدا و محروم"},{"SurahNumber":70,"VerseNumber":26,"Text":"و كسانى كه روز قيامت را تصديق مى‌كنند،"},{"SurahNumber":70,"VerseNumber":27,"Text":"و كسانى كه از عذاب پروردگارشان ترسانند،"},{"SurahNumber":70,"VerseNumber":28,"Text":"كه از عذاب پروردگارشان در امان نتوانند بود،"},{"SurahNumber":70,"VerseNumber":29,"Text":"و كسانى كه شرمگاه خويش نگه مى‌دارند،"},{"SurahNumber":70,"VerseNumber":30,"Text":"مگر براى همسرانشان يا كنيزانشان، كه در اين حال ملامتى بر آنها نيست"},{"SurahNumber":70,"VerseNumber":31,"Text":"و آنان كه جز اين را بطلبند، متجاوزان هستند"},{"SurahNumber":70,"VerseNumber":32,"Text":"و كسانى كه امانتها و عهدهاى خود را رعايت مى‌كنند،"},{"SurahNumber":70,"VerseNumber":33,"Text":"و كسانى كه شهادت خويش به حق ادا مى‌كنند،"},{"SurahNumber":70,"VerseNumber":34,"Text":"و كسانى كه بر نمازهاشان مواظبت دارند،"},{"SurahNumber":70,"VerseNumber":35,"Text":"اينان در بهشت، گرامى هستند"},{"SurahNumber":70,"VerseNumber":36,"Text":"پس چيست كه كافران به سوى تو مى‌شتابند؟"},{"SurahNumber":70,"VerseNumber":37,"Text":"دسته‌دسته از جانب چپ و از جانب راست"},{"SurahNumber":70,"VerseNumber":38,"Text":"آيا هر يك از ايشان طمع مى‌ورزد كه به بهشت پرنعمت داخل شود؟"},{"SurahNumber":70,"VerseNumber":39,"Text":"هرگز نه، آنها خود مى‌دانند كه از چه چيز آنها را آفريده‌ايم"},{"SurahNumber":70,"VerseNumber":40,"Text":"پس سوگند به پروردگار مشرقها و مغربها كه ما تواناييم‌"},{"SurahNumber":70,"VerseNumber":41,"Text":"كه به جاى آنها مردمى بهتر بياوريم و در اين كار ناتوان نيستيم"},{"SurahNumber":70,"VerseNumber":42,"Text":"پس بگذارشان تا به بيهودگى درآيند و به بازيچه، تا به آن روزى كه وعده‌شان داده‌ايم برسند"},{"SurahNumber":70,"VerseNumber":43,"Text":"روزى كه شتابان از قبرها به درآيند، چنان كه گويى نزد بتان مى‌شتابند"},{"SurahNumber":70,"VerseNumber":44,"Text":"وحشت بر چشمانشان مستولى شده و به خوارى افتاده‌اند: اين است همان روزى كه آنها را وعده داده بودند"},{"SurahNumber":71,"VerseNumber":1,"Text":"ما نوح را به سوى قومش فرستاديم كه: قوم خود را پيش از آنكه عذابى دردآور بر سرشان فرودآيد، بيم ده"},{"SurahNumber":71,"VerseNumber":2,"Text":"گفت: اى قوم من، من بيم‌دهنده‌اى روشنگرم،"},{"SurahNumber":71,"VerseNumber":3,"Text":"خدا را بپرستيد، و از او بترسيد و از من اطاعت كنيد،"},{"SurahNumber":71,"VerseNumber":4,"Text":"تا گناهانتان را بيامرزد، و شما را تا مدتى معين مهلت دهد؛ زيرا آن مدت خدايى چون به سر آيد -اگر بدانيد- ديگر به تأخير نيفتد"},{"SurahNumber":71,"VerseNumber":5,"Text":"گفت: اى پروردگار من، من قوم خود را شب و روز دعوت كردم،"},{"SurahNumber":71,"VerseNumber":6,"Text":"و دعوت من جز به فرارشان نيفزود"},{"SurahNumber":71,"VerseNumber":7,"Text":"و من هر بار كه دعوتشان كردم تا تو آنها را بيامرزى، انگشتها در گوشهاى خود كردند و جامه در سر كشيدند و پاى فشردند و هر چه بيشتر سركشى كردند"},{"SurahNumber":71,"VerseNumber":8,"Text":"پس به آواز بلند دعوتشان كردم"},{"SurahNumber":71,"VerseNumber":9,"Text":"باز به آشكار گفتم و در نهان گفتم"},{"SurahNumber":71,"VerseNumber":10,"Text":"سپس گفتم: از پروردگارتان آمرزش بخواهيد كه او آمرزنده است،"},{"SurahNumber":71,"VerseNumber":11,"Text":"تا از آسمان برايتان پى‌درپى باران فرستد،"},{"SurahNumber":71,"VerseNumber":12,"Text":"و شما را به اموال و فرزندان مدد كند و برايتان بستانها و نهرها بيافريند"},{"SurahNumber":71,"VerseNumber":13,"Text":"شما را چه مى‌شود كه از شكوه خداوند نمى‌ترسيد،"},{"SurahNumber":71,"VerseNumber":14,"Text":"حال آنكه شما را به گونه‌هاى مختلف بيافريد"},{"SurahNumber":71,"VerseNumber":15,"Text":"آيا نمى‌بينيد چگونه خدا هفت آسمان طبقه طبقه را بيافريد؟"},{"SurahNumber":71,"VerseNumber":16,"Text":"و ماه را روشنى آنها، و خورشيد را چراغشان گردانيد"},{"SurahNumber":71,"VerseNumber":17,"Text":"و خدا شما را چون نباتى از زمين برويانيد"},{"SurahNumber":71,"VerseNumber":18,"Text":"باز شما را بدان باز مى‌گرداند و باز از آن بيرون مى‌آورد"},{"SurahNumber":71,"VerseNumber":19,"Text":"و خدا زمين را چون فرشى برايتان بگسترد،"},{"SurahNumber":71,"VerseNumber":20,"Text":"تا بر راه‌هاى پهناور آن برويد"},{"SurahNumber":71,"VerseNumber":21,"Text":"نوح گفت: اى پروردگار من، آنها فرمان من نبردند، و از كسى پيروى كردند كه مال و فرزندش جز به زيانش نيفزود"},{"SurahNumber":71,"VerseNumber":22,"Text":"مكر كردند - مكرى بزرگ"},{"SurahNumber":71,"VerseNumber":23,"Text":"و گفتند: خدايانتان را وامگذاريد. وَدّ و سُواع و يَغوث و يَعوق و نَسر را ترك مكنيد"},{"SurahNumber":71,"VerseNumber":24,"Text":"بسيارى را گمراه كردند و تو جز بر گمراهى ستمكاران ميفزاى"},{"SurahNumber":71,"VerseNumber":25,"Text":"به كيفر گناهانشان غرقه شدند و به آتش رفتند و جز خدا براى خود يارى نيافتند"},{"SurahNumber":71,"VerseNumber":26,"Text":"و نوح گفت: اى پروردگار من، بر روى زمين هيچ يك از كافران را مگذار،"},{"SurahNumber":71,"VerseNumber":27,"Text":"كه اگر بگذاريشان، بندگانت را گمراه مى‌كنند و جز فرزندانى فاجر و كافر نياورند"},{"SurahNumber":71,"VerseNumber":28,"Text":"اى پروردگار من، مرا و پدر و مادرم را و هر كه را با ايمان به خانه من وارد شود و نيز مردان مؤمن و زنان مؤمن را بيامرز و ستمكاران را جز به هلاكتشان ميفزاى"},{"SurahNumber":72,"VerseNumber":1,"Text":"بگو: به من وحى شده است كه گروهى از جن گوش فرا دادند، و گفتند كه ما قرآنى شگفت شنيديم؛"},{"SurahNumber":72,"VerseNumber":2,"Text":"به راه راست هدايت مى‌كند. پس ما بدان ايمان آورديم و هرگز كسى را شريك پروردگارمان نمى‌سازيم"},{"SurahNumber":72,"VerseNumber":3,"Text":"عظمت پروردگار ما متعالى است. نه همسرى گيرد و نه فرزندى دارد"},{"SurahNumber":72,"VerseNumber":4,"Text":"و سفيه ما در باره خدا سخنانى به ناحق مى‌گفت"},{"SurahNumber":72,"VerseNumber":5,"Text":"و ما مى‌پنداشتيم كه آدمى و جن در باره خدا دروغ نمى‌گويند"},{"SurahNumber":72,"VerseNumber":6,"Text":"و نيز مردانى بودند از آدميان كه به مردانى از جن پناه مى‌بردند و بر طغيانشان مى‌افزودند"},{"SurahNumber":72,"VerseNumber":7,"Text":"همچنان كه شما مى‌پنداشتيد آنها هم مى‌پنداشتند كه خدا هيچ كس را دوباره زنده نمى‌سازد"},{"SurahNumber":72,"VerseNumber":8,"Text":"ما به آسمان رسيديم و آن را پر از نگهبانان قدرتمند و شهابها يافتيم"},{"SurahNumber":72,"VerseNumber":9,"Text":"ما در آنجايها كه مى‌توان گوش فرا داد مى‌نشستيم. اما هر كه اكنون گوش نشيند، شهابى را در كمين خود يابد"},{"SurahNumber":72,"VerseNumber":10,"Text":"از اين روى نمى‌دانيم كه آيا براى كسانى كه در روى زمين هستند بدى مقدر مى‌شود، يا پروردگارشان مى‌خواهد به راه راستشان ببرد"},{"SurahNumber":72,"VerseNumber":11,"Text":"برخى از ما صالحند و برخى جز آن، و ما فرقه‌هايى گوناگونيم"},{"SurahNumber":72,"VerseNumber":12,"Text":"ما مى‌دانيم كه خدا را در زمين ناتوان نمى‌كنيم و با گريختن نيز ناتوانش نسازيم"},{"SurahNumber":72,"VerseNumber":13,"Text":"و چون سخن هدايت شنيديم، بدان ايمان آورديم. و هر كه به پروردگارش ايمان آورد نه از نقصان مى‌ترسد و نه از ستم"},{"SurahNumber":72,"VerseNumber":14,"Text":"و بعضى از ما مسلمانند و بعضى از حق دور. و آنان كه اسلام آورده‌اند در جست و جوى راه راست بوده‌اند"},{"SurahNumber":72,"VerseNumber":15,"Text":"اما آنان كه از حق دورند هيزم جهنم خواهند بود"},{"SurahNumber":72,"VerseNumber":16,"Text":"و اگر بر طريقه راست پايدارى كنند، از آبى فراوان سيرابشان كنيم"},{"SurahNumber":72,"VerseNumber":17,"Text":"تا آنها را بيازماييم. و هر كه از ذكر پروردگارش اعراض كند او را به عذابى دشوار دراندازد"},{"SurahNumber":72,"VerseNumber":18,"Text":"و مسجدها از آنِ خداست. و با وجود خداى يكتا كسى را به خدايى مخوانيد"},{"SurahNumber":72,"VerseNumber":19,"Text":"چون بنده خدا براى پرستش او بر پاى ايستاد، گرد او را گرفتند"},{"SurahNumber":72,"VerseNumber":20,"Text":"بگو: تنها پروردگارم را مى‌خوانم و هيچ كس را شريك او نمى‌سازم"},{"SurahNumber":72,"VerseNumber":21,"Text":"بگو: من نمى‌توانم به شما زيانى برسانم يا شما را به صلاح آورم"},{"SurahNumber":72,"VerseNumber":22,"Text":"بگو: هيچ كس مرا از عقوبت خدا پناه ندهد و من جز او پناهگاهى نمى‌يابم"},{"SurahNumber":72,"VerseNumber":23,"Text":"آنچه مى‌توانم جز رساندن پيام او و انجام دادن رسالتهاى او نيست. و هر كه خدا و پيامبرش را نافرمانى كند، نصيب او آتش جهنم است كه همواره در آن خواهند بود،"},{"SurahNumber":72,"VerseNumber":24,"Text":"تا آنگاه كه آنچه را به آنها وعده داده بودند بنگرند. پس خواهند دانست چه كسى را ياران ناتوان‌تر و شمار كمتر بوده است"},{"SurahNumber":72,"VerseNumber":25,"Text":"بگو: من نمى‌دانم كه آيا آن وعده‌اى كه به شما داده‌اند نزديك است، يا پروردگار من براى آن زمانى نهاده است؟"},{"SurahNumber":72,"VerseNumber":26,"Text":"او داناى غيب است و غيب خود را بر هيچ كس آشكار نمى‌سازد،"},{"SurahNumber":72,"VerseNumber":27,"Text":"مگر بر آن پيامبرى كه از او خشنود باشد كه براى نگهبانى از او پيش روى و پشت سرش نگهبانى مى‌گمارد،"},{"SurahNumber":72,"VerseNumber":28,"Text":"تا بداند كه آنها پيامهاى پروردگارشان را رسانيده‌اند و خدا به آنچه در نزد آنهاست احاطه دارد و همه چيز را به عدد شمار كرده است"},{"SurahNumber":73,"VerseNumber":1,"Text":"اى جامه بر خود پيچيده،"},{"SurahNumber":73,"VerseNumber":2,"Text":"شب را زنده بدار، مگر اندكى را،"},{"SurahNumber":73,"VerseNumber":3,"Text":"نيمه‌اى از آن را، يا اندكى از نيمه كم كن"},{"SurahNumber":73,"VerseNumber":4,"Text":"يا اندكى بر نيمه بيفزاى و قرآن را شمرده و روشن بخوان"},{"SurahNumber":73,"VerseNumber":5,"Text":"ما به تو سخنى دشوار را القا خواهيم كرد"},{"SurahNumber":73,"VerseNumber":6,"Text":"هر آينه شب‌هنگام از بستر برخاستن، موافقت زبان و دل را افزاينده‌تر است و بيان سخن را استواردارنده‌تر"},{"SurahNumber":73,"VerseNumber":7,"Text":"كه كارهاى تو در روز بسيار است"},{"SurahNumber":73,"VerseNumber":8,"Text":"و نام پروردگارت را ياد كن و از همه ببر و به او بپيوند"},{"SurahNumber":73,"VerseNumber":9,"Text":"پروردگار مشرق و مغرب. هيچ خدايى جز او نيست. او را كارساز خويش برگزين"},{"SurahNumber":73,"VerseNumber":10,"Text":"و بر آنچه مى‌گويند صبر كن و به وجهى پسنديده از ايشان دورى جوى"},{"SurahNumber":73,"VerseNumber":11,"Text":"تكذيب كنندگان صاحب نعمت را به من واگذار. و اندكى مهلتشان ده"},{"SurahNumber":73,"VerseNumber":12,"Text":"نزد ماست بندهاى گران و دوزخ،"},{"SurahNumber":73,"VerseNumber":13,"Text":"و طعامى گلوگير و عذابى دردآور"},{"SurahNumber":73,"VerseNumber":14,"Text":"روزى كه زمين و كوه‌ها به لرزه آيند و كوه‌ها تپه‌اى از ريگ روان گردند"},{"SurahNumber":73,"VerseNumber":15,"Text":"ما بر شما پيامبرى فرستاديم كه بر اعمالتان گواه است، بدان سان كه بر فرعون هم پيامبرى فرستاديم"},{"SurahNumber":73,"VerseNumber":16,"Text":"و فرعون از پيامبر فرمان نبرد. ما نيز او را به سختى فروگرفتيم"},{"SurahNumber":73,"VerseNumber":17,"Text":"اگر كافر باشيد، در روزى كه كودكان را پير مى‌گرداند چگونه در امان مانيد؟"},{"SurahNumber":73,"VerseNumber":18,"Text":"در آن روز آسمان بشكافد و وعده خدا به وقوع پيوندد"},{"SurahNumber":73,"VerseNumber":19,"Text":"اين تذكارى است. پس هر كه بخواهد، راهى به سوى پروردگارش آغاز كند"},{"SurahNumber":73,"VerseNumber":20,"Text":"پروردگار تو مى‌داند كه تو و گروهى از آنان كه با تو هستند نزديك به دو ثلث شب و نيم شب و ثلث شب را به نماز مى‌ايستيد. و خداست كه اندازه شب و روز را معين مى‌كند. و مى‌داند كه شما هرگز حساب آن را نتوانيد داشت. پس توبه شما را بپذيرفت. و هر چه ميّسر شود از قرآن بخوانيد. مى‌داند چه كسانى از شما بيمار خواهند شد، و گروهى ديگر به طلب روزى خدا به سفر مى‌روند و گروه ديگر در راه خدا به جنگ مى‌روند. پس هر چه ميسر شود از آن بخوانيد. نماز بگزاريد و زكات بدهيد و به خدا قرض الحسنه دهيد. و هر خيرى را كه براى خود پيشاپيش بفرستيد، آن را نزد خدا خواهيد يافت. و آن پاداش بهتر است و پاداشى بزرگ‌تر است. و از خدا آمرزش بخواهيد، زيرا خدا آمرزنده و مهربان است"},{"SurahNumber":74,"VerseNumber":1,"Text":"اى جامه در سر كشيده،"},{"SurahNumber":74,"VerseNumber":2,"Text":"برخيز و بيم ده"},{"SurahNumber":74,"VerseNumber":3,"Text":"و پروردگارت را تكبير گوى"},{"SurahNumber":74,"VerseNumber":4,"Text":"و جامه‌ات را پاكيزه دار"},{"SurahNumber":74,"VerseNumber":5,"Text":"و از پليدى دورى گزين"},{"SurahNumber":74,"VerseNumber":6,"Text":"و چيزى مده كه بيش از آن چشم داشته باشى"},{"SurahNumber":74,"VerseNumber":7,"Text":"براى پروردگارت صابر باش"},{"SurahNumber":74,"VerseNumber":8,"Text":"و آنگاه كه در صور دميده شود،"},{"SurahNumber":74,"VerseNumber":9,"Text":"آن روز روزى سخت خواهد بود"},{"SurahNumber":74,"VerseNumber":10,"Text":"و براى كافران ناآسان"},{"SurahNumber":74,"VerseNumber":11,"Text":"مرا با آن كه تنهايش آفريده‌ام واگذار"},{"SurahNumber":74,"VerseNumber":12,"Text":"او را مالى بسيار دادم"},{"SurahNumber":74,"VerseNumber":13,"Text":"و پسرانى همه در نزد او حاضر"},{"SurahNumber":74,"VerseNumber":14,"Text":"و كارهاى او را به نيكوتر وجهى برساختم"},{"SurahNumber":74,"VerseNumber":15,"Text":"آنگاه طمع مى‌بندد كه زيادت كنم"},{"SurahNumber":74,"VerseNumber":16,"Text":"آرى، كه او در برابر آيات ما ستيزه‌جوست"},{"SurahNumber":74,"VerseNumber":17,"Text":"او را به مشقتى مى‌اندازم"},{"SurahNumber":74,"VerseNumber":18,"Text":"او انديشيد و طرحى افكند"},{"SurahNumber":74,"VerseNumber":19,"Text":"مرگ بر او باد، چگونه طرحى افكند؟"},{"SurahNumber":74,"VerseNumber":20,"Text":"باز هم مرگ بر او باد، چگونه طرحى افكند؟"},{"SurahNumber":74,"VerseNumber":21,"Text":"آنگاه نگريست"},{"SurahNumber":74,"VerseNumber":22,"Text":"سپس روى ترش كرد و پيشانى در هم كشيد"},{"SurahNumber":74,"VerseNumber":23,"Text":"سپس روى گردانيد و گردنكشى كرد"},{"SurahNumber":74,"VerseNumber":24,"Text":"گفت: اين، جز جادويى كه ديگرانش آموخته‌اند، هيچ نيست"},{"SurahNumber":74,"VerseNumber":25,"Text":"اين، جز سخن آدمى هيچ نيست"},{"SurahNumber":74,"VerseNumber":26,"Text":"زودا كه او را به سَقَر بيفكنيم"},{"SurahNumber":74,"VerseNumber":27,"Text":"چه چيز آگاهت ساخت كه سَقَر چيست؟"},{"SurahNumber":74,"VerseNumber":28,"Text":"نه هيچ باقى مى‌گذارد و نه چيزى را وا مى‌گذارد"},{"SurahNumber":74,"VerseNumber":29,"Text":"سوزاننده پوست است"},{"SurahNumber":74,"VerseNumber":30,"Text":"نوزده فرشته بر آن گماشته‌اند"},{"SurahNumber":74,"VerseNumber":31,"Text":"موكلان دوزخ را جز از فرشتگان قرارنداديم. و شمار آنها جز براى امتحان كافران نيست. تا اهل كتاب يقين كنند و بر ايمان مؤمنان بيفزايد و اهل كتاب و مؤمنان شك نكنند. و تا آنان كه در دلهاشان مرضى است نگويند: خدا از اين مثَل چه مى‌خواسته است؟ خدا اينچنين هر كس را كه بخواهد گمراه مى‌كند و هر كس را كه بخواهد راه مى‌نمايد. و شمار سپاهيان پروردگارت را جز او نداند. و اين سخن جز اندرزى از براى مردم نيست"},{"SurahNumber":74,"VerseNumber":32,"Text":"آرى، سوگند به ماه"},{"SurahNumber":74,"VerseNumber":33,"Text":"و سوگند به شب، چون روى در رفتن آرد،"},{"SurahNumber":74,"VerseNumber":34,"Text":"و سوگند به صبح، چون پرده برافكند،"},{"SurahNumber":74,"VerseNumber":35,"Text":"كه اين يكى از حادثه‌هاى بزرگ است"},{"SurahNumber":74,"VerseNumber":36,"Text":"ترساننده آدميان است"},{"SurahNumber":74,"VerseNumber":37,"Text":"براى هر كس از شما كه خواهد پيش افتد يا از پى رود"},{"SurahNumber":74,"VerseNumber":38,"Text":"هر كس در گرو كارى است كه كرده است"},{"SurahNumber":74,"VerseNumber":39,"Text":"مگر اهل سعادت،"},{"SurahNumber":74,"VerseNumber":40,"Text":"كه در بهشتها نشسته‌اند و مى‌پرسند"},{"SurahNumber":74,"VerseNumber":41,"Text":"از گناهكاران"},{"SurahNumber":74,"VerseNumber":42,"Text":"كه چه چيز شما را به جهنم كشانيد؟"},{"SurahNumber":74,"VerseNumber":43,"Text":"مى‌گويند: ما از نمازگزاران نبوديم"},{"SurahNumber":74,"VerseNumber":44,"Text":"و به درويشان طعام نمى‌داديم"},{"SurahNumber":74,"VerseNumber":45,"Text":"و با آنان كه سخن باطل مى‌گفتند هماواز مى‌شديم،"},{"SurahNumber":74,"VerseNumber":46,"Text":"و روز قيامت را دروغ مى‌انگاشتيم"},{"SurahNumber":74,"VerseNumber":47,"Text":"تا مرگ ما فرا رسيد"},{"SurahNumber":74,"VerseNumber":48,"Text":"پس شفاعت شفاعت‌كنندگان سودشان نبخشيد"},{"SurahNumber":74,"VerseNumber":49,"Text":"چه شده است كه از اين پند اعراض مى‌كنند؟"},{"SurahNumber":74,"VerseNumber":50,"Text":"مانند گورخران رميده‌"},{"SurahNumber":74,"VerseNumber":51,"Text":"كه از شير مى‌گريزند"},{"SurahNumber":74,"VerseNumber":52,"Text":"بلكه هر يك از ايشان مى‌خواهد كه نامه‌هايى گشاده به او داده شود"},{"SurahNumber":74,"VerseNumber":53,"Text":"آرى، كه از آخرت نمى‌ترسند"},{"SurahNumber":74,"VerseNumber":54,"Text":"آرى، كه اين قرآن اندرزى است"},{"SurahNumber":74,"VerseNumber":55,"Text":"هر كه خواهد، آن را بخواند"},{"SurahNumber":74,"VerseNumber":56,"Text":"و پند نمى‌گيرند، مگر اينكه خدا خواهد. او شايان آن است كه از او بترسند. و او شايان آمرزيدن است"},{"SurahNumber":75,"VerseNumber":1,"Text":"قسم مى‌خورم به روز قيامت"},{"SurahNumber":75,"VerseNumber":2,"Text":"و قسم مى‌خورم به نفس ملامتگر"},{"SurahNumber":75,"VerseNumber":3,"Text":"آيا آدمى مى‌پندارد كه ما استخوانهايش را گرد نخواهيم آورد؟"},{"SurahNumber":75,"VerseNumber":4,"Text":"آرى، ما قادر هستيم كه سر انگشتهايش را برابر كنيم"},{"SurahNumber":75,"VerseNumber":5,"Text":"بلكه آدمى مى‌خواهد كه در آينده نيز به كارهاى ناشايست پردازد"},{"SurahNumber":75,"VerseNumber":6,"Text":"مى‌پرسد: روز قيامت چه وقت خواهد بود؟"},{"SurahNumber":75,"VerseNumber":7,"Text":"روزى كه چشمها خيره شود،"},{"SurahNumber":75,"VerseNumber":8,"Text":"و ماه تيره شود،"},{"SurahNumber":75,"VerseNumber":9,"Text":"و آفتاب و ماه در يك جاى گرد آيند"},{"SurahNumber":75,"VerseNumber":10,"Text":"انسان در آن روز مى‌گويد: راه گريز كجاست؟"},{"SurahNumber":75,"VerseNumber":11,"Text":"هرگز، پناهگاهى نيست"},{"SurahNumber":75,"VerseNumber":12,"Text":"قرارگاه همه در اين روز نزد پروردگار توست"},{"SurahNumber":75,"VerseNumber":13,"Text":"در اين روز آدمى را از هر چه پيشاپيش فرستاده و بعد از خويش گذاشته است خبر مى‌دهند"},{"SurahNumber":75,"VerseNumber":14,"Text":"بلكه آدمى خويشتن خويش را نيك مى‌شناسد،"},{"SurahNumber":75,"VerseNumber":15,"Text":"هر چند به زبان عذرها آورد"},{"SurahNumber":75,"VerseNumber":16,"Text":"به تعجيل زبان به خواندن قرآن مجنبان،"},{"SurahNumber":75,"VerseNumber":17,"Text":"كه گردآوردن و خواندنش بر عهده ماست"},{"SurahNumber":75,"VerseNumber":18,"Text":"چون خوانديمش، تو آن خواندن را پيروى كن"},{"SurahNumber":75,"VerseNumber":19,"Text":"سپس بيان آن بر عهده ماست"},{"SurahNumber":75,"VerseNumber":20,"Text":"آرى، شما اين جهان زودگذر را دوست مى‌داريد،"},{"SurahNumber":75,"VerseNumber":21,"Text":"و آخرت را فرو مى‌گذاريد"},{"SurahNumber":75,"VerseNumber":22,"Text":"در آن روز چهره‌هايى هست زيبا و درخشان،"},{"SurahNumber":75,"VerseNumber":23,"Text":"كه سوى پروردگارشان نظر مى‌كنند؛"},{"SurahNumber":75,"VerseNumber":24,"Text":"و چهره‌هايى هست عبوس و ترش،"},{"SurahNumber":75,"VerseNumber":25,"Text":"كه مى‌داند آن عذاب كمرشكن بر او فرود آيد"},{"SurahNumber":75,"VerseNumber":26,"Text":"آرى، چون جان به گلوگاه رسد،"},{"SurahNumber":75,"VerseNumber":27,"Text":"و گفته شود كه چه كسى است كه افسون بخواند؟"},{"SurahNumber":75,"VerseNumber":28,"Text":"و يقين كند كه زمان جدايى فرا رسيده،"},{"SurahNumber":75,"VerseNumber":29,"Text":"و ساقهاى پا در هم پيچيده شوند،"},{"SurahNumber":75,"VerseNumber":30,"Text":"آن روز روز راندنش به سوى پروردگار توست"},{"SurahNumber":75,"VerseNumber":31,"Text":"نه تصديق كرده است و نه نماز گزارده است"},{"SurahNumber":75,"VerseNumber":32,"Text":"اما تكذيب كرده و اعراض كرده است"},{"SurahNumber":75,"VerseNumber":33,"Text":"آنگاه خرامان نزد كسانش رفته است"},{"SurahNumber":75,"VerseNumber":34,"Text":"واى بر تو، پس واى بر تو"},{"SurahNumber":75,"VerseNumber":35,"Text":"باز هم واى بر تو، پس واى بر تو"},{"SurahNumber":75,"VerseNumber":36,"Text":"آيا انسان مى‌پندارد كه او را به حال خود واگذاشته‌اند؟"},{"SurahNumber":75,"VerseNumber":37,"Text":"آيا او نطفه‌اى از منى كه در رحمى ريخته شده، نبوده است؟"},{"SurahNumber":75,"VerseNumber":38,"Text":"سپس لخته‌اى خون؟ آنگاه به اندام درستش بيافريد"},{"SurahNumber":75,"VerseNumber":39,"Text":"و آنها را دو صنف كرد: نر و ماده"},{"SurahNumber":75,"VerseNumber":40,"Text":"آيا خداوند قادر نيست كه مردگان را زنده سازد؟"},{"SurahNumber":76,"VerseNumber":1,"Text":"هرآينه بر انسان مدتى از زمان گذشت و او چيزى در خور ذكر نبود"},{"SurahNumber":76,"VerseNumber":2,"Text":"ما آدمى را از نطفه‌اى آميخته بيافريده‌ايم، تا او را امتحان كنيم. و شنوا و بينايش ساخته‌ايم"},{"SurahNumber":76,"VerseNumber":3,"Text":"راه را به او نشان داده‌ايم. يا سپاسگزار باشد يا ناسپاس"},{"SurahNumber":76,"VerseNumber":4,"Text":"ما براى كافران زنجيرها و غلها و آتش افروخته آماده كرده‌ايم"},{"SurahNumber":76,"VerseNumber":5,"Text":"نيكان از جامهايى مى‌نوشند كه آميخته به كافور است"},{"SurahNumber":76,"VerseNumber":6,"Text":"چشمه‌اى كه بندگان خدا از آن مى‌نوشند و آن را به هر جاى كه خواهند روان مى‌سازند"},{"SurahNumber":76,"VerseNumber":7,"Text":"به نذر وفا مى‌كنند و از روزى كه شر آن همه جا را گرفته است مى‌ترسند"},{"SurahNumber":76,"VerseNumber":8,"Text":"و طعام را در حالى كه خود دوستش دارند به مسكين و يتيم و اسير مى‌خورانند"},{"SurahNumber":76,"VerseNumber":9,"Text":"جز اين نيست كه شما را براى خدا اطعام مى‌كنيم و از شما نه پاداشى مى‌خواهيم نه سپاسى"},{"SurahNumber":76,"VerseNumber":10,"Text":"ما از پروردگار خود مى‌ترسيم، در روزى كه آن روز عبوس و سخت و هولناك است"},{"SurahNumber":76,"VerseNumber":11,"Text":"خدا ايشان را از شر آن روز نگه داشت و آنان را طراوت و شادمانى بخشيد"},{"SurahNumber":76,"VerseNumber":12,"Text":"به پاداش صبرى كه كرده‌اند پاداششان را بهشت و حرير داد"},{"SurahNumber":76,"VerseNumber":13,"Text":"در آنجا بر تختها تكيه زده‌اند نه هيچ آفتابى مى‌بينند و نه سرمايى"},{"SurahNumber":76,"VerseNumber":14,"Text":"سايه‌هاى درختانش بر سرشان افتاده و ميوه‌هايش به فرمانشان باشد"},{"SurahNumber":76,"VerseNumber":15,"Text":"كاسه‌هاى سيمين و كوزه‌هاى شراب ميانشان به گردش در مى‌آيد"},{"SurahNumber":76,"VerseNumber":16,"Text":"كوزه‌هايى از سيم كه آنها را به اندازه پُر كرده‌اند"},{"SurahNumber":76,"VerseNumber":17,"Text":"در آنجا جامى بنوشانندشان كه آميخته با زنجبيل باشد،"},{"SurahNumber":76,"VerseNumber":18,"Text":"از چشمه‌اى كه آن را سلسبيل مى‌گويند"},{"SurahNumber":76,"VerseNumber":19,"Text":"همواره پسرانى به گردشان مى‌چرخند كه چون آنها را ببينى، پندارى مرواريد پراكنده‌اند"},{"SurahNumber":76,"VerseNumber":20,"Text":"چون بنگرى، هر چه بنگرى نعمت فراوان است و فرمانروايى بزرگ"},{"SurahNumber":76,"VerseNumber":21,"Text":"بر تنشان جامه‌هايى است از سُندس سبز و استبرق. و به دستبندهايى از سيم زينت شده‌اند. و پروردگارشان از شرابى پاكيزه سيرابشان سازد"},{"SurahNumber":76,"VerseNumber":22,"Text":"اين پاداش شماست و از كوششتان سپاسگزارى شده است"},{"SurahNumber":76,"VerseNumber":23,"Text":"ما قرآن را بر تو نازل كرديم، نازل‌كردنى نيكو"},{"SurahNumber":76,"VerseNumber":24,"Text":"در برابر فرمان پروردگارت صابر باش و از هيچ گناهكار يا ناسپاسى اطاعت مكن"},{"SurahNumber":76,"VerseNumber":25,"Text":"و بامدادان و شامگاهان نام پروردگارت را بر زبان بياور"},{"SurahNumber":76,"VerseNumber":26,"Text":"در پاره‌اى از شب سجده‌اش كن و در همه درازناى شب تسبيحش گوى"},{"SurahNumber":76,"VerseNumber":27,"Text":"اينان اين دنياى زودگذر را دوست دارند و آن روز دشوار را پس پشت مى‌افكنند"},{"SurahNumber":76,"VerseNumber":28,"Text":"ما آدميان را آفريديم و اعضا و مفاصلشان را نيرومند گردانيديم و اگر خواهيم، به جاى آنها قومى همانندشان بياوريم"},{"SurahNumber":76,"VerseNumber":29,"Text":"اين اندرزى است. پس هر كه خواهد، راهى به سوى پروردگار خويش برگزيند"},{"SurahNumber":76,"VerseNumber":30,"Text":"و شما جز آن نمى‌خواهيد كه خدا خواسته باشد، زيرا خدا دانا و حكيم است"},{"SurahNumber":76,"VerseNumber":31,"Text":"هر كس را كه بخواهد مشمول رحمت خود سازد، و براى ستمكاران عذابى دردآور آماده كرده است"},{"SurahNumber":77,"VerseNumber":1,"Text":"سوگند به بادهايى كه از پى هم مى‌آيند،"},{"SurahNumber":77,"VerseNumber":2,"Text":"و سوگند به بادهاى سخت‌وزنده،"},{"SurahNumber":77,"VerseNumber":3,"Text":"و سوگند به بادهاى باران‌آور،"},{"SurahNumber":77,"VerseNumber":4,"Text":"و سوگند به آنها كه حق را از باطل جدا مى‌كنند،"},{"SurahNumber":77,"VerseNumber":5,"Text":"و سوگند به آنها كه ياد خدا را مى آموزند"},{"SurahNumber":77,"VerseNumber":6,"Text":"تمام‌كردن حجت را، يا بيم‌كردن را،"},{"SurahNumber":77,"VerseNumber":7,"Text":"كه آنچه به شما وعده داده شود واقع خواهد شد"},{"SurahNumber":77,"VerseNumber":8,"Text":"پس آنگاه كه ستارگان خاموش شوند،"},{"SurahNumber":77,"VerseNumber":9,"Text":"و آنگاه كه آسمان بشكافد،"},{"SurahNumber":77,"VerseNumber":10,"Text":"و آنگاه كه كوه‌ها پراكنده گردند،"},{"SurahNumber":77,"VerseNumber":11,"Text":"و آنگاه كه پيامبران را وقتى معين شود"},{"SurahNumber":77,"VerseNumber":12,"Text":"براى چه روزى معين شود؟"},{"SurahNumber":77,"VerseNumber":13,"Text":"براى روز فصل"},{"SurahNumber":77,"VerseNumber":14,"Text":"و چه دانى كه روز فصل چيست؟"},{"SurahNumber":77,"VerseNumber":15,"Text":"در آن روز واى بر تكذيب‌كنندگان"},{"SurahNumber":77,"VerseNumber":16,"Text":"آيا اوّليان را هلاك نكرده‌ايم"},{"SurahNumber":77,"VerseNumber":17,"Text":"و آخريان را نيز از پى آنها نمى بريم؟"},{"SurahNumber":77,"VerseNumber":18,"Text":"با مجرمان چنين رفتار مى‌كنيم"},{"SurahNumber":77,"VerseNumber":19,"Text":"در آن روز واى بر تكذيب‌كنندگان"},{"SurahNumber":77,"VerseNumber":20,"Text":"آيا شما را از آبى پست و بى‌مقدار نيافريده‌ايم"},{"SurahNumber":77,"VerseNumber":21,"Text":"و آن را در جايگاهى استوار قرار نداديم،"},{"SurahNumber":77,"VerseNumber":22,"Text":"تا زمانى معين؟"},{"SurahNumber":77,"VerseNumber":23,"Text":"پس ما توانا بوديم و نيك توانا بوديم"},{"SurahNumber":77,"VerseNumber":24,"Text":"در آن روز واى بر تكذيب‌كنندگان"},{"SurahNumber":77,"VerseNumber":25,"Text":"آيا زمين را جايگاهى نساختيم،"},{"SurahNumber":77,"VerseNumber":26,"Text":"براى زندگان و مردگان؟"},{"SurahNumber":77,"VerseNumber":27,"Text":"در آن كوه‌هاى بلند پديد آورديم و از آبى گوارا سيرابتان ساختيم"},{"SurahNumber":77,"VerseNumber":28,"Text":"در آن روز واى بر تكذيب‌كنندگان"},{"SurahNumber":77,"VerseNumber":29,"Text":"به سوى آنچه دروغش مى‌شمرديد به راه افتيد"},{"SurahNumber":77,"VerseNumber":30,"Text":"به سوى آن دود سه شعبه به راه افتيد،"},{"SurahNumber":77,"VerseNumber":31,"Text":"كه نه از آسيبتان نگه دارد و نه دفع آن شعله كند"},{"SurahNumber":77,"VerseNumber":32,"Text":"و جهنم شراره‌هايى مى‌افكند هر يك به بلندى كاخى عظيم،"},{"SurahNumber":77,"VerseNumber":33,"Text":"گويى كه اُشترانى زردگونند"},{"SurahNumber":77,"VerseNumber":34,"Text":"در آن روز واى بر تكذيب‌كنندگان،"},{"SurahNumber":77,"VerseNumber":35,"Text":"اين روزى است كه كس سخن نگويد"},{"SurahNumber":77,"VerseNumber":36,"Text":"آنها را رخصت ندهند تا پوزش خواهند"},{"SurahNumber":77,"VerseNumber":37,"Text":"در آن روز واى بر تكذيب‌كنندگان"},{"SurahNumber":77,"VerseNumber":38,"Text":"اين روز روز فصل است كه شما و پيشينيانتان را گرد مى‌زوريم"},{"SurahNumber":77,"VerseNumber":39,"Text":"پس اگر حيلتى داريد به كار بريد"},{"SurahNumber":77,"VerseNumber":40,"Text":"در آن روز واى بر تكذيب‌كنندگان"},{"SurahNumber":77,"VerseNumber":41,"Text":"پرهيزگاران در سايه‌ها و كنار چشمه سارانند،"},{"SurahNumber":77,"VerseNumber":42,"Text":"با هر ميوه‌اى كه آرزو كنند"},{"SurahNumber":77,"VerseNumber":43,"Text":"به پاداش كارهايى كه مى‌كرده‌ايد بخوريد و بياشاميد، شما را گوارا باد"},{"SurahNumber":77,"VerseNumber":44,"Text":"ما نيكوكاران را اينچنين پاداش مى‌دهيم"},{"SurahNumber":77,"VerseNumber":45,"Text":"در آن روز واى بر تكذيب‌كنندگان"},{"SurahNumber":77,"VerseNumber":46,"Text":"بخوريد و اندك بهره‌اى برگيريد، كه شما مجرمانيد"},{"SurahNumber":77,"VerseNumber":47,"Text":"در آن روز واى بر تكذيب‌كنندگان"},{"SurahNumber":77,"VerseNumber":48,"Text":"و چون گويندشان كه ركوع كنيد، ركوع نمى‌كنند،"},{"SurahNumber":77,"VerseNumber":49,"Text":"در آن روز واى بر تكذيب‌كنندگان"},{"SurahNumber":77,"VerseNumber":50,"Text":"پس از قرآن به كدام سخن ايمان مى‌آورند؟"}]}