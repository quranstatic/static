{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"HA meem"},{"SurahNumber":46,"VerseNumber":2,"Text":"UPPENBARELSEN av denna Skrift är Guds, den Allsmäktiges, den Vises, verk"},{"SurahNumber":46,"VerseNumber":3,"Text":"Vi har inte skapat himlarna och jorden och allt som finns däremellan utan en plan och ett syfte och Vi har fastställt en slutpunkt [för allt]. Förnekarna av sanningen vänder likväl ryggen åt varningarna"},{"SurahNumber":46,"VerseNumber":4,"Text":"Säg: \"Har ni övervägt vad det är ni anropar i Guds ställe? Visa Mig vad dessa [väsen eller makter] har skapat på jorden! Eller hade de del i himlarnas [skapelse]? Visa upp en Skrift som uppenbarats före denna eller vad som kan ha bevarats av [äldre släktens] kunskap [och som ni stöder er på], om ni talar sanning"},{"SurahNumber":46,"VerseNumber":5,"Text":"Och vem begår ett större misstag än den som i Guds ställe anropar dem, som inte kan svara honom förrän på Uppståndelsens dag och som inte ens är medvetna om att de anropas"},{"SurahNumber":46,"VerseNumber":6,"Text":"När människorna samlas [inför Domen] skall de bli [sina tillbedjares] fiender och ta avstånd från deras dyrkan"},{"SurahNumber":46,"VerseNumber":7,"Text":"När Våra klara budskap läses upp för dem, säger de om sanningen som de får höra: \"Detta är uppenbart bländande och förhäxande vältalighet"},{"SurahNumber":46,"VerseNumber":8,"Text":"Eller också säger de: \"Det är han [själv] som har författat det!\" Säg [Muhammad]: \"Om jag hade författat den hade ni inte kunnat skydda mig mot Gud. Han har full vetskap om den ström [av förtal] som flödar över era läppar; inga [andra] vittnen än Han behövs mellan mig och er. Han är Den som ständigt förlåter, Den som ständigt visar barmhärtighet"},{"SurahNumber":46,"VerseNumber":9,"Text":"Säg: \"Jag är inte den förste av [Guds] sändebud och jag vet inte vad som skall ske med mig och med er. Jag följer bara det som uppenbaras för mig; jag är ingenting annat än en varnare, [som varnar] klart och entydigt"},{"SurahNumber":46,"VerseNumber":10,"Text":"Säg: \"Hur ser ni [på detta]? Om det [som jag förkunnar verkligen] kommer från Gud och ni förnekar det, [har ni inte då gjort orätt]? Ett vittne bland Israels barn vittnade ju att en [som är] honom lik [skall komma] och [vittnet] trodde [på detta], men ni i ert högmod [avvisar det]! Gud vägleder sannerligen inte dem som gör orätt"},{"SurahNumber":46,"VerseNumber":11,"Text":"Och förnekarna av sanningen säger om dem som blivit troende: \"Hade det funnits något gott [i detta budskap] skulle inte dessa [eländiga stackare] haft så bråttom att anta det före oss.\" Och när de inte vill låta sig ledas av det, säger de: \"Allt detta är [bara] gamla lögner"},{"SurahNumber":46,"VerseNumber":12,"Text":"Denna [Koran] föregicks av den Skrift som uppenbarades för Moses som en vägvisare och en [källa till] nåd; och detta är en uppenbarelse som på det arabiska språket bekräftar [den föregående] och som varnar de orättfärdiga och ger dem som gör det goda och det rätta ett hoppets budskap"},{"SurahNumber":46,"VerseNumber":13,"Text":"De som bekänner \"Gud är vår Herre\" och så håller fast [vid detta] skall inte känna fruktan och ingen sorg skall tynga dem"},{"SurahNumber":46,"VerseNumber":14,"Text":"De har paradiset till arvedel och där skall de förbli till evig tid - lönen för deras handlingar"},{"SurahNumber":46,"VerseNumber":15,"Text":"VI HAR förmanat människan att visa godhet mot sina föräldrar. [Den blivande] modern bär sin börda med möda och med smärta föder hon - ja, [hennes möda] varar trettio månader, amningstiden [inbegripen] Och när människan vid det fyrtionde levnadsåret når sin fulla mognad, ber hon: \"Herre! Gör att jag [alltid] visar tacksamhet mot Dig för Dina välgärningar mot mig och mot mina föräldrar och att jag gör det goda och det rätta och allt det som Du ser med välbehag; och gör mina efterkommande till goda och rättrådiga människor! Jag är en av dem som har underkastat sig Din vilja och som [alltid] vänder åter till Dig i ånger"},{"SurahNumber":46,"VerseNumber":16,"Text":"Av vad sådana [människor] gjort skall Vi tillgodoräkna dem det bästa och Vi skall överse med deras dåliga handlingar; [ja, de skall vara] bland paradisets arvtagare enligt det sanna löfte som de har fått [genom profeterna]"},{"SurahNumber":46,"VerseNumber":17,"Text":"Det finns den som svarar sina föräldrar [när de uppmanar honom att tro]: \"Skäms ni inte? Mig lovar ni att jag skall uppväckas [från de döda] - men [ni tiger om alla] de släktled som har gått före mig?\" [Föräldrarna] ber om Guds hjälp [och säger till sonen]: \"Du drar olycka över dig! Antag tron! Guds löfte är sanning!\" Men han svarar: \"Det där är bara sagor från förfädernas tid"},{"SurahNumber":46,"VerseNumber":18,"Text":"Och över [sådana som] denne skall samma dom osvikligt fällas som den som fälldes över tidigare släkten av osynliga väsen och människor; ja, de kommer att höra till förlorarna"},{"SurahNumber":46,"VerseNumber":19,"Text":"Och för var och en skall det finnas grader efter vad han har gjort [av gott eller ont], så att [Gud på denna grund] skall ge dem full lön för deras handlingar och ingen skall tillfogas orätt"},{"SurahNumber":46,"VerseNumber":20,"Text":"Och den Dag då förnekarna av sanningen förs fram inför Elden [skall Vi säga till dem:] \"Ni har förslösat det goda som livet erbjöd er och njutit det [utan en tanke på evigheten]; i dag drabbar er straffet med skam och vanära därför att ni uppträdde med högmod på jorden utan fog och därför att ni ständigt trotsade [Våra befallningar]"},{"SurahNumber":46,"VerseNumber":21,"Text":"OCH MINNS hur [stammen] Aads broder - sedan [många] varnare passerat som han hade kännedom om och andra om vilka han var okunnig - varnade sitt folk [som levde] i sanddynernas land: \"Dyrka ingen utom Gud! Jag fruktar det straff [som annars kommer att drabba] er en olycksdiger Dag"},{"SurahNumber":46,"VerseNumber":22,"Text":"De svarade: \"Har du kommit för att förmå oss att överge våra gudar? Låt då det som du hotar oss med drabba oss, om du talar sanning"},{"SurahNumber":46,"VerseNumber":23,"Text":"Han sade: \"Gud ensam har kunskap [om det straff som skall drabba er]. Jag framför [bara] till er det [budskap] som jag har anförtrotts. Men jag ser att ni är dåraktiga och okunniga människor"},{"SurahNumber":46,"VerseNumber":24,"Text":"Och när de såg [straffet som] en molnbank [vid horisonten] som rörde sig i riktning mot deras dalar, ropade de [glatt]: \"Se, ett moln! Det skall ge oss regn!\" [Hud sade:] \"Nej, detta är straffet som ni så otåligt bad om: en stormvind som för med sig svårt lidande"},{"SurahNumber":46,"VerseNumber":25,"Text":"och som skall ödelägga allt enligt sin Herres befallning.\" Och när morgonen kom, kunde ingenting urskiljas annat än [resterna av] deras bostäder. Så lönar Vi de obotfärdiga syndarna"},{"SurahNumber":46,"VerseNumber":26,"Text":"Vi hade skänkt dem en bättre och säkrare plats på jorden än den som Vi har gett er, och Vi hade begåvat dem med hörsel, syn och förstånd. Men varken deras hörsel eller deras syn eller deras förstånd var dem till någon nytta - de framhärdade i att förneka Guds budskap - och så inringades de av det som varit föremål för deras hån och skämt"},{"SurahNumber":46,"VerseNumber":27,"Text":"Vi har låtit många folk [som levde] i er närhet gå under, trots att Vi på många sätt hade förtydligat budskapen [och varningarna] för att förmå dem att [tänka sig för och] vända om"},{"SurahNumber":46,"VerseNumber":28,"Text":"Varför fick de ingen hjälp av dem som de tillbad som gudomligheter vid sidan av Gud för att de skulle föra dem närmare [Honom]? Nej, [i nödens stund] övergav [gudarna] dem; det var ju bara en historia som de hade ljugit ihop"},{"SurahNumber":46,"VerseNumber":29,"Text":"OCH SE, Vi lät en liten skara av osynliga väsen närma sig dig [Muhammad], så att de kunde höra [dig läsa ur] Koranen, och när de kom fram, sade de [till varandra]: \"Lyssna nu noga!\" Och när läsningen var slut, vände de tillbaka till de sina som varnare"},{"SurahNumber":46,"VerseNumber":30,"Text":"och sade: \"Landsmän! Vi har lyssnat till en uppenbarelse, som [människorna] efter Moses [tid] har fått del av och som bekräftar det som ännu består [av äldre tiders uppenbarelser] och den leder [lyssnaren] till sanningen och till en rak väg"},{"SurahNumber":46,"VerseNumber":31,"Text":"Landsmän! Hör den som kallar er till Gud och tro på honom! [Gud] skall ge er förlåtelse för era synder och skona er från ett plågsamt straff"},{"SurahNumber":46,"VerseNumber":32,"Text":"Men den som inte lyssnar till honom kan inte trotsa [Guds vilja] på jorden och han kommer inte att finna en annan beskyddare än Gud. Det är uppenbart att den [människan] har gått vilse"},{"SurahNumber":46,"VerseNumber":33,"Text":"FÖRSTÅR de inte att Gud, som har skapat himlarna och jorden utan att skapelsen av dem tröttade Honom, har makt att återuppväcka de döda? Ja, Han har allt i Sin makt"},{"SurahNumber":46,"VerseNumber":34,"Text":"Och den Dag då förnekarna av sanningen skall föras fram inför Elden, [skall de tillfrågas:] \"Är detta inte verklighet?\" [Och] de skall svara: \"Vid vår Herre! Helt visst är det [verklighet]!\" [Och Gud] skall säga: \"Smaka då straffet för er förnekelse av sanningen"},{"SurahNumber":46,"VerseNumber":35,"Text":"BÄR [Muhammad, motgång och oförrätt] med tålamod, liksom sändebuden [före dig] - män, fasta i sina föresatser - bar [allt] med tålamod; och begär inte att förnekarna genast skall [straffas]! Den Dag då de med egna ögon får se det som lovats dem, [kommer det att förefalla dem] som om de inte hade tillbringat mer än en timme av en dag på jorden. [Detta är] budskapet. Kommer då någon att förgöras utom de som förhärdade sig i synd och trots [mot Gud]"},{"SurahNumber":47,"VerseNumber":1,"Text":"DE SOM förnekar sanningen och som hindrar [andra] att följa Guds väg - allt vad [sådana människor] har åstadkommit skall Han låta gå förlorat"},{"SurahNumber":47,"VerseNumber":2,"Text":"Men de troende som lever ett rättskaffens liv och tror på det som har uppenbarats för Muhammad - detta är sanningen från deras Herre - deras dåliga handlingar skall Han utplåna och Han skall ge dem sinnesstyrka och inre lugn"},{"SurahNumber":47,"VerseNumber":3,"Text":"Så [är det] därför att de som vill förneka sanningen följer det som är falskt och bedrägligt, men de som tror följer den sanning [som de fått] från sin Herre. Gud visar också med exempel hur människorna går till väga"},{"SurahNumber":47,"VerseNumber":4,"Text":"DÅ NI möter förnekarna [i strid], låt [svärden] falla över deras huvuden till dess ni har tvingat dem på knä; tag därefter [de överlevande] till fånga. Sedan [kommer den tid] då ni skall ge dem fria, godvilligt eller mot lösen, för att kriget skall lägga av sina bördor. Detta [är vad ni har att iaktta]. Om Gud ville kunde Han helt visst slå ned dem [utan er medverkan], men genom att låta er kämpa mot varandra sätter Han er alla på prov. Och vad dem beträffar som stupar i kampen för Guds sak, skall Han inte låta deras handlingar bli förgäves"},{"SurahNumber":47,"VerseNumber":5,"Text":"Han skall leda deras [steg] och ge dem sinnesstyrka och inre lugn"},{"SurahNumber":47,"VerseNumber":6,"Text":"och föra dem till paradiset som Han har låtit dem veta"},{"SurahNumber":47,"VerseNumber":7,"Text":"Troende! Om ni ger Gud er hjälp skall Han öka [er styrka] och göra er stadiga på foten"},{"SurahNumber":47,"VerseNumber":8,"Text":"Men elände väntar dem som framhärdar i att förneka sanningen och allt vad de har åstadkommit skall Han låta gå förlorat"},{"SurahNumber":47,"VerseNumber":9,"Text":"därför att de känner motvilja mot det som Gud har uppenbarat - och så [låter Han] alla deras företag gå om intet"},{"SurahNumber":47,"VerseNumber":10,"Text":"Har de aldrig begett sig ut i världen och sett [spåren som visar] hur slutet blev för deras föregångare? Gud lät dem gå under och detsamma skall hända alla som förnekar sanningen"},{"SurahNumber":47,"VerseNumber":11,"Text":"detta därför att Gud är de troendes Beskyddare, men förnekarna har ingen beskyddare"},{"SurahNumber":47,"VerseNumber":12,"Text":"De troende som lever ett rättskaffens liv skall Gud föra till lustgårdar, vattnade av bäckar, men de som framhärdar i att förneka sanningen skall [under en tid] få njuta av livet och inta sin föda som boskapen betar; därefter skall [den eviga] Elden bli deras slutliga boning"},{"SurahNumber":47,"VerseNumber":13,"Text":"Hur många folk med större makt än ditt [Muhammad] som har jagat bort dig, har Vi inte låtit gå under! Och de fick ingen hjälp"},{"SurahNumber":47,"VerseNumber":14,"Text":"KAN DEN som stöder sig på ett klart vittnesbörd från sin Herre jämföras med den vars dåliga handlingar skönmålats för honom och som [bara] följer vad de själva tycker och önskar"},{"SurahNumber":47,"VerseNumber":15,"Text":"Paradiset som lovats dem som fruktar Gud kan liknas vid [en lustgård] där bäckar flyter med vatten som alltid förblir friskt, och floder av mjölk med ofördärvad smak, och floder av det ljuvligaste vin, och floder av renaste honung, och där de skall njuta frukter av alla slag och [dessutom få] sin Herres förlåtelse. [Kan den som stiger in i detta paradis jämföras] med den som måste förbli i Elden och [där] dricka skållhett vatten, som bränner sönder hans inälvor"},{"SurahNumber":47,"VerseNumber":16,"Text":"Bland [hycklarna] finns de som lyssnar till dig [Muhammad, och låtsas förstå], men när de går ifrån dig säger de till dem som har kunskap: \"Vad betyder det han sade nyss?\" De är [människor] vars hjärtan Gud har förseglat, eftersom de [bara] följer vad de själva tycker och önskar"},{"SurahNumber":47,"VerseNumber":17,"Text":"men de som vill låta sig vägledas, dem ger Han en allt fastare ledning och fördjupar deras gudsfruktan"},{"SurahNumber":47,"VerseNumber":18,"Text":"Väntar de bara att den Yttersta stunden skall komma över dem plötsligt? Men dess förebud är redan här! Och vad har de för nytta av att dra sig till minnes, när Stunden är över dem"},{"SurahNumber":47,"VerseNumber":19,"Text":"Håll fast vid din kunskap att det inte finns någon gud utom Gud; be Honom om förlåtelse för dina synder och [be om förlåtelse] för alla troende män och kvinnor! Gud vet vad ni dagligen bekymrar er om och målet där ni [till sist] får vila"},{"SurahNumber":47,"VerseNumber":20,"Text":"DE TROENDE säger: \"Varför har inget budskap [med befallning att gå till strid] ännu uppenbarats?\" Men när ett budskap med fasta och klara föreskrifter om krig uppenbaras, ser du [Muhammad] hur de som har tvivlets sjuka i sina hjärtan ser på dig med den slocknade blicken hos den som är nära döden. Men vad de bör göra är att"},{"SurahNumber":47,"VerseNumber":21,"Text":"lyda [dig] och säga de rätta orden; när [Gud] har fällt avgörandet är det bäst för dem att [kämpa och] lita på Hans ord"},{"SurahNumber":47,"VerseNumber":22,"Text":"Skall man kanske vänta av er - om ni vänder ryggen [åt Profeten och hans budskap] - att ni [går tillbaka till ert gamla liv och] stör ordningen på jorden och sprider sedefördärv och river itu alla familjeband"},{"SurahNumber":47,"VerseNumber":23,"Text":"Det är [människor som] dessa som Gud utestänger från Sin nåd och som Han berövar hörsel och syn"},{"SurahNumber":47,"VerseNumber":24,"Text":"Tänker de alls inte på vad Koranen [har att säga]? Eller har de dragit för regeln för sina hjärtan"},{"SurahNumber":47,"VerseNumber":25,"Text":"DE SOM vände om efter att ha [antagit tron och] fått den raka vägen klart utpekad för sig, förleddes till detta av Djävulen som ingav dem bedrägliga förhoppningar"},{"SurahNumber":47,"VerseNumber":26,"Text":"och detta [till följd av] att de har sagt till dem som såg med avsky på vad Gud uppenbarade [för Muhammad]: \"Vi skall följa er i en del av detta.\" Men Gud känner deras hemligheter"},{"SurahNumber":47,"VerseNumber":27,"Text":"Hur [skall de förhålla sig] när dödsänglarna hämtar deras själar medan de slår dem i ansiktet och i ryggen"},{"SurahNumber":47,"VerseNumber":28,"Text":"Detta [måste de utstå] därför att allt det som de strävar efter är sådant som väcker Guds vrede, och därför att de avskyr allt det som Gud ser med välbehag; och så [låter Han] alla deras företag gå överstyr"},{"SurahNumber":47,"VerseNumber":29,"Text":"Eller tror de vars hjärtan är angripna av tvivlets sjuka att Gud inte skall låta deras avund och illvilja [mot de troende] dras fram i ljuset"},{"SurahNumber":47,"VerseNumber":30,"Text":"Om Vi hade velat kunde Vi ha visat dig dem så att du med [ledning av] deras kännetecken visste vilka de var; men på deras tal kommer du med säkerhet att känna igen dem. Gud känner era handlingar"},{"SurahNumber":47,"VerseNumber":31,"Text":"Helt visst skall Vi sätta er på prov så att de bland er som vill sträva och kämpa [för Guds sak] och de tålmodiga och uthålliga får ge sig till känna, och Vi skall pröva [hur uppriktiga ni är i] era förklaringar"},{"SurahNumber":47,"VerseNumber":32,"Text":"De som framhärdar i att förneka sanningen och hindra [andra] att följa Guds väg och som trotsar och vänder ryggen åt [Hans] Sändebud, sedan de fått den raka vägen klart utpekad för sig, kommer inte att vålla Gud skada och Han skall låta alla deras företag gå om intet"},{"SurahNumber":47,"VerseNumber":33,"Text":"Troende! Lyd Gud och lyd Sändebudet och låt inte era [goda] handlingar gå förlorade"},{"SurahNumber":47,"VerseNumber":34,"Text":"De som framhärdar i att förneka sanningen och hindra [andra] att följa Guds väg och som dör som förnekare, skall inte få förlåtelse av Gud"},{"SurahNumber":47,"VerseNumber":35,"Text":"OCH TAPPA inte modet [när ni kämpar för Guds sak] och tigg inte om fred; [på grund av er tro] har ni övertaget och Gud är med er och Han skall inte låta er gå miste om [något av det som ni har förtjänat med] era handlingar"},{"SurahNumber":47,"VerseNumber":36,"Text":"Detta jordiska liv är [inte mycket mer än] lek och flyktig glädje, men om ni tror [på Gud] och fruktar Honom, skall Han ge er full lön. Han begär inte att ni [offrar för Hans sak allt] vad ni äger"},{"SurahNumber":47,"VerseNumber":37,"Text":"Begärde Han detta av er och förvandlade er till barfota [tiggare], skulle er snålhet ta överhanden och så skulle Han driva fram det sämsta inom er"},{"SurahNumber":47,"VerseNumber":38,"Text":"[Troende!] När ni [nu] uppmanas att ge av vad ni äger för Guds sak, ger några av er prov på snålhet; men med sin snålhet skadar den snåle bara sig själv; [glöm inte att] Gud är den Rike [som inte behöver era gåvor], men ni är de fattiga [som behöver Honom i allt]. Om ni vänder er [ifrån Honom], skall Han låta andra människor inta er plats, och de kommer inte att likna er"},{"SurahNumber":48,"VerseNumber":1,"Text":"VI HAR öppnat vägen för dig [Muhammad] till en klar seger"},{"SurahNumber":48,"VerseNumber":2,"Text":"Gud vill förlåta dig de synder som du har begått och dem som du kan komma att begå, och skänka dig Sin välsignelse i fullt mått och leda dig på en rak väg"},{"SurahNumber":48,"VerseNumber":3,"Text":"och Han vill [ge dig vissheten] att du har Hans mäktiga stöd"},{"SurahNumber":48,"VerseNumber":4,"Text":"Det är Han som har fyllt de troendes hjärtan med lugn och tillförsikt, så att deras tro skall växa sig allt starkare; - Gud [befaller över] himlarnas och jordens härskaror och Gud är allvetande, vis"},{"SurahNumber":48,"VerseNumber":5,"Text":"och de troende, såväl män som kvinnor, skall ledas till lustgårdar, vattnade av bäckar, där de skall förbli till evig tid, och deras dåliga handlingar skall strykas ut [ur deras bok]. - Detta är inför Gud en stor, en lysande seger"},{"SurahNumber":48,"VerseNumber":6,"Text":"[Gud har gett dig denna seger också] för att straffa hycklarna, såväl männen som kvinnorna, och männen och kvinnorna som sätter medhjälpare vid Guds sida och tänker förkastliga tankar om Gud. Detta onda skall återfalla på dem själva och Guds vrede skall upptändas mot dem och [Han] skall utestänga dem från Sin nåd och bereda dem en plats i helvetet - ett i sanning eländigt slut"},{"SurahNumber":48,"VerseNumber":7,"Text":"Ja, Gud [befaller över] himlarnas och jordens härskaror och Gud är allsmäktig, vis"},{"SurahNumber":48,"VerseNumber":8,"Text":"VI HAR sänt dig [Muhammad] som ett vittne och som förkunnare av ett glatt budskap om hopp och som varnare"},{"SurahNumber":48,"VerseNumber":9,"Text":"för att ni [människor] skall tro på Gud och Hans Sändebud och stödja och ära honom och [för att ni skall] prisa [er Herre] morgon och afton"},{"SurahNumber":48,"VerseNumber":10,"Text":"De som avlägger trohetsed inför dig, avlägger [därmed] trohetsed inför Gud - Gud [lägger Sin] hand över deras händer. Den som bryter eden, bryter den till nackdel för sig själv, och den som står fast vid vad han har lovat Gud, honom skall [Gud] skänka en rik belöning"},{"SurahNumber":48,"VerseNumber":11,"Text":"De ökenaraber som inte gick med er kommer att säga till dig: \"Vi var fullt upptagna av [att skydda] vår egendom och våra familjer; be därför Gud förlåta oss!\" Men dessa ord som går över deras läppar kommer inte från hjärtat. Säg: \"Vem har makt att hindra att ni drabbas av ett ont om Gud har bestämt det, eller [att beröva er] något gott som Han vill ge er? Men Gud är väl underrättad om vad ni företar er"},{"SurahNumber":48,"VerseNumber":12,"Text":"Ja, det gick så långt att ni frågade er om Profeten och de troende alls skulle komma tillbaka till de sina, vilket innerst inne föreföll er vara det bästa [som kunde hända]. Och i ert stilla sinne tänkte ni onda tankar eftersom ni är onda människor"},{"SurahNumber":48,"VerseNumber":13,"Text":"För dem som inte vill tro på Gud och Hans Sändebud - ja, för alla som förnekar sanningen - har Vi en högt flammande Eld i beredskap"},{"SurahNumber":48,"VerseNumber":14,"Text":"Guds är herraväldet över himlarna och jorden. Han förlåter den Han vill och Han straffar den Han vill. Gud är ständigt förlåtande, barmhärtig"},{"SurahNumber":48,"VerseNumber":15,"Text":"När ni beger er ut på krigståg där byte kan väntas, säger de som [förut] höll sig borta: \"Låt oss gå med er\" - de vill alltså ändra på Guds ord. Säg: \"Ni skall inte gå med oss! Gud har redan sagt så.\" Då kommer de att svara: \"Ni missunnar oss [del i bytet]!\" Nej, de förstår inte mycket"},{"SurahNumber":48,"VerseNumber":16,"Text":"Säg till de ökenaraber som inte följde er: \"[En dag] kommer ni att kallas [till kamp] mot ett folk av starka och orädda krigare, och ni måste kämpa mot dem om de inte [genast] sträcker vapen; om ni då lyder skall Gud ge er en vacker belöning, men om ni håller er undan så som ni nu höll er undan, skall Han straffa er med ett plågsamt straff"},{"SurahNumber":48,"VerseNumber":17,"Text":"Ingen blind kan klandras och ingen halt och ingen sjuk kan klandras [för att de inte går med i ett krig för Guds sak]. Men alla som lyder Gud och Hans Sändebud skall Gud föra till lustgårdar, vattnade av bäckar, och alla som undandrar sig [plikten att lyda] skall Han straffa med ett plågsamt straff"},{"SurahNumber":48,"VerseNumber":18,"Text":"GUD SÅG med välbehag på de troende när de svor dig trohetsed under trädet; Han visste nämligen vad de [tänkte] i sitt innersta. Han lät deras sinnen fyllas av lugn och tillförsikt och lovade dem en snar seger som belöning"},{"SurahNumber":48,"VerseNumber":19,"Text":"med rikligt krigsbyte, som skulle tillfalla dem; Gud är Allsmäktig, Vis"},{"SurahNumber":48,"VerseNumber":20,"Text":"Gud har gett er löfte om [många segrar och att] rikligt byte skall tillfalla er - ja, detta har redan kommit er till del - och Han hindrade fienden från att angripa er för att ge de troende ett tecken och för att leda er på en rak väg"},{"SurahNumber":48,"VerseNumber":21,"Text":"En annan [vinst väntar], som ni hittills inte har kunnat [tillkämpa er], [men] den ligger inom räckhåll för Gud, som har allt i Sin makt"},{"SurahNumber":48,"VerseNumber":22,"Text":"Om de som förnekar sanningen [nu] ger sig i strid med er, skall de snart göra helt om och fly och de kommer inte att finna någon beskyddare och ingen hjälpare"},{"SurahNumber":48,"VerseNumber":23,"Text":"Så har Gud gått till väga i gångna tider, och du skall finna att Guds vägar förblir desamma"},{"SurahNumber":48,"VerseNumber":24,"Text":"Det är Han som i Mekka-dalen höll deras händer borta från er och era händer borta från dem, sedan Han låtit er få övertaget över dem; och Gud såg vad ni gjorde"},{"SurahNumber":48,"VerseNumber":25,"Text":"Det var dessa förnekare av sanningen som utestängde er från den heliga Moskén och inte lät [era] offerdjur nå sin bestämmelse. Om det inte [i Mekka] hade funnits troende män och kvinnor som ni inte känner och därför kunde ha dödat och ofrivilligt ha gjort er skyldiga till en brottslig och syndig handling, [skulle Han ha låtit er storma staden med våld]; men Gud visar den Han vill Sin nåd. Om de hade varit avskilda [från de troende], skulle Vi ha låtit förnekarna utstå ett plågsamt straff"},{"SurahNumber":48,"VerseNumber":26,"Text":"Medan förnekarna av sanningen drevs av ett fanatiskt hat, den hedniska okunnighetens hat, lät Gud ett stort lugn sänka sig över Sitt Sändebud och de troende och gjorde dem starkt medvetna om [innebörden av] ordet gudsfruktan; denna [nåd] förtjänade de i hög grad, ja, de var värdiga den. Gud har kännedom om allt"},{"SurahNumber":48,"VerseNumber":27,"Text":"Gud har bekräftat Sändebudets sanna drömsyn: i enlighet med Guds vilja skall ni helt visst stiga in i den heliga Moskén i fred och med rakade huvuden eller kortklippt hår. Då har ni ingenting mer att frukta! Han vet vad ni inte kan veta, och efter denna seger skall Han skänka er ännu en seger inom kort"},{"SurahNumber":48,"VerseNumber":28,"Text":"Det är Han som har sänt Sitt Sändebud med vägledningen och [för att förkunna] den sanna tron som skall föras till seger över all [annan form av] gudstro. När Gud har talat behövs inga ytterligare vittnesbörd"},{"SurahNumber":48,"VerseNumber":29,"Text":"MUHAMMAD är Guds Sändebud. De som följer honom är oböjligt fasta gentemot dem som förnekar sanningen, men sinsemellan fulla av värme och vänskap. Du ser hur de böjer ryggen och faller ned inför Gud i tillbedjan och söker Hans nåd och Hans välbehag; i sina ansikten bär de spåren av [de många] nedfallen under bönen. De liknas både i Tora och i Evangeliet vid frön som skjuter skott, varefter [Gud] ger skotten kraft, så att de växer sig starka och reser sina raka stjälkar till glädje för såningsmännen, men för förnekarna är de en orsak till förargelse. Gud har lovat dem av dessa [förnekare] som antar tron och lever ett rättskaffens liv, förlåtelse och en rik belöning"},{"SurahNumber":49,"VerseNumber":1,"Text":"TROENDE! Pocka inte på uppmärksamhet för egen del, när ni står inför Gud och Hans Sändebud, men frukta Gud! Gud hör allt, vet allt"},{"SurahNumber":49,"VerseNumber":2,"Text":"Troende! Dränk inte med era röster Profetens ord och höj inte rösten när ni talar till honom, som ni gör sinsemellan; annars kan det [goda] ni gör gå om intet utan att ni förstår [vad som sker]"},{"SurahNumber":49,"VerseNumber":3,"Text":"De som sänker rösten i Sändebudets närvaro är de vars hjärtan Gud har gjort redo för gudsfruktan; för dem finns förlåtelse och en rik belöning"},{"SurahNumber":49,"VerseNumber":4,"Text":"De flesta av dem som högljutt kallar på dig, när du [Muhammad] befinner dig i de inre rummen, är människor som inte tänker sig för"},{"SurahNumber":49,"VerseNumber":5,"Text":"Det vore bäst för dem om de gav sig till tåls tills du kommer ut till dem, men Gud är ständigt förlåtande, barmhärtig"},{"SurahNumber":49,"VerseNumber":6,"Text":"TROENDE! Om en människa som inte åtnjuter stadgat rykte [för tillförlitlighet] kommer till er med en upplysning, försök då reda ut [vad som är sanning], så att ni inte utan att inse det tillfogar [andra] skada och sedan måste ångra vad ni gjort"},{"SurahNumber":49,"VerseNumber":7,"Text":"Och tänk på att det är Guds Sändebud ni har mitt ibland er; om han var gång ni lägger fram ett problem lyssnade till era [åsikter], kunde det vålla er svårigheter. Men Gud har gjort tron dyrbar för er och visat era hjärtan dess skönhet och Han har ingjutit i er avsky mot förnekandet av sanningen och mot all synd och olydnad. De [som beskrivs på detta sätt] är de som följer den raka vägen"},{"SurahNumber":49,"VerseNumber":8,"Text":"tack vare Guds nåd och Hans godhet; Gud är allvetande, vis"},{"SurahNumber":49,"VerseNumber":9,"Text":"Om två grupper av troende skulle råka i delo med varandra, försök då mäkla fred mellan dem, men om den ena [gruppen] grovt kränker den andras rätt, ingrip då mot de skyldiga tills de fogar sig efter Guds bud; och, om de fogar sig, medla då mellan dem båda med rättvisa och opartiskhet. Gud älskar de opartiska"},{"SurahNumber":49,"VerseNumber":10,"Text":"De troende är bröder. Försona därför två bröder [som är oense] och frukta Gud - kanske skall ni erfara barmhärtighet"},{"SurahNumber":49,"VerseNumber":11,"Text":"TROENDE! Män skall inte göra narr av andra män - det kan hända att de som de gör narr av är bättre än de själva. Och kvinnor skall inte göra narr av andra kvinnor - det kan hända att de som de gör narr av är bättre än de själva. Och förtala inte varandra och ge inte varandra skamliga öknamn; det är gement, troende emellan, att använda öknamn som leder tanken till synd och lastbarhet, och de som [beter sig så och] inte ångrar det gör sig skyldiga till en svår orätt"},{"SurahNumber":49,"VerseNumber":12,"Text":"Troende! Undvik i möjligaste mån att göra lösa antaganden [och förmoda det ena och det andra om varandra]; det kan ligga synd i sådana antaganden. Och spionera inte på varandra och tala inte illa om andra bakom deras rygg. [Eller] skulle någon av er vilja äta sin döde broders kött? Nej, den [tanken] skulle ni finna vämjelig! Och frukta Gud! I Sin barmhärtighet går Gud den ångerfulle till mötes"},{"SurahNumber":49,"VerseNumber":13,"Text":"Människor! Vi har skapat er av en man och en kvinna, och Vi har samlat er i folk och stammar för att ni skall lära känna varandra. Inför Gud är den av er den bäste vars gudsfruktan är djupast. Gud vet allt, är underrättad om allt"},{"SurahNumber":49,"VerseNumber":14,"Text":"ÖKENARABERNA säger: ”Vi har blivit troende.” Svara [dem, Muhammad]: ”[Ännu] än ni inte troende – säg hellre: 'Vi har underkastat oss Guds vilja'! Ännu har inte [sann] tro vunnit insteg i era hjärtan. Men om ni [med ärligt uppsåt] lyder Gud och Hans Sändebud skall Han inte låta er gå miste om någon del av [lönen för] era handlingar; Gud är ständigt förlåtande, barmhärtig.”"},{"SurahNumber":49,"VerseNumber":15,"Text":"Inga andra än de som tror på Gud och Hans Sändebud och som inte vacklar i tron och de som kämpar för Guds sak med sina ägodelar och med livet som insats är [verkliga] troende; det är de som är uppriktiga [i sin bekännelse av tron]"},{"SurahNumber":49,"VerseNumber":16,"Text":"Säg: \"Vill ni underrätta Gud om [beskaffenheten av] er tro, fastän det är Gud som känner allt det som himlarna rymmer och det som jorden bär? Gud har vetskap om allt"},{"SurahNumber":49,"VerseNumber":17,"Text":"De [tror att de] har gett dig något [Muhammad] när de underkastade sig Guds vilja. Säg: \"Er underkastelse under Guds vilja är inte en gåva till mig; nej, det är en Guds välgärning mot er att Han har velat leda er till tron - om er bekännelse är sann"},{"SurahNumber":49,"VerseNumber":18,"Text":"Gud känner himlarnas och jordens dolda verklighet - och Gud ser allt vad ni gör"},{"SurahNumber":50,"VerseNumber":1,"Text":"Qaf. VID denna ärorika Koran"},{"SurahNumber":50,"VerseNumber":2,"Text":"Men [om denna gåva som de borde ta emot med tacksamhet säger de att] de finner det märkligt att en varnare kommer till dem ur deras egna led; och de som förnekar sanningen säger: \"Detta är besynnerligt"},{"SurahNumber":50,"VerseNumber":3,"Text":"Skulle vi, sedan vi dött och förmultnat, [uppstå till nytt liv]? En mycket osannolik återkomst"},{"SurahNumber":50,"VerseNumber":4,"Text":"Vi är väl medvetna om att jorden bryter ner och löser upp [människornas döda kroppar], och Vi har en bok [där allt står skrivet]"},{"SurahNumber":50,"VerseNumber":5,"Text":"Men när sanningen nu har kommit till dem förnekar de den, och så har de råkat i [fullständig] förvirring"},{"SurahNumber":50,"VerseNumber":6,"Text":"Ser de inte över sig himlen som Vi har byggt och utsmyckat, och där inte den minsta reva kan upptäckas"},{"SurahNumber":50,"VerseNumber":7,"Text":"Och jorden som Vi har brett ut och sänkt ned i den fast förankrade berg och där Vi låter sköna växter av alla slag spira"},{"SurahNumber":50,"VerseNumber":8,"Text":"[Allt detta] bör öppna [människornas] ögon och tjäna till påminnelse för dem av [Våra] tjänare som vänder åter [till sin Herre] i ånger [över sina synder]"},{"SurahNumber":50,"VerseNumber":9,"Text":"Och med [Vår] välsignelse sänder Vi ned regn från skyn och låter med detta trädgårdar växa upp och [fält med] brödsäd"},{"SurahNumber":50,"VerseNumber":10,"Text":"och höga palmer med täta klasar av dadlar"},{"SurahNumber":50,"VerseNumber":11,"Text":"för [Våra] tjänares försörjning. Så skänker Vi liv åt död jord [och] så skall Vi låta er stiga fram [till nytt liv]"},{"SurahNumber":50,"VerseNumber":12,"Text":"Före dem [som nu förnekar uppståndelsen] förnekades den av Noas folk och folket i Ar-Rass och [stammarna] Thamud"},{"SurahNumber":50,"VerseNumber":13,"Text":"och Aad och Farao och Lots bröder"},{"SurahNumber":50,"VerseNumber":14,"Text":"och de som befolkade [Madyans] skogklädda dalar och Tubba`s folk; alla kallade de sändebuden för lögnare och så gick varningarna Jag gav dem i uppfyllelse"},{"SurahNumber":50,"VerseNumber":15,"Text":"Har den första skapelsen tröttat Oss? Nej, ingalunda! Men [omnämnandet av] en ny skapelse gör dem förvirrade"},{"SurahNumber":50,"VerseNumber":16,"Text":"VI HAR skapat människan och Vi vet vad hennes själ viskar till henne; ja, Vi är närmare henne än hennes egen halspulsåder"},{"SurahNumber":50,"VerseNumber":17,"Text":"När de två [änglarna som har till uppgift] att skriva ned [hennes ord och hennes handlingar] skriver, sittande på höger och vänster sida"},{"SurahNumber":50,"VerseNumber":18,"Text":"kommer inte ett ord över hennes läppar utan att en övervakare är hos henne, färdig [att skriva]"},{"SurahNumber":50,"VerseNumber":19,"Text":"[När du, människa, ligger på ditt yttersta] skall dödskampen hjälpa dig att se sanningen i hela dess klarhet och allt det som du ville skjuta ifrån dig"},{"SurahNumber":50,"VerseNumber":20,"Text":"Och [när] det blåses i basunen, är den Dag inne som Vi har varnat er för"},{"SurahNumber":50,"VerseNumber":21,"Text":"Och varje människa skall stiga fram med en [ängel] som leder henne och en [ängel] som vittnar"},{"SurahNumber":50,"VerseNumber":22,"Text":"[och Gud skall säga:] \"Du ägnade inte en tanke åt denna [Stund], men Vi har lyft av bindeln [som täckte dina ögon] och i dag är din syn skarp"},{"SurahNumber":50,"VerseNumber":23,"Text":"Och [människans] ständige följeslagare skall säga: \"Hos mig ligger allt [upptecknat och] klart"},{"SurahNumber":50,"VerseNumber":24,"Text":"[Då faller Guds dom:] \"Kasta i helvetet var och en som framhärdade i att förneka sanningen"},{"SurahNumber":50,"VerseNumber":25,"Text":"som spärrade vägen för det goda, som kränkte andras rätt och sådde tvivel [i andra människors sinnen]"},{"SurahNumber":50,"VerseNumber":26,"Text":"och som satte andra gudar vid Guds sida - kasta honom ned där pinan är som svårast"},{"SurahNumber":50,"VerseNumber":27,"Text":"En vän som följde honom överallt [i livet] skall säga: \"Herre, jag tvingade honom aldrig att göra det som är orätt; han hade gått vilse och drivit synden till dess yttersta gräns"},{"SurahNumber":50,"VerseNumber":28,"Text":"[Och Gud] skall säga: \"Träta inte inför Mig! Jag varnade er i tid"},{"SurahNumber":50,"VerseNumber":29,"Text":"Min dom står fast, och Jag tillfogar ingen [av Mina] tjänare orätt"},{"SurahNumber":50,"VerseNumber":30,"Text":"Den Dagen skall Vi fråga helvetet: \"Har du fått så många du kan ta emot?\" Och dess svar blir: \"Finns det fler"},{"SurahNumber":50,"VerseNumber":31,"Text":"Och paradiset skall föras fram helt nära de gudfruktiga [och en röst skall säga]"},{"SurahNumber":50,"VerseNumber":32,"Text":"Detta är vad som har lovats er, ni som ständigt hade Gud i tankarna och gjorde er möda att hålla [Hans bud]"},{"SurahNumber":50,"VerseNumber":33,"Text":"som bävade inför den Nåderike, trots att Han inte kan ses eller förnimmas, och som återvände [till Honom] i ödmjukhet och med ånger i hjärtat [över sin synd]"},{"SurahNumber":50,"VerseNumber":34,"Text":"[Och de skall hälsas med orden:] \"Stig in i fred [i paradiset]! Detta är den Dag som inte har något slut"},{"SurahNumber":50,"VerseNumber":35,"Text":"Där [i paradiset] skall de få allt vad de önskar, och mer [väntar dem] hos Oss"},{"SurahNumber":50,"VerseNumber":36,"Text":"OCH HUR många släkten före dessa [människor som förnekar uppståndelsen] har Vi inte låtit gå under, [människor] mäktigare än de! De sökte i land efter land men fann ingen tillflykt [undan Vår vrede]"},{"SurahNumber":50,"VerseNumber":37,"Text":"I detta ligger förvisso en påminnelse till den som har ett öppet sinne och som lyssnar uppmärksamt"},{"SurahNumber":50,"VerseNumber":38,"Text":"Vi har helt visst skapat himlarna och jorden och allt som finns däremellan under sex dagar - och detta tröttade Oss inte"},{"SurahNumber":50,"VerseNumber":39,"Text":"BÄR därför [Muhammad] med jämnmod vad de säger, och lova och prisa din Herre före solens uppgång och före [dess] nedgång"},{"SurahNumber":50,"VerseNumber":40,"Text":"och prisa Honom också under natten och efter varje bön"},{"SurahNumber":50,"VerseNumber":41,"Text":"Och lyssna [efter ropet] den Dag då roparen skall kalla från en plats helt nära"},{"SurahNumber":50,"VerseNumber":42,"Text":"[och människorna] skall höra det dån som [förebådar] sanningen; detta är den Dag då [de döda] skall stiga fram [ur sina gravar]"},{"SurahNumber":50,"VerseNumber":43,"Text":"det är Vi som skänker liv och skänker död, och Vi är målet för er färd"},{"SurahNumber":50,"VerseNumber":44,"Text":"den Dag då jorden rämnar omkring dem där de skyndar fram [till räkenskap och dom]; för Oss är det lätt att samla dem alla"},{"SurahNumber":50,"VerseNumber":45,"Text":"Vi vet vad de [som förnekar uppståndelsen] säger, och du [Muhammad] kan inte tvinga dem [att tro]; men varna med Koranens ord dem som fruktar Min varning"},{"SurahNumber":51,"VerseNumber":1,"Text":"VID [vindarna] som virvlar upp [damm och vissna löv]"},{"SurahNumber":51,"VerseNumber":2,"Text":"vid [molnen] som för med sig regn"},{"SurahNumber":51,"VerseNumber":3,"Text":"vid [skeppen] som glider fram med lätthet"},{"SurahNumber":51,"VerseNumber":4,"Text":"vid [änglarna] som på [Guds] befallning fördelar [Hans gåvor]"},{"SurahNumber":51,"VerseNumber":5,"Text":"[De vittnar att] det löfte ni fått är sanning"},{"SurahNumber":51,"VerseNumber":6,"Text":"[och att] räkenskapen och domen skall komma"},{"SurahNumber":51,"VerseNumber":7,"Text":"VID himlens valv, korsat av stjärnornas stråk"},{"SurahNumber":51,"VerseNumber":8,"Text":"[Människor!] Era åsikter [om trons innehåll] går sannerligen vitt isär"},{"SurahNumber":51,"VerseNumber":9,"Text":"Den som vill låta sig föras bakom ljuset har redan fått synen förvänd"},{"SurahNumber":51,"VerseNumber":10,"Text":"Måtte [Gud] förgöra alla lögnare som påstår och gissar vad de inte kan veta"},{"SurahNumber":51,"VerseNumber":11,"Text":"de som [vadar] i förvirring och självbedrägeri"},{"SurahNumber":51,"VerseNumber":12,"Text":"och [hånfullt] frågar: \"Och när skall denna Domens dag komma"},{"SurahNumber":51,"VerseNumber":13,"Text":"Den Dagen skall de plågas över elden"},{"SurahNumber":51,"VerseNumber":14,"Text":"[och en röst skall säga:] \"Smaka eldprovet som ni [nu skall undergå]! Det är detta som ni ville påskynda"},{"SurahNumber":51,"VerseNumber":15,"Text":"Men de som fruktade Gud skall vistas i lustgårdar med [porlande] källor"},{"SurahNumber":51,"VerseNumber":16,"Text":"och där njuta av det som deras Herre har skänkt dem, därför att de [på jorden] gjorde de det goda och det rätta"},{"SurahNumber":51,"VerseNumber":17,"Text":"de ägnade inte mera än en kort del av natten åt sömn"},{"SurahNumber":51,"VerseNumber":18,"Text":"och i den tidiga gryningen bad de om Guds förlåtelse för sina synder"},{"SurahNumber":51,"VerseNumber":19,"Text":"Och av det som de ägde gav de tiggarna och dem som led nöd [i tysthet] deras rättmätiga andel"},{"SurahNumber":51,"VerseNumber":20,"Text":"FÖR DEM som har visshet i tron finns tecken [på Guds allmakt överallt] på jorden"},{"SurahNumber":51,"VerseNumber":21,"Text":"och inom er själva. Varför inte [öppna ögonen och] se"},{"SurahNumber":51,"VerseNumber":22,"Text":"I himlen finns det som [hjälper er] att uppehålla livet och där finns det som ni fått löfte om [i nästa liv]"},{"SurahNumber":51,"VerseNumber":23,"Text":"ja, vid himlarnas och jordens Herre! - allt detta är sanning, [lika sant] som att ni har förmågan att tala"},{"SurahNumber":51,"VerseNumber":24,"Text":"HAR DU hört berättelsen om Abrahams himmelska gäster"},{"SurahNumber":51,"VerseNumber":25,"Text":"När de kom till honom och hälsade \"Fred!\", svarade han: \"Fred [vare med er]! Ni är [tydligtvis] främlingar [här]"},{"SurahNumber":51,"VerseNumber":26,"Text":"Efter ett kort samråd med husfolket kom han ut med en [helstekt] gödkalv"},{"SurahNumber":51,"VerseNumber":27,"Text":"som han satte framför dem och bad dem ta för sig"},{"SurahNumber":51,"VerseNumber":28,"Text":"[När han såg att de inte åt] blev han rädd att de [hade ont i sinnet]. Men då sade de: \"Du har ingenting att frukta!\" - och de gav honom det glada budskapet om en son [som skulle födas åt honom och bli en man] med stor visdom"},{"SurahNumber":51,"VerseNumber":29,"Text":"Då närmade sig hans hustru och slog sig för pannan med ett jämmerrop och utbrast: \"En gammal orkeslös och ofruktsam kvinna [som jag]"},{"SurahNumber":51,"VerseNumber":30,"Text":"De svarade: \"Så har din Herre beslutat. Han är den Allvise, den Allvetande"}]}