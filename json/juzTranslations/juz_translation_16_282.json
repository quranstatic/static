{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"On rzekł: \"Czyż nie powiedziałem ci, że nie potrafisz być cierpliwym przy mnie"},{"SurahNumber":18,"VerseNumber":76,"Text":"Rzekł Mojżesz: \"Jeśli odtąd jeszcze cię o coś zapytam, to nie uważaj mnie już za swojego towarzysza; ale z góry się na to godzę"},{"SurahNumber":18,"VerseNumber":77,"Text":"Następnie wyruszyli w drogę. Aż kiedy przybyli do pewnego miasta, poprosili jego mieszkańców o jedzenie. Lecz ci odmówili ugoszczenia ich. Obydwaj znaleźli zatem mur, który groził zawaleniem się, i sługa postawił go prosto. Powiedział Mojżesz: \"Gdybyś chciał, to wziąłbyś za to zapłatę"},{"SurahNumber":18,"VerseNumber":78,"Text":"On powiedział: \"To oznacza, że musimy się rozdzielić. Lecz ja wyjaśnię ci to, do czego ty nie miałeś cierpliwości"},{"SurahNumber":18,"VerseNumber":79,"Text":"Jeśli chodzi o statek, to należał on do biednych ludzi, którzy pracowali na morzu. Chciałem go uszkodzić, bo za nimi podążał król, który zabierał każdy statek siłą"},{"SurahNumber":18,"VerseNumber":80,"Text":"A co się tyczy tego chłopca, to jego rodzice byli wierzącymi i obawialiśmy się, że on narzuci im bunt i niewiarę"},{"SurahNumber":18,"VerseNumber":81,"Text":"Otóż chcieliśmy, aby ich Pan dał im na to miejsce lepszego od niego i bardziej czystego, i bliższego uczuciem miłosierdzia"},{"SurahNumber":18,"VerseNumber":82,"Text":"A co się tyczy muru, to należał on do dwóch sierot żyjących w tym mieście. pod nim znajdował się ich skarb. Ojciec ich był człowiekiem pobożnym i chciał twój Pan, aby po osiągnięciu dojrzałego wieku wydobyli swój skarb, jako dowód miłosierdzia od twego Pana. Nie czyniłem ja tego z własnego nakazu. Oto wyjaśnienie tego, w czym nie potrafiłeś być cierpliwym"},{"SurahNumber":18,"VerseNumber":83,"Text":"I będą ciebie pytać o Zu'l-Karnajna. Powiedz: \"Ja przytoczę wam o nim pewne wspomnienie"},{"SurahNumber":18,"VerseNumber":84,"Text":"Oto umocniliśmy go na ziemi i daliśmy mu do każdej rzeczy jakąś drogę"},{"SurahNumber":18,"VerseNumber":85,"Text":"I poszedł on po pewnej drodze"},{"SurahNumber":18,"VerseNumber":86,"Text":"A kiedy dotarł do zachodu słońca, to zobaczył, że ono schodzi do jakiegoś błotnistego źródła; a przy nim napotkał jakiś lud. Powiedzieliśmy: \"O Zu`l-Karnajnie Albo ukarzesz ich, albo też postąpisz względem nich pięknie"},{"SurahNumber":18,"VerseNumber":87,"Text":"On powiedział: \"Tego, kto jest niesprawiedliwy, ukarzemy; potem zostanie on zwrócony swemu Panu, który go ukarze karą dotkliwą"},{"SurahNumber":18,"VerseNumber":88,"Text":"Natomiast ten, kto wierzy i czyni dobro, będzie miał jako zapłatę nagrodę najpiękniejszą i my podamy mu nasz rozkaz łatwy do wykonania"},{"SurahNumber":18,"VerseNumber":89,"Text":"Następnie poszedł inną drogą"},{"SurahNumber":18,"VerseNumber":90,"Text":"Aż kiedy doszedł do wschodu słońca, spostrzegł, iż ono wschodzi nad ludem, nad którym me rozpostarliśmy za która by go przed nim chroniła"},{"SurahNumber":18,"VerseNumber":91,"Text":"Tak było. I objęliśmy wiedzą wszystko, co on posiadał"},{"SurahNumber":18,"VerseNumber":92,"Text":"Następnie znowu poszedł inną drogą"},{"SurahNumber":18,"VerseNumber":93,"Text":"Aż kiedy doszedł do miejsca znajdującego się między dwoma zaporami, znalazł za nimi pewien lud, który zaledwie mógł pojąć jakąkolwiek mowę"},{"SurahNumber":18,"VerseNumber":94,"Text":"O powiedzieli: \"O Zulâ-Karnajnie! Oto Gog i Magog sieją zgorszenie na ziemi! Czy moglibyśmy przygotować dla ciebie daninę, abyś zbudował między nami i między nimi zaporę"},{"SurahNumber":18,"VerseNumber":95,"Text":"On powiedział: \"To, w czym umocnił mnie mój Pan, jest lepsze; udzielcie mi więc wydatnej pomocy, a ja zbuduję między wami a nimi tamę"},{"SurahNumber":18,"VerseNumber":96,"Text":"Przynieście mi sztaby żelaza!\" A kiedy wyrównali przestrzeń między dwoma zboczami, powiedział: \"Dmuchajcie!\" A kiedy uczynił je jak ogień, powiedział: \"Przynieście mi roztopionej miedzi, abym wlał na to żelazo"},{"SurahNumber":18,"VerseNumber":97,"Text":"I nie mogli ani wedrzeć się na nią, ani też nie mogli przebić w niej dziury"},{"SurahNumber":18,"VerseNumber":98,"Text":"On powiedział: \"To jest miłosierdzie od mojego Pana! A kiedy przyjdzie obietnica Pana, to On uczyni ją pyłem. Obietnica mojego Pana jest prawdą"},{"SurahNumber":18,"VerseNumber":99,"Text":"I My pozwolimy tego Dnia, iż wzburzą się jedni przeciw drugim jak fale. I zadmą w trąbę. Wtedy My zbierzemy ich wszystkich razem"},{"SurahNumber":18,"VerseNumber":100,"Text":"I przedstawimy tego Dnia Gehennę dla niewiernych szeroko otwartą"},{"SurahNumber":18,"VerseNumber":101,"Text":"Dla tych, których oczy były przesłonięte od Mojego napomnienia i którzy nie byli zdolni słyszeć"},{"SurahNumber":18,"VerseNumber":102,"Text":"Czy ci, którzy nie uwierzyli, sądzą, że wezmą sobie Moje sługi, poza Mną, jako opiekunów? Zaprawdę, przygotowaliśmy Gehennę jako mieszkanie dla niewiernych"},{"SurahNumber":18,"VerseNumber":103,"Text":"Powiedz: \"Czyż ja mam wam obwieścić o tych, którzy ponieśli największą stratę przez swoje czyny"},{"SurahNumber":18,"VerseNumber":104,"Text":"o tych, których wysiłek zagubił się w życiu tego świata, gdy tymczasem sądzili, iż czynią dobrze"},{"SurahNumber":18,"VerseNumber":105,"Text":"To są ci, którzy nie wierzą w znaki swego Pana i w Jego spotkanie. Czyny ich są daremne i My, w Dniu Zmartwychwstania, nie nadamy im żadnej wagi"},{"SurahNumber":18,"VerseNumber":106,"Text":"To ich zapłata - Gehenna, za to, iż nie wierzyli, za to, iż wzięli sobie za przedmiot szyderstwa Nasze znaki i Naszych posłańców"},{"SurahNumber":18,"VerseNumber":107,"Text":"Zaprawdę, ci, którzy wierzą i czynią dobre dzieła, będą mieli Ogrody Raju jako mieszkanie"},{"SurahNumber":18,"VerseNumber":108,"Text":"Gdzie będą przebywać na wieki, i nie będą pragnąć nic w zamian"},{"SurahNumber":18,"VerseNumber":109,"Text":"Powiedz: \"Jeśliby było morze atramentu dla słów mojego Pana, to z pewnością ono wyczerpałoby się wcześniej aniżeli słowa mojego Pana, nawet gdybyśmy dodali jeszcze jedno takie morze"},{"SurahNumber":18,"VerseNumber":110,"Text":"Powiedz: \"Ja jestem tylko człowiekiem śmiertelnym, podobnym do was. Zostało mi tylko objawione, że Bóg wasz jest Bogiem Jedynym. Przeto kto się spodziewa spotkać swego Pana, niech pełni pobożne dzieła i niech nie dodaje żadnego współtowarzysza, kiedy oddaje cześć swojemu Panu"},{"SurahNumber":19,"VerseNumber":1,"Text":"Kaf. Ha. Ja. Ajn. Sad"},{"SurahNumber":19,"VerseNumber":2,"Text":"Wspomnienie o miłosierdziu twego Pana względem Jego sługi Zachariasza"},{"SurahNumber":19,"VerseNumber":3,"Text":"Oto wezwał on swego Pana wezwaniem skrytym"},{"SurahNumber":19,"VerseNumber":4,"Text":"Powiedział on: \"Panie mój! Moje kości osłabły, a głowa rozjaśniła się siwizną. A ja nigdy nie byłem, Panie mój, w modlitwie do Ciebie nieszczęśliwy"},{"SurahNumber":19,"VerseNumber":5,"Text":"Oto obawiam się moich bliskich po mojej śmierci. A moja żona jest bezpłodna. Daj mi więc od Ciebie następcę"},{"SurahNumber":19,"VerseNumber":6,"Text":"On będzie po mnie dziedziczył; on będzie dziedzicem rodu Jakuba. Panie mój! Znajdź w nim upodobanie"},{"SurahNumber":19,"VerseNumber":7,"Text":"O Zachariaszu! Oto My obwieszczamy ci radosną wieść - syna, którego imię będzie Jan! Nie daliśmy tego samego imienia nikomu przedtem"},{"SurahNumber":19,"VerseNumber":8,"Text":"On powiedział: \"Panie mój! Jakże ja będę miał syna, skoro moja żona jest bezpłodna, a ja osiągnąłem już podeszły wiek starca"},{"SurahNumber":19,"VerseNumber":9,"Text":"Powiedział On: \"Tak będzie! Powiedział twój Pan: To jest dla Mnie łatwe. Ja przecież stworzyłem cię przedtem, kiedy byłeś niczym"},{"SurahNumber":19,"VerseNumber":10,"Text":"Powiedział: \"Panie mój! Uczyń mi jakiś znak!\" Rzekł: \"Oto mój znak dla ciebie: nie będziesz mówił do ludzi przez trzy noce, będąc zdrowym"},{"SurahNumber":19,"VerseNumber":11,"Text":"Wyszedł on wtedy z sanktuarium do swojego ludu i zasugerował im: \"Głoście chwałę rano i wieczorem"},{"SurahNumber":19,"VerseNumber":12,"Text":"O Janie! Trzymaj Księgę mocno! \" Daliśmy mu mądrość, kiedy był małym chłopcem"},{"SurahNumber":19,"VerseNumber":13,"Text":"I współczucie pochodzące od Nas, i czystość"},{"SurahNumber":19,"VerseNumber":14,"Text":"Był on bogobojny; był dobry dla swoich rodziców; nie był tyranem, buntownikiem"},{"SurahNumber":19,"VerseNumber":15,"Text":"Pokój mu: w dniu, kiedy się urodził, w dniu, kiedy będzie umierał, w dniu, kiedy zostanie wskrzeszony do życia"},{"SurahNumber":19,"VerseNumber":16,"Text":"I wspomnij w Księdze Marię! Oto ona oddaliła się od swojej rodziny do pewnego miejsca na wschodzie"},{"SurahNumber":19,"VerseNumber":17,"Text":"I oddzieliła się od nich zasłoną. Wtedy posłaliśmy do niej Naszego Ducha i on ukazał się jej jako doskonały człowiek"},{"SurahNumber":19,"VerseNumber":18,"Text":"Powiedziała: \"Szukam schronienia u Miłosiernego przed tobą, jeśli jesteś bogobojny"},{"SurahNumber":19,"VerseNumber":19,"Text":"On powiedział: \"Ja jestem tylko posłańcem twego Pana, aby dać tobie chłopca czystego"},{"SurahNumber":19,"VerseNumber":20,"Text":"Ona powiedziała: \"Jakże mogę mieć syna, kiedy nie dotknął mnie żaden śmiertelnik ani też nie byłam występną"},{"SurahNumber":19,"VerseNumber":21,"Text":"On powiedział: \"Tak będzie! Powiedział twój Pan: To jest dla Mnie łatwe. Uczynimy z niego znak dla ludzi i miłosierdzie pochodzące od Nas. To jest sprawa zdecydowana"},{"SurahNumber":19,"VerseNumber":22,"Text":"I poczęła go, i oddaliła się z nim w dalekie miejsce"},{"SurahNumber":19,"VerseNumber":23,"Text":"I doprowadziły ją bóle porodowe do pnia drzewa palmowego. Powiedziała: \"Obym była umarła przedtem; obym była całkowicie zapomniana"},{"SurahNumber":19,"VerseNumber":24,"Text":"Wtedy będące u jej stóp dziecko zawołało do niej: \"Nie smuć się! Twój Pan umieścił u twych stóp strumyk"},{"SurahNumber":19,"VerseNumber":25,"Text":"Potrząśnij ku sobie pień palmy, ona ci zrzuci świeże, dojrzałe daktyle"},{"SurahNumber":19,"VerseNumber":26,"Text":"Jedz, pij i daj oczom ochłodę! A jeśli zobaczysz jakiegoś człowieka, to powiedz: ślubowałam Miłosiernemu post, nie będę więc dziś mówić z nikim"},{"SurahNumber":19,"VerseNumber":27,"Text":"I przyszła z nim do swego ludu niosąc go. Oni powiedzieli: \"O Mario! Uczyniłaś rzecz niesłychaną"},{"SurahNumber":19,"VerseNumber":28,"Text":"O siostro Aarona! Twój ojciec nie był złym człowiekiem i matka twoja nie była występna"},{"SurahNumber":19,"VerseNumber":29,"Text":"Wtedy ona wskazała na nie. Oni powiedzieli: \"Jakże będziemy przemawiać do kogoś, kto jest w kołysce, do małego chłopca"},{"SurahNumber":19,"VerseNumber":30,"Text":"On powiedział: \"Zaprawdę, ja jestem sługą Boga! On dał mi Księgę i uczynił mnie prorokiem"},{"SurahNumber":19,"VerseNumber":31,"Text":"On mnie błogosławi, gdziekolwiek się znajduję. On nakazał mi modlitwę i jałmużnę - jak długo będę żył"},{"SurahNumber":19,"VerseNumber":32,"Text":"I dobroć dla mojej matki. On nie uczynił mnie ani tyranem, ani nieszczęśliwym"},{"SurahNumber":19,"VerseNumber":33,"Text":"I pokój nade mną w dniu, kiedy się urodziłem, w dniu, kiedy będę umierał, w dniu, kiedy będę wskrzeszony do życia"},{"SurahNumber":19,"VerseNumber":34,"Text":"To jest Jezus, syn Marii, słowo Prawdy, w którą powątpiewają"},{"SurahNumber":19,"VerseNumber":35,"Text":"Nie jest odpowiednie dla Boga, aby przybrał Sobie syna. Niech Mu będzie chwała! Kiedy On postanowi jakąś rzecz, to tylko mówi: \"Bądź!\", i ona jest"},{"SurahNumber":19,"VerseNumber":36,"Text":"Zaprawdę, Bóg jest moim Panem i waszym Panem! Czcijcie Go! To jest droga prosta"},{"SurahNumber":19,"VerseNumber":37,"Text":"I powstały wśród nich sekty. Lecz biada tym, którzy nie uwierzyli, na widok Dnia Wielkiego"},{"SurahNumber":19,"VerseNumber":38,"Text":"Jakże szybko oni usłyszą i zobaczą w Dniu, kiedy przyjdą do Nas! Lecz niesprawiedliwi są dzisiaj w błędzie oczywistym"},{"SurahNumber":19,"VerseNumber":39,"Text":"I ostrzegaj ich przed Dniem westchnienia kiedy sprawa zostanie rozstrzygnięta; oni jednak są niedbali i nie wierzą"},{"SurahNumber":19,"VerseNumber":40,"Text":"Zaprawdę, My dziedziczymy ziemię i tych, którzy są na niej; oni zostaną do Nas sprowadzeni"},{"SurahNumber":19,"VerseNumber":41,"Text":"I wspomnij w Księdze Abrahama! To był człowiek sprawiedliwy, prorok"},{"SurahNumber":19,"VerseNumber":42,"Text":"Oto powiedział on do swojego ojca: \"O mój ojcze! Dlaczego czcisz to, co nie słyszy, to, co nie widzi, to, co ci nic nie pomoże"},{"SurahNumber":19,"VerseNumber":43,"Text":"O mój ojcze! Ja otrzymałem wiedzę, która nie przyszła do ciebie; postępuj więc za mną, poprowadzę ciebie drogą równą"},{"SurahNumber":19,"VerseNumber":44,"Text":"O mój ojcze! Nie czcij szatana! Zaprawdę, szatan jest buntownikiem względem Miłosiernego"},{"SurahNumber":19,"VerseNumber":45,"Text":"O mój ojcze! Boję się, aby cię nie dotknęła kara od Miłosiernego i abyś nie był poplecznikiem szatana"},{"SurahNumber":19,"VerseNumber":46,"Text":"On powiedział: O Abrahamie! Czy ty wyrzekasz się moich bogów? Jeśli nie zaprzestaniesz, to ja ciebie ukamienuję! Oddal się ode mnie na jakiś czas"},{"SurahNumber":19,"VerseNumber":47,"Text":"Powiedział: \"Pokój tobie! Będę prosił mego Pana o przebaczenie dla ciebie. On przecież jest dla mnie miłościwy"},{"SurahNumber":19,"VerseNumber":48,"Text":"Ja się odłączam od was i od tego, co wy wzywacie poza Bogiem. Ja wzywam swego Pana. Być może, nie będę nieszczęśliwy w modlitwie do mego Pana"},{"SurahNumber":19,"VerseNumber":49,"Text":"A kiedy Abraham odłączył się od nich i od tego, co oni czcili poza Bogiem, obdarzyliśmy go Izaakiem i Jakubem; i wszystkich uczyniliśmy prorokami"},{"SurahNumber":19,"VerseNumber":50,"Text":"I obdarzyliśmy ich Naszym miłosierdziem; uczyniliśmy dla nich język prawdy wyniosłym"},{"SurahNumber":19,"VerseNumber":51,"Text":"I wspomnij w Księdze Mojżesza, który był szczerze oddany i był prorokiem"},{"SurahNumber":19,"VerseNumber":52,"Text":"Wezwaliśmy go z prawej strony góry i sprowadziliśmy go blisko dla poufnej rozmowy"},{"SurahNumber":19,"VerseNumber":53,"Text":"I podarowaliśmy mu, z Naszego miłosierdzia, brata jego Aarona, proroka"},{"SurahNumber":19,"VerseNumber":54,"Text":"I wspomnij w Księdze Isma`ila, który był szczery w obietnicy; był on posłańcem, prorokiem"},{"SurahNumber":19,"VerseNumber":55,"Text":"On nakazał swojej rodzinie modlitwę i jałmużnę; i Pan znalazł w nim upodobanie"},{"SurahNumber":19,"VerseNumber":56,"Text":"I wspomnij w Księdze Idrisa, który był sprawiedliwy, był prorokiem"},{"SurahNumber":19,"VerseNumber":57,"Text":"I wynieśliśmy go na miejsce wyniosłe"},{"SurahNumber":19,"VerseNumber":58,"Text":"Oto ci, których Bóg obsypał dobrodziejstwami: spośród proroków z potomstwa Adama; spośród tych, których zabraliśmy z Noem; spośród potomstwa Abrahama i Izraela; spośród tych, których prowadziliśmy drogą prostą i których wybraliśmy. Kiedy były im recytowane znaki Miłosiernego, oni padali na twarz, wybijając pokłony i płacząc"},{"SurahNumber":19,"VerseNumber":59,"Text":"Po nich przyszli następcy, którzy zaniechali modlitwy i poszli za swoimi namiętnościami; niebawem spotka ich zguba"},{"SurahNumber":19,"VerseNumber":60,"Text":"Z wyjątkiem tych, którzy się nawrócili, którzy uwierzyli i czynią dobro. Ci wejdą do Ogrodu i nie doznają w niczym niesprawiedliwości"},{"SurahNumber":19,"VerseNumber":61,"Text":"Do Ogrodów Edenu, które obiecał Miłosierny swoim sługom wierzącym w to, co skryte. Zaprawdę, Jego obietnica się spełnia"},{"SurahNumber":19,"VerseNumber":62,"Text":"Nie będą oni tam słyszeć pustej gadaniny, lecz tylko: \"Pokój!\" Będą tam mieli zaopatrzenie rano i wieczorem"},{"SurahNumber":19,"VerseNumber":63,"Text":"Oto jest Ogród, który My dajemy w dziedzictwo tym spośród Naszych sług, którzy są bogobojni"},{"SurahNumber":19,"VerseNumber":64,"Text":"My zstępujemy tylko na rozkaz Tego Pana. Do Niego należy to, co jest przed nami, to, co jest za nami, i to, co jest między tym wszystkim. Twój Pan nie zapomina"},{"SurahNumber":19,"VerseNumber":65,"Text":"On jest Panem niebios i ziemi, i tego, co jest między nimi. Przeto oddawaj Mu cześć i bądź wytrwałym Jego czcicielem! Czy ty znasz kogoś, kto może być nazwany Jego imieniem"},{"SurahNumber":19,"VerseNumber":66,"Text":"Człowiek mówi: \"Czy kiedy umrę, to z pewnością zostanę wyprowadzony żywy"},{"SurahNumber":19,"VerseNumber":67,"Text":"Czy człowiek sobie nie przypomina, iż My stworzyliśmy go poprzednio, kiedy był niczym"},{"SurahNumber":19,"VerseNumber":68,"Text":"Na twego Pana! My zbierzemy z pewnością ich i szatanów i rzucimy ich wokół Gehenny na kolana"},{"SurahNumber":19,"VerseNumber":69,"Text":"Następnie wydzielimy z każdej sekty tych spośród nich, którzy byli najbardziej zbuntowani przeciwko Miłosiernemu"},{"SurahNumber":19,"VerseNumber":70,"Text":"My przecież najlepiej znamy tych, którzy najbardziej zasługują na to, by się tam palić"},{"SurahNumber":19,"VerseNumber":71,"Text":"Nie ma wśród was takiego, kto by tam nie miał przybyć. To jest rozstrzygające postanowienie twojego Pana"},{"SurahNumber":19,"VerseNumber":72,"Text":"Następnie My uratujemy tych, którzy byli bogobojni, a niesprawiedliwych pozostawimy tam na kolanach"},{"SurahNumber":19,"VerseNumber":73,"Text":"Kiedy są im recytowane Nasze znaki, jako jasne dowody, mówią ci, którzy nie uwierzyli, do tych, którzy uwierzyli: \"Która z tych dwóch grup jest lepsza pod względem swego położenia i przebywa w lepszym towarzystwie"},{"SurahNumber":19,"VerseNumber":74,"Text":"Ileż to pokoleń wytraciliśmy przed nimi, które były wspanialsze bogactwem i wyglądem"},{"SurahNumber":19,"VerseNumber":75,"Text":"Powiedz: \"Każdemu, kto znajduje się w błędzie, niech Miłosierny przedłuży czas; aż zobaczą oni to, co im zostało obiecane: albo karę, albo Godzinę.\" Wtedy oni się dowiedzą, kto ma gorsze miejsce i kto jest słabszy jako wojsko"},{"SurahNumber":19,"VerseNumber":76,"Text":"Bóg pomnaża drogę prostą tym, którzy nią idą. A dobre dzieła, które są trwałe, otrzymają u twego Pana jeszcze lepszą nagrodę i lepszą odpłatę"},{"SurahNumber":19,"VerseNumber":77,"Text":"Czy ty widziałeś tego, który nie wierzy w Nasze znaki? On mówi: \"Z pewnością dane mi będą majątek i dzieci"},{"SurahNumber":19,"VerseNumber":78,"Text":"Czy on zbadał to, co skryte, albo czy zawarł on przymierze z Miłosiernym"},{"SurahNumber":19,"VerseNumber":79,"Text":"Wcale nie! My zapiszemy to, co on mówi, i znacznie przedłużymy mu karę"},{"SurahNumber":19,"VerseNumber":80,"Text":"My odziedziczymy po nim to, co on mówi, i on przyjdzie do Nas sam jeden"},{"SurahNumber":19,"VerseNumber":81,"Text":"Oni wzięli sobie bogów poza Bogiem, aby byli dla nich potęgą"},{"SurahNumber":19,"VerseNumber":82,"Text":"Wcale nie tak! Oni odrzucą ich cześć i okażą się ich przeciwnikami"},{"SurahNumber":19,"VerseNumber":83,"Text":"Czy ty nie widziałeś, iż posłaliśmy szatanów przeciw niewiernym, aby ich stale pobudzali do złego"},{"SurahNumber":19,"VerseNumber":84,"Text":"Dlatego nie śpiesz się przeciwko nim! My dajemy im tylko pewną liczbę"},{"SurahNumber":19,"VerseNumber":85,"Text":"W Dniu, kiedy zbierzemy bogobojnych ku Miłosiernemu, jako wybrane poselstwo"},{"SurahNumber":19,"VerseNumber":86,"Text":"Popędzimy grzeszników ku Gehennie, jako stado do wodopoju"},{"SurahNumber":19,"VerseNumber":87,"Text":"Oni nie będą mieli żadnego wstawiennictwa oprócz tych, którzy zawarli przymierze z Miłosiernym"},{"SurahNumber":19,"VerseNumber":88,"Text":"Oni powiedzieli: \"Miłosierny wziął Sobie syna"},{"SurahNumber":19,"VerseNumber":89,"Text":"Popełniliście rzecz potworną"},{"SurahNumber":19,"VerseNumber":90,"Text":"Niebiosa omal nie rozrywają się, a ziemia omal nie popęka szczelinami, a góry omal nie rozpadną się w proch"},{"SurahNumber":19,"VerseNumber":91,"Text":"od tego, iż oni przypisali Miłosiernemu syna"},{"SurahNumber":19,"VerseNumber":92,"Text":"A nie godzi się Miłosiernemu, aby wziął sobie syna"},{"SurahNumber":19,"VerseNumber":93,"Text":"Każdy, kto jest w niebiosach i na ziemi, przychodzi do Miłosiernego jako sługa"},{"SurahNumber":19,"VerseNumber":94,"Text":"On ich przeliczył i policzył ich dobrze"},{"SurahNumber":19,"VerseNumber":95,"Text":"I oni wszyscy przyjdą do Niego, w Dniu Zmartwychwstania, pojedynczo"},{"SurahNumber":19,"VerseNumber":96,"Text":"Zaprawdę, tym, którzy uwierzyli i którzy pełnili dobre dzieła - Miłosierny przygotuje miłość"},{"SurahNumber":19,"VerseNumber":97,"Text":"I My uczyniliśmy go łatwym, w twoim języku, abyś głosił radosną wieść bogobojnym i ostrzegał przezeń ludzi opornych"},{"SurahNumber":19,"VerseNumber":98,"Text":"Ileż pokoleń wytraciliśmy przed nimi! Czy ty przeczuwasz choć jednego z nich? Czy ty słyszysz choć najmniejszy ich szept"},{"SurahNumber":20,"VerseNumber":1,"Text":"Ta. Ha"},{"SurahNumber":20,"VerseNumber":2,"Text":"Nie zesłaliśmy ci Koranu,. abyś był nieszczęśliwy"},{"SurahNumber":20,"VerseNumber":3,"Text":"Lecz jako napomnienie dla tego, kto się obawia"},{"SurahNumber":20,"VerseNumber":4,"Text":"Jako objawienie Tego, który stworzy ziemię i niebiosa wyniosłe"},{"SurahNumber":20,"VerseNumber":5,"Text":"Miłosierny umocnił się na tronie"},{"SurahNumber":20,"VerseNumber":6,"Text":"Do Niego należy: to, co jest w niebiosach, to, co jest na ziemi, to, co jest między nimi, i to, co jest pod ziemią"},{"SurahNumber":20,"VerseNumber":7,"Text":"I jeśli będziesz mówił głośno... - przecież On zna i tajemnicę,' i to, co jest najbardziej skryte"},{"SurahNumber":20,"VerseNumber":8,"Text":"Bóg! Nie ma boga, jak tylko On! Do Niego należą najpiękniejsze imiona"},{"SurahNumber":20,"VerseNumber":9,"Text":"Czy doszło do ciebie opowiadanie o Mojżeszu"},{"SurahNumber":20,"VerseNumber":10,"Text":"Oto zobaczył on ogień i powiedział do swojej rodziny: \"Pozostańcie! Zauważyłem ogień, być może, przyjdę do was z głownią albo znajdę dzięki temu ogniowi dobrą drogę"},{"SurahNumber":20,"VerseNumber":11,"Text":"A kiedy podszedł do niego, usłyszał zawołanie: \"O Mojżeszu"},{"SurahNumber":20,"VerseNumber":12,"Text":"Zaprawdę, Ja jestem twoim panem! Zdejmę twoje sandały! Jesteś w świętej dolinie Tuwa"},{"SurahNumber":20,"VerseNumber":13,"Text":"Ja ciebie wybrałem; posłuchaj tego, co ci będzie objawione"},{"SurahNumber":20,"VerseNumber":14,"Text":"Zaprawdę, Ja jestem Bogiem! Nie ma boga, jak tylko Ja! Czcij Mnie więc i odprawiaj modlitwę, wspominając Mnie"},{"SurahNumber":20,"VerseNumber":15,"Text":"Zaprawdę, Godzina nadchodzi! Gotów jestem utrzymać ją w ukryciu, aby każda dusza otrzymała nagrodę za to, o co się pilnie stara"},{"SurahNumber":20,"VerseNumber":16,"Text":"Niech nie odsunie cię od niej ten, kto w nią nie wierzy, ten, kto idzie za swoimi namiętnościami, bo inaczej się zgubisz"},{"SurahNumber":20,"VerseNumber":17,"Text":"Co ty masz w prawej ręce, Mojżeszu"},{"SurahNumber":20,"VerseNumber":18,"Text":"Powiedział: \"To jest moja laska, na której się opieram, i strącam za jej pomocą liście dla moich owiec; oddaje mi ona jeszcze inne przysługi"},{"SurahNumber":20,"VerseNumber":19,"Text":"Powiedział Bóg: \"Rzuć ją, o Mojżeszu"},{"SurahNumber":20,"VerseNumber":20,"Text":"On rzucił ją i oto stała się wężem, który pełzał"},{"SurahNumber":20,"VerseNumber":21,"Text":"Powiedział: \"Chwyć go! Nie obawiaj się! My przywrócimy go do jego pierwszego stanu"},{"SurahNumber":20,"VerseNumber":22,"Text":"Przyciśnij rękę do twego boku; ona wyjdzie biała bez żadnej szkody. To drugi znak"},{"SurahNumber":20,"VerseNumber":23,"Text":"Mający pokazać ci niektóre z Naszych wielkich znaków"},{"SurahNumber":20,"VerseNumber":24,"Text":"Idź do Faraona, on przecież jest buntownikiem"},{"SurahNumber":20,"VerseNumber":25,"Text":"Powiedział: \"Panie mój! Rozszerz moje piersi"},{"SurahNumber":20,"VerseNumber":26,"Text":"I ułatw moje zadanie"},{"SurahNumber":20,"VerseNumber":27,"Text":"Rozwiąż węzeł mojego języka"},{"SurahNumber":20,"VerseNumber":28,"Text":"Aby oni pojęli moją mowę"},{"SurahNumber":20,"VerseNumber":29,"Text":"Daj mi pomocnika z mojej rodziny"},{"SurahNumber":20,"VerseNumber":30,"Text":"Aarona, mojego brata"},{"SurahNumber":20,"VerseNumber":31,"Text":"Wzmocnij przez niego moją siłę"},{"SurahNumber":20,"VerseNumber":32,"Text":"Uczyń go współtowarzyszem w mojej sprawie"},{"SurahNumber":20,"VerseNumber":33,"Text":"Abyśmy wysławiali Ciebie wielekroć"},{"SurahNumber":20,"VerseNumber":34,"Text":"I abyśmy wielekroć Ciebie wspominali"},{"SurahNumber":20,"VerseNumber":35,"Text":"Zaprawdę, Ty widzisz nas doskonale"},{"SurahNumber":20,"VerseNumber":36,"Text":"Powiedział: \"Zostało ci dane, o Mojżeszu, to, o co prosiłeś"},{"SurahNumber":20,"VerseNumber":37,"Text":"Już innym razem okazaliśmy ci dobroć"},{"SurahNumber":20,"VerseNumber":38,"Text":"Kiedy objawiliśmy twojej matce to, co było objawione"},{"SurahNumber":20,"VerseNumber":39,"Text":"Wrzuć go do skrzyni, potem wrzuć go w morze i niech morze wyrzuci go na brzeg. Niech zabierze go Mój i jego wróg! I skierowałem na ciebie Moją miłość, abyś został ukształtowany na Moich oczach"},{"SurahNumber":20,"VerseNumber":40,"Text":"Oto przechodziła twoja siostra i powiedziała: \"Czy mogę wskazać wam kogoś, kto by się o niego zatroszczył? Wtedy zwróciliśmy cię twojej matce, aby doznało ochłody jej oko i aby się nie smuciła. Ty zabiłeś pewnego człowieka, a My wybawiliśmy cię od utrapienia i zesłaliśmy na ciebie ciężkie próby. Pozostawałeś przez lata wśród ludu Madian. Następnie powróciłeś, o Mojżeszu, na zasadzie postanowienia"},{"SurahNumber":20,"VerseNumber":41,"Text":"Ja wybrałem ciebie dla Siebie"},{"SurahNumber":20,"VerseNumber":42,"Text":"Idźcie, ty i twój brat, z Moimi znakami! Nie słabnijcie we wspominaniu Mnie"},{"SurahNumber":20,"VerseNumber":43,"Text":"Idź do Faraona, on jest buntownikiem"},{"SurahNumber":20,"VerseNumber":44,"Text":"Przemówcie do niego mową łagodną! Być może, on się zastanowi albo dozna obawy"},{"SurahNumber":20,"VerseNumber":45,"Text":"Oni powiedzieli: \"O Panie nasz! My przecież boimy się, że on rozgniewa się na nas albo okaże się tyranem"},{"SurahNumber":20,"VerseNumber":46,"Text":"Powiedział: \"Nie obawiajcie się! Zaprawdę, Ja jestem z wami - słyszę i widzę"},{"SurahNumber":20,"VerseNumber":47,"Text":"Idźcie więc do niego i powiedzcie: My jesteśmy posłańcami twego Pana. Odpraw więc z nami synów Izraela i nie karz ich! Przyszliśmy do ciebie ze znakiem od twego Pana. Pokój temu, kto idzie drogą prostą"},{"SurahNumber":20,"VerseNumber":48,"Text":"Zostało nam przecież objawione, że kara na pewno spadnie na tego, kto zadaje kłam i odwraca się"},{"SurahNumber":20,"VerseNumber":49,"Text":"On powiedział: \"A kto jest waszym Panem, o Mojżeszu"},{"SurahNumber":20,"VerseNumber":50,"Text":"Powiedział: \"Pan nasz to Ten, który dał każdej rzeczy kształt, następnie poprowadził drogą prostą"},{"SurahNumber":20,"VerseNumber":51,"Text":"On powiedział: \"A co jest z pierwszymi pokoleniami"},{"SurahNumber":20,"VerseNumber":52,"Text":"Powiedział: \"Wiedza o nich jest u mojego Pana - w Księdze. Nie błądzi mój Pan i nie zapomina"},{"SurahNumber":20,"VerseNumber":53,"Text":"On jest Tym, który uczynił dla was ziemię kolebką i dla was wytyczył na niej drogi, i spuścił z nieba wodę. I wyprowadziliśmy dzięki niej wszelkie pary różnych roślin"},{"SurahNumber":20,"VerseNumber":54,"Text":"Jedzcie i popasajcie wasze stada! Zaprawdę, w tym są znaki dla ludzi obdarzonych rozumem"},{"SurahNumber":20,"VerseNumber":55,"Text":"Z ziemi was stworzyliśmy i sprawimy, iż do niej powrócicie i z niej was wyprowadzimy po raz drugi"},{"SurahNumber":20,"VerseNumber":56,"Text":"I pokazaliśmy Faraonowi wszystkie Nasze znaki, lecz on uznał je za kłamstwo i odrzucił"},{"SurahNumber":20,"VerseNumber":57,"Text":"Powiedział: \"Czy przyszedłeś do nas, by wyprowadzić nas z naszej ziemi swoimi czarami, o Mojżeszu"},{"SurahNumber":20,"VerseNumber":58,"Text":"My również pokażemy ci podobne czary! Naznacz więc dla nas i dla ciebie czas spotkania, którego ani my nie naruszymy, ani ty - i miejsce odpowiednie"},{"SurahNumber":20,"VerseNumber":59,"Text":"Powiedział: \"Wasze spotkanie niech nastąpi w dniu święta i niech się ludzie zgromadzą w biały dzień"},{"SurahNumber":20,"VerseNumber":60,"Text":"Wtedy odwrócił się Faraon i zebrał swoją chytrość; potem przyszedł"},{"SurahNumber":20,"VerseNumber":61,"Text":"Powiedział do nich Mojżesz: \"Biada wam! Nie wymyślajcie przeciw Bogu kłamstwa, bo On zniszczy was karą! Oszukał się ten, kto wymyślił kłamstwo"},{"SurahNumber":20,"VerseNumber":62,"Text":"I prowadzili spór między sobą w tej sprawie, i zachowali w tajemnicy tę tajną dysputę"},{"SurahNumber":20,"VerseNumber":63,"Text":"Mówili oni: \"Ci dwaj to są tylko czarownicy, którzy chcą was wyprowadzić z waszej ziemi za pomocą swoich czarów i zniszczyć waszą przykładną drogę"},{"SurahNumber":20,"VerseNumber":64,"Text":"Zbierzcie więc waszą chytrość, przybywajcie w szeregu! Szczęśliwy będzie dzisiaj ten, kto weźmie górę"},{"SurahNumber":20,"VerseNumber":65,"Text":"Powiedzieli oni: \"O Mojżeszu! Albo rzuć ty, albo my rzucimy pierwsi"},{"SurahNumber":20,"VerseNumber":66,"Text":"Powiedział: Owszem! Rzucajcie!\" I wydało się jemu, że ich sznury i laski poruszają się na skutek ich czarodziejstwa"},{"SurahNumber":20,"VerseNumber":67,"Text":"I Mojżesz poczuł w swojej duszy strach"},{"SurahNumber":20,"VerseNumber":68,"Text":"Powiedzieliśmy mu: \"Nie obawiaj się! Ty będziesz tym,. który weźmie górę"},{"SurahNumber":20,"VerseNumber":69,"Text":"Rzuć to, co masz w twojej prawicy, a ono połknie to, co oni sporządzili. To, co oni sporządzili, to tylko podstęp czarownika; a czarownik nie będzie miał szczęścia, gdziekolwiek się uda"},{"SurahNumber":20,"VerseNumber":70,"Text":"Wtedy czarownicy rzucili się, wybijając pokłony, i powiedzieli: \"Już uwierzyliśmy w Pana Aarona i Mojżesza"},{"SurahNumber":20,"VerseNumber":71,"Text":"Powiedział Faraon: \"Uwierzyliście w Niego, zanim ja wam pozwoliłem. On jest pewnie waszym mistrzem, który z nas jest mocniejszy i wytrwawszy Zaprawdę, każę wam obciąć rękę i nogę - naprzemianlegle - i rozkażę was ukrzyżować na pniach drzewa palmowego. Wtedy dowiecie się bez wątpienia, który z nas jest mocniejszy i wytrwawszy w znoszeniu kary"},{"SurahNumber":20,"VerseNumber":72,"Text":"Oni powiedzieli: \"My nie będziemy przedkładać ciebie nad te jasne dowody i nad Tego, który nas stworzył. Rozstrzygnij więc to, co masz rozstrzygnąć! Ty możesz rozstrzygać tylko o życiu na tym świecie"},{"SurahNumber":20,"VerseNumber":73,"Text":"Uwierzyliśmy w naszego Pana, aby On nam przebaczył nasze grzechy i te czary, do których nas zmusiłeś. Bóg jest lepszy i bardziej trwały"},{"SurahNumber":20,"VerseNumber":74,"Text":"Zaprawdę, tego, kto przychodzi do swego Pana jako grzesznik, czeka Gehenna! On tam ani nie umiera, ani nie żyje"},{"SurahNumber":20,"VerseNumber":75,"Text":"A ten, kto przychodzi do Niego jako wierzący i kto pełnił dobre dzieła - dla takich będą stopnie wyniosłe"},{"SurahNumber":20,"VerseNumber":76,"Text":"Ogrody Edenu, gdzie w dole płyną strumyki; oni tam będą przebywać na wieki! To jest zapłata dla tego, który się oczyścił"},{"SurahNumber":20,"VerseNumber":77,"Text":"Objawiliśmy Mojżeszowi: \"Wyrusz nocą ze swoimi sługami i wytycz dla nich w morzu drogę suchą! Nie obawiaj się pogoni i nie lękaj się"},{"SurahNumber":20,"VerseNumber":78,"Text":"I Faraon ścigał ich ze swoimi wojskami, lecz pokryła ich otchłań morza"},{"SurahNumber":20,"VerseNumber":79,"Text":"Faraon wprowadził swój lud w błąd i nie skierował go na drogę prostą"},{"SurahNumber":20,"VerseNumber":80,"Text":"O synowie Izraela! My uratowaliśmy was od waszych wrogów i naznaczyliśmy wam spotkanie na prawym stoku góry; zesłaliśmy wam mannę i przepiórki"},{"SurahNumber":20,"VerseNumber":81,"Text":"Jedźcie te dobre rzeczy, w które was zaopatrzyliśmy, i nie przebierajcie w tym miary, bo inaczej spadnie na was Mój gniew! A na kogo spadnie Mój gniew, ten już jest zgubiony"},{"SurahNumber":20,"VerseNumber":82,"Text":"Zaprawdę, Ja przebaczam temu, kto się nawraca skruszony, wierzy i czyni dobro, i idzie drogą prostą"},{"SurahNumber":20,"VerseNumber":83,"Text":"A co cię skłoniło do pospiesznego oddalenia się od twego ludu, o Mojżeszu"},{"SurahNumber":20,"VerseNumber":84,"Text":"Powiedział: \"Oni idą moimi śladami. Ja się spieszyłem do Ciebie, mój Panie, abyś był zadowolony"},{"SurahNumber":20,"VerseNumber":85,"Text":"Powiedział Bóg: \"Zaprawdę, wystawiliśmy na próbę twój lud, po twoim odejściu, i wprowadził go w błąd As-Samiri"},{"SurahNumber":20,"VerseNumber":86,"Text":"I Mojżesz powrócił do swego ludu gniewny, strapiony. Powiedział on: \"O ludu mój! Czy wasz Pan nie dał wam pięknej obietnicy? Czy zbyt długie dla was było przymierze? Czy też pragnęliście, aby spadł na was gniew waszego Pana? Naruszyliście daną mi obietnicę"},{"SurahNumber":20,"VerseNumber":87,"Text":"Oni powiedzieli: \"My wcale nie naruszyliśmy z własnej woli tobie danej obietnicy. Lecz zostaliśmy zmuszeni do dostarczenia ciężkich ładunków ozdób należących do ludu i rzuciliśmy je; i podobnie uczynił As-Samiri"},{"SurahNumber":20,"VerseNumber":88,"Text":"On utworzył dla nich cielca w prawdziwej postaci, pobekującego. Oni powiedzieli: \"To jest wasz Bóg i Bóg Mojżesza, lecz on zapomniał"},{"SurahNumber":20,"VerseNumber":89,"Text":"A czy oni nie widzieli, że ten cielec nie odpowiadał im żadnym słowem; i nie przynosił im ani żadnej szkody, ani żadnego pożytku"},{"SurahNumber":20,"VerseNumber":90,"Text":"Powiedział im już poprzednio Aaron: \"O ludu mój! Zostaliście tylko wystawieni na próbę przez tego cielca. Lecz, zaprawdę, wasz Pan jest Miłosierny! Postępujcie więc za mną i słuchajcie mojego rozkazu"},{"SurahNumber":20,"VerseNumber":91,"Text":"Oni powiedzieli: \" My nie przestaniemy go czcić dopóki nie powróci do nas Mojżesz"},{"SurahNumber":20,"VerseNumber":92,"Text":"Powiedział Mojżesz: \"O Aaronie! Co tobie przeszkodziło - kiedy widziałeś, że oni zeszli z drogi"},{"SurahNumber":20,"VerseNumber":93,"Text":"Iż nie poszedłeś ze mną? Czy zbuntowałeś się przeciw memu rozkazowi"},{"SurahNumber":20,"VerseNumber":94,"Text":"On powiedział: \" O synu mojej matki! Nie bierz mnie ani za moją brodę, ani za głowę! Obawiałem się, abyś nie powiedział: Rozdzieliłeś synów Izraela i nie strzegłeś mojego słowa"},{"SurahNumber":20,"VerseNumber":95,"Text":"Powiedział: \"A co ty masz do powiedzenia, As-Samiri"},{"SurahNumber":20,"VerseNumber":96,"Text":"Powiedział: \"Ja widziałem to, czego oni. nie widzieli. Wziąłem garść prochu ze śladów posłańca i rzuciłem. Tak podszepnęła mi moja dusza"},{"SurahNumber":20,"VerseNumber":97,"Text":"Powiedział: \"Idź sobie! I, zaprawdę, powinieneś w tym życiu mówić: \"Nie dotykajcie mnie! Tobie będzie naznaczony czas spotkania, którego nie będziesz mógł uniknąć. Popatrz na twego boga, któremu się kłaniałeś! Zaprawdę, my go spalimy, następnie rozrzucimy całkowicie jego prochy w morzu"},{"SurahNumber":20,"VerseNumber":98,"Text":"Waszym bogiem jest tylko Bóg! Nie ma boga, jak tylko On! On obejmuje wiedzą każdą rzecz"},{"SurahNumber":20,"VerseNumber":99,"Text":"W ten sposób opowiadamy ci historie, które już minęły"},{"SurahNumber":20,"VerseNumber":100,"Text":"Kto się od niego odwróci, ten, zaprawdę, poniesie ciężar w Dniu Zmartwychwstania"},{"SurahNumber":20,"VerseNumber":101,"Text":"Oni poniosą go na wieki. A jakże to zły dla nich ciężar w Dniu Zmartwychwstania"},{"SurahNumber":20,"VerseNumber":102,"Text":"W tym Dniu, kiedy zadmą w trąbę i My zbierzemy grzeszników, niebieskookich"},{"SurahNumber":20,"VerseNumber":103,"Text":"Oni będą mówić szeptem między sobą: \"Przebywaliście tylko dziesięć"},{"SurahNumber":20,"VerseNumber":104,"Text":"My wiemy lepiej, co oni będą mówić, kiedy ten, który najprzykładniej postępował, powie: \"Wy przebywaliście tylko jeden dzień"},{"SurahNumber":20,"VerseNumber":105,"Text":"Oni zapytają ciebie o góry. Więc powiedz: \"Twój Pan całkowicie zamieni je w proch"},{"SurahNumber":20,"VerseNumber":106,"Text":"On pozostawi ziemię pustą równiną"},{"SurahNumber":20,"VerseNumber":107,"Text":"I nie zobaczysz na niej ani krzywizny, ani nierówności"},{"SurahNumber":20,"VerseNumber":108,"Text":"Tego Dnia oni pójdą za nawołującym, który nie ma w sobie żadnej krzywizny; przycichną głosy wobec Miłosiernego i usłyszysz tylko szeptanie"},{"SurahNumber":20,"VerseNumber":109,"Text":"Tego Dnia nie pomoże wstawiennictwo; chyba jedynie tego, komu sprzyja Miłosierny, i jeśli to wstawiennictwo Jemu się spodoba"},{"SurahNumber":20,"VerseNumber":110,"Text":"On zna to, co przed nimi i co za nimi, a oni nie obejmują tego swoją wiedzą"},{"SurahNumber":20,"VerseNumber":111,"Text":"Twarze korzą się przed Żyjącym, Trwającym! Zawiedziony będzie ten, kto się obciążył niesprawiedliwością"},{"SurahNumber":20,"VerseNumber":112,"Text":"A kto czyni dobre dzieła i jest wierzącym, ten nie boi się niesprawiedliwości ani ucisku"},{"SurahNumber":20,"VerseNumber":113,"Text":"I tak zesłaliśmy mu Koran arabski, i wyłożyliśmy w nim groźby. Być może, oni będą bogobojni albo odnowi on w nich napomnienie"},{"SurahNumber":20,"VerseNumber":114,"Text":"Wyniosły jest Bóg - Król, Prawda! Nie spiesz się z Koranem, dopóki nie zostanie dla. ciebie zakończone jego objawienie! I powiedz: \"Panie mój! Pomnóż moją wiedzę"},{"SurahNumber":20,"VerseNumber":115,"Text":"Zawarliśmy niegdyś przymierze z Adamem, lecz on zapomniał; nie znaleźliśmy w nim stałości"},{"SurahNumber":20,"VerseNumber":116,"Text":"Kiedy powiedzieliśmy aniołom: \"Oddajcie pokłon Adamowi!\" - oni pokłonili się, z wyjątkiem Iblisa; ten odmówił"},{"SurahNumber":20,"VerseNumber":117,"Text":"Wtedy powiedzieliśmy: \"O Adamie! Zaprawdę, to jest nieprzyjaciel, dla ciebie i dla twojej żony. Niechaj on ciebie nie wyprowadzi z ogrodu, bo będziesz nieszczęśliwy"},{"SurahNumber":20,"VerseNumber":118,"Text":"Ty nie będziesz tam odczuwał głodu; nie będziesz nagi"},{"SurahNumber":20,"VerseNumber":119,"Text":"Nie będziesz tam cierpiał od żaru słońca"},{"SurahNumber":20,"VerseNumber":120,"Text":"I szatan podszepnął mu pokusę, mówiąc: \"O Adamie! czyż mam ci wskazać drzewo wieczności i królestwo nieprzemijające"},{"SurahNumber":20,"VerseNumber":121,"Text":"I zjedli obydwoje z niego, i ujrzeli swoją nagość, i zaczęli przysposabiać dla siebie liście z ogrodu. Adam zbuntował się przeciwko swemu Panu i zbłądził"},{"SurahNumber":20,"VerseNumber":122,"Text":"Potem wybrał go jego Pan, przebaczył mu i poprowadził drogą prostą"},{"SurahNumber":20,"VerseNumber":123,"Text":"Powiedział Bóg: \"Idźcie precz oboje! Jedni dla drugich jesteście wrogami! Z pewnością przyjdzie do was ode Mnie droga prosta.\" Kto będzie postępował Moją drogą prostą, ten nie zabłądzi i nie będzie nieszczęśliwy"},{"SurahNumber":20,"VerseNumber":124,"Text":"A kto odwróci się od Mojego napomnienia, ten, zaprawdę, będzie miał życie nędzne i My wskrzesimy go jako ślepego w Dniu Zmartwychwstania"},{"SurahNumber":20,"VerseNumber":125,"Text":"On będzie mówił: \"Panie mój! Dlaczego wskrzesiłeś mnie ślepym, przecież byłem dobrze widzącym"},{"SurahNumber":20,"VerseNumber":126,"Text":"On powie: \"Tak jak ty zapomniałeś Nasze znaki, kiedy one przyszły do ciebie, tak dzisiaj sam jesteś zapomniany"},{"SurahNumber":20,"VerseNumber":127,"Text":"W ten sposób My płacimy temu, kto przekroczył granice i nie uwierzył w znaki swego Pana. A kara życia ostatecznego jest z pewnością cięższa i długotrwała"},{"SurahNumber":20,"VerseNumber":128,"Text":"Czy nie naprowadziło ich na drogę prostą to, iż wytraciliśmy przed nimi wiele pokoleń, po których domostwach oni chodzą? Zaprawdę, w tym są znaki dla ludzi rozumnych"},{"SurahNumber":20,"VerseNumber":129,"Text":"I jeśliby nie słowo, które już wcześniej wyszło od twego Pana, l wyznaczony termin - to spotkałoby ich nieuniknione"},{"SurahNumber":20,"VerseNumber":130,"Text":"Znoś cierpliwie to, co oni mówią, i głoś chwałę twego Pana przed wschodem słońca i przed jego zachodem! I podczas nocy wysławiaj Go! I na krańcach dnia"},{"SurahNumber":20,"VerseNumber":131,"Text":"I nie wytężaj swoich oczu na to, co daliśmy w używanie niektórym spośród nich - kwiat życia na tym świecieÂ­ by doświadczyć ich. Zaopatrzenie twego Pana jest lepsze i dłużej trwające"},{"SurahNumber":20,"VerseNumber":132,"Text":"Nakaż swojej rodzinie modlitwę i bądź w niej wytrwały! My nie żądamy od ciebie żadnego zaopatrzenia; to My damy tobie zaopatrzenie! A ostateczny wynik przypada bogobojności"},{"SurahNumber":20,"VerseNumber":133,"Text":"Oni mówią: \"Dlaczegoż on nie przyszedł do nas ze znakiem od swego Pana?\" A czyż nie przyszedł do nich jasny dowód tego, co znajduje się na dawnych Kartach"},{"SurahNumber":20,"VerseNumber":134,"Text":"A gdybyśmy ich wytracili, dotykając ich karą przed jego przybyciem, to oni powiedzieliby: Panie nasz! Gdybyś tak przysłał do nas posłańca, to poszlibyśmy za Twoimi znakami, zanim doświadczyliśmy poniżenia i zawstydzenia"},{"SurahNumber":20,"VerseNumber":135,"Text":"Powiedz: \"Każdy oczekuje, oczekujcie więc i wy! Dowiecie się niebawem, kto jest posiadaczem drogi równej i kto idzie drogą prostą"}]}