{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":36,"VerseNumber":28,"Text":"Kandi nyuma ye ntitwigeze twoherereza abantu be ingabo ziturutse mu kirere (zo kubarimbura), ndetse nta n’ubwo byari ngombwa ko tuzohereza"},{"SurahNumber":36,"VerseNumber":29,"Text":"Ukurimburwa kwabo kwabaye (gukubitwa n’) urusaku rumwe gusa; nuko barazima (barapfa)"},{"SurahNumber":36,"VerseNumber":30,"Text":"Mbega akababaro ku bagaragu! Nta ntumwa yabageragaho ngo babure kuyinnyega"},{"SurahNumber":36,"VerseNumber":31,"Text":"Ese ntibabona ibisekuru tworetse mbere yabo uko bingana? (Ntibabona) ko mu by’ukuri batagaruka (ngo bongere kubana na bo)"},{"SurahNumber":36,"VerseNumber":32,"Text":"Kandi rwose, bose bazazanwa imbere yacu"},{"SurahNumber":36,"VerseNumber":33,"Text":"Kandi ikimenyetso kuri bo ni ubutaka bwapfuye (bwakakaye) dusubiza ubuzima, maze tukabukuramo imyaka bafungura"},{"SurahNumber":36,"VerseNumber":34,"Text":"Ndetse twanabushyizeho ubusitani bw’imitende n’imizabibu, tunavuburamo amasoko"},{"SurahNumber":36,"VerseNumber":35,"Text":"Kugira ngo bafungure ku mbuto zayo ndetse n’ibyakozwe n’amaboko yabo. Ese ntibashobora gushimira"},{"SurahNumber":36,"VerseNumber":36,"Text":"Ubutagatifu ni ubw’uwaremye ibitsina byombi (ikigabo n’ikigore); byaba mu bimera mu butaka byose, muri bo ubwabo (abantu) ndetse no mu byo batazi"},{"SurahNumber":36,"VerseNumber":37,"Text":"Kandi n’ikimenyetso kuri bo ni ijoro; turikuraho (umucyo w’) amanywa maze bakaba mu mwijima"},{"SurahNumber":36,"VerseNumber":38,"Text":"Kandi izuba rigana mu mwanya ryashyiriweho (ni ikimenyetso kuri bo). Uko ni ukugena k’Umunyacyubahiro bihebuje, Umumenyi uhebuje"},{"SurahNumber":36,"VerseNumber":39,"Text":"Ndetse n’ukwezi (ni ikimenyetso kuri bo). Twagushyiriyeho ibyiciro kunyuramo, kugeza ubwo kongeye kuba nk’ishami ry’umutende rishaje"},{"SurahNumber":36,"VerseNumber":40,"Text":"Izuba ntirishobora guhurirana n’ukwezi cyangwa ngo ijoro rize mu mwanya w’amanywa. Kandi byose byogoga mu myanya yabyo"},{"SurahNumber":36,"VerseNumber":41,"Text":"N’ikindi kimenyetso kuri bo ni uko twatwaye urubyaro rwabo mu bwato (bwa Nuhu) bwikoreye (n’ibindi)"},{"SurahNumber":36,"VerseNumber":42,"Text":"Twanabaremeye ibindi bisa na bwo bagenderaho"},{"SurahNumber":36,"VerseNumber":43,"Text":"Kandi iyo tubishatse turabarohamisha, maze ntibabone ubatabara cyangwa ngo barokorwe"},{"SurahNumber":36,"VerseNumber":44,"Text":"Uretse ku bw’impuhwe ziduturutseho, n’ibyishimo by’igihe gito"},{"SurahNumber":36,"VerseNumber":45,"Text":"N’iyo babwiwe bati “Nimugandukire ibiri imbere yanyu (ibihano byo ku isi) n’ibiri inyuma yanyu (ibihano byo ku mperuka), kugira ngo mugirirwe impuhwe (ntibumva).”"},{"SurahNumber":36,"VerseNumber":46,"Text":"Kandi nta kimenyetso na kimwe mu bimenyetso bya Nyagasani wabo cyabageragaho ngo babure kugitera umugongo"},{"SurahNumber":36,"VerseNumber":47,"Text":"N’iyo babwiwe bati “Nimutange mu byo Allah yabahaye, abahakanyi babwira abemeramana bati “Ese muragira ngo dufungurire uwo Allah yari gufungurira iyo aza kubishaka? Mwe nta handi muri hatari mu buyobe bugaragara.”"},{"SurahNumber":36,"VerseNumber":48,"Text":"Baranavuga bati “Ese iryo sezerano (izuka) rizaba ryari, niba koko muri abanyakuri?”"},{"SurahNumber":36,"VerseNumber":49,"Text":"Nta kindi bategereje usibye urusaku rumwe (rw’impanda ya mbere) ruzabakubita bahugiye mu mpaka"},{"SurahNumber":36,"VerseNumber":50,"Text":"Nuko ntibashobore kugira umurage basiga habe no gusubira mu miryango yabo"},{"SurahNumber":36,"VerseNumber":51,"Text":"Nuko impanda ivuzwe (bwa kabiri), maze bahite basohoka mu mva (zabo) bagana kwa Nyagasani wabo bihuta"},{"SurahNumber":36,"VerseNumber":52,"Text":"Bavuga bati “Mbega ishyano tubonye! Ni nde utuzuye akadukura mu buryamo bwacu?” (Bazabwirwa bati) “Ibi ni byo Nyirimpuhwe yasezeranyije, kandi intumwa zavuze ukuri.”"},{"SurahNumber":36,"VerseNumber":53,"Text":"(Izurwa ryabo) rizaterwa n’urusaku rumwe (rw’impanda), nuko ubwo bahite bazanwa imbere yacu"},{"SurahNumber":36,"VerseNumber":54,"Text":"(Babwirwe bati) “Uyu munsi nta muntu n’umwe uri bugire icyo ahuguzwa, kandi nta kindi muri buhemberwe usibye ibyo mwakoraga.”"},{"SurahNumber":36,"VerseNumber":55,"Text":"Mu by’ukuri abantu bo mu ijuru kuri uwo munsi bazaba bahugijwe n’umunezero"},{"SurahNumber":36,"VerseNumber":56,"Text":"Bo n’abagore babo bazaba bari mu gicucu, bicaye begamye mu bitanda by’imisego myiza"},{"SurahNumber":36,"VerseNumber":57,"Text":"Bazarihabwamo imbuto (z’ubwoko bwose) ndetse banabonemo ibyo bashaka byose"},{"SurahNumber":36,"VerseNumber":58,"Text":"(Bazabwirwa bati) “Salamu (mugire amahoro)!” Izaba ari imvugo iturutse kwa Nyagasani, Nyirimbabazi"},{"SurahNumber":36,"VerseNumber":59,"Text":"Inkozi z’ibibi (zizabwirwa ziti) “Uyu munsi nimwigireyo mwa nkozi z’ibibi mwe (nimwitandukanye n’abemeramana).”"},{"SurahNumber":36,"VerseNumber":60,"Text":"Ese yemwe bene Adamu! Sinabategetse ko mutagomba kugaragira Shitani kuko mu by’ukuri ari umwanzi wanyu ugaragara"},{"SurahNumber":36,"VerseNumber":61,"Text":"Kandi ko mugomba kugaragira Njye (njyenyine). Iyo ni yo nzira igororotse"},{"SurahNumber":36,"VerseNumber":62,"Text":"Rwose (Shitani) yayobeje abenshi muri mwe. Ese nta bwenge mwagiraga"},{"SurahNumber":36,"VerseNumber":63,"Text":"Uyu ni wo muriro wa Jahanamu mwajyaga musezeranywa"},{"SurahNumber":36,"VerseNumber":64,"Text":"Nimuwinjiremo uyu munsi kubera guhakana kwanyu"},{"SurahNumber":36,"VerseNumber":65,"Text":"Uyu munsi turafunga iminwa yabo maze amaboko yabo atubwire, ndetse n’amaguru yabo ahamye ibyo bakoraga"},{"SurahNumber":36,"VerseNumber":66,"Text":"Kandi n’iyo tuza kubishaka twari kubambura amaso yabo (tukabagira impumyi burundu) maze bagatanguranwa (kugana) inzira (yacu); ese ubwo bari kuyibona bate"},{"SurahNumber":36,"VerseNumber":67,"Text":"N’iyo dushaka twari kubahindura (ibindi bintu) bakaguma aho bari, ntibashobore kugenda cyangwa ngo bagaruke"},{"SurahNumber":36,"VerseNumber":68,"Text":"Kandi uwo duhaye kuramba, tumusubiza inyuma mu miremekere (agasubira ibwana). Ese nta bwenge bagira"},{"SurahNumber":36,"VerseNumber":69,"Text":"Kandi (Muhamadi) ntitwamwigishije ibisigo ndetse ntibinamukwiye; ahubwo ibyo avuga ni urwibutso bikaba na Qur’an isobanutse"},{"SurahNumber":36,"VerseNumber":70,"Text":"Kugira ngo iburire abafite imitima mizima, kandi imvugo (yo guhanwa) ibe impamo ku bahakanyi"},{"SurahNumber":36,"VerseNumber":71,"Text":"Ese (abahakanyi) ntibabona ko mu byo amaboko yacu yakoze (harimo n’uko) twabaremeye amatungo bakaba bayatunze"},{"SurahNumber":36,"VerseNumber":72,"Text":"Ndetse tukanayabacishiriza bugufi, amwe muri yo bakayagendaho andi bakayarya"},{"SurahNumber":36,"VerseNumber":73,"Text":"Banayakuramo izindi nyungu ndetse n’ibyo kunywa. Ese ntibashimira"},{"SurahNumber":36,"VerseNumber":74,"Text":"Banishyiriyeho izindi mana zitari Allah biringiye ko bazatabarwa (na zo)"},{"SurahNumber":36,"VerseNumber":75,"Text":"Ntizizashobora kubatabara, ahubwo zizazanwa ari ingabo zo kubarwanya"},{"SurahNumber":36,"VerseNumber":76,"Text":"(Yewe Muhamadi) ntugaterwe agahinda n’imvugo yabo (amagambo yabo). Mu by’ukuri twe tuzi ibyo bahisha n’ibyo bagaragaza"},{"SurahNumber":36,"VerseNumber":77,"Text":"Ese umuntu (uhakana izuka) ntabona ko twamuremye mu ntanga, maze nyuma akaba umunyempaka ugaragara"},{"SurahNumber":36,"VerseNumber":78,"Text":"Yaduhaye urugero yibagirwa ukuremwa kwe, maze aravuga ati “Ni nde wazura aya magufa kandi yarabaye ubuvungukira?”"},{"SurahNumber":36,"VerseNumber":79,"Text":"Vuga (yewe Muhamadi) uti “Azazurwa n’Uwayaremye bwa mbere, kandi ni We Mumenyi uhebuje wa buri kiremwa.”"},{"SurahNumber":36,"VerseNumber":80,"Text":"We wabashyiriyeho umuriro awuvanye mu giti kibisi hanyuma mukawucana"},{"SurahNumber":36,"VerseNumber":81,"Text":"Ese uwaremye ibirere n’isi ntiyashobora kurema abameze nka bo? Ni byo koko! Kandi ni We Muremyi, Umumenyi uhebuje"},{"SurahNumber":36,"VerseNumber":82,"Text":"Mu by’ukuri itegeko rye iyo ashaka ko ikintu kiba, arakibwira ngo “Ba, nuko kikaba!”"},{"SurahNumber":36,"VerseNumber":83,"Text":"Bityo ubutagatifu ni ubw’ufite ubwami bwa buri kintu mu kuboko kwe, kandi iwe ni ho muzasubizwa"},{"SurahNumber":37,"VerseNumber":1,"Text":"Ndahiye (abamalayika bahagaze) ku mirongo itunganye (basenga)"},{"SurahNumber":37,"VerseNumber":2,"Text":"N’abajyana ibicu (babyerekeza aho Allah ashaka)"},{"SurahNumber":37,"VerseNumber":3,"Text":"N’abasoma (amagambo ya Allah) basingiza (Nyagasani wabo)"},{"SurahNumber":37,"VerseNumber":4,"Text":"Mu by’ukuri Imana yanyu ni imwe"},{"SurahNumber":37,"VerseNumber":5,"Text":"Nyagasani w’ibirere n’isi ndetse n’ibiri hagati yabyo, akaba na Nyagasani w’uburasirazuba bwose"},{"SurahNumber":37,"VerseNumber":6,"Text":"Mu by’ukuri ikirere cyegereye isi twagitakishije inyenyeri"},{"SurahNumber":37,"VerseNumber":7,"Text":"Tunakirinda buri shitani ryose ryigometse (dukoresheje ibishashi by’umuriro)"},{"SurahNumber":37,"VerseNumber":8,"Text":"Ntashobora (amashitani) kumviriza (ibivugwa n’) abanyacyubahiro bo hejuru (abamalayika), kubera ko aterwa (ibishashi) mu mpande zose"},{"SurahNumber":37,"VerseNumber":9,"Text":"Bigamije kuyirukana. Kandi (no ku munsi w’imperuka) azahanishwa ibihano bihoraho"},{"SurahNumber":37,"VerseNumber":10,"Text":"Usibye iribashije kwiba (ibanga) bwangu nuko rigakurikizwa ibishashi by’umuriro"},{"SurahNumber":37,"VerseNumber":11,"Text":"Ngaho (yewe Muhamadi) babaze (abahakanyi b’i Maka) niba iremwa ryabo ari ryo rikomeye kurusha ibyo twaremye (ibirere n’isi ndetse n’imisozi). Mu by’ukuri twabaremye mu ibumba rimatira"},{"SurahNumber":37,"VerseNumber":12,"Text":"Ahubwo uratangazwa (no kuba bahakana izuka) naho bo banannyega (ubutumwa bwawe)"},{"SurahNumber":37,"VerseNumber":13,"Text":"N’iyo bibukijwe (amagambo ya Allah) ntibibuka"},{"SurahNumber":37,"VerseNumber":14,"Text":"N’iyo babonye igitangaza (giturutse kwa Allah) bashishikarizanya kukinnyega"},{"SurahNumber":37,"VerseNumber":15,"Text":"Maze bakavuga bati “Iki si ikindi usibye ko ari uburozi bugaragara.”"},{"SurahNumber":37,"VerseNumber":16,"Text":"“Ese nidupfa tugahinduka igitaka ndetse n’amagufa (akabora) tuzazurwa koko?”"},{"SurahNumber":37,"VerseNumber":17,"Text":"“N’abakurambere bacu (bazazurwa) se?”"},{"SurahNumber":37,"VerseNumber":18,"Text":"Vuga (yewe Muhamadi) uti “Yego! (muzazurwa), kandi muzaba musuzuguritse.”"},{"SurahNumber":37,"VerseNumber":19,"Text":"Mu by’ukuri impanda izavuzwa rimwe, maze (bazurwe) babone (ibyo basezeranyijwe)"},{"SurahNumber":37,"VerseNumber":20,"Text":"Nuko bavuge bati “Mbega ishyano tubonye! Uyu ni umunsi w’ibihembo.”"},{"SurahNumber":37,"VerseNumber":21,"Text":"Uyu ni wo munsi w’urubanza mwajyaga muhinyura"},{"SurahNumber":37,"VerseNumber":22,"Text":"(Abamalayika bazababwira) bati “Mukoranye inkozi z’ibibi n’abambari bazo ndetse n’ibyo basengaga"},{"SurahNumber":37,"VerseNumber":23,"Text":"“Bitari Allah, maze muberekeze mu nzira igana umuriro ugurumana”"},{"SurahNumber":37,"VerseNumber":24,"Text":"“Munabahagarike kuko mu by’ukuri bagomba (kubanza) kubazwa.”"},{"SurahNumber":37,"VerseNumber":25,"Text":"(Bazabazwa bati) “Byagenze bite ko mudatabarana (nk’uko mwabigenzaga ku isi)?”"},{"SurahNumber":37,"VerseNumber":26,"Text":"Ahubwo kuri uwo munsi bazaba baciye bugufi (basuzuguritse)"},{"SurahNumber":37,"VerseNumber":27,"Text":"Nuko bamwe bahindukire berekere ku bandi babazanya"},{"SurahNumber":37,"VerseNumber":28,"Text":"Bavuga bati “Mu by’ukuri ni mwe mwatugeragaho mwitwaje idini kandi mugamije kutuyobya.”"},{"SurahNumber":37,"VerseNumber":29,"Text":"Abandi babasubize bati “Ahubwo ntabwo mwari abemeramana”"},{"SurahNumber":37,"VerseNumber":30,"Text":"“Kandi nta bubasha twari tubafiteho; ahubwo mwari abantu barengera (imbibi za Allah).”"},{"SurahNumber":37,"VerseNumber":31,"Text":"“None imvugo ya Nyagasani wacu idusohoreyeho ko tugomba kumva ububabare bw’ibihano.”"},{"SurahNumber":37,"VerseNumber":32,"Text":"“Twarabayobeje kuko mu by’ukuri natwe twari twarayobye.”"},{"SurahNumber":37,"VerseNumber":33,"Text":"Kuri uwo munsi bose bazaba bafatanyije ibihano"},{"SurahNumber":37,"VerseNumber":34,"Text":"Mu by’ukuri uko ni ko tugenza inkozi z’ibibi"},{"SurahNumber":37,"VerseNumber":35,"Text":"Kuko iyo babwirwaga ko nta yindi mana ikwiye gusengwa by’ukuri uretse Allah, baribonaga"},{"SurahNumber":37,"VerseNumber":36,"Text":"Bakanavuga bati “Ese koko tureke imana zacu kubera umusizi w’umusazi?”"},{"SurahNumber":37,"VerseNumber":37,"Text":"Ahubwo (Intumwa Muhamadi) yazanye ukuri inahamya iby’intumwa zayibanjirije"},{"SurahNumber":37,"VerseNumber":38,"Text":"Mu by’ukuri mwe (ababangikanyamana) mugiye kumva ibihano bibabaza"},{"SurahNumber":37,"VerseNumber":39,"Text":"Kandi nta kindi muri buhemberwe kitari ibyo mwakoze"},{"SurahNumber":37,"VerseNumber":40,"Text":"Uretse abagaragu ba Allah b’imbonera"},{"SurahNumber":37,"VerseNumber":41,"Text":"Abo bazahabwa amafunguro azwi (mu ijuru)"},{"SurahNumber":37,"VerseNumber":42,"Text":"Imbuto; kandi bazaba bubashywe"},{"SurahNumber":37,"VerseNumber":43,"Text":"Mu busitani bwuje inema (Ijuru)"},{"SurahNumber":37,"VerseNumber":44,"Text":"Bari ku bitanda berekeranye"},{"SurahNumber":37,"VerseNumber":45,"Text":"Bazengurutswamo ibirahuri by’inzoga (zidasindisha) zavomwe mu migezi itemba"},{"SurahNumber":37,"VerseNumber":46,"Text":"Zererana, ziryoheye abazinywa"},{"SurahNumber":37,"VerseNumber":47,"Text":"Nta ngaruka zizabagiraho ndetse nta n’ubwo zizatuma bata ubwenge"},{"SurahNumber":37,"VerseNumber":48,"Text":"Kandi bazaba bafite (abagore) barinda indoro zabo, b’amaso meza manini"},{"SurahNumber":37,"VerseNumber":49,"Text":"Bameze nk’amagi yarinzwe neza"},{"SurahNumber":37,"VerseNumber":50,"Text":"Maze bamwe bahindukire barebe abandi babazanye"},{"SurahNumber":37,"VerseNumber":51,"Text":"Umwe muri bo azavuga ati “Mu by’ukuri nari mfite inshuti magara (ku isi)”"},{"SurahNumber":37,"VerseNumber":52,"Text":"Yajyaga ivuga iti “Ese wowe koko uri mu bemera (izuka)”"},{"SurahNumber":37,"VerseNumber":53,"Text":"“Ese nidupfa tugahinduka igitaka n’amagufa (akabora), tuzabazwa ibyo twakoze koko?”"},{"SurahNumber":37,"VerseNumber":54,"Text":"Avuge ati “Ese mushobora kureba (mu muriro)?”"},{"SurahNumber":37,"VerseNumber":55,"Text":"Nuko arebe amubone hagati mu muriro ugurumana"},{"SurahNumber":37,"VerseNumber":56,"Text":"Avuge ati “Ndahiye ku izina rya Allah! Wari hafi yo kunyoreka.”"},{"SurahNumber":37,"VerseNumber":57,"Text":"“Iyo bitaza kuba ku bw’inema ya Nyagasani wanjye, nanjye nari kuba mu bazanywe (mu muriro nka we).”"},{"SurahNumber":37,"VerseNumber":58,"Text":"(Abazaba bari mu ijuru bazavuga bati) “Ese ntabwo tuzongera gupfa?”"},{"SurahNumber":37,"VerseNumber":59,"Text":"“Usibye gusa urupfu rwacu rwa mbere, ndetse nta n’ubwo tuzahanwa (nyuma y’uko twinjiye mu ijuru)?”"},{"SurahNumber":37,"VerseNumber":60,"Text":"“Mu by’ukuri iyi ni intsinzi ihambaye.”"},{"SurahNumber":37,"VerseNumber":61,"Text":"Ku rugero nk’uru, ngaho abakora (ibyiza) nibakore"},{"SurahNumber":37,"VerseNumber":62,"Text":"Ese kwakirwa gutyo si ko kwiza, cyangwa (kwakirizwa) igiti cya Zaqum (kigira imbuto zirura cyane, ni byo byiza)"},{"SurahNumber":37,"VerseNumber":63,"Text":"Mu by’ukuri (icyo giti) twakigize ikigeragezo ku bahakanyi"},{"SurahNumber":37,"VerseNumber":64,"Text":"Ni igiti gishibuka mu ndiba y’umuriro ugurumana"},{"SurahNumber":37,"VerseNumber":65,"Text":"Imbuto zacyo zimeze nk’imitwe y’amashitani"},{"SurahNumber":37,"VerseNumber":66,"Text":"Mu by’ukuri bazazirya bazuzuze inda"},{"SurahNumber":37,"VerseNumber":67,"Text":"Maze barenzeho amazi avangiye yatuye"},{"SurahNumber":37,"VerseNumber":68,"Text":"Hanyuma ukugaruka kwabo kuzabe kwerekera mu muriro ugurumana"},{"SurahNumber":37,"VerseNumber":69,"Text":"Mu by’ukuri basanze abakurambere babo barayobye"},{"SurahNumber":37,"VerseNumber":70,"Text":"Nuko na bo bihutira kugera ikirenge mu cyabo"},{"SurahNumber":37,"VerseNumber":71,"Text":"Kandi rwose abenshi mu babayeho mbere yabo barayobye"},{"SurahNumber":37,"VerseNumber":72,"Text":"Kandi mu by’ukuri twaranaboherereje ababurizi"},{"SurahNumber":37,"VerseNumber":73,"Text":"Ngaho reba uko iherezo ry’ababuriwe ryagenze"},{"SurahNumber":37,"VerseNumber":74,"Text":"Uretse abagaragu ba Allah b’imbonera"},{"SurahNumber":37,"VerseNumber":75,"Text":"Kandi rwose Nuhu yaratwiyambaje kandi ni twe beza bo gusubiza (uwatwiyambaje)"},{"SurahNumber":37,"VerseNumber":76,"Text":"Nuko tumurokorana n’abantu be mu makuba ahambaye"},{"SurahNumber":37,"VerseNumber":77,"Text":"Maze dusigaza abamukomokaho"},{"SurahNumber":37,"VerseNumber":78,"Text":"Tunamuha kuzasigara avugwa neza mu bazabaho nyuma ye"},{"SurahNumber":37,"VerseNumber":79,"Text":"Amahoro nabe kuri Nuhu mu biremwa byose"},{"SurahNumber":37,"VerseNumber":80,"Text":"Mu by’ukuri uko ni ko tugororera abakoze neza"},{"SurahNumber":37,"VerseNumber":81,"Text":"Mu by’ukuri yari umwe mu bagaragu bacu b’abemeramana (twarokoye)"},{"SurahNumber":37,"VerseNumber":82,"Text":"Hanyuma turohamisha abandi (bahakanye)"},{"SurahNumber":37,"VerseNumber":83,"Text":"Mu by’ukuri no mu bamukurikije harimo Ibrahimu"},{"SurahNumber":37,"VerseNumber":84,"Text":"Ubwo yaganaga Nyagasani we n’umutima ukeye"},{"SurahNumber":37,"VerseNumber":85,"Text":"Ubwo yabwiraga se n’abantu be ati “Ibi mugaragira ni ibiki?”"},{"SurahNumber":37,"VerseNumber":86,"Text":"“Ese ibigirwamana mwihimbiye muretse Allah ni byo mushaka?”"},{"SurahNumber":37,"VerseNumber":87,"Text":"“Ese mutekereza iki kuri Nyagasani w’ibiremwa byose?”"},{"SurahNumber":37,"VerseNumber":88,"Text":"Nuko (Ibrahimu) yitegereza inyenyeri"},{"SurahNumber":37,"VerseNumber":89,"Text":"Maze aravuga ati “Mu by’ukuri njye ndarwaye”"},{"SurahNumber":37,"VerseNumber":90,"Text":"Nuko barahindukira barigendera"},{"SurahNumber":37,"VerseNumber":91,"Text":"Maze yinyabya (mu ibanga) ku bigirwamana byabo, nuko aravuga ati “Ese ntimurya (aya mafunguro mwateguriwe)?”"},{"SurahNumber":37,"VerseNumber":92,"Text":"“Bite byanyu ko mutavuga?”"},{"SurahNumber":37,"VerseNumber":93,"Text":"Maze arabyadukira (mu ibanga) abijanjaguza ukuboko kwe kw’iburyo"},{"SurahNumber":37,"VerseNumber":94,"Text":"Nuko (ba babangikanyamana) bagaruka bamugana bihuta"},{"SurahNumber":37,"VerseNumber":95,"Text":"Arababwira ati “Ese mugaragira ibyo mwihangiye”"},{"SurahNumber":37,"VerseNumber":96,"Text":"“Kandi Allah yarabaremye, mwe n’ibyo mukora?”"},{"SurahNumber":37,"VerseNumber":97,"Text":"Baravuga bati “Nimumwubakire itanura maze mumujugunye mu muriro ugurumana.”"},{"SurahNumber":37,"VerseNumber":98,"Text":"Bamucuriye umugambi mubisha, nuko turabasuzuguza"},{"SurahNumber":37,"VerseNumber":99,"Text":"Nuko (amaze kurokoka umuriro) aravuga ati “Mu by’ukuri ngannye kwa Nyagasani wanjye, azanyobora.”"},{"SurahNumber":37,"VerseNumber":100,"Text":"“Nyagasani wanjye! Mpa (umwana) uzaba umwe mu ntungane.”"},{"SurahNumber":37,"VerseNumber":101,"Text":"Nuko tumuha inkuru nziza yo kuzabyara umuhungu witonda (ari we Isimayili)"},{"SurahNumber":37,"VerseNumber":102,"Text":"Maze (umuhungu we) amaze kugera mu kigero cyo kugendana na we, (ise) aravuga ati “Mwana wanjye! Mu by’ukuri narose nkubaga (ngutangaho igitambo kwa Allah), mbwira uko ubibona. Aravuga ati “Dawe! Kora icyo wategetswe, Allah nabishaka uzansanga mu bihangana.”"},{"SurahNumber":37,"VerseNumber":103,"Text":"Nuko bombi bamaze kumvira (itegeko rya Allah), (Ibrahimu) amuryamisha hasi yubitse umutwe (kugira ngo amubage)"},{"SurahNumber":37,"VerseNumber":104,"Text":"Maze turamuhamagara tuti “Yewe Ibrahimu"},{"SurahNumber":37,"VerseNumber":105,"Text":"Rwose wakabije inzozi. Mu by’ukuri uko ni ko duhemba abakora neza.”"},{"SurahNumber":37,"VerseNumber":106,"Text":"Mu by’ukuri iki ni cyo kigeragezo kigaragara"},{"SurahNumber":37,"VerseNumber":107,"Text":"Nuko tumucunguza igitambo gihambaye (intama)"},{"SurahNumber":37,"VerseNumber":108,"Text":"Tunamuha kuzasigara avugwa neza mubazabaho nyuma ye"},{"SurahNumber":37,"VerseNumber":109,"Text":"Amahoro nabe kuri Ibrahimu"},{"SurahNumber":37,"VerseNumber":110,"Text":"Uko ni ko tugororera abakoze neza"},{"SurahNumber":37,"VerseNumber":111,"Text":"Mu by’ukuri (Ibrahimu) yari umwe mu bagaragu bacu b’abemeramana"},{"SurahNumber":37,"VerseNumber":112,"Text":"Kandi twamuhaye inkuru nziza (yo kuzabyara) Isihaka, akaba umuhanuzi (ndetse akaba n’umwe) mu ntungane"},{"SurahNumber":37,"VerseNumber":113,"Text":"Nuko we na Isihaka tubaha imigisha. No mu rubyaro rwabo harimo abakora ibyiza ndetse n’abihemukira ku buryo bugaragara"},{"SurahNumber":37,"VerseNumber":114,"Text":"Kandi rwose Musa na Haruna twabahaye ingabire (y’ubutumwa)"},{"SurahNumber":37,"VerseNumber":115,"Text":"Maze bombi n’abantu babo tubakiza amakuba ahambaye (yo kurohama)"},{"SurahNumber":37,"VerseNumber":116,"Text":"Turanabatabara nuko baba ari bo batsinda"},{"SurahNumber":37,"VerseNumber":117,"Text":"Nuko tubaha igitabo (Tawurati) gisobanutse"},{"SurahNumber":37,"VerseNumber":118,"Text":"Tunabayobora inzira igororotse"},{"SurahNumber":37,"VerseNumber":119,"Text":"Kandi twanabahaye kuzasigara bavugwa neza mu bazabaho nyuma yabo"},{"SurahNumber":37,"VerseNumber":120,"Text":"Amahoro nabe kuri Musa na Haruna"},{"SurahNumber":37,"VerseNumber":121,"Text":"Mu by’ukuri uko ni ko tugororera abakoze neza"},{"SurahNumber":37,"VerseNumber":122,"Text":"Rwose bombi bari mu bagaragu bacu b’abemeramana"},{"SurahNumber":37,"VerseNumber":123,"Text":"Kandi mu by’ukuri Iliyasi yari umwe mu ntumwa"},{"SurahNumber":37,"VerseNumber":124,"Text":"Ubwo yabwiraga abantu be ati “Ese ntimugandukira Allah"},{"SurahNumber":37,"VerseNumber":125,"Text":"Ese musaba Ba’ala (ikigirwamana) muretse Umuremyi usumba abandi"},{"SurahNumber":37,"VerseNumber":126,"Text":"Allah, Nyagasani wanyu akaba na Nyagasani w’abakurambere banyu?”"},{"SurahNumber":37,"VerseNumber":127,"Text":"Nuko (Iliyasi) baramuhinyura. Mu by’ukuri bazazanwa (kugira ngo bahanwe)"},{"SurahNumber":37,"VerseNumber":128,"Text":"Uretse abagaragu ba Allah b’imbonera"},{"SurahNumber":37,"VerseNumber":129,"Text":"Twanamuhaye kuzasigara avugwa neza mu bazabaho nyuma ye"},{"SurahNumber":37,"VerseNumber":130,"Text":"Amahoro nabe kuri Iliyasi n’abamukurikiye"},{"SurahNumber":37,"VerseNumber":131,"Text":"Mu by’ukuri uko ni ko tugororera abakoze neza"},{"SurahNumber":37,"VerseNumber":132,"Text":"Mu by’ukuri (Iliyasi) yari mu bagaragu bacu b’abemeramana"},{"SurahNumber":37,"VerseNumber":133,"Text":"Kandi rwose Lutwi yari umwe mu ntumwa"},{"SurahNumber":37,"VerseNumber":134,"Text":"Ubwo twamurokoraga n’ab’iwe bose"},{"SurahNumber":37,"VerseNumber":135,"Text":"Usibye gusa umukecuru (umugore we) wabaye mu basigaye (mu bihano)"},{"SurahNumber":37,"VerseNumber":136,"Text":"Hanyuma abandi (bo mu mudugudu wa Sodoma) turabarimbura"},{"SurahNumber":37,"VerseNumber":137,"Text":"Kandi rwose mubanyuraho (ku matongo yabo) mu gitondo"},{"SurahNumber":37,"VerseNumber":138,"Text":"Ndetse na nijoro. Ese ntimutekereza"},{"SurahNumber":37,"VerseNumber":139,"Text":"Kandi mu by’ukuri Yunusu yari umwe mu ntumwa"},{"SurahNumber":37,"VerseNumber":140,"Text":"(Wibuke) ubwo yahungiraga (nta ruhushya rwa Allah) mu bwato bwuzuye (abantu n’ibintu)"},{"SurahNumber":37,"VerseNumber":141,"Text":"Maze (akemera) kuba umwe mu batombora (kugira ngo bamenye urohwa mu nyanja), nuko aratsindwa (aba ari we uyirohwamo)"},{"SurahNumber":37,"VerseNumber":142,"Text":"Nuko ifi iramumira agayitse (kuko yari yakoze igikorwa cyo gusiga abantu be atabiherewe uburenganzira na Allah)"},{"SurahNumber":37,"VerseNumber":143,"Text":"Iyo aza kuba atari mu basingiza Allah"},{"SurahNumber":37,"VerseNumber":144,"Text":"Yari kuguma mu nda yayo kugeza ku munsi (abantu) bazazurirwaho"},{"SurahNumber":37,"VerseNumber":145,"Text":"Nuko tumujugunya ku butaka bw’agasi ameze nk’umurwayi"},{"SurahNumber":37,"VerseNumber":146,"Text":"Maze aho yari ari tuhameza uruyuzi rwera ibihaza (kugira ngo rumugirire akamaro)"},{"SurahNumber":37,"VerseNumber":147,"Text":"Nuko tumwohereza ku bantu ibihumbi ijana cyangwa banarenga"},{"SurahNumber":37,"VerseNumber":148,"Text":"Maze baremera, nuko tubaha umunezero w’igihe gito"},{"SurahNumber":37,"VerseNumber":149,"Text":"Ngaho (yewe Muhamadi) babaze uti “Ese Nyagasani wawe afite abakobwa gusa, hanyuma bo bakagira abahungu"},{"SurahNumber":37,"VerseNumber":150,"Text":"Cyangwa twaremye abamalayika b’abakobwa babireba (ikaba ari yo mpamvu bavuga ko abamalayika ari igitsina gore)"},{"SurahNumber":37,"VerseNumber":151,"Text":"Mu by’ukuri no mu binyoma byabo (ababangikanyamana b’i Maka) baravuga (bati)"},{"SurahNumber":37,"VerseNumber":152,"Text":"“Allah yarabyaye (bavugaga ko abamalayika ari abakobwa ba Allah)” Nyamara rwose ni abanyabinyoma"},{"SurahNumber":37,"VerseNumber":153,"Text":"None se (ni ukubera iki) yaba yaratonesheje abakobwa akabarutisha abahungu"},{"SurahNumber":37,"VerseNumber":154,"Text":"Ese mwabaye mute? Amahitamo yanyu ashingira kuki"},{"SurahNumber":37,"VerseNumber":155,"Text":"Ese ntimutekereza"},{"SurahNumber":37,"VerseNumber":156,"Text":"Cyangwa mufite ibimenyetso bigaragara"},{"SurahNumber":37,"VerseNumber":157,"Text":"Ngaho nimuzane igitabo cyanyu, niba muri abanyakuri"},{"SurahNumber":37,"VerseNumber":158,"Text":"Kandi banashyize isano hagati Ye (Allah) n’amajini, nyamara amajini yo azi neza ko azazanwa (imbere ya Allah kugira ngo acirwe urubanza)"},{"SurahNumber":37,"VerseNumber":159,"Text":"Ubutagatifu ni ubwa Allah, nta ho ahuriye n’ibyo bamwitirira"},{"SurahNumber":37,"VerseNumber":160,"Text":"Uretse abagaragu ba Allah b’imbonera (ni bo batajya bagira ibyo bamwitirira)"},{"SurahNumber":37,"VerseNumber":161,"Text":"Bityo, mu by’ukuri mwe (ababangikanyamana) ndetse n’ibyo mugaragira bitari Allah"},{"SurahNumber":37,"VerseNumber":162,"Text":"Nta n’umwe (mu bemeramana) mushobora kuyobya"},{"SurahNumber":37,"VerseNumber":163,"Text":"Uretse abazajya mu muriro ugurumana"},{"SurahNumber":37,"VerseNumber":164,"Text":"Kandi nta n’umwe muri twe (abamalayika) udafite umwanya uzwi (mu ijuru)"},{"SurahNumber":37,"VerseNumber":165,"Text":"Mu by’ukuri twe (abamalayika) dutonda imirongo (dusali nk’uko Abayisilamu babigenza)"},{"SurahNumber":37,"VerseNumber":166,"Text":"Kandi mu by’ukuri ni twe dusingiza (Allah)"},{"SurahNumber":37,"VerseNumber":167,"Text":"Kandi mu by’ukuri (ababangikanyamana b’i Maka) bajyaga bavuga bati"},{"SurahNumber":37,"VerseNumber":168,"Text":"“Iyo tuza kugira urwibutso tuvanye ku bo hambere (mbere y’uko intumwa Muhamadi ihabwa ubutumwa)"},{"SurahNumber":37,"VerseNumber":169,"Text":"Mu by’ukuri twari kuba abagaragu ba Allah b’imbonera.”"},{"SurahNumber":37,"VerseNumber":170,"Text":"Nyamara (nyuma y’uko Qur’an ibagezeho) barayihakanye kandi vuba aha bazaba bamenya (ukuri)"},{"SurahNumber":37,"VerseNumber":171,"Text":"Kandi rwose, isezerano ryacu ku bagaragu bacu b’Intumwa, ryaje mbere"},{"SurahNumber":37,"VerseNumber":172,"Text":"Ko mu by’ukuri ari bo bazatabarwa"},{"SurahNumber":37,"VerseNumber":173,"Text":"Ndetse ko mu by’ukuri ingabo zacu ari zo zizatsinda"},{"SurahNumber":37,"VerseNumber":174,"Text":"Bityo rero (yewe Muhamadi), birengagize igihe runaka"},{"SurahNumber":37,"VerseNumber":175,"Text":"Maze ubahozeho ijisho, kuko bidatinze bazabona (ibihano)"},{"SurahNumber":37,"VerseNumber":176,"Text":"Ese ibihano byacu ni byo bashaka kwihutisha"},{"SurahNumber":37,"VerseNumber":177,"Text":"Nyamara ubwo bizabamanukiraho, kizaba ari igitondo kibi ku baburiwe"},{"SurahNumber":37,"VerseNumber":178,"Text":"Bityo rero (yewe Muhamadi), birengagize igihe runaka"},{"SurahNumber":37,"VerseNumber":179,"Text":"Unabahozeho ijisho, kuko bidatinze bazabona (ibihano)"},{"SurahNumber":37,"VerseNumber":180,"Text":"Ubutagatifu ni ubwa Nyagasani wawe, Nyagasani Nyiricyubahiro! Nta ho ahuriye n’ibyo bamwitirira"},{"SurahNumber":37,"VerseNumber":181,"Text":"Kandi amahoro nabe ku Ntumwa (zose za Allah)"},{"SurahNumber":37,"VerseNumber":182,"Text":"Kandi ishimwe n’ikuzo byuzuye ni ibya Allah, Nyagasani w’ibiremwa byose"},{"SurahNumber":38,"VerseNumber":1,"Text":"Swad! Ndahiye iyi Qur’an yuje urwibutso"},{"SurahNumber":38,"VerseNumber":2,"Text":"Nyamara abahakanye bari mu bwibone n’ubwigomeke"},{"SurahNumber":38,"VerseNumber":3,"Text":"Ese ni ibisekuru bingahe tworetse mbere yabo, bigatakamba by’impitagihe"},{"SurahNumber":38,"VerseNumber":4,"Text":"(Abarabu b’ababangikanyamana) batangajwe no kugerwaho n’umuburizi (Muhamadi) ubakomokamo. Nuko abahakanyi baravuga bati “Uyu ni umurozi w’umubeshyi.”"},{"SurahNumber":38,"VerseNumber":5,"Text":"“(Arafata) imana (zacu) zose akazigira Imana imwe? Mu by’ukuri, iki ni ikintu gitangaje!”"},{"SurahNumber":38,"VerseNumber":6,"Text":"Maze ibikomerezwa muri bo bigenda bivuga biti “Nimugende mutsimbarare ku mana zanyu. Mu by’ukuri iki ni ikintu gikenewe.”"},{"SurahNumber":38,"VerseNumber":7,"Text":"Ibi ntitwigeze tubyumva mu myizerere yo hambere. Ibi nta kindi biri cyo usibye kuba ari ibihimbano"},{"SurahNumber":38,"VerseNumber":8,"Text":"Ese ni we wenyine muri twe waba waramanuriwe urwibutso? Ahubwo barashidikanya ku rwibutso rwanjye (Qur’an), kuko batarumva ku bihano byanjye"},{"SurahNumber":38,"VerseNumber":9,"Text":"Ese baba bafite ibigega by’impuhwe za Nyagasani wawe, Umunyacyubahiro bihebuje, Ugaba bihebuje"},{"SurahNumber":38,"VerseNumber":10,"Text":"Cyangwa baba bafite ubwami bw’ibirere n’isi ndetse n’ibiri hagati yabyo? Niba ari uko bimeze, ngaho nibazamuke mu kirere bakoresheje uburyo ubwo ari bwo bwose (maze bakumire ubutumwa)"},{"SurahNumber":38,"VerseNumber":11,"Text":"Zimwe mu ngabo z’udutsiko zizakubitirwa inshuro aha ngaha (nk’uko iz’udutsiko ari ko byazigendekeye mbere)"},{"SurahNumber":38,"VerseNumber":12,"Text":"Mbere yabo, abantu ba Nuhu, aba Adi ndetse na Farawo wari ufite inyubako zisongoye (piramide) barahinyuye"},{"SurahNumber":38,"VerseNumber":13,"Text":"N’aba Thamudu, abantu ba Lutwi ndetse n’aba Ayikat (b’i Madiyani), bose bari udutsiko"},{"SurahNumber":38,"VerseNumber":14,"Text":"Nta na kamwe muri two katahinyuye intumwa, nuko ibihano byanjye biba impamo"},{"SurahNumber":38,"VerseNumber":15,"Text":"Aba nta kindi bategereje kitari urusaku rumwe rudasubira"},{"SurahNumber":38,"VerseNumber":16,"Text":"Kandi baravuze bati “Nyagasani wacu! Twihutishirize umugabane wacu (ibihano) mbere y’uko umunsi w’ibarura ugera.”"},{"SurahNumber":38,"VerseNumber":17,"Text":"Ihanganire ibyo bavuga (yewe Muhamadi), kandi wibuke umugaragu wacu Dawudi wari umunyembaraga (mu guhangana n’umwanzi). Mu by’ukuri yicuzaga kuri Allah cyane"},{"SurahNumber":38,"VerseNumber":18,"Text":"Mu by’ukuri twashoboje imisozi gufatanya na we (Dawudi) kudusingiza buri uko bwije n’uko bucyeye"},{"SurahNumber":38,"VerseNumber":19,"Text":"Ndetse n’inyoni zikusanyirijwe hamwe, zaramwumviye (zifatanya na we mu kudusingiza)"},{"SurahNumber":38,"VerseNumber":20,"Text":"Maze dukomeza ubwami bwe, tunamuha ubushishozi no guca imanza neza"},{"SurahNumber":38,"VerseNumber":21,"Text":"Ese (yewe Muhamadi) inkuru y’abari bashyamiranye yaba yarakugezeho, ubwo buriraga bagasanga (Dawudi) aho yasengeraga (Mih’rab)"},{"SurahNumber":38,"VerseNumber":22,"Text":"Ubwo binjiraga kwa Dawudi maze akabikanga, bakavuga bati “Wigira ubwoba! Twembi twashyamiranye; umwe muri twe yahuguje undi. Bityo dukiranure mu kuri kandi ntubogame, ndetse unatuyobore inzira igororotse.”"},{"SurahNumber":38,"VerseNumber":23,"Text":"Mu by’ukuri uyu muvandimwe wanjye afite intama mirongo cyenda n’icyenda, mu gihe njye mfite intama imwe (gusa), ariko yavuze ati “Na yo yindagize!” (Nyamara njye simbishaka), none yandushije ijwi"},{"SurahNumber":38,"VerseNumber":24,"Text":"(Dawudi atabanje kumva undi) aravuga ati “Rwose yaguhuguje kuba yagusabye intama yawe ngo ayongere mu ze. Kandi mu by’ukuri abenshi mu bafatanyije imitungo barahuguzanya, uretse ba bandi bemeye bakanakora ibikorwa byiza; kandi ni bo bake.” Nuko Dawudi amenya ko twamugerageje asaba imbabazi Nyagasani we, yitura hasi yubamye, anicuza (kuri Allah)"},{"SurahNumber":38,"VerseNumber":25,"Text":"Nuko ibyo turabimubabarira. Kandi mu by’ukuri ari hafi yacu ndetse azagira igarukiro ryiza (Ijuru)"},{"SurahNumber":38,"VerseNumber":26,"Text":"Yewe Dawudi! Mu by’ukuri twakugize umusigire ku isi, bityo jya ukiranura abantu mu kuri kandi ntuzagendere ku marangamutima, kugira ngo atazavaho akuyobya inzira ya Allah. Mu by’ukuri abazayoba inzira ya Allah bazahanishwa ibihano bikaze, kubera kwibagirwa umunsi w’ibarura"},{"SurahNumber":38,"VerseNumber":27,"Text":"Ntitwanaremye ikirere n’isi ndetse n’ibiri hagati yabyo nta mpamvu. Uko ni ko abahakanye bibwira. Bityo, ibihano bikaze by’umuriro bizaba ku bahakanyi"},{"SurahNumber":38,"VerseNumber":28,"Text":"Ese abemeye bakanakora ibikorwa byiza twabafata kimwe n’abangizi ku isi? Cyangwa se twafata kimwe abagandukira Allah n’inkozi z’ibibi"},{"SurahNumber":38,"VerseNumber":29,"Text":"Iki ni igitabo cyuje imigisha twaguhishuriye (yewe Muhamadi), kugira ngo (abantu) batekereze ku mirongo yacyo ndetse no kugira ngo abanyabwenge bibuke"},{"SurahNumber":38,"VerseNumber":30,"Text":"Kandi Dawudi twamuhaye Sulayimani nk’impano. Yari umugaragu mwiza. Mu by’ukuri yicuzaga kuri Allah cyane"},{"SurahNumber":38,"VerseNumber":31,"Text":"(Ibuka) ubwo nimugoroba yamurikirwaga amafarasi y’ubwoko bwiza kandi yiruka cyane"},{"SurahNumber":38,"VerseNumber":32,"Text":"Nuko akavuga ati “Nakunze imitungo y’isi kugeza ubwo nibagirwa Nyagasani wanjye, izuba ririnda rirenga!”"},{"SurahNumber":38,"VerseNumber":33,"Text":"“Ngaho nimuzingarurire!” Maze atangira kuzagaza ku maguru no ku majosi"},{"SurahNumber":38,"VerseNumber":34,"Text":"Kandi rwose twagerageje Sulayimani tujugunya ikibiri ku ntebe ye y’ubwami, (bimutera gusa nk’utakaje ubwami bwe, abona ko yageragejwe) nyuma yicuza ku Mana"},{"SurahNumber":38,"VerseNumber":35,"Text":"Aravuga ati “Nyagasani wanjye! Mbabarira, unangabire ubwami butazigera buhabwa n’umwe nyuma yanjye. Mu by’ukuri ni wowe ugaba bihebuje.”"},{"SurahNumber":38,"VerseNumber":36,"Text":"Nuko dutegeka umuyaga kumwumvira, ugahuha ku itegeko rye buke buke (akawerekeza) aho ashaka (kujya hose)"},{"SurahNumber":38,"VerseNumber":37,"Text":"Ndetse n’amajini y’amoko yose; ayubaka n’ayibira mu mazi (twayategetse kumwumvira)"},{"SurahNumber":38,"VerseNumber":38,"Text":"Naho andi (yamwigomekagaho yayahambiraga) ku minyururu"},{"SurahNumber":38,"VerseNumber":39,"Text":"(Allah abwira Sulayimani ati) “Ibi ni impano yacu; bityo ha (uwo ushatse) cyangwa wime (uwo ushatse), nta cyo uzabazwa"},{"SurahNumber":38,"VerseNumber":40,"Text":"Kandi mu by’ukuri yari hafi yacu ndetse azagira igarukiro ryiza (Ijuru)"},{"SurahNumber":38,"VerseNumber":41,"Text":"Unibuke ubwo umugaragu wacu Ayubu yatakambiraga Nyagasani we agira ati “Mu by’ukuri Shitani yanteje ibyago n’ububabare.”"},{"SurahNumber":38,"VerseNumber":42,"Text":"(Allah aramubwira ati) “Kubita ikirenge cyawe hasi; ayo mazi akonje (avuyemo) ni ayo kwiyuhagira no kunywa.”"},{"SurahNumber":38,"VerseNumber":43,"Text":"Nuko ku bw’impuhwe ziduturutseho, tumugarurira umuryango we uri kumwe n’abandi nka wo, kugira ngo bibe urwibutso ku banyabwenge"},{"SurahNumber":38,"VerseNumber":44,"Text":"Unafate umuba w’udushari mu kuboko kwawe maze uwukubitishe (umugore wawe), kugira ngo udatatira indahiro. Mu by’ukuri twasanze (Ayubu) ari umuntu wihangana. Mbega ukuntu yari umugaragu mwiza! Kandi rwose yicuzaga kenshi (kuri Allah)"},{"SurahNumber":38,"VerseNumber":45,"Text":"Kandi wibuke (yewe Muhamadi) abagaragu bacu; Ibrahimu, Isihaka na Yakubu; bari abanyamurava (mu kutugaragira) bakanagira ubushishozi (mu idini)"},{"SurahNumber":38,"VerseNumber":46,"Text":"Mu by’ukuri twarabatoranyije tubaha umwihariko wo kwibuka imperuka"},{"SurahNumber":38,"VerseNumber":47,"Text":"Kandi rwose imbere yacu bari mu ntoranywa, mu beza kurusha abandi"},{"SurahNumber":38,"VerseNumber":48,"Text":"Unibuke Isimayili, Aliyasa na Dhul’kifli; bose bari mu beza kurusha abandi"},{"SurahNumber":38,"VerseNumber":49,"Text":"Iyi (Qur’an) ni urwibutso. Kandi mu by’ukuri abagandukira (Allah) bazagira igarukiro ryiza"},{"SurahNumber":38,"VerseNumber":50,"Text":"Ijuru rihoraho, bazafungurirwa imiryango yaryo"},{"SurahNumber":38,"VerseNumber":51,"Text":"Aho bazaba begamye, batumiza imbuto nyinshi n’ibinyobwa"},{"SurahNumber":38,"VerseNumber":52,"Text":"Bazaba bari kumwe n’abagore barangamiye abagabo babo (gusa) kandi b’urungano"},{"SurahNumber":38,"VerseNumber":53,"Text":"Ibyo ni byo (bihembo) mwasezeranyijwe ku munsi w’ibarura"},{"SurahNumber":38,"VerseNumber":54,"Text":"Mu by’ukuri ibyo ni amafunguro yacu adateze kuzashira"},{"SurahNumber":38,"VerseNumber":55,"Text":"Ibyo (ni byo bizagororerwa abemeramana). Naho abanyabyaha bazagira igarukiro ribi"},{"SurahNumber":38,"VerseNumber":56,"Text":"Jahanamu bazahiramo. Mbega ubuturo bubi"},{"SurahNumber":38,"VerseNumber":57,"Text":"Ibyo (ni byo bihano bazahanishwa). Bityo, nibabyumve; ni amazi yatuye n’amashyira"},{"SurahNumber":38,"VerseNumber":58,"Text":"N’ibindi (bihano) bimeze nka byo by’ingeri nyinshi"},{"SurahNumber":38,"VerseNumber":59,"Text":"(Abayobeje abandi bazabwirwa bati) “Aka ni agatsiko kiroshye mu gihe kimwe namwe (mu muriro)”, (bavuge bati) “Nta heza bashyikiye kuko mu by’ukuri, bagiye guhira mu muriro.”"},{"SurahNumber":38,"VerseNumber":60,"Text":"(Abayobejwe) bazavuga bati “Ahubwo ni mwe mutashyikiye aheza kuko ari mwe mwawudukururiye (umuriro); kandi ni cyo cyicaro kibi.”"},{"SurahNumber":38,"VerseNumber":61,"Text":"Bazavuga bati “Nyagasani wacu! Uwadukururiye ibi mwongerere ibihano byo mu muriro byikubye kabiri.”"},{"SurahNumber":38,"VerseNumber":62,"Text":"Bazanavuga bati “Byatugendekeye bite ko tutabona bamwe mu bantu twabaraga mu nkozi z’ibibi?”"},{"SurahNumber":38,"VerseNumber":63,"Text":"Ese twabibeshyagaho (ku isi) tubannyega (naho ari abantu b’intungane, cyangwa bari kumwe natwe mu muriro) amaso yacu akaba atababona"},{"SurahNumber":38,"VerseNumber":64,"Text":"Mu by’ukuri, uko ni ko gusubiranamo kw’abantu bo mu muriro"},{"SurahNumber":38,"VerseNumber":65,"Text":"Vuga (yewe Muhamadi) uti “Njye nta kindi ndi cyo usibye kuba ndi umuburizi, kandi nta yindi mana ikwiye gusengwa by’ukuri itari Allah; Umwe rukumbi, Umunyembaraga w’ikirenga"},{"SurahNumber":38,"VerseNumber":66,"Text":"Nyagasani w’ibirere n’isi ndetse n’ibiri hagati yabyo, Umunyacyubahiro bihebuje,Umunyembabazi uhebuje.”"},{"SurahNumber":38,"VerseNumber":67,"Text":"Vuga (yewe Muhamadi) uti “Iyi (Qur’an) ni inkuru ihambaye"},{"SurahNumber":38,"VerseNumber":68,"Text":"Ariko mwayiteye umugongo"},{"SurahNumber":38,"VerseNumber":69,"Text":"Nta bumenyi nari mfite ku bamalayika bo mu ijuru ubwo bajyaga impaka (ku iremwa rya Adamu)"},{"SurahNumber":38,"VerseNumber":70,"Text":"Usibye ko nabihishuriwe kuko ndi umuburizi ugaragara.”"},{"SurahNumber":38,"VerseNumber":71,"Text":"(Ibuka) ubwo Nyagasani wawe yabwiraga abamalayika ati “Mu by’ukuri ngiye kurema umuntu mu ibumba.”"},{"SurahNumber":38,"VerseNumber":72,"Text":"Nimara kumutunganya nkanamuhuhamo roho inturutseho, mumwikubite imbere mwubamye"},{"SurahNumber":38,"VerseNumber":73,"Text":"Nuko abamalayika bose barubama"},{"SurahNumber":38,"VerseNumber":74,"Text":"Usibye Ibilisi (Shitani) wagize ubwibone maze akaba mu bahakanye"},{"SurahNumber":38,"VerseNumber":75,"Text":"(Nuko Allah akavuga ati) “Yewe Ibilisi! Ni iki cyakubujije kubamira uwo naremye n’amaboko yanjye yombi? Ese wagize ubwibone cyangwa wiyumva nk’uri mu bo mu nzego zo hejuru?”"},{"SurahNumber":38,"VerseNumber":76,"Text":"(Ibilisi) iravuga iti “Njye ndi mwiza kumurusha kuko wandemye mu muriro, we ukamurema mu ibumba.”"},{"SurahNumber":38,"VerseNumber":77,"Text":"(Allah) aravuga ati “Ngaho sohoka aha ( mu ijuru), kuko ubaye ikivume.”"},{"SurahNumber":38,"VerseNumber":78,"Text":"Kandi rwose umuvumo wanjye uzagukurikirana kuzageza ku munsi w’ibihembo"},{"SurahNumber":38,"VerseNumber":79,"Text":"(Ibilisi) iravuga iti “Nyagasani wanjye! Mpa kuramba kuzageza ku munsi (abapfuye) bazazurirwaho.”"},{"SurahNumber":38,"VerseNumber":80,"Text":"(Allah) aravuga ati “Mu by’ukuri ubaye mu bazaramba"},{"SurahNumber":38,"VerseNumber":81,"Text":"Kugeza ku munsi w’igihe kizwi.”"},{"SurahNumber":38,"VerseNumber":82,"Text":"(Ibilisi) iravuga iti “Ndahiye ku bw’icyubahiro cyawe, ko rwose nzabayobya bose"},{"SurahNumber":38,"VerseNumber":83,"Text":"“Uretse abagaragu bawe b’indobanure muri bo.”"},{"SurahNumber":38,"VerseNumber":84,"Text":"(Allah) avuga arahira ati “Ni ukuri, kandi ibyo mvuga ni ukuri"},{"SurahNumber":38,"VerseNumber":85,"Text":"Ko wowe na bamwe mu bazagukurikira nzabuzurisha umuriro wa Jahanamu.”"},{"SurahNumber":38,"VerseNumber":86,"Text":"Vuga (yewe Muhamadi) uti “Ntabwo (kubagezaho ubutumwa) mbibasabira igihembo na kimwe, ndetse nta n’ubwo ndi mu bishushanya (bigira intumwa batari zo, banakora ibyo batategetswe).”"},{"SurahNumber":38,"VerseNumber":87,"Text":"“Iyi (Qur’an) nta kindi iri cyo usibye kuba ari urwibutso ku biremwa byose.”"},{"SurahNumber":38,"VerseNumber":88,"Text":"“Kandi rwose muzamenya inkuru yayo bidatinze”"},{"SurahNumber":39,"VerseNumber":1,"Text":"Ihishurwa ry’igitabo (Qur’an) rituruka kwa Allah, Umunyacyubahiro uhebuje, Nyirubugenge buhambaye"},{"SurahNumber":39,"VerseNumber":2,"Text":"Mu by’ukuri (yewe Muhamadi) twaguhishuriye igitabo mu kuri. Bityo, jya ugaragira Allah umuharire kugaragirwa"},{"SurahNumber":39,"VerseNumber":3,"Text":"Mumenye ko Allah ari We nyir’idini ritunganye. Naho ba bandi bishyiriyeho ibigirwamana mu cyimbo cye, (baravuga bati) “Nta yindi mpamvu ituma tubisenga itari ukugira ngo bitwegereze Allah.” Mu by’ukuri Allah azabakiranura ku byo batavugagaho rumwe. Rwose Allah ntayobora umunyabinyoma, umuhakanyi wa cyane"},{"SurahNumber":39,"VerseNumber":4,"Text":"Iyo Allah aza gukenera kugira umwana, yari gutoranya uwo ashaka mu byo yaremye. Ubutagatifu ni ubwe! Ni We Allah, Umwe rukumbi, Umunyembaraga z’ikirenga"},{"SurahNumber":39,"VerseNumber":5,"Text":"Yaremye ibirere n’isi ku mpamvu z’ukuri. Yorosa ijoro ku manywa akanorosa amanywa ku ijoro. Anacisha bugufi izuba n’ukwezi; buri kimwe kigendera (mu mbibi zacyo) ku gihe cyagenwe. Mumenye ko We (Allah) ari Umunyacyubahiro bihebuje, Umunyembabazi uhebuje"},{"SurahNumber":39,"VerseNumber":6,"Text":"Yabaremye abakomoye ku muntu umwe (Adamu), nuko amuremera umugore we (Hawa) amumukomoyemo. Yabaremeye amatungo umunani (ingabo n’ingore mu ngamiya, inka, intama ndetse n’ihene). Abaremera muri nyababyeyi za ba nyoko, mu byiciro bikurikirana, mu myijima itatu (mu nda, muri nyababyeyi no mu ngobyi). Uwo ni We Allah Nyagasani wanyu, nyir’ubwami bwose. Nta yindi mana ikwiriye gusengwa by’ukuri itari We. Ese ni gute mureka kugaragira (Allah wenyine)"},{"SurahNumber":39,"VerseNumber":7,"Text":"(Yemwe bantu) nimuramuka muhakanye, mu by’ukuri Allah arihagije (nta cyo abakeneyeho), ndetse ntiyishimira ubuhakanyi ku bagaragu be. Ariko iyo mushimiye (mukanemera), arabyishimira. Kandi nta we uzikorera umutwaro w’undi. Hanyuma igarukiro ryanyu rizaba kwa Nyagasani wanyu, maze ababwire ibyo mwakoraga. Mu by’ukuri We ni Umumenyi uhebuje w’ibiri mu bituza (by’abantu)"},{"SurahNumber":39,"VerseNumber":8,"Text":"N’iyo umuntu agezweho n’amakuba, asaba Nyagasani we amwicuzaho. Nyamara (Allah) yamuha ku nema ze, akibagirwa uwo yatabazaga mbere, maze agashyiraho ibigirwamana bibangikanye na Allah, kugira ngo ayobye (abantu) kugana inzira ye. Vuga (yewe Muhamadi) uti “Inezeze gake mu buhakanyi bwawe! Mu by’ukuri uri mu bazajya mu muriro.”"},{"SurahNumber":39,"VerseNumber":9,"Text":"Ese wa wundi usenga (Allah) mu bihe by’ijoro, yubama, anahagarara kubera gutinya imperuka, aniringira impuhwe za Nyagasani we (ni kimwe na wa wundi uhakana Allah?) Vuga (yewe Muhamadi) uti “Ese abafite ubumenyi bahwanye n’abatabufite? Mu by’ukuri abanyabwenge ni bo babizirikana.”"},{"SurahNumber":39,"VerseNumber":10,"Text":"Vuga uti “Yemwe bagaragu banjye bemeye! Nimugandukire Nyagasani wanyu; ba bandi bakoze neza kuri iyi si bazagororerwa ibyiza (Ijuru). Kandi isi ya Allah ni ngari (niba aho muri bitaborohera kugaragira Allah, nimwimukire ahandi). Mu by’ukuri abihangana bazagororerwa ibihembo byabo byuzuye, nta kugera.”"},{"SurahNumber":39,"VerseNumber":11,"Text":"Vuga uti “Mu by’ukuri njye nategetswe kugaragira Allah (wenyine) nkora ibikorwa byiza kubera we"},{"SurahNumber":39,"VerseNumber":12,"Text":"Kandi nategetswe kuba uwa mbere mu bicisha bugufi (Abayisilamu).”"},{"SurahNumber":39,"VerseNumber":13,"Text":"Vuga uti “Mu by’ukuri mfite ubwoba bw’ibihano by’umunsi uhambaye, igihe naba nigometse kuri Nyagasani wanjye.”"},{"SurahNumber":39,"VerseNumber":14,"Text":"Vuga uti “Ngaragira Allah wenyine nkora ibikorwa byiza kubera we.”"},{"SurahNumber":39,"VerseNumber":15,"Text":"Ngaho nimugaragire ibyo mushaka bitari We. Vuga uti “Mu by’ukuri abanyagihombo ku munsi w’imperuka ni ba bandi bazaba bariyoretse ubwabo ndetse boreka n’imiryango yabo.” Rwose icyo kizaba ari cyo gihombo kigaragara"},{"SurahNumber":39,"VerseNumber":16,"Text":"Bazaba batwikiriwe n’ibicu by’umuriro ndetse no munsi yabo hari ibindi. Ibyo ni byo Allah atinyisha abagaragu be. Ngaho bagaragu banjye, nimuntinye"},{"SurahNumber":39,"VerseNumber":17,"Text":"Naho ba bandi bitandukanyije no kugaragira ibigirwamana bakagarukira Allah (bamwicuzaho), bateganyirijwe inkuru nziza. Ngaho geza inkuru nziza ku bagaragu banjye"},{"SurahNumber":39,"VerseNumber":18,"Text":"Ba bandi batega amatwi imvugo (nyinshi zivugwa) maze bagakurikira inziza muri zo. Abo ni bo Allah yayoboye kandi ni bo banyabwenge"},{"SurahNumber":39,"VerseNumber":19,"Text":"Nonese wa wundi uzahamwa n’imvugo y’ibihano (washobora kumuyobora)? Ese wowe urokora uri mu muriro"},{"SurahNumber":39,"VerseNumber":20,"Text":"Ariko ba bandi bagandukira Nyagasani wabo, bazagororerwa amazu yubatse agerekeranye; imigezi itemba munsi yayo. (Iri) ni isezerano rya Allah, kandi Allah ntajya yica isezerano"},{"SurahNumber":39,"VerseNumber":21,"Text":"Ese ntujya ubona ko Allah yamanuye amazi mu kirere maze akayinjiza mu butaka, hanyuma akaba amasoko nuko akayameresha ibihingwa by’amabara atandukanye, hanyuma bikuma ukabona bibaye umuhondo; nuko (byamara kumagara) akabihindura utuvungukira? Mu by’ukuri muri ibyo hari urwibutso ku banyabwenge"},{"SurahNumber":39,"VerseNumber":22,"Text":"Ese uwo Allah yaguriye igituza (akayoboka) Isilamu, akaba ari ku rumuri ruturutse kwa Nyagasani we (yaba kimwe n’ufite umutima winangiye)? Bityo, ibihano bikomeye bizaba ku bafite imitima inangiye, itibuka Allah. Abo bari mu buyobe bugaragara"},{"SurahNumber":39,"VerseNumber":23,"Text":"Allah yamanuye inkuru nziza kurusha izindi; ari cyo gitabo (Qur’an) gifite imirongo yuzuzanya kandi yisubiramo (itarambirana), ituma impu z’abatinya Nyagasani wabo zikangarana (iyo bayumvise isomwa), hanyuma impu n’imitima byabo bikoroha bigasingiza Allah. Uwo ni wo muyoboro wa Allah ayoboresha uwo ashaka; kandi uwo Allah yarekeye mu buyobe ntiyagira uwamuyobora"},{"SurahNumber":39,"VerseNumber":24,"Text":"Ese uzaba ahungisha uburanga bwe ibihano bibi byo ku munsi w’imperuka (yaba kimwe n’uzinjira mu ijuru mu buryo bworoshye)? Icyo gihe inkozi z’ibibi zizabwirwa ziti “Ngaho nimwumve (ibihano by’) ibyo mwakoraga!”"},{"SurahNumber":39,"VerseNumber":25,"Text":"Ababayeho mbere yabo barahakanye maze ibihano bibageraho mu buryo batiyumvishaga"},{"SurahNumber":39,"VerseNumber":26,"Text":"Nuko Allah abasogongeza ugusuzugurika mu buzima bwo ku isi, kandi ibihano byo ku mperuka ni byo biruta ibindi; iyaba bari babizi"},{"SurahNumber":39,"VerseNumber":27,"Text":"Kandi rwose twahaye abantu ingero z’ubwoko bwose muri iyi Qur’an kugira ngo bibuke"},{"SurahNumber":39,"VerseNumber":28,"Text":"Qur’an yahishuwe mu rurimi rw’Icyarabu izira amayobera, kugira ngo batinye Allah"},{"SurahNumber":39,"VerseNumber":29,"Text":"Allah yatanze urugero rw’umuntu (umugaragu) uhatswe na ba shebuja benshi batavuga rumwe, n’umuntu uhatswe na shebuja umwe. Ese abo bombi wabagereranya? Ishimwe n’ikuzo byuzuye ni ibya Allah, ariko abenshi muri bo ntibabizi"},{"SurahNumber":39,"VerseNumber":30,"Text":"Mu by’ukuri wowe (Muhamadi) uzapfa kandi na bo bazapfa"},{"SurahNumber":39,"VerseNumber":31,"Text":"Hanyuma mwese ku munsi w’imperuka muzajya impaka imbere ya Nyagasani wanyu"}]}