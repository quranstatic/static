{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":41,"VerseNumber":47,"Text":"دانستن هنگام رستاخيز فقط منحصر به اوست، و ميوه‌ها از غلافهايشان بيرون نمى‌آيند و هيچ مادينه‌اى بار نمى‌گيرد و بار نمى‌گذارد مگر آنكه او به آن علم دارد. و روزى كه [خدا] آنان را ندا مى‌دهد: «شريكان من كجايند؟» مى‌گويند: «با بانگ رسا به تو مى‌گوييم كه هيچ گواهى از ميان ما نيست.»"},{"SurahNumber":41,"VerseNumber":48,"Text":"و آنچه از پيش مى‌خواندند، از [نظر] آنان ناپديد مى‌شود و مى‌دانند كه آنان را روى گريز نيست"},{"SurahNumber":41,"VerseNumber":49,"Text":"انسان از دعاى خير خسته نمى‌شود، و چون آسيبى به او رسد مأيوس [و] نوميد مى‌گردد"},{"SurahNumber":41,"VerseNumber":50,"Text":"و اگر از جانب خود رحمتى -پس از زيانى كه به او رسيده است- بچشانيم، قطعاً خواهد گفت: «من سزاوار آنم و گمان ندارم كه رستاخيز برپا شود، و اگر هم به سوى پروردگارم بازگردانيده شوم، قطعاً نزد او برايم خوبى خواهد بود. « پس بدون شكّ، كسانى را كه كفران كرده‌اند، به آنچه انجام داده‌اند آگاه خواهيم كرد، و مسلماً از عذابى سخت به آنان خواهيم چشانيد"},{"SurahNumber":41,"VerseNumber":51,"Text":"و چون انسان را نعمت بخشيم، روى برتابد و خود را كنار كشد، و چون آسيبى بدو رسد دست به دعاى فراوان بردارد"},{"SurahNumber":41,"VerseNumber":52,"Text":"بگو: «به من خبر دهيد، اگر [قرآن‌] از نزد خدا [آمده‌] باشد و آن را انكار كرده باشيد، چه كسى گمراه‌تر از آن كس خواهد بود كه به مخالفتى دور و دراز [دچار] آمده باشد؟»"},{"SurahNumber":41,"VerseNumber":53,"Text":"به زودى نشانه‌هاى خود را در افقها[ى گوناگون‌] و در دلهايشان بديشان خواهيم نمود، تا برايشان روشن گردد كه او خود حق است. آيا كافى نيست كه پروردگارت خود شاهد هر چيزى است؟"},{"SurahNumber":41,"VerseNumber":54,"Text":"آرى، آنان در لقاى پروردگارشان ترديد دارند. آگاه باش كه مسلماً او به هر چيزى احاطه دارد"},{"SurahNumber":42,"VerseNumber":1,"Text":"حاء، ميم،"},{"SurahNumber":42,"VerseNumber":2,"Text":"عين، سين، قاف"},{"SurahNumber":42,"VerseNumber":3,"Text":"اين گونه، خداى نيرومند حكيم به سوى تو و به سوى كسانى كه پيش از تو بودند، وحى مى‌كند"},{"SurahNumber":42,"VerseNumber":4,"Text":"آنچه در آسمانها و آنچه در زمين است از آنِ اوست و او بلندمرتبه بزرگ است"},{"SurahNumber":42,"VerseNumber":5,"Text":"چيزى نمانده كه آسمانها از فرازشان بشكافند و [حال آنكه‌] فرشتگان به سپاس پروردگارشان تسبيح مى‌گويند و براى كسانى كه در زمين هستند آمرزش مى‌طلبند. آگاه باش، در حقيقت خداست كه آمرزنده مهربان است"},{"SurahNumber":42,"VerseNumber":6,"Text":"و كسانى كه به جاى او دوستانى براى خود گرفته‌اند، خدا بر ايشان نگهبان است و تو بر آنان گمارده نيستى"},{"SurahNumber":42,"VerseNumber":7,"Text":"و بدين گونه قرآن عربى به سوى تو وحى كرديم تا [مردم‌] مكّه و كسانى را كه پيرامون آنند هشدار دهى، و از روز گردآمدن [خلق‌] -كه ترديدى در آن نيست- بيم دهى؛ گروهى در بهشتند و گروهى در آتش"},{"SurahNumber":42,"VerseNumber":8,"Text":"و اگر خدا مى‌خواست، قطعاً آنان را امتى يگانه مى‌گردانيد، ليكن هر كه را بخواهد، به رحمت خويش درمى‌آورد و ستمگران نه يارى دارند و نه ياورى"},{"SurahNumber":42,"VerseNumber":9,"Text":"آيا به جاى او دوستانى براى خود گرفته‌اند؟ خداست كه دوست راستين است، و اوست كه مردگان را زنده مى‌كند، و هموست كه بر هر چيزى تواناست"},{"SurahNumber":42,"VerseNumber":10,"Text":"و در باره هر چيزى اختلاف پيدا كرديد، داوريش به خدا [ارجاع مى‌گردد]. چنين خدايى پروردگار من است. بر او توكل كردم و به سوى او بازمى‌گردم"},{"SurahNumber":42,"VerseNumber":11,"Text":"پديدآورنده آسمانها و زمين است. از خودتان براى شما جفتهايى قرار داد، و از دامها [نيز] نر و ماده [قرار داد]. بدين وسيله شما را بسيار مى‌گرداند. چيزى مانند او نيست و اوست شنواى بينا"},{"SurahNumber":42,"VerseNumber":12,"Text":"كليدهاى آسمانها و زمين از آنِ اوست. براى هر كس كه بخواهد روزى را گشاده يا تنگ مى‌گرداند. اوست كه بر هر چيزى داناست"},{"SurahNumber":42,"VerseNumber":13,"Text":"از [احكام‌] دين، آنچه را كه به نوح در باره آن سفارش كرد، براى شما تشريع كرد و آنچه را به تو وحى كرديم و آنچه را كه در باره آن به ابراهيم و موسى و عيسى سفارش نموديم كه: «دين را برپا داريد و در آن تفرقه‌اندازى مكنيد.» بر مشركان آنچه كه ايشان را به سوى آن فرا مى‌خوانى، گران مى‌آيد. خدا هر كه را بخواهد، به سوى خود برمى‌گزيند، و هر كه را كه از در توبه درآيد، به سوى خود راه مى‌نمايد"},{"SurahNumber":42,"VerseNumber":14,"Text":"و فقط پس از آنكه علم برايشان آمد، راه تفرقه پيمودند [آن هم‌] به صرف حسد [و برترى جويى‌] ميان همديگر. و اگر سخنى [داير بر تأخير عذاب‌] از جانب پروردگارت تا زمانى معيّن، پيشى نگرفته بود، قطعاً ميانشان داورى شده بود. و كسانى كه بعد از آنان كتاب [تورات‌] را ميراث يافتند واقعاً در باره او در ترديدى سخت [دچار]اند"},{"SurahNumber":42,"VerseNumber":15,"Text":"بنابراين به دعوت پرداز، و همان گونه كه مأمورى ايستادگى كن، و هوسهاى آنان را پيروى مكن و بگو: «به هر كتابى كه خدا نازل كرده است ايمان آوردم و مأمور شدم كه ميان شما عدالت كنم؛ خدا پروردگار ما و پروردگار شماست؛ اعمال ما از آنِ ما و اعمال شما از آنِ شماست؛ ميان ما و شما خصومتى نيست؛ خدا ميان ما را جمع مى‌كند، و فرجام به سوى اوست"},{"SurahNumber":42,"VerseNumber":16,"Text":"و كسانى كه در باره خدا پس از اجابت [دعوت‌] او به مجادله مى‌پردازند، حجّتشان پيش پروردگارشان باطل است، و خشمى [از خدا] برايشان است و براى آنان عذابى سخت خواهد بود"},{"SurahNumber":42,"VerseNumber":17,"Text":"خدا همان كسى است كه كتاب و وسيله سنجش را به حق فرود آورد، و تو چه مى‌دانى شايد رستاخيز نزديك باشد"},{"SurahNumber":42,"VerseNumber":18,"Text":"كسانى كه به آن ايمان ندارند شتابزده آن را مى‌خواهند، و كسانى كه ايمان آورده‌اند، از آن هراسناكند و مى‌دانند كه آن حقّ است. بدان كه آنان كه در مورد قيامت ترديد مى‌ورزند، قطعاً در گمراهى دور و درازى‌اند"},{"SurahNumber":42,"VerseNumber":19,"Text":"خدا نسبت به بندگانش مهربان است: هر كه را بخواهد روزى مى‌دهد و اوست نيرومند غالب"},{"SurahNumber":42,"VerseNumber":20,"Text":"كسى كه كِشت آخرت بخواهد، براى وى در كِشته‌اش مى‌افزاييم، و كسى كه كِشت اين دنيا را بخواهد به او از آن مى‌دهيم و[لى‌] در آخرت او را نصيبى نيست"},{"SurahNumber":42,"VerseNumber":21,"Text":"آيا براى آنان شريكانى است كه در آنچه خدا بدان اجازه نداده، برايشان بنياد آيينى نهاده‌اند؟ و اگر فرمان قاطع [در باره تأخير عذاب در كار] نبود مسلماً ميانشان داورى مى‌شد؛ و براى ستمكاران شكنجه‌اى پر درد است"},{"SurahNumber":42,"VerseNumber":22,"Text":"[در قيامت‌] ستمگران را از آنچه انجام داده‌اند، هراسناك مى‌بينى و [جزاى عملشان‌] به آنان خواهد رسيد، و كسانى كه ايمان آورده و كارهاى شايسته كرده‌اند در باغهاى بهشتند. آنچه را بخواهند نزد پروردگارشان خواهند داشت؛ اين است همان فضل عظيم"},{"SurahNumber":42,"VerseNumber":23,"Text":"اين همان [پاداشى‌] است كه خدا بندگان خود را كه ايمان آورده و كارهاى شايسته كرده‌اند [بدان‌] مژده داده است. بگو: «به ازاى آن [رسالت‌] پاداشى از شما خواستار نيستم، مگر دوستى در باره خويشاوندان.» و هر كس نيكى به جاى آورد [و طاعتى اندوزد]، براى او در ثواب آن خواهيم افزود. قطعاً خدا آمرزنده و قدرشناس است"},{"SurahNumber":42,"VerseNumber":24,"Text":"آيا مى‌گويند: «بر خدا دروغى بسته است؟» پس اگر خدا بخواهد بر دلت مُهر مى نهد؛ و خدا باطل را محو و حقيقت را با كلمات خويش پا برجا مى‌كند. اوست كه به راز دلها داناست"},{"SurahNumber":42,"VerseNumber":25,"Text":"و اوست كسى كه توبه را از بندگان خود مى‌پذيرد و از گناهان درمى‌گذرد و آنچه مى‌كنيد مى‌داند"},{"SurahNumber":42,"VerseNumber":26,"Text":"و [درخواست‌] كسانى را كه ايمان آورده و كارهاى شايسته انجام داده‌اند اجابت مى‌كند و از فضل خويش به آنان زياده مى‌دهد، و[لى‌] براى كافران عذاب سختى خواهد بود"},{"SurahNumber":42,"VerseNumber":27,"Text":"و اگر خدا روزى را بر بندگانش فراخ گرداند، مسلماً در زمين سر به عصيان برمى‌دارند، ليكن آنچه را بخواهد به اندازه‌اى [كه مصلحت است‌] فرو مى‌فرستد. به راستى كه او به [حال‌] بندگانش آگاهِ بيناست"},{"SurahNumber":42,"VerseNumber":28,"Text":"و اوست كسى كه باران را -پس از آنكه [مردم‌] نوميد شدند- فرود مى‌آورد، و رحمت خويش را مى‌گسترد و هموست سرپرست ستوده"},{"SurahNumber":42,"VerseNumber":29,"Text":"و از نشانه‌هاى [قدرت‌] اوست آفرينش آسمانها و زمين و آنچه از [انواع‌] جنبنده در ميان آن دو پراكنده است، و او هرگاه بخواهد بر گردآوردن آنان تواناست"},{"SurahNumber":42,"VerseNumber":30,"Text":"و هر [گونه‌] مصيبتى به شما برسد به سبب دستاورد خود شماست، و [خدا] از بسيارى درمى‌گذرد"},{"SurahNumber":42,"VerseNumber":31,"Text":"و شما در زمين درمانده كننده [خدا] نيستيد، و جز خدا شما را سرپرست و ياورى نيست"},{"SurahNumber":42,"VerseNumber":32,"Text":"و از نشانه‌هاى او سفينه‌هاى كوه‌آسا در درياست"},{"SurahNumber":42,"VerseNumber":33,"Text":"اگر بخواهد باد را ساكن مى‌گرداند و [سفينه‌ها] بر پشت [آب‌] متوقف مى‌مانند. قطعاً در اين [امر] براى هر شكيباى شكرگزارى نشانه‌هاست"},{"SurahNumber":42,"VerseNumber":34,"Text":"يا به [سزاى‌] آنچه [كشتى‌نشينان‌] مرتكب شده‌اند هلاكشان كند، و[لى‌] از بسيارى درمى‌گذرد"},{"SurahNumber":42,"VerseNumber":35,"Text":"و [تا] آنان كه در آيات ما مجادله مى‌كنند، بدانند كه ايشان را [روى‌] گريزى نيست"},{"SurahNumber":42,"VerseNumber":36,"Text":"و آنچه به شما داده شده، برخوردارى [و كالاى‌] زندگى دنياست، و آنچه پيش خداست براى كسانى كه گرويده‌اند و به پروردگارشان اعتماد دارند بهتر و پايدارتر است"},{"SurahNumber":42,"VerseNumber":37,"Text":"و كسانى كه از گناهان بزرگ و زشتكاريها خود را به دور مى‌دارند و چون به خشم درمى‌آيند درمى‌گذرند"},{"SurahNumber":42,"VerseNumber":38,"Text":"و كسانى كه [نداى‌] پروردگارشان را پاسخ [مثبت‌] داده و نماز برپا كرده‌اند و كارشان در ميانشان مشورت است و از آنچه روزيشان داده‌ايم انفاق مى‌كنند"},{"SurahNumber":42,"VerseNumber":39,"Text":"و كسانى كه چون ستم بر ايشان رسد، يارى مى‌جويند [و به انتقام بر مى‌خيزند]"},{"SurahNumber":42,"VerseNumber":40,"Text":"و جزاى بدى، مانند آن، بدى است. پس هر كه درگذرد و نيكوكارى كند، پاداش او بر [عهده‌] خداست. به راستى او ستمگران را دوست نمى‌دارد"},{"SurahNumber":42,"VerseNumber":41,"Text":"و هر كه پس از ستم [ديدن‌] خود، يارى جويد [و انتقام گيرد] راه [نكوهشى‌] بر ايشان نيست"},{"SurahNumber":42,"VerseNumber":42,"Text":"راه [نكوهش‌] تنها بر كسانى است كه به مردم ستم مى‌كنند، و در [روى‌] زمين به ناحق سر برمى‌دارند. آنان عذابى دردناك [در پيش‌] خواهند داشت"},{"SurahNumber":42,"VerseNumber":43,"Text":"و هر كه صبر كند و درگذرد، مسلماً اين [خويشتن دارى، حاكى‌] از اراده قوى [در] كارهاست"},{"SurahNumber":42,"VerseNumber":44,"Text":"و هر كه را خدا بى‌راه گذارد، پس از او يار [و ياور]ى نخواهد داشت، و ستمگران را مى‌بينى كه چون عذاب را بنگرند مى‌گويند: «آيا راهى براى برگشتن [به دنيا] هست؟»"},{"SurahNumber":42,"VerseNumber":45,"Text":"آنان را مى‌بينى [كه چون‌] بر [آتش‌] عرضه مى‌شوند، از [شدت‌] زبونى، فروتن شده‌اند: زيرچشمى مى‌نگرند. و كسانى كه گرويده‌اند مى‌گويند: «در حقيقت، زيانكاران كسانى‌اند كه روز قيامت خودشان و كسانشان را دچار زيان كرده‌اند.» آرى، ستمكاران در عذابى پايدارند"},{"SurahNumber":42,"VerseNumber":46,"Text":"و جز خدا براى آنان دوستانى [ديگر] نيست كه آنها را يارى كنند، و هر كه را خدا بى‌راه كذارد هيچ راهى براى او نخواهد بود"},{"SurahNumber":42,"VerseNumber":47,"Text":"پيش از آنكه روزى فرا رسد كه آن را از جانب خدا برگشتى نباشد، پروردگارتان را اجابت كنيد. آن روز نه براى شما پناهى و نه برايتان [مجال‌] انكارى هست"},{"SurahNumber":42,"VerseNumber":48,"Text":"پس اگر روى برتابند، ما تو را بر آنان نگهبان نفرستاده‌ايم. بر عهده تو جز رسانيدن [پيام‌] نيست، و ما چون رحمتى از جانب خود به انسان بچشانيم، بدان شاد و سرمست گردد، و چون به [سزاى‌] دستاورد پيشين آنها، به آنان بدى رسد، انسان ناسپاسى مى‌كند"},{"SurahNumber":42,"VerseNumber":49,"Text":"فرمانروايى [مطلق‌] آسمانها و زمين از آنِ خداست؛ هر چه بخواهد مى‌آفريند؛ به هر كس بخواهد فرزند دختر و به هركس بخواهد فرزند پسر مى‌دهد"},{"SurahNumber":42,"VerseNumber":50,"Text":"يا آنها را پسر[ان‌] و دختر[انى‌] توأم با يكديگر مى‌گرداند، و هر كه را بخواهد عقيم مى‌سازد. اوست داناى توانا"},{"SurahNumber":42,"VerseNumber":51,"Text":"و هيچ بشرى را نرسد كه خدا با او سخن گويد جز [از راه‌] وحى يا از فراسوى حجابى، يا فرستاده‌اى بفرستد و به اذن او هر چه بخواهد وحى نمايد. آرى، اوست بلندمرتبه سنجيده‌كار"},{"SurahNumber":42,"VerseNumber":52,"Text":"وهمين گونه، روحى از امر خودمان به سوى تو وحى كرديم. تو نمى‌دانستى كتاب چيست و نه ايمان [كدام است؟] ولى آن را نورى گردانيديم كه هر كه از بندگان خود را بخواهيم به وسيله آن راه مى‌نماييم، و به راستى كه تو به خوبى به راه راست هدايت مى‌كنى"},{"SurahNumber":42,"VerseNumber":53,"Text":"راه همان خدايى كه آنچه در آسمانها و آنچه در زمين است از آنِ اوست. هش‌دار كه [همه‌] كارها به خدا بازمى‌گردد"},{"SurahNumber":43,"VerseNumber":1,"Text":"حاء، ميم"},{"SurahNumber":43,"VerseNumber":2,"Text":"سوگند به كتاب روشنگر"},{"SurahNumber":43,"VerseNumber":3,"Text":"ما آن را قرآنى عربى قرار داديم، باشد كه بينديشيد"},{"SurahNumber":43,"VerseNumber":4,"Text":"و همانا كه آن در كتاب اصلى [=لوح محفوظ] به نزد ما سخت والا و پر حكمت است"},{"SurahNumber":43,"VerseNumber":5,"Text":"آيا به [صِرف‌] اينكه شما قومى منحرفيد [بايد] قرآن را از شما باز داريم؟"},{"SurahNumber":43,"VerseNumber":6,"Text":"و چه بسا پيامبرانى كه در [ميان‌] گذشتگان روانه كرديم"},{"SurahNumber":43,"VerseNumber":7,"Text":"و هيچ پيامبرى به سوى ايشان نيامد، مگر اينكه او را به ريشخند مى‌گرفتند"},{"SurahNumber":43,"VerseNumber":8,"Text":"و نيرومندتر از آنان را به هلاكت رسانيديم و سنّت پيشينيان تكرار شد"},{"SurahNumber":43,"VerseNumber":9,"Text":"و اگر از آنان بپرسى: «آسمانها و زمين را چه كسى آفريده؟» قطعاً خواهند گفت: «آنها را همان قادر دانا آفريده است.»"},{"SurahNumber":43,"VerseNumber":10,"Text":"همان كسى كه اين زمين را براى شما گهواره‌اى گردانيد و براى شما در آن راهها نهاد، باشد كه راه يابيد"},{"SurahNumber":43,"VerseNumber":11,"Text":"و آن كس كه آبى به اندازه از آسمان فرود آورد، پس به وسيله آن، سرزمينى مرده را زنده گردانيديم؛ همين گونه [از گورها] بيرون آورده مى‌شويد"},{"SurahNumber":43,"VerseNumber":12,"Text":"و همان كسى كه جفتها را يكسره آفريد، و براى شما از كشتيها و دامها [وسيله‌اى كه‌] سوار شويد قرار داد"},{"SurahNumber":43,"VerseNumber":13,"Text":"تا بر پشت آن‌[ها] قرار گيريد، پس چون بر آن‌[ها] برنشستيد، نعمت پروردگار خود را ياد كنيد و بگوييد: «پاك است كسى كه اين را براى ما رام كرد و[گرنه‌] ما را ياراى [رام‌ساختن‌] آنها نبود.»"},{"SurahNumber":43,"VerseNumber":14,"Text":"«و به راستى كه ما به سوى پروردگارمان بازخواهيم گشت.»"},{"SurahNumber":43,"VerseNumber":15,"Text":"و براى او بعضى از بندگان [خدا] را جزئى [چون فرزند و شريك‌] قرار دادند. به راستى كه انسان بس ناسپاس آشكار است"},{"SurahNumber":43,"VerseNumber":16,"Text":"آيا از آنچه مى‌آفريند، خود، دخترانى برگرفته و به شما پسران را اختصاص داده است؟"},{"SurahNumber":43,"VerseNumber":17,"Text":"و چون يكى از آنان را به آنچه به [خداى‌] رحمان نسبت مى‌دهد خبر دهند، چهره او سياه مى‌گردد، در حالى كه خشم و تأسف خود را فرو مى‌خورد"},{"SurahNumber":43,"VerseNumber":18,"Text":"آيا كسى [را شريك خدا مى‌كنند] كه در زر و زيور پرورش يافته و در [هنگام‌] مجادله، بيانش غير روشن است؟"},{"SurahNumber":43,"VerseNumber":19,"Text":"و فرشتگانى را كه خود، بندگان رحمانند، مادينه [و دختران او] پنداشتند. آيا در خلقت آنان حضور داشتند؟ گواهى ايشان به زودى نوشته مى‌شود و [از آن‌] پرسيده خواهند شد"},{"SurahNumber":43,"VerseNumber":20,"Text":"و مى‌گويند: «اگر [خداى‌] رحمان مى‌خواست، آنها را نمى‌پرستيديم.» آنان به اين [دعوى‌] دانشى ندارند [و] جز حدس نمى‌زنند"},{"SurahNumber":43,"VerseNumber":21,"Text":"آيا به آنان پيش از آن [قرآن‌] كتابى داده‌ايم كه بدان تمسك مى‌جويند؟"},{"SurahNumber":43,"VerseNumber":22,"Text":"[نه،] بلكه گفتند: «ما پدران خود را بر آيينى يافتيم و ما [هم با] پى گيرى از آنان، راه يافتگانيم.»"},{"SurahNumber":43,"VerseNumber":23,"Text":"و بدين گونه در هيچ شهرى پيش از تو هشداردهنده‌اى نفرستاديم مگر آنكه خوشگذرانان آن گفتند: «ما پدران خود را بر آيينى [و راهى‌] يافته‌ايم و ما از پى ايشان راهسپريم.»"},{"SurahNumber":43,"VerseNumber":24,"Text":"گفت «هر چند هدايت كننده‌تر از آنچه پدران خود را بر آن يافته‌ايد براى شما بياورم؟» گفتند: «ما [نسبت‌] به آنچه بدان فرستاده شده‌ايد كافريم.»"},{"SurahNumber":43,"VerseNumber":25,"Text":"پس، از آنان انتقام گرفتيم. پس بنگر فرجام تكذيب‌كنندگان چگونه بوده است"},{"SurahNumber":43,"VerseNumber":26,"Text":"و چون ابراهيم به [نا]پدرى خود و قومش گفت: «من واقعاً از آنچه مى‌پرستيد بيزارم،"},{"SurahNumber":43,"VerseNumber":27,"Text":"مگر [از] آن كس كه مرا پديد آورد؛ و البته او مرا راهنمايى خواهد كرد.»"},{"SurahNumber":43,"VerseNumber":28,"Text":"و او آن را در پى خود سخنى جاويدان كرد، باشد كه آنان [به توحيد] بازگردند"},{"SurahNumber":43,"VerseNumber":29,"Text":"بلكه اينان و پدرانشان را برخودارى دادم تا حقيقت و فرستاده‌اى آشكار به سويشان آمد"},{"SurahNumber":43,"VerseNumber":30,"Text":"و چون حقيقت به سويشان آمد، گفتند: «اين افسونى است و ما منكر آنيم.»"},{"SurahNumber":43,"VerseNumber":31,"Text":"و گفتند: «چرا اين قرآن بر مردى بزرگ از [آن‌] دو شهر فرود نيامده است؟»"},{"SurahNumber":43,"VerseNumber":32,"Text":"آيا آنانند كه رحمت پروردگارت را تقسيم مى‌كنند؟ ما [وسايل‌] معاش آنان را در زندگى دنيا ميانشان تقسيم كرده‌ايم، و برخى از آنان را از [نظر] درجات، بالاتر از بعضى [ديگر] قرار داده‌ايم تا بعضى از آنها بعضى [ديگر] را در خدمت گيرند، و رحمت پروردگار تو از آنچه آنان مى‌اندوزند بهتر است"},{"SurahNumber":43,"VerseNumber":33,"Text":"و اگر نه آن بود كه [همه‌] مردم [در انكار خدا] امتى واحد گردند، قطعاً براى خانه‌هاى آنان كه به [خداى‌] رحمان كفر مى‌ورزيدند، سقفها و نردبانهايى از نقره كه بر آنها بالا روند قرار مى‌داديم"},{"SurahNumber":43,"VerseNumber":34,"Text":"و براى خانه‌هايشان نيز درها و تختهايى كه بر آنها تكيه زنند"},{"SurahNumber":43,"VerseNumber":35,"Text":"و زر و زيورهاى [ديگر نيز]. و همه اينها جز متاع زندگى دنيا نيست، و آخرت پيش پروردگار تو براى پرهيزگاران است"},{"SurahNumber":43,"VerseNumber":36,"Text":"و هر كس از ياد [خداى‌] رحمان دل بگرداند، بر او شيطانى مى‌گماريم تا براى وى دمسازى باشد"},{"SurahNumber":43,"VerseNumber":37,"Text":"و مسلماً آنها ايشان را از راه باز مى‌دارند و [آنها] مى‌پندارند كه راه يافتگانند"},{"SurahNumber":43,"VerseNumber":38,"Text":"تا آنگاه كه او [با دمسازش‌] به حضور ما آيد، [خطاب به شيطان‌] گويد: «اى كاش ميان من و تو، فاصله خاور و باختر بود، كه چه بد دمسازى هستى!»"},{"SurahNumber":43,"VerseNumber":39,"Text":"و امروز هرگز [پشيمانى‌] براى شما سود نمى‌بخشد، چون ستم كرديد؛ در حقيقت، شما در عذاب، مشترك خواهيد بود"},{"SurahNumber":43,"VerseNumber":40,"Text":"پس آيا تو مى‌توانى كران را شنوا كنى، يا نابينايان و كسى را كه همواره در گمراهى آشكارى است راه نمايى؟"},{"SurahNumber":43,"VerseNumber":41,"Text":"پس اگر ما تو را [از دنيا] ببريم، قطعاً از آنان انتقام مى‌كشيم،"},{"SurahNumber":43,"VerseNumber":42,"Text":"يا [اگر] آنچه را به آنان وعده داده‌ايم به تو نشان دهيم؛ حتماً ما بر آنان قدرت داريم"},{"SurahNumber":43,"VerseNumber":43,"Text":"پس به آنچه به سوى تو وحى شده است چنگ دَرْزَنْ، كه تو بر راهى راست قرار دارى"},{"SurahNumber":43,"VerseNumber":44,"Text":"و به راستى كه [قرآن‌] براى تو و براى قوم تو [مايه‌] تذكّرى است، و به زودى [در مورد آن‌] پرسيده خواهيد شد"},{"SurahNumber":43,"VerseNumber":45,"Text":"و از رسولان ما كه پيش از تو گسيل داشتيم جويا شو؛ آيا در برابر [خداى‌] رحمان، خدايانى كه مورد پرستش قرار گيرند مقرر داشته‌ايم؟"},{"SurahNumber":43,"VerseNumber":46,"Text":"و همانا موسى را با نشانه‌هاى خويش به سوى فرعون و سران [قوم‌] او روانه كرديم. پس گفت: «من فرستاده پروردگار جهانيانم.»"},{"SurahNumber":43,"VerseNumber":47,"Text":"پس چون آيات ما را براى آنان آورد، ناگهان ايشان بر آنها خنده زدند"},{"SurahNumber":43,"VerseNumber":48,"Text":"و [ما] نشانه‌اى به ايشان نمى‌نموديم مگر اينكه آن از نظير [و مشابه‌] آن بزرگتر بود، و به عذاب گرفتارشان كرديم تا مگر به راه آيند"},{"SurahNumber":43,"VerseNumber":49,"Text":"و گفتند: «اى فسونگر، پروردگارت را به [پاس‌] آنچه با تو عهد كرده، براى ما بخوان، كه ما واقعاً به راه درست درآمده‌ايم.»"},{"SurahNumber":43,"VerseNumber":50,"Text":"و چون عذاب را از آنها برداشتيم، بناگاه آنان پيمان شكستند"},{"SurahNumber":43,"VerseNumber":51,"Text":"و فرعون در [ميان‌] قوم خود ندا درداد [و] گفت: «اى مردم [كشور] من، آيا پادشاهى مصر و اين نهرها كه از زير [كاخهاى‌] من روان است از آنِ من نيست؟ پس مگر نمى‌بينيد؟"},{"SurahNumber":43,"VerseNumber":52,"Text":"آيا [نه‌] من از اين كس كه خود بى‌مقدار است و نمى‌تواند درست بيان كند بهترم؟"},{"SurahNumber":43,"VerseNumber":53,"Text":"پس چرا بر او دستبندهايى زرين آويخته نشده؟ يا با او فرشتگانى همراه نيامده‌اند؟"},{"SurahNumber":43,"VerseNumber":54,"Text":"پس قوم خود را سبك‌مغز يافت [و آنان را فريفت‌] و اطاعتش كردند، چرا كه آنها مردمى منحرف بودند"},{"SurahNumber":43,"VerseNumber":55,"Text":"و چون ما را به خشم درآوردند، از آنان انتقام گرفتيم و همه آنان را غرق كرديم"},{"SurahNumber":43,"VerseNumber":56,"Text":"و آنان را پيشينه‌اى [بد] و عبرتى براى آيندگان گردانيديم"},{"SurahNumber":43,"VerseNumber":57,"Text":"و هنگامى كه [در مورد] پسر مريم مثالى آورده شد، بناگاه قوم تو از آن [سخن‌] هِلهِله درانداختند [و اعراض كردند]،"},{"SurahNumber":43,"VerseNumber":58,"Text":"و گفتند: «آيا معبودان ما بهترند يا او؟» آن [مثال‌] را جز از راه جدل براى تو نزدند، بلكه آنان مردمى جدل‌پيشه‌اند"},{"SurahNumber":43,"VerseNumber":59,"Text":"[عيسى‌] جز بنده‌اى كه بر وى منت نهاده و او را براى فرزندان اسرائيل سرمشق [و آيتى‌] گردانيده‌ايم نيست"},{"SurahNumber":43,"VerseNumber":60,"Text":"و اگر بخواهيم قطعاً به جاى شما فرشتگانى كه در [روى‌] زمين جانشين [شما] گردند قرار دهيم"},{"SurahNumber":43,"VerseNumber":61,"Text":"و همانا آن، نشانه‌اى براى [فهم‌] رستاخيز است، پس زنهار در آن ترديد مكن، و از من پيروى كنيد؛ اين است راه راست"},{"SurahNumber":43,"VerseNumber":62,"Text":"و مبادا شيطان شما را از راه به در برد، زيرا او براى شما دشمنى آشكار است"},{"SurahNumber":43,"VerseNumber":63,"Text":"و چون عيسى دلايل آشكار آورد، گفت: «به راستى براى شما حكمت آوردم، و تا در باره بعضى از آنچه در آن اختلاف مى‌كرديد برايتان توضيح دهم. پس، از خدا بترسيد و فرمانم ببريد.»"},{"SurahNumber":43,"VerseNumber":64,"Text":"در حقيقت، خداست كه خود پروردگار من و پروردگار شماست. پس او را بپرستيد؛ اين است راه راست"},{"SurahNumber":43,"VerseNumber":65,"Text":"تا [آنكه‌] از ميانشان، احزاب دست به اختلاف زدند، پس واى بر كسانى كه ستم كردند از عذاب روزى دردناك"},{"SurahNumber":43,"VerseNumber":66,"Text":"آيا جز [اين‌] انتظار مى‌برند كه رستاخيز -در حالى كه حدس نمى‌زنند- ناگهان بر آنان در رسد؟"},{"SurahNumber":43,"VerseNumber":67,"Text":"در آن روز، ياران -جز پرهيزگاران- بعضى‌شان دشمن بعضى ديگرند"},{"SurahNumber":43,"VerseNumber":68,"Text":"اى بندگان من، امروز بر شما بيمى نيست و غمگين نخواهيد شد"},{"SurahNumber":43,"VerseNumber":69,"Text":"همان كسانى كه به آيات ما ايمان آورده و تسليم بودند"},{"SurahNumber":43,"VerseNumber":70,"Text":"شما با همسرانتان شادمانه داخل بهشت شويد"},{"SurahNumber":43,"VerseNumber":71,"Text":"سينيهايى از طلا و جام‌هايى در برابر آنان مى‌گردانند، و در آنجا آنچه دلها آن را بخواهند و ديدگان را خوش آيد [هست‌] و شما در آن جاودانيد"},{"SurahNumber":43,"VerseNumber":72,"Text":"و اين است همان بهشتى كه به [پاداش‌] آنچه مى‌كرديد ميراث يافتيد"},{"SurahNumber":43,"VerseNumber":73,"Text":"در آنجا براى شما ميوه‌هايى فراوان خواهد بود كه از آنها مى‌خوريد"},{"SurahNumber":43,"VerseNumber":74,"Text":"بى‌گمان، مجرمان در عذاب جهنم ماندگارند"},{"SurahNumber":43,"VerseNumber":75,"Text":"[عذاب‌] از آنان تخفيف نمى‌يابد و آنها در آنجا نوميدند"},{"SurahNumber":43,"VerseNumber":76,"Text":"و ما بر ايشان ستم نكرديم، بلكه خود ستمكار بودند"},{"SurahNumber":43,"VerseNumber":77,"Text":"و فرياد كشند: «اى مالك، [بگو:] پروردگارت جان ما را بستاند.» پاسخ دهد: « شما ماندگاريد.»"},{"SurahNumber":43,"VerseNumber":78,"Text":"قطعاً حقيقت را برايتان آورديم، ليكن بيشتر شما حقيقت را خوش نداشتيد"},{"SurahNumber":43,"VerseNumber":79,"Text":"يا در كارى ابرام ورزيده‌اند؟ ما [نيز] ابرام مى‌ورزيم"},{"SurahNumber":43,"VerseNumber":80,"Text":"آيا مى‌پندارند كه ما راز آنها و نجوايشان را نمى‌شنويم؟ چرا، و فرشتگان ما پيش آنان [حاضرند و] ثبت مى‌كنند"},{"SurahNumber":43,"VerseNumber":81,"Text":"بگو: «اگر براى [خداى‌] رحمان فرزندى بود، خود من نخستين پرستندگان بودم.»"},{"SurahNumber":43,"VerseNumber":82,"Text":"پروردگار آسمانها و زمين [و] پروردگار عرش، از آنچه وصف مى‌كنند منزه است"},{"SurahNumber":43,"VerseNumber":83,"Text":"پس آنان را رها كن تا در ياوه‌گويى خود فرو روند و بازى كنند تا آن روزى را كه بدان وعده داده مى‌شوند ديدار كنند"},{"SurahNumber":43,"VerseNumber":84,"Text":"و اوست كه در آسمان خداست و در زمين خداست، و هموست سنجيده‌كار دانا"},{"SurahNumber":43,"VerseNumber":85,"Text":"و خجسته است كسى كه فرمانروايى آسمانها و زمين و آنچه ميان آن دو است از آنِ اوست، و علم قيامت پيش اوست و به سوى او برگردانيده مى‌شويد"},{"SurahNumber":43,"VerseNumber":86,"Text":"و كسانى كه به جاى او مى‌خوانند [و مى‌پرستند] اختيار شفاعت ندارند، مگر آن كسانى كه آگاهانه به حق گواهى داده باشند"},{"SurahNumber":43,"VerseNumber":87,"Text":"و اگر از آنان بپرسى: «چه كسى آنان را خلق كرده؟» مسلماً خواهند گفت: «خدا.» پس چگونه [از حقيقت‌] بازگردانيده مى‌شوند؟"},{"SurahNumber":43,"VerseNumber":88,"Text":"و گويد: «اى پروردگار من، اينها جماعتى‌اند كه ايمان نخواهند آورد.»"},{"SurahNumber":43,"VerseNumber":89,"Text":"[و خدا فرمود:] از ايشان روى برتاب و بگو: «به سلامت.» پس زودا كه بدانند"},{"SurahNumber":44,"VerseNumber":1,"Text":"حاء، ميم"},{"SurahNumber":44,"VerseNumber":2,"Text":"سوگند به كتاب روشنگر،"},{"SurahNumber":44,"VerseNumber":3,"Text":"[كه‌] ما آن را در شبى فرخنده نازل كرديم، [زيرا] كه ما هشداردهنده بوديم"},{"SurahNumber":44,"VerseNumber":4,"Text":"در آن [شب‌] هر [گونه‌] كارى [به نحوى‌] استوار فيصله مى‌يابد"},{"SurahNumber":44,"VerseNumber":5,"Text":"[اين‌] كارى است [كه‌] از جانب ما [صورت مى‌گيرد]. ما فرستنده [پيامبران‌] بوديم"},{"SurahNumber":44,"VerseNumber":6,"Text":"[و اين‌] رحمتى از پروردگار توست، كه او شنواى داناست"},{"SurahNumber":44,"VerseNumber":7,"Text":"پروردگار آسمانها و زمين و آنچه ميان آن دو است، اگر يقين داريد"},{"SurahNumber":44,"VerseNumber":8,"Text":"خدايى جز او نيست؛ او زندگى مى‌بخشد و مى‌ميراند؛ پروردگار شما و پروردگار پدران شماست"},{"SurahNumber":44,"VerseNumber":9,"Text":"ولى نه، آنها به شك و شبهه خويش سرگرمند"},{"SurahNumber":44,"VerseNumber":10,"Text":"پس در انتظار روزى باش كه آسمان دودى نمايان برمى‌آورد،"},{"SurahNumber":44,"VerseNumber":11,"Text":"كه مردم را فرو مى‌گيرد؛ اين است عذاب پر درد"},{"SurahNumber":44,"VerseNumber":12,"Text":"[مى‌گويند:] «پروردگارا، اين عذاب را از ما دفع كن كه ما ايمان داريم.»"},{"SurahNumber":44,"VerseNumber":13,"Text":"آنان را كجا [جاى‌] پند[گرفتن‌] باشد، و حال آنكه به يقين براى آنان پيامبرى روشنگر آمده است"},{"SurahNumber":44,"VerseNumber":14,"Text":"پس، از او روى برتافتند و گفتند: «تعليم‌يافته‌اى ديوانه است.»"},{"SurahNumber":44,"VerseNumber":15,"Text":"ما اين عذاب را اندكى از شما برمى‌داريم [ولى شما] در حقيقت باز از سر مى‌گيريد"},{"SurahNumber":44,"VerseNumber":16,"Text":"روزى كه دست به حمله مى‌زنيم، همان حمله بزرگ؛ [آنگاه‌] ما انتقام‌كشنده‌ايم"},{"SurahNumber":44,"VerseNumber":17,"Text":"و به يقين، پيش از آنان قوم فرعون را بيازموديم، و پيامبرى بزرگوار برايشان آمد،"},{"SurahNumber":44,"VerseNumber":18,"Text":"كه [به آنان گفت:] «بندگان خدا را به من بسپاريد، زيرا كه من شما را فرستاده‌اى امينم"},{"SurahNumber":44,"VerseNumber":19,"Text":"و بر خدا برترى مجوييد كه من براى شما حجتى آشكار آورده‌ام"},{"SurahNumber":44,"VerseNumber":20,"Text":"و من به پروردگار خود و پروردگار شما پناه مى‌برم از اينكه مرا سنگباران كنيد"},{"SurahNumber":44,"VerseNumber":21,"Text":"و اگر به من ايمان نمى‌آوريد، پس، از من كناره گيريد.»"},{"SurahNumber":44,"VerseNumber":22,"Text":"پس پروردگار خود را خواند كه: «اينها مردمى گناهكارند.»"},{"SurahNumber":44,"VerseNumber":23,"Text":"[فرمود:] «بندگانم را شبانه ببر، زيرا شما مورد تعقيب واقع خواهيد شد"},{"SurahNumber":44,"VerseNumber":24,"Text":"و دريا را هنگامى كه آرام است پشت سر بگذار، كه آنان سپاهى غرق‌شدنى‌اند.»"},{"SurahNumber":44,"VerseNumber":25,"Text":"[وه،] چه باغها و چشمه‌سارانى [كه آنها بعد از خود] بر جاى نهادند،"},{"SurahNumber":44,"VerseNumber":26,"Text":"و كشتزارها و جايگاه‌هاى نيكو،"},{"SurahNumber":44,"VerseNumber":27,"Text":"و نعمتى كه از آن برخوردار بودند"},{"SurahNumber":44,"VerseNumber":28,"Text":"[آرى،] اين چنين [بود] و آنها را به مردمى ديگر ميراث داديم"},{"SurahNumber":44,"VerseNumber":29,"Text":"و آسمان و زمين بر آنان زارى نكردند و مهلت نيافتند"},{"SurahNumber":44,"VerseNumber":30,"Text":"و به راستى، فرزندان اسرائيل را از عذاب خفت‌آور رهانيديم"},{"SurahNumber":44,"VerseNumber":31,"Text":"از [دست‌] فرعون كه متكبّرى از افراطكاران بود"},{"SurahNumber":44,"VerseNumber":32,"Text":"و قطعاً آنان را دانسته بر مردم جهان ترجيح داديم"},{"SurahNumber":44,"VerseNumber":33,"Text":"و از نشانه‌ها [ى الهى‌] آنچه را كه در آن آزمايشى آشكار بود، بديشان داديم"},{"SurahNumber":44,"VerseNumber":34,"Text":"هر آينه اين [كافران‌] مى‌گويند"},{"SurahNumber":44,"VerseNumber":35,"Text":"«جز مرگ نخستين، ديگر [واقعه‌اى‌] نيست و ما زنده‌شدنى نيستيم"},{"SurahNumber":44,"VerseNumber":36,"Text":"اگر راست مى‌گوييد، پس پدران ما را [باز] آوريد"},{"SurahNumber":44,"VerseNumber":37,"Text":"آيا ايشان بهترند يا قوم «تُبّع» و كسانى كه پيش از آنها بودند؟ آنها را هلاك كرديم، زيرا كه گنهكار بودند"},{"SurahNumber":44,"VerseNumber":38,"Text":"و آسمانها و زمين و آنچه را كه ميان آن دو است به بازى نيافريده‌ايم؛"},{"SurahNumber":44,"VerseNumber":39,"Text":"آنها را جز به حق نيافريده‌ايم، ليكن بيشترشان نمى‌دانند"},{"SurahNumber":44,"VerseNumber":40,"Text":"در حقيقت، روز «جدا سازى» موعد همه آنهاست"},{"SurahNumber":44,"VerseNumber":41,"Text":"همان روزى كه هيچ دوستى از هيچ دوستى نمى‌تواند حمايتى كند، و آنان يارى نمى‌شوند،"},{"SurahNumber":44,"VerseNumber":42,"Text":"مگر كسى را كه خدا رحمت كرده است، زيرا كه اوست همان ارجمند مهربان"},{"SurahNumber":44,"VerseNumber":43,"Text":"آرى! درخت زقوم،"},{"SurahNumber":44,"VerseNumber":44,"Text":"خوراك گناه پيشه است"},{"SurahNumber":44,"VerseNumber":45,"Text":"چون مس گداخته در شكمها مى‌گدازد؛"},{"SurahNumber":44,"VerseNumber":46,"Text":"همانند جوشش آب جوشان"},{"SurahNumber":44,"VerseNumber":47,"Text":"او را بگيريد و به ميان دوزخش بكشانيد،"},{"SurahNumber":44,"VerseNumber":48,"Text":"آنگاه از عذاب آب جوشان بر سرش فرو ريزيد"},{"SurahNumber":44,"VerseNumber":49,"Text":"بچش كه تو همان ارجمند بزرگوارى"},{"SurahNumber":44,"VerseNumber":50,"Text":"اين است همان چيزى كه در باره آن ترديد مى‌كرديد"},{"SurahNumber":44,"VerseNumber":51,"Text":"به راستى پرهيزگاران در جايگاهى آسوده [اند]،"},{"SurahNumber":44,"VerseNumber":52,"Text":"در بوستانها و كنار چشمه‌سارها"},{"SurahNumber":44,"VerseNumber":53,"Text":"پرنيان نازك و ديباى ستبر مى‌پوشند [و] برابر هم نشسته‌اند"},{"SurahNumber":44,"VerseNumber":54,"Text":"[آرى،] چنين [خواهد بود] و آنها را با حوريان درشت‌چشم همسر مى‌گردانيم"},{"SurahNumber":44,"VerseNumber":55,"Text":"در آنجا هر ميوه‌اى را [كه بخواهند] آسوده خاطر مى‌طلبند"},{"SurahNumber":44,"VerseNumber":56,"Text":"در آنجا جز مرگ نخستين، مرگ نخواهند چشيد و [خدا] آنها را از عذاب دوزخ نگاه مى‌دارد"},{"SurahNumber":44,"VerseNumber":57,"Text":"[اين‌] بخششى است از جانب پروردگار تو. اين است همان كاميابى بزرگ"},{"SurahNumber":44,"VerseNumber":58,"Text":"در حقيقت، [قرآن‌] را بر زبان تو آسان گردانيديم، اميد كه پند پذيرند"},{"SurahNumber":44,"VerseNumber":59,"Text":"پس مراقب باش، زيرا كه آنان هم مراقبند"},{"SurahNumber":45,"VerseNumber":1,"Text":"حاء، ميم"},{"SurahNumber":45,"VerseNumber":2,"Text":"فرو فرستادن اين كتاب، از جانب خداى ارجمند سنجيده‌كار است"},{"SurahNumber":45,"VerseNumber":3,"Text":"به راستى در آسمانها و زمين، براى مؤمنان نشانه‌هايى است"},{"SurahNumber":45,"VerseNumber":4,"Text":"و در آفرينش خودتان و آنچه از [انواع‌] جنبنده‌[ها] پراكنده مى‌گرداند، براى مردمى كه يقين دارند نشانه‌هايى است"},{"SurahNumber":45,"VerseNumber":5,"Text":"و [نيز در] پياپى آمدن شب و روز، و آنچه خدا از روزى از آسمان فرود آورده و به [وسيله‌] آن، زمين را پس از مرگش زنده گردانيده است؛ و [همچنين در] گردش بادها [به هر سو،] براى مردمى كه مى‌انديشند نشانه‌هايى است"},{"SurahNumber":45,"VerseNumber":6,"Text":"اين‌[ها]ست آيات خدا كه به راستى آن را بر تو مى‌خوانيم. پس، بعد از خدا و نشانه‌هاى او به كدام سخن خواهند گرويد؟"},{"SurahNumber":45,"VerseNumber":7,"Text":"واى بر هر دروغزن گناه‌پيشه"},{"SurahNumber":45,"VerseNumber":8,"Text":"[كه‌] آيات خدا را كه بر او خوانده مى‌شود، مى‌شنود و باز به حال تكبر -چنانكه گويى آن را نشنيده است- سماجت مى‌ورزد. پس او را از عذابى پردرد خبر ده"},{"SurahNumber":45,"VerseNumber":9,"Text":"و چون از نشانه‌هاى ما چيزى بداند، آن را به ريشخند مى‌گيرد. آنان عذابى خفت‌آور خواهند داشت"},{"SurahNumber":45,"VerseNumber":10,"Text":"پيشاپيش آنها دوزخ است، و نه آنچه را اندوخته و نه آن دوستانى را كه غير از خدا اختيار كرده‌اند، به كارشان مى‌آيد، و عذابى بزرگ خواهند داشت"},{"SurahNumber":45,"VerseNumber":11,"Text":"اين رهنمودى است؛ و كسانى كه آيات پروردگارشان را انكار كردند، بر ايشان عذابى دردناك از پليدى است"},{"SurahNumber":45,"VerseNumber":12,"Text":"خدا همان كسى است كه دريا را به سود شما رام گردانيد، تا كشتيها در آن به فرمانش روان شوند، و تا از فزون بخشى او [روزى خويش را] طلب نماييد، و باشد كه سپاس داريد"},{"SurahNumber":45,"VerseNumber":13,"Text":"و آنچه را در آسمانها و آنچه را در زمين است به سود شما رام كرد؛ همه از اوست. قطعاً در اين [امر] براى مردمى كه مى‌انديشند نشانه‌هايى است"},{"SurahNumber":45,"VerseNumber":14,"Text":"به كسانى كه ايمان آورده‌اند بگو تا از كسانى كه به روزهاى [پيروزى‌] خدا اميد ندارند درگذرند، تا [خدا هر] گروهى را به [سبب‌] آنچه مرتكب مى‌شده‌اند به مجازات رساند"},{"SurahNumber":45,"VerseNumber":15,"Text":"هر كه كارى شايسته كند، به سود خود اوست، و هر كه بدى كند به زيانش باشد. سپس به سوى پروردگارتان برگردانيده مى‌شويد"},{"SurahNumber":45,"VerseNumber":16,"Text":"و به يقين، فرزندان اسرائيل را كتاب [تورات‌] و حكم و پيامبرى داديم و از چيزهاى پاكيزه روزيشان كرديم و آنان را بر مردم روزگار برترى داديم"},{"SurahNumber":45,"VerseNumber":17,"Text":"و دلايل روشنى در امر [دين‌] به آنان عطا كرديم، و جز بعد از آنكه علم برايشان [حاصل‌] آمد، [آن هم‌] از روى رشك و رقابت ميان خودشان، دستخوش اختلاف نشدند. قطعاً پروردگارت روز قيامت ميانشان در باره آنچه در آن اختلاف مى‌كردند، داورى خواهد كرد"},{"SurahNumber":45,"VerseNumber":18,"Text":"سپس تو را در طريقه آيينى [كه ناشى‌] از امر [خداست‌] نهاديم. پس آن را پيروى كن، و هوسهاى كسانى را كه نمى‌دانند پيروى مكن"},{"SurahNumber":45,"VerseNumber":19,"Text":"آنان هرگز در برابر خدا از تو حمايت نمى‌كنند [و به هيچ وجه به كار تو نمى‌آيند ] و ستمگران بعضى‌شان دوستان بعضى [ديگر]ند، و خدا يار پرهيزگاران است"},{"SurahNumber":45,"VerseNumber":20,"Text":"اين [كتاب‌] براى مردم، بينش‌بخش و براى قومى كه يقين دارند، رهنمود و رحمتى است"},{"SurahNumber":45,"VerseNumber":21,"Text":"آيا كسانى كه مرتكب كارهاى بد شده‌اند پنداشته‌اند كه آنان را مانند كسانى قرار مى‌دهيم كه ايمان آورده و كارهاى شايسته كرده‌اند [به طورى كه‌] زندگى آنها و مرگشان يكسان باشد؟ چه بد داورى مى‌كنند"},{"SurahNumber":45,"VerseNumber":22,"Text":"و خدا آسمانها و زمين را به حق آفريده است، و تا هر كسى به [موجب‌] آنچه به دست آورده پاداش يابد، و آنان مورد ستم قرار نخواهند گرفت"},{"SurahNumber":45,"VerseNumber":23,"Text":"پس آيا ديدى كسى را كه هوس خويش را معبود خود قرار داده و خدا او را دانسته گمراه گردانيده و بر گوش او و دلش مُهر زده و بر ديده‌اش پرده نهاده است؟ آيا پس از خدا چه كسى او را هدايت خواهد كرد؟ آيا پند نمى‌گيريد؟"},{"SurahNumber":45,"VerseNumber":24,"Text":"و گفتند: «غير از زندگانى دنياى ما [چيز ديگرى‌] نيست؛ مى‌ميريم و زنده مى‌شويم، و ما را جز طبيعت هلاك نمى‌كند.» و[لى‌] به اين [مطلب‌] هيچ دانشى ندارند [و] جز [طريق‌] گمان نمى‌سپرند"},{"SurahNumber":45,"VerseNumber":25,"Text":"و چون آيات روشن ما بر آنان خوانده شود، دليلشان همواره جز اين نيست كه مى گويند: «اگر راست مى‌گوييد پدران ما را [حاضر] آوريد.»"},{"SurahNumber":45,"VerseNumber":26,"Text":"بگو: «خدا[ست كه‌] شما را زندگى مى‌بخشد، سپس مى‌ميراند، آنگاه شما را به سوى روز رستاخيز -كه ترديدى در آن نيست- گرد مى‌آورد، ولى بيشتر مردم [اين را] نمى‌دانند.»"},{"SurahNumber":45,"VerseNumber":27,"Text":"و فرمانروايى آسمانها و زمين از آن خداست، و روزى كه رستاخيز بر پا شود، آن روز است كه باطل‌انديشان زيان خواهند ديد"},{"SurahNumber":45,"VerseNumber":28,"Text":"و هر امتى را به زانو در آمده مى‌بينى؛ هر امتى به سوى كارنامه خود فراخوانده مى‌شود [و بديشان مى‌گويند:] «آنچه را مى‌كرديد امروز پاداش مى‌يابيد"},{"SurahNumber":45,"VerseNumber":29,"Text":"اين است كتاب ما كه عليه شما به حق سخن مى‌گويد. ما از آنچه مى‌كرديد، نسخه بر مى‌داشتيم.»"},{"SurahNumber":45,"VerseNumber":30,"Text":"و اما كسانى كه ايمان آورده و كارهاى شايسته كرده‌اند، پس پروردگارشان آنان را در جوار رحمت خويش داخل مى‌گرداند. اين همان كاميابى آشكار است"},{"SurahNumber":45,"VerseNumber":31,"Text":"و اما كسانى كه كافر شدند [بدانها مى‌گويند:] «پس مگر آيات من بر شما خوانده نمى‌شد؟ و[لى‌] تكبر نموديد و مردمى بدكار بوديد.»"},{"SurahNumber":45,"VerseNumber":32,"Text":"و چون گفته شد: «وعده خدا راست است و شكى در رستاخيز نيست»، گفتيد: «ما نمى‌دانيم رستاخيز چيست. جز گمان نمى‌ورزيم و ما يقين نداريم.»"},{"SurahNumber":45,"VerseNumber":33,"Text":"و [حقيقت‌] بديهايى كه كرده‌اند، بر آنان پديدار مى‌شود و آنچه را كه بدان ريشخند مى‌كردند، آنان را فرو مى‌گيرد"},{"SurahNumber":45,"VerseNumber":34,"Text":"و گفته شود: «همان‌گونه كه ديدار امروزتان را فراموش كرديد، امروز شما را فراموش خواهيم كرد، و جايگاهتان در آتش است و براى شما ياورانى نخواهد بود.»"},{"SurahNumber":45,"VerseNumber":35,"Text":"اين بدان سبب است كه شما آيات خدا را به ريشخند گرفتيد و زندگى دنيا فريبتان داد. پس امروز نه از اين [آتش‌] بيرون آورده مى‌شوند، و نه عذرشان پذيرفته مى‌گردد"},{"SurahNumber":45,"VerseNumber":36,"Text":"پس سپاس از آن خداست: پروردگار آسمانها و پروردگار زمين، پروردگار جهانيان"},{"SurahNumber":45,"VerseNumber":37,"Text":"و در آسمانها و زمين، بزرگى از آن اوست، و اوست شكست‌ناپذير سنجيده‌كار"}]}