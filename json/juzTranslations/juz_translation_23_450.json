{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":36,"VerseNumber":28,"Text":"Iske baad uski qaum par humne aasmaan se koi lashkar nahin utara , humein lashkar bhejne ki koi haajat na thi"},{"SurahNumber":36,"VerseNumber":29,"Text":"Bas ek dhamaka hua aur yakayak woh sab bujh kar reh gaye"},{"SurahNumber":36,"VerseNumber":30,"Text":"Afsos bandon ke haal par, jo Rasool bhi unke paas aaya uska woh mazaaq hi udatey rahey"},{"SurahNumber":36,"VerseNumber":31,"Text":"Kya unhon ne dekha nahin ke unsey pehle kitni hi qaumon ko hum halaak kar chuke hain aur iske baad woh phir kabhi unki taraf palat kar na aaye"},{"SurahNumber":36,"VerseNumber":32,"Text":"Un sab ko ek roz hamare saamne haazir kiya jaana hai"},{"SurahNumber":36,"VerseNumber":33,"Text":"In logon ke liye be-jaan zameen ek nishani hai, humne isko zindagi bakshi aur issey galla (anaaj / grain) nikala jisey yeh khaate hain"},{"SurahNumber":36,"VerseNumber":34,"Text":"Humne ismein khajuron aur angooron ke baagh paida kiye aur uske andar chashme (springs) phodh nikale"},{"SurahNumber":36,"VerseNumber":35,"Text":"Taa-ke yeh uske phal khayein, yeh sab kuch inke apne haathon ka paida kiya hua nahin hai phir kya yeh shukar ada nahin karte"},{"SurahNumber":36,"VerseNumber":36,"Text":"Paak hai woh zaat jisne jumla aqsaam ke joday paida kiye khwah woh zameen ki nabataat mein se hon ya khud inki apni jins (yani naw-e-Insani) mein se ya un ashyah mein se jinko yeh jaante tak nahin hain"},{"SurahNumber":36,"VerseNumber":37,"Text":"Inke liye ek aur nishani raat hai, hum uske upar se din hata dete hain to inpar andhera chaa jata hai"},{"SurahNumber":36,"VerseNumber":38,"Text":"Aur Suraj, woh apne thikane ki taraf chala ja raha hai, yeh zabardat aleem(All-Knowing) hasti ka bandha hua hisaab hai"},{"SurahNumber":36,"VerseNumber":39,"Text":"Aur chand, uske liye humne manzilein muqarrar kardi hain yahan tak ke insey guzarta hua woh phir khajur ki sukhi shaakh (dry old branch) ke manind reh jata hai"},{"SurahNumber":36,"VerseNumber":40,"Text":"Na Suraj ke bas mein yeh hai ke woh chand ko ja pakde aur na raat din par sabqat le ja sakti hai. Sab ek ek falak mein tair rahey hain"},{"SurahNumber":36,"VerseNumber":41,"Text":"Inke liye yeh bhi ek nishani hai ke humne inki nasal ko bhari hui kashti mein sawaar kardiya"},{"SurahNumber":36,"VerseNumber":42,"Text":"Aur phir inke liye waisi hi kashtiyan aur paida ki jinpar yeh sawaar hotay hain"},{"SurahNumber":36,"VerseNumber":43,"Text":"Hum chahein to inko garq kardein, koi inki fariyad sunne wala na ho aur kisi tarah yeh na bachaye jaa sakein"},{"SurahNumber":36,"VerseNumber":44,"Text":"Bas hamari rehmat hi hai jo inhein paar lagati aur ek waqt e khaas tak zindagi se mutamatta (enjoyment) honay ka mauqa deti hai"},{"SurahNumber":36,"VerseNumber":45,"Text":"In logon se jab kaha jaata hai ke bacho us anjaam se jo tumhare aagey aa raha hai aur tumhare peechey guzar chukka hai, shayad ke tumpar reham kiya jaye (to yeh suni an suni kar jatey hain)"},{"SurahNumber":36,"VerseNumber":46,"Text":"Inke saamne inke Rubb ki aayat(nishani) mein se jo aayat(nishani) bhi aati hai yeh iski taraf iltifaat nahin karte"},{"SurahNumber":36,"VerseNumber":47,"Text":"Aur jab insey kaha jaata hai ke Allah ne jo rizq tumhein ata kiya hai usmein se kuch Allah ki raah mein bhi kharch karo to yeh log jinhon ne kufr kiya hai iman laney walon ko jawab dete hain “ kya hum unko khilayein jinhein agar Allah chahta to khud khila deta? Tum to bilkul hi behak gaye ho”"},{"SurahNumber":36,"VerseNumber":48,"Text":"Yeh log kehte hain ke “yeh qayamat ki dhamki aakhir kab poori hogi? Batao agar tum sacche ho”"},{"SurahNumber":36,"VerseNumber":49,"Text":"Dar-asal yeh jis cheez ki raah takk rahey hain woh bas ek dhamaka hai jo yakayak inhein ain us halat mein dhar lega jab yeh (apne dunyavi maamlaat mein) jhagad rahey hongey"},{"SurahNumber":36,"VerseNumber":50,"Text":"Aur us waqt yeh wasiyat tak na kar sakenge, na apne gharon ko palat sakenge"},{"SurahNumber":36,"VerseNumber":51,"Text":"Phir ek soor (trumpet) phoonka jayega aur yakayak ye apne Rubb ke huzur pesh honay ke liye apni qabaron se nikal padenge"},{"SurahNumber":36,"VerseNumber":52,"Text":"Ghabra kar kahenge : “Arey, yeh kisne humein hamari khwab-gaah se utha khada kiya?” Yeh wahi cheez hai jiska khuda e rehman ne wada kiya tha aur Rasoolon ki baat sacchi thi”"},{"SurahNumber":36,"VerseNumber":53,"Text":"Ek hi zoar ki aawaz hogi aur sab ke sab hamare saamne haazir kardiye jayenge"},{"SurahNumber":36,"VerseNumber":54,"Text":"Aaj kisi par zarra barabar zulm na kiya jayega aur tumhein waisa hi badla diya jayega jaise amal tum karte rahe thay"},{"SurahNumber":36,"VerseNumber":55,"Text":"Aaj jannati log mazey karne mein mashgul hain"},{"SurahNumber":36,"VerseNumber":56,"Text":"Woh aur unki biwiyan ghanay saayon (shades) mein hain masnadon par takiye lagaye huey"},{"SurahNumber":36,"VerseNumber":57,"Text":"Har qisam ki lazeez cheezein khane peene ko unke liye wahan maujood hain, jo kuch woh talab karein unke liye haazir hai"},{"SurahNumber":36,"VerseNumber":58,"Text":"Rubb e Raheem ki taraf se unko salaam kaha gaya hai"},{"SurahNumber":36,"VerseNumber":59,"Text":"Aur aey mujrimon, aaj tum chatt kar alag ho jao"},{"SurahNumber":36,"VerseNumber":60,"Text":"Adam ke bacchon, kya maine tumko hidayat na ki thai ke shaytaan ki bandagi na karo, woh tumhara khula dushman hai"},{"SurahNumber":36,"VerseNumber":61,"Text":"Aur meri hi bandagi karo, yeh seedha raasta hai"},{"SurahNumber":36,"VerseNumber":62,"Text":"Magar iske bawajood usne tum mein se ek giroh-e-kaseer (great multitude of you) ko gumraah kardiya, kya tum aqal nahin rakhte thay"},{"SurahNumber":36,"VerseNumber":63,"Text":"Yeh wahi jahannum hai jissey tumko daraya jata raha tha"},{"SurahNumber":36,"VerseNumber":64,"Text":"Jo kufr tum duniya mein karte rahey ho uski padaish mein ab iska indhan (fuel) bano"},{"SurahNumber":36,"VerseNumber":65,"Text":"Aaj hum inke mooh bandh kiye detey hain, inke haath humse bolenge aur inke paon gawahi denge ke yeh duniya mein kya kamayi karte rahey hain"},{"SurahNumber":36,"VerseNumber":66,"Text":"Hum chahein to inki aankhein moond dein(obliterated their eyes), phir yeh raastey ki taraf lapak kar dekhein, kahan se inhein raasta sujhayi dega"},{"SurahNumber":36,"VerseNumber":67,"Text":"Hum chahein to inhein inki jagah hi par is taraf maskh (transform) karke rakh dein ke yeh na aagey chal sakein na peechey palat sakein"},{"SurahNumber":36,"VerseNumber":68,"Text":"Jis shaks ko hum lambi umar dete hain iski saakht ko hum ulat hi dete hain (we reverse in creation), kya (yeh halaat dekh kar) inhein aqal nahin aati"},{"SurahNumber":36,"VerseNumber":69,"Text":"Humne is (Nabi) ko sher nahin sikhaya hai aur na shayari isko zeib hi deti hai, yeh to ek naseehat hai aur saaf padhi janey wali kitaab"},{"SurahNumber":36,"VerseNumber":70,"Text":"Taa-ke woh har us shaks ko khabardar karde jo zinda ho aur inkar karne walon par hujjat qayam ho jaye"},{"SurahNumber":36,"VerseNumber":71,"Text":"Kya yeh log dekhte nahin hain ke humne apne haathon ki banayi hui cheezon mein se inke liye maweshi paida kiye aur ab yeh inke maalik hain"},{"SurahNumber":36,"VerseNumber":72,"Text":"Humne unhein is tarah inke bas mein kardiya hai ke unmein se kisi par yeh sawaar hotey hain, kisika yeh gosht khate hain"},{"SurahNumber":36,"VerseNumber":73,"Text":"Aur unke andar inke liye tarah tarah ke fawaid (benefits) aur mashrubaat (drinks) hain phir kya yeh shukar guzar nahin hotay"},{"SurahNumber":36,"VerseNumber":74,"Text":"Yeh sabkuch hotey huey inhon ne Allah ke siwa dusre khuda bana liye hain aur yeh umeed rakhte hain ke inki madad ki jayegi"},{"SurahNumber":36,"VerseNumber":75,"Text":"Woh inki koi madad nahin kar sakte balke yeh log ultey unke liye hazir-baash lashkar (army in waiting ) baney huey hain"},{"SurahNumber":36,"VerseNumber":76,"Text":"Accha, jo baatein yeh bana rahey hain woh tumhein ranjeeda na karein, inki chupi aur khuli sab baaton ko hum jaante hain"},{"SurahNumber":36,"VerseNumber":77,"Text":"Kya Insaan dekhta nahin hai ke humne usey nutfe(sperm drop) se paida kiya aur phir woh sareeh jhagdalu bankar khada ho gaya"},{"SurahNumber":36,"VerseNumber":78,"Text":"Ab woh humpar misalein chaspan karta hai aur apni paidaish ko bhool jaata hai , kehta hai “kaun in haddiyon ko zinda karega jabke yeh boseeda (rotten) ho chuki hon?”"},{"SurahNumber":36,"VerseNumber":79,"Text":"Ussey kaho,inhein wahi zinda karega jisne pehle inhein paida kiya tha, aur woh takhleeq (creation) ka har kaam jaanta hai"},{"SurahNumber":36,"VerseNumber":80,"Text":"Wahi jisne tumhare liye harey bharey (green) darakht se aag paida kardi aur tum ussey apne chuleh (stoves) roshan karte ho"},{"SurahNumber":36,"VerseNumber":81,"Text":"Kya woh jisne aasmaano aur zameen ko paida kiya ispar qadir nahin hai ke in jaison ko paida kar sakey? Kyun nahin, jabke woh maahir khallaq (superb creator) hai"},{"SurahNumber":36,"VerseNumber":82,"Text":"Woh to jab kisi cheez ka irada karta hai to uska kaam bas yeh hai ke usey hukum de ke hoja aur woh jo jati hai"},{"SurahNumber":36,"VerseNumber":83,"Text":"Paak hai woh jiske haath mein har cheez ka mukammal iqtedar (full control) hai, aur usi ki taraf tum paltaye janey waale ho"},{"SurahNumber":37,"VerseNumber":1,"Text":"Qataar dar qataar saff baandhne walon ki kasam"},{"SurahNumber":37,"VerseNumber":2,"Text":"Phir unki kasam jo daatne phatkaar ne waley hain"},{"SurahNumber":37,"VerseNumber":3,"Text":"Phir unki kasam jo kalaam e naseehat sunane waley hain"},{"SurahNumber":37,"VerseNumber":4,"Text":"Tumhara mabood e haqiqi bas ek hi hai"},{"SurahNumber":37,"VerseNumber":5,"Text":"Woh jo zameen aur aasmaano ka aur tamaam un cheezon ka maalik hai jo zameen o aasmaan mein hain, aur saarey mashrikon(easts) ka maalik"},{"SurahNumber":37,"VerseNumber":6,"Text":"Humne aasmaan e duniya ko taaron ki zeenat se aarasta (adorn) kiya hai"},{"SurahNumber":37,"VerseNumber":7,"Text":"Aur har shaytan sarkash se isko mehfooz kardiya hai"},{"SurahNumber":37,"VerseNumber":8,"Text":"Yeh shayateen mala-e-aala (High Council) ki baatein nahin sun saktey, har taraf se maarey aur haankey jatey hain"},{"SurahNumber":37,"VerseNumber":9,"Text":"Aur inke liye paiham azaaab hai"},{"SurahNumber":37,"VerseNumber":10,"Text":"Taaham agar koi inmein se kuch ley uday to ek teiz shola uska peecha karta hai"},{"SurahNumber":37,"VerseNumber":11,"Text":"Ab insey pucho, inki paidaish zyada mushkil hai ya un cheezon ki jo humne paida kar rakkhi hain? Inko to humne leis daar gaaray(sticky clay/chickni mitti) se paida kiya hai"},{"SurahNumber":37,"VerseNumber":12,"Text":"Tum (Allah ki qudrat ke karishmon par) hairan ho aur yeh iska mazaak uda rahey hain"},{"SurahNumber":37,"VerseNumber":13,"Text":"Samjhaya jaata hai to samajh kar nahin detey"},{"SurahNumber":37,"VerseNumber":14,"Text":"Koi nishani dekhte hain to usey thatton (mazaak/mock) mein udatey hain"},{"SurahNumber":37,"VerseNumber":15,"Text":"Aur kehte hain “ yeh to sareeh jaadu hai"},{"SurahNumber":37,"VerseNumber":16,"Text":"Bhala kahin aisa ho sakta hai ke jab hum mar chuke hon aur mitti ban jayein aur haddiyon ka panjar reh jaye us waqt hum phir zinda karke utha khade kiye jayein"},{"SurahNumber":37,"VerseNumber":17,"Text":"Aur kya hamare agle waqton ke aaba o ajdaad bhi uthaye jayenge?”"},{"SurahNumber":37,"VerseNumber":18,"Text":"(insey kaho haan, aur tum) khuda ke muqable mein baybas ho"},{"SurahNumber":37,"VerseNumber":19,"Text":"Bas ek hi jhidki hogi aur yakayak yeh apni aankhon se (woh sab kuch jiski khabar di jaa rahi hai) dekh rahey hongey"},{"SurahNumber":37,"VerseNumber":20,"Text":"Us waqt yeh kahengey “ haaye hamari kambakhti , yeh to yaum ul jaza hai”"},{"SurahNumber":37,"VerseNumber":21,"Text":"“yeh wahi faisley ka din hai jisey tum jhutlaya karte thay”"},{"SurahNumber":37,"VerseNumber":22,"Text":"(Hukum hoga) gher lao sab zaalimon aur unke saathiyon aur un maboodon ko jinki woh khuda ko chodh kar bandagi kiya karte thay"},{"SurahNumber":37,"VerseNumber":23,"Text":"Phir un sab ko jahannum ka raasta dikhao"},{"SurahNumber":37,"VerseNumber":24,"Text":"Aur zara inhein thehrao, inse kuch puchna hai"},{"SurahNumber":37,"VerseNumber":25,"Text":"“Kya ho gaya tumhein, ab kyun ek dusre ki madad nahin karte"},{"SurahNumber":37,"VerseNumber":26,"Text":"(Arey, aaj to yeh apne aap ko) aur ek dusre ko hawaliye (surrender) kiye de rahe hain”"},{"SurahNumber":37,"VerseNumber":27,"Text":"Iske baad yeh ek dusre ki taraf mudenge aur baham takrar shuru kar dengey"},{"SurahNumber":37,"VerseNumber":28,"Text":"pairvi karne waley apne peshwaon[leaders] se) kahenge, “Tum hamare paas seedhay rukh se aate thay”"},{"SurahNumber":37,"VerseNumber":29,"Text":"Woh jawaab dengey “nahin balke tum khud iman laney waley na thay"},{"SurahNumber":37,"VerseNumber":30,"Text":"Hamara tumpar koi zoar na tha, tum khud hi sarkash log thay"},{"SurahNumber":37,"VerseNumber":31,"Text":"Aakhir e kaar hum apne Rubb ke is farmaan ke mustahiq ho gaye ke hum azaab ka maza chakhne waley hain"},{"SurahNumber":37,"VerseNumber":32,"Text":"So humne tumko behkaya, hum khud behke huye thay”"},{"SurahNumber":37,"VerseNumber":33,"Text":"Is taraah woh sab us roz azaab mein mushtarik (shareek) hongey"},{"SurahNumber":37,"VerseNumber":34,"Text":"Hum mujreemon ke saath yahi kuch kiya karte hain"},{"SurahNumber":37,"VerseNumber":35,"Text":"Yeh woh log thay ke jab unsey kaha jata “Allah ke siwa koi maabood e barhaqq nahin hai” to yeh ghamand mein aa jatey thay"},{"SurahNumber":37,"VerseNumber":36,"Text":"Aur kehte thay “kya hum ek shayar majnoon (dewane) ki khaatir apne maboodon ko chodh dein?”"},{"SurahNumber":37,"VerseNumber":37,"Text":"Halaanke woh haqq lekar aaya tha aur usne Rasoolon ki tasdeeq ki thi"},{"SurahNumber":37,"VerseNumber":38,"Text":"(Ab unse kaha jayega ke) tum laaziman dardnaak saza ka maza chakhne waley ho"},{"SurahNumber":37,"VerseNumber":39,"Text":"Aur tumhein jo badla bhi diya jaa raha hai unhi aamaal ka diya ja raha hai jo tum karte rahey ho"},{"SurahNumber":37,"VerseNumber":40,"Text":"Magar Allah ke cheeda (chune huey/chosen) banday (is anjaam e badd se) mehfooz hongey"},{"SurahNumber":37,"VerseNumber":41,"Text":"Unke liye jaana bujha rizq (known provision) hai"},{"SurahNumber":37,"VerseNumber":42,"Text":"Har tarah ki lazeez cheezein"},{"SurahNumber":37,"VerseNumber":43,"Text":"Aur niyamat bhari jannatein"},{"SurahNumber":37,"VerseNumber":44,"Text":"Jinmein woh izzat ke saath rakkhey jayenge, takhaton par aamne saamne baithenge"},{"SurahNumber":37,"VerseNumber":45,"Text":"Sharaab ke chamson (springs) se sagar (cups) bhar bhar kar unke darmiyan phiraye jayenge"},{"SurahNumber":37,"VerseNumber":46,"Text":"Chamakti hui sharaab, jo peene waalon ke liye lazzat hogi"},{"SurahNumber":37,"VerseNumber":47,"Text":"Na unke jism ko ussey koi zarar hoga aur na unki aqal ussey kharab hogi"},{"SurahNumber":37,"VerseNumber":48,"Text":"Aur unke paas nigahein bachane wali, khoobsurat aankhon wali auratein hongi"},{"SurahNumber":37,"VerseNumber":49,"Text":"Aisi naazuk jaise andey (egg) ke chilke ke nichey chupi hui jhilli"},{"SurahNumber":37,"VerseNumber":50,"Text":"Phir woh ek dusre ki taraf mutawajjeh ho kar halaat puchengey"},{"SurahNumber":37,"VerseNumber":51,"Text":"Unmein se ek kahega, “duniya mein mera ek hum nahseen (companion) tha"},{"SurahNumber":37,"VerseNumber":52,"Text":"Jo mujhse kaha karta tha, kya tum bhi tasdeeq karne walon mein se ho"},{"SurahNumber":37,"VerseNumber":53,"Text":"Kya waqayi jab hum mar chuke hongey aur mitti ho jayenge aur haddiyon ka panjar bankar reh jayenge to humein jaza o saza di jayegi"},{"SurahNumber":37,"VerseNumber":54,"Text":"Ab kya aap log dekhna chahte hain ke woh sahib ab kahan hain?”"},{"SurahNumber":37,"VerseNumber":55,"Text":"Yeh keh kar junhi woh jhukega to jahannum ki gehrayi mein usko dekh lega"},{"SurahNumber":37,"VerseNumber":56,"Text":"Aur ussey khitaab karke kahega “khuda ki kasam, tu to mujhey tabaah hi kar dene wala tha"},{"SurahNumber":37,"VerseNumber":57,"Text":"Mere Rubb ka fazal shamil e haal na hota to aaj main bhi un logon mein se hota jo pakde huey aaye hain"},{"SurahNumber":37,"VerseNumber":58,"Text":"Accha to kya ab hum marne waley nahin hain"},{"SurahNumber":37,"VerseNumber":59,"Text":"Maut jo humein aani thi woh bas pehle aa chuki? Ab humein koi azaab nahin hona?”"},{"SurahNumber":37,"VerseNumber":60,"Text":"Yakeenan yahi azeem o shaan kaamiyabi hai"},{"SurahNumber":37,"VerseNumber":61,"Text":"Aisi hi kamiyabi ke liye amal karne walon ko amal karna chahiye"},{"SurahNumber":37,"VerseNumber":62,"Text":"Bolo, yeh ziyafat acchi hai ya zakkhum ka darakht"},{"SurahNumber":37,"VerseNumber":63,"Text":"Humne us darakht ko zaalimon ke liye fitna bana diya hai"},{"SurahNumber":37,"VerseNumber":64,"Text":"Woh ek darakht hai jo jahannum ki teh se nikalta hai"},{"SurahNumber":37,"VerseNumber":65,"Text":"Uske shagufe (emerging fruit) aise hain jaise shaytano ke sar"},{"SurahNumber":37,"VerseNumber":66,"Text":"Jahannum ke log usey khayenge aur usi se pait bharengey"},{"SurahNumber":37,"VerseNumber":67,"Text":"Phir ispar peene ke liye khaulta hua pani milega"},{"SurahNumber":37,"VerseNumber":68,"Text":"Aur iske baad unki wapsi usi aatish e dozakh (blazing Hell) ki taraf hogi"},{"SurahNumber":37,"VerseNumber":69,"Text":"Yeh woh log hain jinhon ne apne baap dada ko gumraah paya"},{"SurahNumber":37,"VerseNumber":70,"Text":"Aur unhi ke nakshe qadam par daud chale"},{"SurahNumber":37,"VerseNumber":71,"Text":"Halaanke unse pehle bahut se log gumraah ho chuke thay"},{"SurahNumber":37,"VerseNumber":72,"Text":"Aur unmein humne tambeeh (warn) karne walay Rasool bheje thay"},{"SurahNumber":37,"VerseNumber":73,"Text":"Ab dekhlo ke un tambeeh kiye janey walon ka kya anjaam hua"},{"SurahNumber":37,"VerseNumber":74,"Text":"Is bad-anjaami se bas Allah ke wahi banday bachay hain jinhein usne apne liye khalis karliya hai"},{"SurahNumber":37,"VerseNumber":75,"Text":"Humko (issey pehle) Nooh ne pukara tha, to dekho ke hum kaise acche jawab dene waley thay"},{"SurahNumber":37,"VerseNumber":76,"Text":"Humne usko aur uske ghar walon ko karb-e-azeem (badi musibat) se bacha liya"},{"SurahNumber":37,"VerseNumber":77,"Text":"Aur usi ki nasal ko baaki rakkha"},{"SurahNumber":37,"VerseNumber":78,"Text":"Aur baad ki nasalon mein iski taarif o tausif chodh di"},{"SurahNumber":37,"VerseNumber":79,"Text":"Salaam hai Nooh par tamaam duniya walon mein"},{"SurahNumber":37,"VerseNumber":80,"Text":"Hum neki karne walon ko aisi hi jaza diya karte hain"},{"SurahNumber":37,"VerseNumber":81,"Text":"Dar haqeeqat woh hamare momin bandon mein se tha"},{"SurahNumber":37,"VerseNumber":82,"Text":"Phir dusre giroh ko humne garq (drown) kardiya"},{"SurahNumber":37,"VerseNumber":83,"Text":"Aur Nooh hi ke tareeqey par chalne wala Ibrahim tha"},{"SurahNumber":37,"VerseNumber":84,"Text":"Jab woh apne Rubb ke huzur qalb e saleem lekar aaya"},{"SurahNumber":37,"VerseNumber":85,"Text":"Jab usne apne baap aur apni qaum se kaha “yeh kya cheezein hain jinki tum ibadat kar rahey ho"},{"SurahNumber":37,"VerseNumber":86,"Text":"Kya Allah ko chodh kar jhoot ghadey huey maabood chahte ho"},{"SurahNumber":37,"VerseNumber":87,"Text":"Aakhir Allah Rubb-ul-Aalameen ke baarey mein tumhara kya gumaan hai?”"},{"SurahNumber":37,"VerseNumber":88,"Text":"Phir usne taaron par ek nigaah daali"},{"SurahNumber":37,"VerseNumber":89,"Text":"Aur kaha meri tabiyat kharaab hai"},{"SurahNumber":37,"VerseNumber":90,"Text":"Chunanche woh log usey chodh kar chale gaye"},{"SurahNumber":37,"VerseNumber":91,"Text":"Unke peechey woh chupke se unke maboodon ke mandir mein ghus gaya aur bola “aap log khate kyun nahin hain"},{"SurahNumber":37,"VerseNumber":92,"Text":"Kya ho gaya, aap log bolte bhi nahin?”"},{"SurahNumber":37,"VerseNumber":93,"Text":"Iske baad woh unpar pil (toot) pada aur seedhay haath se khoob zarbein lagayi (todhna shuru kiya)"},{"SurahNumber":37,"VerseNumber":94,"Text":"(Wapas aakar) woh log bhaage bhaage uske paas aaye"},{"SurahNumber":37,"VerseNumber":95,"Text":"Usne kaha “kya tum apni hi tarashi hui cheezon ko poojhte ho"},{"SurahNumber":37,"VerseNumber":96,"Text":"Halaanke Allah hi ne tumko bhi paida kiya hai aur un cheezon ko bhi jinhein tum banatey ho”"},{"SurahNumber":37,"VerseNumber":97,"Text":"Unhon ne aapas mein kaha “ iske liya ek alaaw (pyre) tayyar karo aur isey dehakti hui aag ke dhair mein phenk do”"},{"SurahNumber":37,"VerseNumber":98,"Text":"Unhon ne uske khilaf ek karawayi karna chahi thi, magar humne unhi ko nicha dikha diya"},{"SurahNumber":37,"VerseNumber":99,"Text":"Ibrahim ne kaha “ main apne Rubb ki taraf jata hoon, wahi meri rehnumayi karega"},{"SurahNumber":37,"VerseNumber":100,"Text":"Aey parwardigar , mujhey ek beta ata kar jo salihon (righteous) mein se ho”"},{"SurahNumber":37,"VerseNumber":101,"Text":"(Is dua ke jawab mein)humne usko ek haleem (burdbaar) ladke ki basharat di"},{"SurahNumber":37,"VerseNumber":102,"Text":"Woh ladka jab uske saath daud dhoop karne ki umar ko pahunch gaya to ( ek roz) Ibrahim ne ussey kaha, “beta, main khwab mein dekhta hoon ke main tujhey zibaah kar raha hoon, ab tu bata, tera kya khayal hai?” usne kaha, “abbajan , jo kuch aapko hukum diya jaa raha hai usey kar daliye, aap insha Allah mujhey saabiron(sabr karne walon) mein se payenge”"},{"SurahNumber":37,"VerseNumber":103,"Text":"Aakhir ko jab in dono ne sar-e-tasleem kham kardiya aur Ibrahim ne bete ko maathay ke bal gira diya"},{"SurahNumber":37,"VerseNumber":104,"Text":"Aur humne nida di ke “Aey Ibrahim"},{"SurahNumber":37,"VerseNumber":105,"Text":"Tu nay khwab sach kar dikhaya hum neki karne walon ko aisi hi jaza deta hain"},{"SurahNumber":37,"VerseNumber":106,"Text":"Yaqeenan yeh ek khuli aazmaaish thi”"},{"SurahNumber":37,"VerseNumber":107,"Text":"Aur humne ek badi qurbani fidiye mein de kar us bacchey ko chuda liya"},{"SurahNumber":37,"VerseNumber":108,"Text":"Aur uski taarif o tauseef hamesha ke liye baad ki nasalon mein chodh di"},{"SurahNumber":37,"VerseNumber":109,"Text":"Salaam hai Ibrahim par"},{"SurahNumber":37,"VerseNumber":110,"Text":"Hum neki karne waalon ko aisi hi jaza detay hain"},{"SurahNumber":37,"VerseNumber":111,"Text":"Yaqeenan woh hamare momin bandon mein se tha"},{"SurahNumber":37,"VerseNumber":112,"Text":"Aur humne usey Ishaq(Issac) ki basharat di , ek Nabi saliheen mein se"},{"SurahNumber":37,"VerseNumber":113,"Text":"Aur usey aur Ishaq ko barakat di. Ab in dono ki zurriyat mein se koi mohsin hai aur koi apne nafs par sareeh zulm karne wala hai"},{"SurahNumber":37,"VerseNumber":114,"Text":"Aur humne Moosa o Haroon par ehsan kiya"},{"SurahNumber":37,"VerseNumber":115,"Text":"Unko aur unki qaum ko karb-e-azeem( badi museebat) se nijaat di"},{"SurahNumber":37,"VerseNumber":116,"Text":"Unhein nusrat bakshi jiski wajah se wahi galib rahey"},{"SurahNumber":37,"VerseNumber":117,"Text":"Unko nihayat wazeh kitaab ata ki"},{"SurahNumber":37,"VerseNumber":118,"Text":"Unhein raah-e-raast dikhayi"},{"SurahNumber":37,"VerseNumber":119,"Text":"Aur baad ki nasalon mein unka zikr e khair baaqi rakkha"},{"SurahNumber":37,"VerseNumber":120,"Text":"Salaam hai Mossa aur Haroon par"},{"SurahNumber":37,"VerseNumber":121,"Text":"Hum neki karne walon ko aisi hi jaza detay hain"},{"SurahNumber":37,"VerseNumber":122,"Text":"Dar haqeeqat woh hamare momin bandon mein se thay"},{"SurahNumber":37,"VerseNumber":123,"Text":"Aur Ilyas bhi yaqeenan mursaleen(messengers) mein se tha"},{"SurahNumber":37,"VerseNumber":124,"Text":"Yaad karo jab usne apni qaum se kaha tha ke “tum log darte nahin ho"},{"SurahNumber":37,"VerseNumber":125,"Text":"Kya tum BAAL ko pukarte ho aur ahsanul khaliqeen ko chodh dete ho"},{"SurahNumber":37,"VerseNumber":126,"Text":"Us Allah ko jo tumhara aur tumhare agle pichle aaba o ajdaad ka Rubb hai?”"},{"SurahNumber":37,"VerseNumber":127,"Text":"Magar unhon ne usey jhutla diya, so ab yaqeenan woh saza ke liye pesh kiye janey waley hain"},{"SurahNumber":37,"VerseNumber":128,"Text":"Bajuz un bandagaan e khuda ke jinko khaalis karliya gaya tha"},{"SurahNumber":37,"VerseNumber":129,"Text":"Aur Ilyas ka zikr e khair humne baad ki nasalon mein baaki rakkha"},{"SurahNumber":37,"VerseNumber":130,"Text":"Salaam hai Ilyas par"},{"SurahNumber":37,"VerseNumber":131,"Text":"Hum neki karne walon ko aisi hi jaza dete hain"},{"SurahNumber":37,"VerseNumber":132,"Text":"Waqayi wo hamare momin bandon mein se tha"},{"SurahNumber":37,"VerseNumber":133,"Text":"Aur Lut bhi unhi logon mein se tha jo Rasool bana kar bheje gaye hain"},{"SurahNumber":37,"VerseNumber":134,"Text":"Yaad karo jab humne usko aur uske sab gar walon ko nijaat di"},{"SurahNumber":37,"VerseNumber":135,"Text":"Siwaye ek budiya ke jo peechey reh janey walon mein se thi"},{"SurahNumber":37,"VerseNumber":136,"Text":"Phir baaki sabko tehas nehas kardiya"},{"SurahNumber":37,"VerseNumber":137,"Text":"Aaj tum shab-o-roz unke ujday dayar (desolate habitations) par se guzarte ho"},{"SurahNumber":37,"VerseNumber":138,"Text":"Kya tumko aqal nahin aati"},{"SurahNumber":37,"VerseNumber":139,"Text":"Aur yaqeenan Yunus bhi Rasoolon mein se tha"},{"SurahNumber":37,"VerseNumber":140,"Text":"Yaad karo jab woh ek bhari kashti ki taraf bhaag nikla"},{"SurahNumber":37,"VerseNumber":141,"Text":"Phir quora andazi (cast lots) mein shareek hua aur usmein maath khayi (among the losers)"},{"SurahNumber":37,"VerseNumber":142,"Text":"Aakhir e kaar machli ne usey nigal liya aur woh malamat zada tha"},{"SurahNumber":37,"VerseNumber":143,"Text":"Ab agar woh tasbeeh karne walon mein se na hota to"},{"SurahNumber":37,"VerseNumber":144,"Text":"Roz-e-qayamat tak usi machli ke pait mein rehta"},{"SurahNumber":37,"VerseNumber":145,"Text":"Aakhir humne usey badi sakheem (bimar /ill) halat mein ek chatiyal zameen par phenk diya"},{"SurahNumber":37,"VerseNumber":146,"Text":"Aur uspar ek bail-daar darakht (a spreading plant of the gourd kind) uga diya"},{"SurahNumber":37,"VerseNumber":147,"Text":"Iske baad humne usey ek lakh ya us sey zayad logon ki taraf bheja"},{"SurahNumber":37,"VerseNumber":148,"Text":"Woh imaan laye aur humne ek waqt e khaas tak unhein baaqi rakkha"},{"SurahNumber":37,"VerseNumber":149,"Text":"Phir zara in logon se pucho, kya (inke dil ko yeh baat lagti hai ke) tumhare Rubb ke liye to hon betiyan aur inke liye hon betay"},{"SurahNumber":37,"VerseNumber":150,"Text":"Kya waqayi humne malaika (farishton) ko auratein banaya hai aur yeh aankhon dekhi baat keh rahey hain"},{"SurahNumber":37,"VerseNumber":151,"Text":"Khoob sun rakkho, dar-asal yeh log apni mann ghadat se yeh baat kehte hain"},{"SurahNumber":37,"VerseNumber":152,"Text":"Ke Allah aulad rakhta hai, aur fil waqayi yeh jhootey hain"},{"SurahNumber":37,"VerseNumber":153,"Text":"Kya Allah ne beton ke bajaye betiyan apne liye pasand karli"},{"SurahNumber":37,"VerseNumber":154,"Text":"Tumhein kya ho gaya hai, kaise hukum laga rahey ho"},{"SurahNumber":37,"VerseNumber":155,"Text":"Kya tumhein hosh nahin aata"},{"SurahNumber":37,"VerseNumber":156,"Text":"Ya phir tumhare paas apni in baaton ke liye koi saaf sanad (daleel) hai"},{"SurahNumber":37,"VerseNumber":157,"Text":"To lao apni woh kitaab agar tum sachhey ho"},{"SurahNumber":37,"VerseNumber":158,"Text":"Inhon ne Allah aur malaika ke darmiyan nasab (kinship)ka rishta bana rakkha hai, halanke malaika khoob jaante hain ke yeh log mujrim ki haisiyat se pesh honay waley hain"},{"SurahNumber":37,"VerseNumber":159,"Text":"(aur woh kehte hain ke) “Allah un sifaat se paak hai"},{"SurahNumber":37,"VerseNumber":160,"Text":"Jo uske khaalis bandon ke siwa dusre log uski taraf mansoob karte hain"},{"SurahNumber":37,"VerseNumber":161,"Text":"Pas tum aur tumhare yeh mabood"},{"SurahNumber":37,"VerseNumber":162,"Text":"Allah se kisi ko pher nahin sakte"},{"SurahNumber":37,"VerseNumber":163,"Text":"Magar sifr usko jo dozakh ki bhadakti hui aag mein jhulasne wala ho"},{"SurahNumber":37,"VerseNumber":164,"Text":"Aur hamara haal to yeh hai ke hum mein se har ek ka ek muqaam mukarrar hai"},{"SurahNumber":37,"VerseNumber":165,"Text":"Aur hum saff basta (in rows) khidmatgaar hain"},{"SurahNumber":37,"VerseNumber":166,"Text":"Tasbeeh karne waley hain.”"},{"SurahNumber":37,"VerseNumber":167,"Text":"Yeh log pehle to kaha karte thay"},{"SurahNumber":37,"VerseNumber":168,"Text":"Ke kaash hamare paas woh “Zikr” hota jo pichli qaumon ko mila tha"},{"SurahNumber":37,"VerseNumber":169,"Text":"To hum Allah ke cheedah (chune huey/chosen) banday hotay"},{"SurahNumber":37,"VerseNumber":170,"Text":"Magar (jab woh aa gaya) to inhon ne uska inkar kardiya, ab ankareeb inhein (is rawish ka natija) maloom ho jayega"},{"SurahNumber":37,"VerseNumber":171,"Text":"Apne bheje huey bandon se hum pehle hi waada kar chuke hain"},{"SurahNumber":37,"VerseNumber":172,"Text":"Ke yaqeenan unki madad ki jayegi"},{"SurahNumber":37,"VerseNumber":173,"Text":"Aur hamara lashkar hi gaalib hokar rahega"},{"SurahNumber":37,"VerseNumber":174,"Text":"Pas (aey Nabi) zara kuch muddat tak inhein inke haal par chodh do"},{"SurahNumber":37,"VerseNumber":175,"Text":"Aur dekhte raho, anqareeb yeh khud bhi dekh lengey"},{"SurahNumber":37,"VerseNumber":176,"Text":"Kya yeh hamare azaab ke liye jaldi macha rahey hain"},{"SurahNumber":37,"VerseNumber":177,"Text":"Jab woh inke sehan (maidan/open space) mein aa utrega woh din un logon ke liye bahut bura hoga jinhein mutanabbeh (warn) kiya ja chuka hai"},{"SurahNumber":37,"VerseNumber":178,"Text":"Pas zara inhein kuch muddat ke liye chodh do"},{"SurahNumber":37,"VerseNumber":179,"Text":"Aur dekhte raho, anqareeb yeh khud dekh lenge"},{"SurahNumber":37,"VerseNumber":180,"Text":"Paak hai tera Rubb, izzat ka maalik, un tamaam baaton se jo yeh log bana rahey hain"},{"SurahNumber":37,"VerseNumber":181,"Text":"Aur salaam hai mursalin (messengers) par"},{"SurahNumber":37,"VerseNumber":182,"Text":"Aur saari taarif Allah Rabbul Aalameen hi ke liye hai"},{"SurahNumber":38,"VerseNumber":1,"Text":"Saad, kasam hai naseehat bharey Quran ki"},{"SurahNumber":38,"VerseNumber":2,"Text":"Balke yahi log, jinhon ne maanney se inkar kiya hai, sakht takabbur aur zid mein mubtila hain"},{"SurahNumber":38,"VerseNumber":3,"Text":"Insey pehle hum aisi kitni hi qaumon ko halaak kar chuke hain (aur jab unki shamat aayi hai) to woh cheekh utthey hain, magar woh waqt bachne ka nahin hota"},{"SurahNumber":38,"VerseNumber":4,"Text":"In logon ko is baat par bada taajub hua ke ek darane wala khud inhi mein se aa gaya, munkireen kehne lagey ke “yeh saahir(sorcerer) hai, sakht jhoota hai"},{"SurahNumber":38,"VerseNumber":5,"Text":"Kya isney saarey khudaon ki jagah bas ek hi khuda bana dala? Yeh to badi ajeeb baat hai”"},{"SurahNumber":38,"VerseNumber":6,"Text":"Aur sardaran e qaum yeh kehte huey nikal gaye ke “ chalo aur dat-tey raho apne maboodon ki ibadat par. Yeh baat to kisi aur hi garaz se kahi ja rahi hai"},{"SurahNumber":38,"VerseNumber":7,"Text":"Yeh baat humne zamana e qareeb ki millat mein kisi se nahin suni. Yeh kuch nahin hai magar ek man-ghadat baat"},{"SurahNumber":38,"VerseNumber":8,"Text":"Kya hamarey darmiyan bas yahi ek shaks reh gaya tha jispar Allah ka zikr nazil kardiya gaya?”Asal baat yeh hai ke yeh mere “Zikr” par shakk kar rahey hain , aur yeh saari baatein isliye kar rahey hain ke inhon ne mere azaab ka maza chakkha nahin hai"},{"SurahNumber":38,"VerseNumber":9,"Text":"Kya tere daata (great Bestower) aur gaalib parwardigar ki rehmat ke khazane inke kabze mein hain"},{"SurahNumber":38,"VerseNumber":10,"Text":"Kya yeh aasmaan o zameen aur inke darmiyan ki cheezon ke maalik hain? Accha to yeh aalam e asbaab ki bulandiyon par chadh kar dekhein"},{"SurahNumber":38,"VerseNumber":11,"Text":"Yeh to jatthon (armies) mein se ek choota sa jattha (army) hai jo isi jagah shikhast(suffer defeat) khane wala hai"},{"SurahNumber":38,"VerseNumber":12,"Text":"Insey pehle Nooh ki qaum, aur Aad, aur mekhon (tent-pegs/stakes) wala Firoun"},{"SurahNumber":38,"VerseNumber":13,"Text":"Aur Samood, aur qaum e Lut, aur aika waley jhutla chuke hain. Jatthay woh thay"},{"SurahNumber":38,"VerseNumber":14,"Text":"Unmein se har ek ne Rasoolon ko jhutlaya aur meri uqubat ka faisla (decree of chastisement )uspar chaspan ho kar raha"},{"SurahNumber":38,"VerseNumber":15,"Text":"Yeh log bhi bas ek dhamake ke muntazir hain jiske baad koi dusra dhamaka na hoga"},{"SurahNumber":38,"VerseNumber":16,"Text":"Aur yeh kehte hain ke aey hamare Rubb, yaum ul hisaab(hisab ke din) se pehle hi hamara hissa humein jaldi se dey dey"},{"SurahNumber":38,"VerseNumber":17,"Text":"(Aey Nabi), sabr karo un baaton par jo yeh log banate hain, aur inke saamne hamare banday Dawood ka qissa bayan karo jo badi quwaton ka maalik tha. Har maamle mein Allah ki taraf rujoo karne wala tha"},{"SurahNumber":38,"VerseNumber":18,"Text":"Humne pahadon ko uske saath musakkhar kar rakkha tha ke subah o shaam woh uske saath tasbeeh karte thay"},{"SurahNumber":38,"VerseNumber":19,"Text":"Parindey simat aate aur sabke sab uski tasbeeh ki taraf mutawajjeh ho jatey thay"},{"SurahNumber":38,"VerseNumber":20,"Text":"Humne uski sultanat mazboot kardi thi, usko hikmat ata ki thi aur faislay-kun baat kehne ki salahiyat bakshi thi"},{"SurahNumber":38,"VerseNumber":21,"Text":"Phir tumhein kuch khabar pahunchi hai un muqaddame walon ki jo deewaar chadh kar uske baala khaane(private chambers) mein ghus aaye thay"},{"SurahNumber":38,"VerseNumber":22,"Text":"Jab woh Dawood ke paas pahunche to woh unhein dekh kar ghabra gaya, unhon ne kaha “dariye nahin, hum do fareeq muqaddama hain jin mein se ek ne dusre par zyadati ki hai. Aap hamare darmiyan theek theek haqq ke saath faisla kardijiye, be-insafi na kijiye aur humein raah e raast bataiye"},{"SurahNumber":38,"VerseNumber":23,"Text":"Yeh meri bhai hai ,iske paas ninanve (ninety nine) dumbiyan(ewes) hai aur mere paas sirf ek hi dumbi (ewe) hai , isne mujhse kaha ke yeh ek dumbi bhi mere hawale karde aur isne guftagu mein mujhe daba liya”"},{"SurahNumber":38,"VerseNumber":24,"Text":"Dawood ne jawab diya: “is shaks ne apni dumbiyon (ewes) ke saath teri dumbi mila lene ka mutalaba karke yaqeenan tujhpar zulm kiya, aur waqiya yeh hai ke mil-jhul kar saath rehne waley log aksar ek dusre par zyadatiyan karte rehte hain, bas wahi log is se bachey huey hain jo iman rakhte hain aur amal e saleh karte hain, aur aisey log kam hi hain.” (Yeh baat kehte kehte) Dawood samajh gaya ke yeh to humne dar-asal iski aazmaish ki hai, chunanche usne apne Rubb se maafi maangi aur sajde mein gir gaya aur rujoo karliya"},{"SurahNumber":38,"VerseNumber":25,"Text":"Tab humne iska woh kasoor maaf kiya aur yaqeenan hamare haan uske liye taqarrub ka muqaam aur behtar anjaam hai"},{"SurahNumber":38,"VerseNumber":26,"Text":"(Humne ussey kaha) “Aey dawood, humne tujhey zameen mein khalifa banaya hai, lihaza tu logon ke darmiyan haqq ke saath hukumat kar, aur khwaish e nafs ki pairwi na kar ke woh tujhey Allah ki raah se bhatka degi. Jo log Allah ki raah se bhatakte hain yaqeenan unke liye sakht saza hai ke woh yaum ul hisaab ko bhool gaye.”"},{"SurahNumber":38,"VerseNumber":27,"Text":"Humne is aasmaan aur zameen ko, aur is duniya ko jo inke darmiyan hai , fizool paida nahin kardiya hai, yeh to un logon ka gumaan hai jinhon ne kufr kiya hai aur aisey kaafiron ke liye barbadi hai jahannum ki aag se"},{"SurahNumber":38,"VerseNumber":28,"Text":"Kya hum un logon ko jo iman laatey hain aur neik aamaal karte hain aur unko jo zameen mein fasad karne waley hain yaksan kardein? Kya muttaqiyon ko hum faajiron(wicked) jaisa kardein"},{"SurahNumber":38,"VerseNumber":29,"Text":"Yeh ek badi barakat wali kitaab hai jo (aey Muhammad) humne tumhari taraf nazil ki hai taa-ke yeh log iski aayat par gaur karein aur aqal o fikr rakhne wale issey sabaq lein"},{"SurahNumber":38,"VerseNumber":30,"Text":"Aur Dawood ko humne Sulaiman (jaisa beta) ata kiya, behtareen banda, kasrat se apne Rubb ki taraf rujoo karne wala"},{"SurahNumber":38,"VerseNumber":31,"Text":"Kaabil e zikr hai woh mauqa jab shaam ke waqt us ke saamne khoob sidhey (well-trained) huey tez-rau(running) ghoday (horses) pesh kiye gaye"},{"SurahNumber":38,"VerseNumber":32,"Text":"To usne kaha “maine is maal ki muhabbat apne Rubb ki yaad ki wajah se ikhtiyar ki hai” yahan tak ke jab woh ghoday (horses) nigaah se ojhal ho gaye"},{"SurahNumber":38,"VerseNumber":33,"Text":"To (usne hukum diya ke) inhein mere paas wapas laao, phir laga unki pindliyon (legs) aur gardano (necks) par haath pherne"},{"SurahNumber":38,"VerseNumber":34,"Text":"Aur (dekho ke) Sulaiman ko bhi humne aazmaish mein daala aur uski kursi par ek jasad (mere body/body without life) laa kar daal diya phir usne rujoo kiya"},{"SurahNumber":38,"VerseNumber":35,"Text":"Aur kaha ke “aey mere Rubb , mujhey maaf karde aur mujhey woh baadshahi de jo mere baad kisi ke liye sazawar na ho, beshak tu hi asal daata hai”"},{"SurahNumber":38,"VerseNumber":36,"Text":"Tab humne uske liye hawa ko musakkhar kardiya jo uske hukum se narmi ke saath chalti thi jidhar woh chahta tha"},{"SurahNumber":38,"VerseNumber":37,"Text":"Aur shayateen ko musakkhar kardiya, har tarah ke meimaar(builders) aur gotakhor (divers)"},{"SurahNumber":38,"VerseNumber":38,"Text":"Aur dusre jo paband e salasil thay(bound with chains)"},{"SurahNumber":38,"VerseNumber":39,"Text":"(humne ussey kaha) “ yeh hamari bakshish hai, tujhey ikhtiyar hai jisey chahe de aur jissey chahe rok le, koi hisaab nahin”"},{"SurahNumber":38,"VerseNumber":40,"Text":"Yaqeenan uske liye hamare haan taqarrub ka muqaam aur behtar anjaam hai"},{"SurahNumber":38,"VerseNumber":41,"Text":"Aur hamare banday Ayub ka zikar karo, jab usne apne Rubb ko pukara ke shaytaan ne mujhey sakht takleef aur azaab mein daal diya hai"},{"SurahNumber":38,"VerseNumber":42,"Text":"(Humne usey hukum diya) apna paaon (leg) zameen par maar, yeh hai thanda pani nahane ke liya aur peene ke liye"},{"SurahNumber":38,"VerseNumber":43,"Text":"Humne usey uske ahal o ayaal wapas diye aur unke saath utnay hi aur, apni taraf se rehmat ke taur par, aur aqal o fikar rakhne walon ke liye dars ke taur par"},{"SurahNumber":38,"VerseNumber":44,"Text":"(Aur humne issey kaha) tinkon ka ek mutta lay (bundle of rushes) aur ussey maar de, apni kasam na todh, humne usey saabir paya, behtareen banda, apne Rubb ki taraf bahut rujoo karne wala"},{"SurahNumber":38,"VerseNumber":45,"Text":"Aur hamare bandon , Ibrahim aur Ishaq aur Yaqub ka zikar karo badi quwwat e amail rakhne wale aur deedhawar (strength and vision)log thay"},{"SurahNumber":38,"VerseNumber":46,"Text":"Humne unko ek khaalis siffat ki bina par barguzida kiya tha, aur woh daar-e-aakhirat ki yaad thi"},{"SurahNumber":38,"VerseNumber":47,"Text":"Yaqeenan hamare haan unka shumaar chunay huey neik ashkhaas(excellent ones) mein hai"},{"SurahNumber":38,"VerseNumber":48,"Text":"Aur Ismail aur Al-yasa(Elisha) aur Zulkifl ka zikr karo, yeh sab neik logon mein se thay"},{"SurahNumber":38,"VerseNumber":49,"Text":"Yeh ek zikar tha. (Ab suno ke) muttaqi logon ke liye yaqeenan behtareen thikana hai"},{"SurahNumber":38,"VerseNumber":50,"Text":"Hamesha rehne wali jannatein jinke darwaze unke liye khuley hongey"},{"SurahNumber":38,"VerseNumber":51,"Text":"Unmein woh takiye lagaye baithay hongey, khoob khoob fawake aur mashroobat (abundant fruit and drinks) talab kar rahey hongey"},{"SurahNumber":38,"VerseNumber":52,"Text":"Aur unke paas sharmili humsin biwiyan hongi"},{"SurahNumber":38,"VerseNumber":53,"Text":"Yeh woh chezein hain jinhein hisaab ke din ata karne ka tumse wada kiya ja raha hai"},{"SurahNumber":38,"VerseNumber":54,"Text":"Yeh hamara rizq hai jo kabhi khatam honaywala nahin"},{"SurahNumber":38,"VerseNumber":55,"Text":"Yeh to hai muttaqiyon ka anjaam aur sarkashon ke liye badhtareen (evil) thikana hai"},{"SurahNumber":38,"VerseNumber":56,"Text":"Jahannum jismein woh jhulse jayenge. Bahut hi buri qayamgaah"},{"SurahNumber":38,"VerseNumber":57,"Text":"Yeh hai unke liye, pas woh maza chakhein khautley (boiling) huey pani aur peep lahu (pus)"},{"SurahNumber":38,"VerseNumber":58,"Text":"Aur isi qisam ki dusri talkhiyon ka"},{"SurahNumber":38,"VerseNumber":59,"Text":"(woh jahannum ki taraf apne pairawon ko aatey dekh kar aapas mein kahenge) “Yeh ek lashkar tumhare paas ghusa chala aa raha hai, koi khushamadeed (welcome) inke liye nahin hai, yeh aag mein jhulasne waley hain”"},{"SurahNumber":38,"VerseNumber":60,"Text":"Woh unko jawab denge “ nahin balke tum hi jhulse ja rahe ho, koi khair maqdam tumhare liye nahin. Tumhi to yeh anjaam hamare aagey laye ho. Kaisi buri hai yeh jaaye qaraar”"},{"SurahNumber":38,"VerseNumber":61,"Text":"Phir woh kahenge “Aey hamare Rubb, jisne humein is anjaam ko pahunchane ka bandobast kiya usko dozakh ka dohra azaab de”"},{"SurahNumber":38,"VerseNumber":62,"Text":"Aur woh aapas mein kahenge “kya baat hai, hum un logon ko kahin nahin dekhte jinehin hum duniya mein bura samajte thay"},{"SurahNumber":38,"VerseNumber":63,"Text":"Hunme yunhi unka mazaaq bana liya tha, ya woh kahin nazaron se ojhal hain?”"},{"SurahNumber":38,"VerseNumber":64,"Text":"Beshak yeh baat sacchi hai, ehle dozakh mein yahi kuch jhagde honay waley hain"},{"SurahNumber":38,"VerseNumber":65,"Text":"(Aey Nabi) insey kaho, “ main to bas khabardar kardene wala hoon. Koi haqeeqi mabood nahin magar Allah, jo yakta hai, sab par gaalib"},{"SurahNumber":38,"VerseNumber":66,"Text":"Aasmaano aur zameen ka maalik aur un saari cheezon ka maalik jo inke darmiyan hain, zabardast aur darguzar karne wala”"},{"SurahNumber":38,"VerseNumber":67,"Text":"Insey kaho “ yeh ek badi khabar hai"},{"SurahNumber":38,"VerseNumber":68,"Text":"Jisko sunkar tum mooh pherte ho”"},{"SurahNumber":38,"VerseNumber":69,"Text":"(Insey kaho) “Mujhey us waqt ki koi khabar na thi jab mala-e-aala (high council) mein jhagda ho raha tha"},{"SurahNumber":38,"VerseNumber":70,"Text":"Mujhko to wahee (revelation/inspiration) ke zariye se yeh baatein sirf isliye batayi jaati hain ke main khula khula khabardar karne wala hoon”"},{"SurahNumber":38,"VerseNumber":71,"Text":"Jab tere Rubb ne farishton se kaha “main mitti se ek bashar banane wala hoon"},{"SurahNumber":38,"VerseNumber":72,"Text":"Phir jab main usey puri tarah bana doon aur usmein apni rooh phoonk doon to tum uske aagey sajde mein gir jao”"},{"SurahNumber":38,"VerseNumber":73,"Text":"Is hukum ke mutaabiq farishtey sab ke sab sajde mein gir gaye"},{"SurahNumber":38,"VerseNumber":74,"Text":"Magar Iblis ne apni badayi ka ghamand kiya aur woh kaafiron mein se ho gaya"},{"SurahNumber":38,"VerseNumber":75,"Text":"Rubb ne farmaya “Aey Iblis, tujhey kya cheez usko sajda karne se maanay hui jisey maine apne dono haathon se banaya hai? Tu bada ban raha hai ya tu hai hi kuch unchey darje ki hastiyon mein se?”"},{"SurahNumber":38,"VerseNumber":76,"Text":"Usne jawab diya “main ussey behtar hoon , aapne mujhko aag se paida kiya hai aur isko mitti se”"},{"SurahNumber":38,"VerseNumber":77,"Text":"Farmaya “ accha to yahan se nikal ja , tu mardood hai"},{"SurahNumber":38,"VerseNumber":78,"Text":"Aur tere upar yaum ul jaza tak meri laanat hai”"},{"SurahNumber":38,"VerseNumber":79,"Text":"Woh bola “ aey mere Rubb , yeh baat hai to phir mujhey us waqt tak ke liye mohlat dey dey jab yeh log dobara uthaye jayenge”"},{"SurahNumber":38,"VerseNumber":80,"Text":"Farmaya, “accha tujhey us roz tak ki mohlat hai"},{"SurahNumber":38,"VerseNumber":81,"Text":"Jiska waqt mujhey maloom hai”"},{"SurahNumber":38,"VerseNumber":82,"Text":"Usne kaha “ teri izzat ki kasam, main in sab logon ko behka kar rahunga"},{"SurahNumber":38,"VerseNumber":83,"Text":"Bajuz tere un bandon ke jinhein tu nay khaalis karliya hai”"},{"SurahNumber":38,"VerseNumber":84,"Text":"Farmaya “to haqq yeh hai, aur main haqq hi kaha karta hoon"},{"SurahNumber":38,"VerseNumber":85,"Text":"Ke main jahannum ko tujhse aur un sab logon se bhar dunga jo in Insano mein se teri pairwi karenge”"},{"SurahNumber":38,"VerseNumber":86,"Text":"(Aey Nabi) insey kehdo ke main is tableeg par tumse koi ajar nahin maangta, aur na main banawati logon mein se hoon"},{"SurahNumber":38,"VerseNumber":87,"Text":"Yeh to ek naseehat hai tamam jahaan walon ke liye"},{"SurahNumber":38,"VerseNumber":88,"Text":"Aur thodi muddat hi guzaregi ke tumhein iska haal khud maaloom ho jayega"},{"SurahNumber":39,"VerseNumber":1,"Text":"Is kitaab ka nuzul Allah zabardast aur dana (hikmat wala/full of Wisdom) ki taraf se hai"},{"SurahNumber":39,"VerseNumber":2,"Text":"(Aey Muhammad) yeh kitab humne tumhari taraf barhaqq nazil ki hai, lihaza tum Allah hi ki bandagi karo deen ko usi ke liye khalis karte huey"},{"SurahNumber":39,"VerseNumber":3,"Text":"Khabardar, deen e khalis Allah ka haqq hai.Rahey woh log jinhon ne uske siwa dusre sarparst bana rakkhe hain (aur apne is fail ki taujeeh yeh karte hain ke) hum to unki ibadat sirf is liye karte hain ke woh Allah tak hamari rasayi karadein (bring us nearer to Allah).Allah yaqeenan unke darmiyan un tamaam baaton ka faisla kardega jin mein woh ikhtilaf kar rahey hain. Allah kisi aisey shaks ko hidayat nahin deta jo jhoota aur munkir e haqq ho"},{"SurahNumber":39,"VerseNumber":4,"Text":"Agar Allah kisi ko beta banana chahta to apni makhlooq mein se jisko chahta barguzida kar leta, Paak hai woh issey (ke koi uska beta ho), woh Allah hai akela aur sab par gaalib"},{"SurahNumber":39,"VerseNumber":5,"Text":"Usne aasmano aur zameen ko barhaqq paida kiya hai. Wahi din par raat aur raat par din ko lapeit-ta hai.Usi ne Suraj aur Chand ko is tarah musakkhar kar rakkha hai ke har ek ek waqt e muqarrar tak chale ja raha hai. Jaan rakkho, woh zabardast hai aur darguzar karne wala hai"},{"SurahNumber":39,"VerseNumber":6,"Text":"Usi ne tumko ek jaan se paida kiya, phir wahi hai jisne us jaan se iska joda banaya aur usi ne tumhare liye maweshiyon mein se aath (eight) nar o maada paida kiye. Woh tumhari Maaon (mothers) ke paithon mein teen teen tareekh (andherey) paradon ke andar tumhein ek ke baad ek shakal deta chala jaata hai. Yahi Allah (jiske yeh kaam hain) tumhara Rubb hai, baadshahi usi ki hai, koi mabood uske siwa nahin hai, phir tum kidhar se phiraye jaa rahe ho"},{"SurahNumber":39,"VerseNumber":7,"Text":"Agar tum kufr karo to Allah tumse be niyaz hai, lekin woh apne bandon ke liye kufr ko pasand nahin karta. Aur agar tum shukar karo to usey woh tumhare liye pasand karta hai. Koi bojh uthane wala kisi dusre ka bojh na uthayega.Aakhir e kaar tum sab ko apne Rubb ki taraf palatna hai, phir woh tumhein bata dega ke tum kya karte rahe ho, woh to dilon ka haal tak jaanta hai"},{"SurahNumber":39,"VerseNumber":8,"Text":"Insaan par jab koi aafat aati hai to woh apne Rubb ki taraf rujoo (return) karke usey pukarta hai, phir jab uska Rubb usey apni niyamat se nawaz deta hai to woh us musibat ko bhool jaata hai jispar woh pehle pukar raha tha aur dusron ko Allah ka humsar thehrata hai taa-ke uski raah se gumraah karey. (Aey Nabi) ussey kaho ke thode din apne kufr se lutf utha le, yaqeenan tu dozakh mein jaane wala hai"},{"SurahNumber":39,"VerseNumber":9,"Text":"(kya is shaks ki rawish behtar hai ya us shaks ki) jo mutii-e-farmaan hai, raat ki ghadiyon mein khada rehta hai aur sajdey karta hai, aakhirat se darta aur apne Rubb ki rehmat se umeed lagata hai? In se pucho, kya jaanne waley aur na jaanne waley dono kabhi yaksan ho sakte hain? Naseehat to aqal rakhne waley hi qabool karte hain"},{"SurahNumber":39,"VerseNumber":10,"Text":"(Aey Nabi) kaho ke aey mere bandon jo imaan laye ho, apne Rubb se daro. Jin logon ne is duniya mein neik rawayya ikhtiyar kiya hai unke liye bhalayi hai. Aur khuda ki zameen waseeh hai, sabr karne walon ko to unka ajar be-hisaab diya jayega"},{"SurahNumber":39,"VerseNumber":11,"Text":"(Aey Nabi) insey kaho, mujhey hukum diya gaya hai ke deen ko Allah ke liye khaalis karke uski bandagi karoon"},{"SurahNumber":39,"VerseNumber":12,"Text":"Aur mujhey hukum diya gaya hai ke sabse pehle main khud muslim banoon"},{"SurahNumber":39,"VerseNumber":13,"Text":"Kaho, agar mein apne Rubb ki naafarmaani karoon to mujhey ek badey din ke azaab ka khauf hai"},{"SurahNumber":39,"VerseNumber":14,"Text":"Kehdo ke main to apne deen ko Allah ke liye khalis karke usi ki bandagi karunga"},{"SurahNumber":39,"VerseNumber":15,"Text":"Tum uske siwa jis jis ki bandagi karna chaho karte raho. Kaho asal diwaliye (losers) to wahi hain jinhon ne qayamat ke roz apne aap ko aur apne ahal-o-aayal ko ghaatey(loss) mein daal diya. khoob sun rakkho, yahi khula diwala (loss) hai"},{"SurahNumber":39,"VerseNumber":16,"Text":"Unpar aag ki chatriyan upar se bhi chayi hongi aur nichey se bhi. Yeh woh anjaam hai jissey Allah apne bandon ko darata hai, pas aey mere bandon, mere gazab se bacho"},{"SurahNumber":39,"VerseNumber":17,"Text":"Ba-khilaf iske jin logon ne tagut(false gods) ki bandagi se ijtinab kiya aur Allah ki taraf rujoo karliya unke liye khush khabri hai .Pas (Aey Nabi) basharat dedo mere un bandon ko"},{"SurahNumber":39,"VerseNumber":18,"Text":"Jo baat ko gaur se sunte hain aur uske behtareen pehlu ki pairwi karte hain, yeh woh log hain jinko Allah ne hidayat bakshi hai aur yahi daanishmand (with understanding) hain"},{"SurahNumber":39,"VerseNumber":19,"Text":"(Aey Nabi) us shaks ko kaun bacha sakta hai jispar azaab ka faisla chaspan ho chuka ho? Kya tum usey bacha sakte ho jo aag mein gir chuka ho"},{"SurahNumber":39,"VerseNumber":20,"Text":"Albatta jo log apne Rubb se darr kar rahey unke liye buland imaratein hain manzil par manzil bani hui jinke nichey nehrein beh rahi hongi. yeh Allah ka waada hai, Allah kabhi apne waade ki khilaf warzi nahin karta"},{"SurahNumber":39,"VerseNumber":21,"Text":"Kya tum nahin dekhte ke Allah ne aasmaan se pani barsaya, phir usko soton aur chashmon (springs and streams )aur daryaon ki shakal mein zameen ke andar jaari kiya. Phir is pani ke zariye se woh tarah tarah ki khetiyan nikalta hai jinki kismein mukhtalif hain, phir woh khetiyan pak kar sukh jaati hai, phir tum dekhte ho ke woh zard (yellow) padh gayi, phir aakhir e kaar Allah unko bhus bana deta hai. Dar haqeeqat is mein ek sabak hai aqal rakhne waalon ke liye"},{"SurahNumber":39,"VerseNumber":22,"Text":"Ab kya woh shaks jiska seena Allah ne Islam ke liye khol diya aur woh apne Rubb ki taraf se ek roshni par chal raha hai (us shaks ki tarah ho sakta hai jisne in baaton se koi sabaq na liya)? Tabahi hai un logon ke liye jinke dil Allah ki naseehat se aur zyada sakht ho gaye. Woh khuli gumrahi mein padey huey hain"},{"SurahNumber":39,"VerseNumber":23,"Text":"Allah ne behtareen kalaam utara hai, ek aisi kitaab jiske tamaam ajzah humrang hain aur jis mein baar baar mazameen(contents) dohraye gaye hain, usey sunkar un logon ke rongtey khade ho jatey hain jo apne Rubb se darne waley hain, aur phir unke jism aur unke dil naram hokar Allah ke zikr ki taraf raagib ho jatey hain. Yeh Allah ki hidayat hai jissey woh raah e raast par le aata hai jisey chahta hai aur jisey Allah hi hidayat na de uske liye phir koi haadi (guide) nahin hai"},{"SurahNumber":39,"VerseNumber":24,"Text":"Ab us shaks ki bad-haali ka tum kya andaza kar sakte ho jo qayamat ke roz azaab ki sakht maar apne mooh par lega? Aisey zaalimon se to kehdiya jayega ke ab chakko maza us kamayi ka jo tum karte rahey thay"},{"SurahNumber":39,"VerseNumber":25,"Text":"Insey pehle bhi bahut se log isi tarah jhutla chuke hain. Aakhir unpar azaab aisey rukh se aaya jidhar unka khayal bhi na ja sakta tha"},{"SurahNumber":39,"VerseNumber":26,"Text":"Phir Allah ne unko duniya hi ki zindgai mein ruswayi ka maza chakhaya, aur aakhirat ka azaab to issey shadeed tarr hai, kaash yeh log jaante"},{"SurahNumber":39,"VerseNumber":27,"Text":"Humne is Quran mein logon ko tarah tarah ki misalein di hain ke yeh hosh mein aayein"},{"SurahNumber":39,"VerseNumber":28,"Text":"Aisa Quraan jo arabi zubaan mein hai, jis mein koi tedh (croockedness) nahin hai, taa-ke yeh burey anjaam se bachein"},{"SurahNumber":39,"VerseNumber":29,"Text":"Allah ek misaal deta hai ek shaks to woh hai jiski milkiyat mein bahut se kaj khulq (several quarrelsome masters) aaqaa shareek hain jo usey apni apni taraf khinchte hain aur dusra shaks poora ka poora ek hi aaqaa ka gulaam hai. Kya in dono ka haal yaksan ho sakta hai? Alhamdulillah, magar aksar log nadaani mein padey huye hain"},{"SurahNumber":39,"VerseNumber":30,"Text":"(Aey Nabi) tumhein bhi marna hai aur in logon ko bhi marna hai"},{"SurahNumber":39,"VerseNumber":31,"Text":"Aakhir e kaar qayamat ke roz tum sab apne Rubb ke huzur apna apna muqaddama pesh karogey"}]}