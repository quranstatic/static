{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":51,"VerseNumber":31,"Text":"Naboola mbu: “ Murumilwe shina enywe Abarumwa ? ”"},{"SurahNumber":51,"VerseNumber":32,"Text":"Nibabola mbu: “ toto efwe khurumilwe khubandu abetsimbi.”"},{"SurahNumber":51,"VerseNumber":33,"Text":"Khubalasile amachino keliloba"},{"SurahNumber":51,"VerseNumber":34,"Text":"Karebwakhwo eshimanyisio okhurula khu Nyasaye wo khulwa balia babura eshichelo"},{"SurahNumber":51,"VerseNumber":35,"Text":"Ne nikhurusiamwo Abasuubili balimwo"},{"SurahNumber":51,"VerseNumber":36,"Text":"Ne shikhwanyoolamwo halali inzu ndala yonyene yabasuubili"},{"SurahNumber":51,"VerseNumber":37,"Text":"Ne nikhulekhamwo eshimanyisio khubalia baritsanga eshinyasio eshilulu"},{"SurahNumber":51,"VerseNumber":38,"Text":"Ne khulukano lwa Musa, olwa khwamuruma khu Firauni nende ebifune bilolekha"},{"SurahNumber":51,"VerseNumber":39,"Text":"Nakhola obufuru khumaanikeke naboola mbu, “ Oli Omulosi nohomba Omulalu”"},{"SurahNumber":51,"VerseNumber":40,"Text":"Nenikhumutila nende omukanda kukwe kwabalwani nikhubasukuna munyanza naye nali ufunaanibwa"},{"SurahNumber":51,"VerseNumber":41,"Text":"Ne (ukhusishibwa khwa) Abandu ba A’aad, olwa khwabarumila omuyeka omukumba"},{"SurahNumber":51,"VerseNumber":42,"Text":"Shikwalekha shiosi shosi shiakwaburakhwo halali nikushikhola shinga likoshe"},{"SurahNumber":51,"VerseNumber":43,"Text":"Ne Abandu ba Thsamudi, Olwa baboolelwa mbu: “ Musangale / mwikhoye khubise bititi”"},{"SurahNumber":51,"VerseNumber":44,"Text":"Ne nibakhaya okhulonda amalako ka Nyasaye wabu, mana likulu nilibakhupa nabo nibalola"},{"SurahNumber":51,"VerseNumber":45,"Text":"Mana nibakhaywa okhwema ne nibalanyalilwa akhwihabina tawe"},{"SurahNumber":51,"VerseNumber":46,"Text":"Ne Abandu ba Nuh imbeli eyo, toto bali Abandu aboononi"},{"SurahNumber":51,"VerseNumber":47,"Text":"Ne likulu khwaliumbakha khumaani nende obunyali, ne toto efwe khuli nobunyali obushila ako"},{"SurahNumber":51,"VerseNumber":48,"Text":"Ne liloba khwaliala, ne khuli abaali abalayi balibarie efwe"},{"SurahNumber":51,"VerseNumber":49,"Text":"Ne buli eshindu khwaloonga eshisaatsa neshikhasi kho munyoole okhwitsulila"},{"SurahNumber":51,"VerseNumber":50,"Text":"Mwilushile ewa Nyasaye, toto esie endi omwikanyilisi wenyu owahabulafu"},{"SurahNumber":51,"VerseNumber":51,"Text":"Ne mulameta khu Nyasaye, nyasaye wundi tawe, toto esie endi omwikanyilisi wahabulafu urula khuye"},{"SurahNumber":51,"VerseNumber":52,"Text":"Ne endio,shiyabetsela Omurumwa yesi yesi khubali imbeli wabu halali baboola mbu: “Oyo ni Omulosi nohomba Omulalu”"},{"SurahNumber":51,"VerseNumber":53,"Text":"Ne koo baboolanila kano? halali bo ni Abandu abakhayi"},{"SurahNumber":51,"VerseNumber":54,"Text":"Mana lekhana ninabo, nawe sholafunanibwa tawe"},{"SurahNumber":51,"VerseNumber":55,"Text":"Ne itsulisia, toto ametsulisio kakhoonyanga Abasuubili"},{"SurahNumber":51,"VerseNumber":56,"Text":"Ne shindaloonga Majini nende Abandu halali khulwokhunaama esie"},{"SurahNumber":51,"VerseNumber":57,"Text":"Ne Shebenyakhwo omukabo tawe, ne shindenya bandisie tawe"},{"SurahNumber":51,"VerseNumber":58,"Text":"Toto Nyasaye niye Omukabi, Owamani amanji"},{"SurahNumber":51,"VerseNumber":59,"Text":"Ne toto balia abamabii, bali nende tsimbi tsiabu shinga tsimbi tsia abaashiabwe. kho balayungubasia tawe"},{"SurahNumber":51,"VerseNumber":60,"Text":"Ne eshinyasio eshikhongo khubalia bakhaya inyanga yabu yabalakwa"},{"SurahNumber":52,"VerseNumber":1,"Text":"Nditsuba khulukulu lwa Tur"},{"SurahNumber":52,"VerseNumber":2,"Text":"Nende khushitabu shiahandikwa"},{"SurahNumber":52,"VerseNumber":3,"Text":"Khuliseelo liabambulwa"},{"SurahNumber":52,"VerseNumber":4,"Text":"Nende khunzu yombakhwa"},{"SurahNumber":52,"VerseNumber":5,"Text":"Nende khushitsafu shiachingulwa"},{"SurahNumber":52,"VerseNumber":6,"Text":"Nende khunyanza yetsula"},{"SurahNumber":52,"VerseNumber":7,"Text":"Toto eshinyasio shia Nyasaye wuwo Omulesi shilibaho"},{"SurahNumber":52,"VerseNumber":8,"Text":"Abulaho ulishikalila"},{"SurahNumber":52,"VerseNumber":9,"Text":"Inyanga yelikulu lilirenga okhurenga khwene"},{"SurahNumber":52,"VerseNumber":10,"Text":"Ne tsingulu lwatsilikulukha bukulukha"},{"SurahNumber":52,"VerseNumber":11,"Text":"Eshinyasio eshikhongo inyanga eyo shiliba khubayingani"},{"SurahNumber":52,"VerseNumber":12,"Text":"Balia babayanga mumakhuwa kobusilu"},{"SurahNumber":52,"VerseNumber":13,"Text":"Inyanga yabaliluumwa mumulilo obutinyu"},{"SurahNumber":52,"VerseNumber":14,"Text":"Baliboolewa mbu: “Kuno niko omulilo kwa mwaingananga.”"},{"SurahNumber":52,"VerseNumber":15,"Text":"Koo buno ni obulosi nohomba shimulolangasa tawe"},{"SurahNumber":52,"VerseNumber":16,"Text":"Injilemwo, mwifwile nohomba mukhaye okhwifwila ninashilala, toto enywe murungungwa kamwakholanga"},{"SurahNumber":52,"VerseNumber":17,"Text":"Toto balia baria Nyasaye baliba mwikulu mumikunda nende mubwokholo"},{"SurahNumber":52,"VerseNumber":18,"Text":"Nibasangalila khuka Nyasaye wabu abahele, ne Nyasaye wabu alibahonokosia khu shinyasio shiomulilo"},{"SurahNumber":52,"VerseNumber":19,"Text":"Lie ne munywe mumwikhoyo khukalia kamwakholanga"},{"SurahNumber":52,"VerseNumber":20,"Text":"Ne baliyekha khubifumbi bwoluyali, bilondokhane khulunyaali, ne khulibabashila Abakhana bomwikulu (Hurul ain)"},{"SurahNumber":52,"VerseNumber":21,"Text":"Ne balia basuubila mana olwibulo lwabu nilubaloonda khukhusuubila khulibabukanania, ne shikhulibalemilia khubikhole biabu shiosishiosi tawe, buli Omundu alirungwa shiayakhola"},{"SurahNumber":52,"VerseNumber":22,"Text":"Ne khulibametela buli imbia yebiamo nende yeyinyama shingala benya"},{"SurahNumber":52,"VerseNumber":23,"Text":"Balihelesaniamwo tsigilasi tsilimwo eshinywebwa shibulamwo eshifwabi nohomba obwonooni"},{"SurahNumber":52,"VerseNumber":24,"Text":"Ne Abakholi babu balibabotokhana, bang’enang’ena opara mbu ebisole bifunikhwe mugilasi"},{"SurahNumber":52,"VerseNumber":25,"Text":"Ne balihengana nibareebana"},{"SurahNumber":52,"VerseNumber":26,"Text":"Baliboola mbu: “Toto efwe khwali khale nabandu befu nikhwaria.”"},{"SurahNumber":52,"VerseNumber":27,"Text":"Mana Nyasaye nakhukhonya, nakhuhonia okhurulana nende eshinyasio shiomulilo"},{"SurahNumber":52,"VerseNumber":28,"Text":"Toto efwe khwamulanganga Ye yenyene butswa. Toto ye niye omulayi wobukoosia"},{"SurahNumber":52,"VerseNumber":29,"Text":"Kho yitsulisia, ne khutsimbaasi tsia Nyasaye wo sholi Omulosi nohomba Omulalu tawe"},{"SurahNumber":52,"VerseNumber":30,"Text":"Nohomba boboolanga mbu uno ni omukaasia wetsinyimbo, wakhulindanga lifwa limuulile"},{"SurahNumber":52,"VerseNumber":31,"Text":"Boola mbu: “Lindilisie toto esie siesi endi halala ninanyu mukhulindilisia.”"},{"SurahNumber":52,"VerseNumber":32,"Text":"Nohomba amaparo kabu niko kabarumanga kario, nohomba bo ni Abandu abafuru butswa"},{"SurahNumber":52,"VerseNumber":33,"Text":"Nohomba baboolanga mbu: “wakasia kano!” halali bo shibasuubilangasa tawe"},{"SurahNumber":52,"VerseNumber":34,"Text":"Mana barere amakhuwa shinga kano, nikali mbu baboolanga akatoto"},{"SurahNumber":52,"VerseNumber":35,"Text":"Nohomba shibaalongwa okhurula khu shiosi shiosi tawe, nohomba bo nibo baloonga"},{"SurahNumber":52,"VerseNumber":36,"Text":"Nohomba nibo baloonga likulu nende eshialo? Halali babula obulaamba"},{"SurahNumber":52,"VerseNumber":37,"Text":"Nohomba bali nende libishilo lia Nyasaye wuwo, nohomba nibo bali nobunyali"},{"SurahNumber":52,"VerseNumber":38,"Text":"Nohomba bali netsingasi tsiokhurechelesiakhwo? mana omurechelesi wabu oyo arere ebifune bilolekha"},{"SurahNumber":52,"VerseNumber":39,"Text":"Nohomba Nyasaye ali nabakhana nanyu muli nabasiani"},{"SurahNumber":52,"VerseNumber":40,"Text":"Nohomba abarebanga bakhurunge nabo bali nende obuleemu bwo murungo oko"},{"SurahNumber":52,"VerseNumber":41,"Text":"Nohomba bamanyile akefisa mana bakahandika"},{"SurahNumber":52,"VerseNumber":42,"Text":"Nohomba benyanga okhukholela amatemo? Halali balia bakhaya nibo abalenjila mumatemo"},{"SurahNumber":52,"VerseNumber":43,"Text":"Nohomba bali nende Nyasaye wundi owulali Nyasaye? Nyasaye nomutswenufu khubia bamutsokasinjia ninaye"},{"SurahNumber":52,"VerseNumber":44,"Text":"Ne nibalolanga lileesi lieshinyasio nilikwa okhurula hekulu, bakhaboolele mbu ni amalesi kachingane"},{"SurahNumber":52,"VerseNumber":45,"Text":"Ne baleshe okhuula lwabalibukaanana nende inyanga yabu yabalisishibwa"},{"SurahNumber":52,"VerseNumber":46,"Text":"Inyanga yamarechekho kabu shikakhabakhoonye shiosi shiosi tawe, ne shibalihabinwa tawe"},{"SurahNumber":52,"VerseNumber":47,"Text":"Ne toto balia abakhola amabii, balinyoola eshinyasio shindi shilali shino tawe, ne abaanji mubo shibamanyile tawe"},{"SurahNumber":52,"VerseNumber":48,"Text":"Ne linda okhubusia khwa Nyasaye wuwo Omulesi, toto ewe oli mutsimoni tsiefu, ne mutswenule khulwokhumwitsomia Nyasaye wuwo Omulesi olwa oba niwema"},{"SurahNumber":52,"VerseNumber":49,"Text":"Ne eshilo khandi omwitsoomie nende olwe tsing’ining’ini tsitsia"},{"SurahNumber":53,"VerseNumber":1,"Text":"Nditsuba\tkhu\ting’iningini\tolwa ikhamiukhanga"},{"SurahNumber":53,"VerseNumber":2,"Text":"Owashienywe\tuno shiyakora tawe nohomba shiyetsukhanila tawe"},{"SurahNumber":53,"VerseNumber":3,"Text":"Ne shaboolanga khubwikombi bubwe tawe"},{"SurahNumber":53,"VerseNumber":4,"Text":"Halali ni obufimbuli bwafimbulilungwa"},{"SurahNumber":53,"VerseNumber":5,"Text":"Yechesibwa nende Owamani amanji"},{"SurahNumber":53,"VerseNumber":6,"Text":"Owakukhanga niyewotselesia"},{"SurahNumber":53,"VerseNumber":7,"Text":"Naye ali hekulu muno"},{"SurahNumber":53,"VerseNumber":8,"Text":"Mana owitsanga ahambi niyekha"},{"SurahNumber":53,"VerseNumber":9,"Text":"Naba hambi shinga akari wemikhono chibili nohambo ahambi muno"},{"SurahNumber":53,"VerseNumber":10,"Text":"Mana namufimbulila Omusumba we ubufimbuli"},{"SurahNumber":53,"VerseNumber":11,"Text":"Omwoyo\tshikwaboola\tobubeyi khukakwalolo tawe"},{"SurahNumber":53,"VerseNumber":12,"Text":"Koo mumuyingasinjia khukayalola"},{"SurahNumber":53,"VerseNumber":13,"Text":"Mana toto namulola khandi"},{"SurahNumber":53,"VerseNumber":14,"Text":"Mushisina shio musaala ( mkunazi) kwo khu malilikha"},{"SurahNumber":53,"VerseNumber":15,"Text":"Ahambi nende omusaala oko, kuliwo omukunda kwamenywamwo"},{"SurahNumber":53,"VerseNumber":16,"Text":"Olwa kwafimbwa omusaala oko nende shiakufiimba"},{"SurahNumber":53,"VerseNumber":17,"Text":"Tsimoni shitsiesundukha tawe nohomba shitsiabura eshichelo tawe"},{"SurahNumber":53,"VerseNumber":18,"Text":"Toto yalola ebimanyisio ebikhongo bia Nyasaye wuwe Omulesi"},{"SurahNumber":53,"VerseNumber":19,"Text":"Koo mwalolakhwo Laata nende Uzza"},{"SurahNumber":53,"VerseNumber":20,"Text":"Nende Manata, owundi wakhataru"},{"SurahNumber":53,"VerseNumber":21,"Text":"Koo nenywe muli nabasiani Naye alinabakhaana"},{"SurahNumber":53,"VerseNumber":22,"Text":"Toto okho ni okhukaba okhubi"},{"SurahNumber":53,"VerseNumber":23,"Text":"Ako namerasa kamwakulikha enywe nende basenywe, Nyasaye shiyeshiakhwo shiosi shiosi khumeera ako tawe. balondangasa amaparo nende shie mioyo chiabu chienya, ne toto abulunjifu bwabetsela okhurula khu Nyasaye wabu"},{"SurahNumber":53,"VerseNumber":24,"Text":"Mbu Omundu anyoolanga shia yekombanga"},{"SurahNumber":53,"VerseNumber":25,"Text":"Nyasaye sa niye mwene eshialo nende mwikulu"},{"SurahNumber":53,"VerseNumber":26,"Text":"Ne ni Abamalaika benga bali mwikulu, abokhusabila khwabu shikhulikhoonya yesi yesi tawe, halali khuwa Nyasaye achamile namufuchilila"},{"SurahNumber":53,"VerseNumber":27,"Text":"Toto biala balasuubilanga mwikulu tawe balanganga Abamalaika amera keshikhasi"},{"SurahNumber":53,"VerseNumber":28,"Text":"Ne babula shiabamanyile khu ako, balondanga butswa amaparo, ne toto okhuparirisia shikhukhoonyanga shiosi shiosi khubwatoto tawe"},{"SurahNumber":53,"VerseNumber":29,"Text":"Lekhana nende ulia uhelesia omukongo ametsulisio kefu, ne shiyenya shosi shosi halali obulamu bwokhushialo"},{"SurahNumber":53,"VerseNumber":30,"Text":"Awo naboolela khubumanyi, toto Nyasaye wuwo niye umanyile muno ulia wakora khunjila ye, naye amanyile muno ulia walunjikha"},{"SurahNumber":53,"VerseNumber":31,"Text":"Ne nibia Nyasaye biosi bili mwikulu nende mushialo, kho abarunge betsimbi khukabakholanga ne abakhola amalayi abarunge obulayi"},{"SurahNumber":53,"VerseNumber":32,"Text":"Balia beikalilanga okhukhola ebionono ebikhongo nende akeshifwabi, halali orwonono orutiti titi, Toto Nyasaye wuwo obulesheli bwe nobuunji, Ye abamanyile muno, olwa yabaloonga okhurula khuliloba , nende ngamwali mutsinda tsia banyinenywe, kho muleelole tawe, Ye amanyile muno owamuria"},{"SurahNumber":53,"VerseNumber":33,"Text":"Koo! Walolakhwo ulia ufutariranga"},{"SurahNumber":53,"VerseNumber":34,"Text":"Nayinia shitutu mana niyemana"},{"SurahNumber":53,"VerseNumber":35,"Text":"koo akhali nende obumanyi khu kefisile, mana alolanga"},{"SurahNumber":53,"VerseNumber":36,"Text":"Nohomba shiyabolelwakhwo khukali mubitabu bia Musa"},{"SurahNumber":53,"VerseNumber":37,"Text":"Nende Ibrahim wosia indache"},{"SurahNumber":53,"VerseNumber":38,"Text":"Mbu Omundu shalichinga tsimbi tsiowashie tawe"},{"SurahNumber":53,"VerseNumber":39,"Text":"Ne Omundu shalinyoola halali kalia kayakhola"},{"SurahNumber":53,"VerseNumber":40,"Text":"Ne toto ebikhole bibie bililolekha"},{"SurahNumber":53,"VerseNumber":41,"Text":"Mana alirungwa omurungo kukwe kwosi"},{"SurahNumber":53,"VerseNumber":42,"Text":"Ne toto khu Nyasaye wuwo niwo akaliweela"},{"SurahNumber":53,"VerseNumber":43,"Text":"Ne toto niye ureranga okhutsekha nende okhulila"},{"SurahNumber":53,"VerseNumber":44,"Text":"Naye toto niye owufwisinjia nende ulamusinjia"},{"SurahNumber":53,"VerseNumber":45,"Text":"Ne toto ye niye waloonga eshisatsa nende eshikhasi"},{"SurahNumber":53,"VerseNumber":46,"Text":"Okhurulana nende imwo yolwibulo nimitswa"},{"SurahNumber":53,"VerseNumber":47,"Text":"Netoto mbu kali khuye okhulamusibwa khandi"},{"SurahNumber":53,"VerseNumber":48,"Text":"Naye\tniye\tuyindiasinjia\tnende uhelasinjia"},{"SurahNumber":53,"VerseNumber":49,"Text":"Naye\tniye\tNyasaye\tOmuleli wetsing’ining’ini tsia (shiira)"},{"SurahNumber":53,"VerseNumber":50,"Text":"Naye niye wasishia A’ad beimbeli"},{"SurahNumber":53,"VerseNumber":51,"Text":"Nende Tsamudi shibalekhwa tawe"},{"SurahNumber":53,"VerseNumber":52,"Text":"Nende Abandu ba Nuhu abaliho imbeli, Toto bali ababii muno ebitsimbi po"},{"SurahNumber":53,"VerseNumber":53,"Text":"Nende tsingongo tsiakalukhanibwa, niye watsikalukhania"},{"SurahNumber":53,"VerseNumber":54,"Text":"Nitsifuunikhwa nende biatsifuunikha"},{"SurahNumber":53,"VerseNumber":55,"Text":"Mana nitsimbabaasi shina tsia Nyasaye wuwo tsiokanakananga"},{"SurahNumber":53,"VerseNumber":56,"Text":"Uno ni omwikanyilisi, mubekanyilisi beyimbeli"},{"SurahNumber":53,"VerseNumber":57,"Text":"Inyanga yeyindukho ilihambi"},{"SurahNumber":53,"VerseNumber":58,"Text":"Owumao wakhaibuula owulali Nyasaye"},{"SurahNumber":53,"VerseNumber":59,"Text":"Ne\tamakhuwa\tkano nikamwisundushilanga"},{"SurahNumber":53,"VerseNumber":60,"Text":"Ne mutsekhanga ne shimulilanga tawe"},{"SurahNumber":53,"VerseNumber":61,"Text":"Nanyu muli mubukoyani"},{"SurahNumber":53,"VerseNumber":62,"Text":"Ne musujudile Nyasaye ne mumulaame"},{"SurahNumber":54,"VerseNumber":1,"Text":"Indukho ilihambi, ne omwesi kwabuukhemwo"},{"SurahNumber":54,"VerseNumber":2,"Text":"Ne nibalola eshimanyisio shiosi shiosi bashifutarira nibaboola mbu “ buno nobulosi butsilililanga”"},{"SurahNumber":54,"VerseNumber":3,"Text":"Ne baingasia ne nibaloonda okhwenya khwabu, ne buli likhuwa liemekhwa"},{"SurahNumber":54,"VerseNumber":4,"Text":"Netoto kamala okhuboolela amakhuwa kalimwo obwalaba"},{"SurahNumber":54,"VerseNumber":5,"Text":"Amachesi kafung’anile, halali amekanyilisio shikakhoonya eshindu khubo tawe"},{"SurahNumber":54,"VerseNumber":6,"Text":"Mana lekhana ninabo. Inyanga yalilaanga omulaanji okhutsiila likhuwa lio mwoyo kwakhaya"},{"SurahNumber":54,"VerseNumber":7,"Text":"Tsimoni tsiabwe tsilihenga hasi, Balirula mubilindwa opara mbu nitsisiche tsisaalanibwe"},{"SurahNumber":54,"VerseNumber":8,"Text":"Nibelushila Omulaanji, ne Abakhayi baliboola mbu: “Inyanga ino ni indinyu.”"},{"SurahNumber":54,"VerseNumber":9,"Text":"Abandu ba Nuh bakhaya bo nibashili, nibayingasia\tOmusumba\twefu, nibamuboolela mbu nomulalu mana nibamwalabila.(nibamululila)"},{"SurahNumber":54,"VerseNumber":10,"Text":"Mana nasaba Nyasaye wuwe; naboola mbu: Toto esie ekhailwe, kho habine"},{"SurahNumber":54,"VerseNumber":11,"Text":"Mana nikhwikula emiliango chomwikulu khu maatsi kayombokhanga"},{"SurahNumber":54,"VerseNumber":12,"Text":"Ne nikhufutula liloba nikhukhola emialo (emichela), amatsi nikabukanana khulikhuwa liali niliburire"},{"SurahNumber":54,"VerseNumber":13,"Text":"Ne nikhubachinga khushietsimbao nende imikoye. (Isafina)"},{"SurahNumber":54,"VerseNumber":14,"Text":"Yatsitsanga nikhuyihenga, okhuba ni omurungo khu kalia kabamuingasinjia"},{"SurahNumber":54,"VerseNumber":15,"Text":"Ne toto bwene khwachikhola okhuba eshimanyisio, ne koo khuliwo nende witsulila"},{"SurahNumber":54,"VerseNumber":16,"Text":"kho eshinyasio shianje shiali shirie, nende okhwikannyilisia khwanje"},{"SurahNumber":54,"VerseNumber":17,"Text":"Ne toto efwe khwakhola Ikurani ibe inyangu okhumanya, ne koo khuliwo nende witsulila"},{"SurahNumber":54,"VerseNumber":18,"Text":"Babu A’di bakhaya, kho eshinyasio shianje shiali shirie nende okhwikanyilisia khwanje"},{"SurahNumber":54,"VerseNumber":19,"Text":"Toto efwekhwabarumila omuyeka kweyimbumbuyeka khutsinyanga tsimbi tsilondokhaane"},{"SurahNumber":54,"VerseNumber":20,"Text":"Nikusiula Abandu opara mbu nebisichiri biemisala chisiulilwe"},{"SurahNumber":54,"VerseNumber":21,"Text":"Mana eshinyasio shianje shiali shirie nende amekanyilisio kanje"},{"SurahNumber":54,"VerseNumber":22,"Text":"Netoto efwe khwakhola Ikurani ibe inyangu okhuyimanya, Ne koo khuliwo nende witsulila"},{"SurahNumber":54,"VerseNumber":23,"Text":"Abandu ba Thamudi bayingasia Abekanyilisi"},{"SurahNumber":54,"VerseNumber":24,"Text":"Nibaboola mbu : “Khuloonde Omundu namundu urula mwifwe, efwe mana khuba khulaba mubokori bwahabulalu.”"},{"SurahNumber":54,"VerseNumber":25,"Text":"Niye butswa yenyene okhurula mwifwe wamakanyiliso keshela ? halali uno nomubeyi omukhongo omufuru"},{"SurahNumber":54,"VerseNumber":26,"Text":"Nibamanye mutsuli niwina umubeeyi omukhongo omufuru"},{"SurahNumber":54,"VerseNumber":27,"Text":"Toto efwe khwitsa okhubarumila ingamia ikhasi kulwa okhubatema, mana obahenge butswa mana wifwile"},{"SurahNumber":54,"VerseNumber":28,"Text":"Ne baboolele mbu amatsi kalakabulwamwo hakari wabu, balakabukhasibwa khulwa okhukanywa"},{"SurahNumber":54,"VerseNumber":29,"Text":"Mana nibalaanga Omundu wabu, niyetsa nayisinza"},{"SurahNumber":54,"VerseNumber":30,"Text":"Ne eshinyasio shianje shiali shirie nende okhwikanyilisia khwanje"},{"SurahNumber":54,"VerseNumber":31,"Text":"Toto efwe khwabarumila oluyoka lulala lwonyene, nibabashinga abitiisi biokhumbashila olukaka"},{"SurahNumber":54,"VerseNumber":32,"Text":"Ne toto efwe khwakhola Ikurani okhuba Inyangu, ne koo khuliwo nende witsulila"},{"SurahNumber":54,"VerseNumber":33,"Text":"Abandu ba Lut bayingasia abekanyilisi"},{"SurahNumber":54,"VerseNumber":34,"Text":"Toto efwe khwabarumila eshifulumutu shiamachina halali abaloondi ba Lut, khwabahabina mumabwibwi"},{"SurahNumber":54,"VerseNumber":35,"Text":"Tsimbabasi okhurulu khwifwe, Endio nilwakhurunganga ulia ukhupanga orio muno"},{"SurahNumber":54,"VerseNumber":36,"Text":"Ne toto yabekanyilisilia eshinyasio shiefu, halali bo bali netsinganakani khumekanyilisio ako"},{"SurahNumber":54,"VerseNumber":37,"Text":"Ne toto benya mbu abahelesie abacheni be, mana nikhubawofusia tsimoni tsiabu , nikhubaboolela mbu: “pile eshinyasio shianje namekanyilisio.”"},{"SurahNumber":54,"VerseNumber":38,"Text":"Ne toto shiabeeshela eshinyasio shitsilila mumabwibi"},{"SurahNumber":54,"VerseNumber":39,"Text":"Kho mana pile eshinyasio shianje namekanyilisio"},{"SurahNumber":54,"VerseNumber":40,"Text":"Netoto khwakhola Ikurani okhuba inyangu, ne koo khiliwo nende witsulila"},{"SurahNumber":54,"VerseNumber":41,"Text":"Netoto Abekanyilisi betsela Abandu ba Firaun"},{"SurahNumber":54,"VerseNumber":42,"Text":"Bakhaya ebimanyisio biefu biosi pe, mana nikhubatila omutilo kwa amaani kwobunyali"},{"SurahNumber":54,"VerseNumber":43,"Text":"Ne Abakhayi benyu bali nende amani okhushila abo baranjilila nohomba kahandikwa mubitabu mbu enywe mubule okhufunaanibwa"},{"SurahNumber":54,"VerseNumber":44,"Text":"Nohomba baboolanga mbu: ‘‘efwe khuli abaanji khulishila butswa.’’"},{"SurahNumber":54,"VerseNumber":45,"Text":"Abanji abo balashilwa ne balakalukha inyuma tsimbilo"},{"SurahNumber":54,"VerseNumber":46,"Text":"Halali inyanga yeyindukho niyabalakwa, Ne indukho ni isiro muno mana khandi indulu pa"},{"SurahNumber":54,"VerseNumber":47,"Text":"Toto Abetsimbi balimubukori nende mubulalu"},{"SurahNumber":54,"VerseNumber":48,"Text":"Inyanga yabaliswerululwa mafumama nibasukunwa mumulilo, baliboolelwa mbu : ‘‘pile omulilo kwa Jahanam.’’"},{"SurahNumber":54,"VerseNumber":49,"Text":"Ne toto buli eshindu khwaloonga khushichelo"},{"SurahNumber":54,"VerseNumber":50,"Text":"Ne likhuwa liefu nililala butwa, shinga okhulimba no khulimbula tsimoni"},{"SurahNumber":54,"VerseNumber":51,"Text":"Ne toto khwasishia abashienywe alikho mwinywe uparanga"},{"SurahNumber":54,"VerseNumber":52,"Text":"Ne koosi kabakhola kali mubitabu"},{"SurahNumber":54,"VerseNumber":53,"Text":"Liosi liosi lititi nende likhonga liahandikwa"},{"SurahNumber":54,"VerseNumber":54,"Text":"Toto balia baria Nyasaye baliba mwikulu mumikunda chilimwo emialo"},{"SurahNumber":54,"VerseNumber":55,"Text":"Mushikhalo shiatoto, ewo Omwami Omunyali"},{"SurahNumber":55,"VerseNumber":1,"Text":"Owetsimbabaasi tsinyinji"},{"SurahNumber":55,"VerseNumber":2,"Text":"Yechesia Ikurani"},{"SurahNumber":55,"VerseNumber":3,"Text":"Yaloonga Omundu"},{"SurahNumber":55,"VerseNumber":4,"Text":"Namwechesia okhuboola"},{"SurahNumber":55,"VerseNumber":5,"Text":"Eliuba nende omwesi bichendanga khubise"},{"SurahNumber":55,"VerseNumber":6,"Text":"Ne emilandula nende emisaala binamilanga Nyasaye"},{"SurahNumber":55,"VerseNumber":7,"Text":"Ne yachingula likulu naraho eshichelo"},{"SurahNumber":55,"VerseNumber":8,"Text":"Kho mulatutuyia eshichelo tawe"},{"SurahNumber":55,"VerseNumber":9,"Text":"Ne muchele habwene ne mulaleemia eshichelo tawe"},{"SurahNumber":55,"VerseNumber":10,"Text":"Ne liloba yaliraho khulwe ebiloonje"},{"SurahNumber":55,"VerseNumber":11,"Text":"Lilimwo ebiamo nende emitende chili nende ebibuli"},{"SurahNumber":55,"VerseNumber":12,"Text":"Nende imele yamakhoba nende - amasafu ka -raihan kawunya obulayi"},{"SurahNumber":55,"VerseNumber":13,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":14,"Text":"Yaloonga Omundu okhurula khwiloba shinga omuloonji wetsinyungu"},{"SurahNumber":55,"VerseNumber":15,"Text":"Ne naloonga Amajini okhurula khumulilo"},{"SurahNumber":55,"VerseNumber":16,"Text":"kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":17,"Text":"Nyasaye omulesi we ebukwe tsibili nende we mumbo tsibili"},{"SurahNumber":55,"VerseNumber":18,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":19,"Text":"Achesinjia tsinyanza tsibili halala"},{"SurahNumber":55,"VerseNumber":20,"Text":"Hakari watsio khuliho nende eshikalilo tsilasasania tawe"},{"SurahNumber":55,"VerseNumber":21,"Text":"Kho nitsimbabaasi shina tsia Nyasaye wenyu etsiamukhayanga"},{"SurahNumber":55,"VerseNumber":22,"Text":"Mutsinyaanza etso\tebisole (lulu) birulangamwo nende ebiendo (marjan)"},{"SurahNumber":55,"VerseNumber":23,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":24,"Text":"Ne bioosi ni ebibie bichendanga khumaatsi shinga tsingulu"},{"SurahNumber":55,"VerseNumber":25,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":26,"Text":"Bioosi bili khushialo biliwa"},{"SurahNumber":55,"VerseNumber":27,"Text":"Ne alitong’a Nyasaye wuwo Omulesi woluyali nende Amaani"},{"SurahNumber":55,"VerseNumber":28,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":29,"Text":"Biosi bili mwikulu nende mushialo bisabanga Nyasaye, buli ebise atsililisinjia amakhuwa"},{"SurahNumber":55,"VerseNumber":30,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":31,"Text":"Khulibarunga enywe emikanda chibili"},{"SurahNumber":55,"VerseNumber":32,"Text":"Ne nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":33,"Text":"Enywe Amajini nende Abandu nimunyala okhunyeleela elwanyi welikulu nende eshialo nakhanyeleele. Neshimunyala okhunyeleela tawe okhula mufuchililwe"},{"SurahNumber":55,"VerseNumber":34,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":35,"Text":"Mularumilwa tsinzesele tsiomulilo nende ebichuma bisaalululwe, mana shimulahona tawe"},{"SurahNumber":55,"VerseNumber":36,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":37,"Text":"Olwelikulu liliatikha mana libe eliakhanyu shinga amafura mumulilo"},{"SurahNumber":55,"VerseNumber":38,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":39,"Text":"Inyanga eyo obulao ulireeba tsimbi tsitsie Omundu nohomba lijini"},{"SurahNumber":55,"VerseNumber":40,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":41,"Text":"Abetsimbi balimanyikhana khubimanyisio biabu, nibatilwa khulwotosi nende ebisisilo"},{"SurahNumber":55,"VerseNumber":42,"Text":"Kho nitsimbabaasi shina tsia Nyasaye wwenyu tsiamukhayanga"},{"SurahNumber":55,"VerseNumber":43,"Text":"Ino niyo Jahannamu ya babii bayingasinjia"},{"SurahNumber":55,"VerseNumber":44,"Text":"Bakhabotokhanengemwo nende amatsi kamwo akayia pia"},{"SurahNumber":55,"VerseNumber":45,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":46,"Text":"Ne ulia waria okhwemibwa imbeli wa Nyasaye wuwe aliba nemikunda chibili"},{"SurahNumber":55,"VerseNumber":47,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":48,"Text":"Emikunda chilimwo emisaala chiamasaka amarakalafu"},{"SurahNumber":55,"VerseNumber":49,"Text":"kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":50,"Text":"Tsisebele tsilimwo tsibili tsikhulukusinjia"},{"SurahNumber":55,"VerseNumber":51,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":52,"Text":"Mumikunda echo khulimwo nende ebiamo bioosi bibili bibili"},{"SurahNumber":55,"VerseNumber":53,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":54,"Text":"Baliyekha khubulili obwa amarungeti kabwo kakwalaala, ne ebiamo biemikunda echo bilieleela ahambi"},{"SurahNumber":55,"VerseNumber":55,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":56,"Text":"Ne mukari omo abakhana balimwo beliinda, shibatilwakhwo nende omundu nohomba lijini tawe"},{"SurahNumber":55,"VerseNumber":57,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":58,"Text":"Opara mbu bo ni lichina lia Yaqut nende ebisole ebilafu. (marjan)"},{"SurahNumber":55,"VerseNumber":59,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":60,"Text":"Koo omurungo kwobulayi kwakhakhaya okhuba obulayi"},{"SurahNumber":55,"VerseNumber":61,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":62,"Text":"Ne okhushilakhwo hao khulimwo nende emikunda chindi chibili"},{"SurahNumber":55,"VerseNumber":63,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":64,"Text":"Chiamasafu kelima"},{"SurahNumber":55,"VerseNumber":65,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":66,"Text":"Tsilimwo tsisebele tsibili tsielima"},{"SurahNumber":55,"VerseNumber":67,"Text":"kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":68,"Text":"Ebiamo bilimwo mitende nende rumaana"},{"SurahNumber":55,"VerseNumber":69,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":70,"Text":"Mukari omo balimwo abakhasi abalayi abawulili"},{"SurahNumber":55,"VerseNumber":71,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":72,"Text":"Abakhasi abalayi betsimoni tsikhongo balarulanga munzu"},{"SurahNumber":55,"VerseNumber":73,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":74,"Text":"Shibatilwakhwo nomundu nohomba lijini tawe"},{"SurahNumber":55,"VerseNumber":75,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":76,"Text":"Baliyekha khubifumbi biruundanga bioluyali biobukondo bwamasafu nende emikeka chianabwa obulayi"},{"SurahNumber":55,"VerseNumber":77,"Text":"Kho nitsimbabaasi shina tsia Nyasaye wenyu tsiamukhayanga"},{"SurahNumber":55,"VerseNumber":78,"Text":"lihebwe oluyali elira lia Nyasaye wuwo Omulesi Woluyali nende Obwani"},{"SurahNumber":56,"VerseNumber":1,"Text":"Olwe eshikhole shilikholekha (olweyindukho iliula)"},{"SurahNumber":56,"VerseNumber":2,"Text":"Abulaho uliyingasia okhwikholekha khwashio"},{"SurahNumber":56,"VerseNumber":3,"Text":"Shishinjia shinininjia"},{"SurahNumber":56,"VerseNumber":4,"Text":"Olwe eshialo shilirenjibwa obutinyu"},{"SurahNumber":56,"VerseNumber":5,"Text":"Ne olwetsingulu tsilisiebwa busiebwa"},{"SurahNumber":56,"VerseNumber":6,"Text":"Tsiabashinga olufu lutumukha"},{"SurahNumber":56,"VerseNumber":7,"Text":"Nanyu muliba tsimbia tsitaru"},{"SurahNumber":56,"VerseNumber":8,"Text":"Abandu bomukhono omulunji, koo ni babu wina abo Abandu bomukhono omulunji"},{"SurahNumber":56,"VerseNumber":9,"Text":"Ne Abandu bomukhono omukaata, koo nibabu wina abo bomukhono omukaata"},{"SurahNumber":56,"VerseNumber":10,"Text":"Ne beyimbeli baliba imbeli"},{"SurahNumber":56,"VerseNumber":11,"Text":"Abo nibo balibukanilwa"},{"SurahNumber":56,"VerseNumber":12,"Text":"Mumikunda chiomwikulu chobwokholo"},{"SurahNumber":56,"VerseNumber":13,"Text":"Omukabo omukhongo khubaali imbeli"},{"SurahNumber":56,"VerseNumber":14,"Text":"Nende mutiti khubeyinyuma"},{"SurahNumber":56,"VerseNumber":15,"Text":"Baliba khubifumbi biaronwa"},{"SurahNumber":56,"VerseNumber":16,"Text":"Baliyiekhakhwo nibalolana"},{"SurahNumber":56,"VerseNumber":17,"Text":"Balikhalabanilwa\tnende\tAbasiani bolusoolili lulawa tawe"},{"SurahNumber":56,"VerseNumber":18,"Text":"Nibachinjile bikombe nende tsibinika nende tsigilasi, tsilimwo ebinywebwa okhurula musebele ingwalafu"},{"SurahNumber":56,"VerseNumber":19,"Text":"Shibilibatsunia\tomurwe\tnohomba shibilibamesia tawe"},{"SurahNumber":56,"VerseNumber":20,"Text":"Nende ebiamo biabayanza"},{"SurahNumber":56,"VerseNumber":21,"Text":"Nende\tinyama\tyeliyoni\tshingala bekombanga"},{"SurahNumber":56,"VerseNumber":22,"Text":"Nende Abakhana bomwikulu"},{"SurahNumber":56,"VerseNumber":23,"Text":"Bali shinga ebisole bialiindwa"},{"SurahNumber":56,"VerseNumber":24,"Text":"Omurungo khukabakholanga"},{"SurahNumber":56,"VerseNumber":25,"Text":"Shibaliwulilamwo keshifwabi nohomba ketsimbi tawe"},{"SurahNumber":56,"VerseNumber":26,"Text":"Halali amakhuwa komulembe konyene"},{"SurahNumber":56,"VerseNumber":27,"Text":"Ne Abandu bomukhono musatsa , nishina shilinyoola Abandu bomukhono musatsa"},{"SurahNumber":56,"VerseNumber":28,"Text":"Baliba khumisaala chibulaho amawa"},{"SurahNumber":56,"VerseNumber":29,"Text":"Nende ebikoko biloondane"},{"SurahNumber":56,"VerseNumber":30,"Text":"Nende eshinikha eshikhongo"},{"SurahNumber":56,"VerseNumber":31,"Text":"Nende amaatsi kakhulukusia"},{"SurahNumber":56,"VerseNumber":32,"Text":"Nende ebiamo ebinji"},{"SurahNumber":56,"VerseNumber":33,"Text":"Shibiwetsanga nohomba shibikalilungwa tawe"},{"SurahNumber":56,"VerseNumber":34,"Text":"Nende obulili bwachingulwa"},{"SurahNumber":56,"VerseNumber":35,"Text":"Toto efwe khulibaloonga\tabakhana bomwikulu (hurul ain) obuyia"},{"SurahNumber":56,"VerseNumber":36,"Text":"Mana khulibakhola abashisila"},{"SurahNumber":56,"VerseNumber":37,"Text":"Bachamana nende Abasatsa babu abayelana ninabo"},{"SurahNumber":56,"VerseNumber":38,"Text":"Khulwa Abandu bomukhono musatsa"},{"SurahNumber":56,"VerseNumber":39,"Text":"Omukabo omukhongo khubaali imbeli"},{"SurahNumber":56,"VerseNumber":40,"Text":"Ne omukabo omukhongo khubaali inyuma"},{"SurahNumber":56,"VerseNumber":41,"Text":"Abandu bomukhono mukhasi , koo ni shina shilinyoola Abandu bomukhono mukhasi"},{"SurahNumber":56,"VerseNumber":42,"Text":"Baliba mumuyeka kwomulilo nende amatsi kayia pia"},{"SurahNumber":56,"VerseNumber":43,"Text":"Nende eshinikha shiomwosi omumali ti"},{"SurahNumber":56,"VerseNumber":44,"Text":"Shishili shiokhunyoolamwo\tobunyifu nohombo obwihotselefu tawe"},{"SurahNumber":56,"VerseNumber":45,"Text":"Toto abo bali khale awo bamenyanga shinga benya"},{"SurahNumber":56,"VerseNumber":46,"Text":"Ne\tbaali\tnibakhaila\tkhubionoono ebikhongo"},{"SurahNumber":56,"VerseNumber":47,"Text":"Ne baboolanga mbu nikhumala khwafwa mana nikhuba liloba nende ebikumba, mbu toto efwe khulilamusibwa"},{"SurahNumber":56,"VerseNumber":48,"Text":"Nohomba bapapa befu bakhale"},{"SurahNumber":56,"VerseNumber":49,"Text":"Boola mbu: “balia abeyimbeli nende inyuma”"},{"SurahNumber":56,"VerseNumber":50,"Text":"“Toto balilamusibwa khubise bieyinyanga yarechekhwa.”"},{"SurahNumber":56,"VerseNumber":51,"Text":"Mana toto enywe abakori abakhayi"},{"SurahNumber":56,"VerseNumber":52,"Text":"Mulilia toto omusala kwa zaqoom"},{"SurahNumber":56,"VerseNumber":53,"Text":"Mulikwitsusia mutsinda tsienyu"},{"SurahNumber":56,"VerseNumber":54,"Text":"Ne mana mulinywa amaatsi kayile pia"},{"SurahNumber":56,"VerseNumber":55,"Text":"Nemulikanywa shinga ingamia inywetsanga nili nende obuloo"},{"SurahNumber":56,"VerseNumber":56,"Text":"Ino niyo isambo yabu inyanga yomurungo"},{"SurahNumber":56,"VerseNumber":57,"Text":"Efwe khwabaloonga enywe shichilanga shina nimulasuubila"},{"SurahNumber":56,"VerseNumber":58,"Text":"Koo mulolangakhwo amatsi kolwibulo kamwitikhanga"},{"SurahNumber":56,"VerseNumber":59,"Text":"Koo\tnenywe\tmukaloonganga nohomba nefwe abaloonji"},{"SurahNumber":56,"VerseNumber":60,"Text":"Efwe khwabarecheshela lifwa nafu shikhushilungwa tawe"},{"SurahNumber":56,"VerseNumber":61,"Text":"Okhukalukhania abaandi balali enywe ne khubalonje enywe ebindi biamulamanyile tawe"},{"SurahNumber":56,"VerseNumber":62,"Text":"Netoto mwamala okhumanya okhulongwa khwa ambeli, neshina shichilanga nimuletsulilaanga"},{"SurahNumber":56,"VerseNumber":63,"Text":"Ne\tmulolangakhwo\temimela chiamuraakanga"},{"SurahNumber":56,"VerseNumber":64,"Text":"Nenywe muchimesinjia nohomba nefwe khuchimesinjia"},{"SurahNumber":56,"VerseNumber":65,"Text":"Ne nikhwenya nikhuchikhola chiakhaya okhurakhwo shiosi shiosi, mwatong’a nimung’ang’alile"},{"SurahNumber":56,"VerseNumber":66,"Text":"Nimuboola mbu toto efwe khusishile"},{"SurahNumber":56,"VerseNumber":67,"Text":"Halali efwe khwimilwe"},{"SurahNumber":56,"VerseNumber":68,"Text":"Koo\tmulolangakhwo\tamaatsi kamunywetsanga"},{"SurahNumber":56,"VerseNumber":69,"Text":"Ni enywe mukeshinjia okhurula mumaleesi nohomba nefwe bakeshiinjia"},{"SurahNumber":56,"VerseNumber":70,"Text":"Nikhwenya nikhukakhola keyichumvi , ne shina shichilanga nimuloopa orio"},{"SurahNumber":56,"VerseNumber":71,"Text":"Mulolangakhwo omulilo kwamwashinjia"},{"SurahNumber":56,"VerseNumber":72,"Text":"Nenywe mwaloonga omusaala kwakwo nohomba nefwe baloonga"},{"SurahNumber":56,"VerseNumber":73,"Text":"Efwe khwakukhola okhuba eshitsulisio nende kwokhukhoonya balia bali mushitsimi"},{"SurahNumber":56,"VerseNumber":74,"Text":"Ne witsoomie elira lia Nyasaye wuwo omukhongo"},{"SurahNumber":56,"VerseNumber":75,"Text":"Netoto nditsuba khubise bietsing’ining’ini tsikwitsanga"},{"SurahNumber":56,"VerseNumber":76,"Text":"Ne toto shino neshitsubo eshikhongo, mumanyangakhwo toto"},{"SurahNumber":56,"VerseNumber":77,"Text":"Toto eyo ni Ikurani yoluyali"},{"SurahNumber":56,"VerseNumber":78,"Text":"Mushitabu shialindwa"},{"SurahNumber":56,"VerseNumber":79,"Text":"Shashitilangakhwo halali ulia Omutswenufu"},{"SurahNumber":56,"VerseNumber":80,"Text":"Sheshibwa okhurula khu Nyasaye Omulesi webiloonje bioosi"},{"SurahNumber":56,"VerseNumber":81,"Text":"Ne kano namakhuwa kamulekanga"},{"SurahNumber":56,"VerseNumber":82,"Text":"Amwakhopele orio khumukabo kwenyu (kwa abahele) nanyu mwikhola mbu muyingana"},{"SurahNumber":56,"VerseNumber":83,"Text":"Kaliba karie olwa omwoyo kuliuula khulukamukamu? (Mwiporokotio)"},{"SurahNumber":56,"VerseNumber":84,"Text":"Ne enywe ebise ebo muhenganga"},{"SurahNumber":56,"VerseNumber":85,"Text":"Ne efwe khuli ahambi muno ninanyu , nanyu shimukhulolanga tawe"},{"SurahNumber":56,"VerseNumber":86,"Text":"Ne enywe mukhaya okhuba mubunyali bwanje"},{"SurahNumber":56,"VerseNumber":87,"Text":"mbu shina nimulakalusia omwoyo oko nikali mbu muboolanga obwatoto"},{"SurahNumber":56,"VerseNumber":88,"Text":"Ne naliba mubalibukanilwa"},{"SurahNumber":56,"VerseNumber":89,"Text":"Kuliba omwikhoyo nende eshing’ari nende emikunda chobwokholo"},{"SurahNumber":56,"VerseNumber":90,"Text":"Ne naliba mubandu bomukhono omusatsa"},{"SurahNumber":56,"VerseNumber":91,"Text":"Ni omulembe khwiwe owuli Mubandu bomukhono musatsa"},{"SurahNumber":56,"VerseNumber":92,"Text":"Ne naliba Mubuyingani Abakori"},{"SurahNumber":56,"VerseNumber":93,"Text":"Isambo yiyie niya amaatsi kayile pia"},{"SurahNumber":56,"VerseNumber":94,"Text":"Nende okhwinjisibwa mumulilo"},{"SurahNumber":56,"VerseNumber":95,"Text":"Toto buno nibo obwatoto bwokhwisikwa"},{"SurahNumber":56,"VerseNumber":96,"Text":"Kho witsoomie elira lia Nyasaye wuwo Omulesi Omukali muno"},{"SurahNumber":57,"VerseNumber":1,"Text":"Bimwitsoominjia Nyasaye bili mwikulu nende mushialo naye niye Owamani, Owamachesi muno"},{"SurahNumber":57,"VerseNumber":2,"Text":"Nobubwe obwami bwo mwikulu nende khushialo, niwelesinjia obulamu ne niye ufwisinjia, naye ni omunyali wabuli eshindu"},{"SurahNumber":57,"VerseNumber":3,"Text":"Ye niye wokhuranga na niye wokhumalilikha naye niye owahabulafu nende owulalolekha, naye niye Omumanyi wabuli eshindu"},{"SurahNumber":57,"VerseNumber":4,"Text":"Niye woloonga likulu nende eshialo, khutsinyanga sita, Mana naleeng’ana khu shisaala, yamanya shinjilanga mwiloba nende shirulangamwo, nende shikholomokhanga okhurula mwikulu nende bininanga hekulu, Naye alininanyu wosiwosi wamuli. Ne Nyasaye alolanga muno kamukholanga"},{"SurahNumber":57,"VerseNumber":5,"Text":"Obwami bwo mwikulu nende khushialo nobubwe, ne ewa Nyasaye ni amakhuwa koosi kakalusibwa"},{"SurahNumber":57,"VerseNumber":6,"Text":"Yenjisinjia eshilo mushitere, ne yenjisinjia eshitere mushilo, naye niye umanyile muno kali mubilifu"},{"SurahNumber":57,"VerseNumber":7,"Text":"Suubile khu Nyasaye nende Omurumwa wuwe, ne murusie khubia Nyasaye yamukhola okhuba abalindi , Kho balia basuubila mwinywe, mana nibarusia baliba nende omurunga omukhongo"},{"SurahNumber":57,"VerseNumber":8,"Text":"Ne muli murie mula suubilanga khu Nyasaye ne Omurumwa abalaanganga, mbu musuubile khu Nyasaye wenyu, naye toto yamala okhubukula indache yenyu, toto nimuli abasuubili"},{"SurahNumber":57,"VerseNumber":9,"Text":"Ye niye wishilinjia omusumba wuwe tsinyaali tsinoosinjia, kho tsibarusie mushiilima nitsibeenjisia mubulafu, Ne toto Nyasaye khwinywe ni Omwihotselefu Owobukoosia muno"},{"SurahNumber":57,"VerseNumber":10,"Text":"Muli murie mularusinjia khunjila ya Nyasaye, ne nibiaNyasaye biosi bili khushialo nende mwikulu, shibali nashilala tawe owayiinia mwinywe nikhushili okhufungula Makka, mana nalwaana, abo bali nende omurungo omukhongo okhushila balia bayinia Makka niyikulwe, mana nibalwana, ne boosi Nyasaye yabalaka amalayi, ne Nyasaye amanyile koosi pe kamukholanga"},{"SurahNumber":57,"VerseNumber":11,"Text":"Ni wina wiwosia Nyasaye likofi lilayi, ne amurunge omurungo kumeteshe, ne anyoole omurungo kwobuhaani"},{"SurahNumber":57,"VerseNumber":12,"Text":"Inyanga yolilola abasuubili abasatsa nabakhasi, obulafu bwabu buli imbeli wabu, nende omukhono kwabu omusaatsa, omwikhoyo kwenyu lelo, emikunda chiburangamwo emialo , mulikhalamwo tsinyanga tsiosi, okho nikho okhubura okhukhongo"},{"SurahNumber":57,"VerseNumber":13,"Text":"Inyanga ya abishikhabili abeshisatsa nende abeshikhasi baliboolela abasuubili mbu: ‘‘mukhuliinde khunyoole okhulolela obulafu bwenyu.’’ lisisi lilirebwa hakari wabu lio muliango – mkari nikwetsimbabaasi na elwanyi nikweshinyasio"},{"SurahNumber":57,"VerseNumber":14,"Text":"Balibalaanga nibababoolela mbu: “Abayiee shikhwali ninanyu?” balibaboolela mbu: “Nabweene, halali enywe mwechemela abeene\tnimukanakana,\tnimuba neshibeyibeyi ne obwikombi bwe mioyo chienyu nibumukosia, okhula shingala Nyasaye wuwo abusiiye, mana omubeyi nababeya okhukhaya okhuloonda Nyasaye"},{"SurahNumber":57,"VerseNumber":15,"Text":"Toto nyanga ino sishilibukulwa shiosi shiosi khwinywe shokhubanunula tawe, nohomba balia abakhaya, eshimenyo shienyu ni mumulilo, nimwamukhoyeshele, ne amakalushilo amabii kamakana"},{"SurahNumber":57,"VerseNumber":16,"Text":"Ne koo ebise bishili okhula khubasuubila emioyo chiabu chihotselesie khulwokhwitsulila Nyasaye nende khulwa amakhuwa ka toto keshibwe? Ne balaba shinga balia abahebwa eshitabu bali imbile wabu, nibaba nende ebise ebirambi, imioyo chiabu nichiba emiumilano, ne obunji bwabu nibaba abetsimbi"},{"SurahNumber":57,"VerseNumber":17,"Text":"Manye mbu Nyasaye alamusinjia liloba nilimalile okhufwa, toto khubenoosiye ibimanyisio biefu khomunyoole okhupara"},{"SurahNumber":57,"VerseNumber":18,"Text":"Toto balia abobwatoto abasatsa nabakhasi, bewosinjia Nyasaye likofi lilayi, balimetelwakhwo muno, ne balinyoola Omurungo kwabuwani bwabu"},{"SurahNumber":57,"VerseNumber":19,"Text":"Ne balia basuubila Nyasaye nende Abarumwa bebe abo nibo abobwatoto, nende abaloli imbeli wa Nyasaye wabu Omulesi, abo balinyoola omurongo kwabu nende obulafu bwabu, ne balia bakhaya, nibaingasia ebimanyisio biefu, abo nibo Abandu bomumulilo"},{"SurahNumber":57,"VerseNumber":20,"Text":"Manye mbu obulamu bwokhushialo nomubayo nende okhukalilisia, nende okhwirona nende okhwilaya mwinywe nende okhushilana khumiandu nende Abana, bili shinga ifula, yemimela chiabu chisangasia abalimi, mana chitse chiume chikalukhane namabuyu mana chibe amasakaria, ne mwikulu khuli neshinyasio nende obulesheli nende okhufuchililwa okhurula khu Nyasaye, ne obulamu bwokhushialo shinishiosi shiosi tawe halali omwikhoyo kwobubeyi"},{"SurahNumber":57,"VerseNumber":21,"Text":"Ilushile eshileshelo shia Nyasaye wenyu Omulesi, nende omukunda kwomwikulu uburakalafu bwakwo bulishinga oburakalafu bwo mwikulu nende eshialo, kwarecheshelwa Abasuubila Nyasaye nende Abarumwa bebe, etso nitso tsimbabaasi tsia Nyasaye yelesinjia owayenya, ne Nyasaye ali netsimbaasi tsinyinji"},{"SurahNumber":57,"VerseNumber":22,"Text":"Ne amasila kosikosi shimwakhanyoola khushialo nohomba mwinywe halali khwamala okhubandichila mushitabu ,nikhushiili okhubaloonga, toto ako khu Nyasaye ni amangu"},{"SurahNumber":57,"VerseNumber":23,"Text":"Khomukhaye okhubeelela khushikorere mwinywe, ne mukhaye okhwilola khushiabahelesiye ne Nyasaye shiyachama ulia wibulisinjia ni yelola tawe"},{"SurahNumber":57,"VerseNumber":24,"Text":"Balia bemananga ne balomesinjia Abandu okhuba abeemani, ne ulia ukhaya amanye mbu Nyasaye niye Omuyinda Owitsomibwa muno"},{"SurahNumber":57,"VerseNumber":25,"Text":"Ne toto khwaruma Abarumwa befu nende bimanyisio binoosia, ne nikhubeshilia eshitabu nende eshichelo, kho Abandu beme khubwatoto, ne nikhwishia eshichuma shia amani amanji nende obukhoonyi khubandu, kho Nyasaye amanye ni wina umuhabina nende Abarumwa bebe khumakhuwa kefisile, toto Nyasaye niwa Amani Omushili muno"},{"SurahNumber":57,"VerseNumber":26,"Text":"Ne toto khwaruma Nuhu nende Ibrahim mana nikhura mulwibulo lwabu oburumwa nende eshitabu, mana khuli nende abasuubila mubo, ne abaanji mubo ni abakori"},{"SurahNumber":57,"VerseNumber":27,"Text":"Mana nikhubalondiakhwo Abarumwa abaanji inyuma wabu, ne nikhulondiakho Yesu Omwana wa Mariam, ne nikhumuwa injili, ne nikhura mumioyo chiabaloondi be eshisanendetsimbabaasi, nende“ obusirasoti” abeene nibo bachachia, sikhwa balachila ako tawe, halali okhukonya tsimbabaasi tsia Nyasaye, halali shibaalondanga kenyekhana tawe. Mana balia basuubila mubo khwabawa omurungo kwabu, ne abanji mubo nabonooni"},{"SurahNumber":57,"VerseNumber":28,"Text":"Enywe abasuubila rie Nyasaye ne musuubile Omurumwa wuwe, yetsa akhubahelesia emikabo chibili mutsimbaasi tsie, ne alabahelesia obulafu bwokhuchendela, ne alabaleshela naye Nyasaye ni Omunji Owetsimbabaasi"},{"SurahNumber":57,"VerseNumber":29,"Text":"Kho Abandu beshitabu bamanye mbu babula obunyali khutsimbabaasi tsia Nyasaye, ne tsimbabaasi tsiosi tsili mumukhono kwa Nyasaye ahelesinjia owayenya, Ne Nyasaye niwetsimbasi tsinyinji"}]}