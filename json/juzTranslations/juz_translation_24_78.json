{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":39,"VerseNumber":32,"Text":"A kdo nepravostnějším jest toho, jenž lže o Bohu a vylhanou nazývá pravdu, když přinesena jest mu? Zdaž nebude v pekle obydlí (schystáno) pro nevěřící"},{"SurahNumber":39,"VerseNumber":33,"Text":"Však ten, jenž přináší pravdu a věří v ni — ti zajisté jsou bohabojni"},{"SurahNumber":39,"VerseNumber":34,"Text":"Jim (schystáno) jest, cokoliv přejí si, u Pána jejich: takováto bude odměna těch, kdo dobře činí"},{"SurahNumber":39,"VerseNumber":35,"Text":"aby tak odejmul od nich Bůh nejhorší z toho, co konali, a odměnil je odměnou jejich za nejlepší z toho, co konali"},{"SurahNumber":39,"VerseNumber":36,"Text":"Což není Bůh postačitelným (ochráncem) služebníku svému? Nicméně, oni tě straší těmi, jež uctívají vedle něho! Však tomu, jejž Bůh zavádí (v blud), není vůdce"},{"SurahNumber":39,"VerseNumber":37,"Text":"a tomu, jejž Bůh (dobře) vede, není svůdce. Což není Bůh mocný, Pán pomsty"},{"SurahNumber":39,"VerseNumber":38,"Text":"Kdybys tázal se jich: „Kdo stvořil nebe a zemi?“ řeknou zcela jistě: „Bůh.“ Rci: „Co míníte? Kdyby Bůh chtěl postihnouti mne protivenstvím, zdaž ony, jež uctíváte vedle Boha, mohly by odejmouti protivenství to ode mne — a kdyby Bůh popřáti chtěl mi milosrdenství, zdaž ony mohly by zadržeti je ode mne?“ Rci: „Bůh jest oporou mojí: na něho spoléhají spoléhající.“"},{"SurahNumber":39,"VerseNumber":39,"Text":"Rci: „Lide můj, jednejte dle nejlepší možnosti své, já (taktéž) činiti budu: a pak zvíte"},{"SurahNumber":39,"VerseNumber":40,"Text":"na koho přijde trest potupný a na koho padne trest trvalý!“"},{"SurahNumber":39,"VerseNumber":41,"Text":"Zajisté pak seslali jsme ti Knihu pro lidstvo v pravdě: a kdo přiveden jest jí (na cestu pravou), k jeho vlastnímu jest to prospěchu: a kdo zbloudil, bloudí ve svůj vlastní neprospěch. Ty pak nejsi nad nimi poručníkem"},{"SurahNumber":39,"VerseNumber":42,"Text":"Bůh béře k sobě duše v hodině smrti a (taktéž) ony, jež neumírají, v době spánku: zadržuje pak u sebe ty, jimž přisoudil smrt, a posílá zpět druhé, až do lhůty předurčené. Zajisté v tomto znamení jsou lidem přemýšlivým"},{"SurahNumber":39,"VerseNumber":43,"Text":"Že vzali si vedle Boha přímluvce? Rci: „I když nemají moci nad ničím, aniž mají rozum.“"},{"SurahNumber":39,"VerseNumber":44,"Text":"Rci: „Veškerá přímluva jest u Boha: jemu přináleží panství nebes i země: a k němu pak budete navráceni.“"},{"SurahNumber":39,"VerseNumber":45,"Text":"Když zmíněno jest jméno Boha Jediného, smršťují se (nevolí) srdce těch, kdož nevěří v život budoucí: a když zmíněna jsou jména božstev vedle něho, hle, radostí jsou naplněni"},{"SurahNumber":39,"VerseNumber":46,"Text":"Rci: „Velký Bože, Stvořiteli nebes i země, jenž znáš věci skryté a zřejmé: ty rozsoudíš mezi služebníky svými ohledně toho, v čem rozcházeli se (míněním)!“"},{"SurahNumber":39,"VerseNumber":47,"Text":"A kdyby nepravostným patřilo vše, což na zemi jest, vesměs, a ještě jednou tolik k tomu, rádi by vykoupili se tím od útrap trestu v den zmrtvýchvstání, když zjeví se jim od Boha to, nač nebyli počítali"},{"SurahNumber":39,"VerseNumber":48,"Text":"A zjeví se jim špatnosti toho, co si vydobyli, a obklopí je to, z čeho si byli šašky tropili"},{"SurahNumber":39,"VerseNumber":49,"Text":"Když protivenství dotkne se člověka, volá k nám (o pomoc): poté pak, když zahrnuli jsme jej dobrodiním svým, říká: „Bylo mi dáno jen následkem mého vědění.“ Nikoliv, byla to pouze zkouška, však většina jich si toho není vědoma"},{"SurahNumber":39,"VerseNumber":50,"Text":"Tak právě říkali ti, kdož byli před nimi, a co prospělo jim to, co si vydobyli"},{"SurahNumber":39,"VerseNumber":51,"Text":"A postiženi byli špatnostmi toho, co si vydobyli: a ty, kdož nepravostni jsou z těchto, též postihnou špatnosti toho, co si vydobyli, aniž by to mohli znemožniti"},{"SurahNumber":39,"VerseNumber":52,"Text":"Což nevědí, že Bůh hojně rozdává dary své, komu chce, aneb odměřuje je? Zajisté v tomto znamení jsou lidu věřícímu"},{"SurahNumber":39,"VerseNumber":53,"Text":"Rci: „Ó služebníci moji, kdož výstředné chovali jste se proti sobě samým, nezoufejte ohledně milosrdenství božího: Bůh zajisté odpouští viny veškeré, neb on odpouštějící jest a slitovný"},{"SurahNumber":39,"VerseNumber":54,"Text":"I obraťte se kajícně k Bohu a odevzdejte se do vůle jeho, dříve než přijde vám trest: pak již nebude vám pomoženo"},{"SurahNumber":39,"VerseNumber":55,"Text":"A následujte to nejlepší, co sesláno vám bylo od Pána vašeho, dříve než přijde na vás trest z nenadání, aniž byste toho tušili"},{"SurahNumber":39,"VerseNumber":56,"Text":"Aby nemohla říci duše: ‚Běda mi za to, co opomenul jsem (v povinnosti) vůči Bohu a že byl jsem z vysměvačných!‘"},{"SurahNumber":39,"VerseNumber":57,"Text":"Aneb říci: ‚Kdyby Bůh byl mne uvedl (na pravou cestu), byl bych patřil k bohabojným.‘“"},{"SurahNumber":39,"VerseNumber":58,"Text":"Aneb říci, když spatří trest: „Kdyby bylo mi návratu (na zemi), byl bych z těch, kdož dobře činí.“"},{"SurahNumber":39,"VerseNumber":59,"Text":"„Ano! Již byla přišla ti znamení má a vylhanými nazval's je a pyšným byl's a z nevěřících!“"},{"SurahNumber":39,"VerseNumber":60,"Text":"A v den zmrtvýchvstání spatříš ty, kdož lhali o Bohu, s tvářemi zčernalými: zdaž nebude v pekle příbytek hrdopýšků"},{"SurahNumber":39,"VerseNumber":61,"Text":"Zachrání pak Bůh ty, kdož báli se jej, v místě bezpečném: nedotkne se jich zlo, aniž budou zarmouceni"},{"SurahNumber":39,"VerseNumber":62,"Text":"Bůh Stvořitelem jest všeho a on nade vším má poručenství"},{"SurahNumber":39,"VerseNumber":63,"Text":"jemu patří klíče nebes a země; a ti, kdož nevěří ve znamení jeho, dojista záhubě propadnou"},{"SurahNumber":39,"VerseNumber":64,"Text":"Rci: „Zdaž co jiného, než Boha budete nakazovati mi, abych uctíval, ó nevědomci\"„"},{"SurahNumber":39,"VerseNumber":65,"Text":"Vždyť již vnuknuto bylo tobě i těm, kdož před tebou byli, že spolčoval-li bys co s Bohem, niveč uvedeno bylo by dílo tvé a ty dojista byl bys z těch, kdož záhubě propadli"},{"SurahNumber":39,"VerseNumber":66,"Text":"Naopak: Boha jen uctívej a buď jedním z vděčných"},{"SurahNumber":39,"VerseNumber":67,"Text":"Neoceňují Boha dle pravé ceny jeho, ač země celičká bude hrstí hlíny v ruce jeho v den zmrtvýchvstání a nebesa stočena budou v pravici jeho. Chválen budiž a vysoko povýšen nad to, co spolčujete s ním"},{"SurahNumber":39,"VerseNumber":68,"Text":"A zatroubeno bude na roh i zemře vše, což na nebi jest a na zemi, vyjma toho, co bude chtít Bůh: pak zatroubeno bude po druhé a hle, (všichni) vstanou, (kolkolem) se rozhlížejíce"},{"SurahNumber":39,"VerseNumber":69,"Text":"A zazáří země světlem Pána svého, a vyložena bude Kniha (věčná) a předvedeni budou proroci a svědkové: rozsouzeno pak bude mezi nimi dle pravdy, a nikomu nebude ukřivděno"},{"SurahNumber":39,"VerseNumber":70,"Text":"A odměněna bude každá duše dle skutků svých: Bůh pak nejlépe ví, co kdo činí"},{"SurahNumber":39,"VerseNumber":71,"Text":"A hnáni budou ti, kdož neuvěřili, k peklu ve SBORECH : když dojdou k němu, otevřeny budou brány jeho a řeknou jim strážci jeho: „Což nepřišli k vám proroci ze středu vašeho, předčítajíce vám znamení Pána vašeho a varujíce vás před setkáním (s ním) v tento den váš?“ Řeknou: „Ano.“ Ale tu již pronešen bude ortel nad nevěřícími"},{"SurahNumber":39,"VerseNumber":72,"Text":"I řečeno bude (jim): „Vstupte do bran pekla, v němž (přebývati) budete věčně!“ Jak špatné bude přebývání hrdopýšků"},{"SurahNumber":39,"VerseNumber":73,"Text":"A hnáni budou ti, kdož báli se Pána svého, k zahradě (ráje) ve SBORECH: a když dojdou k ní, a otevřeny jsou brány její, řeknou jim strážci její: „Pokoj budiž s vámi! Dobrými jste byli: pročež vstupte do ní (k přebývání) věčnému:“"},{"SurahNumber":39,"VerseNumber":74,"Text":"I řeknou: „Chvála Bohu, jenž v pravdě dodržel nám slib svůj a dal dědictvím nám zemi; nyní pak obývati můžeme v zahradě (ráje), kdekoliv bychom chtěli. Jak krásná jest odměna (dobře) pracujících"},{"SurahNumber":39,"VerseNumber":75,"Text":"A spatříš anděly, kroužící kol trůnu božího, vyvyšující Pána svého ve chvále jeho; a rozsouzeno bude mezi nimi dle pravdy, a řečeno bude: „Chvála Bohu, Pánu veškerenstva!“"},{"SurahNumber":40,"VerseNumber":1,"Text":"Há. Mím"},{"SurahNumber":40,"VerseNumber":2,"Text":"Seslání Knihy od Boha, Mocného, Moudrého"},{"SurahNumber":40,"VerseNumber":3,"Text":"Jenž odpouští viny a přijímá pokání, přísný jest v trestání, dlouhé má strpení: není Boha, kromě něho; a k němu vede cesta (návratu)"},{"SurahNumber":40,"VerseNumber":4,"Text":"Nehádá se ohledně znamení božích nikdo, vyjma těch, kdož neuvěřili: nech nemátne tě jejich chození semo tamo v zemi"},{"SurahNumber":40,"VerseNumber":5,"Text":"Před nimi lhářem nazval Noema lid jeho a spojenci učinili tak po nich: silně zasazoval se každý národ proti proroku svému, snažíce se zmocniti se jej, a odporovali mu nepravdou, aby utlumili v něm pravdu. Však udeřil jsem na ně: a jaký byl trest můj"},{"SurahNumber":40,"VerseNumber":6,"Text":"A stejně tak pronesen byl rozsudek nad těmi, kdož neuvěřili: zajisté budou obyvateli ohně"},{"SurahNumber":40,"VerseNumber":7,"Text":"Ti, kdož nesou trůn a ti, kdož obklopují jej, vyvyšují Pána svého ve chvále jeho a věří v něho: a prosí za odpuštění pro ty, kdož uvěřili: „Pane náš, ty obestíráš vše milosrdenstvím a věděním svým: pročež odpusť těm, kdož kajícně obrátili se k tobě a následují stezku tvou: ochraň je před trestem plamene (pekelného) —"},{"SurahNumber":40,"VerseNumber":8,"Text":"Pane náš — a uved je v zahrady Edenu, kterés přislíbil jim a těm, kdož spravedlivi byli z otců jejich a manželek jejich a potomstva jejich: tyť zajisté mocný jsi, moudrý"},{"SurahNumber":40,"VerseNumber":9,"Text":"A chraň je před, špatnostmi, neb nad tím, jejž před špatnostmi ochráníš dne onoho, zajisté smiloval ses; a toto bude blaženost velká.“"},{"SurahNumber":40,"VerseNumber":10,"Text":"Zajisté pak zavoláno bude na ty, kdož neuvěřili: „V pravdě nenávist Boha větší jest nenávisti vaší vůči sobě samým, když voláni jste byli k víře a neuvěřili jste.“"},{"SurahNumber":40,"VerseNumber":11,"Text":"Řeknou: „Pane náš, dvakráte dal's nám zemříti' a dvakráte vzkřísil's nás: přiznáváme viny své: zdaž není možnosti vyjíti odtud?“"},{"SurahNumber":40,"VerseNumber":12,"Text":"„Toto jest údělem vaším proto, že když vzýván byl Bůh Jediný, nevěřili jste; a když spolčováno bylo s ním, věřili jste: a rozsouzení přináleží Bohu, Nejvyššímu, Velkému.“"},{"SurahNumber":40,"VerseNumber":13,"Text":"Onť jest to, jenž ukazuje vám znamení svá a sesílá vám s nebe výživu: však nebude pamětliv toho, leda ten, jenž kajícně k Bohu obrátí se"},{"SurahNumber":40,"VerseNumber":14,"Text":"Pročež vzývejte Boha, upřímnými jsouce k němu ve víře, i když neradi to vidí nevěřící"},{"SurahNumber":40,"VerseNumber":15,"Text":"Povznešený na nejvyšší stupeň, Pán trůnu, vysílá ducha svého, ze svého rozkazu, na koho chce ze služebníků svých, aby varoval ohledně dne setkání"},{"SurahNumber":40,"VerseNumber":16,"Text":"dne, kdy vyjdou (z hrobů) a kdy nebude skryto Bohu ohledně jich pranic. Komu přináležeti bude moc (veškerá) v den (onen)? Bohu Jedinému, Vítěznému"},{"SurahNumber":40,"VerseNumber":17,"Text":"V den ten odměněna bude každá duše dle toho, co vydobyla si; v den ten nebude křivdy; neb Bůh zajisté rychlým jest v účtování"},{"SurahNumber":40,"VerseNumber":18,"Text":"A varuj je přede dnem blížícím se, kdy srdce lidí stoupati budou jim k hrdlu, dusíce je; a kdy nebude nepravostným přímluvce, jemuž by bylo popřáno sluchu"},{"SurahNumber":40,"VerseNumber":19,"Text":"Bůh dobře zná zrádné oči a vše, co skrývají nitra"},{"SurahNumber":40,"VerseNumber":20,"Text":"A Bůh rozsuzuje dle pravdy; však ti, které oni vzývají vedle něho, nerozsuzují o ničem: jedině Bůh dojista vše slyší a obzírá"},{"SurahNumber":40,"VerseNumber":21,"Text":"Což necestovali v zemi a neviděli, jaký byl konec těch, kdož před nimi byli? A byli mocnější jich silou a větší zanechali stopy v zemi: však stihl je Bůh (trestem) za viny jejich a nebylo jim proti Bohu ochránce"},{"SurahNumber":40,"VerseNumber":22,"Text":"To proto, že přišli k nim proroci jejich s jasnými důkazy a oni neuvěřili: pročež trestem stihl je Bůh, neb on silný jest a přísný v trestání"},{"SurahNumber":40,"VerseNumber":23,"Text":"Kdysi poslali jsme Mojžíše se znameními našimi a mocí zjevnou"},{"SurahNumber":40,"VerseNumber":24,"Text":"k Faraonovi a Hámánovi a Qárúnovi, však (tito) řekli: „Kouzelník jest to, (velký) lhář!“"},{"SurahNumber":40,"VerseNumber":25,"Text":"A když přišel k nim s pravdou od nás, řekli: „Zabte syny těch, kdož uvěřili s ním, a živte dcery jejich!“ Však lest nevěřících jenom selhala"},{"SurahNumber":40,"VerseNumber":26,"Text":"A řekl Farao: „Nechte mne, abych zabil Mojžíše: pak nechť volá si k Pánu svému! Zajisté bojím se, že změní vaše náboženství a zavede tak v zemi pohoršení.“"},{"SurahNumber":40,"VerseNumber":27,"Text":"I řekl Mojžíš: „Zajisté útočiště béřu u Pána svého a Pána vašeho, přede všemi pyšnými, kdož nevěří v den súčtování.“"},{"SurahNumber":40,"VerseNumber":28,"Text":"A řekl muž VĚŘÍCÍ z rodu Faraonova, jenž skrýval víru svou: „Zdaž zabijete muže proto, že říká: ‚Pánem mým jest Bůh‘, a jenž přišel k vám s jasnými důkazy od Pána vašeho? Je-li lhářem, na něho padne lež jeho; a je-li pravdomluvným, postihne vás něco z toho, co slibuje vám: zajisté pak Bůh nevede (pravou cestou) toho, jenž výstředníkem jest a (velkým) lhářem"},{"SurahNumber":40,"VerseNumber":29,"Text":"Lide můj, dnes máte moc a vládnete v zemi, však kdo pomůže vám proti hněvu božímu, padne-li na nás?“ Řekl Farao: „Já ukazuji vám pouze to, co (sám) vidím; a vedu vás jedině cestou správnou.“"},{"SurahNumber":40,"VerseNumber":30,"Text":"Tehdy řekl ten, jenž byl uvěřil: „Lide můj, obávám se, že přijde na vás den podobný dnu spojenců"},{"SurahNumber":40,"VerseNumber":31,"Text":"podobný případu lidu Noemova, a (kmene) 'Ád a Tsemúd, a těch, kdož přišli po nich: a Bůh jistě nežádá si učiniti útisk služebníkům svým"},{"SurahNumber":40,"VerseNumber":32,"Text":"Lide můj, jáť pak bojím se, že přijde na vás den vzájemného volání"},{"SurahNumber":40,"VerseNumber":33,"Text":"den, kdy obráceni budete zády zpět a vrženi v peklo: a nebude vám ochránce proti Bohu, neb koho Bůh v blud zavádí, tomu není vůdce"},{"SurahNumber":40,"VerseNumber":34,"Text":"Vždyť přišel k vám již před tím Josef s jasnými důkazy; však nepřestali jste pochybovati ohledně toho, s čím byl přišel k vám. Až když zhynul, řekli jste: ‚Nevzbudí Bůh po něm proroka.‘ Takovýmto způsobem zavádí Bůh toho, jenž výstředníkem jest a pochybovačem"},{"SurahNumber":40,"VerseNumber":35,"Text":"Ti, kdož hádají se ohledně znamení božích, aniž by zmocnění jaké bylo přišlo jim, vzbuzují velkou zášť Boha a těch, kdož uvěřili: takovýmto způsobem zapečeťuje Bůh srdce všech pyšných, urputných.“"},{"SurahNumber":40,"VerseNumber":36,"Text":"Řekl pak Farao: „Hámáne, postav mi palác, aby dosáhl končin"},{"SurahNumber":40,"VerseNumber":37,"Text":"končin nebes a abych vylézti mohl až k Bohu Mojžíšovu: neb zajisté mám jej za lháře!“ Takto zkrášleny byly v očích Faraona zlé skutky jeho, a odvrácen byl od stezky (pravé): takže lstivé úklady jeho skončily pouze zkázou"},{"SurahNumber":40,"VerseNumber":38,"Text":"A řekl ten, jenž byl uvěřil: „Lide můj, následujte mne i povedu vás stezkou správnou"},{"SurahNumber":40,"VerseNumber":39,"Text":"Lide můj, zajisté tento život pozemský jest jen (pomíjejícím) požitkem: zajisté pak život budoucí jest obýváním trvalým"},{"SurahNumber":40,"VerseNumber":40,"Text":"Kdožkoli koná zlo, bude odměněn jen stejným jemu; a kdožkoli koná dobro, muž či žena, a jest věřícím — tito v pravdě vejdou v zahradu (ráje) a obdařeni budou v ní (blahy) bez počtu"},{"SurahNumber":40,"VerseNumber":41,"Text":"A lide můj, jak to přijde, že já zvu vás ke spáse a vy že zvete mne k ohni (pekelnému)"},{"SurahNumber":40,"VerseNumber":42,"Text":"Zvete mne, abych zapřel Boha a spolčoval s ním něco, o čemž nemám vědomosti: já pak zvu vás k Mocnému, Odpouštějícímu"},{"SurahNumber":40,"VerseNumber":43,"Text":"Není pochyby o tom, že to, k čemu vy zvete mne, nemá býti vzýváno ani v životě pozemském, ani v budoucím; a že k Bohu bude návrat náš, a že výstředníci budou obyvateli ohně"},{"SurahNumber":40,"VerseNumber":44,"Text":"Pak vzpomenete si na to, co říkám vám: a poroučím věc svou Bohu, neb Bůh (dobře) pozoruje služebníky své.“"},{"SurahNumber":40,"VerseNumber":45,"Text":"I ochránil jej Bůh před zlem, jež lstivě kuli proti němu a obklopily rod Faraonův bědy trestu"},{"SurahNumber":40,"VerseNumber":46,"Text":"oheň, jemuž vystavováni jsou z jitra i s večerem: a v den, kdy nadejde hodina (soudu), řečeno jim bude: „Vstupte, lidé Faraonovi, do trestu nejpřísnějšího!“"},{"SurahNumber":40,"VerseNumber":47,"Text":"A když spor povedou mezi sebou v ohni, řeknou ti, kdož slabými byli, k těm, kdož pyšni byli: „My následovali jsme vás: můžete tedy pomoci nám od části (trestu) ohně?“"},{"SurahNumber":40,"VerseNumber":48,"Text":"I řeknou ti, kdož pyšni byli: „My jsme teď všichni v něm: zajistéť Bůh již rozsoudil mezi služebníky svými.“"},{"SurahNumber":40,"VerseNumber":49,"Text":"A řeknou ti, kdož budou v ohni, ke strážcům pekla: „Vzývejte Pána svého, aby slevil, nám aspoň den z muk těchto.“"},{"SurahNumber":40,"VerseNumber":50,"Text":"Řeknou (tito): „Zdaž nepřišli vám proroci vaši s jasnými důkazy?“ Řeknou: „Zajisté.“ Řeknou strážcové: „Volejte tedy (o 'pomoc)!“ Však volání nevěřících jen ztrácí se v bloudění"},{"SurahNumber":40,"VerseNumber":51,"Text":"Myť pak zajisté přijdeme na pomoc prorokům svým i těm, kteří uvěřili, v životě pozemském a v den, kdy povstanou svědkové"},{"SurahNumber":40,"VerseNumber":52,"Text":"v den, kdy neprospěje nepravostným omluva jejich, však zlořečení na ně padne a dáno bude jim zlé přebývání"},{"SurahNumber":40,"VerseNumber":53,"Text":"Kdysi již dali jsme Mojžíšovi Vedení a učinili jsme syny Israele dědici Knihy"},{"SurahNumber":40,"VerseNumber":54,"Text":"aby Vedením a Napomenutím byla lidem (pronikavého) rozumu"},{"SurahNumber":40,"VerseNumber":55,"Text":"Vyčkej tedy (trpělivě): zajisté slib Boha pravdivým jest: a pros za odpuštění hříchu svých a vyvyšuj Pána svého ve chvále jeho; s večerem i za jitra"},{"SurahNumber":40,"VerseNumber":56,"Text":"Zajisté pak ti, kdož hádají se ohledně znamení božích beze všeho zmocnění, v srdcích svých pouze pýchu chovají, však nedosáhnou jej. Pročež vezmi útočiště u Boha, neboť on vše slyší a obzírá"},{"SurahNumber":40,"VerseNumber":57,"Text":"Stvoření nebes a země zajisté větší jest stvoření lidstva: však většina lidí není si toho vědoma"},{"SurahNumber":40,"VerseNumber":58,"Text":"Nejsou si rovni slepí a vidoucí; taktéž se ti, kdož uvěřili a konají dobré skutky, a zle činící, jak málo jste toho pamětlivi"},{"SurahNumber":40,"VerseNumber":59,"Text":"Zajisté pak hodina (soudu) přijde, není pochyby o ní: však většina lidí tomu nevěří"},{"SurahNumber":40,"VerseNumber":60,"Text":"A řekl Pán váš: „Vzývejte mne a vyslyším vás: ti pak, kdož v pýše odvracejí se od sloužení mi, v peklo vejdou potupeni.“"},{"SurahNumber":40,"VerseNumber":61,"Text":"Bůh to jest, jenž učinil vám noc, abyste odpočívali v ní, a den k vidění. Bůh zajisté velkým jest v milosti vůči lidem: však většina lidí není za to vděčna"},{"SurahNumber":40,"VerseNumber":62,"Text":"Totoť jest Bůh, Pán váš, Stvořitel, všeho: není Boha, kromě něho! Jak tedy můžete odvraceti se od něho"},{"SurahNumber":40,"VerseNumber":63,"Text":"Takto odvraceli se od něho ti, kdož znamení jeho zapírali"},{"SurahNumber":40,"VerseNumber":64,"Text":"Bůh jest to, jenž učinil vám zemi pevným podkladem a nebesa budovou: a dal vám podobu a krásnými učinil Podoby vaše: a dobrými věcmi vyživuje vás. Totoť jest Bůh, Pán váš: i požehnán budiž Bůh. Pán veškerenstva"},{"SurahNumber":40,"VerseNumber":65,"Text":"Onť jest Živoucí: není Boha, kromě něho! Pročež vzývejte jej, upřímnými jsouce k němu ve víre: chvála Bohu, Pánu veškerenstva"},{"SurahNumber":40,"VerseNumber":66,"Text":"Rci: „Zajistéť zakázáno bylo mi, abych vzývá ty, jež vzýváte vedle Boha, když jasné důkazy byly dány mi Pánem, mým: a nakázáno bylo mi, abych odevzdal se do vůle Pána veškerenstva.“"},{"SurahNumber":40,"VerseNumber":67,"Text":"Onť jest to, který stvořil vás z prachu, poté pak z kapky (semene), pak z krve sražené: na to pak dává vyjíti vám (z lůna) jako nemluvně, aby nato dal dosíci vám věku dospělého: pak abyste dosáhli staroby — ač některý z vás umírá před tím — a tak abyste dosáhli lhůty (vám) předurčené, a možná, pochopili"},{"SurahNumber":40,"VerseNumber":68,"Text":"Onť jest to, který vzbuzuje život a umrtvuje: a když rozhodne něco, řekne jen: „Staň se!“ a stane se"},{"SurahNumber":40,"VerseNumber":69,"Text":"Zdaž neviděl's ty, kteří hádají se ohledně znamení božích? Jak mohli býti tak oddáleni"},{"SurahNumber":40,"VerseNumber":70,"Text":"A ti, kdož vylhanou, nazývají Knihu a to, s čím poslali jsme proroky své, dobře zvědí"},{"SurahNumber":40,"VerseNumber":71,"Text":"až chomouty budou na šíjích jejich a řetězy, jimiž taháni budou"},{"SurahNumber":40,"VerseNumber":72,"Text":"v plamen (pekelný) a pak v ohni sžíháni budou"},{"SurahNumber":40,"VerseNumber":73,"Text":"Pak řečeno bude jim: „Kde jsou ti, jež s Bohem spolčovali jste a ctili"},{"SurahNumber":40,"VerseNumber":74,"Text":"vedle Boha?“ Řeknou: „Ztratili se nám! Ale my nevzývali jsme pranic předtím.“ Takovýmto způsobem v blud zavádí Bůh nevěřící"},{"SurahNumber":40,"VerseNumber":75,"Text":"„Toto jest odměna vaše za to, že neoprávněně radovali jste se na zemi a zpupně se chovali"},{"SurahNumber":40,"VerseNumber":76,"Text":"Vstupte do bran pekla, v němž (přebývati) budete věčně: jak špatné bude přebývání hrdopýšků!“"},{"SurahNumber":40,"VerseNumber":77,"Text":"I vyčkávej trpělivě; zajisté slib Boha pravdivý jest: a ať již ukážeme ti něco z toho, co slibujeme jim, aneb vezmeme tě k sobě dříve, k nám navráceni budou"},{"SurahNumber":40,"VerseNumber":78,"Text":"A před tebou již poslali jsme proroky: o některých vyprávěli jsme ti, a o některých jsme ti nevyprávěli; a nepříslušelo prorokovi, aby předvedl znamení jaké, leda z dopuštění božího. Však když přijde rozkaz boží, tehdy rozsouzeno bude dle pravdy a záhubě propadnou ti, kdož za marnost jej prohlašovali"},{"SurahNumber":40,"VerseNumber":79,"Text":"Bůh to jest, jenž učinil vám dobytčata, abyste jezdili na některých a z některých měli potravu"},{"SurahNumber":40,"VerseNumber":80,"Text":"A máte z nich prospěch mnohý; a abyste dosáhli pomocí jich zámyslů niter svých, na nich i na lodích jste nošeni"},{"SurahNumber":40,"VerseNumber":81,"Text":"Tak ukazuje vám Bůh znamení svá: a které ze znamení božích chcete zapírati"},{"SurahNumber":40,"VerseNumber":82,"Text":"Což necestovali zemí a neviděli jaký byl konec těch, kdož byli před nimi? A byli početnějšími jich a mocnější silou a stopami, jež zanechali v zemi: a přece pranic neprospělo jim konání jejich"},{"SurahNumber":40,"VerseNumber":83,"Text":"Však když přišli jim proroci jejich s jasnými důkazy, holedbali se oni tím, co měli z vědění: i obklopilo je to, čemu se byli vysmívali"},{"SurahNumber":40,"VerseNumber":84,"Text":"A když viděli sílu hněvu našeho, řekli: „Uvěřili jsme v Boha Jediného a zavrhujeme to, co byli jsme s ním spolčovali.“"},{"SurahNumber":40,"VerseNumber":85,"Text":"Však tehdy již neprospěla jim víra jejich — poté, když byli shlédli sílu hněvu našeho — dle zvyklosti Boha, jež předtím již byla vyplnila se nad služebníky jeho. A tak na místě propadli záhubě nevěřící"},{"SurahNumber":41,"VerseNumber":1,"Text":"Há. Mím"},{"SurahNumber":41,"VerseNumber":2,"Text":"Seslání od Milosrdného, Slitovného"},{"SurahNumber":41,"VerseNumber":3,"Text":"Kniha, jejíž znamení ROZDĚLENA byla jako Korán arabský pro lid vědoucí"},{"SurahNumber":41,"VerseNumber":4,"Text":"(aby byl) věštitelem a varovatelem — však většina jich vzdaluje se a nenaslouchá"},{"SurahNumber":41,"VerseNumber":5,"Text":"A říkají: „Zastřena jsou srdce naše před tím, k čemu zveš nás: a v uších našich tíha jest: mezi námi a tebou jest clona. Dělej si, (jak chceš): my (též tak) dělati si budeme.“"},{"SurahNumber":41,"VerseNumber":6,"Text":"Rci: „Jáť zajisté pouze jsem člověk, jako vy: vnuknuto pak mi jest, že Bůh váš jest jen Bohem Jediným! Kráčejte tedy přímo k němu a proste jej za odpuštění — a běda mnohobožcům"},{"SurahNumber":41,"VerseNumber":7,"Text":"Těm, kteří nedávají (povinné) almužny a v život budoucí již nevěří"},{"SurahNumber":41,"VerseNumber":8,"Text":"Těm pak, kdož uvěřili a konají dobré skutky, zajisté připadne odměna bezvýhradná.“"},{"SurahNumber":41,"VerseNumber":9,"Text":"Rci: „Zdaž nechcete věřiti v toho, jenž stvořil zemi ve dvou dnech a činiti mu chcete rovné? Onť Pánem jest veškerenstva"},{"SurahNumber":41,"VerseNumber":10,"Text":"On učinil na ní temena hor, a požehnal jí, a ustanovil po ní různé potraviny ve čtyřech dnech, rovným dílem pro (všechny) žádající"},{"SurahNumber":41,"VerseNumber":11,"Text":"Pak vznesl se na nebe, jež bylo pouhým dýmem, a řekl jemu i zemi: „Pojďte ke mně, ať poslušné již, či proti vůli své.“ I řekly nebe i země: „K tobě jdeme, poslušně!“"},{"SurahNumber":41,"VerseNumber":12,"Text":"I ustanovil je na sedmero nebes ve dvou dnech, a vnukl každému nebi činnost jeho: a ozdobili jsme nebesa nejspodnější pochodněmi a strážci takovéto bylo určení Mocného, Vševědoucího!“"},{"SurahNumber":41,"VerseNumber":13,"Text":"A když odvrátí se, rci: „Varuji vás před úderem bouřným, podobným onomu, jenž zachvátil (kmeny) 'Ád a Tsemúd!“"},{"SurahNumber":41,"VerseNumber":14,"Text":"Když přišli k nim proroci jejich zpředu jich i ze zadu, nabádajíce je, aby nevzývali ničeho, kromě Boha, řekli: „Kdyby byl chtěl Pán náš, byl by seslal anděly; myť zajisté v to, s čím posláni jste byli, nevěříme.“"},{"SurahNumber":41,"VerseNumber":15,"Text":"Pokud se týče (kmene) 'Ád, pyšně chovali se v zemi beze všeho oprávnění, a řekli: „Kdož mocnějším nás jest silou?“ Což neviděli, že Bůh to byl, jenž stvořil je, a že tedy on byl mocnějším jich (silou)? Znamení naše pak popírali"},{"SurahNumber":41,"VerseNumber":16,"Text":"I poslali jsme na ně vichr bouřný ve dnech zlověstných, abychom dali okusiti jim trestu potupného v životě pozemském: však trest života budoucího potupnější bude a nebude jim pomoženo"},{"SurahNumber":41,"VerseNumber":17,"Text":"A pokud se týče (kmene) Tsemúd, dali jsme mu (dobré) vedení; však raději měl slepotu, než dobré vedení — pročež zachvátil je úder bouřný trestu hanlivého za to, co vydobyli si"},{"SurahNumber":41,"VerseNumber":18,"Text":"Zachránili jsme pak ty, kdož uvěřili a báli se Boha"},{"SurahNumber":41,"VerseNumber":19,"Text":"A (přijde) den, kdy shromážděni budou nepřátelé Boha k ohni, jdouce v řadách"},{"SurahNumber":41,"VerseNumber":20,"Text":"a když dojdou k němu, dosvědčí proti nim sluch i zrak i kůže jejich to, co byli činili"},{"SurahNumber":41,"VerseNumber":21,"Text":"A řeknou kůžím svým: „Proč svědčíte proti nám.“ Řeknou: „Dal výřečnost nám Bůh; ten, jenž dal výřečnost všemu: onť stvořil vás po prvé a k němu budete navráceni"},{"SurahNumber":41,"VerseNumber":22,"Text":"A nemohli jste ukrýti se tak, aby nesvědčily proti vám sluch a zrak váš, a kůže vaše; nýbrž mnili jste, že Bůh neví mnoho z toho, co činíte"},{"SurahNumber":41,"VerseNumber":23,"Text":"A tato domněnka vaše, kterou měli jste o Bohu, zničila vás: a stali jste se z oněch, již záhubě propadli.“"},{"SurahNumber":41,"VerseNumber":24,"Text":"A i kdyby nyní trpělivě vyčkávali, přece obydlím jejich bude oheň (pekelný); a i kdyby prosili o prominutí, nebude prominuto jim"},{"SurahNumber":41,"VerseNumber":25,"Text":"Přisoudili jsme jim pak (věrné) soudruhy i zkrášlili ve zracích jejich, cokoliv před nimi bylo i co vzadu. A pronesen byl nad nimi (právem) rozsudek, jaký (pronesen byl) nad sbory Džinnů a lidí, které zašly před nimi: zajisté záhubě propadli"},{"SurahNumber":41,"VerseNumber":26,"Text":"A říkají ti, kdož neuvěřili: „Nenaslouchejte tomuto Koránu a přehlušte jej hovorem, abyste možná překonali (čtoucí jej).“"},{"SurahNumber":41,"VerseNumber":27,"Text":"Však dojista dáme okusiti těm, kdož neuvěřili, trestu přísného, a dojista odměníme je dle nejhorších skutků jejich"},{"SurahNumber":41,"VerseNumber":28,"Text":"Takováto jest odměna nepřátel Boha: oheň jim schystán jest! V něm přebývání bude jim věčné, odměnou za to, že znamení naše popírali"},{"SurahNumber":41,"VerseNumber":29,"Text":"A řeknou (pak) ti, kdož neuvěřili: „Pane náš, ukaž nám ty, kdož zavedli nás, z Džinnů a lidí: hodíme je, jedny i druhé, pod nohy naše, aby byli z nejspodnějších!“"},{"SurahNumber":41,"VerseNumber":30,"Text":"Zajisté pak na ty, kdož říkají: „Pánem naším jest Bůh,“ a poté béřou se přímo k němu, sestupují andělé, (říkajíce jim): „Nebojte a nermuťte se, nýbrž radujte se ze zahrady (ráje), jež slíbena byla vám"},{"SurahNumber":41,"VerseNumber":31,"Text":"My ochránci jsme vašimi v životě pozemském i budoucím: budete míti v ní, cožkoli žádají si duše vaše, vše, oč si požádáte"},{"SurahNumber":41,"VerseNumber":32,"Text":"jako pohostinství Odpouštějícího, Milosrdného"},{"SurahNumber":41,"VerseNumber":33,"Text":"Kdo, krásněji mluví toho, jenž vzývá Boha, a koná dobré skutky, a praví: „Jsem jedním z odevzdaných do vůle boží?“"},{"SurahNumber":41,"VerseNumber":34,"Text":"Nejsou rovny si (skutky) dobré a špatné. Odplácej (špatné) tím, co jest lepší: a hle, ten, mezi nímž a tebou bylo nepřátelství, jako by stal se ti přítelem vřelým"},{"SurahNumber":41,"VerseNumber":35,"Text":"Avšak nedosáhnou tohoto leda ti, kdož trpělivě vytrvávají: a nedosáhne toho leda ten, jenž štěstí má velké"},{"SurahNumber":41,"VerseNumber":36,"Text":"A kdyby rozjitřilo tě nějaké svádění Satanovo, hledej útočiště u Boha, neb on všeslyšící jest, vševědoucí"},{"SurahNumber":41,"VerseNumber":37,"Text":"Ze znamení jeho jsou den a noc, a slunce a měsíc: pročež nepadejte na tváře své před sluncem ani před měsícem, nýbrž padejte na tváře své před Bohem, jenž stvořil je oba, chcete-li jej uctívati"},{"SurahNumber":41,"VerseNumber":38,"Text":"A jsou-li pyšni? — za to ti, kdož jsou u Pá na tvého, pějí chválu jeho nocí i dnem a neunavují se"},{"SurahNumber":41,"VerseNumber":39,"Text":"A ze znamení jeho jest, že vidíš zemi schlíplou: však když sešleme na ni vodu, vzpruží se a vzedme. Zajisté ten, jenž vzkřísil ji, jest též křisitelem mrtvých, neboť on nade všemi věcmi moc má"},{"SurahNumber":41,"VerseNumber":40,"Text":"Ti, kteří zneuznávají znamení naše, nejsou skryti nám — a zdaž ten, jenž vržen bude v oheň (pekelný), bude lépe na tom, než ten, kdo přijde v bezpečí vstříc dnu zmrtvýchvstání? Čiňte si, (jak chcete): Bůh zajisté skutky vaše (dobře) obzírá"},{"SurahNumber":41,"VerseNumber":41,"Text":"Zajisté ti, kdož neuvěřili v Napomenutí, když přišlo jim — a přece v pravdě jest to Kniha skvostná"},{"SurahNumber":41,"VerseNumber":42,"Text":"Nedostihne jí marnost, ni zpředu, ni ze zadu: (jest to) seslání Moudrého, Chvály hodného"},{"SurahNumber":41,"VerseNumber":43,"Text":"Nic není ti říkáno, co by nebylo bývalo říkáno prorokům před tebou: zajisté pak Pán tvůj má v moci odpuštění, ale též trest bolestný"},{"SurahNumber":41,"VerseNumber":44,"Text":"A kdybychom byli učinili jej Koránem cizojazyčným, byli by říkali: „Proč nebyla ROZDĚLENA nám znamení jehož (Korán) cizojazyčný a (lidu) arabskému?“ Rci: „Onť pro ty, kdož uvěřili, Vedením jest a vyléčením, a pokud se týče těch, kdo nevěří, v uších jejich jest tíha a jsou vůči němu slepi: na ně voláno jest z místa dalekého.“"},{"SurahNumber":41,"VerseNumber":45,"Text":"A kdysi již dali jsme Mojžíšovi Knihu a mínění o ní rozešla se; nebýti pak slova předeslaného Pánem tvým, bylo by bývalo již rozsouzeno mezi nimi: neb zajisté byli ohledně Knihy v pochybnosti podezřívané"},{"SurahNumber":41,"VerseNumber":46,"Text":"Kdokoli činí dobro, činí tak ve prospěch své duše: a kdokoli činí zlo, tedy proti ní: a Pán tvůj jistě neukřivďuje služebníkům svým"}]}