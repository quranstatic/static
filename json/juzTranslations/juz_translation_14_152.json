{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الر الف لام راء این آیات کتاب آسمانی و قرآن مبین است‌"},{"SurahNumber":15,"VerseNumber":2,"Text":"چه بسا کافران آرزو کنند که کاش مسلمان بودند"},{"SurahNumber":15,"VerseNumber":3,"Text":"رهایشان کن تا بخورند و بهره‌مند شوند، و آرزوها سرگرمشان بدارد، زودا که بدانند"},{"SurahNumber":15,"VerseNumber":4,"Text":"و ما [اهل‌] هیچ شهری را نابود نکردیم مگر آنکه اجل مکتوب و معینی داشت‌"},{"SurahNumber":15,"VerseNumber":5,"Text":"هیچ امتی از اجلش پیش و پس نیفتد"},{"SurahNumber":15,"VerseNumber":6,"Text":"و گفتند ای کسی که قرآن بر او نازل شده است، به یقین تو دیوانه‌ای‌"},{"SurahNumber":15,"VerseNumber":7,"Text":"و اگر راست می‌گویی چرا فرشتگان را برای ما نمی‌آوری؟"},{"SurahNumber":15,"VerseNumber":8,"Text":"[باید بدانند که‌] ما فرشتگان را جز به حق نازل نمی‌کنیم، و در آن صورت هم [که نازل کنیم‌] مهلت نخواهند یافت‌"},{"SurahNumber":15,"VerseNumber":9,"Text":"همانا ما قرآن را نازل کرده‌ایم و ما خود نگهبان آنیم‌"},{"SurahNumber":15,"VerseNumber":10,"Text":"و به راستی پیش از تو [پیامبرانی‌] به میان امتهای نخستین فرستاده‌ایم‌"},{"SurahNumber":15,"VerseNumber":11,"Text":"و هیچ پیامبری برای آنان نیامد مگر آنکه او را ریشخند می‌کردند"},{"SurahNumber":15,"VerseNumber":12,"Text":"بدین‌سان آن را در دل گناهکاران راه می‌دهیم‌"},{"SurahNumber":15,"VerseNumber":13,"Text":"[که‌] به آن ایمان نمی‌آورند، و سنت پیشینیان [نیز چنین‌] گذشته است‌"},{"SurahNumber":15,"VerseNumber":14,"Text":"و اگر بر آنان دری از [درهای‌] آسمان می‌گشودیم و آنان به آن عروج می‌کردند"},{"SurahNumber":15,"VerseNumber":15,"Text":"باز بی‌شبهه می‌گفتند ما فقط چشم‌بندی شده‌ایم، بلکه قومی جادوزده هستیم‌"},{"SurahNumber":15,"VerseNumber":16,"Text":"و به راستی در آسمان برجهایی آفریدیم و آن را در چشم تماشاگران آراستیم‌"},{"SurahNumber":15,"VerseNumber":17,"Text":"و از [دستبرد] هر شیطان مطرودی محفوظ داشتیم‌"},{"SurahNumber":15,"VerseNumber":18,"Text":"مگر کسی که دزدانه [رازی‌] بشنود، که شهابی روشن در پی او خواهد افتاد"},{"SurahNumber":15,"VerseNumber":19,"Text":"و زمین را گسترانیدیم و در آن کوههای استوار در انداختیم و در آن از هر چیز سنجیده‌ای رویانیدیم‌"},{"SurahNumber":15,"VerseNumber":20,"Text":"و در آن برای شما و برای آنان که شما روزی‌دهشان نیستید، زیستمایه‌ها پدید آوردیم‌"},{"SurahNumber":15,"VerseNumber":21,"Text":"و هیچ چیز نیست مگر آنکه گنجینه‌هایش نزد ماست، و جز به اندازه معین از آن پدید نمی‌آوریم‌"},{"SurahNumber":15,"VerseNumber":22,"Text":"و بادهای بارآور را فرستادیم و از آسمان آبی فرو فرستادیم، آنگاه شما را از آن سیراب کردیم و شما خزانه‌دار آن نیستید"},{"SurahNumber":15,"VerseNumber":23,"Text":"و ماییم که زنده می‌داریم و می‌میرانیم و ما بازمانده [جاوید]ایم‌"},{"SurahNumber":15,"VerseNumber":24,"Text":"و پیشینیان و پسینیان‌شما را به خوبی می‌شناسیم‌"},{"SurahNumber":15,"VerseNumber":25,"Text":"و بی‌گمان پروردگارت آنان را محشور می‌گرداند، که او فرزانه داناست‌"},{"SurahNumber":15,"VerseNumber":26,"Text":"و انسان [/ آدم‌] را از گل خشک بازمانده از لجنی بویناک آفریده‌ایم‌"},{"SurahNumber":15,"VerseNumber":27,"Text":"و پیشتر جن [/ابلیس‌] را از آتشباد آفریده بودیم‌"},{"SurahNumber":15,"VerseNumber":28,"Text":"و چنین بود که پروردگارت به فرشتگان فرمود من آفریننده انسانی از گل خشک بازمانده از لجنی بویناک هستم‌"},{"SurahNumber":15,"VerseNumber":29,"Text":"پس چون او را سامان دادم و در آن از روح خود دمیدم در برابر او به سجده در افتید"},{"SurahNumber":15,"VerseNumber":30,"Text":"آنگاه فرشتگان همگی سجده بردند"},{"SurahNumber":15,"VerseNumber":31,"Text":"مگر ابلیس که از اینکه از سجده‌کنندگان باشد، سر باززد"},{"SurahNumber":15,"VerseNumber":32,"Text":"فرمود ای ابلیس تو را چه می‌شود که از سجده‌کنندگان نیستی؟"},{"SurahNumber":15,"VerseNumber":33,"Text":"گفت من کسی نیستم که به انسانی که از گل خشک بازمانده از لجنی بویناکش آفریده‌ای، سجده برم‌"},{"SurahNumber":15,"VerseNumber":34,"Text":"فرمود پس از آن [بهشت‌] بیرون شو که تو مطرودی‌"},{"SurahNumber":15,"VerseNumber":35,"Text":"و تا روز جزا بر تو لعنت باد"},{"SurahNumber":15,"VerseNumber":36,"Text":"گفت پروردگارا پس مرا تا روزی که [همگان‌] برانگیخته شوند، مهلت ده‌"},{"SurahNumber":15,"VerseNumber":37,"Text":"فرمود تو از مهلت یافتگانی‌"},{"SurahNumber":15,"VerseNumber":38,"Text":"تا روز و هنگام معین‌"},{"SurahNumber":15,"VerseNumber":39,"Text":"گفت پروردگارا از آنجا که مرا فریفتی، در روی زمین در نظر آنان [بدی را نیک‌] خواهم آراست، و همگی آنان را به گمراهی خواهم کشاند"},{"SurahNumber":15,"VerseNumber":40,"Text":"مگر آن بندگان اخلاص یافته‌ات را"},{"SurahNumber":15,"VerseNumber":41,"Text":"فرمود این راهی است که تا به پیشگاه من مستقیم است‌"},{"SurahNumber":15,"VerseNumber":42,"Text":"بدان که بر بندگان [خالص‌] من دست نخواهی یافت، مگر کسانی از گمراهان که از تو پیروی کنند"},{"SurahNumber":15,"VerseNumber":43,"Text":"و بی‌گمان جهنم میعادگاه همگی آنان است‌"},{"SurahNumber":15,"VerseNumber":44,"Text":"که هفت طبقه دارد و بخشی جدا کرده از آنان خاص هر طبقه است‌"},{"SurahNumber":15,"VerseNumber":45,"Text":"[اما] پرهیزگاران در باغها[ی بهشتی‌] و چشمه‌سارانند"},{"SurahNumber":15,"VerseNumber":46,"Text":"[به آنان گویند] به سلامت و در امن و امان به آنجا درآیید"},{"SurahNumber":15,"VerseNumber":47,"Text":"و از سینه‌های آنان هر گونه کینه‌ای را می‌زداییم، و دوستانه بر تختها رویاروی بنشینند"},{"SurahNumber":15,"VerseNumber":48,"Text":"نه به آنان در آنجا خستگی و ماندگی رسد، و نه از آنجا بیرونشان کنند"},{"SurahNumber":15,"VerseNumber":49,"Text":"به بندگان من خبر ده که من آمرزگار مهربانم‌"},{"SurahNumber":15,"VerseNumber":50,"Text":"و [در جای خود] عذاب من هم عذابی دردناک است‌"},{"SurahNumber":15,"VerseNumber":51,"Text":"و به آنان از مهما[نا]ن ابراهیم خبر ده‌"},{"SurahNumber":15,"VerseNumber":52,"Text":"هنگامی که [فرشتگان‌] بر او وارد شدند و سلام گفتند، گفت ما از شما هراسانیم‌"},{"SurahNumber":15,"VerseNumber":53,"Text":"گفتند مترس ما تو را به فرزندی دانا بشارت می‌دهیم‌"},{"SurahNumber":15,"VerseNumber":54,"Text":"گفت با وجود اینکه پیری من بالا گرفته است به من بشارت می‌دهید، چگونه بشارتی به من می‌دهید؟"},{"SurahNumber":15,"VerseNumber":55,"Text":"گفتند ما به راستی و درستی به تو بشارت می‌دهیم، از نومیدان مباش‌"},{"SurahNumber":15,"VerseNumber":56,"Text":"گفت و جز گمراهان کسی از رحمت پروردگارش نومید نمی‌شود"},{"SurahNumber":15,"VerseNumber":57,"Text":"گفت ای فرشتگان حال، کار و بار شما چیست؟"},{"SurahNumber":15,"VerseNumber":58,"Text":"گفتند ما به سروقت قومی گنهکار فرستاده شده‌ایم‌"},{"SurahNumber":15,"VerseNumber":59,"Text":"غیر از آل لوط که ما رهاننده همگی آنان هستیم‌"},{"SurahNumber":15,"VerseNumber":60,"Text":"مگر همسرش که مقدر کرده‌ایم که از واپس‌ماندگان [در عذاب‌] باشد"},{"SurahNumber":15,"VerseNumber":61,"Text":"آنگاه چون فرشتگان به نزد آل لوط آمدند"},{"SurahNumber":15,"VerseNumber":62,"Text":"[لوط] گفت شما گروهی ناشناس هستید"},{"SurahNumber":15,"VerseNumber":63,"Text":"گفتند نه، بلکه ما چیزی را که آنان در آن تردید می‌کردند، برای تو آورده‌ایم‌"},{"SurahNumber":15,"VerseNumber":64,"Text":"و [همان‌] حق را برایت آورده‌ایم و ما راستگوییم‌"},{"SurahNumber":15,"VerseNumber":65,"Text":"پس پاسی از شب گذشته، خانواده‌ات را همراه ببر و از پی آنان روان شو، و هیچ یک از شما باز پس ننگرد، و به جایی که به شما دستور داده می‌شود روانه شوید"},{"SurahNumber":15,"VerseNumber":66,"Text":"و این امر را با او در میان گذاشتیم که بامدادان ریشه اینان برکنده خواهد شد"},{"SurahNumber":15,"VerseNumber":67,"Text":"و [از سوی دیگر] مردم شهر شادی کنان باز آمدند"},{"SurahNumber":15,"VerseNumber":68,"Text":"[لوط] گفت اینان مهمانان من هستند، مرا رسوا مسازید"},{"SurahNumber":15,"VerseNumber":69,"Text":"و از خداوند پروا کنید و مرا خوار و خفیف مسازید"},{"SurahNumber":15,"VerseNumber":70,"Text":"گفتند مگر تو را از [مهمان کردن‌] مردمان نهی نکرده بودیم؟"},{"SurahNumber":15,"VerseNumber":71,"Text":"گفت اگر [از طریق مشروع‌] کاری دارید، اینها دختران من هستند"},{"SurahNumber":15,"VerseNumber":72,"Text":"سوگند به جان تو که آنان [قوم لوط] در سر مستی‌شان سرگشته بودند"},{"SurahNumber":15,"VerseNumber":73,"Text":"آنگاه هنگام طلوع آفتاب، بانگ مرگبار آنان را فرو گرفت‌"},{"SurahNumber":15,"VerseNumber":74,"Text":"و آن را زیر و زبر کردیم و بر آن سنگپاره‌هایی از سنگ گل فرو باریدیم‌"},{"SurahNumber":15,"VerseNumber":75,"Text":"در این امر برای اشارت‌دانان مایه‌های عبرت است‌"},{"SurahNumber":15,"VerseNumber":76,"Text":"و [آثار] آن [شهر] بر سرراهی پایدار است‌"},{"SurahNumber":15,"VerseNumber":77,"Text":"بی‌گمان در این امر برای مؤمنان مایه عبرت است‌"},{"SurahNumber":15,"VerseNumber":78,"Text":"و اهل ایکه ستمکار بودند"},{"SurahNumber":15,"VerseNumber":79,"Text":"از این روی از آنان انتقام گرفتیم و آنها بر سر راهی آشکار هستند"},{"SurahNumber":15,"VerseNumber":80,"Text":"و به راستی که \"اهل حجر\" پیامبران را دروغ‌زن شمردند"},{"SurahNumber":15,"VerseNumber":81,"Text":"و معجزات خود را به آنان بخشیدیم ولی از آنها رویگردان بودند"},{"SurahNumber":15,"VerseNumber":82,"Text":"و از کوهها خانه‌هایی [برای خود] می‌تراشیدند که در امان بمانند"},{"SurahNumber":15,"VerseNumber":83,"Text":"آنگاه بامدادان بانگ مرگبار آنان را فرو گرفت‌"},{"SurahNumber":15,"VerseNumber":84,"Text":"و دستاوردشان [عذاب الهی را] از آنان باز نداشت‌"},{"SurahNumber":15,"VerseNumber":85,"Text":"و ما آسمانها و زمین و آنچه در میان آنهاست جز به حق نیافریده‌ایم، و قیامت آمدنی است، پس [از آنان‌] در گذر و گذشتی نیکو پیشه کن‌"},{"SurahNumber":15,"VerseNumber":86,"Text":"همانا پروردگارت آفرینشگر داناست‌"},{"SurahNumber":15,"VerseNumber":87,"Text":"و به راستی که به تو سبع‌المثانی و [همگی‌] قرآن عظیم را بخشیدیم‌"},{"SurahNumber":15,"VerseNumber":88,"Text":"به چیزی که اصنافی از آنان را به آن بهره‌مند گردانده‌ایم، چشم مدوز، و غم‌خوار آنان مباش و با مؤمنان فروتنی کن‌"},{"SurahNumber":15,"VerseNumber":89,"Text":"و بگو منم که هشداردهنده آشکارم‌"},{"SurahNumber":15,"VerseNumber":90,"Text":"همچنانکه [عذاب را] بر تفرقه‌گرایان نیز نازل کرده‌ایم‌"},{"SurahNumber":15,"VerseNumber":91,"Text":"کسانی که قرآن را بخش بخش کردند"},{"SurahNumber":15,"VerseNumber":92,"Text":"سوگند به پروردگارت که از همگی آنان خواهیم پرسید"},{"SurahNumber":15,"VerseNumber":93,"Text":"از آنچه می‌کرده‌اند"},{"SurahNumber":15,"VerseNumber":94,"Text":"پس آنچه دستور یافته‌ای آشکار کن و از مشرکان روی بگردان‌"},{"SurahNumber":15,"VerseNumber":95,"Text":"ما تو را از [شر] ریشخندکنندگان کفایت [و حمایت‌] می‌کنیم‌"},{"SurahNumber":15,"VerseNumber":96,"Text":"کسانی که در جنب خداوند به خدایی دیگر قائلند، زودا که [حقیقت را] بدانند"},{"SurahNumber":15,"VerseNumber":97,"Text":"و به خوبی می‌دانیم که از آنچه می‌گویند دلتنگ می‌شوی‌"},{"SurahNumber":15,"VerseNumber":98,"Text":"پس سپاسگزارانه پروردگارت را تسبیح گوی و از ساجدان باش‌"},{"SurahNumber":15,"VerseNumber":99,"Text":"و پروردگارت را بپرست تا تو را مرگ فرارسد"},{"SurahNumber":16,"VerseNumber":1,"Text":"عذاب الهی فرا می‌رسد، در طلب آن شتاب مکنید، او پاک و فراتر است از آنچه با او شریک می‌سازند"},{"SurahNumber":16,"VerseNumber":2,"Text":"فرشتگان را با وحی به امر خویش بر هرکس از بندگانش که بخواهد فرو می‌فرستد، که هشدار دهید که خدایی جز من نیست، پس از من پروا کنید"},{"SurahNumber":16,"VerseNumber":3,"Text":"آسمانها و زمین را به حق آفریده است، فراتر است از آنچه با او شریک می‌سازند"},{"SurahNumber":16,"VerseNumber":4,"Text":"انسان را از نطفه‌ای [بی‌مقدار] آفریده است، آنگاه او ستیزه‌جویی آشکار است‌"},{"SurahNumber":16,"VerseNumber":5,"Text":"و چارپایان را برای شما آفرید که برای شما در آنها گرما و سودهای دیگر هست، و هم از آنها می‌خورید"},{"SurahNumber":16,"VerseNumber":6,"Text":"و هنگامی که آنها را [شامگاهان‌] از چرا باز می‌گردانید، یا [بامدادان‌] به چرا می‌برید، شما را در آن تجملی هست‌"},{"SurahNumber":16,"VerseNumber":7,"Text":"و بارهایتان را تا شهری که جز با به رنج انداختن تن خویش به آن نمی‌توانید رسید، می‌برند، بی‌گمان پروردگارتان رئوف و مهربان است‌"},{"SurahNumber":16,"VerseNumber":8,"Text":"و نیز اسبان و استران و درازگوشان را [آفرید] تا بر آنها سوار شوید و مایه تجمل نیز هست، و نیز چیزهای دیگر که شما نمی‌دانید می‌آفریند"},{"SurahNumber":16,"VerseNumber":9,"Text":"و [بیان‌] راه میانه با خداوند است، و بعضی از آن [راهها] بیراهه است، و اگر می‌خواست همگی شما را هدایت می‌کرد"},{"SurahNumber":16,"VerseNumber":10,"Text":"او کسی است که از آسمان آبی فرو فرستاد که آشامیدنی شما از آن است و از همان گیاهان می‌روید که در آن [چارپایانتان را] می‌چرانید"},{"SurahNumber":16,"VerseNumber":11,"Text":"با آن برای شما زراعت و زیتون و خرما و انگور و از هر گونه محصولات [دیگر] می‌رویاند، بی‌گمان در این برای اندیشه‌وران مایه عبرتی هست‌"},{"SurahNumber":16,"VerseNumber":12,"Text":"و برای شما شب و روز و خورشید و ماه را رام کرد، و ستارگان به فرمان او رام شده‌اند، بی‌گمان در این برای خردورزان مایه عبرتی هست‌"},{"SurahNumber":16,"VerseNumber":13,"Text":"و آنچه در زمین برای شما رنگارنگ آفرید، بی‌گمان در این برای پندگیران مایه عبرتی هست‌"},{"SurahNumber":16,"VerseNumber":14,"Text":"او کسی است که دریا را رام کرد تا از [صید] آن گوشتی تر و تازه بخورید و از آن زیورهایی بیرون آورید که آنها را \"می‌پوشید\" و کشتی‌ها را می‌بینی که در آن دریا شکافند، و چنین کرد تا از فضل و کرم او معاش خود فراهم آورید و باشد که سپاس بگزارید"},{"SurahNumber":16,"VerseNumber":15,"Text":"و کوهها را در زمین بیفکند تا شما را نجنباند و نیز رودها و راههایی [پدید آورد] باشد که راه یابید"},{"SurahNumber":16,"VerseNumber":16,"Text":"و نیز نشانه‌هایی [دیگر]، و آنان با نظر به ستارگان [در دریا] راه می‌یابند"},{"SurahNumber":16,"VerseNumber":17,"Text":"پس آیا کسی که می‌آفریند همانند کسی است که نمی‌آفریند؟ آیا پند نمی‌گیرید؟"},{"SurahNumber":16,"VerseNumber":18,"Text":"و اگر نعمت الهی را بشمارید، نمی‌توانید آن را [چنانکه هست‌] شمارش کنید، بی‌گمان خداوند آمرزگار مهربان است‌"},{"SurahNumber":16,"VerseNumber":19,"Text":"و خداوند آنچه پنهان و آنچه آشکار می‌دارید، می‌داند"},{"SurahNumber":16,"VerseNumber":20,"Text":"و کسانی که [مشرکان به ناحق‌] به جای خداوند می‌پرستند، چیزی نیافریده‌اند و خودشان آفریده شده‌اند"},{"SurahNumber":16,"VerseNumber":21,"Text":"[اینان‌] مردگانی بی‌جانند، و خود نمی‌دانند که چه هنگام برانگیخته خواهند شد"},{"SurahNumber":16,"VerseNumber":22,"Text":"خدای شما خدایی یگانه است، و کسانی که به آخرت ایمان ندارند، دلهایشان انکارگر است و خود مستکبرند"},{"SurahNumber":16,"VerseNumber":23,"Text":"حقا که خداوند آنچه پوشیده و آنچه آشکار می‌دارند، می‌داند، [و] او مستکبران را دوست ندارد"},{"SurahNumber":16,"VerseNumber":24,"Text":"و چون به ایشان گویند پروردگارتان چه نازل کرده است؟ گویند این افسانه‌های پیشینیان است‌"},{"SurahNumber":16,"VerseNumber":25,"Text":"تا سرانجام هم بار گناهان خودشان را به تمامی در روز قیامت بر دوش کشند و هم بخشی از بارگناهان کسانی را که از روی نادانی گمراهشان کرده‌اند، هان چه بد است آنچه بر دوش می‌کشند"},{"SurahNumber":16,"VerseNumber":26,"Text":"کسانی هم که [بر همین شیوه و] پیش از آنان بودند، مکرورزیدند، آنگاه فرمان خداوند در رسید که بنیادشان را از پایه برانداخت و سقف از فرازشان بر آنان فرود آمد، و عذاب از جایی که اندیشه‌اش را نمی‌کردند، بر سرشان نازل شد"},{"SurahNumber":16,"VerseNumber":27,"Text":"سپس در روز قیامت آنان را خوار سازد و فرماید کجا هستند شریکان من که شما درباره آنان مناقشه می‌کردید؟ دانشوران گویند امروز خواری و عذاب نصیب کافران است‌"},{"SurahNumber":16,"VerseNumber":28,"Text":"کسانی که فرشتگان جانشان را می‌گیرند و آنان بر خود ستم روا داشته‌اند، از در تسلیم درآیند [و گویند] ما هیچ بد و بیراهی نکرده‌ایم، ولی بی‌گمان خداوند به آنچه کرده‌اید، داناست‌"},{"SurahNumber":16,"VerseNumber":29,"Text":"پس، از دروازه‌های جهنم وارد شوید، و جاودانه در آن خواهید بود، و جایگاه متکبران چه بد است‌"},{"SurahNumber":16,"VerseNumber":30,"Text":"و به پرهیزگاران گویند پروردگارتان چه نازل کرده است؟ گویند [آنچه نازل کرده است‌] خیر است، برای نیکوکاران در این دنیا نیکی است و سرای آخرت بهتر است، و سرای پرهیزگاران چه نیکوست‌"},{"SurahNumber":16,"VerseNumber":31,"Text":"همان بهشتهای عدن که به آن در آیند، که جویباران از فرودست آن جاری است، در آنجا هر چه خواهند برایشان هست، خداوند بدین گونه به پرهیزگاران پاداش می‌دهد"},{"SurahNumber":16,"VerseNumber":32,"Text":"کسانی [از مؤمنان‌] که پاکند چون فرشتگان جانشان را بگیرند گویند سلام بر شما، به خاطر کار و کردارتان وارد بهشت شوید"},{"SurahNumber":16,"VerseNumber":33,"Text":"انتظاری جز این ندارند که فرشتگان به نزد آنان بیایند یا امر پروردگارت نازل گردد، کسانی هم که پیش از آنان بودند، به همین شیوه رفتار کردند، و خداوند به آنان ستم نکرد، بلکه خود بر خویشتن ستم کردند"},{"SurahNumber":16,"VerseNumber":34,"Text":"کیفر آنچه کرده بودند، گریبانگیرشان شد، و [کیفر] آنچه به ریشخند گرفته بودند، فراگیرشان شد"},{"SurahNumber":16,"VerseNumber":35,"Text":"و مشرکان گفتند اگر خدا می‌خواست نه ما و نه پدرانمان چیزی را جز او نمی‌پرستیدیم، و چیزی را جز به امر او حرام نمی‌کردیم، پیشینیان آنان هم به همین شیوه رفتار کردند، و آیا جز پیام‌رسانی آشکار چیزی بر عهده پیامبران است؟"},{"SurahNumber":16,"VerseNumber":36,"Text":"و به راستی که در میان هر امتی پیامبری برانگیختیم [تا بگویند] که خداوند را بپرستید و از طاغوت پرهیز کنید و از ایشان کسانی هستند که خداوند هدایتشان کرده و از ایشان کسانی هستند که سزاوار گمراهی‌اند، پس در روی زمین سیر و سفر کنید و بنگرید که سرانجام دروغ دارندگان چگونه بوده است‌"},{"SurahNumber":16,"VerseNumber":37,"Text":"اگر بر هدایت آنان حریص باشی [بدان‌] که خداوند کسی را که بیراه گذارد، به راه نمی‌آورد، و ایشان یاوری ندارند"},{"SurahNumber":16,"VerseNumber":38,"Text":"و سخت‌ترین سوگندهایشان را به نام خدا می‌خوردند که خداوند کسانی را که مرده‌اند، از نو زنده نخواهد کرد، آری [خواهد کرد]، این است وعده‌ای که به حق بر عهده اوست، ولی بیشترینه مردم نمی‌دانند"},{"SurahNumber":16,"VerseNumber":39,"Text":"تا سرانجام برای آنان [حقیقت‌] آنچه را اختلاف دارند روشن سازد و تا کافران بدانند که دروغگو بوده‌اند"},{"SurahNumber":16,"VerseNumber":40,"Text":"سخن ما درباره چیزی که اراده‌اش را کرده‌ایم فقط این است که به آن می‌گوییم موجود شو، و بی‌درنگ موجود می‌شود"},{"SurahNumber":16,"VerseNumber":41,"Text":"و کسانی که پس از ستم دیدنشان، در راه خدا هجرت کرده‌اند، در دنیا، [در سرا و سرزمین‌] نیکویی جایشان می‌دهیم و اگر بدانند بی‌گمان پاداش اخروی بزرگتر است‌"},{"SurahNumber":16,"VerseNumber":42,"Text":"همانان که شکیبایی‌ورزیده و بر پروردگارشان توکل کرده‌اند"},{"SurahNumber":16,"VerseNumber":43,"Text":"و ما پیش از تو جز مردانی که به آنان وحی می‌کردیم، نفرستاده‌ایم، پس اگر نمی‌دانید از پژوهندگان کتابهای آسمانی بپرسید"},{"SurahNumber":16,"VerseNumber":44,"Text":"[و آنان را] همراه با پدیده‌های شگرف و کتابهای آسمانی [فرستادیم‌]، و بر تو قرآن را نازل کردیم، تا برای مردم آنچه بر ایشان نازل شده است، روشن کنی و باشد که اندیشه کنند"},{"SurahNumber":16,"VerseNumber":45,"Text":"آیا کسانی که بدسگالی کرده‌اند ایمن‌اند از اینکه خداوند ایشان را [ناگهان‌] به زمین فرو برد، یا از جایی که اندیشه‌اش را نمی‌کنند، عذاب بر سرشان فرود آید؟"},{"SurahNumber":16,"VerseNumber":46,"Text":"یا [خداوند] در [گرماگرم‌] گشت و گذارشان فروگیردشان و گزیر و گریزی ندارند"},{"SurahNumber":16,"VerseNumber":47,"Text":"یا ایشان را در عین ترس و لرز فرو گیرد، [پس‌] پروردگارتان رئوف و مهربان است‌"},{"SurahNumber":16,"VerseNumber":48,"Text":"آیا در آنچه خداوند آفریده است نمی‌نگرند که سایه‌هایشان از راست و چپ می‌گسترد و فروتنانه به درگاه خداوند سجده می‌کنند؟"},{"SurahNumber":16,"VerseNumber":49,"Text":"هر آن جنبنده‌ای که در آسمانها و آنچه در زمین است، و فرشتگان به درگاه خدا سجده می‌برند و گردنکشی نمی‌کنند"},{"SurahNumber":16,"VerseNumber":50,"Text":"از پروردگارشان، که بر آنان محیط است، می‌ترسند و آنچه دستور یافته‌اند، انجام می‌دهند"},{"SurahNumber":16,"VerseNumber":51,"Text":"و خداوند فرمود قائل به دو خدا مباشید، جز این نیست که او خدای یگانه است، پس از من پروا کنید"},{"SurahNumber":16,"VerseNumber":52,"Text":"و آنچه در آسمانها و زمین است، از آن اوست، و دین پایدار از آن اوست، آیا از غیر خداوند پروا دارید؟"},{"SurahNumber":16,"VerseNumber":53,"Text":"و هر نعمتی که دارید، از جانب خداوند است، سپس چون به شما رنجی رسد به درگاه او می‌نالید"},{"SurahNumber":16,"VerseNumber":54,"Text":"و چون رنج را از شما باز دارد، آنگاه گروهی از شما برای پروردگارشان شریک می‌آورند"},{"SurahNumber":16,"VerseNumber":55,"Text":"تا سرانجام [ناسپاسان‌] در حق آنچه به ایشان بخشیده‌ایم، ناسپاسی کنند، اینک بهره‌مند شوید، زودا که بدانید"},{"SurahNumber":16,"VerseNumber":56,"Text":"و برای بی‌شعوران [بتان‌]، بهره‌ای از آنچه روزیشان داده‌ایم، [نذر و] تعیین می‌کنند، به خدا که درباره آنچه افتراء می‌زنید، از شما پرسش خواهد شد"},{"SurahNumber":16,"VerseNumber":57,"Text":"و برای خداوند دخترانی قائل می‌شوند، منزه است او، و برای خودشان هر چه بخواهند"},{"SurahNumber":16,"VerseNumber":58,"Text":"و چون یکی از ایشان را از دختر [زادن همسرش‌] خبر دهند، چهره‌اش [از خشم و تاسف‌] سیاه شود و تاسف خود را فرو خورد"},{"SurahNumber":16,"VerseNumber":59,"Text":"از ناگواری خبری که به او داده‌اند، از قوم خود پنهان شود [و با خود بیندیشد] آیا او را به خواری و زاری نگه دارد، یا [زنده‌] به خاک بسپارد، هان چه بد است برداشت و برخورد آنان‌"},{"SurahNumber":16,"VerseNumber":60,"Text":"وصف بد، سزاوار بی‌ایمانان به آخرت، و وصف والا سزاوار خداوند است، و او پیروزمند فرزانه است‌"},{"SurahNumber":16,"VerseNumber":61,"Text":"و اگر خداوند مردمان را به خاطر گناه [و شرک‌]شان فرو می‌گرفت، جنبنده‌ای بر روی زمین باقی نمی‌ماند، بلکه آنان را تا زمانی معین واپس‌می‌دارد، و چون اجلشان فرارسد، نه ساعتی پس و نه ساعتی پیش افتند"},{"SurahNumber":16,"VerseNumber":62,"Text":"و برای خداوند چیزی را که خودشان هم خوش ندارند قائل می‌شوند و به زبانشان به دروغ مدعی می‌شوند که بهشت از آن آنان است، حقا که آتش [دوزخ‌] نصیب آنان است و ایشان [در این راه‌] پیشتازند"},{"SurahNumber":16,"VerseNumber":63,"Text":"به خدا که برای امتهای پیش از تو هم [پیامبرانی‌] فرستادیم، آنگاه شیطان اعمالشان را در نظرشان بیاراست و آن روز او سرور ایشان است و عذابی دردناک [در پیش‌] دارند"},{"SurahNumber":16,"VerseNumber":64,"Text":"و قرآن را جز برای این بر تو فرو نفرستادیم که [حقیقت‌] آنچه را اختلاف دارند، برایشان روشن کنی، و برای آنکه برای اهل ایمان رهنمود و رحمت باشد"},{"SurahNumber":16,"VerseNumber":65,"Text":"و خداوند از آسمان آبی فرو فرستاد و با آن زمین را پس از پژمردنش زنده کرد، بی‌گمان در این برای سخن شنوایان مایه عبرت هست‌"},{"SurahNumber":16,"VerseNumber":66,"Text":"و در چارپایان برای شما عبرتی است که از شکمهایشان، از میان سرگین و خون، شیری پاک به شما می‌نوشانیم، که گوارای آشامندگان است‌"},{"SurahNumber":16,"VerseNumber":67,"Text":"و از میوه‌های خرما و انگور هم [شراب‌] مستی‌آور و هم خوراک نیکو به دست می‌آورید، بی‌گمان در این امر برای خردورزان مایه عبرتی است‌"},{"SurahNumber":16,"VerseNumber":68,"Text":"و پروردگارت به زنبور عسل الهام کرد که از کوهها و درختان و آنچه برمی‌افرازند [برای خود] خانه بساز"},{"SurahNumber":16,"VerseNumber":69,"Text":"سپس از همه میوه‌ها بخور و راه پروردگارت را فرمانبردارانه بپوی، [آنگاه‌] از شکمهای آنها شهدی رنگارنگ می‌تراود که در آن شفای مردمان است، در این برای اندیشه‌وران مایه عبرتی است‌"},{"SurahNumber":16,"VerseNumber":70,"Text":"و خداوند [است که‌] شما را آفریده است و سپس جانتان را می‌گیرد، و بعضی از شما هستند که به حد اعلای فرتوتی می‌رسند، چندانکه پس از دانستن [بسیاری چیزها] چیزی ندانند، بی‌گمان خداوند دانای تواناست‌"},{"SurahNumber":16,"VerseNumber":71,"Text":"و خداوند بعضی از شما را بر بعضی دیگر در روزی برتری داده است، و برتری یافتگان بازگرداننده روزیشان به ملک یمینهایشان نیستند، تا در آن برابر شوند پس آیا به نعمت خداوند انکار می‌ورزند؟"},{"SurahNumber":16,"VerseNumber":72,"Text":"و خداوند برای شما از خودتان همسرانی قرار داد و از همسرانتان برای شما فرزندان و نوادگانی آفرید و به شما از خوراکهای پاکیزه روزی داد، آیا به باطل ایمان می‌آورند، و به نعمت الهی کفران می‌ورزند"},{"SurahNumber":16,"VerseNumber":73,"Text":"و به جای خداوند چیزی را می‌پرستند که در آسمانها و زمین هیچ‌گونه اختیار روزی آنان را ندارند و نمی‌توانند داشته باشند"},{"SurahNumber":16,"VerseNumber":74,"Text":"پس برای خداوند مثل مزنید، چرا که خداوند می‌داند و شما نمی‌دانید"},{"SurahNumber":16,"VerseNumber":75,"Text":"خداوند مثلی می‌زند بین برده‌ای مملوک که قدرت بر هیچ کاری ندارد و بین کسی که از سوی خویش به او روزی نیکویی بخشیده‌ایم و او از همان پنهان و آشکار می‌بخشد، آیا این دو برابرند؟ سپاس خداوند را، آری بیشترینه‌شان در نمی‌یابند"},{"SurahNumber":16,"VerseNumber":76,"Text":"و [همچنین‌] خداوند از دو مرد مثلی می‌زند که یکی از آن دو گنگ است و قدرت بر هیچ کاری ندارد و سربار سرور خویش است، هر جا که می‌فرستدش، خیری به بار نمی‌آورد، آیا او و کسی که به داد فرمان می‌دهد و در راه راست می‌رود، برابرند؟"},{"SurahNumber":16,"VerseNumber":77,"Text":"و [علم‌] غیب آسمانها و زمین خداوند راست، و کار [قیام‌] قیامت، جز [به سرعت‌] چشم بر هم زدنی نیست، یا بلکه کمتر، که خداوند بر هر کاری تواناست‌"},{"SurahNumber":16,"VerseNumber":78,"Text":"و خداوند [است‌] که شما را از شکمهای مادرانتان، در حالی که هیچ چیز نمی‌دانستید، بیرون آورد، و [از پیش‌] برای شما گوش و چشم و قلب آفرید، باشد که سپاس گزارید"},{"SurahNumber":16,"VerseNumber":79,"Text":"آیا به پرندگان ننگریسته‌اند که در فضای آسمان رام شده‌اند، و کسی جز خداوند آنها را [در آن حال‌] نگاه نمی‌دارد، بی‌گمان در این برای اهل ایمان مایه‌های عبرت است‌"},{"SurahNumber":16,"VerseNumber":80,"Text":"و خداوند از خانه‌هایتان برای شما مایه آرامش پدید آورد، و برای شما از پوستهای چارپایان خیمه‌هایی پدید آورد که در روز کوچیدنتان و روز اقامتتان آن را سبکبار می‌یابید، و از پشمها و کرکها و موهای آنها اثاثیه و مایه بهره‌وری تا هنگامی معین پدید آورد"},{"SurahNumber":16,"VerseNumber":81,"Text":"و خداوند برای شما از آنچه آفریده است، سایه‌سارها و از کوهها برای شما غارها پدید آورد، و برای شما تن‌پوشهایی که شما را از گرما [و سرما] نگه دارد، و تن‌پوشهایی که شما را از آسیب همدیگر نگه می‌دارد، بدین‌سان نعمتش را بر شما تمام می‌کند باشد که تسلیم پیشه کنید"},{"SurahNumber":16,"VerseNumber":82,"Text":"و اگر روی برتافتند [بدان‌] که بر تو پیام رسانی آشکار است‌"},{"SurahNumber":16,"VerseNumber":83,"Text":"[آنان‌] نعمت الهی را می‌شناسند، سپس انکارش می‌کنند، و بیشترینه‌شان ناسپاسند"},{"SurahNumber":16,"VerseNumber":84,"Text":"و روزی که از هر امتی شاهدی برانگیزیم، سپس به کافران اجازه [عذرخواهی‌] داده نشود، و عذرشان را نپذیرند"},{"SurahNumber":16,"VerseNumber":85,"Text":"و چون ستم‌پیشگان عذاب را بنگرند، آنگاه نه [عذابشان‌] سبک گردد و نه مهلت داده شوند"},{"SurahNumber":16,"VerseNumber":86,"Text":"و چون مشرکان شریکانی را که [به جای خداوند] قائلند بنگرند، گویند پروردگارا اینان شریکانی هستند که ما به جای تو می‌پرستیدیم، آنگاه به آنان پاسخ دهند که شما دروغگویید"},{"SurahNumber":16,"VerseNumber":87,"Text":"و در چنین روزی با خداوند از در تسلیم درآیند و بر ساخته‌هایشان [بر باد رود و] از دید آنان ناپدید شود"},{"SurahNumber":16,"VerseNumber":88,"Text":"کسانی که کفرورزیدند و [مردمان را] از راه خدا باز داشتند، به خاطر فتنه و فسادشان عذابی بر عذابشان بیفزاییم‌"},{"SurahNumber":16,"VerseNumber":89,"Text":"و روزی که از هر امتی شاهدی از خودشان بر آنان برانگیزیم و تو را بر اینان شاهد آوریم [تا چه خواهند کرد] و کتاب آسمانی [قرآن‌] را بر تو نازل کردیم که روشنگر همه چیز است، و برای مسلمانان رهنمود و رحمت و بشارت است‌"},{"SurahNumber":16,"VerseNumber":90,"Text":"به راستی خداوند به عدل و احسان و ادای حق خویشاوندان فرمان می‌دهد، و از ناشایستی و کار ناپسند و سرکشی باز می‌دارد، او شما را اندرز می‌دهد باشد که پند گیرید"},{"SurahNumber":16,"VerseNumber":91,"Text":"و به عهد الهی چون پیمان بستید وفا کنید و سوگندهایتان را پس از مؤکد داشتن آنها، مشکنید، حال آنکه خداوند را بر خود [در آن سوگندها] ضامن گرفته‌اید، بی‌گمان خداوند از آنچه می‌کنید آگاه است‌"},{"SurahNumber":16,"VerseNumber":92,"Text":"و همانند زنی مباشید که پشمهایی را که می‌بافت، پس از محکم داشتنش، رشته رشته وامی‌تافت، تا سوگندهایتان را دستاویز دغلی کنید، به خیال اینکه امتی از امت دیگر بیشتر و پیشتر است، جز این نیست که خداوند به آن می‌آزمایدتان، و سرانجام در روز قیامت، [حقیقت‌] آنچه را در آن اختلاف داشتید برایتان روشن خواهد ساخت‌"},{"SurahNumber":16,"VerseNumber":93,"Text":"و اگر خداوند می‌خواست شما را امت یگانه‌ای قرار می‌داد، ولی هر که را بخواهد بیراه می‌گذارد، و هر که را بخواهد به راه می‌آورد، و از چون و چند آنچه می‌کردید، از شما خواهند پرسید"},{"SurahNumber":16,"VerseNumber":94,"Text":"و سوگندهایتان را دستاویز دغلی در بین خودتان قرار مدهید که لغزش قدمی، پس از استواری‌اش پیش آید، و به خاطر آنکه از راه خدا باز داشتید، عذاب بچشید و برایتان عذابی سهمگین [در پیش‌] است‌"},{"SurahNumber":16,"VerseNumber":95,"Text":"و پیمان الهی را به بهای ناچیزی مفروشید، زیرا اگر بدانید آنچه در نزد خداوند است، برایتان بهتر است‌"},{"SurahNumber":16,"VerseNumber":96,"Text":"آنچه نزد شماست، به پایان می‌رسد و آنچه نزد خداوند است، پاینده است، و به کسانی که شکیبایی‌ورزیده‌اند، به بهتر از آنچه کرده‌اند پاداششان را می‌پردازیم‌"},{"SurahNumber":16,"VerseNumber":97,"Text":"هر کس از مرد یا زن که کار نیک کند و مؤمن باشد، به زندگانی پاک و پسندیده‌ای زنده‌اش می‌داریم و به بهتر از آنچه کرده‌اند پاداششان را می‌پردازیم‌"},{"SurahNumber":16,"VerseNumber":98,"Text":"پس چون خواهی قرآن بخوانی، از [شر] شیطان مطرود به خداوند پناه ببر"},{"SurahNumber":16,"VerseNumber":99,"Text":"آری او بر کسانی که ایمان آورده‌اند و بر پروردگارشان توکل کرده‌اند، دست ندارد"},{"SurahNumber":16,"VerseNumber":100,"Text":"سلطه او فقط بر کسانی است که دوستدارش هستند و کسانی که به خداوند شرک می‌ورزند"},{"SurahNumber":16,"VerseNumber":101,"Text":"و چون آیه‌ای را به جای آیه دیگر آوریم -و خداوند به آنچه نازل کرده است، آگاه‌تر استگویند تو فقط افترازنی، چنین نیست بلکه بیشترینه‌شان در نمی‌یابند"},{"SurahNumber":16,"VerseNumber":102,"Text":"بگو آن را روح‌القدس [جبرئیل‌] به راستی و درستی از سوی پروردگارت نازل کرده است، تا مؤمنان را ثابت‌قدم بدارد و برای مسلمانان رهنمود و بشارتی باشد"},{"SurahNumber":16,"VerseNumber":103,"Text":"و به خوبی می‌دانیم که ایشان می‌گویند همانا بشری او را آموزش می‌دهد [حاشا، چرا که‌] زبان کسی که اینان کژاندیشانه ادعا می‌کنند، گنگ و بیگانه است و این زبان [زبان قرآن‌] عربی [شیوا و] روشن است‌"},{"SurahNumber":16,"VerseNumber":104,"Text":"کسانی که به آیات الهی ایمان ندارند، خداوند هدایتشان نمی‌کند و عذابی دردناک [در پیش‌] دارند"},{"SurahNumber":16,"VerseNumber":105,"Text":"جز این نیست که دروغ‌پردازی را کسانی می‌کنند که به آیات الهی ایمان ندارند و اینان دروغگو هستند"},{"SurahNumber":16,"VerseNumber":106,"Text":"هر کس که بعد از ایمانش به خداوند کفرورزد [بازخواست شود] مگر کسی که وادار شود، و دلش به ایمان آرام و استوار باشد، ولی کسانی که دل بر کفر نهاده باشند، خشم خداوند بر آنان است و عذابی سهمگین [در پیش‌] دارند"},{"SurahNumber":16,"VerseNumber":107,"Text":"این از آن است که ایشان زندگی دنیا را از آخرت خوشتر دارند، و خداوند خدانشناسان را هدایت نمی‌کند"},{"SurahNumber":16,"VerseNumber":108,"Text":"اینان کسانی هستند که خداوند بر دلها و گوشها و دیدگانشان مهر نهاده است و اینانند که غافلند"},{"SurahNumber":16,"VerseNumber":109,"Text":"حقا که ایشان در آخرت زیانکارند"},{"SurahNumber":16,"VerseNumber":110,"Text":"از سوی دیگر، پروردگارت در حق کسانی که پس از شکنجه دیدن، هجرت کردند، سپس به جهاد پرداختند و شکیبایی پیشه کردند، بدان که پروردگارت پس از آن آمرزگار مهربان است‌"},{"SurahNumber":16,"VerseNumber":111,"Text":"روزی [فرارسد] که هر کس [فقط] به دفاع از خویش بپردازد، و جزای هرکسی بر وفق کاری که کرده است، تمام و کمال داده شود، و بر ایشان ستم نرود"},{"SurahNumber":16,"VerseNumber":112,"Text":"و خداوند [اهل‌] شهری را مثل زند که امن و آسوده به سر می‌برد و روزی آن از هر سو به خوشی و فراوانی می‌رسید، آنگاه به نعمتهای الهی کفران‌ورزید، و سپس خداوند به کیفر کار و کردارشان بلای فراگیر گرسنگی و ناامنی را به آنان چشانید"},{"SurahNumber":16,"VerseNumber":113,"Text":"و به راستی که پیامبری از خودشان به سوی آنان آمد، آنگاه او را دروغ‌زن انگاشتند، و سرانجام در حالی که ستمکار [مشرک‌] بودند، عذاب آنان را فرو گرفت‌"},{"SurahNumber":16,"VerseNumber":114,"Text":"از آنچه خداوند روزیتان کرده است، حلال و پاکیزه بخورید، و اگر فقط او را می‌پرستید، بر نعمت الهی شکر کنید"},{"SurahNumber":16,"VerseNumber":115,"Text":"بدانید [که خداوند] بر شما مردار و خون و گوشت خوک و آنچه نامی جز نام خدا [به هنگام ذبحش‌] برده باشند، حرام کرده است، اما اگر کسی درمانده شود، و تجاوزکار و زیاده خواه نباشد [و از آنها بخورد، بداند که‌] خداوند آمرزگار مهربان است‌"},{"SurahNumber":16,"VerseNumber":116,"Text":"و با هر دروغی که به زبانتان می‌آید، مگویید که این حلال است و این حرام، تا بر خداوند دروغ بسته باشید، زیرا کسانی که بر خداوند دروغ ببندند رستگار نمی‌شوند"},{"SurahNumber":16,"VerseNumber":117,"Text":"برخورداری اندکی است و [سپس‌] بر ایشان عذابی دردناک [در پیش‌] است‌"},{"SurahNumber":16,"VerseNumber":118,"Text":"و بر یهودیان، آنچه را پیشتر بر تو خوانده‌ایم، حرام کرده‌ایم، و ما در حق ایشان ستم نکردیم، بلکه خود بر خویشتن ستم کردند"},{"SurahNumber":16,"VerseNumber":119,"Text":"آنگاه پروردگارت در حق کسانی که از روی نادانی مرتکب کار ناشایستی شده‌اند، و سپس توبه و درستکاری کرده‌اند، پس از آن، آمرزگار مهربان است‌"},{"SurahNumber":16,"VerseNumber":120,"Text":"بی‌گمان ابراهیم پیشوایی فروتن در برابر خداوند و پاکدین بود و از مشرکان نبود"},{"SurahNumber":16,"VerseNumber":121,"Text":"که در برابر نعمتهای او سپاسگزار بود [و خداوند] او را برگزید و به راه راست هدایت کرد"},{"SurahNumber":16,"VerseNumber":122,"Text":"و به او در دنیا نیکی بخشیدیم و او در آخرت هم از شایستگان است‌"},{"SurahNumber":16,"VerseNumber":123,"Text":"سپس به تو وحی کردیم که از آیین ابراهیم پاکدین پیروی کن که از مشرکان نبود"},{"SurahNumber":16,"VerseNumber":124,"Text":"حرمت نهادن به شنبه [ سبت‌] فقط بر کسانی مقرر شد که در آن [و در صید ماهی و نظایر آن‌] اختلاف‌ورزیدند، و بی‌گمان پروردگارت در روز قیامت در آنچه اختلاف می‌داشتند، در میان آنان داوری خواهد کرد"},{"SurahNumber":16,"VerseNumber":125,"Text":"به راه پروردگارت با حکمت و پند[های‌] پسندیده فراخوان، و با آنان به شیوه‌ای که بهتر است مجادله [و مقابله‌] کن، چرا که پروردگارت داناتر است که چه کسانی از راه او به در افتاده‌اند و هم او به رهیافتگان داناتر است‌"},{"SurahNumber":16,"VerseNumber":126,"Text":"و اگر خواستید کسی را مکافات کنید، نظیر آنچه مکافات دیده‌اید، مکافات دهید، و اگر شکیبایی [و خویشتنداری‌]ورزید، بدانید که این شیوه برای شکیبایان بهتر است‌"},{"SurahNumber":16,"VerseNumber":127,"Text":"شکیبایی پیشه کن و شکیبایی تو جز به توفیق الهی نیست و بر آنان اندوه مخور و از مکری که می‌ورزند دلتنگ مباش‌"},{"SurahNumber":16,"VerseNumber":128,"Text":"بی‌گمان خداوند با پرهیزگاران و نیکوکاران است‌"}]}