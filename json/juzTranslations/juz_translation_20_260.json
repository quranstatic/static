{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":27,"VerseNumber":56,"Text":"Na da a miyabaloy a smbag o pagtaw niyan a rowar sa kiyatharoa iran sa: \"Pakaawaa niyo so manga taalok ko Lot ko ingd iyo: Mataan siran! a manga taw a pzosoti"},{"SurahNumber":27,"VerseNumber":57,"Text":"Na siyabt Ami skaniyan go so taalok on, inonta so karoma niyan: Ka inokor Ami skaniyan a pd ko mithatalimbagak"},{"SurahNumber":27,"VerseNumber":58,"Text":"Na piyakawranan Ami siran sa oran (a ator): Na miyakaratarata a inioran ko piyamakaiktiyar (a da siran dn paratiyaya)"},{"SurahNumber":27,"VerseNumber":59,"Text":"Tharoang ka a: So podi na rk o Allah, go kalilintad a sii ko manga oripn Iyan a pinili Iyan. Ino so Allah aya lbi a mapiya, antawaa so ipphanakoto iran"},{"SurahNumber":27,"VerseNumber":60,"Text":"Ba (di aya lbi a mapiya) so miyadn ko manga langit ago so lopa, go piyakatoron an kano Niyan phoon ko kawang sa ig? Na piyakatho Ami sa sabap rkaniyan so manga sapad a manga pipiya i paras: Na da a miyabaloy a kapaar iyo ko kapakathoa niyo ko kayo niyan. Ba adn a tohan a pd o Allah? Kna, ka siran na pagtaw a phrimbangn iran (so Allah)"},{"SurahNumber":27,"VerseNumber":61,"Text":"Ba (di aya lbi a mapiya) so biyaloy Niyan so lopa a thatakna; go tiyagoan Iyan so pagltltan iyan sa manga lawasayg; go tiyagoan Iyan sa manga palaw; go tiyagoan Iyan so pagltan a dowa kalodan sa lt? Ba adn a tohan a pd o Allah? Kna, ka so kadaklan kiran na di iran katawan"},{"SurahNumber":27,"VerseNumber":62,"Text":"Ba (di aya lbi a mapiya) so pzmbag ko karrgnan, igira a miyangni Ron, go pphokas ko marata, go pmbaloy rkano a pphamakasambi ko lopa? Ba adn a tohan a pd o Allah? Miyakaytoito a kapphakatadm iyo"},{"SurahNumber":27,"VerseNumber":63,"Text":"Ba (di aya lbi a mapiya) so gii rkano ngonanao ko manga lilibotng ko kalopaan go so kalodan, go so pmbotawan rkano ko manga ndo a pphamalata ko anaan o limo Iyan? Ba adn a tohan a pd o Allah? Maporo so Allah a ka-aawat Iyan ko ipphamanakoto iran (Non)"},{"SurahNumber":27,"VerseNumber":64,"Text":"Ba (di aya lbi a mapiya) so pphanagipoon ko kapangadn, oriyan iyan (ko kapatay), na khasowin Iyan (madn so miyamatay), go pphagpr rkano ko phoon ko kawang ago so lopa? Ba adn a tohan a pd o Allah? Tharoang ka a: \"Bgan iyo i karina niyo, a skano i manga bnar"},{"SurahNumber":27,"VerseNumber":65,"Text":"Tharoang ka a: Da a matao a taw a matatago ko manga langit go so lopa, ko migagaib a inonta so Allah: Go di iran maiin´ngka o anday kapagoyaga kiran"},{"SurahNumber":27,"VerseNumber":66,"Text":"Ba riyaot a katao iran so akhirat? Kna, ka siran na pkhadowandowaan siran on, kna, ka siran na miyangabobota siran on"},{"SurahNumber":27,"VerseNumber":67,"Text":"Na pitharo o siran a miyamangongkir a: \"Ino amay ka mbaloy kami a botha, ago so manga loks ami, ba mataan! a skami na phamakagmawn dn (ko manga kobor)"},{"SurahNumber":27,"VerseNumber":68,"Text":"Sabnsabnar a minidiyandi rktano aya, - sktano go so manga loks tano gowani: Da ko ngkaya inonta na manga iringa a kabokhag o miyangaoona"},{"SurahNumber":27,"VerseNumber":69,"Text":"Tharoang ka: \"Lalakaw kano ko lopa na phapandapati niyo so miyambtad o kiya akiran ko manga rarata i ongar"},{"SurahNumber":27,"VerseNumber":70,"Text":"Go ding ka siran pmboko on, go di nggagtn a rarb ka so ikmat iran"},{"SurahNumber":27,"VerseNumber":71,"Text":"Na gi iran tharoon a: \"Anda dn angkai a diyandi (a kaphakatalingoma o siksa) o skano i manga bnar"},{"SurahNumber":27,"VerseNumber":72,"Text":"Tharoang ka a: \"Matatangkd a khabaloy a marani rkano so sabaad ko pphagalokalokan iyo (a siksa)"},{"SurahNumber":27,"VerseNumber":73,"Text":"Na mataan! a so Kadnan ka i titho a Malai-gagaw ko manga manosiya: Na ogaid na so kadaklan kiran na di siran phanalamat"},{"SurahNumber":27,"VerseNumber":74,"Text":"Na mataan! a so Kadnan ka na katawan Iyan dn so pag-umaan o manga rarb iran, go so papayagn iran"},{"SurahNumber":27,"VerseNumber":75,"Text":"Go da a migagaib, ko langit ago so lopa, a ba di matatago ko (Laoh Mahfod a) daptar a mapayag"},{"SurahNumber":27,"VerseNumber":76,"Text":"Mataan! a giyang kaya a Qor´an na pphanotholn iyan ko manga moriyataw o Israil so kadaklan ko siran na di siran on phagayonayon"},{"SurahNumber":27,"VerseNumber":77,"Text":"Na mataan aya! a titho a toroan go limo ko miyamaratiyaya"},{"SurahNumber":27,"VerseNumber":78,"Text":"Mataan! a so Kadnan ka na ikhokom Iyan kiran so kokoman Iyan: Go Skaniyan so Domadaag, a Matao"},{"SurahNumber":27,"VerseNumber":79,"Text":"Na sariging ka so Allah, mataan! a ska na sii ko bnar, a mapayag"},{"SurahNumber":27,"VerseNumber":80,"Text":"Mataan! a ska na ding ka maphakin´g ko miyamatay, go ding ka maphakin´g ko manga bngl so pananawag igira a tominingr siran a khitatalikhod"},{"SurahNumber":27,"VerseNumber":81,"Text":"Na da rka i bang ka manggonanao so manga bota, sa kapokas ko kadadadag iran: da a maphakan´g ka a rowar ko taw a mapaparatiyaya ko manga ayat Ami, na siran i mimbabayorantang"},{"SurahNumber":27,"VerseNumber":82,"Text":"Na amay ka makatana kiran so katharo, na pakagmawan Ami siran sa binatang ko lopa: Sa imbitiyarai niyan siran, sa mataan! a so manga manosiya na miyabaloy siran a so manga ayat Ami na di iran tatangkdn"},{"SurahNumber":27,"VerseNumber":83,"Text":"Na sii ko gawii a timo on Ami phoon ko oman i pagtaw so isa ka sagorompong a pd ko taw a gii niyan pakambokhagn so manga ayat Ami, na siran na pakaphpnanayawaan siran"},{"SurahNumber":27,"VerseNumber":84,"Text":"Taman sa amay ka makawma siran (ko Allah), na tharoon Iyan: \"Ino niyo pakapmbokhaga so manga ayat Akn, go da niyo to szba a katao, ino antonaa so pinggolawla niyo"},{"SurahNumber":27,"VerseNumber":85,"Text":"Na makatana kiran so katharo, sabap ko kiyandarowaka iran, na siran na di siran maka ptharo"},{"SurahNumber":27,"VerseNumber":86,"Text":"Ba iran da manggdagda a mataan! a Skami na biyaloy Ami so gagawii ka an siran on pphakadkha, go so dawndaw a mipphangilaylay? Mataan! a adn a matatago roo man a titho a manga tanda ko pagtaw a khipaparatiyaya"},{"SurahNumber":27,"VerseNumber":87,"Text":"Na sii ko gawii a kaiyopa ko sanggakala, na kalkan so matatago ko manga langit, go so matatago ko lopa, inonta so kabaya o Allah: Na oman iisa na makatalingoma siran Rkaniyan a khipakapangangalimbabaan"},{"SurahNumber":27,"VerseNumber":88,"Text":"Na maylaing ka so manga palaw, a aya tarima aka on na thatakna; a (o ba di) skaniyan na somasagmbt sa (lagid o) kasasagmbt o gabon: Galbk o Allah, a so mimbaibait ko langowan taman: Mataan! a Skaniyan i Kaip ko gii niyo nggolawlaan"},{"SurahNumber":27,"VerseNumber":89,"Text":"Sa taw a mitalingoma niyan so mapiya, na adn a bagian iyan a mapiya a di skaniyan; go siran ko pakalklk sa alongan oto na khisasarig siran"},{"SurahNumber":27,"VerseNumber":90,"Text":"Na sa taw a mitalingoma niyan so marata, na phozangn so manga paras iran ko naraka (tharoon kiran:) \"Ba adn a imbalas rkano a rowar ko pinggolawla niyo"},{"SurahNumber":27,"VerseNumber":91,"Text":"(Tharoang ka:) Aya bo a inisogo rakn na so kasimbaa ko ko Kadnan angkai a ingd, a so piyakipagadatan Iyan skaniyan, go rk Iyan so langowan taman: Go inisogo rakn a mabaloy ako a pd ko mimbabayorantang"},{"SurahNumber":27,"VerseNumber":92,"Text":"Go so kapphangadii ko ko Qor´an: Na sa taw a montol, na phakaontol sa rk bo o ginawa niyan; na sa taw a somilay, na tharoang ka a: \"Sakn na matag ako pd ko pphamakaiktiyar"},{"SurahNumber":27,"VerseNumber":93,"Text":"Go tharoang ka a: \"So bantogan na rk o Allah, phakiilay Niyan rkano so manga tanda Iyan, na khakilala niyo to; na da ko Kadnan ka i ba Niyan kalilipati so gii niyo nggolawlaan"},{"SurahNumber":28,"VerseNumber":1,"Text":"Ta, Sin, Mim. (so Allah i Matao ko paka-aantapan Iyan on)"},{"SurahNumber":28,"VerseNumber":2,"Text":"Giyaya na manga ayat ko kitab a miyakawsay"},{"SurahNumber":28,"VerseNumber":3,"Text":"Pmbatiyaan Ami rka so sabaad ko totholan ko Mosa, go so Pir´awn sii ko bnar, a bagian o pagtaw a khipaparatiyaya"},{"SurahNumber":28,"VerseNumber":4,"Text":"Mataan! a so Pir´awn na miphaporo ko lopa, go biyaloy niyan so taw ron a miyambaabaad, pangangarasiyan iyan so sabaad kiran: Pphanombaliin iyan so manga wata iran a manga mama, na phlambaan iyan so manga babay kiran: Mataan! a skaniyan na miyabaloy a pd ko pphamaminasa"},{"SurahNumber":28,"VerseNumber":5,"Text":"Na kabaya Ami a ikalimo Ami so siran a piyamangarasiyan ko lopa, go balowin Ami siran a pkhakawnotan, go balowin Ami siran a manga waris"},{"SurahNumber":28,"VerseNumber":6,"Text":"Go pakakhapaarn Ami siran ko lopa, go pakiilay Ami ko Pir´awn, go so Haman, go so tantara iran a dowa, a phoon kiran, so siran na ipkhalk iran"},{"SurahNumber":28,"VerseNumber":7,"Text":"Na iniilaham Ami ko (Yohanid a) ina o Mosa a: \"Pakasosowang ka skaniyan, na o bang ka khalkn sa ba kamaratai skaniyan, na anodang ka skaniyan ko kalodan (a Nayl), go di ka pkhalk, go di ka mboboko: Mataan! a Skami na phakandodn Ami skaniyan sii rka, go mbalowin Ami skaniyan a pd ko manga rasol"},{"SurahNumber":28,"VerseNumber":8,"Text":"Na miyatoon skaniyan o manga taalok ko Pir´awn: Ka kagiya a khabaloy ko bagian iran a ridoay go boko: Mataan! a so Pir´awn go so Haman go so manga tantara iran a dowa na miyabaloy siran a manga ribat"},{"SurahNumber":28,"VerseNumber":9,"Text":"Na pitharo o (Asiyah a) karoma o Pir´awn a: \"Iphakapiya ginawa, a bagian ko go bagian ka: Di niyo mbonoa skaniyan. Masikn a makaompiya rk ta, odi na kowaan ta skaniyan a wata ta; a siran na di iran maiin´ngka"},{"SurahNumber":28,"VerseNumber":10,"Text":"Na miyabaloy so poso o ina o Mosa a makakawang: Mataan a mayto bo na khapayag iran dn oto o da Ami tkhsa so poso iyan, ka adn mabaloy a pd ko miyamaratiyaya"},{"SurahNumber":28,"VerseNumber":11,"Text":"Na pitharo iyan ko babay niyan a: \"Tondogang ka skaniyan. Na tiyawdan iyan skaniyan sa mawatan; a siran na di iran maiin´ngka"},{"SurahNumber":28,"VerseNumber":12,"Text":"Na inrn Ami skaniyan ko pphamakasoso (ron) sa paganay, na pitharo (o babay niyan) a: \"Ino o toroon ko rkano so taw ko isa a walay a tagikorn iran skaniyan rkano, go siran na siyapn iran skaniyan"},{"SurahNumber":28,"VerseNumber":13,"Text":"Na piyakakasoy Ami skaniyan ki ina iyan, ka adn makapiya a ginawa niyan, go an di makamboboko, go an iyan katokawi a mataan! a so diyandi o Allah na bnar: Na ogaid na so kadaklan kiran na di iran katawan"},{"SurahNumber":28,"VerseNumber":14,"Text":"Na kagiya a isampay ko katarotop o bagr iyan, go mikhasad, na bigan Ami skaniyan sa ongangn, go katao: Na lagid aya man a kambalasi Ami ko miphipiyapiya"},{"SurahNumber":28,"VerseNumber":15,"Text":"Na somiyold ko bandar a ingd sii ko masa a kalilipat o taw ron: Na miyakatoon on sa dowa mama a gii siran mbono, - giya ngkaya (a isa on) na pd ko tampil rkaniyan, go giya ngkaya (a ika dowa) na pd ko ridoay niyan. Na miyangni rkaniyan sa tabang so pd ko tampil rkaniyan sii ko pd ko ridoay niyan, na siyontok skaniyan o Mosa na miyapatay niyan. Pitharo iyan a: \"Giyaya na pd ko galbk o shaytan: Mataan! a skaniyan na ridoay a phakadadag, a mapayag"},{"SurahNumber":28,"VerseNumber":16,"Text":"Pitharo iyan: \"Kadnan ko, mataan a sakn na kiyandarowakaang ko a ginawa ko. Na napii akong Ka! Na niyapiyan Iyan skaniyan: Mataan a so Allah! a Skaniyan so Manapi, a Makalimoon"},{"SurahNumber":28,"VerseNumber":17,"Text":"Pitharo iyan: \"Kadnan ko, sabap ko kinipangalimoon Ka rakn, na di ako dn mabaloy a tabanga o manga rarata i ongar"},{"SurahNumber":28,"VerseNumber":18,"Text":"Na kiyapitaan ko bandar a ingd, a maalk, a pakatatanaan iyan (i mapnggolawla niyan), na samawto na so miyakitabang on kagai, na phakitabang on (pman). Pitharo on o Mosa a: \"Mataang ka a titho a ribat a mapayag"},{"SurahNumber":28,"VerseNumber":19,"Text":"Na kagiya a makhadiyat iyan a kaptan iyan so ridoay ran, na pitharo (o phakitabang): \"Hay Mosa, bang ka kadiyat a mbono on akong ka lagid o kiyapamonoo ka sa taw kagai? Da a kadiyat ka a rowar sa kabalowing ka a talibono ko lopa, go ding ka kadiyat o ba ka mabaloy a pd ko pphamangompiya"},{"SurahNumber":28,"VerseNumber":20,"Text":"Na miyakaoma a mama, a phoon ko kilid o bandar a ingd, a gii nggagaan. Pitharo iyan: \"Hay Mosa, mataan! a so manga nakoda na pphagopakatan ka iran, ka mbono on ka iran: Na awa ka, mataan! a sakn sa makapantag rka na pd ko pphamangoyaw sa mapiya"},{"SurahNumber":28,"VerseNumber":21,"Text":"Na miyawa roo a pkhalk, a nomanayaw (sa mapnggolawla niyan), pitharo iyan: \"Kadnan ko, sabt akong Ka phoon ko pagtaw a manga darowaka"},{"SurahNumber":28,"VerseNumber":22,"Text":"Na kagiya a makasangor sa tampar sa Madyan, na pitharo iyan: \"Oba bo so Kadnan ko na nggonanaon ako Niyan ko ontol a lalan"},{"SurahNumber":28,"VerseNumber":23,"Text":"Na kagiya a makawma ko ig sa Madyan, na miyatoon iyan on a madakl a taw a pphamanagb siran, go miyatoon iyan ko kababaan iran a dowa a babay a pphangrnn iran (so manga kambing iran). Pitharo iyan: \"Ino kano anan?\" Pitharo a dowa oto a: \"Di kami phakasagb taman sa di domlas so pphamamagonong (sa kambing): Na so ama Ami na loks a matoa"},{"SurahNumber":28,"VerseNumber":24,"Text":"Na inisagb iyan siran: Oriyan iyan na somiyong ko kasisirongan, na pitharo iyan: \"Kadnan ko, mataan! a sakn na apiya antonaa i initoron Ka rakn a pangn´ngkn na makhakadiyat akn"},{"SurahNumber":28,"VerseNumber":25,"Text":"Na miyakaoma on so isa sa dowa oto (a babay), a pphlalakaw a pkhamamala. Pitharo iyan a: \"Mataan! a si ama na thawagn ka niyan ka imbalas iyan rka so balas o kinisagbn ka rkami\". Na kagiya a makawma on go piyanothol iyan on so manga tothol (ko miyasowa iyan), na pitharo (o Shoayb): \"Di ka pkhalk: Ka miyakalidas ka ko pagtaw a manga darowaka"},{"SurahNumber":28,"VerseNumber":26,"Text":"Pitharo o isa sa dowa oto (a babay): \"Hay ama, sokaing ka skaniyan: Mataan! a mapiya a taw a zokayan ka, ka mabagr a kasasarigan"},{"SurahNumber":28,"VerseNumber":27,"Text":"Pitharo (o Shoayb) a: \"Mataan! a sakn na kabaya akn a pakiphangaroma ko rka so isa sangkai a dowa a wata akn, sa asar ka nggalbkan ka rakn sa walo ragon; na o tarotopang ka a sapolo (ragon) na phoon sa kabaya aka; ka di ko kabaya iba ko ska pakargni: Khatoon akong ka omiyog so Allah, a pd ko manga bilangataw"},{"SurahNumber":28,"VerseNumber":28,"Text":"Pitharo (o Mosa) a: \"Giyanan (i pasad ta) ko lt akn ago so lt ka: Apiya anda ko dowaa taalik i mitoman akn, na di ako ron ka maridowan. Na so Allah sii ko gii ta tharoon i saksi"},{"SurahNumber":28,"VerseNumber":29,"Text":"Na kagiya a matarotop o Mosa so taalik, na lomiyalakaw a pd iyan si karoma niyan, na miyakaylay ko kilid o palaw sa apoy, na pitharo iyan ki karoma niyan: \"Targ kano; mataan! a sakn na miyakaylay ako sa apoy; na kalokalo o kawitang ko skano a phoon rkaniyan sa tothol, odi na waga a phoon ko apoy, ka an kano maka thitirarang"},{"SurahNumber":28,"VerseNumber":30,"Text":"Na kagiya a makatalingoma on, na miyatawag ko kilid o balintad sa kawanan, sii ko darpa a piyakambarakat phoon ko kayo: \"Hay Mosa, mataan! a Sakn na Sakn so Allah, a Kadnan o manga kaadn"},{"SurahNumber":28,"VerseNumber":31,"Text":"Na ithogn ka so badas ka\" (na iniithog iyan)! Na kagiya a maylay niyan a gii khaokaog lagid oba skaniyan nipay, na tominingr a pphalagoy, go da kasoy: (na miyatawag:) \"Hay Mosa, sangor ka, go di ka khalk: Mataan! a ska na pd ko khipakasasarig"},{"SurahNumber":28,"VerseNumber":32,"Text":"Soldn ka a limang ka ko lig o bangkala aka, ka an ka mapakaliyo a sindaw a kna a ba sakit, go kakpn ka a limang ka phoon ko kalk. Na giyaya na dowa a tanda a phoon ko Kadnan ka a izampay ko Pir´awn go so manga nakoda a pagtaw niyan: Mataan! a siran na miyabaloy siran a pagtaw a manga songklid"},{"SurahNumber":28,"VerseNumber":33,"Text":"Pitharo iyan: \"Kadnan ko, mataan! a sakn na miyakapatay ako kiran sa sakataw, na ikhalk akn oba ako iran bonoa"},{"SurahNumber":28,"VerseNumber":34,"Text":"Na so pagari ko a Haron, na skaniyan i masagogod a di sakn i katharo; na sogoang Ka skaniyan a pd akn a pphakatabang, a pkhabnar ako niyan: Mataan! a sakn na ipkhalk akn o ba ako iran pakambokhaga"},{"SurahNumber":28,"VerseNumber":35,"Text":"Pitharo (o Allah) a: \"Imbagr Ami ko barokan ka so pagaring ka, go snggayan Ami skano sa guus, na da a misampay ran rkano (a marata): Sabap ko manga tanda Ami na skano a dowa, go so miyonot rkano i phamakadaag"},{"SurahNumber":28,"VerseNumber":36,"Text":"Na kagiya a makawma kiran so Mosa a rakhs o manga tanda Ami a manga rarayag, na pitharo iran a: \"Da ko ngkaya inonta na balik mata a pimbabaas; go da tano man´g angkai ko manga loks tano a miyangaoona"},{"SurahNumber":28,"VerseNumber":37,"Text":"Na pitharo o Mosa a: \"So Kadnan ko i Matao ko taw a minioma niyan so toroan a phoon ko hadapan Iyan, go so taw a khaadn a bagian iyan so phakatondog a ingd: Mataan aya! a di phakadaag so manga darowaka"},{"SurahNumber":28,"VerseNumber":38,"Text":"Na pitharo o Pir´awn: \"Hay manga nakoda, da a katawan ko a bagian iyo a tohan a salakaw rakn: Na kombaan akong ka hay Haman! sa lipaw, na mbaaln akong ka sa bantabantay, ka an ako makapanik ko tohan o Mosa: Ka mataan! a sakn na ikakarang ko dn skaniyan sa pd ko manga bokhag"},{"SurahNumber":28,"VerseNumber":39,"Text":"Na miyanakabor skaniyan go so manga tantara iyan ko lopa sa di ontol, go inipagarangan iran sa mataan! a siran na di siran Rkami phakandodn"},{"SurahNumber":28,"VerseNumber":40,"Text":"Na siniksa Ami skaniyan go so manga tantara iyan, na inibowang Ami siran ko kalodan: Na pamimikiranang ka o antonaa i miyambtad o kiya akiran ko manga darowaka"},{"SurahNumber":28,"VerseNumber":41,"Text":"Na biyaloy Ami siran a manga nakoda a ipphananawag iran so naraka; na sii ko alongan a qiyamah na di siran khatabangan"},{"SurahNumber":28,"VerseNumber":42,"Text":"Na tiyondog Ami siran sangkai a doniya a morka: Na sii ko alongan a qiyamah na siran na pd ko inipamowang"},{"SurahNumber":28,"VerseNumber":43,"Text":"Na sabnsabnar a inibgay Ami ko Mosa so kitab ko oriyan o kiyabinasa Ami ko miyagapidapid a manga pagtaw a paganay, manga liliwanag a osayan ko manga manosiya, go toroan ago limo, ka an iran katanodi"},{"SurahNumber":28,"VerseNumber":44,"Text":"Na kna a ba ka matatago (hay Mohammad) ko kilid (o palaw) a tampar sa sdpan gowani ko i ilaham Ami ko Mosa so sogoan, go kna aba ka pd ko khipakamamasa"},{"SurahNumber":28,"VerseNumber":45,"Text":"Na ogaid na miyadn Kami sa miyagapidapid a manga pagtaw, na miyakalndo kiran so omor; go kna a ba ka babaling ko manga taw sa Madyan, a pkhabatiya aka kiran so manga ayat Ami; na ogaid na tatap a Skami i miyanonogo (ko manga sogo)"},{"SurahNumber":28,"VerseNumber":46,"Text":"Go kna a ba ka matatago ko kilid o palaw gowani a mananawag Kami; na ogaid na limo a phoon ko Kadnan ka, ka an ka mapakaiktiyar so pagtaw a da a miyakatalingoma kiran a miyamakaiktiyar a miyaonaan ka: ka an siran makatanod"},{"SurahNumber":28,"VerseNumber":47,"Text":"Na o da (aya) na so kasogat iran a tiyoba sabap ko miyanggalbk o manga lima iran, na tharoon iran a: \"Kadnan ami, ino kaming Ka da sogo i sa sogo! ka an ami kawnoti so manga ayat Ka, go ang kami mabaloy a pd ko miyamaratiyaya"},{"SurahNumber":28,"VerseNumber":48,"Text":"Na kagiya a makawma kiran so bnar a phoon ko hadapan Ami, na pitharo iran: \"Ino ron da bgan, so lagid o inibgay ko Mosa?\" Ba iran da ongkira so inibgay ko Mosa gowani? Pitharo iran a: \"Dowaa balik mata a mithabanga siran!\" go pitharo iran a: \"Mataan! a skami na oman i isa kiran na inongkir ami"},{"SurahNumber":28,"VerseNumber":49,"Text":"Tharoang ka: \"Na witi ako niyo sa kitab a phoon ko hadapan o Allah, a skaniyan i lbi a phakatoro a di giya dowaya (a kitab), ka onotan ko skaniyan! o skano i manga bnar"},{"SurahNumber":28,"VerseNumber":50,"Text":"Na odi ka iran masmbag, na tangkdang ka a aya bo a phagonotan iran na so manga kabaya iran a ribat: Na ba adn a taw a makalbi a dadag ko taw a inonotan iyan so kabaya iyan a ribat, a kna a ba toroan a phoon ko Allah? Mataan! a so Allah na di Niyan pnggonanaon so pagtaw a manga darowaka"},{"SurahNumber":28,"VerseNumber":51,"Text":"Na sabnsabnar a piyakazonosono Ami kiran so katharo, ka an siran makatanod"},{"SurahNumber":28,"VerseNumber":52,"Text":"So siran a inibgay Ami kiran so kitab ko onaan aya, - na siran na skaniyan i paparatiyayaan iran"},{"SurahNumber":28,"VerseNumber":53,"Text":"Go igira a pmbatiyaan kiran, na pitharo iran a: \"Piyaratiyaya mi aya, mataan aya! a bnar a phoon ko Kadnan ami: Mataan! a skami na miyabaloy kami ko onaan aya a mimbayorantang"},{"SurahNumber":28,"VerseNumber":54,"Text":"Siran man na imbgay kiran so balas kiran sa takp, sabap ko kiyaphantang iran, go iphagrn iran so mapiya ko marata, go so sabaad ko inibgay Ami kiran na ipphammgay ran"},{"SurahNumber":28,"VerseNumber":55,"Text":"Go igira a miyan´g iran so ilang, na pthalikhodan iran oto, go gi iran tharoon a: \"Rkami so manga galbk ami, na rk iyo so manga galbk iyo; kalilintad a sii rkano: da a singanin Ami ko da a manga mlng iyan"},{"SurahNumber":28,"VerseNumber":56,"Text":"Mataan! a ska na ding ka khatoro so taw a kiyababayaan ka; na ogaid na so Allah i thoro ko taw a kabaya Iyan; go Skaniyan i Matao ko khikkdg ko ontol"},{"SurahNumber":28,"VerseNumber":57,"Text":"Na pitharo iran a: \"O onoti ami so toroan a pd ami ska, na khaagaw kami ko lopa ami\". Ba Ami siran da snggai sa lindonga a panarigan, a pkhawit on so manga onga o langowan taman, - a pagpr a phoon ko hadapan Ami? Na ogaid na so kadaklan kiran na di iran katawan"},{"SurahNumber":28,"VerseNumber":58,"Text":"Na madakl a bininasa Mi a phagingd, a inizonor iran so kawiyagan iran. Na katatan so manga darpa iran, a da kabalingi ko oriyan iran, inonta so mayto! Na aya btad Ami na Skami i manga Waris"},{"SurahNumber":28,"VerseNumber":59,"Text":"Na da ko btad o Kadnan ka i ba Niyan binasaa so manga ingd taman sa di Niyan kasogoan so ponsowan iyan sa sogo, a pphakabatiya kiran ko manga ayat Ami; go da ko btad Ami i ba Ami binasaa so manga ingd inonta o so taw ron na manga darowaka"},{"SurahNumber":28,"VerseNumber":60,"Text":"Na so inibgay rkano a apiya antonaa, na matag sagad a kapipiya ginawa ko kawyagoyag ko doniya, go parahiyasan on; na so zisii ko Allah i tomo ago kakal: Ba niyo di mapng-gdagda"},{"SurahNumber":28,"VerseNumber":61,"Text":"Ino so taw a diniyandian Ami skaniyan sa diyandi a mapiya, na skaniyan na khatmo niyan oto, ba lagid o taw a piyakisawitan Ami ron so matag sagad a kapipiya ginawa ko kawyagoyag ko doniya, oriyan iyan na skaniyan ko alongan a qiyamah, na pd ko phamakadarpaan (ko naraka)"},{"SurahNumber":28,"VerseNumber":62,"Text":"Na sii ko gawii a tawagn Iyan siran, na tharoon Iyan: \"Anda i manga sakotowa Akn a siran so initgo niyo (sa phamakatabang rkano)"},{"SurahNumber":28,"VerseNumber":63,"Text":"Tharoon o siran a piyamadayan siran o katharo: \"Kadnan ami, siran aya so diyadag ami: Diyadag ami siran, lagid o kiyadadag ami: Angiyas kami (kiran) ka sii kami Rka: Kna (a ba ami sogoan) i kiyasimbaa iran rkami"},{"SurahNumber":28,"VerseNumber":64,"Text":"Na adn a tharo sa: \"Tawaga niyo so ipphamanakoto niyo\": Na tawagn iran siran, na di iran siran masmbag; go kasandngan iran so siksa (na mandingandingan iran a); oba siran bo miyabaloy a khipaka oontol"},{"SurahNumber":28,"VerseNumber":65,"Text":"Na sii ko gawii a tawagn Iyan siran, na tharoon Iyan: \"Antonaa i inismbag iyo ko manga sogo"},{"SurahNumber":28,"VerseNumber":66,"Text":"Na karimbotan siran o manga tothol sa alongan oto, na siran na di siran makapamagizai"},{"SurahNumber":28,"VerseNumber":67,"Text":"Na so pman so taw a mithawbat, go miyaratiyaya, go minggalbk sa mapiya, na matatangkd a khabaloy a pd ko miyamakadaag"},{"SurahNumber":28,"VerseNumber":68,"Text":"Na so Kadnan ka na phagadnn Iyan so nganin a kabaya Iyan: Go gii zasamili: da a miyaadn a bagian iran ko kazasamili; Soti so Allah! go Maporo a ka-aawat Iyan ko ipphanakoto iran (Non)"},{"SurahNumber":28,"VerseNumber":69,"Text":"Na so Kadnan ka na katawan Iyan so pag-umaan o manga rarb iran go so papayagn iran"},{"SurahNumber":28,"VerseNumber":70,"Text":"Go Skaniyan so Allah: da a tohan inonta Skaniyan. Rk Iyan so podi, sa awal go sa akir: Go rk Iyan so kokoman, go Rong kano phakandoda"},{"SurahNumber":28,"VerseNumber":71,"Text":"Tharoang ka: Ay gda iyo? O baloya o Allah rkano so gagawii a tatap sa taman ko alongan a qiyamah, antawaa i tohan a salakaw ko Allah, a kawitang kano niyan sa maliwanag? Ino kano di phamamakin´g"},{"SurahNumber":28,"VerseNumber":72,"Text":"Tharoang ka: Ay gda iyo? O baloya o Allah rkano so dawndaw a tatap sa taman ko alongan a qiyamah, antawaa i tohan a salakaw ko Allah, a kawitang kano niyan sa gagawii a pphakadkha kano ron? Ino kano di phangilaylay"},{"SurahNumber":28,"VerseNumber":73,"Text":"Go pd ko limo Iyan a kinisnggayn Iyan rkano ko gagawii ago so dawndaw, - ka ang kano ron pphakadkha, go ang kano gii makambabanog ko kakawasaan Iyan; - go ang kano makapanalamat"},{"SurahNumber":28,"VerseNumber":74,"Text":"Na sii ko gawii a tawagn Iyan siran, na tharoon Iyan: Anda i manga sakotowa Akn a siran so initgo niyo"},{"SurahNumber":28,"VerseNumber":75,"Text":"Na morot Kami ko oman i pagtaw sa saksi, na tharoon Ami: Bayann iyo i karina niyo: Na katokawan iran a mataan! a so bnar na rk o Allah, go maylang kiran so pimbabaas iran a kabokhag"},{"SurahNumber":28,"VerseNumber":76,"Text":"Mataan! a so Qaron na miyaadn a pd ko pagtaw o Mosa; na inombawan iyan siran: Go bigan Ami skaniyan ko manga kakawasaan, mataan! a so bo so manga gonsi iyan na mataan a khipnd ko madakl a manga babagr. Gowani na pitharo on o pagtaw niyan: Di ka zosonor, mataan! a so Allah na di Niyan khababayaan so khikasosonor"},{"SurahNumber":28,"VerseNumber":77,"Text":"Go thontotn ka so inibgay rka o Allah, ko ingd a mawri, go ding ka phakalipati so kipantag ka ko doniya: Go phiyapiya ka, lagid o kiyaphiyapiya i rka o Allah, go ding ka phangontarma so kapaminasa ko lopa: Mataan! a so Allah na di Niyan khababayaan so pphamaminasa"},{"SurahNumber":28,"VerseNumber":78,"Text":"Pitharo iyan a: Aya bo a kinibgan rakn saya na makapantag ko katao a zisii rakn. Ba niyan di katawi a mataan! a so Allah na sabnar a bininasa Niyan ko miyaonaan iyan so manga pagtaw, a so skaniyan i lbi a di skaniyan i bagr go lbi a madakl i miyatimo? Na di ipagiza ko manga baradosa so manga dosa iran"},{"SurahNumber":28,"VerseNumber":79,"Text":"Na lominiyo ko pagtaw niyan ko kiyaphaparahiyasan iyan. Pitharo o siran a pkhababaya ko kawyagoyag ko doniya: Ah, oba adn bo a rk tano ko lagid o inibgay ko Qaroon. Mataan! a skaniyan i titho a khirk ko ontong a mala"},{"SurahNumber":28,"VerseNumber":80,"Text":"Na pitharo o siran a piyamgan ko katao: \"Dowan dowaan kano! So balas o Allah i lbi a mapiya a rk o taw a miyaratiyaya, go minggalbk sa mapiya: Na da a khabgan on a rowar ko manga papantang"},{"SurahNumber":28,"VerseNumber":81,"Text":"Na liyandng Ami skaniyan ago so darpa iyan ko lopa, na da a miyaadn a bagian iyan a pagtaw a katabangan iran skaniyan a salakaw ko Allah, go da mabaloy a pd ko miyangasasabt iran a ginawa iran"},{"SurahNumber":28,"VerseNumber":82,"Text":"Na miyabaloy so siran a mindingandingan ko darpa iyan kagai, a gi iran matharo a: \"Phammsa ko! ka mataan! a so Allah na pphakawladn Iyan so riskhi ko taw a kabaya Iyan, ko manga oripn Iyan. Go pphakasimpitn Iyan. O da kami kalimoon o Allah, na mataan a liyandng kami Niyan (pn)! Phammsa ko! ka mataan aya! a di phakadaag so manga kafir"},{"SurahNumber":28,"VerseNumber":83,"Text":"Giyang koto a ingd a mawri, na issnggay Ami oto a bagian o siran a di siran khabaya mangarasi ko lopa, go di phaminasa: Na so mababantog a ingd na bagian o khipanananggila"},{"SurahNumber":28,"VerseNumber":84,"Text":"Sadn sa mitalingoma niyan so mapiya, na adn a bagian iyan a tomo a di giyoto; go sadn sa mitalingoma niyan so marata, na da a imbalas ko siran a minggolawla ko manga rarata a rowar ko pinggolawla iran"},{"SurahNumber":28,"VerseNumber":85,"Text":"Mataan! a so tomiyoron rka ko Qor´an, na phakakasowin ka Niyan dn ko khandodan. Tharoang ka a: \"So Kadnan ko i Matao ko taw a minitalingoma niyan so toroan, go so taw a skaniyan na matatago ko kadadag a mapayag"},{"SurahNumber":28,"VerseNumber":86,"Text":"Na kna a bang ka mapipikir (hay Mohammad) i kiilahamn rka ko kitab, ogaid na limo a phoon ko Kadnan ka: Na di ka dn pmbaloy a tabanga o manga kafir"},{"SurahNumber":28,"VerseNumber":87,"Text":"Go di ka kiran dn phakialang ko manga ayat o Allah ko oriyan o masa a kinitoron Iyan rka: Go panolonn ka so (kasimbaa ko) Kadnan ka, go di ka dn pmbaloy a pd ko manga pananakoto"},{"SurahNumber":28,"VerseNumber":88,"Text":"Go di ka phanongganoy, sa pd o Allah a tohan a salakaw. Da a tohan a inonta Skaniyan. So langowan taman na khabinasa inonta so dhat Iyan. Rk Iyan so kokoman, go Rong kano phakandoda"},{"SurahNumber":29,"VerseNumber":1,"Text":"Alif, Lam, Mim. (so Allah i Matao ko paka-aantapan Iyan on)"},{"SurahNumber":29,"VerseNumber":2,"Text":"Ba tiyarima o manga manosiya sa di siran pkhodiin asar a gi iran matharo a: \"Miyaratiyaya kami, na siran na di siran thiyobaan"},{"SurahNumber":29,"VerseNumber":3,"Text":"Na sabnsabnar a tiniyoba Ami so miyaonaan iran, na mataan a pntoon dn o Allah so mimamataan, go mataan a pntoon Iyan dn so manga bokhag"},{"SurahNumber":29,"VerseNumber":4,"Text":"Ba tiyarima o siran a giinggagalbk ko manga rarata sa khapalagoyan Kami ran? Miyakaratarata so ipkhokom iran"},{"SurahNumber":29,"VerseNumber":5,"Text":"Sa taw a mabaloy a aarapn iyan so khithoona an iyan ko Allah, na mataan! a so diyandi o Allah na phakatalingoma dn: Go Skaniyan so Pphakan´g, a Matao"},{"SurahNumber":29,"VerseNumber":6,"Text":"Na sa taw a managontaman, na makaphanagontaman sa rk bo o ginawa niyan: Mataan! a so Allah na sabnar a di makaphangangarongan ko manga kaadn"},{"SurahNumber":29,"VerseNumber":7,"Text":"Na siran a miyamaratiyaya, go pinggalbk iran so manga pipiya, na mataan a lalasn Ami kiran dn so manga dosa iran, go mataan a ibalas Ami kiran dn so mapiya ko pinggolawla iran"},{"SurahNumber":29,"VerseNumber":8,"Text":"Na piyanginsana Mi ko manosiya so (kaphiyapiya i niyan ko) mbala a loks iyan, sa samporna a kaphiyapiya: Na o tgln iran rka a kisakoton ka Rakn ko daa rk ka on a katao, na ding ka siran pagonoti. Sii Rakn so khandodan iyo, na phanotholn Ko rkano so pinggolawla niyo"},{"SurahNumber":29,"VerseNumber":9,"Text":"Na siran a miyamaratiyaya, go pinggalbk iran so manga pipiya, na matatangkd a phakasoldn Ami siran dn (ko sorga) a pd o manga bilangataw"},{"SurahNumber":29,"VerseNumber":10,"Text":"Na adn a pd ko manga manosiya a taw a gii niyan tharoon a: \"Piyaratiyaya mi so Allah\"; na igira a miyaringasa makapantag ko Allah, na balowin iyan so pangarasi o manosiya a izan o siksa o Allah! Na ibt o adn a makawma a tabang a phoon ko Kadnan ka, na mataan a ptharoon iran dn a: \"Mataan! a skami na aya btad ami na pd iyo\". Ba di so Allah i Matao ko nganin a zisii ko manga rarb o manga kaadn"},{"SurahNumber":29,"VerseNumber":11,"Text":"Na mataan a katawan dn o Allah so miyamaratiyaya, go mataan a katawan Iyan dn so pphamanangin"},{"SurahNumber":29,"VerseNumber":12,"Text":"Na pitharo o siran a miyamangongkir ko siran a miyamaratiyaya a: \"Kdga niyo so okit ami, ka awidan ami so manga dosa niyo\"; a da a khaawidan iran ko manga dosa iran a mayto bo: Mataan! a siran na titho a manga bokhag"},{"SurahNumber":29,"VerseNumber":13,"Text":"Na mataan a khaawidan iran so manga dosa iran, go so manga dosa (o diyadag iran), a rakhs o manga dosa iran, go mataan a ipagiza kiran dn ko alongan a qiyamah so pimbabaas iran a kabokhag"},{"SurahNumber":29,"VerseNumber":14,"Text":"Na sabnsabnar a siyogo Ami so Noh ko pagtaw niyan, na miyakatarg kiran sa sanggibo ragon korang bo sa lima polo ragon: Na piyolang siran o ig a mala, a siran na manga darowaka"},{"SurahNumber":29,"VerseNumber":15,"Text":"Na siyabt Ami skaniyan ago so manga pd a miyakada ko kapal, go biyaloy Ami oto a tanda ko manga kaadn"},{"SurahNumber":29,"VerseNumber":16,"Text":"Go (siyogo Ami) so Ibrahim gowani na pitharo iyan ko pagtaw niyan a: \"Zoasoata niyo so Allah: Go onoti niyo Skaniyan: Giyoto man i mapiya rkano, o skano na katawi niyo"},{"SurahNumber":29,"VerseNumber":17,"Text":"Aya bo dn a pzimbaan iyo a salakaw ko Allah na manga barahala, go pphangmbaalan iyo a kabokhag. Mataan! a so pzimbaan iyo a salakaw ko Allah na da a makhakapaar iran rkano a pagpr: Na thontota niyo sii ko Allah so pagpr, go simbaa niyo Skaniyan, go panalamat kano Rkaniyan: Ka Rong kano phakandoda"},{"SurahNumber":29,"VerseNumber":18,"Text":"Na oba niyo pakapmbokhaga (so Rasol), na sabnar a piyakambokhag o manga pagtaw a miyaonaan iyo (so manga rasol): Na da a paliyogat ko Rasol a rowar ko kapamakasampay (o sogoan) a mapayag"},{"SurahNumber":29,"VerseNumber":19,"Text":"Ba iran da manggdagda o andamanaya i kapphakapanagipoona o Allah ko kapphangadn, oriyan iyan na khasowin Iyan skaniyan (madn)? Mataan! a giyoto man sii ko Allah na malbod"},{"SurahNumber":29,"VerseNumber":20,"Text":"Tharoang ka a: \"Lalakaw kano ko lopa na pamimikirana niyo o andamanaya i kiyaphoon Iyan (madn) ko manga kaadn, oriyan iyan na so Allah na phangadn sa kapangadn a mori: Mataan! a so Allah na sii ko langowan taman na Gaos Iyan"},{"SurahNumber":29,"VerseNumber":21,"Text":"Ziksaan Iyan so taw a kabaya Iyan, go ikhalimo Iyan so taw a kabaya Iyan, na Rong kano phakandoda"},{"SurahNumber":29,"VerseNumber":22,"Text":"Na da rkano i ba niyo kapalagowi (so siksa) sii ko lopa, go da sii ko langit, go da a bagian iyo a salakaw ko Allah a Panarigan, go da a tabanga"},{"SurahNumber":29,"VerseNumber":23,"Text":"Na siran a miyamangongkir ko manga ayat o Allah, go so khithoona an Rkaniyan, - na siran man na kiya daan siran sa panginam ko limo Akn: Go siran man na adn a bagian iran a siksa a malipds"},{"SurahNumber":29,"VerseNumber":24,"Text":"Na da a miyabaloy a smbag o pagtaw (o Ibrahim) a rowar sa kiyatharo a iran sa: \"Bonoa niyo skaniyan, odi na totonga niyo skaniyan\". Na siyabt skaniyan o Allah phoon ko apoy. Mataan! a adn a matatago roo man a titho a manga tanda ko pagtaw a mapaparatiyaya"},{"SurahNumber":29,"VerseNumber":25,"Text":"Na pitharo iyan a: \"Aya bo dn a kinowa niyo a salakaw ko Allah na manga barahala, a pinggiginawa iyan o lt iyo sii ko kawyagoyag ko doniya; oriyan iyan na sii ko alongan a qiyamah na taplisn o sabaad rkano so sabaad, go ipaninta o sabaad rkano so sabaad; go darpa iyo so apoy, go da a bagian iyo a phamakatabang"},{"SurahNumber":29,"VerseNumber":26,"Text":"Na piyaratiyaya skaniyan o Lot: Na pitharo (o Ibrahim) a: \"Mataan! a sakn na phagapas ako ko Kadnan ko: Mataan! a Skaniyan na Skaniyan so Mabagr, a Mawngangn"},{"SurahNumber":29,"VerseNumber":27,"Text":"Na inibgay Ami rkaniyan so Is´haq go so Ya´qob, go inisnggay Ami sii ko manga moriyataw niyan so kananabii go so kitab, go inibgay Ami ron so balas rkaniyan sii sa doniya; go mataan! a skaniyan na sii sa akhirat na pd dn ko manga bilangataw"},{"SurahNumber":29,"VerseNumber":28,"Text":"Go (siyogo Ami) so Lot gowani na pitharo iyan ko pagtaw niyan: \"Mataan! a skano na pzogokn iyo dn so pakasisingay, da a miyakawna rkano saya a isa bo ko manga kaadn"},{"SurahNumber":29,"VerseNumber":29,"Text":"Ino a mataan! a skano na sabnar a pphangabayaan iyo so manga mama, go pphamagayan kano ko lalan, go gii niyo nggolawlaan ko pkhalimodan rkano so marata? Na da a miyabaloy a smbag o pagtaw niyan a rowar sa kiyatharo a iran: Sa talingomaan ka rkami so siksa o Allah, o ska na pd ko manga bnar"},{"SurahNumber":29,"VerseNumber":30,"Text":"Pitharo iyan: \"Kadnan ko! tabangi akong Ka ko pagtaw a pphamaminasa"},{"SurahNumber":29,"VerseNumber":31,"Text":"Na kagiya a miyoma o manga sogo Ami (a manga malaikat) - ko Ibrahim so mapiya a tothol, na pitharo iran a: \"Mataan! a Skami na mbinasaan Ami so taw sangkai a ingd: Mataan! a so taw ron na miyabaloy siran a manga darowaka"},{"SurahNumber":29,"VerseNumber":32,"Text":"Pitharo (o Ibrahim) a: \"Mataan! a matatago roo so Lot\". Pitharo iran a: \"Skami i matao ko taw a matatago roo: Mataan a zabtn Ami dn skaniyan ago so taalok on, - inonta si (Waylah a) karoma niyan: Ka miyabaloy a pd ko pthatalimbagak (ko siksa)"},{"SurahNumber":29,"VerseNumber":33,"Text":"Na kagiya a makawma so manga sogo Ami ko Lot, na minimboko iyan siran, go inigagt siran a rarb (iyan): Na pitharo iran a: \"Di ka pkhalk, go di ka mboboko: Mataan! a Skami na zabtn Ami ska ago so taalok rka, inonta so karomang ka: Ka miyabaloy a pd ko mithatalimbagak"},{"SurahNumber":29,"VerseNumber":34,"Text":"Mataan! a Skami na pagowitan Ami so taw sangkai a ingd sa siksa a phoon ko langit, sabap ko kiyapanongklid iran"},{"SurahNumber":29,"VerseNumber":35,"Text":"Na sabnsabnar a inibagak Ami aya a tanda a mapayag, ko pagtaw a pnggdagdaan iran"},{"SurahNumber":29,"VerseNumber":36,"Text":"Go (siyogo Ami) sii ko pagtaw a Madyan so pagari ran a Shoayb. Na pitharo iyan: \"Hay pagtaw akn, simbaa niyo so Allah, go kalkn iyo so alongan a mawri: Go di kano phribogar ko lopa, sa pphamaminasa kano"},{"SurahNumber":29,"VerseNumber":37,"Text":"Na piyakambokhag iran skaniyan: Na miyadansal siran o linog, na kiyapitaan siran ko darpa iran a miyamangndr"},{"SurahNumber":29,"VerseNumber":38,"Text":"Go (bininasa Mi) so pagtaw a Ad, go so pagtaw a Samod: Na sabnar a miyapayag rkano sa sabap ko manga darpa iran: Go pipharasan kiran o shaytan so manga galbk iran, na kiyaalangan iyan siran ko lalan (a ontol), a aya btad iran na pphamakaylay siran"},{"SurahNumber":29,"VerseNumber":39,"Text":"Go (bininasa Mi) so Qaroon, go so Pir´awn, go so Haman: Na sabnsabnar a minioma kiran o Mosa so manga rarayag a karina, na miyanakabor siran ko lopa; go da siran makapalagoy (ko siksa Ami)"},{"SurahNumber":29,"VerseNumber":40,"Text":"Na oman i isa kiran na siniksa Ami sa sabap ko dosa niyan: Na pd kiran, so biyotawanan Ami skaniyan sa ndo a ator; go pd kiran so miyadansal skaniyan o sowara a phakapolang; go pd kiran so liyandng Ami skaniyan ko lopa; go pd kiran so inld Ami: Na da ko btad o Allah i ba Niyan siran pzalimboti: Na ogaid na aya btad iran na so manga ginawa iran i pzalimbotan iran"},{"SurahNumber":29,"VerseNumber":41,"Text":"Aya ibarat o siran a kominowa siran sa salakaw ko Allah a manga panarigan na lagid o lalawa, a mimbaal sa walay; na mataan! a aya lbi a malobay ko manga walay na sabnar a so walay o lalawa; o siran na katawi ran"},{"SurahNumber":29,"VerseNumber":42,"Text":"Mataan! a so Allah na katawan Iyan so pphanongganowin iran a salakaw Rkaniyan a shay´: Go Skaniyan so Mabagr, a Mawngangn"},{"SurahNumber":29,"VerseNumber":43,"Text":"Na giyang kaya a manga ibarat na phagmbaalan Ami aya ko manga manosiya; na da a phakasabot saya a rowar ko manga tatao"},{"SurahNumber":29,"VerseNumber":44,"Text":"Inadn o Allah so manga langit ago so lopa sii ko bnar: Mataan! a adn a matatago saya a titho a tanda ko miyamaratiyaya"},{"SurahNumber":29,"VerseNumber":45,"Text":"Batiyaang ka so iniilaham rka a kitab, go pamayandgn ka so sambayang: Mataan! a so sambayang na phakasapar ko pakasisingay, go so marata; na mataan a so tadm ko Allah i lbi a mala. Na so Allah na katawan Iyan so gii niyo nggolawlaan"}]}