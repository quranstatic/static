{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":36,"VerseNumber":28,"Text":"Ha Re’a ka Ra romella lebotho le tsoang leholimong khahlano le bona kamor’a hae, kapa hona ho fumana ho hlokahala hore Re romelle ba bang"},{"SurahNumber":36,"VerseNumber":29,"Text":"E bile feela ka molumo o nosi, eaba ke ho fela ha bona"},{"SurahNumber":36,"VerseNumber":30,"Text":"Ao, masisapelo a makhabunyane! Ha ho moromuoa ofe kapa ofe ea kileng a tla ho bona, eaba ha ba mo some"},{"SurahNumber":36,"VerseNumber":31,"Text":"Ana ha ba es’o bone kamoo Re ripitlileng Meloko e bileng teng pele ho bona, e ke keng ea boela ho bona"},{"SurahNumber":36,"VerseNumber":32,"Text":"Empa kaofela ha bona, ba tla hlaha kapel’a Rona"},{"SurahNumber":36,"VerseNumber":33,"Text":"Sesupo sa bona ke lefats’e le shoeleng. Re le neha bophelo, Re hlahisa lijo-thollo tseo le li jang holim’a lona"},{"SurahNumber":36,"VerseNumber":34,"Text":"Re hlahisa Lirapa tsa lifate tsa lipalema, le merara esita le hona ho ts’akhunyisa liliba tse kopotsang holim’a lona"},{"SurahNumber":36,"VerseNumber":35,"Text":"Hore ba tle ba je litholoana tse teng holim’a lona tseo matsoho a bona a sa li etsang. Ke neng ba tlang ho fana ka liteboho"},{"SurahNumber":36,"VerseNumber":36,"Text":"Tlotla e be ho Allah, Ea hlotseng lintho tsohle ka bobeli tse behoang ke lefats’e, le bona ka bo-bona le tseo ba se nang tsebo ka tsona"},{"SurahNumber":36,"VerseNumber":37,"Text":"Boisu ke sesupo ho bona; Re bo nts’a ho mots’eare, ebe ba ba har’a lefifi"},{"SurahNumber":36,"VerseNumber":38,"Text":"Letsatsi le tsamaea mocheng oa lona o tsepameng ho ea malikelong. Seo ke pallo ea Ea Matla Oohle, Ea Tsebang Tsohle"},{"SurahNumber":36,"VerseNumber":39,"Text":"Le Ngoeli, – eo Re tsepamisitseng likarolo tsa eona ho fihlela e khutlile e ts’oana le lekhasi la khale le omeletsenga la sefate sa palema"},{"SurahNumber":36,"VerseNumber":40,"Text":"Letsatsi le ke ke la seha Ngoeli tsebe kantle ho tumello, kapa bosiu ba hlaha pele ho lets’eare. E ‘ngoe le e ‘ngoe e tsamaea mocheng oa eona"},{"SurahNumber":36,"VerseNumber":41,"Text":"Sesupo sa bona ke hore Re ile Ra jara sechaba sa bona ka Areka"},{"SurahNumber":36,"VerseNumber":42,"Text":"Re hlotse se ts’oanang le seo ba neng ba se palame molemong oa bona"},{"SurahNumber":36,"VerseNumber":43,"Text":"Hoja ebile Thato ea Rona, Re ka be Re ba qoelisitse, ba ne ba ke ke ba fumana mothusi, kapa ho pholosoa"},{"SurahNumber":36,"VerseNumber":44,"Text":"Kantle le Mohau o tsoang ho Rona, e le boithabiso ba nakoana"},{"SurahNumber":36,"VerseNumber":45,"Text":"Ha ba bolelloa: “Ts’abang se kapel’a lona le se kamor’a lona, hore le tle le fumane Mohau,”"},{"SurahNumber":36,"VerseNumber":46,"Text":"Ha ho sesupo sa Mong`a bona se kileng sa tla ho bona, eaba ha ba se koenehele"},{"SurahNumber":36,"VerseNumber":47,"Text":"Ha ba bolelloa: “Fanang ka tseo Allah A le sitsitseng ka tsona,” Mahana-tumelo ba re ho ba-kholoang: “Re ka fepa batho bao Allah ha A ratile A ka beng A ba fepa? Ruri! Le phosong e totobetseng.”"},{"SurahNumber":36,"VerseNumber":48,"Text":"Ba tsoelapele ba re: “Ke neng ts’episo eo e etlang ho phethahala haeba le buoa ‘nete?”"},{"SurahNumber":36,"VerseNumber":49,"Text":"Ha ho seo ba se emetseng haese molumo o le mong, o tlang hoba nanola ba sa ntseng ba le har’a likhang"},{"SurahNumber":36,"VerseNumber":50,"Text":"Hoo ba tlang ho hloka monyetla aba mafa, kapa hona ho boela ho mehabo bona"},{"SurahNumber":36,"VerseNumber":51,"Text":"Terompeta e tla Letsoa, bafu ba tla tsoha mabitleng ba potlakele ho Mong`a bona"},{"SurahNumber":36,"VerseNumber":52,"Text":"Ba tla re: “Ao, re aparetsoe ke masoabi! Ke mang ea re tsositseng mealong ea rona?” Lentsoe le tla re: “Ena ke ts’episo eo Allah Ea Tletseng Lereko A neng A re ts’episitse eona le bona baporofeta ba ne ba bolela ‘nete,”"},{"SurahNumber":36,"VerseNumber":53,"Text":"Etla ba feela ka molumo o le mong, o tlang ho ba bokella kapel’a Rona"},{"SurahNumber":36,"VerseNumber":54,"Text":"Letsatsing leo ha ho moea o tla qhekelloa; le tla putsoa ho latela liketso tsa lona"},{"SurahNumber":36,"VerseNumber":55,"Text":"Ruri! Balekane ba Serapa ba tla be ba nyakaletse letsatsing leo ho tsohle tseo ba li etsang"},{"SurahNumber":36,"VerseNumber":56,"Text":"Bona le balekane ba bona, ba tla ba meriting e pholileng, ba qethohile Literoneng"},{"SurahNumber":36,"VerseNumber":57,"Text":"Mefuta eohle ea litholoana e tlaba teng le tsohle tseo ba li kopang ba tla li fumana"},{"SurahNumber":36,"VerseNumber":58,"Text":"“Khotso!” – Lentsoe le tsoang ho Mong’a rona Ea Mohau o Khaphatsehang"},{"SurahNumber":36,"VerseNumber":59,"Text":"“Oho lona ba qoetseng sebeng! Suthang kajeno"},{"SurahNumber":36,"VerseNumber":60,"Text":"Lona bara ba Adama! Ha Ke’a le hlokomelisa ho se khumamele Satane –hobane Satane ke sera se pepenene ho lona? –"},{"SurahNumber":36,"VerseNumber":61,"Text":"“Hore le khumamele ‘Na, eo ke eona tsela e nepahetseng"},{"SurahNumber":36,"VerseNumber":62,"Text":"“Empa o khelositse ba bangata ba lona. Na ha le ea utloisisa"},{"SurahNumber":36,"VerseNumber":63,"Text":"“Tsena ke Lihele tseo le hlokomelisitsoeng ka tsona"},{"SurahNumber":36,"VerseNumber":64,"Text":"“Kajeno kenang ka hare le che hobane le ile la nyelisa khalemo.”"},{"SurahNumber":36,"VerseNumber":65,"Text":"Letsatsing leo Re tla koala melomo ea bona. Empa matsoho a bona a tla buoa le Rona, maoto ona a tla paka khahlanong le tseo ba li entseng"},{"SurahNumber":36,"VerseNumber":66,"Text":"Hoja ebile thato ea Rona, Ruri! Re ka be Re ile Ra foufatsa mahlo a bona, hore ba tle ba sokole tsela. Ba ne ba tla bona joang"},{"SurahNumber":36,"VerseNumber":67,"Text":"Hoja ebile thato ea Rona, Re ka be Re ile Ra ba etsa bo- mathethebale, kapa hona ho khutla"},{"SurahNumber":36,"VerseNumber":68,"Text":"Eo re mo pepileng ho fihlela lilemo tsa botsofali, re boetse re bo busetsa morao tlholehong ka ho mo hlokisa matla. Na ha le na kelello"},{"SurahNumber":36,"VerseNumber":69,"Text":"Ha Re’a ruta moprofeta Lithoko, kapa ho na hore e be li mo loketse. Sena empa e le sehopotso, le eona Qura’n e hlakisang lintho"},{"SurahNumber":36,"VerseNumber":70,"Text":"Hore e tle e hlokomelise mong le mong ea phelang, le hore lentsoe le tle le phethahale khahlanong le ba latolang"},{"SurahNumber":36,"VerseNumber":71,"Text":"Ha ba es’o bone kamoo Re ba hloletseng makhomo kateng, e le ts’ebetso ea matsoho a Rona, hore e tle e be beng ba tsona"},{"SurahNumber":36,"VerseNumber":72,"Text":"Le hona ho li beha tlas’a taolo ea bona, hore tse ling tsona ba tle ba li palame, ha tse ling e le lijo"},{"SurahNumber":36,"VerseNumber":73,"Text":"Ba fumana kuno, le lebese ho noa. Na ba sa tla ke ba fane ka liteboho"},{"SurahNumber":36,"VerseNumber":74,"Text":"Empa ba iketsetsa melingoana kathoko ho Allah, eo ba nahanang hore ba tla fumana thuso ho eona"},{"SurahNumber":36,"VerseNumber":75,"Text":"Ha e na matla a ho ba thusa; empa batla tlisoa e le lebotho ho ea kahlolong"},{"SurahNumber":36,"VerseNumber":76,"Text":"Se lumelle lipuo tsa bona ho u utloisa bohloko. Ruri! Re tseba tseo ba li patang le tseo ba li phatlalatsang"},{"SurahNumber":36,"VerseNumber":77,"Text":"Na motho ha a es’o bone hore Re mo hlotse ka lehloele la Lithere? Le hoja e le sera se totobetseng"},{"SurahNumber":36,"VerseNumber":78,"Text":"O bile o Re etsetsa papiso, o lebetse tlholeho ea hae, O re: “Ke mang ea tlang ho fa masapo aa bophelo ha a se a bolile?”"},{"SurahNumber":36,"VerseNumber":79,"Text":"E re: “Eo a hlotseng qalong, U tla A neha bophelo, hobane ke Eena Ea tsebang ka botlalo tlholeho eohle"},{"SurahNumber":36,"VerseNumber":80,"Text":"“Eena Ea o hlahiselitseng mollo sefateng se esong ho ome e be le okha mollo ho sona"},{"SurahNumber":36,"VerseNumber":81,"Text":"“Na ha se Eena Ea hlotseng maholimo le lefats’e, Ea ka khonang ho hlola a ts’oanang le ona? Ruri! Ke Eena. Hobane ke Eena `Mopi ea Tlotlehileng ho fetisisa, Ka tsebo"},{"SurahNumber":36,"VerseNumber":82,"Text":"Ruri, Ha A rera ntho, Taelo Ea Ha eke, “Eba!” E feele e be teng"},{"SurahNumber":36,"VerseNumber":83,"Text":"Kahoo, tlotla e be ho Eena Eo Liatleng tsa Hae e leng puso ea lintho tsohle! Bohle le tla busetsoa ho Eena"},{"SurahNumber":37,"VerseNumber":1,"Text":"Ka Baitlhophileng ka maemo"},{"SurahNumber":37,"VerseNumber":2,"Text":"Ba matla ho qheleng bobe"},{"SurahNumber":37,"VerseNumber":3,"Text":"Ba phatlalatsa Molaetsa"},{"SurahNumber":37,"VerseNumber":4,"Text":"Ruri, ruri! ‘Mopi oa hau U Inots’i"},{"SurahNumber":37,"VerseNumber":5,"Text":"Mong`a maholimo le lefats’e, le tsohle tse teng lipakeng tsa ona le Mong`a mahlaseli a ho chaba ha letsatsi"},{"SurahNumber":37,"VerseNumber":6,"Text":"Re khabisitse leholimo le ka tlase ka botle ba linaleli"},{"SurahNumber":37,"VerseNumber":7,"Text":"E le ts’ireletso khahlanong le mahana-puso a meea e mebe"},{"SurahNumber":37,"VerseNumber":8,"Text":"Hore a se thehe tsebe ho utloa ‘Moka o Hlomphehang, empa o leka kahoohle"},{"SurahNumber":37,"VerseNumber":9,"Text":"Ho phephetheloa, hobane kahlolo e sa feleng ke’a bona"},{"SurahNumber":37,"VerseNumber":10,"Text":"Kantle le ea tla utsoang bonyane, e be o saloa morao ke lelakabe le nchocho la mollo"},{"SurahNumber":37,"VerseNumber":11,"Text":"Ak’u ba nonye maikutlo: “Ana le hlotsoe ka thata, kapa ke tlholeho e ngoe e thata eo Re e hlotseng?” Bona Re ba hlotse ka letsopa le khomarelang"},{"SurahNumber":37,"VerseNumber":12,"Text":"Ruri u’a makala nakong eo ba phoqang"},{"SurahNumber":37,"VerseNumber":13,"Text":"Ba sa tsotelle nakong eo ba khalengoang"},{"SurahNumber":37,"VerseNumber":14,"Text":"Ha ba bona Sesupo, ba fetohella ka ho sona ka sesomo"},{"SurahNumber":37,"VerseNumber":15,"Text":"Ba re: “Sena ke boloi bo pepenene"},{"SurahNumber":37,"VerseNumber":16,"Text":"“Ha re se re shoele re fetohile lerole le masapo, re ka boela ra tsosoa hape"},{"SurahNumber":37,"VerseNumber":17,"Text":"“Le bo-ntat’a rona moholo?”"},{"SurahNumber":37,"VerseNumber":18,"Text":"E re: “E, ka ‘nete le tla tlotloloha.”"},{"SurahNumber":37,"VerseNumber":19,"Text":"Ruri! E tlaba molumo o nots’i, joale kemoo ba tlang ho lemoha"},{"SurahNumber":37,"VerseNumber":20,"Text":"E be ba re: “Ao, re aparetsoe ke masoabi! Lena ke Letsatsi la Kahlolo.”"},{"SurahNumber":37,"VerseNumber":21,"Text":"Lentsoe le tla re “Lena ke Letsatsi la Karohano, leo le neng le le latola.”"},{"SurahNumber":37,"VerseNumber":22,"Text":"“Tsosang,” Ho tla thoe, “Baetsalibe le basali ba bona, le lintho tseo ba neng ba li khumamela –"},{"SurahNumber":37,"VerseNumber":23,"Text":"“Kathoko ho Allah, le ba etelle pele tseleng e eang Mollong"},{"SurahNumber":37,"VerseNumber":24,"Text":"“Empa le ba emise, hobane ba lokeloa ho hlong’oa lipotso"},{"SurahNumber":37,"VerseNumber":25,"Text":"“Ke eng se le sitisang ho thusana?”"},{"SurahNumber":37,"VerseNumber":26,"Text":"Che, empa mohla letsatsi leo ba tla inehela"},{"SurahNumber":37,"VerseNumber":27,"Text":"Ba tla retelehela ka ho bomphato’a bona, ba botsane lipotso"},{"SurahNumber":37,"VerseNumber":28,"Text":"Ba tla re: “Ke lona ba neng ba tloaetse ho tla ho rona le hlaha ka letsohong le letona.”"},{"SurahNumber":37,"VerseNumber":29,"Text":"Ba tla araba ka hore: “Che, Lona ka bo-lona le ne le hloka Tumelo"},{"SurahNumber":37,"VerseNumber":30,"Text":"“Re ne se na matla holim’a lona, empa le bile batho ba tlolang meeli"},{"SurahNumber":37,"VerseNumber":31,"Text":"“Hajoale Lentsoe la Mong`a rona le phethahetse khahlanong le rona. Ruri! Re lokeloa ke ho latsoa kahlolo"},{"SurahNumber":37,"VerseNumber":32,"Text":"“Re le khelositse: ruri le rona re ne re khelohile.”"},{"SurahNumber":37,"VerseNumber":33,"Text":"Ruri! Mohla letsatsi leo mahlakore ka bobeli a tlaba le seabo kahlolong"},{"SurahNumber":37,"VerseNumber":34,"Text":"Ruri! Ke kamoo Re sebetsang kateng ka baetsalibe"},{"SurahNumber":37,"VerseNumber":35,"Text":"Hobane ha ho thoe ho bona, ha ho `Mopi e mong ntle ho Allah, ba ne ba ikakasa ka Boikhohomoso"},{"SurahNumber":37,"VerseNumber":36,"Text":"Ba re: “Eng! Re koenehele melingoana ea rona molemong oa Seroki se hlanyang?”"},{"SurahNumber":37,"VerseNumber":37,"Text":"Che, empa o tlisitse ‘nete, a pakahatsa ba bileng teng pele ho eena"},{"SurahNumber":37,"VerseNumber":38,"Text":"Ruri Le tla latsoa kahlolo e mahlonoko; –"},{"SurahNumber":37,"VerseNumber":39,"Text":"Ha ho seo le tla putsoa ka sona kantle le seo le se sebelelitseng; –"},{"SurahNumber":37,"VerseNumber":40,"Text":"Empa makhabunyane a ‘nete a Allah"},{"SurahNumber":37,"VerseNumber":41,"Text":"Ho teng Letsete le Netefalitsoeng sebakeng sa bona"},{"SurahNumber":37,"VerseNumber":42,"Text":"Litholoana; ba tla hlompheloa, ba babatsehe"},{"SurahNumber":37,"VerseNumber":43,"Text":"Lirapeng tsa nyakallo"},{"SurahNumber":37,"VerseNumber":44,"Text":"Literoneng tse shebaneng"},{"SurahNumber":37,"VerseNumber":45,"Text":"Ba tla neheletsoa khalase ea Seliba se kopotsang"},{"SurahNumber":37,"VerseNumber":46,"Text":"E ts’oeu ba ponaletso, e mathemaloli ho ba noang ka eona"},{"SurahNumber":37,"VerseNumber":47,"Text":"Moo ho se nang tarakano; kapa bona botahoa"},{"SurahNumber":37,"VerseNumber":48,"Text":"Pel’a bona ho tla ba le basali ba hloekileng, ba lihang chebo ea bona, ba mahlo a maholo"},{"SurahNumber":37,"VerseNumber":49,"Text":"Joaloka ha eka ke mahe a Katiloeng ka thata"},{"SurahNumber":37,"VerseNumber":50,"Text":"Ba retelehela ka ho bomphato’a bona, ba botsane lipotso"},{"SurahNumber":37,"VerseNumber":51,"Text":"E mong oa bona o tla qala puo a re: “Ruri! Ke bile le motsoalle"},{"SurahNumber":37,"VerseNumber":52,"Text":"Ea neng a tloaetse hore: “Eng! Ana ka ‘nete o e mong oa ba pakang ‘nete"},{"SurahNumber":37,"VerseNumber":53,"Text":"“Hore ha re se re shoele re fetohile lerole le masapo – re tla amohela meputso le likahlolo?”"},{"SurahNumber":37,"VerseNumber":54,"Text":"Lentsoe la re: “Na u ka rata ho sheba fats’e?”"},{"SurahNumber":37,"VerseNumber":55,"Text":"Eaba o sheba fats’e, a bonela motsoalle oa hae har’a Mollo"},{"SurahNumber":37,"VerseNumber":56,"Text":"A re: “Ka Allah! Ho setse hanyane o ntahla"},{"SurahNumber":37,"VerseNumber":57,"Text":"“Hoja e se be ka Lereko la Mong`a ka, le ‘na nka be ke le e mong oa ba tlotlolotsoeng kahlolong.”"},{"SurahNumber":37,"VerseNumber":58,"Text":"“Na ha re sa na ho shoa"},{"SurahNumber":37,"VerseNumber":59,"Text":"“Kantle le lefu la rona la mathomo, re ke ke ra hlola re sa ahloloa?”"},{"SurahNumber":37,"VerseNumber":60,"Text":"Ruri! Ena ke katleho e babatsehang"},{"SurahNumber":37,"VerseNumber":61,"Text":"Ba ts’oanang le bana le ba lese ba sebetse"},{"SurahNumber":37,"VerseNumber":62,"Text":"Na kamohelo e e molemo, kapa se molemo ke Sefate sa Zaqqum"},{"SurahNumber":37,"VerseNumber":63,"Text":"Ruri! Re se hlomamisitse ho ba kahlolo sebakeng sa baetsalibe"},{"SurahNumber":37,"VerseNumber":64,"Text":"Ke sefate se melang har’a mpa ea Mollo-oa-Lihele"},{"SurahNumber":37,"VerseNumber":65,"Text":"Seo lehlomela la teng li ts’oanang le lihlooho tsa lisatane"},{"SurahNumber":37,"VerseNumber":66,"Text":"Ruri! ba tla ja litholoana tsa sona, ho tlatsa limpa tsa bona ka tsona"},{"SurahNumber":37,"VerseNumber":67,"Text":"Kaholimo ho moo, ba nehoa metsi a belang"},{"SurahNumber":37,"VerseNumber":68,"Text":"E be ba boela Mollong"},{"SurahNumber":37,"VerseNumber":69,"Text":"Ruri ba fumane bo-ntat’a bona ba khelohile"},{"SurahNumber":37,"VerseNumber":70,"Text":"Empa le bona ba ile ba potlakela metsamaong ea bona"},{"SurahNumber":37,"VerseNumber":71,"Text":"Ruri pele ho bona, bongata ba batho ba khale ba ile ba kheloha"},{"SurahNumber":37,"VerseNumber":72,"Text":"Re ile ra romella barumuoa har’a bona ho ba hlokomelisa"},{"SurahNumber":37,"VerseNumber":73,"Text":"Joale, ak’ubonengseoebilengpheletsoeabahlokomelisitsoeng"},{"SurahNumber":37,"VerseNumber":74,"Text":"Kantle le makhabunyane a ‘nete a Allah"},{"SurahNumber":37,"VerseNumber":75,"Text":"Nooe o ile a lla ho Rona, Re Hloahloa ho utloa thapelo"},{"SurahNumber":37,"VerseNumber":76,"Text":"Re ile Ra mo pholosa ‘moho le lelapa la hae Koluoeng e Kholo"},{"SurahNumber":37,"VerseNumber":77,"Text":"Ra etsa tsoala ea hae majalefa"},{"SurahNumber":37,"VerseNumber":78,"Text":"Le hona ho mo siela moqhaka oa tlholo har’a litloholoana tsa morao-rao"},{"SurahNumber":37,"VerseNumber":79,"Text":"“Khotso le litumeliso li be le Nooe har’a lichaba-chaba!”"},{"SurahNumber":37,"VerseNumber":80,"Text":"Ruri! Ke kamoo Re putsang kateng ba lokileng"},{"SurahNumber":37,"VerseNumber":81,"Text":"Hobane Ruri! E bile e mong oa makhabunyane a Rona ea kholoang"},{"SurahNumber":37,"VerseNumber":82,"Text":"Eaba bohle Re’a ba qoelisa"},{"SurahNumber":37,"VerseNumber":83,"Text":"Ruri har’a ba ileng ba latela tsela ea hae ke Abrahama"},{"SurahNumber":37,"VerseNumber":84,"Text":"Bonang! O ile a atamela ho Mong`a hae ka pelo eohle ea hae"},{"SurahNumber":37,"VerseNumber":85,"Text":"Bonang! O ile a re ho ntata’e le batho ba habo: “Ke eng sena seo le se khumamelang"},{"SurahNumber":37,"VerseNumber":86,"Text":"“Na ke leshano –melimo e meng ntle ho Allah – eo le e labalabelang"},{"SurahNumber":37,"VerseNumber":87,"Text":"“Joale, maikutlo a lona ke a feng ka Mong`a Mafats’e?”"},{"SurahNumber":37,"VerseNumber":88,"Text":"Eaba o sheba Linaleli"},{"SurahNumber":37,"VerseNumber":89,"Text":"A re: “Ruri! Ke ea kula!”"},{"SurahNumber":37,"VerseNumber":90,"Text":"Eaba ba mo furalla, ba tsamaea"},{"SurahNumber":37,"VerseNumber":91,"Text":"Joale, a boela ho melingoana ea bona a re: “Hobaneng ha le sa je"},{"SurahNumber":37,"VerseNumber":92,"Text":"“Hobaneng ha le sa buoe?”"},{"SurahNumber":37,"VerseNumber":93,"Text":"Eaba o’a e futuhela, o e otla ka letsoho le letona"},{"SurahNumber":37,"VerseNumber":94,"Text":"Batho ba habo ba tla ba phaletse, ba mo tjamela"},{"SurahNumber":37,"VerseNumber":95,"Text":"Ea ba o re: “Na le ka khumamela lintho tseo le li betlileng"},{"SurahNumber":37,"VerseNumber":96,"Text":"“Empa Allah A le hlotse ‘moho le lintho tseo le li etsang!”"},{"SurahNumber":37,"VerseNumber":97,"Text":"Ba re: “Mo aheleng sebopi sa mollo, e be le mo lahlela ka hare.”"},{"SurahNumber":37,"VerseNumber":98,"Text":"Ke kamoo ba ileng ba rera kateng khahlanong le eena, empa Re ile Ra ba tlotlolla"},{"SurahNumber":37,"VerseNumber":99,"Text":"A re: “Ruri! Ke ea ho Mong`a ka Ea tla ntataisa"},{"SurahNumber":37,"VerseNumber":100,"Text":"Mong`a ka! Ak’u mphe ts’oala e lokileng.”"},{"SurahNumber":37,"VerseNumber":101,"Text":"Eaba Re mo neha litaba tse molemo tsa mora ea nang le mamello le tiisetso"},{"SurahNumber":37,"VerseNumber":102,"Text":"Eitse hoba mora oa hae a fihlele lilemo tsa bohlankana, eaba Abrahama o re: “Mora’ka! Ke lorile toro hore ke lokela ho etsa sehlabelo ka uena. Joale, u hopola joang?” Eaba mora oa hae o re: “Oho ntate! Etsa kamoo u laetsoeng kateng. Etsoe thatong ea Allah, u tla mphumana ke le mamello le tsitlallo.”"},{"SurahNumber":37,"VerseNumber":103,"Text":"Eitse hoba ba inehele ho Allah, Abrahama a kakalatsa mora kapel’a sefahleho sa hae"},{"SurahNumber":37,"VerseNumber":104,"Text":"Eaba Re’a mo nyenyeletsa: “Oho Abrahama"},{"SurahNumber":37,"VerseNumber":105,"Text":"Ruri! U phethisitse toro.” Ke kamoo Re putsang ba lokileng kateng"},{"SurahNumber":37,"VerseNumber":106,"Text":"Hobane sena e bile teko e hlakileng –"},{"SurahNumber":37,"VerseNumber":107,"Text":"Joale, eaba Re mo lopolla ka sehlabelo sa tonanahali"},{"SurahNumber":37,"VerseNumber":108,"Text":"Eaba Re siea moqhaka oa hae oa tlholo molemong oa meloko e tlang"},{"SurahNumber":37,"VerseNumber":109,"Text":"“khotso le litumeliso li be le Abrahama!”"},{"SurahNumber":37,"VerseNumber":110,"Text":"Ke kamoo Re putsang ba lokileng kateng"},{"SurahNumber":37,"VerseNumber":111,"Text":"Hobane e bile e mong oa makhabunyane a Rona a kholoang"},{"SurahNumber":37,"VerseNumber":112,"Text":"Ebile Re mo neha litaba tse molemo tsa Isaaka-Moprofeta – E mong oa ba lokileng"},{"SurahNumber":37,"VerseNumber":113,"Text":"Ra mo hlohonolofatsa ha’moho le Isaaka. Har’a tsoala ea bona ho teng ba etsang toka, ba bang ba fosetsang meea ea bona"},{"SurahNumber":37,"VerseNumber":114,"Text":"Hape, Ra fana ka lereko ho Moshe le Aarone"},{"SurahNumber":37,"VerseNumber":115,"Text":"Le hoba pholosa le ba neng ba ena le bona Mahlomoleng a Ts’abehang"},{"SurahNumber":37,"VerseNumber":116,"Text":"Ra ba thusa, hore ba tle ba hlole"},{"SurahNumber":37,"VerseNumber":117,"Text":"Ra ba neha Lengolo le thusang ho hlakisa lintho"},{"SurahNumber":37,"VerseNumber":118,"Text":"Ra ba tataisetsa tseleng e nepahetseng"},{"SurahNumber":37,"VerseNumber":119,"Text":"Ra siea meqhaka ea bona ea tlholo har’a meloko ea moraorao"},{"SurahNumber":37,"VerseNumber":120,"Text":"“Khotso le litumeliso li be le Moshe le Aarone!”"},{"SurahNumber":37,"VerseNumber":121,"Text":"Ke kamoo Re putsang ba lokileng kateng"},{"SurahNumber":37,"VerseNumber":122,"Text":"Hobane Ruri e bile makhabunyane a Rona a kholoang"},{"SurahNumber":37,"VerseNumber":123,"Text":"Le Eliase ebile e mong oa ba neng ba romiloe ke Rona"},{"SurahNumber":37,"VerseNumber":124,"Text":"O ile a re ho batho ba habo: “Na le sa tla ke le ts’abe"},{"SurahNumber":37,"VerseNumber":125,"Text":"“Le bitsa ho Baal, le furalla `Mopi ea Molemo, –"},{"SurahNumber":37,"VerseNumber":126,"Text":"“Allah, Mong`a lona le Motataise le Mong`a bo-ntat’a lona moholo?”"},{"SurahNumber":37,"VerseNumber":127,"Text":"Empaba ile ba mo latola, kahoo ruri ba tla bitsetsoa kahlolong"},{"SurahNumber":37,"VerseNumber":128,"Text":"Kantle le makhabunyane a ‘nete a Allah"},{"SurahNumber":37,"VerseNumber":129,"Text":"Eaba Re siea moqhaka oa hae oa tlholo molemong oa meloko ea moraorao"},{"SurahNumber":37,"VerseNumber":130,"Text":"“Khotso le litumeliso li be le Eliase!”"},{"SurahNumber":37,"VerseNumber":131,"Text":"Ruri! Ke kamoo Re putsang ba lokileng kateng"},{"SurahNumber":37,"VerseNumber":132,"Text":"Hobane e bile e mong oa makhabunyane a Rona a kholoang"},{"SurahNumber":37,"VerseNumber":133,"Text":"Le Lota e mong oa ba romeletsoeng"},{"SurahNumber":37,"VerseNumber":134,"Text":"Re ile Ra mo pholosa ’moho le ba ntlo ea hae"},{"SurahNumber":37,"VerseNumber":135,"Text":"Ntle le mosali moholo ea ileng a salla har’a ba ileng ba salla morao"},{"SurahNumber":37,"VerseNumber":136,"Text":"Eaba Re ripitla bohle"},{"SurahNumber":37,"VerseNumber":137,"Text":"Ruri! Le feta pela lithako tsa bona, mehla eohle –"},{"SurahNumber":37,"VerseNumber":138,"Text":"Le mantsiboea; hobaneng le sa utloisise"},{"SurahNumber":37,"VerseNumber":139,"Text":"Le Jonase, e ne e le e mong oa ba neng ba romiloe"},{"SurahNumber":37,"VerseNumber":140,"Text":"Ha a balehela sekepeng se neng se nkile meroalo"},{"SurahNumber":37,"VerseNumber":141,"Text":"Eaba ba akha lotho ho bona ea nang le molato, eaba o oa ahloloa"},{"SurahNumber":37,"VerseNumber":142,"Text":"Tlhapi e kholo ea mo koenya, o ne a entse liketso tse mpe"},{"SurahNumber":37,"VerseNumber":143,"Text":"Hoja e ne e se e mong oa ba Tlotlisang Allah"},{"SurahNumber":37,"VerseNumber":144,"Text":"Ruri a ka be a lutse ka mpeng ea tlhapi eo ho fihlela Letsatsi la Tsoho"},{"SurahNumber":37,"VerseNumber":145,"Text":"Eaba Re mo lahlela kathoko lebopong la leoatle, a kula"},{"SurahNumber":37,"VerseNumber":146,"Text":"Ra etsa hore sefate sa mokopu se mele ho mo koahela"},{"SurahNumber":37,"VerseNumber":147,"Text":"Eaba Re mo romella har’a likete tse lekholo tsa batho kapa ho feta"},{"SurahNumber":37,"VerseNumber":148,"Text":"Ba ile ba kholoa; kahoo Re ile Ra ba neha monyaka oa nakoana"},{"SurahNumber":37,"VerseNumber":149,"Text":"Ak’u ba nonye maikutlo: “Mong`a lona U na le barali feela, ha bona ba na le bara"},{"SurahNumber":37,"VerseNumber":150,"Text":"Kapa e be Re hlotse manyeloi a basali ba le teng"},{"SurahNumber":37,"VerseNumber":151,"Text":"Ruri! Ke puo ea bohata ea hore"},{"SurahNumber":37,"VerseNumber":152,"Text":"“Allah U tsetse bana.” Empa ba leshano"},{"SurahNumber":37,"VerseNumber":153,"Text":"U ikhethetse barali ho ena le bara"},{"SurahNumber":37,"VerseNumber":154,"Text":"Ke eng ka lona? Le ahlola joang"},{"SurahNumber":37,"VerseNumber":155,"Text":"Ana le sa tla ke le amohele khalemo"},{"SurahNumber":37,"VerseNumber":156,"Text":"Kapa e be le na le matla a feletseng"},{"SurahNumber":37,"VerseNumber":157,"Text":"Hlahisang Lengolo la lona haeba le buoa ‘nete"},{"SurahNumber":37,"VerseNumber":158,"Text":"Ba qapile kamano ea mali lipakeng tsa hae le Li-Jinn, Li-Jinn tsona li tseba hantle hore li tla bokelloa kapel’a hae"},{"SurahNumber":37,"VerseNumber":159,"Text":"Tlotlo e be ho Allah, Khahlanong le lintho tseo ba mo kopanyang le tsona"},{"SurahNumber":37,"VerseNumber":160,"Text":"E seng makhabunyane a ‘nete a Allah"},{"SurahNumber":37,"VerseNumber":161,"Text":"Habane, ruri, ha se lona kapa tseo le li khumamelang"},{"SurahNumber":37,"VerseNumber":162,"Text":"Tse ka ba hohellang tahlehong tseleng ea Allah"},{"SurahNumber":37,"VerseNumber":163,"Text":"Kantle le eo ebang o lokela ho ea cha Liheleng"},{"SurahNumber":37,"VerseNumber":164,"Text":"“Ha ho mong le mong oa rona ea se nang boemoba hae bo tsebahalang"},{"SurahNumber":37,"VerseNumber":165,"Text":"“Ruri, re eme ka mekhahlelo thapelong"},{"SurahNumber":37,"VerseNumber":166,"Text":"“Re ba reneketsang Lithoriso tsa Allah"},{"SurahNumber":37,"VerseNumber":167,"Text":"Ho teng ba neng ba re"},{"SurahNumber":37,"VerseNumber":168,"Text":"“Hoja e be re bile le molaetsa o tsoang ho tsoa melokong ea khale"},{"SurahNumber":37,"VerseNumber":169,"Text":"“Ruri! Re ka be re le makhabunyane a ‘nete a Allah.”"},{"SurahNumber":37,"VerseNumber":170,"Text":"Empa ba e latola: empa haufinyane ba tla tseba"},{"SurahNumber":37,"VerseNumber":171,"Text":"Lentsoe la Rona le ile la finyella ho makhabunyane a Rona khale-khale a neng a romiloe"},{"SurahNumber":37,"VerseNumber":172,"Text":"Hore ba tla thusoa"},{"SurahNumber":37,"VerseNumber":173,"Text":"Hore lebotho la Rona, – le tla hlola"},{"SurahNumber":37,"VerseNumber":174,"Text":"Ak’u ba furalle ha nakoana"},{"SurahNumber":37,"VerseNumber":175,"Text":"U ba shebelle; haufinyane ba tla bona"},{"SurahNumber":37,"VerseNumber":176,"Text":"Na ba lakatsa ho potlakela kahlolong ea Rona"},{"SurahNumber":37,"VerseNumber":177,"Text":"Empa hang ha e se e atametse haufi le bona, Ruri! Se tla nyonyeha e tla ba meso ea letsatsi leo ho ba ileng ba lemosoa"},{"SurahNumber":37,"VerseNumber":178,"Text":"Kahoo, ak’u ba furalle ha nakoana"},{"SurahNumber":37,"VerseNumber":179,"Text":"U ba shebelle; ba tla bona haufinyane"},{"SurahNumber":37,"VerseNumber":180,"Text":"Tlotla e be ho Mong`a hau! Mong`a Botlotlehi le Matla, U lokolohile ho tsohle tseo ba Mo kopanyang le tsona"},{"SurahNumber":37,"VerseNumber":181,"Text":"Khotso e be ho barumuoa"},{"SurahNumber":37,"VerseNumber":182,"Text":"Lithoriso li be ho Allah, Mong`a le Mots’ireletsi oa Mafats’e"},{"SurahNumber":38,"VerseNumber":1,"Text":"Sad: Ka Qura‘n e tletseng Khalemo"},{"SurahNumber":38,"VerseNumber":2,"Text":"Empa Mahana-tumelo ba nyeunya ka har’a Boikhohomoso le Karohano"},{"SurahNumber":38,"VerseNumber":3,"Text":"Ke meloko e mekae eo Re e ripitlileng pele ho bona? Qetellong e ileng ea lla – nakong eo ho neng ho se na nako ea ho pholoha"},{"SurahNumber":38,"VerseNumber":4,"Text":"Ba maketse ha mohlokomelisi ea tsoang har’a bona a tla ho bona, mahana-tumelo ba re: “Enoa ke moloi ea buang leshano.”"},{"SurahNumber":38,"VerseNumber":5,"Text":"“O etsa melingoana, ho ba `Mopi a le mong? Ruri! sena ke ntho e makatsang"},{"SurahNumber":38,"VerseNumber":6,"Text":"Eaba marena har’a bona a tsamaea, a re: “Tlohang le tsitlallele melingoaneng ea lona! Hobane Ruri! Sena ke ntho e reriloeng"},{"SurahNumber":38,"VerseNumber":7,"Text":"“Ha re ea s’o ka re utloa ka sena tumelong ea moraorao tjena: Sena empa e le boqapi"},{"SurahNumber":38,"VerseNumber":8,"Text":"“Eng! Molaetsa o senoletsoe eena – har’a rona?” Empa ba na le khoao Molaetseng oa Ka; Che ha ba es’o latsoe kahlolo ea Ka"},{"SurahNumber":38,"VerseNumber":9,"Text":"Kapa e be Matlotlo a Mong`a hau ke’a bona, Ea Matla Oohle, Mofani Oa Matlotlo ntle ho tekano"},{"SurahNumber":38,"VerseNumber":10,"Text":"Kapa e be puso ea maholimo le lefats’e le tsohle tse teng lipakeng tsa tsona ke tsa bona? Haba nyolohe ka lithapo"},{"SurahNumber":38,"VerseNumber":11,"Text":"Empa – ho tla phaphathehisoa lebotho la baikopanyi"},{"SurahNumber":38,"VerseNumber":12,"Text":"Pele ho bona ho bile ba latolang barumuoa, Batho ba habo Nooe, le Ba-‘Ad, le Faro ea neng a tsepamisitsoe ka botlalo"},{"SurahNumber":38,"VerseNumber":13,"Text":"Le Ba-Thamud, le batho ba habo Lota, le Balekane ba Moru; – kaofela ha bona e ne e le baikopanyi"},{"SurahNumber":38,"VerseNumber":14,"Text":"Kaofela ha bona ba ile ba latola baromuoa ba Ka, ka lebaka leo kahlolo ea Ka e ile ea finyella ho bona kantle le tika-tiko"},{"SurahNumber":38,"VerseNumber":15,"Text":"Ba naba mpaba emetse molumo o le mong feela, etsoe oa ke ke oa liehisoa"},{"SurahNumber":38,"VerseNumber":16,"Text":"Ba re: “Mong`a rona! Ak’u re potlakisetse boikarabellong pele ho Letsatsi la Pallo.”"},{"SurahNumber":38,"VerseNumber":17,"Text":"U be le mamello ka seoba se buoang, u hopole lekhabunyane la rona Davida ea neng a le matla. Hobane Ruri! O ne a sokolohela ho Allah ka boinyatso"},{"SurahNumber":38,"VerseNumber":18,"Text":"Ke Rona ba entseng hore lithaba li phete Lithoriso tsa Mong`a tsona le eena ha letsatsi le ea malikelong ho fihlela le chaba"},{"SurahNumber":38,"VerseNumber":19,"Text":"Le linonyana le tsona li tsa khobokana ‘moho: le eena li retelehela ho Allah"},{"SurahNumber":38,"VerseNumber":20,"Text":"Re ile Ra matlafatsa puso ea hae, le hona ho mo neha bohlale le eona puo e chorileng le qeto e batsi"},{"SurahNumber":38,"VerseNumber":21,"Text":"Na pale ea ba ba phehang khang e ile ea finyella ho uena? Kamoo ba ileng ba hloella holim’a lerako kateng, ba kena ka har’a ntlo ea sephiri"},{"SurahNumber":38,"VerseNumber":22,"Text":"Ba ile ba kena ka har’a ntlo ea Davida, a ts’oha ha aba bona. Ba re: “u se ke oa ts’oha! Re pheha khang ba babeli, e mong oa rona o foselitse emong, ahlola ka toka lipakeng tsa rona; u se be le ts’ekamelo; empa u re bonts’e Tsela e nepahetseng"},{"SurahNumber":38,"VerseNumber":23,"Text":"“Monna enoa ke ngoan’eso o na le linku tse ts’ehali tse mashome a robong a robileng mono o le mong, ha ‘na ke na le nku e le ngoe; joale o itse: “ke mo nehe eona, o nqhekeletse ka puo.”"},{"SurahNumber":38,"VerseNumber":24,"Text":"Davida a re: “u o qhekeletse haele mona a re u batla nku ea hau ho ekeletsa tsa hae, etsoe metsoalle e mengata ea hatellana, kantle le ba-kholoang le ho etsa liketso tse lokileng, empa ba a fokola.” O ile a noha hore haese be re ne re mo leka, eaba o kopa ts’oarelo ho Mong`a hae, a ba a inama, le hona ho ithapalatsa le ho inyatsa"},{"SurahNumber":38,"VerseNumber":25,"Text":"Kahoo, Re ile Ra mo ts’oarela seo; u bile le katleho ho Rona le eona pheletso e thabisang ea leeto"},{"SurahNumber":38,"VerseNumber":26,"Text":"Davida! Re u hlomamisitse ho ba motlotlehi lefats’eng; kahoo, ahlola lipakeng tsa batho ka toka, u se ke oa latela takatso e tla o lebatsa tsela ea Allah. Hobane ba hlahlathellang thoko le tsela ea Allah, kahlolo ea bona ke e ts’abehang, hobane ba lebala Letsatsi la Pallo.”"},{"SurahNumber":38,"VerseNumber":27,"Text":"Ha Re’a hlola leholimo le lefats’e le tsohle tse teng lipakeng tsa ona ka bophoqo. Seo ke maikutlo a mahana-tumelo. Sekhobo se be ho mahana-tumelo ka lebaka la Mollo"},{"SurahNumber":38,"VerseNumber":28,"Text":"Na Re ka putsa ba-kholoang ba etsang liketso tse lokileng joaloka ba jalang pherekano lefats’eng? Re ka putsa ba nenang bobe, joaloka ba furallang botle"},{"SurahNumber":38,"VerseNumber":29,"Text":"Lena ke Lengolo leo Re u senoletseng lona, le tletseng mahlohonolo, hore ba tleba nahane lits’enolo tsa lona, le hona hore ba nang le kutloisiso ba tle ba amohele khalemo"},{"SurahNumber":38,"VerseNumber":30,"Text":"Re ile Ra sitsa Davida ka Solomone; – boipabolo ts’ebeletsong ea Rona! A retelehela ho Allah kamehla"},{"SurahNumber":38,"VerseNumber":31,"Text":"Bonang, ho kile ha tlisoa lipere tse thapisitsoeng, tse bileng li khethetsoeng kapel’a hae, e le thapama"},{"SurahNumber":38,"VerseNumber":32,"Text":"A re: “Ruri! Ke rata lerato la tse lokileng, ka khopolo ea Thoriso ea Mong’a ka;-” Ho fihlela letsatsi le likela kamor’a lesira"},{"SurahNumber":38,"VerseNumber":33,"Text":"“Li khutlisetseng ho ‘na” Eaba o qalella ho li pholla ka letsoho melaleng le litlhakong"},{"SurahNumber":38,"VerseNumber":34,"Text":"Re ile ra beha Solomome tekong: Ra beha setopo holim’a terone ea hae: empa a retelehela ho Rona"},{"SurahNumber":38,"VerseNumber":35,"Text":"A re: “Mong`a ka! nts’oarele, le hona ho mpha puso e ke keng ea ikarabella ho mong le mong kamorao ho ‘na. Hobane Ke Uena Mofani oa Matlotlo.”"},{"SurahNumber":38,"VerseNumber":36,"Text":"Kahoo, Re ile Ra beha moea tlas’a taolo ea hae, o neng o fokela moo a ratang teng tlas’a taelo ea hae"},{"SurahNumber":38,"VerseNumber":37,"Text":"Le holim’a liabolosi le liahi tsohle, le ho mong le mong"},{"SurahNumber":38,"VerseNumber":38,"Text":"Le ba neng ba tlamiloe ka mahlahlela ‘moho"},{"SurahNumber":38,"VerseNumber":39,"Text":"“Ena ke mpho ea Rona ho uena, kahoo ebang u ka fana ka eona, kapa oa e khoaela, u ke ke oa botsoa.”"},{"SurahNumber":38,"VerseNumber":40,"Text":"A nyakalla, ruri katamelo ho Rona, le sebaka se setle sa phomolo"},{"SurahNumber":38,"VerseNumber":41,"Text":"Hopola lekhabunye la Rona Jobo, Ha a ne a lla ho Mong`a hae: “Ea mobe o nts’etse ka sesila le mats’oenyeho.”"},{"SurahNumber":38,"VerseNumber":42,"Text":"Lentsoe la re ho eena: “Otla fats’e ka leoto la hau. Ha ts’akhunya Seliba, sena ke Seliba se pholileng molemong oa ho hlapa le ho hlabosa molemong oa ho noa.”"},{"SurahNumber":38,"VerseNumber":43,"Text":"Ra mo buseletsa lelapa la hae hape le ho le menahanya, – e le Mohau o tsoang ho Rona, ebile ele moqhaka ho batho ba utloisisang"},{"SurahNumber":38,"VerseNumber":44,"Text":"“Nka lehlokoa, e be u otla ka lona, u se ke oa roba boikano ba hau.” Ruri! Re ile Ra fumana a ena le mamello, e bile lekhabunyane le lokileng joang! O retelehela ho Mong`a hae kamehla"},{"SurahNumber":38,"VerseNumber":45,"Text":"Hopola makhabunyane a Rona Abrahama, Isaaka le Jakobo; banna ba neng ba le Matla le lipono"},{"SurahNumber":38,"VerseNumber":46,"Text":"Re ba khethetse ts’ebetso e hloekileng,-Ho phatlalatsa Molaetsa oa Bophelo Bo-tlang"},{"SurahNumber":38,"VerseNumber":47,"Text":"Hobane Ruri! Mahlong a Rona ke Bakhethoa, ba har’a ba Lokileng"},{"SurahNumber":38,"VerseNumber":48,"Text":"Hopola Ishmaele, Elisha le Zhu’l-kifl (isaia). Kaofela ba har’a ba Lokileng"},{"SurahNumber":38,"VerseNumber":49,"Text":"Sena ke Molaetsa. Ruri ba nenang bobe pheletso ea leeto la bona ke e thabisang"},{"SurahNumber":38,"VerseNumber":50,"Text":"Lirapa tsa Edene, mekoallo ea teng e buletsoe bona"},{"SurahNumber":38,"VerseNumber":51,"Text":"Kamoo teng ba tla phomola ha monate, ba feptjoe litholoana tse ngata le lino mapholi"},{"SurahNumber":38,"VerseNumber":52,"Text":"Haufi le bona etla ba basali ba hloekileng, ba lekanang lilemong"},{"SurahNumber":38,"VerseNumber":53,"Text":"Sena ke ts’episo eo le e etselitsoeng ka letsatsi la hlahlobo"},{"SurahNumber":38,"VerseNumber":54,"Text":"Ruri e tla be e le nala ea Rona; e ke keng ea thisa"},{"SurahNumber":38,"VerseNumber":55,"Text":"Empa haele baetsalibe ke sebaka se nyonyehang seo ba khutlelang ho sona"},{"SurahNumber":38,"VerseNumber":56,"Text":"Liheleng! – ba tla cha teng, – moalo o nyonyehang"},{"SurahNumber":38,"VerseNumber":57,"Text":"Kamoo teng ba tla latsoa metsi a belang, le mokekeli o mots’o, o lits’ila, o batang ha bohloko"},{"SurahNumber":38,"VerseNumber":58,"Text":"Le likahlolo tse ling tsa mefuta e tsoanang"},{"SurahNumber":38,"VerseNumber":59,"Text":"Lebotho le mahang le lona, le potlakileng! Ha ho kamohelo ho bona! Ruri ba tla cha Mollong"},{"SurahNumber":38,"VerseNumber":60,"Text":"“Che, empa ho lona bakhelosi, ho lona ha ho kamohelo. Ke lona ba re hlophisitseng sena. Joale, sebaka se nyonts’ang ke sena seo re leng ho sona.”"},{"SurahNumber":38,"VerseNumber":61,"Text":"Ba tla re: “Mong`a rona! Ak’u phaelle kotlo ea mollo ho mong le mong ea re hlophiselitseng sena!”"},{"SurahNumber":38,"VerseNumber":62,"Text":"Ba tla re: “Ho etsahatseng haele moo re sa bone batho bao re neng re ba balla har’a ba babe?”"},{"SurahNumber":38,"VerseNumber":63,"Text":"“Re ile ra ba nyatsa, kapa mahlo a rona a ne a sa ba bone hantle?”"},{"SurahNumber":38,"VerseNumber":64,"Text":"Ruri! Seo ke ‘nete: ea phehisano ea balekane ba Mollo"},{"SurahNumber":38,"VerseNumber":65,"Text":"E re: “‘Na ke moeletsi: ha ho `Mopi e mong ntle ho Allah, Ea Inotsi, Motlotlehi, Ea Matla Oohle"},{"SurahNumber":38,"VerseNumber":66,"Text":"“Mong`a maholimo le lefats’e le tsohle tse lipakeng, Ea Matla Oohle, Ea Etsang Thato Ea Hae, Ea Ts’oarelang-joalo-joalo.”"},{"SurahNumber":38,"VerseNumber":67,"Text":"E re: “Seo ke Molaetsa o moholo"},{"SurahNumber":38,"VerseNumber":68,"Text":"“Oo le o furallang"},{"SurahNumber":38,"VerseNumber":69,"Text":"“Ha ke na tsebo ka manyeloi, ha a buisana"},{"SurahNumber":38,"VerseNumber":70,"Text":"“Ho mpang ho senotsoe ho ‘na ke hore ke tle ke fana ka keletso e hlakileng ponts’eng.”"},{"SurahNumber":38,"VerseNumber":71,"Text":"Bona! Mong`a hau A re ho manyeloi: “Ke na le morero oa ho bopa motho ka letsopa"},{"SurahNumber":38,"VerseNumber":72,"Text":"“Hang ha ke se ke qetile ho mo neha sebopeo le ho bululela moea oa Ka ka ho eena, le oele fats’e kapel’a hae le ithapalatse.”"},{"SurahNumber":38,"VerseNumber":73,"Text":"Manyeloi a ile a oela fats’e a ithapalatsa kaofela"},{"SurahNumber":38,"VerseNumber":74,"Text":"Kantle le Iblis; a ikhohomosa, ea eba e mong oa ba latolang Tumelo"},{"SurahNumber":38,"VerseNumber":75,"Text":"Allah A re: “Ke eng se u thibetseng ho ithapalatsa kapel’a seo ke se bopileng ka matsoho a Ka. Ana u moikhantsi ea mokakang, kapa u ipona u phahame ka ho fetisisa?”"},{"SurahNumber":38,"VerseNumber":76,"Text":"Iblis a re: “ke betere ho mo feta. U mpopile ka mollo, eena o ‘mopile ka letsopa.”"},{"SurahNumber":38,"VerseNumber":77,"Text":"Allah a re: “Tloha mona, hobane o ea lelekiloeng, ea rohakehileng"},{"SurahNumber":38,"VerseNumber":78,"Text":"Thohako ea ka e holim’a hau ho fihlela Letsatsi la Kahlolo.”"},{"SurahNumber":38,"VerseNumber":79,"Text":"Iblis a re: “Mong`a ka! Ak’u mphe nyehlisetso ho fihlela mohla letsatsi leo ba tlang ho tsosoa ka lona.”"},{"SurahNumber":38,"VerseNumber":80,"Text":"Allah a re: “Ke u nehile nyehlisetso"},{"SurahNumber":38,"VerseNumber":81,"Text":"“Ho fihlela letsatsi la pallo.”"},{"SurahNumber":38,"VerseNumber":82,"Text":"Iblis a re: “Joale, ka matla A Hau; Ruri! Ke tla thetsa e mong le e mong"},{"SurahNumber":38,"VerseNumber":83,"Text":"Ntle le makhabunyane a hau a ‘nete, a hloekileng.”"},{"SurahNumber":38,"VerseNumber":84,"Text":"Allah A re: “Ha ho be joalo-Ke buoa ‘nete"},{"SurahNumber":38,"VerseNumber":85,"Text":"“Ke tla tlatsa lihele ka uena ‘moho le bohleba tla u sala morao.”"},{"SurahNumber":38,"VerseNumber":86,"Text":"E re: “Ha ho moputso oo ke u ba tlang ka sena, kapa eena moikaketsi.”"},{"SurahNumber":38,"VerseNumber":87,"Text":"“Sena ke molaetsa ho batho bohle"},{"SurahNumber":38,"VerseNumber":88,"Text":"“Le tla tseba ‘nete ea eona kamora nako”"},{"SurahNumber":39,"VerseNumber":1,"Text":"Ts’enolo ea"},{"SurahNumber":39,"VerseNumber":2,"Text":"Ruri Re u senoletse"},{"SurahNumber":39,"VerseNumber":3,"Text":"Ha se Allah Eo A tsoanetsoeng ke lerato la ‘nete? Empa haele ba ikhethelang bats’ireletsi kathoko ho Allah(ba re): “Re mpa re ba sebeltsa molemong oa hore ba tle ba re atametse haufi le Allah.” Ruri! Allah U tla ahlola lipakeng tsa bona malebana le tseo ba fapanang ka tsona. Hobane! Allah ha A tataise motho ea leshano, ea hlokang teboho"},{"SurahNumber":39,"VerseNumber":4,"Text":"Hoja e be Allah U ne A ratile ho ikhethela mora, A ka be A ikhethetse eo A khahloang ke eena ho bao A ba hlotseng: empa tlotla e be ho Eena! Ke Eena Allah, Ea Inotsi, Ea Matla Oohle"},{"SurahNumber":39,"VerseNumber":5,"Text":"Ke Eena Ea hlotseng maholimo le lefats’e ka ‘nete. Ke Eena Ea etsang hore bosiu bo sehe mots’eare tsebe, mots’eare hore o sehe bosiu tsebe, A ba A tsepamisa letsatsi le ngoeli ho ba tlas’a taolo, e ngoe le e ngoe e tsamaea mocheng oa pallo. Na ha se Eena Ea Matla Oohle, Ea Ts’oarelang joalo joalo"},{"SurahNumber":39,"VerseNumber":6,"Text":"O le hlotse ho tsoa mothong a le mong, ka eena motho eo U etsa molekane oa hae; le hona ho le sitsa ka mohlape oa mefuta e robeli. U le hlotse ka har’a limpa tsa bo-’ma’ lona, tlholeho kamor’a tlholeho, ka har’a masira a phaeletsoeng hararo a fifetseng. Ke Eena Allah, Mong`a lona. Ke Eena ‘Musi. Ha ho `Mopi e mong ntle ho Eena. Joale, hobaneng ha le furalla `nete"},{"SurahNumber":39,"VerseNumber":7,"Text":"Haeba le latola, Allah ha A le hloke, ebile ha A khahloe ke ho hloka teboho ha makhabunyane a Hae; empa haeba le fana ka liteboho, U khahloa ke lona. Ha ho moea o jereng o ka jarang mojaro oa o mong. Le tla khutlela ho Mong`a lona; U tla le bolella tsohle tseo le neng le li etsa. Hobane U tseba tseo lifuba tsa batho li li jereng"},{"SurahNumber":39,"VerseNumber":8,"Text":"Ha bomalimabe bo aparela motho, o bitsa ho Mong`a hae ka ts’okoloho le boinyatso. Empa hang hoba A mo nehe molemo o tsoang ho Eena, eba o iteballa ka seo a neng a se rapella pele, a be a iketsetse melingoana khahlanong le Allah, kahoo a khelose batho tseleng ea Allah. E re: “Nyakalla nyelisong ea hau ha nakoana. Hobane u e mong oa balekane ba Mollo.”"},{"SurahNumber":39,"VerseNumber":9,"Text":"Na ea rapelang ka ‘nete bosiu, a khumame kapa a eme, ea hopolang Bo-tlang, ea behang ts’epo ea hae mohaung oa Mong`a hae(a ka ts’oana le’a sa etseng joalo?)E re: “Na ba ea lekana: ba tsebang le ba sa tsebeng?” Ke ba filoeng kutloisiso, ba amohelang khalemo"},{"SurahNumber":39,"VerseNumber":10,"Text":"E re: “Oho lona makhabunyane a Ka a Kholoang! Ts’abang Mong`a lona. Mpho e molemo ke ea ba etsang botle lefats’eng lena, Lefats’e la Allah le pharaletse! Ba tsitlallelang ka mamello ba tla amohela moputso o se nang tekanyo.”"},{"SurahNumber":39,"VerseNumber":11,"Text":"E re: “Ke laetsoe ho sebeletsa Allah ka lerato la sebele"},{"SurahNumber":39,"VerseNumber":12,"Text":"“Ke laetsoe ho ba oa pele har’a ba ithapalatsang ka pela Allah Islamong.”"},{"SurahNumber":39,"VerseNumber":13,"Text":"E re: “Ka mohlomong, haeba ke koenehetse Mong’a ka, ruri ke ne ke tla ba le ts’abo ea Kotlo ea Letsatsi le Leholo.”"},{"SurahNumber":39,"VerseNumber":14,"Text":"E re: “Ke Allah Eo ke Mo sebeletsang ka lerato la sebele"},{"SurahNumber":39,"VerseNumber":15,"Text":"“Sebeletsang seo le se ratang ka ntle ho Eena. E re: “Ruri ba tahlehong ke ba lahleheloang ke meea ea bona le mehahabo bona ka Letsatsi la Kahlolo: seo ka ‘nete ke tahleho e pepenene!”"},{"SurahNumber":39,"VerseNumber":16,"Text":"Ba tla apareloa ke lesira la mollo ka holim’a bona le ka tlas’a bona. Ka sena Allah U hlokomelisa makhabunyane a Hae. “Oho makhabunyane a Ka, ebang le ts’abo ho ‘Na!”"},{"SurahNumber":39,"VerseNumber":17,"Text":"Ba nenang bobe, – ba sa bo khumamele, – ba retelehela ho Allah ka boinyatso, – ho teng litaba tse molemo sebakeng sa bona. Kahoo, phatlalatsa litaba tse molemo ho makhabunyane Ka"},{"SurahNumber":39,"VerseNumber":18,"Text":"Ba mamelang lentsoe, ba latela se molemo ho lona: bao ke ba tataisitsoeng ke Allah, ke ba filoeng kutloisiso"},{"SurahNumber":39,"VerseNumber":19,"Text":"Na, joale ea tobiloeng ke kahlolo e mo ts’oanetseng, na u ka mo pholosa Mollong"},{"SurahNumber":39,"VerseNumber":20,"Text":"Empa sebakeng sa ba ts’abang Mong’a bona ho teng meaho e phahameng mekato kaholima e meng, e ahiloeng: eo tlasa eona ho phallang linoka: ts’episo ea Allah: Allah ha A hloloe ts’episong ea Hae"},{"SurahNumber":39,"VerseNumber":21,"Text":"Ha u bone kamoo Allah a romellang pula ho tsoa marung, A etsang hore liliba li ts’akhunye fats’e? Ebe U melisa lijalo ka mebala ho fapana; ebe li’a bajoa, u li bone li eba ts’ehla; ebe li’a omell, li foforehe. Ruri! ho sena, ke Molaetsa oa khopotso ho batho ba kutloisiso"},{"SurahNumber":39,"VerseNumber":22,"Text":"Na eo Allah A entseng hore pelo ea hae e amohele Islam, hore e be o amohetse leseli le tsoang ho Allah, (a ka ts’oana le ea thatafalitseng pelo?) Sekhobo se be ho bao lipelo tsa bona li thatafalitsoeng khahlano le ho keteka lithoriso tsa Allah. Ba tahlehong e totobetseng"},{"SurahNumber":39,"VerseNumber":23,"Text":"Allah U senotse Molaetsa o hlakileng, ka sebopeho sa Lengolo, le topileng, le phetang(thuto ea lona ka litsela tse fapaneng), matlalo a ba ts’abang Mong’a bona a ea thothomela; e be lipelo le matlalo a bona li’a nolofala ketekong ea lithoriso tsa Allah. E joalo tataiso ea Allah: U tataisa ea khahloang ke eena, empa eo Allah a mo lesang tahlehong, ha ho ea mo tataisang"},{"SurahNumber":39,"VerseNumber":24,"Text":"Na joale, ea tamehang ho ts’aba lets’oao la kahlolo ka Letsatsi la Kahlolo sefahlehong sa hae,(a ka ts’oana le a ts’irelelitsoeng ho se joalo)? Ho tla thoe ho baetsalibe:” Latsoang seo le se sebelelitseng.”"},{"SurahNumber":39,"VerseNumber":25,"Text":"Ba bileng teng pele ba latotse, eababa oeloa ke kahloloba ntseba sa tsebe letho"},{"SurahNumber":39,"VerseNumber":26,"Text":"Ke kamoo Allah a ba nehileng tatso ea tlotlollo bophelong bona, empa kahlolo e kholo ke ea Bo-tlang, hoja ba ne ba tseba"},{"SurahNumber":39,"VerseNumber":27,"Text":"Ruri! Re sibuletse batho lipapiso ka mefuta ka har’a Qura’n, hore bat le ba amohele khalemo"},{"SurahNumber":39,"VerseNumber":28,"Text":"Qura’n ea Se-Arab, e sa khopamang, e le hore ba tle ba its’ireletse bobeng"},{"SurahNumber":39,"VerseNumber":29,"Text":"Allah U sibolla papiso: motho ea ikarabellang batlatsetsing ba bangata, ba qoaketsanang, le motho ea ikarabellang ho Mong’a hae A le mong. Na bobeli ba ea lekana ha ba bapisoa? Thoriso e be ho Allah! Empa bongata ba bona ha bo na tsebo"},{"SurahNumber":39,"VerseNumber":30,"Text":"Ruri! U tla shoa, le bona ba tla shoa"},{"SurahNumber":39,"VerseNumber":31,"Text":"Qetellong lona bohle, ka Letsatsi la Kahlolo, likhang tsa lona lit la khaoloa ka pela Mong’a lona"}]}