{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":25,"VerseNumber":21,"Text":"“۞ Ndipo amene alibe chiyembekezo chakukumana Nafe akunena: “Bwanji angelo satumidwa kwa ife? Kapena timuone Mbuye wathu (kuti atitsimikizire kuti ndiwedi Mtumiki wake”? Ndipo Allah akunena): “Ndithu adzitukumula mmitima mwawo ndipo anyoza; kunyoza kwakukulu.”"},{"SurahNumber":25,"VerseNumber":22,"Text":"“Tsiku lowaona angelo, sikudzakhala chisangalalo tsiku limenelo kwa ochimwa, (koma lidzakhala tsiku lochoka moyo wawo). Ndipo adzanena (tsiku limenelo): “Ha! Allah atitchinjirize kwambiri.” (Koma mawu awa, sadzathandiza chilichonse)"},{"SurahNumber":25,"VerseNumber":23,"Text":"“Ndipo tidzaidzera ntchito iliyonse (yabwino) imene adachita, ndipo tizaichita monga fumbi louluka (ponseponse, yopanda phindu chifukwa cha kusakhulupirira Allah kwawo)"},{"SurahNumber":25,"VerseNumber":24,"Text":"“Anthu a ku Munda wamtendere tsiku limenelo adzakhala ndi mokhala mwabwino, ndi pamalo pampumulo wabwino"},{"SurahNumber":25,"VerseNumber":25,"Text":"“Ndipo akumbutse za tsikulo pomwe thambo lidzang’ambika ndikudzetsa mitambo (yomwe idzachititsa chimdima ponseponse). Ndipo angelo adzatsika ambirimbiri"},{"SurahNumber":25,"VerseNumber":26,"Text":"“Tsiku limenelo ufumu wachoonadi ngwa (Allah) Wachifundo chambiri. Ndipo lidzakhala tsiku lovuta kwa osakhulupirira"},{"SurahNumber":25,"VerseNumber":27,"Text":"“Ndipo tsiku (limenelo), wosalungama adzakukuta zala zake uku akunena: “Kalanga ine! Ndikadatsata njira ya Mtumiki.”"},{"SurahNumber":25,"VerseNumber":28,"Text":"““E tsoka langa! Ndikadapanda kumchita uje kukhala bwenzi wanga. (nkadapulumuka lero).”"},{"SurahNumber":25,"VerseNumber":29,"Text":"““Ndithu adandisokeretsa kufikira ndidasiya ulaliki (wa Allah) utandidzera. Zoonadi, satana amataya munthu (akaona kuti wamgwetsa m’chionongeko).”"},{"SurahNumber":25,"VerseNumber":30,"Text":"“Ndipo Mtumiki (adasuma kwa Mbuye wake) adati: “E Mbuye wanga! Ndithu anthu anga aisandutsa Qur’aniyi kukhala chinthu chosiidwa, (sakuiwerenga. Ndiponso sakutsata ziphunzitso zake).”"},{"SurahNumber":25,"VerseNumber":31,"Text":"“Momwemonso mneneri aliyense tidamkonzera mdani wochokera mwa (anthu) oipa. Ndipo Mbuye wako wakwana kukhala muongoli ndi mthandizi (wako)"},{"SurahNumber":25,"VerseNumber":32,"Text":"“Ndipo amene sadakhulupirire akunena: “Bwanji Qur’an yonse siidavumbulutsidwe nthawi imodzi kwa iye? Momwemo (ukuoneramo, tikuitumiza pang’onopang’ono) kuti tiulimbikitse mtima wako ndi iyo, ndipo taiyala, mkayalidwe kabwino"},{"SurahNumber":25,"VerseNumber":33,"Text":"“Ndipo sangakubweretsere fanizo lililonse koma tikubweretsera choonadi (choyankha fanizolo ndi kukudziwitsa) ndi kumasulira kwabwino"},{"SurahNumber":25,"VerseNumber":34,"Text":"“Amene adzasonkhanitsidwe akukokedwa ndi nkhope zawo kunka ku Jahanama, iwowo adzakhala pamalo oipa ndipo ngosokera njira (yachoonadi)"},{"SurahNumber":25,"VerseNumber":35,"Text":"“Ndipo ndithu Mûsa tidampatsa buku. Ndipo m’bale wake Harun (Aroni) tidamsankha kukhala nduna (yake)"},{"SurahNumber":25,"VerseNumber":36,"Text":"“Choncho tidati: “Pitani kwa anthu omwe atsutsa zisonyezo Zathu. Tero, tidawaononga kotheratu.”"},{"SurahNumber":25,"VerseNumber":37,"Text":"“Naonso anthu a Nuh, pamene adatsutsa atumiki, tidawamiza, ndipo tidawachita kukhala phunziro kwa anthu, ndipo anthu osalungama tawakonzera chilango chowawa"},{"SurahNumber":25,"VerseNumber":38,"Text":"“Nawonso Âdi, Asamudu ndi eni chitsime ndi mibadwo yambiri pakati pa iwo"},{"SurahNumber":25,"VerseNumber":39,"Text":"“Ndipo onse tidawaponyera mafanizo; ndiponso onse tidawaononga motheratu (pamene adakana kutsatira malamulo athu)"},{"SurahNumber":25,"VerseNumber":40,"Text":"“Ndipo ndithu iwo (Aquraish, m’maulendo awo) adafika pa mudzi (Sodomu ndi Gomora) womwe mvula yoipa (ya sangalabwi) idawavumbwa. Kodi sadali kuuona? Koma sadali kuyembekezera zakuuka ku imfa"},{"SurahNumber":25,"VerseNumber":41,"Text":"“Ndipo akakuona (iwe Mtumiki Muhammad {s.a.w}), amangokuchitira chipongwe: “Kodi uyu ndi yemwe Allah wamtuma kuti akhale mtumiki?”"},{"SurahNumber":25,"VerseNumber":42,"Text":"““Ndithu adatsala pang’ono kutisokeretsa ku milungu yathu, tikadapanda kupirira pa milunguyo.” Posachedwapa adziwa, pamene adzaona chilango, (kuti) ndani wosokera zedi njira"},{"SurahNumber":25,"VerseNumber":43,"Text":"“Kodi wamuona yemwe wachichita chilakolako chake (chimene akuchikonda) kukhala mulungu wake? Kodi iweyo ungathe kukhala muyang’aniri wa iye (kotero kuti ungamkakamize chomwe safuna)"},{"SurahNumber":25,"VerseNumber":44,"Text":"“Kapena ukuganiza kuti ambiri a iwo akumva kapena kuzindikira? Iwo sali kanthu kena koma ali ngati ziweto. Ndipo iwo asokera kwambiri njira"},{"SurahNumber":25,"VerseNumber":45,"Text":"“Kodi sudaone momwe Mbuye wako wautambasulira mthunzi? Akadafuna, akadauchita kuti ukhale wokhazikika (wosasinthasintha). Ndipo talichita dzuwa kukhala chisonyezo chake"},{"SurahNumber":25,"VerseNumber":46,"Text":"“Kenaka tikuufumbata kwa Ife m’kufumbata kwapang’onopang’ono (kufikira wonse wutachoka)"},{"SurahNumber":25,"VerseNumber":47,"Text":"“Ndipo Iye ndi amene wakuchitirani usiku kukhala monga chovala, ndipo tulo monga mpumulo, ndipo usana wauchita kukhala monga nthawi youka (kuimfa)"},{"SurahNumber":25,"VerseNumber":48,"Text":"“Iye ndi Yemwe amatumiza mphepo kukhala nkhani yabwino patsogolo pa chifundo chake (mvula), ndipo kuchokera kumitambo tikutsitsa madzi oyera"},{"SurahNumber":25,"VerseNumber":49,"Text":"“Kuti ndi madziwo tiukitse dziko lakufa (lachilala), ndikumwetsa zina mwa zimene tidazilenga monga ziweto ndi anthu ochuluka"},{"SurahNumber":25,"VerseNumber":50,"Text":"“Ndiponso ndithu tikuigawa (mvulayi) pakati pawo kuti akumbukire, ndipo anthu ambiri akukana (kuthokoza Allah) koma kupitiriza kusakhulupirira"},{"SurahNumber":25,"VerseNumber":51,"Text":"“Ndipo tikadafuna, tikadatuma mchenjezi wawowawo m’mudzi uliwonse, (koma tatuma Muhammad {s.a.w} kuti akhale mchenjezi wa onse"},{"SurahNumber":25,"VerseNumber":52,"Text":"“Choncho usawamvere osakhulupirira koma limbana nawo ndi iyo (Qur’an); kulimbana kwakukulu"},{"SurahNumber":25,"VerseNumber":53,"Text":"“Ndipo Iye (Allah) ndi Yemwe wazikumanitsa nyanja ziwiri, iyi yamadzi okoma othetsa ludzu ndi iyi yamadzi amchere owawa. Ndipo waika malire ndi chitsekerezo chotsekereza pakati pa izo"},{"SurahNumber":25,"VerseNumber":54,"Text":"“Ndipo Iye ndiye adalenga munthu ndi madzi ndiponso adamchitira chibale cha magazi ndi chibale cha ukwati. Ndipo Mbuye wako ali Wokhoza chilichonse"},{"SurahNumber":25,"VerseNumber":55,"Text":"“Ndipo (ena mwa anthu) akupembedza zina zake kusiya Allah, zomwe sizingawathandize ndiponso sizingawadzetsere masautso (atasiya kuzipembedza). Ndipo wosakhulupirira ndi mthandizi wa zoipa poukira Mbuye wake"},{"SurahNumber":25,"VerseNumber":56,"Text":"“Ndipo Ife sitidakutume koma kuti ukhale wouza nkhani zabwino (okhulupirira); ndi wochenjeza (osakhulupirira)"},{"SurahNumber":25,"VerseNumber":57,"Text":"“Nena: “Sindikupemphani malipiro pa zimenezi (zomwe ndikukuphunzitsani) koma amene afuna ayende pa njira yopita kwa Mbuye wake, (popanda chopereka).”"},{"SurahNumber":25,"VerseNumber":58,"Text":"“Ndipo tsamira kwa (Allah) Wamoyo, Wamuyaya Yemwe saafa. Ndipo mulemekeze pomtamanda ndi mbiri Zake. Ndipo Iye akukwana kudziwa bwinobwino machimo a akapolo Ake"},{"SurahNumber":25,"VerseNumber":59,"Text":"“Yemwe adalenga thambo ndi nthaka ndi zimene zikupezeka mkati mwake. (Adazilenga) m’masiku asanu ndi limodzi, ndipo adakhazikika pa Arsh (Mpando Wake wachifumu, m’kukhazikika kodziwa Yekha). Iye Ngwachifundo chambiri; mufunseni wodziwa za Iye"},{"SurahNumber":25,"VerseNumber":60,"Text":"“Ndipo akauzidwa (kuti): “Mulambireni (Allah) Wachifundo chambiri.” Amati: “Ndani Wachifundo chambiri? Kodi tilambire Yemwe iwe ukutilamula?” (Mawu amenewa) adawaonjezera iwo mwano"},{"SurahNumber":25,"VerseNumber":61,"Text":"“Watukuka Mwini kupereka madalitso Yemwe adakhazikitsa nyenyezi ku thambo, ndipo m’menemo adaika nyali (dzuwa) ndi mwezi wounika"},{"SurahNumber":25,"VerseNumber":62,"Text":"“Ndipo Iye ndi Yemwe adapanga usiku ndi usana kuti zizitsatana (ndikusinthana). (Izi zingapindulitse) kwa amene afuna kukumbukira kapena (amene) afuna kuthokoza"},{"SurahNumber":25,"VerseNumber":63,"Text":"“Ndipo akapolo a (Allah) Wachifundo chambiri ndi omwe akuyenda pa dziko modzichepetsa, ndipo mbuli zikanena kwa iwo (mawu amwano), amaziyankha mawu abwino"},{"SurahNumber":25,"VerseNumber":64,"Text":"“Ndi omwe amapititsa nthawi ina ya usiku uku akulambira ndi kuimilira chifukwa cha kulemekeza Mbuye wawo"},{"SurahNumber":25,"VerseNumber":65,"Text":"“Ndi omwe akunena: “E Mbuye wathu tipewetsereni chilango cha Jahannam; ndithu chilango chake nchosasiyana nacho.”"},{"SurahNumber":25,"VerseNumber":66,"Text":"““Ndithu iyo ndi malo woipa; ndiponso pokhala poipa.”"},{"SurahNumber":25,"VerseNumber":67,"Text":"“Ndi omwe amati akamagawira anthu ena chuma chawo, samwaza pachabe ndiponso sachita umbombo, koma amachita mwapakatikati"},{"SurahNumber":25,"VerseNumber":68,"Text":"“Ndi omwe sapembedza milungu ina poiphatikiza ndi Allah, ndiponso saapha munthu yemwe Allah adaletsa kumupha kupatula pakakhala choonadi ndiponso saachita chigololo. Ndipo amene achite zimenezi, apeza masautso (pompano pa dziko lapansi)"},{"SurahNumber":25,"VerseNumber":69,"Text":"“Chilango chidzawonjezeredwa kwa iye tsiku la Qiyâma, ndipo adzakhala m’chilango muyaya uku ali wonyozeka"},{"SurahNumber":25,"VerseNumber":70,"Text":"“Kupatula amene walapa, naakhulupirira, ndikuchita ntchito yabwino. Tsono iwowo, Allah adzawasinthira zoipa zawo kukhala zabwino. Ndipo Allah ali Wokhululuka kwambiri, Wachisoni chosatha"},{"SurahNumber":25,"VerseNumber":71,"Text":"“Ndipo amene akulapa ndikuchita zabwino, ndithu iye akulapa mwachoonadi kwa Allah"},{"SurahNumber":25,"VerseNumber":72,"Text":"“Omwenso sachitira umboni za bodza, ndipo akadutsa pamalo pa zachibwana, amadutsa mwaulemu"},{"SurahNumber":25,"VerseNumber":73,"Text":"“Ndiponso omwe amati akakumbutsidwa Ayah za Mbuye wawo, samazigwera mwa ugonthi ndi mwakhungu"},{"SurahNumber":25,"VerseNumber":74,"Text":"“Ndi omwenso akunena: “E Mbuye wathu! Tipatseni mwa akazi athu ndi ana athu chotonthoza maso, ndipo tichiteni kukhala atsogoleri a oopa Allah.”"},{"SurahNumber":25,"VerseNumber":75,"Text":"“Iwo adzalipidwa zipinda (za pamwamba ku Jannah) chifukwa cha mavuto omwe adawapirira. Ndipo akalandira m’menemo ulemu ndi mtendere"},{"SurahNumber":25,"VerseNumber":76,"Text":"“Akakhala m’menemo nthawi yaitali; akongolerenji malo okhazikika ndi kukhalamo"},{"SurahNumber":25,"VerseNumber":77,"Text":"“Nena: “Ndithu Mbuye wanga sakadalabadira chilichonse pa inu pakadapanda mapemphero anu, (akadakulangani pompano pa dziko lapansi.) Komabe inu mwatsutsa (uthenga wa aneneri). Choncho chilango chidzakugweranibe.”"},{"SurahNumber":26,"VerseNumber":1,"Text":"“Tâ-Sîn-Mîm"},{"SurahNumber":26,"VerseNumber":2,"Text":"“Izi ndi Ayah (ndime) za buku (la Qur’an) lofotokoza chilichonse (chofunika m’chipembedzo)"},{"SurahNumber":26,"VerseNumber":3,"Text":"“Mwina iwe (Mtumiki Muhammad {s.a.w}) udziononga wekha (ndi madandaulo) chifukwa chakuti (iwo) sadakhale okhulupirira"},{"SurahNumber":26,"VerseNumber":4,"Text":"“Tikadafuna, tikadawatsitsira chizizwa kuchokera kumwamba; kotero kuti makosi awo akadadzichepetsa ndi chizizwacho, (sakadatha kucheukira kwina koma sitifuna kukakamiza anthu kuti akhale Asilamu)"},{"SurahNumber":26,"VerseNumber":5,"Text":"“Ndipo palibe pamene chikuwadzera chivumbulutso chatsopano chochokera kwa (Allah) Wachifundo chambiri koma amazipatula ku icho (chivumbulutso)"},{"SurahNumber":26,"VerseNumber":6,"Text":"“Ndithu atsutsa; choncho posachedwapa ziwadzera nkhani zomwe adali kuzichitira chipongwe"},{"SurahNumber":26,"VerseNumber":7,"Text":"“Kodi sadaone nthaka? Ndimmera ungati taumeretsa m’menemo kuchokera mu mtundu ulionse, wokongola"},{"SurahNumber":26,"VerseNumber":8,"Text":"“Ndithu m’zimenezo muli zizindikiro (zosonyeza mphamvu za Allah). Koma ambiri a iwo sali okhulupirira"},{"SurahNumber":26,"VerseNumber":9,"Text":"“Ndipo, ndithu Mbuye wako ndi Mwini mphamvu zoposa; Wachisoni chosatha"},{"SurahNumber":26,"VerseNumber":10,"Text":"“Ndipo (akumbutse) pamene Mbuye wako adaitana (m’neneri) Mûsa; adamuuza: “Pita kwa anthu ochita zoipa.”"},{"SurahNumber":26,"VerseNumber":11,"Text":"“Anthu a Farawo; (auze): “Kodi sawopa (Allah)?”"},{"SurahNumber":26,"VerseNumber":12,"Text":"“(Mûsa) adati: “Mbuye wanga! Ine ndikuopa kuti anganditsutse"},{"SurahNumber":26,"VerseNumber":13,"Text":"“Ndipo chingabanike chifuwa changa (ndi maganizo, chifukwa chakunditsutsa kwawo); ndiponso lirime langa siliyankhula momveka bwino. Choncho tumizaninso uthengawu kwa Harun (kuti tikhale awiri ndipo azikandithangata pantchito yangayi)"},{"SurahNumber":26,"VerseNumber":14,"Text":"“Ndipo iwowo ndili nawo mlandu ndipo ndikuopa kuti angandiphe (pobwezera chimene ndidawalakwira powaphera munthu wawo)"},{"SurahNumber":26,"VerseNumber":15,"Text":"“(Allah) adati: “Iyayi! Pitani pamodzi ndi zozizwa Zathu; ndithu Ife tikakhala nanu limodzi (pokuthangatani) uku tikumvetsera (zimene azikanena).”"},{"SurahNumber":26,"VerseNumber":16,"Text":"““Choncho mpitireni Farawo, ndipo kamuuzeni kuti: “Ife ndi atumiki a Mbuye wa zolengedwa zonse.”"},{"SurahNumber":26,"VerseNumber":17,"Text":"““(Tatumidwa) kuti uwapereke kwa ife ana a Israyeli (kuti tinke nawo ku Sham).”"},{"SurahNumber":26,"VerseNumber":18,"Text":"“(Farawo) adati (kwa Mûsa): “Kodi sitidakulere kwathu uli mwana, ndi kukhala nafe pa moyo wako zaka zambiri?”"},{"SurahNumber":26,"VerseNumber":19,"Text":"““Ndipo udachita chochita chako chimene udachichita, ndipo iwe ndiwe mmodzi wa osathokoza!”"},{"SurahNumber":26,"VerseNumber":20,"Text":"“(Mûsa) adati: “Ndidachita zimenezo pomwe ine ndidali mmodzi wa osazindikira zinthu.”"},{"SurahNumber":26,"VerseNumber":21,"Text":"““Choncho ndidakuthawani pomwe ndidakuopani; tsono Mbuye wanga wandipatsa nzeru zoweruzira (zinthu), ndi kundisankha kukhala mmodzi wa atumiki.”"},{"SurahNumber":26,"VerseNumber":22,"Text":"““Ndipo kodi umenewu ndimtendere wonditonzera pomwe mudawaika muukapolo ana a Israyeli!”"},{"SurahNumber":26,"VerseNumber":23,"Text":"“Farawo adati: “Kodi ndani Mbuye wa zolengedwayo?”"},{"SurahNumber":26,"VerseNumber":24,"Text":"“(Mûsa) adati: “Mbuye wa thambo ndi nthaka ndi zapakati pake, ngati muli ndi chitsimikizo. (Amachita chilichonse m’menemo mmene wafunira; kupereka moyo ndi imfa).”"},{"SurahNumber":26,"VerseNumber":25,"Text":"“(Farawo) adauza omwe adali m’mphepete mwake (mwachipongwe): “Kodi simukumva (mawu achibwanawa)?”"},{"SurahNumber":26,"VerseNumber":26,"Text":"“(Mûsa adapitiriza kunena) adati: “Allah ndi Mbuye wanu komanso Mbuye wamakolo anu oyamba.”"},{"SurahNumber":26,"VerseNumber":27,"Text":"“(Farawo) adati (kwa anthu ake pofuna kuwakwiitsa): “Ndithu Mtumiki wanu amene watumidwa kwa inu, ngwamisala.”"},{"SurahNumber":26,"VerseNumber":28,"Text":"“(Mûsa) adati: “Mbuye wakuvuma ndi kuzambwe, ndi zomwe ziri pakati pake ngati mumazindikira (zinthu, muzindikira izi).”"},{"SurahNumber":26,"VerseNumber":29,"Text":"“(Farawo) adati: “Ngati udzipangira mulungu wina kusiya ine, ndikuchita kukhala mmodzi wa omangidwa kundende.”"},{"SurahNumber":26,"VerseNumber":30,"Text":"“(Mûsa) adati: “Kodi ngakhale nditakubweretsera chinthu choonekera poyera (chosonyeza kuti zimene ndikunenazi ndizoona ndatumidwa ndi Allah)?”"},{"SurahNumber":26,"VerseNumber":31,"Text":"“(Farawo) adati: “Chibweretse, ngati uli mwa onena zoona.”"},{"SurahNumber":26,"VerseNumber":32,"Text":"“Ndipo (Mûsa) adaponya (pansi) ndodo yake, mwadzidzidzi idasanduka njoka yopenyeka"},{"SurahNumber":26,"VerseNumber":33,"Text":"“Ndipo adatulutsa dzanja lake; pompo lidali loyera (kwambiri) kwa (onse) openya"},{"SurahNumber":26,"VerseNumber":34,"Text":"“(Farawo) adauza akuluakulu omwe adali m’mphepete mwake: “Ndithu uyu ndi wamatsenga wodziwa kwambiri.”"},{"SurahNumber":26,"VerseNumber":35,"Text":"““Akufuna kukutulutsani m’dziko lanu ndi matsenga ake; kodi nanga mukuti chiyani?”"},{"SurahNumber":26,"VerseNumber":36,"Text":"“(Anthu) adati (kwa Farawo): “Mpatse nthawi ndi m’bale wakeyo, ndipo tumiza (amithenga) m’mizinda yonse osonkhanitsa anthu.”"},{"SurahNumber":26,"VerseNumber":37,"Text":"““Ndipo akubweretsera amatsenga onse odziwa kwabasi (kotero kuti adzampambana Mûsa).”"},{"SurahNumber":26,"VerseNumber":38,"Text":"“Choncho amatsenga adasonkhanitsidwa mu nthawi ya tsiku lodziwika"},{"SurahNumber":26,"VerseNumber":39,"Text":"“Ndipo anthu adauzidwa: “Kodi inu musonkhana? (Choncho, sonkhanani).”"},{"SurahNumber":26,"VerseNumber":40,"Text":"““Mwina tingawatsatire amatsenga ngati iwo ndiamene apambane.”"},{"SurahNumber":26,"VerseNumber":41,"Text":"“Ndipo pamene amatsenga adadza, adati kwa Farawo: “Kodi tidzakhala ndi mphoto ngati ife ndife tipambane?”"},{"SurahNumber":26,"VerseNumber":42,"Text":"“(Farawo) adati: “Inde, (ndipo kuonjezera apo) ndithu inu mudzakhala mwa amene amakhala pafupi (ndi ine, monga nduna zanga).”"},{"SurahNumber":26,"VerseNumber":43,"Text":"“Mûsa adati kwa iwo: “Ponyani zimene mufuna kuponya (zosonyeza kuya kwa matsenga anu).”"},{"SurahNumber":26,"VerseNumber":44,"Text":"“Choncho adaponya zingwe zawo ndi ndodo zawo, ndipo adati: “Kupyolera mu mphamvu za Farawo, ndithu ife ndife opambana.”"},{"SurahNumber":26,"VerseNumber":45,"Text":"“Kenako Mûsa adaponya ndodo yake; mwadzidzidzi iyo idameza zabodza zomwe iwo adakonza"},{"SurahNumber":26,"VerseNumber":46,"Text":"“Pamenepo amatsenga adadzigwetsa pansi molambira"},{"SurahNumber":26,"VerseNumber":47,"Text":"“Adati: “Tamkhulupirira Mbuye wa zolengedwa.”"},{"SurahNumber":26,"VerseNumber":48,"Text":"““Mbuye wa Mûsa ndi Harun.”"},{"SurahNumber":26,"VerseNumber":49,"Text":"“(Farawo) adati: “Ha! Mwamkhulupirira chotani ndisanakulolezeni? Ndithu iyeyu ndimkulu wanu amene adakuphunzitsani matsenga. Choncho posachedwa mudziwa (chimene ndikuchiteni) ndithu ndidula manja anu ndi miyendo yanu mosinthanitsa (podula mkono wakumanja ndi mwendo wakumanzere; kapena kudula mkono wakumanzere ndi mwendo wakumanja), ndipo kenako ndikupachikani nonsenu.”"},{"SurahNumber":26,"VerseNumber":50,"Text":"“(Amatsenga) adati: “Palibe vuto, ndithu ife (tonse) tibwerera kwa Mbuye wathu.”"},{"SurahNumber":26,"VerseNumber":51,"Text":"““Ndithu ife tikuyembekezera kuti Mbuye wathu atikhululukire zolakwa zathu; pokhala oyamba mwa okhulupirira.”"},{"SurahNumber":26,"VerseNumber":52,"Text":"“Ndipo tidamvumbulutsira Mûsa (kuti): “Pita ndi anthu anga m’nthawi yausiku (musamuke m’dziko la Iguputo); ndithu inu mutsatidwa.”"},{"SurahNumber":26,"VerseNumber":53,"Text":"“Choncho Farawo adatuma (owatuma) kuti asonkhanitse anthu m’mizinda (kuti aletse ana a Israyeli kutuluka)"},{"SurahNumber":26,"VerseNumber":54,"Text":"“(Adawauza otumidwa aja kuti auze anthu kuti): “Ndithu awa (ana a Israyeli) ndikagulu kochepa"},{"SurahNumber":26,"VerseNumber":55,"Text":"“Ndipo ndithu iwo akutikwiitsa"},{"SurahNumber":26,"VerseNumber":56,"Text":"“Koma ndithu ife tonse (ndife ochuluka komabe ngakhale zili choncho) tikuwaopa.”"},{"SurahNumber":26,"VerseNumber":57,"Text":"“Choncho tidawatulutsa m’minda ndi mwa akasupe"},{"SurahNumber":26,"VerseNumber":58,"Text":"“Ndi m’nkhokwe za chuma ndi m’malo okongola"},{"SurahNumber":26,"VerseNumber":59,"Text":"“Momwemo ndi mmene tidawachitira ndipo tidawalowetsera chokolo zinthu zawo zonse kwa ana a Israyeli"},{"SurahNumber":26,"VerseNumber":60,"Text":"“Choncho (anthu a Farawo ndi iye mwini) adawatsatira (ana a Israyeli) dzuwa litatuluka"},{"SurahNumber":26,"VerseNumber":61,"Text":"“Ndipo pamene magulu awiri adaonana (anthu a Farawo ndi anthu a Mûsa), anthu a Mûsa adati: “Ndithu ife tigwidwa.”"},{"SurahNumber":26,"VerseNumber":62,"Text":"“(Mûsa) adati: “Iyayi! Ndithu Mbuye wanga ali nane pamodzi. Andiongolera (kuti ife tonse tipulumuke).”"},{"SurahNumber":26,"VerseNumber":63,"Text":"“Ndipo tidam’vumbulutsira mawu Mûsa (akuti): “Menya nyanja ndi ndodo yako.” Ndipo idagawikana, mbali iliyonse idali ngati phiri lalikulu"},{"SurahNumber":26,"VerseNumber":64,"Text":"“Ndipo tidawayandikitsa pamenepo anthu enawo, (Farawo ndi anthu ake nalowa pa njira yomweyo pambuyo pa Mûsa ndi anthu ake)"},{"SurahNumber":26,"VerseNumber":65,"Text":"“Ndipo tidapulumutsa Mûsa ndi onse amene adali nawo (mpaka adaoloka nyanjayo, madzi ali chiimire mbali iyi ndi iyi)"},{"SurahNumber":26,"VerseNumber":66,"Text":"“Kenako tidawamiza enawo, (Farawo ndi anthu ake)"},{"SurahNumber":26,"VerseNumber":67,"Text":"“Ndithu pa zimenezi pali lingaliro. Koma ambiri a iwo sali okhulupirira"},{"SurahNumber":26,"VerseNumber":68,"Text":"“Ndipo, ndithu Mbuye wako ndi Mwini mphamvu zoposa (amalanga ndi chilango choopsa omwe amunyoza); Wachisoni (kwa omkhulupirira ndi kumumvera)"},{"SurahNumber":26,"VerseNumber":69,"Text":"“Ndipo awerengere (osakhulupirira) nkhani ya (M’neneri) Ibrahim"},{"SurahNumber":26,"VerseNumber":70,"Text":"“Pamene adafunsa bambo wake ndi anthu ake (kuti); “Kodi mukupembedza chiyani?”"},{"SurahNumber":26,"VerseNumber":71,"Text":"“Adati: “Tikupembedza mafano; ndipo tipitiriza kuwapembedza.”"},{"SurahNumber":26,"VerseNumber":72,"Text":"“(Ibrahim) adati: “Kodi amakumvani mukawaitana?”"},{"SurahNumber":26,"VerseNumber":73,"Text":"““Kapena amakuthandizani (mukawapembedza) kapena amapereka masautso kwa inu (mukasiya kuwapembedza)?”"},{"SurahNumber":26,"VerseNumber":74,"Text":"“(Iwo) adati: “Koma tidapeza makolo athu akuchita zimenezi.”"},{"SurahNumber":26,"VerseNumber":75,"Text":"“(Ibrahim) adati: “Kodi mukuwaona awa amene mwakhala mukuwapembedza,”"},{"SurahNumber":26,"VerseNumber":76,"Text":"““Inu ndi makolo anu amene adatsogola?”"},{"SurahNumber":26,"VerseNumber":77,"Text":"““Ndithu iwo ndiadani anga, kupatula Mbuye wa zolengedwa zonse;”"},{"SurahNumber":26,"VerseNumber":78,"Text":"““Yemwe adandilenga, ndiponso Yemwe akundiongolera (kunjira yolungama);”"},{"SurahNumber":26,"VerseNumber":79,"Text":"““Ndiyemwe akundidyetsa ndi kundimwetsa.”"},{"SurahNumber":26,"VerseNumber":80,"Text":"““Ndipo ndikadwala ndiyemwe amandichiritsa.”"},{"SurahNumber":26,"VerseNumber":81,"Text":"““Ndi Amene adzandipatsa imfa, ndipo (tsiku la Qiyâma) adzandidzutsa;”"},{"SurahNumber":26,"VerseNumber":82,"Text":"““Ndi Yemwe ndikuyembekezera kuti adzandikhululukira zolakwa zanga tsiku la malipiro.”"},{"SurahNumber":26,"VerseNumber":83,"Text":"““E Mbuye wanga! Ndipatseni nzeru zoweruzira (zinthu), ndikundilumikiza ndi anthu abwino;”"},{"SurahNumber":26,"VerseNumber":84,"Text":"““Ndipatseni kutchulidwa kwabwino kwa anthu ena odza pambuyo;”"},{"SurahNumber":26,"VerseNumber":85,"Text":"““Ndichiteni kukhala mmodzi mwa olandira Munda wamtendere;”"},{"SurahNumber":26,"VerseNumber":86,"Text":"““Ndipo khululukirani bambo wanga; ndithu iye adali mmodzi wa osokera;”"},{"SurahNumber":26,"VerseNumber":87,"Text":"““Ndipo musadzandiyalutse pa tsiku loukitsidwa anthu (ku imfa);”"},{"SurahNumber":26,"VerseNumber":88,"Text":"““Tsiku lomwe chuma ndi ana sizidzathandiza (aliyense).”"},{"SurahNumber":26,"VerseNumber":89,"Text":"““Kupatula yemwe adzadza kwa Allah ndi mtima woyera (iye ndiamene adzathandizidwa patsikulo).”"},{"SurahNumber":26,"VerseNumber":90,"Text":"“Ndipo Munda wamtendere udzayandikitsidwa kwa oopa (Allah)"},{"SurahNumber":26,"VerseNumber":91,"Text":"“Ndipo Jahannam idzaonetsedwa kwa opotoka"},{"SurahNumber":26,"VerseNumber":92,"Text":"“Ndipo kudzanenedwa kwa iwo: “Ali kuti amene mudali kuwapembedza aja"},{"SurahNumber":26,"VerseNumber":93,"Text":"“M’malo mwa Allah? Kodi angathe kukuthandizani kapena kudzithandiza okha?”"},{"SurahNumber":26,"VerseNumber":94,"Text":"“Ndipo iwo ndi opotoka ena adzaponyedwa ndi nkhope zawo m’menemo (mu Jahannam)"},{"SurahNumber":26,"VerseNumber":95,"Text":"“Ndi magulu onse ankhondo a Iblis (omwe adali kukometsa kwa anthu zoipa ndi machimo)"},{"SurahNumber":26,"VerseNumber":96,"Text":"“Adzanena (movomereza kulakwa kwawo) uku naonso ali m’menemo, akukangana (ndi anzawo omwe adawasokeretsa)"},{"SurahNumber":26,"VerseNumber":97,"Text":"““Ndikulumbira Allah, ndithu tidali m’kusokera kowonekera"},{"SurahNumber":26,"VerseNumber":98,"Text":"“Pamene timakufananitsani ndi Mbuye wa zolengedwa"},{"SurahNumber":26,"VerseNumber":99,"Text":"“Ndipo sadatisokeretse, koma oipa okha basi"},{"SurahNumber":26,"VerseNumber":100,"Text":"“Choncho ife tilibe aomboli (otiombola)"},{"SurahNumber":26,"VerseNumber":101,"Text":"“Ngakhalenso bwenzi wapamtima (woti angatipulumutse kumasautsowa)"},{"SurahNumber":26,"VerseNumber":102,"Text":"“Tikadapeza mwayi wobwerera (ku moyo wa padziko), tikadakhala mwa okhulupirira.”"},{"SurahNumber":26,"VerseNumber":103,"Text":"“Ndithu m’zimenezi, muli malingaliro akulu, koma ambiri a iwo sali okhulupirira"},{"SurahNumber":26,"VerseNumber":104,"Text":"“Ndipo ndithu Mbuye wako, ndiye Mwini mphamvu zoposa; Wachisoni chosatha"},{"SurahNumber":26,"VerseNumber":105,"Text":"“Anthu a Nuh adatsutsa atumiki"},{"SurahNumber":26,"VerseNumber":106,"Text":"“Pamene adawauza Nuh m’bale wawo kuti: “Kodi simukuopa (Allah ngakhale nditakuuzani zoopsa zimene zikukudikirani)?”"},{"SurahNumber":26,"VerseNumber":107,"Text":"““Ndithu ine kwa inu ndine Mtumiki wokhulupirika;”"},{"SurahNumber":26,"VerseNumber":108,"Text":"““Choncho muopeni Allah ndipo ndimvereni.”"},{"SurahNumber":26,"VerseNumber":109,"Text":"““Ndipo sindikupemphani malipiro pa zimenezi; malipiro anga ali kwa (Allah) Mbuye wa zolengedwa.”"},{"SurahNumber":26,"VerseNumber":110,"Text":"““Choncho muopeni Allah ndipo ndimvereni.”"},{"SurahNumber":26,"VerseNumber":111,"Text":"“(Iwo) adati: “Nchotani kuti tikukhulupirire iwe chikhalirecho anthu wamba ndi amene akukutsatira?”"},{"SurahNumber":26,"VerseNumber":112,"Text":"“(Nuh) adati: “Sindikudziwa zimene adali kuchita (zomwe zachititsa kuti Allah awaongolere kunjira yoongoka).”"},{"SurahNumber":26,"VerseNumber":113,"Text":"““Chiwerengero chawo sichili kwina koma kwa Mbuye wanga, mukadakhala mukuzindikira.”"},{"SurahNumber":26,"VerseNumber":114,"Text":"““Ndipo sindine wopirikitsa okhulupirira (ku chipembedzo cha Allah kuti inu olemekezeka muchikhulupirire).”"},{"SurahNumber":26,"VerseNumber":115,"Text":"““Ine sikanthu , koma ndine mchenjezi woonekera.”"},{"SurahNumber":26,"VerseNumber":116,"Text":"“(Iwo) adati: “Ngati susiya, iwe Nuh, (zonena zakozi) ndithu ukhala mmodzi mwa ogendedwa (miyala mpaka ufe).”"},{"SurahNumber":26,"VerseNumber":117,"Text":"“(Nuh) adati (kwa Allah): “Mbuye wanga! Ndithu anthu anga anditsutsa.”"},{"SurahNumber":26,"VerseNumber":118,"Text":"“Choncho weruzani pakati panga ndi pakati pa iwo (chiweruzo chabwino), ndipo ndipulumutseni pamodzi ndi amene alinane mwa okhulupirira.”"},{"SurahNumber":26,"VerseNumber":119,"Text":"“Choncho, tidampulumutsa pamodzi ndi omwe adali naye m’chombo chodzadza (ndi chilichonse chamoyo chomwe chidalipo m’dziko, chachimuna ndi chachikazi chidaikidwa m’menemo)"},{"SurahNumber":26,"VerseNumber":120,"Text":"“Pambuyo pake tidawamiza otsalawo"},{"SurahNumber":26,"VerseNumber":121,"Text":"“Ndithu m’zimenezi muli malingaliro; koma ambiri a iwo sadali okhulupirira"},{"SurahNumber":26,"VerseNumber":122,"Text":"“Ndipo ndithu Mbuye wako, Iye Ngwamphamvu zoposa; Ngwachisoni chosatha"},{"SurahNumber":26,"VerseNumber":123,"Text":"“Naonso Âdi adatsutsa atumiki"},{"SurahNumber":26,"VerseNumber":124,"Text":"“Pamene m’bale wawo (Mneneri) Hûd adawafunsa kuti: “Kodi simuopa (Allah)?”"},{"SurahNumber":26,"VerseNumber":125,"Text":"““Ndithu ine ndine Mtumiki wokhulupirika kwa inu;”"},{"SurahNumber":26,"VerseNumber":126,"Text":"““Choncho, muopeni Allah ndipo mverani ine.”"},{"SurahNumber":26,"VerseNumber":127,"Text":"““Ndipo pazimenezi sindikukupemphani malipiro; ndithu malipiro anga ali kwa (Allah) Mbuye wa zolengedwa.”"},{"SurahNumber":26,"VerseNumber":128,"Text":"““Kodi mukudzimangira nyumba pamalo paliponse pachitunda pokongola, moseweretsa?”"},{"SurahNumber":26,"VerseNumber":129,"Text":"““Ndipo mukudzimangira (nyumba zonga) linga ngati kuti mukuona kuti mudzakhala muyaya?”"},{"SurahNumber":26,"VerseNumber":130,"Text":"““Ndipo mukamamenya nkhondo mumamenya modzitukumula.”"},{"SurahNumber":26,"VerseNumber":131,"Text":"““Choncho muopeni Allah ndipo ndimvereni.”"},{"SurahNumber":26,"VerseNumber":132,"Text":"““Ndipo muopeni Yemwe adakupatsani zimene mukuzidziwa.”"},{"SurahNumber":26,"VerseNumber":133,"Text":"““Adakupatsani ziweto ndi ana.”"},{"SurahNumber":26,"VerseNumber":134,"Text":"““Ndi minda ndi akasupe.”"},{"SurahNumber":26,"VerseNumber":135,"Text":"““Ndithu ine ndikukuoperani chilango cha tsiku lalikulu.”"},{"SurahNumber":26,"VerseNumber":136,"Text":"“Iwo adati: “Kwa ife nchimodzimodzi, utichenjeze kapena iwe usakhale mmodzi mwa ochenjeza.”"},{"SurahNumber":26,"VerseNumber":137,"Text":"““Ndithu kutero (anthu ena kudzitcha atumiki a Allah), sikanthu koma ndi machitidwe a anthu akale.”"},{"SurahNumber":26,"VerseNumber":138,"Text":"““Ndipo ife sitidzalangidwa (monga momwe ukunenera).”"},{"SurahNumber":26,"VerseNumber":139,"Text":"“Choncho adamtsutsa, ndipo tidawaononga. Ndithu m’zimenezi muli malingaliro; koma ambiri a iwo sadali okhulupirira"},{"SurahNumber":26,"VerseNumber":140,"Text":"“Ndipo ndithu Mbuye wako ndiye Wamphamvu zoposa; Wachisoni chosatha"},{"SurahNumber":26,"VerseNumber":141,"Text":"“A Samudu (naonso) adatsutsa atumiki"},{"SurahNumber":26,"VerseNumber":142,"Text":"“Pamene m’bale wawo Swalih adawauza kuti: “Kodi simuopa (Allah)?”"},{"SurahNumber":26,"VerseNumber":143,"Text":"““Ndithu ine ndimtumiki wokhulupirika kwa inu.”"},{"SurahNumber":26,"VerseNumber":144,"Text":"““Choncho muopeni Allah ndipo mverani ine.”"},{"SurahNumber":26,"VerseNumber":145,"Text":"““Ndipo sindikupemphani malipiro pa zimenezi. Palibe kumene kuli malipiro anga koma kwa Mbuye wa zolengedwa.”"},{"SurahNumber":26,"VerseNumber":146,"Text":"““Kodi (mukuganizira kuti) mudzasiidwa mwamtendere pa izi zili pano (popanda imfa kukudzerani?)”"},{"SurahNumber":26,"VerseNumber":147,"Text":"““M’minda ndi mu akasupe?”"},{"SurahNumber":26,"VerseNumber":148,"Text":"““Ndi (m’minda) yammera ndi mitengo yakanjedza yamikoko yakupsa yofewa?”"},{"SurahNumber":26,"VerseNumber":149,"Text":"““Ndipo mukugoba nyumba m’mapiri mwaluso.”"},{"SurahNumber":26,"VerseNumber":150,"Text":"““Choncho muopeni Allah ndipo ndimvereni.”"},{"SurahNumber":26,"VerseNumber":151,"Text":"““Ndipo musamvere za awo opyola malire.”"},{"SurahNumber":26,"VerseNumber":152,"Text":"““Amene akuononga pa dziko, ndipo sakonza.”"},{"SurahNumber":26,"VerseNumber":153,"Text":"“Iwo adati: “Ndithu iwe ndi mmodzi wa olodzedwa.”"},{"SurahNumber":26,"VerseNumber":154,"Text":"““Iwe suli kanthu, koma munthu ngati ife; tabwera ndi chozizwitsa, ngati ndiwedi mmodzi wa onena zoona!”"},{"SurahNumber":26,"VerseNumber":155,"Text":"“Iye adati: “(Ndakubweretserani) ngamira iyi yaikazi; (koma) ili ndi gawo lake lakumwa, ndipo inu muli ndi gawo lanu lakutunga (madzi) patsiku lodziwika. (Tsiku lina lotunga rnadzi anthu).”"},{"SurahNumber":26,"VerseNumber":156,"Text":"““Ndipo musaikhudze ndi choipa chilichonse kuopera kuti chingakupezeni chilango cha tsiku lalikulu.”"},{"SurahNumber":26,"VerseNumber":157,"Text":"“Koma iwo adaipha; ndipo adali odzinena (pamene chidadza chilango cha Allah)"},{"SurahNumber":26,"VerseNumber":158,"Text":"“Choncho chilango (cha Allah) chidawaononga, ndithu pa zimenezi pali phunziro; koma ambiri a iwo sadali okhulupirira"},{"SurahNumber":26,"VerseNumber":159,"Text":"“Ndipo, ndithu Mbuye wako, Iye Ngwamphamvu zoposa; wachisoni chosatha"},{"SurahNumber":26,"VerseNumber":160,"Text":"“Anthu a Luti adatsutsa atumiki"},{"SurahNumber":26,"VerseNumber":161,"Text":"“Pamene m’bale wawo Luti adanena kwa iwo (kuti): “Kodi simuopa (Allah)?”"},{"SurahNumber":26,"VerseNumber":162,"Text":"““Ndithu ine ndine Mtumiki wokhulupirika kwa inu.”"},{"SurahNumber":26,"VerseNumber":163,"Text":"““Choncho muopeni Allah ndipo ndimvereni.”"},{"SurahNumber":26,"VerseNumber":164,"Text":"““Ndipo sindikupemphani malipiro pa zimenezi; palibe komwe kuli malipiro anga koma kwa Mbuye wazolengedwa.”"},{"SurahNumber":26,"VerseNumber":165,"Text":"““Kodi mukugonana ndi amuna (anzanu) muzolengedwa (za Allah)"},{"SurahNumber":26,"VerseNumber":166,"Text":"““Ndikusiya amene Mbuye wanu adakulengerani kuti akhale akazi anu? Ndithu inu ndinu anthu olumpha malire.”"},{"SurahNumber":26,"VerseNumber":167,"Text":"“Iwo adati: “Ngati susiya (izi), E iwe Luti! ndithu ukhala mmodzi wa opirikitsidwa.”"},{"SurahNumber":26,"VerseNumber":168,"Text":"“Iye adati: “Ndithu ine ndine m’modzi wakuzida izi zochita zanu (choncho Sindisiya kuzidzudzula).”"},{"SurahNumber":26,"VerseNumber":169,"Text":"““E Mbuye wanga! Ndipulumutseni ine ndi banja langa ku (matsoka a) zimene akuchita.”"},{"SurahNumber":26,"VerseNumber":170,"Text":"“Ndipo tidampulumutsa iye ndi onse a pa banja lake"},{"SurahNumber":26,"VerseNumber":171,"Text":"“Kupatula nkhalamba yaikazi idali mwa otsalira m’mbuyo"},{"SurahNumber":26,"VerseNumber":172,"Text":"“Titatero tidawaononga enawo"},{"SurahNumber":26,"VerseNumber":173,"Text":"“Ndipo tidawavumbwitsira mvula (yamiyala); iyipirenji, mvula ya ochenjezedwa"},{"SurahNumber":26,"VerseNumber":174,"Text":"“Ndithu pazimenezi pali malingaliro. Koma ambiri a iwo sadali okhulupirira"},{"SurahNumber":26,"VerseNumber":175,"Text":"“Ndipo, ndithu Mbuye wako, Ngwamphamvu kwambiri; Ngwachisoni chosatha"},{"SurahNumber":26,"VerseNumber":176,"Text":"“Anthu a m’dziko lamitengo yambiri (Madiana) adatsutsa atumiki"},{"SurahNumber":26,"VerseNumber":177,"Text":"“(Akumbutse) pamene (Mneneri) Shuaib adati kwa iwo: “Kodi simuopa (Allah)?”"},{"SurahNumber":26,"VerseNumber":178,"Text":"““Ndithu ndine Mtumiki wokhulupirika kwa inu.”"},{"SurahNumber":26,"VerseNumber":179,"Text":"““Choncho muopeni Allah ndipo ndimvereni.”"},{"SurahNumber":26,"VerseNumber":180,"Text":"““Ndipo sindikupemphani malipiro pa zimenezi; kulibe malipiro anga koma kwa (Allah) Mbuye wa zolengedwa.”"},{"SurahNumber":26,"VerseNumber":181,"Text":"““Kwaniritsani mulingo (pamalonda pamene mukupima), ndipo musakhale mwaopungula (mulingo).”"},{"SurahNumber":26,"VerseNumber":182,"Text":"““Ndipo yesani ndi sikelo yolungama (yolondola).”"},{"SurahNumber":26,"VerseNumber":183,"Text":"““Ndipo musawachepetsere anthu zinthu zawo, ndiponso musayende padziko uku mukuononga.”"},{"SurahNumber":26,"VerseNumber":184,"Text":"““Ndipo muopeni amene adalenga inu ndiponso zolengedwa zoyamba (zimene zidanka kale).”"},{"SurahNumber":26,"VerseNumber":185,"Text":"“Iwo adati: “Ndithu iwe ndi mmodzi wa olodzedwa.”"},{"SurahNumber":26,"VerseNumber":186,"Text":"““Ndipo iwe suli kanthu koma munthu ngati ife, ndipo ndithu tikukutsimikizira kuti ndiwe mmodzi wa abodza.”"},{"SurahNumber":26,"VerseNumber":187,"Text":"““Choncho tigwetsere zidutswa za thambo (kuti zitiononge) ngati uli mmodzi wa onena zoona.”"},{"SurahNumber":26,"VerseNumber":188,"Text":"“(Shuaib) adati: “Mbuye wanga Ngodziwa kwambiri zimene mukuchita. (Akadzaona kuti inu ngoyenera kulangidwa ndizidutswa za thambo, adzakulangani).”"},{"SurahNumber":26,"VerseNumber":189,"Text":"“Koma adamutsutsa. Ndipo chidawagwera chilango chatsiku la mthunzi; ndithu chimenecho chidali chilango cha tsiku lalikulu"},{"SurahNumber":26,"VerseNumber":190,"Text":"“Ndithu pa zimenezi pali lingaliro; koma ambiri a iwo sadali okhulupirira"},{"SurahNumber":26,"VerseNumber":191,"Text":"“Ndipo, ndithu Mbuye wako Ngwamphamvu kwambiri; Ngwachisoni chosatha"},{"SurahNumber":26,"VerseNumber":192,"Text":"“Ndipo, ndithu iyi (Qur’an) ndiyo chivumbulutso cha Mbuye wazolengedwa zonse"},{"SurahNumber":26,"VerseNumber":193,"Text":"“Mzimu Wokhulupirika (Jiburil) udaivumbulutsa"},{"SurahNumber":26,"VerseNumber":194,"Text":"“Pa mtima wako kuti ukhale mmodzi wa achenjezi"},{"SurahNumber":26,"VerseNumber":195,"Text":"“M’chiyankhulo cha Chiarabu chomveka bwino"},{"SurahNumber":26,"VerseNumber":196,"Text":"“Ndipo ndithu izi (zomwe zili m’Qur’an) zilipo m’mabuku akale"},{"SurahNumber":26,"VerseNumber":197,"Text":"“Kodi sipadapezeke chisonyezo kwa iwo kuti akuidziwa (Qur’an) odziwa mwa ana a Israyeli (kotero kuti ena alowa m’Chisilamu)"},{"SurahNumber":26,"VerseNumber":198,"Text":"“Ndipo tikadaivumbulutsa kwa wina amene sali Muarabu"},{"SurahNumber":26,"VerseNumber":199,"Text":"“Kotero kuti nkuwawerengera momveka bwino, sakadaikhulupirira"},{"SurahNumber":26,"VerseNumber":200,"Text":"“Momwemo ndimo tidalowetsera kuitsutsa (Qur’an) m’mitima ya oipa"},{"SurahNumber":26,"VerseNumber":201,"Text":"“Sangaikhulupirire kufikira ataona chilango chowawa"},{"SurahNumber":26,"VerseNumber":202,"Text":"“Choncho chidzawadzera mwadzidzidzi pomwe iwo sakuzindikira"},{"SurahNumber":26,"VerseNumber":203,"Text":"“Tero adzayamba kunena: “Kodi ife tipatsidwa nthawi (yoti tilape)?”"},{"SurahNumber":26,"VerseNumber":204,"Text":"“Kodi akuchifulumizitsa chilango Chathu"},{"SurahNumber":26,"VerseNumber":205,"Text":"“Kodi ukuona bwanji, ngati titawasangalatsa zaka (zankhaninkhani)"},{"SurahNumber":26,"VerseNumber":206,"Text":"“Kenako nkuwadzera (chilango) chomwe adalonjezedwa"},{"SurahNumber":26,"VerseNumber":207,"Text":"“Sizidawathandize zomwe adali kusangalatsidwa nazozo"},{"SurahNumber":26,"VerseNumber":208,"Text":"“Ndipo sitidauononge mudzi uliwonse koma udali ndi achenjezi"},{"SurahNumber":26,"VerseNumber":209,"Text":"“(Kuti akhale) chikumbutso. Ndipo sitidali osalungama (powaononga popanda kuwachenjeza)"},{"SurahNumber":26,"VerseNumber":210,"Text":"“Ndipo asatana sadaivumbulutse (iyi Qur’an monga osakhulupirira akunenera monyoza)"},{"SurahNumber":26,"VerseNumber":211,"Text":"“Ndipo sikoyenera kwa iwo (kuivumbulutsa Qur’an) ndiponso sangathe"},{"SurahNumber":26,"VerseNumber":212,"Text":"“Ndithu iwo ngotsekerezedwa kumvetsera (zimene angelo amalankhula kumwamba)"},{"SurahNumber":26,"VerseNumber":213,"Text":"“Choncho usapembedze mulungu wina pamodzi ndi Allah, kuti ungakhale mwa olangidwa"},{"SurahNumber":26,"VerseNumber":214,"Text":"“Ndipo achenjeze abale ako a pafupi"},{"SurahNumber":26,"VerseNumber":215,"Text":"“Ndipo fungatira ndi phiko lako amene akutsata mwa okhulupirira. (Ukhale wachifundo kwa iwo)"},{"SurahNumber":26,"VerseNumber":216,"Text":"“Ngati atakunyoza, nena: “Ine ndili kutali ndi zimene mukuchitazo.”"},{"SurahNumber":26,"VerseNumber":217,"Text":"“Ndipo tsamira kwa (Mbuye wako) Mwini mphamvu zoposa; Wachisoni chosatha"},{"SurahNumber":26,"VerseNumber":218,"Text":"“Yemwe akukuona pamene ukuimilira (pamapemphero)"},{"SurahNumber":26,"VerseNumber":219,"Text":"“Ndikutembenukatembenuka kwako (pogwetsa mphumi yako pansi ndi kudzuka ndi kuimilira) pamodzi ndi ogwetsa mphumi pansi (polambira Allah)"},{"SurahNumber":26,"VerseNumber":220,"Text":"“Ndithu Iye Ngwakumva; Ngodziwa chilichonse"},{"SurahNumber":26,"VerseNumber":221,"Text":"“Kodi ndikuuzeni amene asatana amawatsikira"},{"SurahNumber":26,"VerseNumber":222,"Text":"“Amamtsikira yense wabodza lamkunkhuniza; wamachimo"},{"SurahNumber":26,"VerseNumber":223,"Text":"“Amawaponyera (asatana anzawo a mu anthu) zimene azimva. Koma ambiri a iwo ngabodza"},{"SurahNumber":26,"VerseNumber":224,"Text":"“Ndipo alakatuli (olakatula zopanda phindu) amatsatidwa ndi (anthu) opotoka"},{"SurahNumber":26,"VerseNumber":225,"Text":"“Kodi suona kuti iwo akungoyumbayumba m’chigwa chilichonse (chamawu)"},{"SurahNumber":26,"VerseNumber":226,"Text":"“Ndithunso iwo akunena zomwe sachita"},{"SurahNumber":26,"VerseNumber":227,"Text":"“Kupatula amene akhulupirira ndikumachita zabwino, ndikumamtchula Allah mowirikiza, ndikuzipulumutsa okha pambuyo pochitiridwa zoipa. Ndipo posachedwa amene adzichitira okha zoipa adziwa kotembenukira komwe adzatembenukire"},{"SurahNumber":27,"VerseNumber":1,"Text":"“Tâ-Sîn. Izi ndi Ayah (ndime) (za Qur’an buku lodzazidwa ndi zothandiza), ndiponso buku lofotokoza (chilichonse chauzimu ndi chamoyo wadziko)"},{"SurahNumber":27,"VerseNumber":2,"Text":"“(Qur’an) nchiongoko ndi nkhani yabwino kwa okhulupirira"},{"SurahNumber":27,"VerseNumber":3,"Text":"“Amene akupemphera Swala (zisanu, modzichepetsa ndi mokwaniritsa malamulo ake) ndi kumapereka Zakaat (m’nthawi yake), ndipo iwo ali ndi chitsimikizo champhamvu cha (moyo wa) tsiku la chimaliziro"},{"SurahNumber":27,"VerseNumber":4,"Text":"“Ndithu amene sakhulupirira za (moyo wa) tsiku la chimaliziro, tawakometsera zochita zoipa kukhala ngati zabwino; choncho iwo akungoyumbayumba (m’kusokera kwawo)"},{"SurahNumber":27,"VerseNumber":5,"Text":"“Iwowo ndiamene adzapeza chilango choipa; iwo tsiku lachimaliziro ngotayika zedi, (adzaonongeka ku Moto motheratu)"},{"SurahNumber":27,"VerseNumber":6,"Text":"“Ndipo ndithu iwe ukuphunzitsidwa Qur’an kuchokera kwa mwini nzeru zakuya, Wodziwa kwambiri"},{"SurahNumber":27,"VerseNumber":7,"Text":"“(Kumbuka) Mûsa pamene adauza banja lake (mkazi wake): “Ndithu ine ndaona moto; posachedwapa ndikubweretserani nkhani za kumeneko, kapena ndikubweretserani chikuni cha moto kuti inu muothe"},{"SurahNumber":27,"VerseNumber":8,"Text":"“Choncho pamene adaudzera (motowo) kudaitanidwa: “Wadalitsidwa yemwe ali m’moto ndi yemwe ali m’mphepete mwake; ndipo walemekezeka Allah Mbuye wa zolengedwa"},{"SurahNumber":27,"VerseNumber":9,"Text":"“E iwe Mûsa! Ndithu ine ndine Allah, Wamphamvu zoposa; Wanzeru zakuya"},{"SurahNumber":27,"VerseNumber":10,"Text":"“Ndipo ponya (pansi) ndodo yako! (Pamene adaiponya idasanduka njoka), tero pamene adaiwona ikugwedezeka (ndodo ija) ngati njoka, adatembenuka kuthawa, ndipo sadacheuke (kapena kudikira kuti amve mawu omvekawo): “E iwe Mûsa! Usaope. Ndithu Ine, saopa kwa Ine atumiki.”"},{"SurahNumber":27,"VerseNumber":11,"Text":"““Koma amene wadzichitira yekha zoipa, kenako nkusintha (pochita) zabwino pambuyo pa zoipa, (ndimkhululukira) pakuti Ine ndine Wokhululuka kwabasi, Wachifundo chambiri.”"},{"SurahNumber":27,"VerseNumber":12,"Text":"““Ndipo lowetsa dzanja lako palisani la mkanjo wako, ndipo lituluka lili loyera, (kuyera) kopanda matenda. (Ziwirizi) zili m’gulu la zododometsa zisanu ndi zinayi. Pita nazo kwa Farawo ndi anthu ake; ndithu iwo ndianthu otuluka m’chilamulo cha Allah.”"},{"SurahNumber":27,"VerseNumber":13,"Text":"“Tero pamene zidawadzera zizindikiro Zathu zosonyeza (kuti iye ndimtumiki wa Allah) adati: “Awa ndimatsenga woonekera.”"},{"SurahNumber":27,"VerseNumber":14,"Text":"“Ndipo adazitsutsa (zisonyezozo) mwachinyengo ndi modzikuza chikhalirecho mitima yawo idatsimikiza (kuti ndizoona zochokera kwa Allah); choncho, yang’ana adali bwanji malekezero a oononga"},{"SurahNumber":27,"VerseNumber":15,"Text":"“Ndipo ndithu Daud ndi Sulaiman tidawapatsa nzeru (zazikulu; adayamika Allah) adati: “Kuyamikidwa konse kwabwino nkwa Allah Yemwe watichitira ubwino kuposa ambiri mwa akapolo ake okhulupirira.”"},{"SurahNumber":27,"VerseNumber":16,"Text":"“Ndipo Sulaiman adalowa mmalo mwa Daud pa nzeru ndi uneneri ndipo (Sulaiman) adati: “E inu anthu! Ndithu taphunzitsidwa (mpaka tikudziwa) chiyankhulo cha mbalame, ndiponso tapatsidwa chilichonse; ndithu umenewu ndiubwino wopenyeka"},{"SurahNumber":27,"VerseNumber":17,"Text":"“Ndipo adasonkhanitsidwa kwa Sulaiman ankhondo ake ochokera m’ziwanda, anthu ndi mbalame, ndipo adawandandika m’magulumagulu"},{"SurahNumber":27,"VerseNumber":18,"Text":"“Kufikira pamene adadza pachigwa chanyelere, nyelere idanena (kuuza zinzake): “E inu nyelere, lowani m’nyumba zanu poopa kuti angakupondeni Sulaiman ndi magulu ake ankhondo pomwe iwo sakudziwa (za inu).”"},{"SurahNumber":27,"VerseNumber":19,"Text":"“Choncho adamwetulira, mosekelera chifukwa cha mawu ake aja (mawu a nyelere); ndipo (Sulaiman) adati: “E Mbuye wanga! Ndipatseni nyonga zakuti ndizithokozera mtendere wanu umene mwandidalitsa nawo pamodzi ndi makolo anga, ndi kuti ndizichita zabwino (zomwe) mukuziyanja; Kupyolera m’chifundo chanu, ndiponso ndilowetseni m’gulu la akapolo anu abwino.”"},{"SurahNumber":27,"VerseNumber":20,"Text":"“Ndipo adayamba kuyendera mbalame, adati: “Kodi bwanji sindikumuona Huduhudu? Kapena ali m’gulu la amene pano palibe?”"},{"SurahNumber":27,"VerseNumber":21,"Text":"““Ndithu ndimulanga chilango chokhwima, kapena ndimzinga (ndimdula khosi) pokhapokha andibweletsere umboni womveka (wosonyeza kuti adachoka pazifukwa zomveka).”"},{"SurahNumber":27,"VerseNumber":22,"Text":"“Choncho (Hudhud) sadakhalitse nthawi yaitali; ndipo adati (kwa Sulaiman): “Ndatulukira zomwe iwe sudazitulukire, ndipo ndakubweletsera nkhani yotsimikizika kuchokera ku Saba.”"},{"SurahNumber":27,"VerseNumber":23,"Text":"““Ndithu ine ndapeza mkazi akuwalamulira (anthu a ku dziko la Saba), ndipo wapatsidwa chilichonse; ndiponso ali ndi chimpando chachifumu chachikulu.”"},{"SurahNumber":27,"VerseNumber":24,"Text":"““Ndampeza iye ndi anthu ake akulambira dzuwa kusiya Allah; ndipo satana wawakometsera zochita zawo zoipa; choncho wawatsekereza ku njira yolungama, tero sadaongoke.”"},{"SurahNumber":27,"VerseNumber":25,"Text":"““Kuti asamlambire Allah yemwe amatulutsa zobisika kumwamba ndi pansi; ndipo akudziwa zimene mukubisa ndi zimene muonetsa poyera.”"},{"SurahNumber":27,"VerseNumber":26,"Text":"““Allah! Palibe wina wopembedzedwa mwachoona koma Iye basi; Mbuye wa Arsh (Mpando wachifumu) waukulu.”"},{"SurahNumber":27,"VerseNumber":27,"Text":"“(Sulaiman) adati “Tiona ngati wanena zoona kapena ngati) uli m’gulu la onama.”"},{"SurahNumber":27,"VerseNumber":28,"Text":"““Pita ndi kalata yangayi, kaiponye kwa iwo; kenako ukadzipatule kwa iwo (ukakhale pambali) ndi kuona momwe azikayankhira.”"},{"SurahNumber":27,"VerseNumber":29,"Text":"“(Mfumukazi) idati; “E inu nduna! Ndithu kalata yolemekezeka yaponyedwa kwa ine.”"},{"SurahNumber":27,"VerseNumber":30,"Text":"““Yachokera kwa Sulaiman, ndipo mawu ake ndi awa: ‘Mdzina la Allah, Wachifundo chambiri, Wachisoni.’"},{"SurahNumber":27,"VerseNumber":31,"Text":"“‘Musadzikweze kwa ine, ndipo idzani kwa ine muli ogonjera malamulo anga.”"},{"SurahNumber":27,"VerseNumber":32,"Text":"“(Mfumukazi idaonjezera) kunena: “E inu nduna! ndilangizeni pankhani yangayi; sindilamula kanthu mpaka inu mutandibwerera.”"},{"SurahNumber":27,"VerseNumber":33,"Text":"“(Nduna) zidati: “Ife ndife eni nyonga ndi eni kumenya nkhondo mwaukali; koma zonse zili ndi inu; choncho yang’anani mmene mungalamulire.”"},{"SurahNumber":27,"VerseNumber":34,"Text":"“(Mfumukazi) idati: “Ndithu mafumu akamalowa m’mudzi (wa anthu), amauononga motheratu, ndi kuwachita olemekezeka a m’menemo kukhala onyozeka. Mmenemo ndimomwe amachitira (nthawi zonse).”"},{"SurahNumber":27,"VerseNumber":35,"Text":"““Koma ine nditumiza mitulo kwa iwo ndi kuyembekezera zimene abwere nazo otumidwawo.”"},{"SurahNumber":27,"VerseNumber":36,"Text":"“Choncho pamene adafika (wamthenga wamkulu) kwa Sulaiman (ndi kupereka mphatso zija, Sulaiman adazikana) nati: “Mukundithandiza ndi chuma? zimene Allah wandipatsa ndizabwino kuposa zimene wakupatsani. Koma inu mukusangalala ndi mphatso zanu.”"},{"SurahNumber":27,"VerseNumber":37,"Text":"“Bwerera (nazo) kwa iwo; ndithu tiwadzera ndi gulu lankhondo lomwe iwo sangathe kulimbana nalo; mtheradi, tikawatulutsa m’menemo ali onyozeka ndi oyaluka.”"},{"SurahNumber":27,"VerseNumber":38,"Text":"“(Sulaiman adasonkhanitsa nduna zake) nati: “E inu nduna! Ndani abwere ndi mpando wake wachifumuwo kwa ine asadandidzere ali ogonja?”"},{"SurahNumber":27,"VerseNumber":39,"Text":"“Chiwanda chotchedwa Ifrit chidati: “Ine ndikubweletsera chimenecho usadaimilire pamalo ako (oweruzira). Ndipo ndithu ine pa icho (chimpando) ndine wanyonga, wokhulupirika.”"},{"SurahNumber":27,"VerseNumber":40,"Text":"“Yemwe adali ndi maphunziro (akuya) a m’buku adati: “Ine ndikubweletsera (chimpandocho) maso ako asadaphetire (usadatsinzine ndi kupenya).” Pamene adachiona chitakhazikitsidwa patsogolo pake, adati: “Izi nchifukwa cha ufulu wa Mbuye wanga kuti andiyese mayeso kodi ndithokoza kapena ndiusuliza (ufulu Wake). Ndipo amene akuthokoza ndithu ubwino wa kuthokozako udzakhala pa iye mwini. Ndipo amene akukana (mtendere wa Allah posathokoza), ndithu Mbuye wanga Ngokhupuka; Waulemu, (sasaukira chilichonse kwa anthu).”"},{"SurahNumber":27,"VerseNumber":41,"Text":"“(Sulaiman) adati: “Msinthireni (maonekedwe a) mpando wake wachifumuwo kuti tione kodi auzindikira kapena akhala mwa omwe sazindikira (chinthu)"},{"SurahNumber":27,"VerseNumber":42,"Text":"“Choncho pamene (mfumukazi) idadza, kudanenedwa: “Kodi mpando wako wachifumu uli ngati uwu?” Idati: “Uli ngati umenewu, ndithu ndipo ife tidapatsidwa kuzindikira (za uneneri wanu) tisadaone chozizwitsa ichi; ndipo, ndithu tidadzipereka (kwa Allah).”"},{"SurahNumber":27,"VerseNumber":43,"Text":"“Ndipo (Sulaiman) adamuletsa zomwe amazipembedza kusiya Allah. Ndithu (mfumukaziyo) idali mwa anthu osakhulupirira (Allah)"},{"SurahNumber":27,"VerseNumber":44,"Text":"“(Mfumukazi ija) idauzidwa kuti: “Lowa mkhonde la nyumba.” Koma pamene adaliona adaliganizira kuti ndidziwe; adakweza nsalu kumiyendo yake. (Sulaiman) adati: “Ndithu limeneli ndikhonde lomwe laziridwa ndi magalasi.” (Mfumukazi) idati: “E Mbuye wanga! Ndadzichitira ndekha chinyengo; choncho, ndagonjera kwa Allah, Mbuye wazolengedwa pamodzi ndi Sulaiman.”"},{"SurahNumber":27,"VerseNumber":45,"Text":"“Ndipo ndithu Asamudu tidawatumizira m’bale wawo Swalih kuti awauze: “Mpembedzeni Allah.” Choncho adali magulu awiri omwe amakangana. (Ena adam’tsata pomwe ena adam’kana)"},{"SurahNumber":27,"VerseNumber":46,"Text":"“(Swaleh) adati: “E inu anthu anga chifukwa ninji inu mukufulumizitsa choipa (kuti chidze) musanachite chabwino? Bwanji simukupempha chikhululuko kwa Allah kuti muchitiridwe chifundo?”"},{"SurahNumber":27,"VerseNumber":47,"Text":"“(Iwo) adati: “Tapeza masoka oipa chifukwa cha iwe ndi omwe uli nawo.” (Iye) adati: “Tsoka lanu lili kwa Allah (chifukwa cha zolakwa zanu); koma inu ndinu anthu amene mukuyesedwa (ndi Allah kuti aone ngati mutsatire Mtumiki Wake kapena simutsatira).”"},{"SurahNumber":27,"VerseNumber":48,"Text":"“Ndipo m’mudzimo adalipo anthu asanu ndi anayi omwe amaononga pa dziko, ndipo samakonza (chilichonse koma kuchiononga)"},{"SurahNumber":27,"VerseNumber":49,"Text":"“(Iwo) adati: “Aliyense wa ife alumbire kwa Allah (kuti) iye (Swaleh) ndi banja lake timthira nkhondo usiku, ndipo kenako Timuuza mlowam’malo wake (kuti): “Sitidaone kuonongeka kwa m’bale wake; ndithu ife tikunena zoona.”"},{"SurahNumber":27,"VerseNumber":50,"Text":"“Ndipo adakonza chiwembu ndi kutchera misampha yamphamvu, nafenso tidawatchera misampha yowaononga, iwo asakudziwa"},{"SurahNumber":27,"VerseNumber":51,"Text":"“Tsono tayang’ana, kodi malekezero a chiwembu chawo adali otani! Tidawaononga iwo ndi anthu awo onse"},{"SurahNumber":27,"VerseNumber":52,"Text":"“Izo ndinyumba zawo (zomwe zasanduka) mabwinja chifukwa cha chinyengo chawo. Ndithu m’zimenezo muli phunziro kwa odziwa"},{"SurahNumber":27,"VerseNumber":53,"Text":"“Ndipo tidawapulumutsa amene adakhulupirira pakuti amamuopa (Allah)"},{"SurahNumber":27,"VerseNumber":54,"Text":"“Ndipo (akumbutse nkhani ya) Luti pamene adanena kwa anthu ake: “Kodi mukuchita zadama uku inu mukuziona?”"},{"SurahNumber":27,"VerseNumber":55,"Text":"““Kodi inu mukugona ndi amuna pokwaniritsa chilakolako (cha chilengedwe) kusiya akazi? koma inu ndinu mbuli.”"}]}