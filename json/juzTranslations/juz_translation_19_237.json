{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":25,"VerseNumber":21,"Text":"وە ئەوانەی کە بەھیوای دیداری ئێمەنین (لەڕۆژی دواییدا) دەڵێن ئەوە بۆ فریشتە نانێردرێتە خوارەوە بۆ سەرمان یاخود پەروەردگارمان نابینین سوێند بەخوا بەڕاستی ئەوانە لەدەرونی خۆیاندا خۆیان بەگەورە دەزانی وە سەرکەشییەکی گەورەیان کرد"},{"SurahNumber":25,"VerseNumber":22,"Text":"ئەو رۆژەی فریشتەکان دەبینن (کاتی مردن یاقیامەت) لەو ڕۆژەدا ھیچ مژدەیەک بۆتاوانباران نییە وە دەڵێن (پەنامان بدەن) بەپەنادانی پارێزراو"},{"SurahNumber":25,"VerseNumber":23,"Text":"ھاتین ھەر کردەوەیەکیان کرد بوو ھەموویمان وەکو تۆزی پرش وبڵاو لێکرد"},{"SurahNumber":25,"VerseNumber":24,"Text":"بەھەشتیەکان لەو ڕۆژەدا لەچاکترین جێگادان وە لەباشترین شوێنی حەسانەوە (ی نیوەڕوان) دان"},{"SurahNumber":25,"VerseNumber":25,"Text":"وە ڕۆژێک ئاسمان لەت دەبێت لەگەڵ ھەورێکی سپی (ھەموو ئاسمان دەگرێتەوە) وە فریشتەکان دەنێردرێنە خوارەوە کۆمەڵ کۆمەڵ"},{"SurahNumber":25,"VerseNumber":26,"Text":"لەو ڕۆژەدا فەرمانڕەوایەتی تەنھا بۆ خوای میھرەبانە ئەو ڕۆژە رۆژێکی زۆر سەختە لەسەر بێ باوەڕان"},{"SurahNumber":25,"VerseNumber":27,"Text":"وە ڕۆژێکە کەستەمکار قەپ دەکات بەھەر دوو دەستی خۆیدا و دەڵێ خۆزگە لەگەڵ پێغەمبەردا ڕێگای ڕاستم بگرتایەتەبەر"},{"SurahNumber":25,"VerseNumber":28,"Text":"ئای تیاچوون بۆ من خۆزگە فڵان کەسم نەکردایە بەھاوەڵ و خۆشەویستی خۆم"},{"SurahNumber":25,"VerseNumber":29,"Text":"بەڕاستی ئەو (کەسەی کردم بەھاوەڵ) منی لەقورئان وێڵ کرد دوا ئەوەی قورئانم پێ گەیشت (و باوەڕم پێ ھێنا) وە شەیتان ھەمیشە پشت تێکەرو پشت بەردەرە بۆ ئادەمیزاد"},{"SurahNumber":25,"VerseNumber":30,"Text":"وە پێغەمبەر(ﷺ) ووتی ئەی پەروەردگارم بەڕاستی قەومەکەم (قورەیش) ئەم قورئانەیان واز لێھێناوە و گوێی پێ نادەن"},{"SurahNumber":25,"VerseNumber":31,"Text":"ئا بەو جۆرە (موحەممەد ﷺ کەدژایەتی تۆ دەکرێت) دامان ناوە بۆ ھەموو پێغەمبەرێک دوژمنێک لەتاوانباران، بەسە پەروەردگارت ڕێنمونیکەر و یارمەتیدەرت بێت"},{"SurahNumber":25,"VerseNumber":32,"Text":"وە ئەوانەی بێ بڕوا بوون دەیانووت بۆچی (موحەممەد ﷺ) ھەموو قورئانی بەیەک جار بۆ دانەبەزێنراوە ئا بەوجۆرە (دامانبەزاندووە) بۆ ئەوەی دڵی تۆ (ئەی موحەممەد ﷺ) بەو قورئانە دامەزراو و بەھێز بکەین وە (بەو بۆنەیەوە) ئایەتەکانی خۆمم بۆ ناردن بەرەبەرە"},{"SurahNumber":25,"VerseNumber":33,"Text":"ھەر نموونە و مەسەلێکت بۆ بھێنن (لە ڕەخنە و پێشنیارە نابەجێکانیان)"},{"SurahNumber":25,"VerseNumber":34,"Text":"ئەو کەسانەی کەبەسەر ڕوخساریاندا دەبرێن (ڕادەکێشرێن) بۆ دۆزەخ ئەوانە خراپترین جێگایان بۆ ھەیە وە ڕێگاشیان وونکردووە (گومڕاترن)"},{"SurahNumber":25,"VerseNumber":35,"Text":"سوێند بەخوا بەڕاستی تەوراتمان دا بەموسا وە ھارونی برایشیمان کردە یاریدەدەری"},{"SurahNumber":25,"VerseNumber":36,"Text":"ئەمجا ووتمان ھەردووکتان بڕۆن بۆ سەر ئەو گەلەی کەباوەڕیان بەئایەتەکانی ئێمە نیە و بە درۆی دەزانن ئەوسا لەناومان بردن بە لەناوبردنێکی زۆر خراپ"},{"SurahNumber":25,"VerseNumber":37,"Text":"گەلی نوحیش کاتێک پێغەمبەرانیان بە درۆزانی (لەئاوی لافاودا) نوقممان کردن وە کردنمانن بەپەندو عیبرەت بۆ خەڵک وە ئامادەمان کردووە بۆ ستەمکاران سزای سەخت"},{"SurahNumber":25,"VerseNumber":38,"Text":"و گەلی عاد و سەمود و خاوەنی چاڵ و بیرەکان وەزۆر گەلی تر کە لەنێوانیاندا بوون (لەناومان بردن)"},{"SurahNumber":25,"VerseNumber":39,"Text":"وەبۆ ھەموویان چەندین نموونەمان ھێنایەوە (بەڵام بیریان نەکردەوە) وە ھەموویانمان لەناوبرد بە لەناوبردنێکی خراپ"},{"SurahNumber":25,"VerseNumber":40,"Text":"سوێند بەخوا بەڕاستی ئەوان (قوڕەیش) تێپەڕبوون بە ئەو شارەدا (سەدوم) کەبارانی شەڕ (بەرد)ی بەسەردا بارێنرابوو ئایا ئەوان ئەو (شارە بەردباران کراوە)یان نەبینیوە (وانیە بینیوویانە) بەڵکو ئەوان بەتەمای زیندوو بوونەوە نین"},{"SurahNumber":25,"VerseNumber":41,"Text":"وە (ئەی موحەممەد ﷺ) کاتێک تۆ ببینن بەس گاڵتەت پێدەکەن و (دەڵێن) ئائەمەیە خوا ناردویەتی بەپێغەمبەر"},{"SurahNumber":25,"VerseNumber":42,"Text":"(وەدەڵێن) نزیک بوو لە پەرستراوەکانمان لامان بدات ئەگەر لەسەر (پەرستنی) یان خۆگر نەبووینایە لە داھاتوودا دەزانن کاتێک سزا (ی خوا) دەبینن"},{"SurahNumber":25,"VerseNumber":43,"Text":"ئایا دیت ئەو کەسەی ھەواو ئارەزووی خۆی کردۆتە پەرستراوی خۆی ئایا تۆ ئەبیتە پارێزەر بۆ ئەو (کەشوێنی ئارەزوی نەکەوێت)؟"},{"SurahNumber":25,"VerseNumber":44,"Text":"ئایا وا دەزانیت زۆربەی ئەوانە دەبیستن یان تێدەگەن ئەوانە ھەر وەک ئاژەڵن بەڵکو ئەوان گومڕا تریشن"},{"SurahNumber":25,"VerseNumber":45,"Text":"ئایا نابینی پەروەردگارت چۆن سێبەری درێژ کردوەتەوە (لەبانگی بەیانیە ھەتا خۆر ھەڵاتن) ئەگەر بیویستایە ڕایدەگرت بەوەستاوی (سێبەرەکە بەردەوام دەبوو) لەپاشان خۆرمان کردە بەڵگە لەسەر ئەو (سێبەرە چونکە ئەگەر خۆر نەبێت سێبەر نا ناسرێت)"},{"SurahNumber":25,"VerseNumber":46,"Text":"پاشان ئەو سێبەرە بۆلای خۆمان دەبەینەوە بەشێنەیی و کەمە کەمە نایھێڵین"},{"SurahNumber":25,"VerseNumber":47,"Text":"ئەو (خوا) زاتێکە کەشەوی بۆ کردون بەداپۆشەر (پۆشاک) وە خەوتنی بۆ کردوون بەھۆی مت بوون وە ڕۆژی بۆ ھەستان (لە خەو بۆ کارو ڕزق وڕۆزی پەیدا کردن) داناوە"},{"SurahNumber":25,"VerseNumber":48,"Text":"وە ئەو (خوا) زاتێکە باکان دەنێرێت بەمژدەدەر پێش ڕەحمەتی خۆی (باران بارین) وە لەئاسمانەوە باراندومانە ئاوێکی پاکۆکەر (پاکوخاوێن)"},{"SurahNumber":25,"VerseNumber":49,"Text":"تا زەوی مردووی پێ ببوژێنینەوە وە ئاوی دەدەن بەو (بارانە) لەوانەی دروستمان کردوون ئاژەڵ و خەڵکانێکی زۆر"},{"SurahNumber":25,"VerseNumber":50,"Text":"سوێند بەخوا بەڕاستی ئێمە بەچەند جۆر ئەم (ئیشانە)مان گۆڕی لەنێوانیاندا تا بیربکەنەوە بەڵام زۆربەی خەڵک جگە لە سپڵەیی (بێ باوەڕی) ھیچیان ناوێت"},{"SurahNumber":25,"VerseNumber":51,"Text":"ئەگەر بمان ویستایە بێگومان دەمان نارد لەھەموو شارو شارۆچکەیەکدا ترسێنەرێک"},{"SurahNumber":25,"VerseNumber":52,"Text":"کەواتە تۆ بەگوێی بێباوەڕان مەکە بە(بەڵگەکانی) ئەم قورئانە بەربەرەکانی یەکی گەورەیان لەگەڵدا بکە"},{"SurahNumber":25,"VerseNumber":53,"Text":"ئەو (خوا) زاتێکە دوو دەریا (ئاو) ی بەڕەڵا کردووە لەپاڵ یەکدا ئەمەیان شیرین و سازگارە (ئاوی ڕوبارو کانیاوە) ئەوی تریان زۆر سوێرو تاڵ و تفتە (ئاوی دەریاکانە) وە لەنێوان ئەو دوو (ئاوە) دا بەربەستێکی داناوە وڕێگریکەرێکی ئەستور (تا ئەو دوو ئاوە تێکەڵ بەیەک نەبن)"},{"SurahNumber":25,"VerseNumber":54,"Text":"ئەو (خوا) زاتێکە لەئاوی (مرۆڤ) ئادەمیزادی دروستکردووە ئەمجا ئەو (ئاوە)ی کردۆتە ھۆی ڕەچەڵەک (پشت کە بەرێگەی نێرینە دەگەن بەمرۆڤ وەک کوڕ) و خزم (کە بەرێگەی ئافرەت دەگەنەوە بەمرۆڤ وەک کچە زاو خوشکەزا) وە پەروەردگارت ھەمیشە بە دەسەڵات و توانایە"},{"SurahNumber":25,"VerseNumber":55,"Text":"ئەوانە جگە لەخوا شتانێک دەپەرستن کە نەسوود نەزیان بەوان ناگەیەنن وە بێ بڕوایان بەردەوام دژی پەروەردگاریان پشتیوانی یەکترن (بۆ تاوان و خراپە)"},{"SurahNumber":25,"VerseNumber":56,"Text":"ئێمە تۆمان تەنھا بۆ ئەوە ناردووە کەمژدە دەرو ترسێنەر بیت"},{"SurahNumber":25,"VerseNumber":57,"Text":"(ئەی موحەممەد ﷺ) بڵێ من لەسەر گەیاندنی ئیسلام ھیچ کرێ و پاداشتێک لەئێوە داوا ناکەم بەڵام ھەر کەس ویستی رێگەی پەروردگاری بگرێت (با بیگرێ)"},{"SurahNumber":25,"VerseNumber":58,"Text":"پشت ببەستە بە (خوای) زیندوو کەزاتێکە ھەرگیز نامرێت، تەسبیحات بکە بەستایشی ئەو بەسە (بۆ تۆ) کەخوا ئاگادارە بەگوناھی بەندەکانی"},{"SurahNumber":25,"VerseNumber":59,"Text":"ئەو (خوایە)ی کەئاسمانەکان و زەوی دروستکردووە وەئەوەیشی لەنێوانیاندایە لەشەش ڕۆژدا لەپاشانیش بەرز بوویەوە بۆ سەر عەرش و قەراری گرت (باوەڕمان پێیەتی بەبێ ئەوەی شێوەکەی بزانین) ئەو خوای میھرەبانە کەواتە پرسیار لەزاتێک بکە کە بەھەموو شت زاناو ئاگادارە"},{"SurahNumber":25,"VerseNumber":60,"Text":"وە کاتێک بەوان بوترێت سوژدە ببەن بۆخوای میھرەبان دەڵێن ڕەحمان کێیە (ئێمە نایناسین) ئایا سوژدە ببەین بۆ ئەو (زاتەی) کەتۆ فەرمانمان پێ دەدەیت وە (بەم داوای سوژدە بردنە) دورکەوتنەوەیان (لەڕێگای ڕاست) زیاتر دەبێت"},{"SurahNumber":25,"VerseNumber":61,"Text":"پاک و بێگەرد وپیرۆزە ئەو (خوایەی) کە لەئاسماندا چەند خولگە (بورج)ی دروستکردووە ودایناوە لەئاسماندا خۆرێکی پڕشنگدار و مانگێکی ڕووناک کەرەوە (بۆ زەوی)"},{"SurahNumber":25,"VerseNumber":62,"Text":"وە ئەو (خوایە) زاتێکە کەشەوو ڕۆژی لەجێی یەکتر داناوە (بەدوای یەکتردا دێن و شوێنی یەکتر دەگرنەوە) بۆ ئەو کەسەی بیەوێت بیربکاتەوە (لەدروسکراوەکانی خوا) یان بیەوێت شوکرانە بژێری خوا بکات"},{"SurahNumber":25,"VerseNumber":63,"Text":"بەندە تایبەتیەکانی خوای میھرەبان کەسانێکن بە ویقارو نەرمی دەڕۆن بەسەر زەویدا (بێ لوت بەرزی و کەشخە و فیز کردن) وەکاتێک نەزان و نەفامەکان (بەووتەی ناشیرن) لەگەڵیان بدوێن ووتەیەک دەڵێن: جوان بێت (وەک: سڵاوتان لێ بێت)"},{"SurahNumber":25,"VerseNumber":64,"Text":"وە کەسانێکن لەشەودا بۆ پەروەردگاریان سوژدە بەرن و شەو نوێژ دەکەن"},{"SurahNumber":25,"VerseNumber":65,"Text":"وە کەسانێکن کەدەڵێن ئەی پەروەردگارمان سزای دۆزەخمان لێ لادە بەڕاستی سزای ئەو (دۆزەخە) لانەچووی بەردەوامە"},{"SurahNumber":25,"VerseNumber":66,"Text":"بەڕاستی دۆزەخ جێگەو شوێن مانەوەیەکی زۆر خراپە"},{"SurahNumber":25,"VerseNumber":67,"Text":"وە کەسانێکن کاتێک ماڵ و سامان خەرج دەکەن (بۆ خۆیان و خێزانیان)"},{"SurahNumber":25,"VerseNumber":68,"Text":"وەکەسانێکن کەلەگەڵ خوادا ناپەرستن ھیچ پەرستراوێکی تر و ناکوژن ھیچ کەسێک کەخوا کوشتنی ئەوی یاساغ و(حەرام) کردووە بەھەق و ڕەوا نەبێت وە زیناو داوێن پیسی ناکەن وە ھەر کەس ئەو تاوانانە بکات (کەباسکران) سزاکەی وەردەگرێت"},{"SurahNumber":25,"VerseNumber":69,"Text":"سزای بۆ چەند بارە دەکرێتەوە لەڕۆژی قیامەتدا وە بێ بڕانەوە وبە بێ ڕێزو ڕیسوایی لەدۆزەخ دا دەمێنێتەوە"},{"SurahNumber":25,"VerseNumber":70,"Text":"بێجگە لەکەسێ تەوبەی کردبێ و باوەڕی ھێنابێت کارو کردەوەی چاکیشی کردبێت ئا ئەوانە خوا خراپە و تاوانەکانیان دەگۆڕێت بەچاکە وەخوا ھەمیشە لێبووردەی بەبەزەییە"},{"SurahNumber":25,"VerseNumber":71,"Text":"وە ھەر کەس تەوبەی کردو کردەوەی چاکی کرد ئەوە بەڕاستی ئەو کەسە دەگەڕێتەوە بۆ لای خوا بە گەڕانەوەیەکی تەواو"},{"SurahNumber":25,"VerseNumber":72,"Text":"وە (بەندەکانی خوا) کەسانێکن کەشایەتی درۆ نادەن و کاتێ تێپەڕ بن بەلای شتی بێ سووددا (ئەنجام بدرێت لەلایەن نەفامانەوە) تێپەڕ دەکەن بەڕێزەوە (پێ گوێدانە نەفامان)"},{"SurahNumber":25,"VerseNumber":73,"Text":"وە کەسانێکن کاتێک ئامۆژگاری بکرێن بەئایەتەکانی پەروەردگاریان ناکەون بەسەریاندا بە کەڕی و کوێری"},{"SurahNumber":25,"VerseNumber":74,"Text":"وە کەسانێکن کەدەڵێن ئەی پەروەردگارمان ببەخشە پێمان لە ھاوسەران و نەوەکانمان (منداڵەکانمان) ئەوەی چاوانی پێ گەش بێ و ھۆی دڵخۆشی بێت"},{"SurahNumber":25,"VerseNumber":75,"Text":"ئەوانە (کە ئەو سیفەتانەیان تیدایە) پاداشت دەدرێنەوە بەپلە و کۆشکی بەرز لە بەھەشتدا بەھۆی ئارام گرتنیان وە لەو شوێنەدا سڵاویان لێ دەکرێ (لەلایەن فریشتەکانەوە زۆر بەگەرمی)"},{"SurahNumber":25,"VerseNumber":76,"Text":"بێ بڕانەوە تیایدا دەمێننەوە چەن جێگا وشوێن ومانەوەیەکی جوان و خۆشە"},{"SurahNumber":25,"VerseNumber":77,"Text":"(ئەی موحەممەد ﷺ) بڵێ خەڵکینە پەروەردگار گوێتان پێ نادات و ھیچ بایەخێکتان نیە لای ئەگەر دوعا و نزاتان نەبێت (لەکاتی تەنگی و ناڕەحەتیدا) کەچی (زۆربەتان) ئاینی خواتان بەدرۆ دەزانی (بڕواتان نەھێنا) جا دڵنیابن تۆڵەکەی یەخەتان دەگرێ و لێتان جیا نابێتەوە"},{"SurahNumber":26,"VerseNumber":1,"Text":"بە(طا،سین، میم) دەخوێنرێتەوە خوازاناترە بە ماناکەی بۆ زانیاری زیاتر سەیری سەرتای سورەتی (البقرة) بکە"},{"SurahNumber":26,"VerseNumber":2,"Text":"ئەم (سورەتە) لەئایەتەکانی قورئانی ڕوونکەرەوەیە"},{"SurahNumber":26,"VerseNumber":3,"Text":"خەریکە خۆت لەناو دەبەی (دەکوژی) بەخەفەت لەبەر ئەوەی ئەوان (خەڵکی مەککە) باوەڕ ناھێنن"},{"SurahNumber":26,"VerseNumber":4,"Text":"ئەگەر بمانەوێت دەھێنینە خوارەوە بۆیان نیشانەو بەڵگەیەک لەئاسمانەوە کەبەردەوام گەردنیانی بۆ دانەوێنن (ناچاریان بکات باوەڕ بھێنن)"},{"SurahNumber":26,"VerseNumber":5,"Text":"ھەر بێت بۆیان پەیامێکی تازە دابەزێنراو (کەقورئانە) لەخوای میھرەبانەوە ئەوان بەردەوام پشت تێکەرو ڕوو وەڕگێڕن لێی"},{"SurahNumber":26,"VerseNumber":6,"Text":"جا بێگومان ئەوانە بەدرۆیان زانی و باوەڕیان پێ نەکرد (ئەوەی ناردبومان) جا بەزوویی بۆیان دێت ھەواڵەکانی ئەوەی ئەوان گاڵتەو لاقرتیان پێ دەکرد"},{"SurahNumber":26,"VerseNumber":7,"Text":"ئایا سەیری زەوی ناکەن چەندمان ڕواندووە تیایدا لەھەموو جۆرێکی چاکی بەکەڵک"},{"SurahNumber":26,"VerseNumber":8,"Text":"بەڕاستی لەڕواندنی ئەو ھەموو ڕوواوەدا بەڵگەی گەورە ھەیە بەڵام زۆر بەیان بڕوادارنین و باوەڕ ناھێنن"},{"SurahNumber":26,"VerseNumber":9,"Text":"بێگومان پەروەردگارت تەنھا ئەو خاوەن دەسەڵات و بە بەزەییە"},{"SurahNumber":26,"VerseNumber":10,"Text":"(باس بکە) ئەو کاتەی پەروەردگارت بانگی موسای کرد کە (بەپێغەمبەری) بڕۆ بۆ لای ئەو گەلە ستەمکارە"},{"SurahNumber":26,"VerseNumber":11,"Text":"کە گەلەکەی فیرعەونە ئایا ئەوان ناترسن (بێ فەرمانی خوادەکەن)"},{"SurahNumber":26,"VerseNumber":12,"Text":"(موسا) ووتی ئەی پەروەردگارم بەڕاستی من دەترسم بڕوام پێ نەکەن"},{"SurahNumber":26,"VerseNumber":13,"Text":"وەسینگم (دڵم) تەنگ ببێ وە(دەترسم) بەچاکی قسەم بۆ نەکرێت و زمانم بەر نەبێت (لەو گرێیەی ھەیەتی) کەواتە (خوایە جوبرەیل) بنێرە بۆ لای ھاروون (و بیکە بەپێغەمبەر بۆ ئەوەی یارمەتیم بدات)"},{"SurahNumber":26,"VerseNumber":14,"Text":"وەئەوان (گەلی فیرعەون) تۆڵەی تاوانێکیان لەسەرمە بۆیە دەترسم کەبمکوژن (لەجیاتی ئەو کوژراوە)"},{"SurahNumber":26,"VerseNumber":15,"Text":"(خوا) فەرمووی نەخێر (ئەوەی باست کرد ھیچی روونادات) کەواتە ھەردووکتان بەموعجیزەکانمانەوە بڕۆن (بۆ لای فیرعەون و گەلەکەی) ئێمە لەگەڵتان گوێ دەگرین"},{"SurahNumber":26,"VerseNumber":16,"Text":"ئەوسا برۆنە لای فیرعەون و ھەردووکتان بڵێن بەڕاستی ئێمە پێغەمبەری پەروەردگاری جیھانیانین"},{"SurahNumber":26,"VerseNumber":17,"Text":"(نێراوین) کەتۆ بەنو ئیسرائیل (لەژێر دەستەیی خۆت) بەڕەڵا کەیت لەگەڵ ئێمەدا (بڕۆین بۆ شام)"},{"SurahNumber":26,"VerseNumber":18,"Text":"(فیرعەون) ووتی ئایا ئێمە پێمان نەگەیاندی لەناو (ماڵی) خۆماندا بەمنداڵی وە تۆ چەند ساڵێک لەتەمەنت لەناو ئێمەدا نەمایتەوە"},{"SurahNumber":26,"VerseNumber":19,"Text":"وە ئەو کردەوە (خراپە)شت کرد کەکردت (کەکوشتنی قیبتیەک بوو) وە تۆ لەوانەی سپڵە و ناشوکرن"},{"SurahNumber":26,"VerseNumber":20,"Text":"(موسا) ووتی ئەوکارەم کرد (ئەو پیاوەم کوشت) کاتێک کەمن لەڕیزی نەزاناندا بووم"},{"SurahNumber":26,"VerseNumber":21,"Text":"ئەمجا رام کرد و ھەڵھاتم لەئێوە کاتێک ترسام لێتان (تۆڵەم لێ بسێنن) ئەوسا پەروەردگارم حیکمەتی (پێغەمبەریەتی) پێ بەخشیم منی خستە ریزی پێغەمبەرانەوە (کردمی بەپێغەمبەر)"},{"SurahNumber":26,"VerseNumber":22,"Text":"وە ئەو (بەخێو کردنە) کە تۆ دەیکەیت بەمنەت بەسەرمەوە بەھۆی ئەوەوە بووە کەتۆ نەوەی ئیسرائیلت کردبووە کۆیلە و ژێردەستەی خۆت (لەترسا دایکی موسا موسای بەخێو نەکرد)"},{"SurahNumber":26,"VerseNumber":23,"Text":"(ئەمجا) فیرعەون ووتی پەروەردگاری جیھانیان کێیە"},{"SurahNumber":26,"VerseNumber":24,"Text":"(موسا) ووتی پەروەردگاری ئاسمانەکان وزەوی و ھەرچی لەنێوانیاندایە ئەگەر ئێوە دڵنیان"},{"SurahNumber":26,"VerseNumber":25,"Text":"(فیرعەون) ووتی بەوانەی بەدەوری دابوون (لەشوێنکەوتوانی) ئایا گوێتان لێیە (چی دەڵێت)"},{"SurahNumber":26,"VerseNumber":26,"Text":"(موسا) ووتی پەرەوەردگاری ئێوەو پەروەردگاری باوک وباپیرە پێشووەکانتانە"},{"SurahNumber":26,"VerseNumber":27,"Text":"(فیرعەون) ووتی بەڕاستی ئەو پێغەمبەرە کەنێرراوە بۆ ئێوە شێـتە"},{"SurahNumber":26,"VerseNumber":28,"Text":"(موسا) ووتی پەروەردگاری رۆژھەڵات و ڕۆژ ئاوایە و ئەوەی لەنێوانیادایە ئەگەر ئێوە بیربکەنەوە وژیربن"},{"SurahNumber":26,"VerseNumber":29,"Text":"(فیرعەون) ووتی سوێند بێت ئەگەر پەرستراوێکی تر جگە لەمن دابنێیت بێگومان دەتخەمە ریزی بەندکراوەکانەوە و زیندانیت دەکەم"},{"SurahNumber":26,"VerseNumber":30,"Text":"(موسا) ووتی ئایا ھەر زیندانیم دەکەیت ئەگەر شتێکی (موعجیزەیەکی) ڕوون و ئاشکرات بۆ بھێنم (کەڕاستە پێغەمبەرم)"},{"SurahNumber":26,"VerseNumber":31,"Text":"(فیرعەون) ووتی دەی ئەو شتە بھێنە (بینوێنە) ئەگەر تۆ لەڕاستگۆیانی"},{"SurahNumber":26,"VerseNumber":32,"Text":"ئەمجا موسا گۆچانەکەی فڕێدا دەست بەجێ بوو بەئەژدیھایەکی دیارو ئاشکرا"},{"SurahNumber":26,"VerseNumber":33,"Text":"وە دەستی دەرھێنا (لەبن باڵیدا) یەکسەر دەستی سپی وپرشنگدار بوو بۆ بینەران"},{"SurahNumber":26,"VerseNumber":34,"Text":"(فیرعەون) ووتی بەو پیاوە گەورانەی لەدەورەی بوون بێگومان ئەمە جادوگەرێکی زۆر زانایە"},{"SurahNumber":26,"VerseNumber":35,"Text":"دەیەوێت دەرتان بکات لەووڵات و خاکی خۆتان بەجادوەکەی جا فەرمانی چی دەدەن (لەدژی بیکەم)"},{"SurahNumber":26,"VerseNumber":36,"Text":"ووتیان جارێ موسا و براکەی واز لێ بھێنە (دوایانخە) سەربازەکانت کۆ بکەرەوە وبیانێرە بۆ ھەموو شارەکان"},{"SurahNumber":26,"VerseNumber":37,"Text":"تاھەموو جادوگەرێکی زۆر زانات بۆ بھێنن"},{"SurahNumber":26,"VerseNumber":38,"Text":"ئەمجا ئەو جادوگەرانە کۆکرانەوە لەکات و ڕۆژی دیاریکراودا"},{"SurahNumber":26,"VerseNumber":39,"Text":"و بەخەڵکیش وترا ئێوەش کۆدەبنەوە؟"},{"SurahNumber":26,"VerseNumber":40,"Text":"تا شوێن جادوگەران بکەوین ئەگەر ئەوان زاڵ و سەرکەوتوو بوون"},{"SurahNumber":26,"VerseNumber":41,"Text":"ئەمجا کاتێک جادوگەرەکان ھاتن ووتیان بەفیرعەون ئایا بەڕاستی پاداشتمان ھەیە ئەگەر ئێمە زاڵ و سەرکەوتوو بین"},{"SurahNumber":26,"VerseNumber":42,"Text":"(فیرعەون) ووتی بەڵێ وەبێگومان ئێوە ئەو کاتە لەنزیکانی خۆم دەبن"},{"SurahNumber":26,"VerseNumber":43,"Text":"موسا بەساحیرەکانی ووت بیھاوێژن ئەوەی ئێوە ھاوێژەریانن (لەجادو)"},{"SurahNumber":26,"VerseNumber":44,"Text":"ئەوانیش گوریس و حەبل و دار دەستەکانیان فڕێدا وە ووتیان سوێند بەگەورەیی فیرعەون بەڕاستی ھەر ئێمە زاڵ و سەرکەتووین"},{"SurahNumber":26,"VerseNumber":45,"Text":"ئەمجا موسا داردەستەکەی فرێدا (و بوو بەمارێکی گەورە) جا کوت و پڕ ئەو (مارە گەورە) ھەرچی جادویان کردبوو ھەڵی لوشی"},{"SurahNumber":26,"VerseNumber":46,"Text":"ئەمجا جادوگەرەکان خران (کەوتن) بەڕوودا بەسوژدە بردنەوە (بۆ خوا)"},{"SurahNumber":26,"VerseNumber":47,"Text":"ووتیان ئەوا باوەڕمان ھێنا بەپەروەردگاری جیھانیان"},{"SurahNumber":26,"VerseNumber":48,"Text":"کەپەروەردگاری موسا و ھارونە"},{"SurahNumber":26,"VerseNumber":49,"Text":"(فیرعەون) ووتی ئایا باوەڕتان پێ ھێنا پێش ئەوەی مۆڵەتتان بدەم بەڕاستی ئەو (موسا) جادوگەرە گەورەکەتانە کە فێری جادوی کردون جا بێگومان لەمەودوا دەزانن (چیتان لێ دەکەم) بەڕاستی دەست و قاچتان ڕاست و چەپ دەبڕم وە بێگومان ھەمووتان ھەڵ دەواسم (بەدارا)"},{"SurahNumber":26,"VerseNumber":50,"Text":"(جادوگەرەکان) ووتیان ھیچ زیانی نیە (بۆ ئێمە ئەوەی تۆ ئەتەوێ بیکەی) (چونکە) بەڕاستی ئێمە گەڕانەوەمان بۆ لای پەروەردگارمانە"},{"SurahNumber":26,"VerseNumber":51,"Text":"بەڕاستی ئێمە بەتەماین و ئومێد دەکەین کەپەروەردگارمان لە گوناھو تاوانەکانمان ببورێت چونکە ئێمە یەکەمی باوەڕداران بووین (لەگەلەکەماندا)"},{"SurahNumber":26,"VerseNumber":52,"Text":"وەحیمان نارد بۆ موسا کە بەشەو بەندە (باوەڕدارە)کانم ببە (و میصر بەجێ بھێڵن) بێگومان (فیرعەون و کۆمەڵەکەی) دواتان دەکەون"},{"SurahNumber":26,"VerseNumber":53,"Text":"ئەوسا فیرعەون پیاوانی کۆ کەرەوەی نارد بەشارەکاندا (بۆکۆکردنەوەی لەشکرو ھێز)"},{"SurahNumber":26,"VerseNumber":54,"Text":"(فیرعەون ووتی) بەڕاستی ئەوانە (موسا و شوێنکەوتوانی) کۆمەڵێکی کەمی بێ نرخن"},{"SurahNumber":26,"VerseNumber":55,"Text":"وە بەڕاستی ئەوانە ڕقی ئێمە ھەڵدەسێنن (بەووتارو کرداریان)"},{"SurahNumber":26,"VerseNumber":56,"Text":"وە بێگومان ئێمە کۆمەڵێکین بێدار و ئاگادارین (بەپیلانەکانیان)"},{"SurahNumber":26,"VerseNumber":57,"Text":"ئەمجا ئەوان (فیرعەون و کۆمەڵەکەی)مان دەرکرد لە باخات و کانیاوەکان"},{"SurahNumber":26,"VerseNumber":58,"Text":"وە (دەرمان کردن) لەو ھەموو گەنج و خەزێنە و کۆشکە زۆر جوان و چاکانە"},{"SurahNumber":26,"VerseNumber":59,"Text":"ئا بەو جۆرە (لەناومان بردن) نەوەکانی یەعقوب (جولەکە)مان لەجێگایان دانا"},{"SurahNumber":26,"VerseNumber":60,"Text":"ئەمجا (فیرعەون و لەشکرەکەی) کاتێک خۆر ھەڵھاتن شوێنیان کەوتن"},{"SurahNumber":26,"VerseNumber":61,"Text":"ئەمجا کاتێک دوو کۆمەڵەکە چاویان بەیەکتر کەوت ھاوەڵەکانی موسا ووتیان بێگومان ئێمە گیراوین، (پێمان دەگەن)"},{"SurahNumber":26,"VerseNumber":62,"Text":"(موسا) ووتی نەخێر پێتان ناگەن بێگومان من پەروردگارم لەگەڵە دڵنیابن ڕێگای (ڕزگار بوونم) نیشان دەدات"},{"SurahNumber":26,"VerseNumber":63,"Text":"ئەمجا سرووشمان کرد بۆ موسا کە بە گۆچانەکەت بدە لەدەریاکە (ئەویش لێیداو) جا دەریاکە لەت بوو کە ھەر لەتێکی وەک شاخێکی زۆر گەورە وابوو"},{"SurahNumber":26,"VerseNumber":64,"Text":"وە ئەوانی تر (فیرعەون و لەشکرەکەی)مان نزیک کردەوە لەوێ (لەدەریاکە)"},{"SurahNumber":26,"VerseNumber":65,"Text":"جا موساو ھەموو ئەوانەی لەگەڵی بوون رزگارمان کردن"},{"SurahNumber":26,"VerseNumber":66,"Text":"پاشان ئەوانی ترمان نوقم کرد (لەدەریادا)"},{"SurahNumber":26,"VerseNumber":67,"Text":"بەڕاستی لەڕواندنی ئەو ھەموو ڕوواوەدا بەڵگەی گەورە ھەیە بەڵام زۆر بەیان بڕوادارنین و باوەڕ ناھێنن"},{"SurahNumber":26,"VerseNumber":68,"Text":"بێگومان پەروەردگارت تەنھا ئەو خاوەن دەسەڵات و بە بەزەییە"},{"SurahNumber":26,"VerseNumber":69,"Text":"(ئەی موحەممەد ﷺ) بخوێنەرەوە بەسەریاندا ھەواڵی ئیبراھیم"},{"SurahNumber":26,"VerseNumber":70,"Text":"کاتێک ووتی بەباوکی و گەلەکەی چی دەپەرستن"},{"SurahNumber":26,"VerseNumber":71,"Text":"ووتیان بتانێک دەپەرستین ئەمجا بەردەوام بەندایەتیان دەکەین"},{"SurahNumber":26,"VerseNumber":72,"Text":"(ئیبراھیم) ووتی ئایا ئەوانە گوێیان لێتانە کاتێک ھاوار ونزایان لێ دەکەن"},{"SurahNumber":26,"VerseNumber":73,"Text":"یان ئایا ئەوان سوود یازیانتان پێ دەگەیەنن"},{"SurahNumber":26,"VerseNumber":74,"Text":"ووتیان (نەخێر ھیچیان پێ ناکرێت) بەڵکو ئێمە باوو باپیرانمان دیوە ئابەو شێوەی (ئێمە)یان کردووە"},{"SurahNumber":26,"VerseNumber":75,"Text":"ووتی ئایا ئێوە دەزانن چی دەپەرستن"},{"SurahNumber":26,"VerseNumber":76,"Text":"ئێوە و باوو باپیرە پێشووەکانتان"},{"SurahNumber":26,"VerseNumber":77,"Text":"جا بەڕاستی ھەموو ئەوانە دوژمنی منن جگە لەپەروەردگاری جیھانیان"},{"SurahNumber":26,"VerseNumber":78,"Text":"کە ئەو منی دروستکردووە پاشان ھەر ئەویش ڕێنموونیم دەکات"},{"SurahNumber":26,"VerseNumber":79,"Text":"وە ھەر ئەو زاتە خۆراکم پێدەدات و تێراوم دەکات"},{"SurahNumber":26,"VerseNumber":80,"Text":"وە کاتێک نەخۆش بکەوم ھەر ئەو شیفام دەدات (چاکم دەکاتەوە)"},{"SurahNumber":26,"VerseNumber":81,"Text":"وە زاتێکە کەمن دەمرێنێ و پاشان زیندووم دەکاتەوە"},{"SurahNumber":26,"VerseNumber":82,"Text":"وە (پەروەردگارم) زاتێکە بەتەمام و ئومێد دەکەم لە ڕۆژی پاداشتدا (لە قیامەتدا) ببورێت لەھەڵەکانم و بیانسڕێتەوە"},{"SurahNumber":26,"VerseNumber":83,"Text":"ئەی پەروەردگارم دانایم پێ ببەخشە بمبەرە ڕیزی پیاوچاکانەوە"},{"SurahNumber":26,"VerseNumber":84,"Text":"وە باس کردنم بەچاکە لەناوگەلە داھاتووەکاندا پێ ببەخشە"},{"SurahNumber":26,"VerseNumber":85,"Text":"وە بم گێڕی لەوەرگرانی بەھەشتی پڕ نازو نیعمەت"},{"SurahNumber":26,"VerseNumber":86,"Text":"وە لەباوکم خۆش ببە بەڕاستی ئەو لەگومڕایانە"},{"SurahNumber":26,"VerseNumber":87,"Text":"وە شەرمەزارو ڕیسوام مەکە لەڕۆژێکدا کە (خەڵکی) زیندوو دەکرێنەوە"},{"SurahNumber":26,"VerseNumber":88,"Text":"ڕۆژێک کەماڵ و سامان و منداڵ و نەوە سوود ناگەیەنن"},{"SurahNumber":26,"VerseNumber":89,"Text":"بێجگە لەکەسێک بێتە خزمەتی خوا بەدڵێکی ساغ و پاک و خاوێنەوە"},{"SurahNumber":26,"VerseNumber":90,"Text":"وە (لەڕۆژی دواییدا) بەھەشت نزیک دەخرێتەوە بۆ پارێزکاران و لەخوا ترسان"},{"SurahNumber":26,"VerseNumber":91,"Text":"دۆزەخیش دەردەخرێت (و ئاشکرا دەکرێت) بۆ گومڕایان"},{"SurahNumber":26,"VerseNumber":92,"Text":"وە پێیان دەوترێت کوان ئەوانەی کەئێوە دەتان پەرستن"},{"SurahNumber":26,"VerseNumber":93,"Text":"لەجیاتی خوا ئایا یارمەتیتان دەدەن، یان یارمەتی خۆیان دەدەن"},{"SurahNumber":26,"VerseNumber":94,"Text":"ئەمجا ھەموو ئەوانە (پەرستراوان) و گومڕایان سەر بەرو خوار فڕێ دەدرێنە دۆزەخەوە"},{"SurahNumber":26,"VerseNumber":95,"Text":"ھەروەھا ھەموو سەربازانی شەیتان"},{"SurahNumber":26,"VerseNumber":96,"Text":"(بت پەرستان) لەکاتێکدا لەدۆزەخ دا شەڕە قسەو ئاژاوەیانە (لەگەڵ پەرستراوەکانیان دا) دەڵێن"},{"SurahNumber":26,"VerseNumber":97,"Text":"سوێند بەخوا ئێمە لەگومڕاییەکی ئاشکرادا بووین"},{"SurahNumber":26,"VerseNumber":98,"Text":"کاتێک ئێوەمان دەبردە ریزی پەروەردگاری جیھانیانەوە"},{"SurahNumber":26,"VerseNumber":99,"Text":"کەس ئێمەی گومڕا نەکرد تاوانباران نەبێت"},{"SurahNumber":26,"VerseNumber":100,"Text":"وەھیچ تکاکارێ بۆ ئێمە نیە"},{"SurahNumber":26,"VerseNumber":101,"Text":"وە ھیچ ھاورێیەکی دڵسۆزمان نیە"},{"SurahNumber":26,"VerseNumber":102,"Text":"خۆزگە جارێکی تر بگەڕاینایەتەوە (بۆ دونیا) ئەوسا لەباوەڕداران دەبووین"},{"SurahNumber":26,"VerseNumber":103,"Text":"بەڕاستی لەڕواندنی ئەو ھەموو ڕوواوەدا بەڵگەی گەورە ھەیە بەڵام زۆر بەیان بڕوادارنین و باوەڕ ناھێنن"},{"SurahNumber":26,"VerseNumber":104,"Text":"بێگومان پەروەردگارت تەنھا ئەو خاوەن دەسەڵات و بە بەزەییە"},{"SurahNumber":26,"VerseNumber":105,"Text":"گەلی نوح پێغەمبەرانیان بەدرۆزن دانا (بڕوایان پێ نەکردن)"},{"SurahNumber":26,"VerseNumber":106,"Text":"کاتێک کەنوحی برایان پێی ووتن ئایا ناترسن لەخوا (خۆتان ناپارێزن)"},{"SurahNumber":26,"VerseNumber":107,"Text":"بێگومان من پێغەمبەرێکی ئەمینم بۆ ئێوە"},{"SurahNumber":26,"VerseNumber":108,"Text":"کەواتە لەخوا بترسن و گوێڕایەڵی من بکەن"},{"SurahNumber":26,"VerseNumber":109,"Text":"وە من داوای ھیچ کرێیەکتان لێ ناکەم لەسەر ئەو (ڕێنمونی کردنەتان) (چونکە) پاداشتی من تەنھا لەسەر پەروەردگاری جیھانیانە"},{"SurahNumber":26,"VerseNumber":110,"Text":"کەواتە لەخوا بترسن و گوێ رایەڵی من بکەن"},{"SurahNumber":26,"VerseNumber":111,"Text":"ووتیان ئایا (چۆن) باوەڕ بەتۆ بھێنین لەکاتێکـدا ئـەوانـەی شـوێنت کـەوتون پەسترین کەسن (ھەژارو داماو ونەفامن)"},{"SurahNumber":26,"VerseNumber":112,"Text":"(نوح علیە السلام) ووتی من چوزانم ئەوانە چی کردەوەیەک دەکەن"},{"SurahNumber":26,"VerseNumber":113,"Text":"پرسینەوەیان تەنھا لەسەر پەروەردگارمە ئەگەر ئێوە ھەست بکەن (بزانن)"},{"SurahNumber":26,"VerseNumber":114,"Text":"وه من دەرکەری باوەڕداران نیم"},{"SurahNumber":26,"VerseNumber":115,"Text":"من تەنیا ترسێنەرێکی ڕوونکەرەوەم"},{"SurahNumber":26,"VerseNumber":116,"Text":"ووتیان ئەی نوح ئەگەر کۆتایی نەھێنیت (لەم کاری بانگەوازەت) بێگومان لەبەرد باران کراوان دەبیت"},{"SurahNumber":26,"VerseNumber":117,"Text":"(نوح) ووتی: ئەی پەروەردگارم بێگومان گەلەکەم بڕوایان پێ نەکردم"},{"SurahNumber":26,"VerseNumber":118,"Text":"کەواتە لەنێوان من و ئەواندا حوکم بدە، بەحوکم دانێکی یەکجاری"},{"SurahNumber":26,"VerseNumber":119,"Text":"ئێمەش نوح و ئەو کەسانەی لەگەڵی بوو ڕزگارمان کردن (لەخنکان) لەو کەشتیەی کەپڕ کراو بوو (لەمرۆڤ و ھەموو جۆرە گیاندارێک)"},{"SurahNumber":26,"VerseNumber":120,"Text":"لەپاشان لەدوا (ڕزگار کردنی ئیمانداران) ئەوانەی کەمانەوە نوقممان کردن (لە ئاوی تۆفانەکەدا)"},{"SurahNumber":26,"VerseNumber":121,"Text":"بەڕاستی لەڕواندنی ئەو ھەموو ڕوواوەدا بەڵگەی گەورە ھەیە بەڵام زۆر بەیان بڕوادارنین و باوەڕ ناھێنن"},{"SurahNumber":26,"VerseNumber":122,"Text":"بێگومان پەروەردگارت تەنھا ئەو خاوەن دەسەڵات و بە بەزەییە"},{"SurahNumber":26,"VerseNumber":123,"Text":"گەلی عاد پێغەمبەرانی (خوا)یان بە درۆزن دانا (باوەڕیان پێ نەکردن)"},{"SurahNumber":26,"VerseNumber":124,"Text":"کاتێک ھود (علیە السلام)ی برایان پێی ووتن ئایا خۆتان ناپارێزن (لەسزای خوا)"},{"SurahNumber":26,"VerseNumber":125,"Text":"بێگومان من پێغەمبەرێکی ئەمینم بۆ ئێوە"},{"SurahNumber":26,"VerseNumber":126,"Text":"کەواتە لەخوا بترسن و گوێڕایەڵی من بکەن"},{"SurahNumber":26,"VerseNumber":127,"Text":"وە من داوای ھیچ کرێیەکتان لێ ناکەم لەسەر ئەو (ڕێنمونی کردنەتان) (چونکە) پاداشتی من تەنھا لەسەر پەروەردگاری جیھانیانە"},{"SurahNumber":26,"VerseNumber":128,"Text":"ئایا ئێوە لەھەموو شوێنێکی بەرزی (سەرە رێگا) بورجێک دروست دەکەن بەبێ ھودە"},{"SurahNumber":26,"VerseNumber":129,"Text":"وە چەند کۆشک و قەڵای بەھێز (کارگە) دروست دەکەن بەو ئومێدەی ھەر بمێننەوە ونەمرن"},{"SurahNumber":26,"VerseNumber":130,"Text":"وە ھەر کاتێک دەست بوەشێنن ستەمکارانە دەست دەوەشێنن"},{"SurahNumber":26,"VerseNumber":131,"Text":"کەواتە لەخوا بترسن و گوێڕایەڵی من بکەن"},{"SurahNumber":26,"VerseNumber":132,"Text":"وە لە (سزای) ئەو خوایە بترسن وخۆتان بپارێزن کەخۆتان دەزانن چی پێ بەخشیون"},{"SurahNumber":26,"VerseNumber":133,"Text":"ئاژەڵ و ماڵات و منداڵ"},{"SurahNumber":26,"VerseNumber":134,"Text":"وه باخ و کانیاوی زۆری پێداون"},{"SurahNumber":26,"VerseNumber":135,"Text":"بەڕاستی من دەترسم دووچارتان ببێت سزای ڕۆژێکی زۆر گەورەی (دژوارو پڕ لەسزا)"},{"SurahNumber":26,"VerseNumber":136,"Text":"ووتیان (بەھود علیە السلام) لای ئێمە یەکسانە ئامۆژگاری بکەیت یا ئامۆژگاری نەکەیت"},{"SurahNumber":26,"VerseNumber":137,"Text":"ئەمەی(تۆ ھێناوتە) تەنھا درۆو دەلەسەی پێشینانە"},{"SurahNumber":26,"VerseNumber":138,"Text":"وە ئێمە سزا نادرێین"},{"SurahNumber":26,"VerseNumber":139,"Text":"ئیتر باوەڕیان پێ نەھێنا بۆیە ئێمەش لەناومان بردن بێگومان لەوەدا (باسکرا) نیشانەی گەورە ھەیە بەڵام زۆربەیان باوەڕدار نەبوون"},{"SurahNumber":26,"VerseNumber":140,"Text":"بێگومان پەروەردگارت تەنھا ئەو خاوەن دەسەڵات و بە بەزەییە"},{"SurahNumber":26,"VerseNumber":141,"Text":"گەلی سەمود پێغەمبەرانیان بەدرۆزن زانی"},{"SurahNumber":26,"VerseNumber":142,"Text":"کاتێ صاڵح ( علیە السلام )ی برایان پێی ووتن ئایا (لەسزای خوا) خۆتان ناپارێزن"},{"SurahNumber":26,"VerseNumber":143,"Text":"بێگومان من پێغەمبەرێکی ئەمینم بۆ ئێوە"},{"SurahNumber":26,"VerseNumber":144,"Text":"کەواتە لەخوا بترسن و گوێڕایەڵی من بکەن"},{"SurahNumber":26,"VerseNumber":145,"Text":"وە من داوای ھیچ کرێیەکتان لێ ناکەم لەسەر ئەو (ڕێنمونی کردنەتان) (چونکە) پاداشتی من تەنھا لەسەر پەروەردگاری جیھانیانە"},{"SurahNumber":26,"VerseNumber":146,"Text":"(وا دەزانن) وازتان لێ دەھێنرێ لەدونیادا بەھێمنی (دەژین)"},{"SurahNumber":26,"VerseNumber":147,"Text":"لەناو باخات و کانیاوی زۆردا"},{"SurahNumber":26,"VerseNumber":148,"Text":"وە لەناو کشتوکاڵی زۆرو باخاتی دار خورمای میوە گەییودا"},{"SurahNumber":26,"VerseNumber":149,"Text":"وە لەچیاکان دا خانوو دادەتاشن زۆر بەلێزانانە"},{"SurahNumber":26,"VerseNumber":150,"Text":"کەواتە لەخوا بترسن و گوێڕایەڵی من بکەن"},{"SurahNumber":26,"VerseNumber":151,"Text":"وە گوێڕایەڵی زیادە ڕەوان مەکەن"},{"SurahNumber":26,"VerseNumber":152,"Text":"ئەوانەی خراپەکاری دەکەن لەزەویدا وە کردەوەی چاک ناکەن"},{"SurahNumber":26,"VerseNumber":153,"Text":"ووتیان (بە صاڵح علیە السلام) تۆ تەنھا یەکێکی لە جادو لێکراوان"},{"SurahNumber":26,"VerseNumber":154,"Text":"تۆ تەنھا مرۆڤێکی وەک ئێمە دەی ئایەت و موعجیزەیەکمان بۆ بھێنە ئەگەر لەڕاستگۆیانی"},{"SurahNumber":26,"VerseNumber":155,"Text":"(صاڵح علیە السلام) ووتی ئەم وشترە مێینە (موعجیزە) یە ئاو خواردنەوە ڕۆژێک بۆ ئەوە و ڕۆژێکیش بۆ ئێوەیە"},{"SurahNumber":26,"VerseNumber":156,"Text":"دەستی بۆ مەبەن بەخراپە ئەگینا سزای تۆڵەی ڕۆژێکی گەورە تووشتان دێت"},{"SurahNumber":26,"VerseNumber":157,"Text":"کەچی ئەوان سەریان بڕی ئەوسا پەشیمان بوونەوە (لەترسی تۆڵەی خوا)"},{"SurahNumber":26,"VerseNumber":158,"Text":"ئەمجا سزای (خراپەکەیان) ئەوانی گرت بەڕاستی لەمەدا (باسکرا) نیشانەیەکی گەورە ھەیە بەڵام زۆر بەیان باوەڕدار نەبوون"},{"SurahNumber":26,"VerseNumber":159,"Text":"بێگومان پەروەردگارت تەنھا ئەو خاوەن دەسەڵات و بە بەزەییە"},{"SurahNumber":26,"VerseNumber":160,"Text":"گەلی لوط پێغەمبەرانیان بەدرۆزن دانا"},{"SurahNumber":26,"VerseNumber":161,"Text":"کاتێ لوطی برایان (علیە السلام) ووتی پێیان ئایا ئێوە لەخوا ناترسن خۆ ناپارێزن"},{"SurahNumber":26,"VerseNumber":162,"Text":"بێگومان من پێغەمبەرێکی ئەمینم بۆ ئێوە"},{"SurahNumber":26,"VerseNumber":163,"Text":"کەواتە لەخوا بترسن و گوێڕایەڵی من بکەن"},{"SurahNumber":26,"VerseNumber":164,"Text":"وە من داوای ھیچ کرێیەکتان لێ ناکەم لەسەر ئەو (ڕێنمونی کردنەتان) (چونکە) پاداشتی من تەنھا لەسەر پەروەردگاری جیھانیانە"},{"SurahNumber":26,"VerseNumber":165,"Text":"ئایا لەناو (ھەموو خەڵکی) جیھانیاندا ئێوە نێربازی دەکەن"},{"SurahNumber":26,"VerseNumber":166,"Text":"وە وازدێنن لەو ھاوسەرانەتان کەپەروەردگارتان بۆی دروست کردون نەخێر بەڵکو ئێوە کۆمەڵێکن دەرچوو لەسنوری ئارەزوو"},{"SurahNumber":26,"VerseNumber":167,"Text":"ووتیان: بەڕاستی ئەی لوط ئەگەر واز نەھێنیت (لەم کارەت) بێگومان لەدەرکراوان دەبیت (لەم خاکە)"},{"SurahNumber":26,"VerseNumber":168,"Text":"(لوط) ووتی بێگومان من زۆر قەڵس و بێزارم لەو کردەوەتان (لە نێربازی)"},{"SurahNumber":26,"VerseNumber":169,"Text":"ئەی پەروەردگارم خۆم و ماڵ و خێزانم ڕزگار بکە لە (تۆڵەی) ئەو کردەوەی ئەوان دەیکەن"},{"SurahNumber":26,"VerseNumber":170,"Text":"ئەمجا ئێمەش لوط و ھەموو خێزانەکەیمان رزگار کرد"},{"SurahNumber":26,"VerseNumber":171,"Text":"بێجگە لەپیرەژنێک (ژنەکەی لوط) کە لەجێماوان و(تیاچوان) بوو"},{"SurahNumber":26,"VerseNumber":172,"Text":"پاشان ئەوانی ترمان لەناو برد"},{"SurahNumber":26,"VerseNumber":173,"Text":"وە بارانێکمان (لەبەرد) بەسەریاندا باراند ئەمجا ئای چ خراپ بوو بارانی ترسێنراوەکان"},{"SurahNumber":26,"VerseNumber":174,"Text":"بەڕاستی لەمەدا (باسکرا) پەندێکی گەورە ھەیە بەڵام زۆربەیان باوەڕدار نەبوون"},{"SurahNumber":26,"VerseNumber":175,"Text":"بێگومان پەروەردگارت زاڵ و میھرەبانە"},{"SurahNumber":26,"VerseNumber":176,"Text":"خاوەنی باخاتە چڕو پڕەکانیش پێغەمبەرانیان بەدرۆزن دانا"},{"SurahNumber":26,"VerseNumber":177,"Text":"کاتێ شوعەیب (علیە السلام) پێی ووتن: ئایا خۆتان ناپارێزن و لەخوا ناترسن"},{"SurahNumber":26,"VerseNumber":178,"Text":"بەڕاستی من پێغەمبەرێکی ئەمینم بۆ ئێوە"},{"SurahNumber":26,"VerseNumber":179,"Text":"کەوابوو لەخوا بترسن و گوێرایەڵی من بکەن"},{"SurahNumber":26,"VerseNumber":180,"Text":"وە من ھیچ کرێ و پاداشتێ لەئێوە داوا ناکەم لەسەر پێغەمبەرایەتیەکەم پاداشتی من تەنھا لای پەروەردگای جیھانیانە"},{"SurahNumber":26,"VerseNumber":181,"Text":"ڕێك وڕاست پێوانە بکەن وە لەزیان دەران مەبن (لەپێوانەدا ناتەواو بیپێون)"},{"SurahNumber":26,"VerseNumber":182,"Text":"وە بەتەرازوویەکی ڕاست و رێك کێشانە بکەن"},{"SurahNumber":26,"VerseNumber":183,"Text":"و کەم و کوڕی مەکەن لەشتەکانی خەڵکیدا (ھیچ مافێکیان ژێر پێ مەخەن) وە ڕۆمەچن لەزەویدا بەخراپەکاریتان"},{"SurahNumber":26,"VerseNumber":184,"Text":"وە بترسن لەو زاتەی کە ئێوە و خەڵکانی پێشوویشی دروستکردووە"},{"SurahNumber":26,"VerseNumber":185,"Text":"ووتیان تۆ تەنھا لەجادو لێکراوانی"},{"SurahNumber":26,"VerseNumber":186,"Text":"وە تۆ تەنھا مرۆڤێکی وەك ئێمەی و بەڕاستی ئێمە واگومانت پێ دەبەین لەدرۆزنان بیت"},{"SurahNumber":26,"VerseNumber":187,"Text":"دەی چەند پارچەیەك لەئاسمان بخەرە خوارەوە بەسەرماندا ئەگەر تۆ لە ڕاستگۆیانی"},{"SurahNumber":26,"VerseNumber":188,"Text":"(شوعەیب) ووتی پەروەردگارم چاك دەزانێت بەھەر کردەوەیەك کەدەیکەن"},{"SurahNumber":26,"VerseNumber":189,"Text":"ئەمجا شوعەیبیان بەدرۆزن زانی بەو ھۆیەوە سزای ڕۆژی سێبەری (ھەور) گرتنی بەڕاستی ئەو سزایە سزای رۆژێکی زۆر گەورە بوو"},{"SurahNumber":26,"VerseNumber":190,"Text":"بەڕاستی لەمەدا (باسکرا) پەندێکی گەورە ھەیە بەڵام زۆربەیان باوەڕدار نەبوون"},{"SurahNumber":26,"VerseNumber":191,"Text":"بێگومان پەروەردگارت زاڵ و میھرەبانە"},{"SurahNumber":26,"VerseNumber":192,"Text":"و بەڕاستی ئەم (قورئانە) دابەزێنراوی پەروەردگاری جیھانیانە"},{"SurahNumber":26,"VerseNumber":193,"Text":"جوبرەیلی ئەمین ھێنایە خوارەوە"},{"SurahNumber":26,"VerseNumber":194,"Text":"بۆ سەردڵی تۆ بۆ ئەوەی لەترسێنەران بیت"},{"SurahNumber":26,"VerseNumber":195,"Text":"بەزمانێکی عەرەبی ڕوون و پاراو"},{"SurahNumber":26,"VerseNumber":196,"Text":"وە بەڕاستی (باسی قورئان) لەکتێبی پێغەمبەرە پێشووەکاندا ھەیە"},{"SurahNumber":26,"VerseNumber":197,"Text":"ئایا ئەمە بەڵگەیەکی ڕوون نەبوو بۆیان (بۆ بێ باوەڕانی قوڕەیش) کەزانایانی بەنی ئیسرائیل ئەو (دەنگ و باسی قورئانە) دەزانن"},{"SurahNumber":26,"VerseNumber":198,"Text":"ئەگەر ئێمە ئەو (قورئانە)مان بناردایەتە خوارەوە بۆ سەر کەسێکی عەجەمی"},{"SurahNumber":26,"VerseNumber":199,"Text":"ئەمجا بیخوێندایەتەوە بەسەریاندا (بەسەر بێ باوەڕانی مەککەدا) باوەڕیان پێ نەدەھێنا"},{"SurahNumber":26,"VerseNumber":200,"Text":"ئا بەو جۆرە ئەو (قورئان)مان خستۆتە ناو دڵی تاوانبارانەوە"},{"SurahNumber":26,"VerseNumber":201,"Text":"کەچی ھەر باوەڕی پێ ناھێنن ھەتا سزای سەخت بەچاوی خۆیان دەبینن (جا باوەڕ دەھێنن)"},{"SurahNumber":26,"VerseNumber":202,"Text":"ئەویش لە ناکاودا دێت بۆیان کەئەوان ھەستی پێ ناکەن"},{"SurahNumber":26,"VerseNumber":203,"Text":"ئەوسا ئەڵێن ئا خۆ مۆڵەتمان پێ دەدرێت"},{"SurahNumber":26,"VerseNumber":204,"Text":"دەی ئایا ئەوان پەلەی سزای ئێمەیانە"},{"SurahNumber":26,"VerseNumber":205,"Text":"تۆ پێم بڵێ ئەگەر چەند ساڵێك بەخۆشی بیانژێنین"},{"SurahNumber":26,"VerseNumber":206,"Text":"لە پاشان ئەو سزایەی کە لێی ترسێنرا بوون بێت بۆیان"},{"SurahNumber":26,"VerseNumber":207,"Text":"سوودیان پێ ناگەیەنێت ئەو ھەموو خۆشی و ڕابواردنەی بەوان درابوو"},{"SurahNumber":26,"VerseNumber":208,"Text":"ھیچ شارو گوندێکمان لەناو نەبردووە دڵنیابە ترسێنەرانێکی ھەبووە"},{"SurahNumber":26,"VerseNumber":209,"Text":"بۆ ئەوەی بیربکەنەوە، وە ئێمە ستەمکار نەبووین (لەسزادانیاندا)"},{"SurahNumber":26,"VerseNumber":210,"Text":"شەیتانەکان ئەو (قورئانە)یان نەھێناوەتە خوارەوە"},{"SurahNumber":26,"VerseNumber":211,"Text":"نەشیاوی ئەوەن و نەدەشتوانن"},{"SurahNumber":26,"VerseNumber":212,"Text":"بەڕاستی شەیتانەکان لەگوێگرتنی(ھەواڵی ئاسمان) ڕێگری کراون"},{"SurahNumber":26,"VerseNumber":213,"Text":"کەواتە ھیچ پەرستراوێکی تر نەپەرستی لەگەڵ خوادا ئەگینا لەسزا دراوان دەبیت"},{"SurahNumber":26,"VerseNumber":214,"Text":"خزم و کەسە زۆر نزیکەکانت بترسێنە"},{"SurahNumber":26,"VerseNumber":215,"Text":"و باڵی بەزەیی و نەرم و نیانیت ڕاخە بۆ ئەو باوەڕدارانەی کەشوێنت کەوتوون"},{"SurahNumber":26,"VerseNumber":216,"Text":"ئەمجا ئەگەر سەرپێچیان کردیت ئەوسا پێیان بڵێ: بەڕاستی من بەریم لەوەی ئێوە دەیکەن"},{"SurahNumber":26,"VerseNumber":217,"Text":"وە پشت بەو خوایە ببەستە کەزاڵ و بە بەزەییە"},{"SurahNumber":26,"VerseNumber":218,"Text":"ئەو (خوایە) کە دەتبینێت کاتێ بەتەنیا نوێژ دەکەی"},{"SurahNumber":26,"VerseNumber":219,"Text":"وە (دەبینێ) نوێژ کردنت لەناو نوێژگەراندا (کەپێش نوێژیان بۆ دەکەیت)"},{"SurahNumber":26,"VerseNumber":220,"Text":"بەڕاستی تەنھا ئەوە بیسەر و ئاگادار"},{"SurahNumber":26,"VerseNumber":221,"Text":"ھەواڵتان بدەمێ کە شەیتانەکان دادەبەزنە سەرکێ؟"},{"SurahNumber":26,"VerseNumber":222,"Text":"دادەبەزنە سەر ھەموو (کەسێکی) زۆر درۆزنی زۆر تاوانبار"},{"SurahNumber":26,"VerseNumber":223,"Text":"باش گوێ دەگرن (بۆ شەیتانەکان) وە زۆربەیان درۆزنن (لەو ھەواڵانەدا دەیدەن بەخەڵکی)"},{"SurahNumber":26,"VerseNumber":224,"Text":"(پێغەمبەر ﷺ شاعیر نیە) (چونکە) شاعیرەکان تەنھا گومڕاکان شوێنیان دەکەون"},{"SurahNumber":26,"VerseNumber":225,"Text":"ئایا نابینیت کەئەوانە بەھەموو دۆڵ و شیوێکدا بەسەر لێشێواوی دەڕۆن (شیعر دەڵێن)"},{"SurahNumber":26,"VerseNumber":226,"Text":"وە بەڕاستی ئەوانە شتێك دەڵێن کەخۆیان نایکەن"},{"SurahNumber":26,"VerseNumber":227,"Text":"جگە لەوانەیان بڕوایان ھێناوە و کردەوە چاکەکانیان کردووە وە یادو زیکری خوایان زۆر کردووە وە تۆڵەیان سەندووە لەپاش ئەوە ستەمیان لێکراوە وە ئەوانەی ستەمیان کردووە لەمەودوا دەزانن کەچۆن گەڕانەوەیەك دەگەڕێنەوە(بۆ لای خوا دوای مردن)"},{"SurahNumber":27,"VerseNumber":1,"Text":"بە (طا، سین) دەخوێنریتەوە خوا زاناترە بە ماناکەی بۆزانیاری زیاتر سەیری سەرەتای سورەتی (البقرة) بکە ئەمە ئایەتەکانی قورئان و کتێبی ئاشکرایە"},{"SurahNumber":27,"VerseNumber":2,"Text":"(ھۆی) ڕێنمونی و مژدەدانە بۆ بڕواداران"},{"SurahNumber":27,"VerseNumber":3,"Text":"ئەوانەی کەنوێژ بەجێ دەھێنن و زەکات دەدەن وە ئەوانەی بڕوای بتەویان بەڕۆژی دوایی ھەیە"},{"SurahNumber":27,"VerseNumber":4,"Text":"بەڕاستی ئەوانەی باوەڕ ناھێنن بەڕۆژی دوایی کردەوە (خراپە) کانیانمان ڕازاندوەتەوە بۆیان بۆیە ئەوان بەسەرگەردانی دەسوڕێنەوە"},{"SurahNumber":27,"VerseNumber":5,"Text":"ئەوانە کەسانێکن سزای بەدیان بۆ ھەیە وە ئەوانە لەڕۆژی دواییدا زەرەرمەندترین کەسن"},{"SurahNumber":27,"VerseNumber":6,"Text":"بەڕاستی تۆ (ئەی موحەممەد ﷺ) قورئانت پێدەدرێ (فێر دەکرێیت) لەلایەن خوای کار دروست و زاناوە"},{"SurahNumber":27,"VerseNumber":7,"Text":"(بیریان خەرەوە) کاتێ موسا بەخێزانەکەی ووت بێگومان من ئاگرێك بەدیدەکەم (ئێوە لێرەدا بن) من دەڕۆم بۆ لای ئەو ئاگرە بەزووی ھەواڵێکتان بۆ دەھێنم یا گڕو بزوسکێ (لەو ئاگرە) تان بۆ دەھێنم تا ئێوە خۆتانی پێ گەرم بکەنەوە"},{"SurahNumber":27,"VerseNumber":8,"Text":"ئەمجا کاتێك (موسا علیە السلام) گەیشتە لای ئاگرەکە بانگی لێکرا کە پیرۆز بووە ئەو کەسەی لەناو ئاگرەکە (ڕووناکیەکە) دایە و ئەوەش بەدەوریدایە وە پاك و بێگەردە خوای پەوەردگاری جیھانیان"},{"SurahNumber":27,"VerseNumber":9,"Text":"ئەی موسا بەڕاستی ئەوەی (بانگی کردی) منم خوای بەدەسەڵات وکار دروست"},{"SurahNumber":27,"VerseNumber":10,"Text":"دە گۆچانەکەت فڕێدە (ئەویش فڕێیدا) ئەمجا کاتێك بینی وەك تیرەمار دەجوڵێت (موسا) ھەڵھات و ئاوڕی نەدایەوە. (خودا فەرمووی) ئەی موسا مەترسە بێگومان پێغەمبەران لای من ناترسن"},{"SurahNumber":27,"VerseNumber":11,"Text":"بێجگە لەکەسێك کەستەمی کردبێت پاشان خراپەکەی گۆڕیبێت بەچاکە ئەوە بەڕاستی من لێبوردە وبەبەزەیم"},{"SurahNumber":27,"VerseNumber":12,"Text":"وە دەستت بکە بەباخەڵتدا (کە دەرت ھێنا) بەسپێتی و پرشنگداری دێتە دەرەوە بەبێ بەڵەکی (ئەمە دوو موعجیزەیە) لەنۆ موعجیزە بۆ فیرعەون و گەلەکەی بەڕاستی ئەوانە گەلێکی لەسنوور دەرچوون"},{"SurahNumber":27,"VerseNumber":13,"Text":"ئەمجا کاتێك موعجیزە ئاشکراو ڕوونەکانی ئێمەیان بۆ ھات ووتیان ئەمە جادویەکی ئاشکرایە"},{"SurahNumber":27,"VerseNumber":14,"Text":"ئەو موعجیزانەیان دان پێدا نەدەنا وئینکاریان دەکرد کەچی لەدڵی خۆیان دا بەڕاستیان دەزانیلەبەر ستەمکاری و خۆ بە زل زانینیان (ئینکاریان دەکرد) ئەمجا سەرنج بدە سەر ئەنجامی خراپەکاران چۆن بوو"},{"SurahNumber":27,"VerseNumber":15,"Text":"سوێند بە خوا زانستمان بە داود و سولەیمان بەخشی ھەردووکیان ووتیان: ھەموو سوپاس و سەنایە بۆ ئەو خوایەی کە ڕێزی داوین بەسەر زۆر لە بەندە باوەڕدارەکانیدا"},{"SurahNumber":27,"VerseNumber":16,"Text":"وە سولەیمان بووە میراتگری داود (لە پێغەمبەرێتی و پاشایەتی و زانیاریدا) (سولەیمان) ووتی ئەی خەڵکینە فێری زمانی باڵندەکان کراوین وە لە ھەموو شتێکمان پێدراوە بەڕاستی ئەمە (بە من دراوە) فەزڵ و چاکەیەکی ئاشکرایە"},{"SurahNumber":27,"VerseNumber":17,"Text":"وە کۆ کرایەوە بۆ سولەیمان ھەموو سەربازەکانی لە جنۆکەو ئادەمی و باڵندەکان ئەمجا ئەوان (لە پێش و دواکەوتن) بەرگیری دەکران (و بەڕیز دەڕۆشتن)"},{"SurahNumber":27,"VerseNumber":18,"Text":"ھەتا کاتێك گەشتنە سەر شیوی مێروولە (شوێنێک بوو مێروولەی زۆر بوو) مێروولەیەك ووتی: ئەی مێروولەکان بڕۆنە ناو ماڵەکانی خۆتان ( ناوکونەکانتان) با سولەیمان و لەشکرەکەی نەتان پلیشێنن(لە ژێر پێیاندا) لە کاتێکدا ئەوان ھەست ناکەن"},{"SurahNumber":27,"VerseNumber":19,"Text":"ئەمجا (سولەیمان بەسەر سوڕمانەوە) زەردەخەنەی کرد لەقسەی ئەو مێروولە یە و ووتی ئەی پەروەردگارم وام ڕابھێنە کە سوپاسی ئەو چاکە و نیعمەتەتانەت بکەم کە ڕشتووتە بەسەر من و دایک باوکمدا وە (ڕام بھێنە) کە کار و کردەوەی چاکە بکەم کە تۆ پێی ڕازی بێت وە بە بەزەیی خۆت بمخەرە ڕیزی بەندە چاکەکانت"},{"SurahNumber":27,"VerseNumber":20,"Text":"جا (سولەیمان) چاوی بە باڵندەکان دا گێڕا ووتی ئەوە چی یە بۆ پەپوو سلێمانە نابینم یاخود لە ئامادەنەبوانە؟ (خۆی دزیوەتەوە)"},{"SurahNumber":27,"VerseNumber":21,"Text":"سوێند بە خوا سزایەکی بەتینی دەدەم یا سەری دەبڕم یا بەڵگەیەکی ڕوونم بۆ دەھێنێت (لەسەر ئامادە نەبوونی)"},{"SurahNumber":27,"VerseNumber":22,"Text":"ئەمجا (پەپوو) ماوەیەکی کورت مایەوە جا (ھاتەوە و بەسولەیمانی) ووت ئاگادار بووم لە شتێك کە تۆ ئاگادار نیت لێی لە(ووڵاتی) سەبەئەوە ھەواڵێکی ڕاستەقینەم بۆ ھێناوی"},{"SurahNumber":27,"VerseNumber":23,"Text":"بەڕاستی من بینیم ئافرەتێك پادشای ئەوانە (بەناوی بەڵقیس) کەھەموو شتێکی (پادشایەتی) پێدراوە و تەختێکی (پادشایەتی) زۆر گەورەی ھەیە"},{"SurahNumber":27,"VerseNumber":24,"Text":"خۆی و گەلەکەیم بینی لەجیاتی خوا سوژدە بۆ ڕۆژ دەبەن و شەیتان کردەوە (خراپە) کانیانی بۆ ڕازاندبوونەوە بەو ھۆیەوە ڕێگری کردون لەڕێگەی ڕاست بۆیە ئەوان ڕێگای ڕاست نادۆزنەوە"},{"SurahNumber":27,"VerseNumber":25,"Text":"بۆ ئەوەی سوژدە نەبەن بۆ ئەو خوایەی کەئەوەی شاراوە بێت لەئاسمانەکان و زەویدا دەری دەخات (دەریدەھێنێت) ئەوەش دەی شارنەوەو ئەوەی دەری دەخەن دەیزانێت"},{"SurahNumber":27,"VerseNumber":26,"Text":"خوایەکە ھیچ پەرستراوێکی ڕاست نیە جگە لەئەو پەروەردگاری عەرشی ھەرە گەورەیە"},{"SurahNumber":27,"VerseNumber":27,"Text":"(سولەیمان بەپەپووەکەی) ووت ئێمە لێکۆڵینەوە دەکەین (سەیر دەکەین) (تا بزانین) ڕاست دەکەیت (لەو ھەواڵەدا) یا لە درۆزنانیت"},{"SurahNumber":27,"VerseNumber":28,"Text":"ئەم نامەیەی منیان بۆ بەرە و فڕێیدە بۆیان پاشان دوور کەوەرەوە لێیان ئەمجا سەرنج بدە چ وەڵامێك دەگەڕێننەوە"},{"SurahNumber":27,"VerseNumber":29,"Text":"(بەڵقیس) ووتی ئەی پیاو ماقوڵ و سەرۆکەکان بەڕاستی من نامەیەکی گرنگم بۆ ھاوێژراوە"},{"SurahNumber":27,"VerseNumber":30,"Text":"کەبێگومان لە سولەیمانەوە (ھاتووە) بەڕاستی ئەو (نامە دەست پێدەکات): بەناوی خوای بەخشندەی میھرەبان"},{"SurahNumber":27,"VerseNumber":31,"Text":"خۆتان بەگەورە مەزانن بەسەرمداو بەموسڵمانی (گەردن کەچی) وەرن بۆ لام"},{"SurahNumber":27,"VerseNumber":32,"Text":"بەڵقیس وتی ئەی سەرۆك و ئەشرافەکان دەربارەی ئەم کارەم ڕای خۆتانم پێ بڵێن چونکە من ھیچ بڕیارێك نادەم ھەتا ئێوە ئامادە نەبن و ڕاوێژتان پێ نەکەم"},{"SurahNumber":27,"VerseNumber":33,"Text":"ووتیان: ئێمە خاوەنی ھێزین (لە چەك و سەرباز) وە (لەجەنگدا) خاوەنی ئازایەتیەکی زۆرین وە فەرمان وبڕیاریش بەدەستی تۆیە کەواتە سەرنج بدە (بیربکەرەوە) چ فەرمانێک دەدەیت"},{"SurahNumber":27,"VerseNumber":34,"Text":"ووتی بەڕاستی پادشایان ھەر کاتێك (بەزۆر) چوونە شارێکەوە خراپ و وێرانی دەکەن وە دەسەڵاتدارەکانی ئەو (شارە) ڕیسواو سەرشۆڕ دەکەن وە (کاتێ زاڵ بوون) ھەر بەو جۆرە دەکەن"},{"SurahNumber":27,"VerseNumber":35,"Text":"جا من دیارییەکی بەنرخ و گەورەیان بۆ دەنێرم ئەمجا چاوەڕوان دەکەم کەنێردراوەکان بەچیەوە دەگەڕێنەوە"},{"SurahNumber":27,"VerseNumber":36,"Text":"ئەمجا کاتێك (نێراوەکە) ھاتە لای سولەیمان (سولەیمان) ووتی: ئێوە ماڵ و سامان بەمن دەدەن؟! دەی ئەوەی خوا بەمنی داوە چاکترە لەوەی داویەتی بەئێوە بەڵکو ئێوە بەدیاریەکەتان دڵخۆش دەبن"},{"SurahNumber":27,"VerseNumber":37,"Text":"(بە دیاریەکەوە) بگەڕێرەوە بۆلایان سوێند بەخوا بۆیان دەھێین بە لەشکرێکەوە کەتوانای ڕوو بەڕوو بوونەوەیان نیە لەگەڵیدا وە سوێند بەخوا بەزەلیلی و ژێردەستی لەووڵاتەکەیان دەریان دەکەین لەکاتێکدا ئەوان ڕیسواو سەرشۆڕن"},{"SurahNumber":27,"VerseNumber":38,"Text":"(سولەیمان) ووتی ئەی دەستەی پیاوماقوڵ و ئەشرافەکان کامتان تەختە (پادشاییە)کەیم بۆ دەھێنێت پێش ئەوەی بە ملکەچی بێن بۆلام"},{"SurahNumber":27,"VerseNumber":39,"Text":"جنۆکەیەکی گەورەی بەھێز لە جنۆکەکان ووتی من ئەو (تەختەیت) بۆ دەھێنم پێش ئەوەی لەجێگەی خۆت ھەستیت وە بێگومان من بەتوانام بەسەر ئەو (ھێنانەدا) و دەسپاکیشم"},{"SurahNumber":27,"VerseNumber":40,"Text":"ئەوەی زانستی لەکتێبی (ئاسمانی) لا بوو ووتی من بۆت دەھێنم پێش ئەوەی چاوت بتروکێنیت (تەختەکەی ھێنا) جا کاتێک سولەیمان تەختەتەکەی (بەڵقیسی) لای خۆیدا بینی ووتی ئەمە لە فەزڵی پەروەردگارمەوەیە بۆ ئەوەی تاقیم بکاتەوە ئایا شوکری (ئەم نیعمەتە) دەکەم یان پێ نەزان و سپڵە دەبم وە ھەر کەسێك سوپاسی خوا بکات ئەوە بێگومان سوپاس بۆ خۆی دەکات (چونکە سوپاسکردنی خوای گەورە نیعمەتەکانی پێ زیاد دەبێت) وە ھەر کەسیش ناسوپاسی بکات (زیانی بۆ خۆیەتی) چونکە بێگومان پەروەردگارم دەوڵەمەند و بێ نیازە"},{"SurahNumber":27,"VerseNumber":41,"Text":"(سولەیمان) ووتی تەختەکەی بگوڕن سەرنج دەین (بزانین) دەیناسێتەوە (کە تەختەکەی خۆیەتی) یان نایناسێتەوە"},{"SurahNumber":27,"VerseNumber":42,"Text":"ئەمجا کاتێك (بەڵقیس) ھات پێی ووترا تەختەکەی تۆ وەک ئەمە وابوو (بەڵقیس) ووتی وەك ئەو وایە (ھەر ئەڵێی ئەوە) (سولەیمان) ووتی: پێش ئەم (بەڵقیسە) زانستمان پێدرابوو وە ئێمە ملکەچ و موسڵمان بووین"},{"SurahNumber":27,"VerseNumber":43,"Text":"وە ئەوەی بێجگە لەخوا دەیپەرست ڕێگری کرد (لەباوەڕ ھێنان بەخوا) بێگومان ئەو (بەڵقیس) لەگەلی بێ باوەڕان بوو"},{"SurahNumber":27,"VerseNumber":44,"Text":"ووترا بە (بەڵقیس) بچۆرە ناو کۆشکەکەوە ئەمجا کاتێك کەبینی بەدەریای زانی و ھەر دوو قاچی ھەڵکرد (بۆ ئەوەی تەڕ نەبێت) (سولەیمان) پێی ووت ئەوە (تۆ بە دەریای دەزانی) کۆشکێکە لەشوشە (بەڵقیس) ووتی ئەی پەروەردگارم بەڕاستی من ستەمم لە خۆم کردو لەگەڵ سولەیمان دا منیش ملکەچ بووم بۆ پەروەردگاری جیھانیان"},{"SurahNumber":27,"VerseNumber":45,"Text":"سوێند بەخوا ناردمان بۆ گەلی سەمود صاڵح پێغەمبەری برایان (علیە السلام) (پێی ووتن) کەخوا ببپەرستن کەچی ئەوان بوونە دوو کۆمەڵی دژ بەیەك"},{"SurahNumber":27,"VerseNumber":46,"Text":"ووتی ئەی گەلەکەم بۆچی پەلە دەکەن (بەھاتنی) سزا و تۆڵە پێش (ھاتنی) ڕەحمەت و چاکە بۆچی (ناگەڕێنەوە) داوای لێخۆشبوون ناکەن لەخوا تا ڕەحمتان پێ بکرێت"},{"SurahNumber":27,"VerseNumber":47,"Text":"ووتیان ئێمە تووشی شومی و نەگبەتی بووین بەھۆی تۆو ئەوانەی لەگەڵ تۆدان (باوەڕداران) (صاڵح) ووتی ھۆی ئەو نەگبەتیەی ئێوە لەلای خوایە (کەبێ باوەڕیتانە) نەخێر بەڵکو ئێوە گەلێکن تاقی دەکرێنەوە"},{"SurahNumber":27,"VerseNumber":48,"Text":"لەو شارەی (صاڵح)دا نۆ کەس ھەبوون لەزەویدا خراپەکاریان دەکرد بەھیچ جۆر چاکەیان نەدەکرد"},{"SurahNumber":27,"VerseNumber":49,"Text":"ووتیان (بەیەکتری) سوێند بخۆن بەخوا کەبەشەودا ھێرش دەکەینە سەر ماڵ و خێزانی (صاڵح و ھەموویان لەناو دەبەین) لەپاشان دەڵێین بەکەسوکاری (صاڵح) ئێمە ئاگامان لەکوشتن و تیاچوونی خێزانی ئەو نیەوبێگومان ڕاستیش دەکەین"},{"SurahNumber":27,"VerseNumber":50,"Text":"ئەوان پیلانی نەخشەیان داڕشت بەپیلاندانێکی خراپ (بۆ کوشتنی صاڵح) ئێمەش (لەبەرامبەر پیلانی ئەواندا) پیلانمان گێڕا (بۆ لەناو بردنیان) بە پیلانگێڕانێکی بەھێز لەکاتێکدا ئەوان ھەستیان نەدەکرد"},{"SurahNumber":27,"VerseNumber":51,"Text":"ئەمجا سەرنج بدە سەر ئەنجامی پیلانی ئەوان چی لێھات چۆن ئێمە ئەوان و گەلەکەیانمان ھەموو پێکەوە لەناو برد"},{"SurahNumber":27,"VerseNumber":52,"Text":"ئەمجا ئەوە (جێ) خانووەکانیانە چۆڵ و خاڵی یە لەبەر ئەوەی ستەمیان کرد بەڕاستی لەو بەسەرھاتەدا پەندو ئامۆژگاری وبەڵگە ھەیە بۆ کۆمەڵێک کە دەزانن (چیمان بەسەر ئەوانە ھێناوە)"},{"SurahNumber":27,"VerseNumber":53,"Text":"وە ئەو کەسانەمان ڕزگار کرد کەبڕوایان ھێنابوو و لەخوا دەترسان"},{"SurahNumber":27,"VerseNumber":54,"Text":"وە باسی لوط بکە کاتێك ووتی بەگەلەکەی ئایا ئێوە ئەو کارە زۆر خراپ و ناشیرینە دەکەن کەئێوە دەبینن و دەزانن (چەند پیس وناشیرینە)"},{"SurahNumber":27,"VerseNumber":55,"Text":"چۆن!! ئایا بەڕاستی ئێوە دەچنە لای پیاوان لەجیاتی ئافرەتان بۆ بەجێھێنانی ئارەزووەکانتان؟ دیارە ئێوە گەل وکۆمەڵێکی نەفام و نەزانن"}]}