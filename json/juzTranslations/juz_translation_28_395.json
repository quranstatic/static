{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":58,"VerseNumber":1,"Text":"ALLAH, kocası hakkında seninle tartışan ve ALLAH'a şikayette bulunan kadının sözlerini işitti. ALLAH ikinizin tüm konuştuklarını işitmiştir. ALLAH İşitendir, Bilendir"},{"SurahNumber":58,"VerseNumber":2,"Text":"İçinizden, kadınlarını annelerine benzeterek yabancılaştıranlar bilirler ki onlar anaları değildir. Anneleri kendilerini doğuranlardır. Söyledikleri kötü ve asılsız bir sözdür. ALLAH Affedendir, Bağışlayandır"},{"SurahNumber":58,"VerseNumber":3,"Text":"Kadınlarını annelerine benzeterek yabancılaştırdıktan sonra sözlerinden dönenler, karılarıyla cinsel ilişkiye girmeden önce bir köleyi özgürlüğe kavuştursunlar. Size öğütlenen budur. ALLAH yaptığınız her şeyi haber alır"},{"SurahNumber":58,"VerseNumber":4,"Text":"Azad edecek bir köle bulamıyan, cinsel ilişkiden önce üst üste iki ay boyunca oruç tutmalı. Buna güç yetiremiyen ise altmış yoksulu doyurmalı. ALLAH'a ve elçisine inanmalısınız. Bunlar, ALLAH'ın belirlediği sınırdır. İnkarcılar acı bir azaba mahkum olmuşlardır"},{"SurahNumber":58,"VerseNumber":5,"Text":"ALLAH'a ve elçisine karşı gelenler, kendilerinden öncekiler nasıl alçaltıldıysa öylece alçaltılacaklardır. Biz, apaçık ayetler indirmiş bulunuyoruz. İnkarcılar için utandırıcı bir azap vardır"},{"SurahNumber":58,"VerseNumber":6,"Text":"Gün gelir ALLAH onları topluca diriltir ve sonra yapmış olduklarını kendilerine haber verir. Onlar, unuttukları halde ALLAH onları saymıştır. ALLAH her şeye tanıktır"},{"SurahNumber":58,"VerseNumber":7,"Text":"ALLAH'ın göklerde ve yerde olan her şeyi bildiğini anlamaz mısın? Üç kişi gizli konuşsa, mutlaka O onların dördüncüsüdür. Beş kişi olsalar, mutlaka O onların altıncısıdır. İster bundan az veya çok ve nerede olursa olsunlar, O onlarla beraberdir. Sonra diriliş gününde onlara yaptıklarını haber verir. ALLAH her şeyi Bilendir"},{"SurahNumber":58,"VerseNumber":8,"Text":"Gizli toplantılar yapmaktan menedildikleri halde hâlâ menedildikleri işte israr edenler dikkatini çekmedi mi? Onlar günah işlemek, düşmanlıkta bulunmak ve elçiye itaatsizlik etmek amacıyla kulis yapıyorlar. Sana geldiklerinde, ALLAH'ın seni selamlamadığı bir biçimde selamlıyorlar. Kendi aralarında, \"Söylediklerimizden ötürü ALLAH bizi cezalandırsa ya!\" derler. Cehennem onlara yeter. Orada yanarlar; ne kötü bir duraktır orası"},{"SurahNumber":58,"VerseNumber":9,"Text":"Ey inananlar, gizli görüştüğünüz vakit günah, düşmanlık ve elçiye isyan için konuşmayın; iyilik ve erdemlilik için konuşun. Huzuruna toplanacağınız ALLAH'ı dinleyin"},{"SurahNumber":58,"VerseNumber":10,"Text":"Komplo toplantıları şeytandandır. Bu yolla inananları incitmek ister. Oysa ALLAH'ın izni olmadan onlara hiç bir zarar veremez. İnananlar ALLAH'a güvensinler"},{"SurahNumber":58,"VerseNumber":11,"Text":"Ey inananlar, toplantılarda size \"Yer açınız\" dendiğinde yer açınız ki ALLAH'ta size yer açsın. Size, \"Kalkınız\" dendiğinde kalkınız ki ALLAH da içinizdeki inananları ve kendilerine bilgi verilenleri derecelerle yükseltsin. ALLAH tüm yaptıklarınızdan haberdardır"},{"SurahNumber":58,"VerseNumber":12,"Text":"Ey inananlar, elçiyle özel görüşme yapacağınız zaman, görüşmenizden önce (yoksullara) bir sadaka verin. Bu sizin için daha iyi ve daha temizdir. Veremiyorsanız, ALLAH Bağışlayandır, Rahimdir"},{"SurahNumber":58,"VerseNumber":13,"Text":"Özel görüşmenizden önce bir sadaka vermekten çekindiniz mi ki onu uygulamadınız? ALLAH tevbenizi kabul eder. Namazı gözetin, zekatı verin, ALLAH'a ve elçisine uyun. ALLAH yaptıklarınızdan haberdardır"},{"SurahNumber":58,"VerseNumber":14,"Text":"ALLAH'ın kendilerine kızgın olduğu bir topluluğu dost edinenlere dikkat etmedin mi? Onlar ne sizdendir ne de onlardandır. Onlar bile bile yalan yere yemin ederler"},{"SurahNumber":58,"VerseNumber":15,"Text":"ALLAH onlar için çetin bir ceza hazırlamıştır. Yaptıkları ne kadar da kötüdür"},{"SurahNumber":58,"VerseNumber":16,"Text":"Yeminlerini kalkan edinerek ALLAH'ın yolundan saptırdılar. Onlar alçaltıcı bir azabı haketmişlerdir"},{"SurahNumber":58,"VerseNumber":17,"Text":"Ne paraları, ne de evlatları, onları ALLAH'tan kurtaramıyacaktır. Onlar cehennem halkıdırlar ve orada ebedi kalıcıdırlar"},{"SurahNumber":58,"VerseNumber":18,"Text":"Gün gelecek, ALLAH hepsini diriltecek ve şimdi size yemin ettikleri gibi O'na da yemin edeceklerdir. Kendilerinin (doğru) bir şey üzerinde olduklarını sanıyorlar! Doğrusu, onlar yalancılardır"},{"SurahNumber":58,"VerseNumber":19,"Text":"Şeytan onları sahiplenmiş ve onlara ALLAH'ın mesajını unutturmuştur. Onlar şeytanın partisidir. Şeytanın partisi kesinlikle kaybedecektir"},{"SurahNumber":58,"VerseNumber":20,"Text":"ALLAH'a ve elçisine karşı gelenler, alçaklardandır"},{"SurahNumber":58,"VerseNumber":21,"Text":"ALLAH, \"Ben ve benim elçilerim kazanacaklardır,\" diye yazmıştır. ALLAH Güçlüdür, Üstündür"},{"SurahNumber":58,"VerseNumber":22,"Text":"ALLAH'a, elçisine ve ahiret gününe inanmış bir topluluk göremezsin ki, ALLAH'a ve elçisine karşı gelenleri dost edinsin. Hatta onlar, kendilerinin anaları, babaları, çocukları, oğulları, kardeşleri ve akrabaları bile olsa... Kalplerine inancı yazmış ve katından bir vahiyle desteklemiştir. Onları içlerinden ırmaklar akan, ebedi kalacakları cennetlere sokar. ALLAH onlardan hoşnut olmuştur, onlar da O'ndan hoşnut olmuşlardır. Onlar ALLAH'ın partisidir. Hiç kuşkusuz, ALLAH'ın partisi kazanacaktır"},{"SurahNumber":59,"VerseNumber":1,"Text":"Göklerde ve yerde ne varsa ALLAH'ı yüceltir. O Üstündür, Bilgedir"},{"SurahNumber":59,"VerseNumber":2,"Text":"O ki, kitap halkından inkarcı olanları ilk sürgün için ülkelerinden çıkarmıştır. Onların çıkacağını hiç beklemiyordunuz. Kalelerinin kendilerini ALLAH'tan koruyacağını sandılar. Ancak ALLAH onlara ummadıkları bir yerden geldi ve kalplerine korku saldı. Böylece evlerini kendi elleriyle ve inananların elleriyle yıkıyorlar. Ey görüş sahipleri ibret alınız"},{"SurahNumber":59,"VerseNumber":3,"Text":"ALLAH onları ayrılmaya zorlamasaydı, bu dünyada cezalandıracaktı. Ahirette de onlara ateş azabı vardır"},{"SurahNumber":59,"VerseNumber":4,"Text":"Çünkü onlar ALLAH'a ve elçisine karşı geldiler. Kim ALLAH'a karşı gelse ALLAH'ın cezalandırması çetindir"},{"SurahNumber":59,"VerseNumber":5,"Text":"Bir ağacı kesseniz de, yahut gövdesi üzerinde bıraksanız da bu ALLAH'ın arzusuna göredir. O, yoldan çıkanları alçaltacaktır"},{"SurahNumber":59,"VerseNumber":6,"Text":"ALLAH'ın onlardan alıp elçisine verdikleri için, siz at ve deve sürmediniz (savaşmadınız); ama ALLAH elçisini dilediğinin üstüne gönderir. ALLAH her şeye kadirdir"},{"SurahNumber":59,"VerseNumber":7,"Text":"ALLAH'ın o ülkelerin halklarından elçisine ganimet bıraktığı şeyler ALLAH'ın ve elçisinindir. Yani akrabalara, yetimlere, yoksullara ve yolda kalmışlara verilmelidir ki zenginlerinizin arasında tekelleşmesin. Elçinin size verdiğini alın; ancak onun size vermediğinden uzak durun. ALLAH'ı dinleyin. ALLAH'ın cezalandırması çetindir"},{"SurahNumber":59,"VerseNumber":8,"Text":"ALLAH'ın lütuf ve rızasını aradıkları, ALLAH'ı ve elçisini destekledikleri için yurtlarından ve mallarından edilmiş bulunan göçmenlerin fakirlerine (öncelikle vermelisiniz). Doğru olanlar bunlardır"},{"SurahNumber":59,"VerseNumber":9,"Text":"Onlardan önce yurt ve inanca sahip olanlar, kendilerine göç edenleri severler ve verdiklerinden ötürü içlerinde bir burukluk duymazlar. Hatta kendileri ihtiyaç içinde bile olsalar onları kendilerinden önde tutarlar. Doğrusu, nefislerinin bencilliğinden korunanlar kurtulanlardır"},{"SurahNumber":59,"VerseNumber":10,"Text":"Onlardan sonra gelenler, \"Rabbimiz, bizi ve bizden önce inanmış olan kardeşlerimizi bağışla; kalbimizi inananlara karşı kin beslemekten koru. Rabbimiz, sen şefkatlisin, Rahimsin,\" derler"},{"SurahNumber":59,"VerseNumber":11,"Text":"İkiyüzlü davrananlara dikkat etmedin mi? Kitap halkından inkarcı olan arkadaşlarına, \"Çıkartılırsanız biz de sizinle birlikte çıkacağız ve sizin aleyhinize hiç bir kimseye itaat etmiyeceğiz. Sizinle savaşılırsa, kesinlikle sizi destekleyeceğiz,\" demektedirler. ALLAH onların yalancı olduğuna tanıklık eder"},{"SurahNumber":59,"VerseNumber":12,"Text":"Doğrusu, onlar çıkarılsalar, onlarla birlikte çıkmazlar. Onlarla savaşılırsa, onları desteklemezler. Destekleseler bile arkalarını dönüp kaçarlar, sonra yardım görmezler"},{"SurahNumber":59,"VerseNumber":13,"Text":"Kalplerine, ALLAH'tan daha çok siz korku salıyorsunuz. Zira onlar anlayışsız bir topluluktur"},{"SurahNumber":59,"VerseNumber":14,"Text":"Onlar, iyi korunmuş kentlerde veya duvarların ardında olmaları haricinde bir araya gelip sizinle savaşamazlar. Aralarındaki çekişmeleri çetindir. Onları birlik sanırsın, halbuki kalpleri darmadağınıktır. Zira onlar, akıllarını kullanmıyan bir topluluktur"},{"SurahNumber":59,"VerseNumber":15,"Text":"Kendilerinden kısa bir süre önce geçmiş olanlara benziyorlar. Onlar, işlediklerinin karşılığını tatmışlar ve acı bir azabı haketmişlerdi"},{"SurahNumber":59,"VerseNumber":16,"Text":"Onlar tıpkı şeytan gibidir: İnsana, \"İnkar et\" der. Sonra o inkar edince de, \"Benim seninle bir ilişkim yok. Ben, evrenlerin Rabbi ALLAH'tan korkarım,\" der"},{"SurahNumber":59,"VerseNumber":17,"Text":"Her ikisi de ebedi kalacakları ateşte son buldular. Zalimlerin cezası işte böyledir"},{"SurahNumber":59,"VerseNumber":18,"Text":"Ey inananlar, ALLAH'ı sayıp dinleyin. Herkes yarın için ne hazırladığına baksın. ALLAH'ı sayıp dinleyin. ALLAH yaptıklarınızdan haberdardır"},{"SurahNumber":59,"VerseNumber":19,"Text":"ALLAH'ı unuttukları için O'nun da kendilerini kendilerine unutturduğu kimseler gibi olmayın. Onlar yoldan çıkmışlardır"},{"SurahNumber":59,"VerseNumber":20,"Text":"Cennet halkıyla cehennem halkı bir olamaz; kazananlar ancak cennet halkıdır"},{"SurahNumber":59,"VerseNumber":21,"Text":"Bu Kuran'ı bir dağın üzerine indirseydik, ALLAH'a olan saygıdan ötürü onun titreyip paramparça olduğunu görecektin. Belki düşünürler diye biz insana böyle örnekler vermekteyiz"},{"SurahNumber":59,"VerseNumber":22,"Text":"O ALLAH'tır ki O'ndan başka tanrı yoktur. Tüm gizemleri ve açıktakileri Bilendir. O Rahmandır, Rahimdir"},{"SurahNumber":59,"VerseNumber":23,"Text":"O ALLAH'tır ki O'ndan başka tanrı yoktur. Egemendir, Kutsaldır, Barıştır, Güvenilendir, Koruyandır, Üstündür, Güçlüdür, Uludur. Onların ortak koştuklarından ALLAH çok yücedir"},{"SurahNumber":59,"VerseNumber":24,"Text":"O, Yaratan, Vareden ve Biçim veren ALLAH'tır. Tüm güzel isimler O'nundur. Göklerde ve yerde ne varsa O'nu yüceltir. O Üstündür, Bilgedir"},{"SurahNumber":60,"VerseNumber":1,"Text":"Ey inananlar, benim düşmanımı ve sizin düşmanınızı dost edinmeyin. Size gelen gerçeği inkar etmiş ve Rabbiniz olan ALLAH'a inandığınız için elçiyi ve sizi (ülkenizden) çıkarmış oldukları halde siz onlara sevgi gösteriyorsunuz. Rızamı kazanmak için yolumda bir cihada çıktıysanız, onları nasıl gizlice sevebilirsiniz? Oysa ben, gizlediğinizi de açığa vurduğunuzu da çok iyi bilirim. Sizden kim böyle davranırsa doğru yoldan sapmış olur"},{"SurahNumber":60,"VerseNumber":2,"Text":"Sizi ele geçirseler size düşman kesilirler ve elleriyle, dilleriyle sizi incitirler. İnkar etmenizi isterler"},{"SurahNumber":60,"VerseNumber":3,"Text":"Yakınlarınız ve çocuklarınız size yarar sağlamaz. Diriliş Günü sizi yargılar. ALLAH yaptıklarınızı Görendir"},{"SurahNumber":60,"VerseNumber":4,"Text":"Sizin için İbrahim ve onunla beraber olanlarda güzel bir örnek vardır. Onunla beraber olanlar, halklarına, \"Biz, sizden ve sizin ALLAH'ın dışında taptıklarınızdan uzağız. Sizi tanımıyoruz. YALNIZ ALLAH'a inanıncaya kadar bizimle sizin aranızda ebedi olarak düşmanlık ve nefret belirmiştir. Ne var ki, İbrahim'in babasına \"Senin bağışlanman için dua edeceğim, fakat ALLAH'tan gelecek hiçbir şeye karşı seni koruyamam.\" biçimindeki sözü (bir hata olarak) bunun dışındaydı. \"Rabbimiz, sana güvendik, sana yöneldik ve sonunda sana döneceğiz"},{"SurahNumber":60,"VerseNumber":5,"Text":"Rabbimiz, inkarcılar için bizi bir sınanma aracı kılma, bizi bağışla. Rabbimiz sen Üstünsün, Bilgesin"},{"SurahNumber":60,"VerseNumber":6,"Text":"ALLAH'ı ve Ahiret Gününü arzu edenleriniz için onlarda güzel bir örnek vardır. Yüz çevirenlere gelince, Zengin ve Övgüye layık olan sadece ALLAH'tır"},{"SurahNumber":60,"VerseNumber":7,"Text":"Belki de ALLAH sizinle onlar arasındaki düşmanlığı sevgiye çevirir. ALLAH Kadirdir. ALLAH Bağışlayandır, Rahimdir"},{"SurahNumber":60,"VerseNumber":8,"Text":"ALLAH, din uğrunda sizinle savaşmayan ve sizi yurdunuzdan çıkarmayan kimselere iyilik yapmanızı ve onlara adaletli davranmanızı yasaklamaz. ALLAH adaletli davrananları sever"},{"SurahNumber":60,"VerseNumber":9,"Text":"Ancak ALLAH, sadece, sizinle din uğrunda savaşan, sizi yurdunuzdan çıkaran ve sizi çıkarılmanıza yardım eden kimselerle dost olmanızı yasaklar. Onları dost edinenler zalimlerdir"},{"SurahNumber":60,"VerseNumber":10,"Text":"Ey inananlar, inanan göçmen kadınlar size sığındığında onları sorgulayın. ALLAH onların inançlarını çok iyi bilir. İnançlı olduklarını anlarsanız, onları kafirlere geri göndermeyin. Ne bunlar o inkarcılara helaldir, ne de onlar bunlara helaldir. İnkarcıların harcadığı mehirlerini onlara geri verin. Mehirlerini ödediğiniz taktirde bunlarla evlenmenizde bir sakınca yoktur. İnkarcı kadınları sorumluluğunuzda tutmayın. Onlara harcadığınız mehirlerinizi isteyebilirsiniz, onlar da verdikleri mehirlerini isteyebilirler. Bu, ALLAH'ın hükmüdür. O, aranızda yargıda bulunur. ALLAH Bilendir, Bilgedir"},{"SurahNumber":60,"VerseNumber":11,"Text":"Kafirlere katılan eşleriniz yoluyla bir şeyler yitirdikten sonra (ganimet veya size katılanlar yoluyla bir şeyler kazanıp) üstün gelirseniz, eşlerini yitirmiş olanlara, onların harcamış oldukları mehir kadar verin. İnandığınız ALLAH'ı sayıp dinleyin"},{"SurahNumber":60,"VerseNumber":12,"Text":"Ey peygamber, inanan kadınlar sana sığındıklarında, ALLAH'a hiç bir şeyi ortak koşmamak, hırsızlık yapmamak, zina etmemek, çocuklarını öldürmemek, bir iftira uydurup getirmemek ve doğru işlerde sana karşı gelmemek üzere yemin edip söz verirlerse onların sözünü kabul et ve onlar için ALLAH'tan bağışlanma dile. ALLAH Bağışlayandır, Rahimdir"},{"SurahNumber":60,"VerseNumber":13,"Text":"Ey inananlar, ALLAH'ın kendilerine kızgın olduğu bir topluluğu dost edinmeyin. İnkarcılar, mezardakilerden nasıl umut kesmişlerse onlar da ahiretten öylesine umut kesmişlerdir"},{"SurahNumber":61,"VerseNumber":1,"Text":"Göklerde ve yerde olanlar ALLAH'ı yüceltir. O, Üstündür, Bilgedir"},{"SurahNumber":61,"VerseNumber":2,"Text":"Ey inananlar, neden yapmadığınız veya yapmayacağınız şeyleri söylüyorsunuz"},{"SurahNumber":61,"VerseNumber":3,"Text":"Yapmadığınız şeyi söylemeniz, ALLAH katında en sevilmeyen davranışlardandır"},{"SurahNumber":61,"VerseNumber":4,"Text":"ALLAH kendi yolunda kenetlenmiş bir duvar gibi düzenli birlikler halinde savaşanları sever"},{"SurahNumber":61,"VerseNumber":5,"Text":"Hani Musa, halkına: \"Ey halkım, benim, ALLAH'ın bir elçisi olarak size geldiğimi bildiğiniz halde neden beni incitiyorsunuz?\" demişti. Onlar eğrilince, ALLAH ta kalplerini eğriltti. ALLAH yoldan çıkmış toplulukları doğruya ulaştırmaz"},{"SurahNumber":61,"VerseNumber":6,"Text":"Hani İsa, halkına: \"Ey İsrail oğulları, ben, size gönderilmiş ALLAH'ın bir elçisiyim. Benden önceki Tevrat'ı onaylayıcı ve benden sonra gelecek ve ismi daha çok övülen bir elçiyi müjdeliyorum.\" Sonra kendilerine apaçık delilleri gösterdiğinde, \"Bu apaçık bir büyüdür,\" dediler"},{"SurahNumber":61,"VerseNumber":7,"Text":"İslam'a çağrıldığı halde ALLAH hakkında yalan uydurandan daha zalim kim olabilir? ALLAH zalim topluluğu doğruya iletmez"},{"SurahNumber":61,"VerseNumber":8,"Text":"ALLAH'ın ışığını ağızlarıyla söndürmek isterler. İnkarcılar hoşlanmasa da ALLAH ışığını tamamlayacaktır"},{"SurahNumber":61,"VerseNumber":9,"Text":"O, elçisini hidayet ve gerçek din ile gönderdi ki onu tüm dinlere üstün kılsın, ortak koşanlar hoşlanmasa da"},{"SurahNumber":61,"VerseNumber":10,"Text":"Ey inananlar, sizi acı azaptan kurtaracak bir ticareti size göstereyim mi"},{"SurahNumber":61,"VerseNumber":11,"Text":"ALLAH'a ve elçisine inanırsınız, ALLAH'ın yolunda canınız ve paranızla çaba gösterirsiniz. Bu sizin için en iyisidir, bir bilseniz"},{"SurahNumber":61,"VerseNumber":12,"Text":"Günahlarınızı bağışlar ve sizi içinden ırmaklar akan bahçelere ve Adn bahçelerindeki saraylara sokar. Büyük başarı budur"},{"SurahNumber":61,"VerseNumber":13,"Text":"Bundan başka sevdiğiniz bir şey daha: ALLAH'tan bir destek ve yakın bir zafer... İnananları müjdele"},{"SurahNumber":61,"VerseNumber":14,"Text":"Ey inananlar, ALLAH'ı destekleyenler olun. Nasıl ki Meryem oğlu İsa, öğrencilerine, \"ALLAH yolunda kim benim destekçilerim olur?\" diye sormuştu. Öğrencileri, \"Biz ALLAH'ın destekçileriyiz,\" demişlerdi. İsrail oğullarından bir grup inandı, bir grup da inkar etti. İnananları düşmanlarına karşı destekledik; onlar üstün geldiler"},{"SurahNumber":62,"VerseNumber":1,"Text":"Göklerdekilerin ve yerdekilerin hepsi ALLAH'ı yüceltir. O Kraldır, En kutsaldır, Üstündür, Bilgedir"},{"SurahNumber":62,"VerseNumber":2,"Text":"O ki, ümmilerin arasından, kendilerinden olan bir elçi göndermiştir ki onlara O'nun ayetlerini okuyor, onları temizliyor ve onlara kitabı ve bilgeliği öğretiyor. Bundan önce onlar apaçık bir sapıklık içinde bulunuyorlardı"},{"SurahNumber":62,"VerseNumber":3,"Text":"Ve henüz kendilerine katılmamış bulunan başkalarına da... O Üstündür, Bilgedir"},{"SurahNumber":62,"VerseNumber":4,"Text":"Bu, ALLAH'ın lütfudur; dileyene ve/veya dilediğine verir. ALLAH büyük lütuf sahibidir"},{"SurahNumber":62,"VerseNumber":5,"Text":"Kendilerine Tevrat verilip de onun gereğini yerine getirmeyenlerin örneği, kitaplar taşıyan eşeğin durumuna benzer. ALLAH'ın ayetlerini yalanlayan topluluğun durumu ne kötüdür. ALLAH zalim toplumu doğruya ulaştırmaz"},{"SurahNumber":62,"VerseNumber":6,"Text":"De ki; \"Ey Yahudiler, halkın arasından yalnız kendinizin ALLAH'ın dostları olduğunuzu iddia ediyorsanız, ölümü dileyin; doğru iseniz"},{"SurahNumber":62,"VerseNumber":7,"Text":"Onlar, yapmış olduklarından ötürü hiç bir vakit onu dileyemiyeceklerdir. ALLAH zalimleri iyi bilir"},{"SurahNumber":62,"VerseNumber":8,"Text":"De ki; \"Kaçmakta olduğunuz ölüm, mutlaka size ulaşacak ve daha sonra gizliyi ve açığı Bilenin huzuruna döndürüleceksiniz. Yaptığınız her şeyi size bildirecektir"},{"SurahNumber":62,"VerseNumber":9,"Text":"Ey inananlar, cuma (toplantı) günü namaza çağrıldığınızda ALLAH'ı anmak için acele edin ve alışverişi bırakın. Bilseniz, bu sizin için daha iyidir"},{"SurahNumber":62,"VerseNumber":10,"Text":"Namaz bitince, yeryüzüne yayılarak ALLAH'ın lütfunu arayın ve ALLAH'ı sürekli anmaya devam edin"},{"SurahNumber":62,"VerseNumber":11,"Text":"Bazıları, bir ticaret veya bir eğlence gördükleri zaman, seni ayakta bırakıp oraya akın ettiler. De ki, \"ALLAH'ın yanında bulunanlar eğlenceden ve ticaretten daha iyidir. ALLAH en iyi rızık verendir"},{"SurahNumber":63,"VerseNumber":1,"Text":"İkiyüzlüler sana geldiklerinde, \"Senin ALLAH elçisi olduğuna şehadet ederiz,\" derler. ALLAH senin kendi elçisi olduğunu bilir ve ALLAH ikiyüzlülerin yalan söylediğine de şehadet eder"},{"SurahNumber":63,"VerseNumber":2,"Text":"Onlar, yeminlerini kalkan yapıp ALLAH'ın yolundan saptırmaktadırlar. Yaptıkları ne kötüdür"},{"SurahNumber":63,"VerseNumber":3,"Text":"Çünkü onlar inandıktan sonra inkar ettiler; bu yüzden kalpleri mühürlendi; onlar anlamazlar"},{"SurahNumber":63,"VerseNumber":4,"Text":"Onları gördüğün zaman, görünüşleri hoşuna gider. Konuşurlarsa sözlerini dinlersin. Onlar, dikilip dayanmış kütükler gibidir. Her gürültüyü kendi aleyhlerine sanarlar; onlar gerçek düşmandır; onlardan sakın. ALLAH onları kahretsin; nasıl da çevriliyorlar"},{"SurahNumber":63,"VerseNumber":5,"Text":"Onlara, \"Gelin de ALLAH'ın elçisi sizin için bağışlanma dilesin,\" denildiğinde, başlarını çevirirler; büyüklük taslayarak saptıklarını görürsün"},{"SurahNumber":63,"VerseNumber":6,"Text":"Onlar için bağışlanma dilesen de dilemesen de birdir; ALLAH onları bağışlamıyacaktır. ALLAH yoldan çıkmış topluluğu doğruya ulaştırmaz"},{"SurahNumber":63,"VerseNumber":7,"Text":"Onlar, \"ALLAH''ın elçisinin yanında bulunanlara yardım etmeyin ki dağılıp gitsinler,\" diyenlerdir. Oysa göklerin ve yerin hazineleri ALLAH'a aittir; ama ikiyüzlüler kavrayamazlar"},{"SurahNumber":63,"VerseNumber":8,"Text":"Kente dönersek, üstün olanlar alçakları çıkaracaktır,\" diyorlar. Oysa üstünlük ALLAH'a, elçisine ve inananlara aittir. Ne var ki ikiyüzlüler bilmezler"},{"SurahNumber":63,"VerseNumber":9,"Text":"Ey inananlar, paralarınız ve çocuklarınız sizi ALLAH'ı anmaktan alıkoymasın. Böyle davrananlar kaybedenlerdir"},{"SurahNumber":63,"VerseNumber":10,"Text":"Size ölüm gelip de, \"Rabbim keşke beni kısa bir süre için ertelesen de, yoksullara yardım ederek erdemlilerden olsam,\" demeden önce verdiğimiz rızıklardan yardım için veriniz"},{"SurahNumber":63,"VerseNumber":11,"Text":"ALLAH süresi geldiği zaman hiçbir canı ertelemez. ALLAH yaptıklarınızdan Haberdardır"},{"SurahNumber":64,"VerseNumber":1,"Text":"Göklerde ve yerde ne varsa ALLAH'ı yüceltir. Yönetim O'nundur, övgü O'nadır. O her şeye Gücü yetendir"},{"SurahNumber":64,"VerseNumber":2,"Text":"Sizi O yarattı. Sonra kiminiz inkarcı, kiminiz de inançlıdır. ALLAH tüm yaptıklarınızı Görendir"},{"SurahNumber":64,"VerseNumber":3,"Text":"Gökleri ve yeri belli bir amaç için yaratmış, size biçim vermiş ve biçiminizi güzelleştirmiştir. Dönüş O'nadır"},{"SurahNumber":64,"VerseNumber":4,"Text":"Göklerde ve yerde olanları bilir; sizin gizlediklerinizi ve açığa vurduklarınızı da bilir. ALLAH gizli düşüncelerinizi çok iyi bilir"},{"SurahNumber":64,"VerseNumber":5,"Text":"Daha önce inkar edip de yaptıklarının karşılığını tadanların haberi size ulaşmadı mı? Onlara acı bir azap vardır"},{"SurahNumber":64,"VerseNumber":6,"Text":"Çünkü, elçileri onlara apaçık kanıtlarla gidiyorlar ve onlar ise, \"Bize doğru yolu bir insan mı gösterecek?\" diyorlardı. Böylece inkar edip yüz çeviriyorlardı. ALLAH hiç bir şeye muhtaç değildir. ALLAH Zengindir, Övülendir"},{"SurahNumber":64,"VerseNumber":7,"Text":"İnkarcılar, diriltilmeyeceklerini ileri sürerler. De ki, \"Evet, Rabbime andolsun diriltileceksiniz ve sonra yaptıklarınız size bildirilecektir. Bu, ALLAH'a kolaydır"},{"SurahNumber":64,"VerseNumber":8,"Text":"ALLAH'a, elçisine ve indirdiğimiz bu ışığa inanınız. ALLAH yaptıklarınızdan Haberdardır"},{"SurahNumber":64,"VerseNumber":9,"Text":"Gün gelir, sizi toplanma günü için toplarız. Bu, aldanma günüdür. Kim ALLAH'a inanır ve erdemli davranırsa, kötülüklerini örter ve onu altından ırmaklar akan cennetlere sokar. Orada ebedi kalırlar. Büyük başarı işte budur"},{"SurahNumber":64,"VerseNumber":10,"Text":"İnkar edenler, ayetlerimizi ve mucizelerimizi yalanlayanlar ateşin halkıdır; orada ebedi kalıcıdırlar. Ne kötü bir varış noktasıdır"},{"SurahNumber":64,"VerseNumber":11,"Text":"Başa ne gelirse ALLAH'ın izniyledir. Kim ALLAH'a inanırsa, gönlüne yön gösterir. ALLAH her şeyi bilendir"},{"SurahNumber":64,"VerseNumber":12,"Text":"ALLAH'a uyunuz, elçisine uyunuz. Yüz çevirirseniz, elçimizin görevi açıkça bildirmekten ibarettir"},{"SurahNumber":64,"VerseNumber":13,"Text":"ALLAH: O'ndan başka tanrı yoktur. İnananlar yalnız ALLAH'a güvenmelidirler"},{"SurahNumber":64,"VerseNumber":14,"Text":"Ey inananlar, eşleriniz ve çocuklarınız size düşman olabilirler. Öyleyse onlardan sakının. Ama affeder, hoşgörülü davranır ve bağışlarsanız, elbette ALLAH da Bağışlayandır, Rahimdir"},{"SurahNumber":64,"VerseNumber":15,"Text":"Paralarınız ve çocuklarınız bir sınavdır. Büyük ödül ALLAH'ın yanındadır"},{"SurahNumber":64,"VerseNumber":16,"Text":"Gücünüz yettiği kadar ALLAH'ı sayın. Dinleyin, itaat edin ve kendi yararınız için yardımda bulununuz. Nefsinin bencillik ve cimriliğinden korunanlar başaranlardır"},{"SurahNumber":64,"VerseNumber":17,"Text":"ALLAH'a güzel bir ödünç sunarsanız, O da onu sizin için katlar ve sizi bağışlar. ALLAH Değer verir, Şefkatlidir"},{"SurahNumber":64,"VerseNumber":18,"Text":"Gizliyi ve açığı Bilendir; Üstündür, Bilgedir"},{"SurahNumber":65,"VerseNumber":1,"Text":"Ey peygamber, kadınları boşadığınız zaman boşama sürelerini gözetin ve bu süreyi iyice hesaplayın. Rabbiniz olan ALLAH'ı dinleyin. Onları evlerinden çıkarmayın, onlar da çıkmasınlar (kötü davranarak onları buna zorlamayın). Ancak kanıtlanmış bir zina işlemeleri bunun dışındadır. ALLAH'ın yasası budur. Kim ALLAH'ın yasasını çiğnerse kendisine zulmetmiş olur. Bilmezsin, belki ALLAH bundan sonra (olumlu) bir iş ortaya çıkarır"},{"SurahNumber":65,"VerseNumber":2,"Text":"Sürelerini doldurdukları zaman, onları güzelce tutun, yahut güzelce ayırın. İçinizden adalet sahibi iki kişiyi de bu işleme tanık tutun. Tanıklığı ALLAH için yapınız. İşte bu, ALLAH'a ve ahiret gününe inananlar için bir öğüttür. Kim ALLAH'ı sayıp dinlerse ona bir çıkış yolu yaratır"},{"SurahNumber":65,"VerseNumber":3,"Text":"Ve beklemediği yerden ona rızık verir. Kim ALLAH'a güvenirse O, ona yeter. ALLAH buyruğunu yerine getirendir. ALLAH herşey için bir ölçü koymuştur"},{"SurahNumber":65,"VerseNumber":4,"Text":"Menopoz dönemine girerek aybaşından kesilen kadınlarınıza gelince, kuşkunuz varsa, bekleme süreleri üç aydır. Aybaşı hali görmeyen ve gebe olanların süresi, yüklerini bırakmalarıyla sona erer. Kim ALLAH'ı dinlerse, onun işini kolaylaştırır"},{"SurahNumber":65,"VerseNumber":5,"Text":"Bu, ALLAH'ın size indirdiği emridir. Kim ALLAH'ı dinlerse onun kötülüklerini örter ve ödülünü büyütür"},{"SurahNumber":65,"VerseNumber":6,"Text":"O kadınları, gücünüz oranında, oturduğunuz yerde oturtun. Ayrılmaya zorlamak için onları rahatsız etmeyin. Gebe iseler, yüklerini bırakıncaya kadar onların geçimlerini sağlayın. Sizin için emzirirlerse ücretlerini ödeyin. Aranızda güzel bir ilişki kurun. Güçlükle karşılaşırsanız, onu başka bir kadın emzirecektir"},{"SurahNumber":65,"VerseNumber":7,"Text":"Varlıklı kimse varlığı oranında nafaka yardımında bulunsun. Dar gelirli ise, ALLAH'ın kendisine verdiğinden versin. ALLAH bir kimseye vermiş olduğundan fazla bir sorumluluk yüklemez. ALLAH zorluktan sonra kolaylık getirecektir"},{"SurahNumber":65,"VerseNumber":8,"Text":"Nice kentler, Rab'lerinin ve O'nun gönderdiği elçilerin emirlerine baş kaldırdı. Sonunda biz de onları çetin bir hesaba çektik ve onları görülmemiş biçimde cezalandırdık"},{"SurahNumber":65,"VerseNumber":9,"Text":"Kararlarının sonucunu tattılar. Kararlarının sonucu bir hüsran oldu"},{"SurahNumber":65,"VerseNumber":10,"Text":"ALLAH onlar için çetin bir ceza hazırlamıştır. Öyleyse, ey akıl sahibi inananlar, ALLAH'ı dinleyiniz. ALLAH size bir mesaj"},{"SurahNumber":65,"VerseNumber":11,"Text":"bir elçi indirmiştir. İnanıp erdemli davrananları karanlıklardan aydınlığa çıkarmak için size ALLAH'ın apaçık ayetlerini okur. Kim ALLAH'a inanır ve erdemli davranırsa onu içinde ırmaklar akan cennetlere sokar; orada ebedi kalırlar. ALLAH ona güzel rızık vermiştir"},{"SurahNumber":65,"VerseNumber":12,"Text":"Yedi göğü ve yerden/topraktan da o kadar yaratan ALLAH'tır. Buyruklar onların arasında akıp durur. Böylece ALLAH'ın herşeye gücü yettiğini ve ALLAH'ın herşeyi bilgiyle kuşatmış olduğunu bilesiniz"},{"SurahNumber":66,"VerseNumber":1,"Text":"Ey peygamber, sırf eşlerini memnun etmek amacıyla, ALLAH'ın sana helal (yasal) kıldığını kendine yasaklıyorsun. ALLAH Bağışlayandır, Rahimdir"},{"SurahNumber":66,"VerseNumber":2,"Text":"ALLAH, yeminlerinizin helalleştirmenin yolunu bildirmiştir. Mevlanız (efendiniz) ALLAH'tır. O Bilendir, Bilgedir"},{"SurahNumber":66,"VerseNumber":3,"Text":"Peygamber, eşlerinden birine gizlice bir hadis söylemişti. Eşi bunu yayınca, ALLAH onu bundan haberdar kıldı. Ona durumun bir kısmını bildirmiş, bir kısmından ise vazgeçmişti. Peygamber konuyu eşine açınca eşi, \"Bunu sana kim haber verdi?\" diye sordu. \"Herşeyi Bilen ve herşeyden Haberdar olan bana bildirdi,\" diye cevapladı"},{"SurahNumber":66,"VerseNumber":4,"Text":"İkiniz ALLAH'a tevbe ederseniz kalbiniz yönelmiş olur. Ona (elçiye) karşıt olarak birbinizi destekleseniz, onun mevlası (koruyucusu/efendisi) ALLAH'tır; Cibril, erdemli inananlar ve melekler de onu destekler"},{"SurahNumber":66,"VerseNumber":5,"Text":"Sizi boşarsa, Rabbi ona, belki sizin yerinize sizden daha iyi, (Tanrı'ya) teslim olan, inanan, adayan, yönelen, kulluk eden, aktif, dul ve genç eşler verir"},{"SurahNumber":66,"VerseNumber":6,"Text":"Ey inananlar, yakıtı halk ve taşlar olan ateşten kendinizi ve ailenizi koruyun. Ateşin üzerinde sert ve güçlü melekler olup, ALLAH'ın buyruğuna karşı gelmezler ve kendilerine ne emredilmişse onu uygularlar"},{"SurahNumber":66,"VerseNumber":7,"Text":"Ey inkarcılar, bugün özür beyan etmeyin. Siz, ancak yapmış olduklarınızın karşılığını görmektesiniz"},{"SurahNumber":66,"VerseNumber":8,"Text":"Ey inananlar, ALLAH'a yürekten tevbe edin ki Rabbiniz kötülüklerinizi örtsün ve altından ırmaklar akan cennetlere soksun. ALLAH, o gün peygamberi ve beraberinde bulunanları utandırmaz. Işıkları, önlerinden sağ yanlarına doğru yayılır ve, \"Rabbimiz, bizim için ışığımızı tamamla ve bizi bağışla; sen herşeye gücü yetensin,\" derler"},{"SurahNumber":66,"VerseNumber":9,"Text":"Ey peygamber, kafirlere ve ikiyüzlülere karşı savaşım ver ve onlara karşı sert davran. Yerleri cehennemdir. O ne kötü duraktır"},{"SurahNumber":66,"VerseNumber":10,"Text":"ALLAH inkarcılara, Nuh'un karısı ile Lut'un karısını örnek verir. İki erdemli kulumuzun nikahı altında bulunuyorlardı; ancak onlara ihanette bulundular. Kocaları ALLAH'tan gelen hiç bir şeyi o ikisinden savamadı. İkisine de, \"Girenlerle birlikte cehenneme girin,\" denildi"},{"SurahNumber":66,"VerseNumber":11,"Text":"ALLAH inananlara, Firavun'un hanımını örnek verir. O, \"Rabbim, benim için cennette bir ev kur ve beni Firavun'dan ve yaptıklarından kurtar; beni bu zalim halktan kurtar,\" demişti"},{"SurahNumber":66,"VerseNumber":12,"Text":"Ve İmran kızı Meryem de... O, iffetini korudu, biz de ruhumuzdan ona üfledik. O Rabbinin kelimelerine ve kitaplarına inandı; itaat edenlerden oldu"}]}