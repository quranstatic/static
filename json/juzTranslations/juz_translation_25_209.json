{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":41,"VerseNumber":47,"Text":"Kaweruh bakal kelakone dina Qiyamat disumanggakake ing Allah, mangkono maneh paparinging woh - wohan saka ing kembange lan enggal lawase wenangane wong wadon apa dene dina lahiring bayi, iku kabeh Allah musthi nguningani. Besuk Qiyamat Allah ndangu marang wong mangro tingal, \"Hendi rupane brahala kang jarene dadi titimbanganmu?\" padha mangsuli, \"Kawula sadaya mboten sami mestani bilih Paduka punika wonten ingkan nimbangi"},{"SurahNumber":41,"VerseNumber":48,"Text":"Sarupane brahala kang padha disembah dening wong kafir biyen padha ora ana ing kono, wong kafir padha rumongso ora ana maneh dalan metu"},{"SurahNumber":41,"VerseNumber":49,"Text":"Para manungsa tansah nyuwun kabegjan menawa kambuh ing reribed, banjur sirna pangarep - arepe marang asihe Allah"},{"SurahNumber":41,"VerseNumber":50,"Text":"Manungsa iku manawa mentas nandhang sangsara banjur Ingsun paringi weruh rasaning kabegjan banjur padha ngucap iki wis benere duwekku. Aku ora ngandel yen dina Qiyamat bakal kelakon, manawa aku dihimpun marang ngarsane mesthi mung becik. (Pangandikaning Allah) Para wong kafir bakal Ingsun weleh - welehake anggone padha nglakoni hala ana ing donya, lan bakal Ingsun paringi weruh rasaning siksa kang abot"},{"SurahNumber":41,"VerseNumber":51,"Text":"Nalika Ingsun paring kabungahan marang manungsa, ora gedhe panarimane, malah ora syukur mung gumedhe. Kabungahan mau diaku duweke dhewe. Dene manawa kambuh reribed banjur nyenyuwun ing Allah kelawan akeh - akeh"},{"SurahNumber":41,"VerseNumber":52,"Text":"(Muhammad) dhawuha, \"Padha pikiren manawa al-Quran iku temen terang saka ngarsane ALlah kangmongka kowe padha maido al-Quran, \"Sapa kang luwih kesasar tinimbang kowe? Awit kalebu nyulayani banget marang bener"},{"SurahNumber":41,"VerseNumber":53,"Text":"Ingsun bakal nuntunake marang wong kafir, ayatingsun pirang - pirang kang ana salumahing bumi lan kang ana ing awake dhewe nganti terang gamblang yen al-Quran temen saka Allah. Mungguh Pangeranira anggone mirsani samu barang iku wae apa ora wis cukup kanggo tondho"},{"SurahNumber":41,"VerseNumber":54,"Text":"Wong kafir banget anggone mamang yen ing tembe bakal disowanake ana ngarsane Allah Pangerane. Kaweruhing Allah nglimputi samubarang"},{"SurahNumber":42,"VerseNumber":1,"Text":"Haa Miim"},{"SurahNumber":42,"VerseNumber":2,"Text":"Ain, Siin, Qoof"},{"SurahNumber":42,"VerseNumber":3,"Text":"Mangkono uga Allah kang Maha Mulya tur wicaksana paring dhawuh marang sira lan marang para rasul sadurunge sira"},{"SurahNumber":42,"VerseNumber":4,"Text":"Allah iku kagungan sahisining langit lan bumi, Allah iku Maha Luhur tur Maha Agung"},{"SurahNumber":42,"VerseNumber":5,"Text":"Meh wae langit ngebruki bumi (saking agunge Allah) lan para Malaikat padha nyebut Maha Suci memuji ing Allah Pangerane, padha nyuwunake pangapura kaluputane para wong mukmin kang ana ing bumi. Allah iku Agung Pangapurane lan Maha Asih"},{"SurahNumber":42,"VerseNumber":6,"Text":"Sarupane wong kang ngedekake Pangayom (Brahala) dudu Allah, tetep wong kesasar. Allah ngawasi laku - lakune wong kafir mau sira mung wajib ngelingake wae, ora wajig nanggung marang wong mangkono mau"},{"SurahNumber":42,"VerseNumber":7,"Text":"Mangkono uga Ingsun paring dhawuh al-Quran tembung Arab marang sira supaya dianggo ngelingake marang wong Mekkah lan sakiwa tengen (sak donya) sira elingna bakal kelakon dina Qiyamat nalikane wong padha dihimpun marang ngarsane Allah. Kelakone ora sumelang. Manungsa kena diperang dadi loro, saperangan ana suwarga saperangan ana neraka"},{"SurahNumber":42,"VerseNumber":8,"Text":"Upama ana kersane Allah manungsa iki dikersakake guyub dadi ummat siji (ngelakoni agama Islam thok iya kelakon). Naning kersane Allah, ngunggahake ing suwarga marang wong kang dikersakake (para mukmin), dene para kafir dicemplungake neraka ora duwe handel - handel sarta ora bisa ana kang nulungi"},{"SurahNumber":42,"VerseNumber":9,"Text":"Ya gene padha ngedekake brahala. Kang mangka Allah iku tetulung marang para mukmin, nguripake wong kang wis mati, nguwasani samu barang"},{"SurahNumber":42,"VerseNumber":10,"Text":"Anggonira pasulayan sadhengah perkara pancasan ana ngastane Allah (sira dhawuha), \"Hiya iku Allah Pangeranku\" Samu barang prakara tak sumanggakake ing Allah ing tembe aku bakal bali marang ngarsane"},{"SurahNumber":42,"VerseNumber":11,"Text":"Allah iku kang gawe bumi lan langit, gawe jodhonira saka ing awakira dhewe. Raja kaya iku iya digawe jejodhon. Kowe didadekake bebrayan marga anggonira jejodho. Samubarang ora ana kang madhani Allah. Allah iku miyarsa tur mirsani samu barang"},{"SurahNumber":42,"VerseNumber":12,"Text":"Allah iku ngasta kuncine bumi lan langit, paring rizki akeh marang owng kang diparangeke, lan nyumpeni rizki marang wong kang diparengkae kersane Allah iku nguningani samu barang"},{"SurahNumber":42,"VerseNumber":13,"Text":"(Ummate Muhammad) Allah handhawuhake nglakoni agama Islam marang sira, hiya iku kang uga didhawuhake marang Nuh biyen. Dene kang Ingsun dhawuhake marang sira (Muhammad) lan marang Ibrahim apa dene marang Musa lan Isa, cekake, \"Sira padha ngedekna Agama Islam, aja padha pasulayan perkara agama\". Dhawuh kang mangkono mau tumrap wong kang mangro tingal abot banget anggonra ngajak marang wong nglakoni agama Islam, Allah milih wong kang dadi parenge kersane gelem ngelakoni sarta nuduhake dalan bener hiya iku wong kang maju ngabekti ing Allah"},{"SurahNumber":42,"VerseNumber":14,"Text":"Wong mau (ahli kitab) anggone kelakon pasulayan perkara agama, sawise katekan kaweruh agama wulangane nabine banjur padha rebut unggul umpama durung ana dhawuhing Pangeranira. Patrapane dosa disratekake tekan qiyamat mesthi dituruni siksa sanalika, dene wong kang padha nyekel kitab kuna sapungkure nabine padha mamang (marang Muhammad)"},{"SurahNumber":42,"VerseNumber":15,"Text":"(Muhammad) Awit saka iku sira ajak - ajak manungsa dhewe tetep anggonira ngelakoni kaya kang wis didhawuhak, aja padha ngelakoni sakarep - karepe dhewe. Lan sira dhawuha, \"Aku percaya marang al-Quran kang wis dhidawuhake dening Allah sarta aku didhawuhi adil anggonku nindakake hukum marang kowe kabeh.\" Allah iku Pangeranku lan Pangeranmu. Pituwase lakuku tumrap ing aku dhewe, mangkono uga pituwase lakumu hiya tumraping kowe. Aku lan kowe ora kena padu. Aku lan kowe ora ing tembe bakal dihimpun marang ngarsaning Allah"},{"SurahNumber":42,"VerseNumber":16,"Text":"Sarupane wong kang madoni ing sira prakara agamane Allah sawise nyanggemi agama mau, padune wong mau ana ngarsane Pangerane luput. Wong mau padha kena bendune Allah, sarta padha diptrapi siksa kang abot"},{"SurahNumber":42,"VerseNumber":17,"Text":"Allah iku kang handhawuhake kitab al-Quran kelawan nyata sarta handhawuhake huku adil. Ora ana kang bisa nerangake adoh cedhake dina Qiyamat"},{"SurahNumber":42,"VerseNumber":18,"Text":"Wong kang padha ora percaya marang dina Qiyamat padha anggege kelakone qiyamat, batine geguyu. Dhene wong kang padha ngandel bakal kelakone qiyamat banget wedine. Batine padha weruh yen qiyamat mesthi kelakon. sarupane wong kang padhamadoni kelakone qiyamat iku kesasar banget"},{"SurahNumber":42,"VerseNumber":19,"Text":"Allah iku welas asih marang para kawulane sarta paring rizki akeh marang wong kang dadi parenge kersane, Allah iku santosa tur Maha Mulya"},{"SurahNumber":42,"VerseNumber":20,"Text":"Sing sapa ngelakoni kebecikan karepe supaya panen ganjaran akherat, iku panene ganjaran bakal Ingsun paringi tikel - matikel. Mangkono uga sing sapa ngelakoni kabecikan karepe supaya panen ing donya hiya Ingsun paringi pituwase ana ing donya, nanging besuk ing akherat ora oleh apa - apa"},{"SurahNumber":42,"VerseNumber":21,"Text":"Apa wong kafir duwe seembahan liyane Allah kang padha ngelakoni syareat atur agama kang ora diparengake dening Allah? Upama durung ana dhawuhing Allah (Pamisah kang ngetokake ganjaran lan siksa iku disrantekake besuk ana akherat). Mesti wong dholim mau wis dituruni siksa, lan bakal padha diptrapi siksa kang nglarani"},{"SurahNumber":42,"VerseNumber":22,"Text":"Besuk qiyamat sira handeleng wong wong dholim padha kuatir anggone wis padha ngelakoni penggawe hala (ing donya). Patrapane panggawe hala mau wis mesthi tumiba marang kang nglakoni. Dene wong mukmin nglakoni panggawe becik padha ana suwarga panggonan kang mulya dhewe. Ana ngarsane Pangerane katurutan kang dikarepake. Mangkono iku kanugrahan Agung saka Allah"},{"SurahNumber":42,"VerseNumber":23,"Text":"Mankono iku anggone bungah marang para kawulane mukmin kang padha nglakoni panggawe becik. (Muhammad) dhawuha, \"Anggonku dhawuhake pangandikane Allah iki, aku ora jaluk pituwas apa - apa marang kowe. Mung ngajak sih - sinasihan marga isih padha sanak.\" (Pangandikaning Allah) sing sapa nglakoni panggawe becik ganjarane bakal Ingsun paringi tikel - matikel pirang - pirang. Satemene Allah iku ngapira dosa tur ngajeni pangabektining wong"},{"SurahNumber":42,"VerseNumber":24,"Text":"Wong kafir iku malah padha ngucap, \"Al-Quran iku goroh, gawe-gawenane (Muhammad) dikandhakake pangandikaning Allah\". Manawa ana parenge karsaning Allah, Allah ngunci atinira. Sabar marang pihalane wong kafir. Lan luput kang diucapake wong kafir mau. Sarta netepake barang kang bener kelawan pangandikaning Allah. Satemene Allah nguningani sakrenteging ati"},{"SurahNumber":42,"VerseNumber":25,"Text":"Allah iku kang nampani tobate para kawulane, sarta ngapura halane para kawulane mau, lan nguningani samu barang kang padha sira lakoni"},{"SurahNumber":42,"VerseNumber":26,"Text":"Lan marengake panyuwune para mukmin kang padha nglakoni penggawe becik, malah maringi luwih saka panyuwunel tuwuh saka sih kanugrahane. Dene sarupane wong kafir mesthi padha diptrapi siksa kang abot"},{"SurahNumber":42,"VerseNumber":27,"Text":"Upama Allah paring rizki akeh marang kawulane kabeh tanpa beda, kawula mau mesthi padha leluwihan ana bumi. Mulane Allah anggone paring rizku nganggo dipangkat - pangkat, sakarsaning Allah. Satemene Allah iku mirsani tur waspada marang para kawulane"},{"SurahNumber":42,"VerseNumber":28,"Text":"Allah iku kang nurunake banyu udan sawise entek ngarep - arepe, sarta anggelar rahmate anurunake udan akeh. Allah iku kang gawe becik marang para wong mukmin tur pantes hangalembana"},{"SurahNumber":42,"VerseNumber":29,"Text":"Allah anggone gawe bumi lan langit lan samu barang kang gumelar kayata hewan - hewan iku klebu tandha yekti kang martandhani kuasaning Allah, samongsa ana parenging Allah kuasa ngimpun hisen - hisening bumi lan langit mau"},{"SurahNumber":42,"VerseNumber":30,"Text":"Manawa Allah paring musibah (karuwetan) marang sira ora liwat marga saka anggonira padha nglakoni kaluputan. Hewadene Allah ngapura kaluputanira kang akeh"},{"SurahNumber":42,"VerseNumber":31,"Text":"Sira kabeh padha ora bisa melayu nguncati siksaning Allah ana bumi ngapesake Allah. Sira padha ora duwe handel - handel kang bisa nulak siksaning Allah nulungi sira saliyane Allah piyambak"},{"SurahNumber":42,"VerseNumber":32,"Text":"Perahu ana segara kang gedhene prasasat gunung iku hiya hewone tandha yekti kuasaning Allah"},{"SurahNumber":42,"VerseNumber":33,"Text":"Manwa ana kersane Allah ngendhek angin perahu mau leren mung kumambang ana banyu. Kang mangkono mau tumrap wong kang sabar sarta syukur ing Allah dadi tandha yekti gedhe"},{"SurahNumber":42,"VerseNumber":34,"Text":"Utawa manawa Allah kersa ngrusakake perahu mau marga saka kalupunae kang padha nunggang, hiya mesthi kelakon. Utawa manawa Allah kersa ngapura sakehe kaluputan kang nunggang hiya kelakon selamet"},{"SurahNumber":42,"VerseNumber":35,"Text":"Wong kang padha madoni al-Quran ayatingsun, banjur padha weruh anggone padha ora bisa ngunceni siksaningsun"},{"SurahNumber":42,"VerseNumber":36,"Text":"Dadi samu barang kang diparingake dening Allah marang sira iku kabeh kabungahan ing donya (kang bakal rusak) dene ganjaran ana ngarsane Allah iku luwih becik sarta langgeng selawase tumrap para mukmin, kang padha nyumanggakake awake ing Allah"},{"SurahNumber":42,"VerseNumber":37,"Text":"Lan para wong kang nyingkiri dosa gedhe lan panggawe nista nalikane ditanduki nesu banjur ngapura"},{"SurahNumber":42,"VerseNumber":38,"Text":"Lan para wong kang padha ngestokake parentahing Allah Pangerane lan nglakoni sholat, apa dene ing samu barang lelakone padha rerembugan kancane lan mewehake rizki kang Ingsun paringi"},{"SurahNumber":42,"VerseNumber":39,"Text":"Lan para wong kang manawa ditanduki panganihaya banjur males samurwate pihala mau"},{"SurahNumber":42,"VerseNumber":40,"Text":"Dene wewalese pihala hiya pidana samurwate, nanging sing sapa ora males pihala mung ngapura lan ngajak becik iku ganjarane Allah piyambak kang maringi. Satemene Allah iku ora remen wong kang padha nganiaya"},{"SurahNumber":42,"VerseNumber":41,"Text":"Wong kang sawise ditanduki pihala banjur males samuwarte pihalane, iku wis benere. Ora kena diwales pihalane maneh"},{"SurahNumber":42,"VerseNumber":42,"Text":"Kanane males hala mung marang wong kang ngambaya manungsa lan won gkang balela ana ing bumi nglakoni kang ora bener. Wong mangkono mau bakal diptrapi siksa kang nglarani"},{"SurahNumber":42,"VerseNumber":43,"Text":"Wong kang tetep sabar (ditanduki hala ora males hala), mung ngapura bahe, kang mangkono mau kalebu prakara kang utama"},{"SurahNumber":42,"VerseNumber":44,"Text":"Dene sing sapa disasarake dening Allah sawise kelakone kesasar hora duwe handel - handel kang bisa nuduhake dalan keslametan. Ing besuk qiyamat sira handeleng wong kang padh nganihaya. Nalikane padha handeleng siksa neraka padha ngucap, \"Apa ana dalane aku bisa bali (marang donya maneh)"},{"SurahNumber":42,"VerseNumber":45,"Text":"Lan sira handeleng para wong nganihaya padha digiring marang neraka sarehne banget asore mulane wong nganihaya mau wedi banget, sarta padha nglerek marang neraka. Wong mukmin padha ngucap, \"Satemene kang tetep wong kapitunan iku wong kang gawe kapitunaning awake dhewe, sarta kapitunane para sanake ana ing dina Qiyamat. Wong kafir apa ora manggon ing neraka. Siksa kang langgeng salawas - lawase"},{"SurahNumber":42,"VerseNumber":46,"Text":"Wong kafir mau padha ora duwe pangayom kang bisa tetulung marang awake, liyane Allah piyambak. Dene sing sapa dikersakake kesasar dening Allah, ora duwe dalan bener"},{"SurahNumber":42,"VerseNumber":47,"Text":"Sira padha ngestokake dhawuhing Pangeranira mumpung durung tekan dina Qiyamat. Hiya iku dina kang ora ana wong bisa hambalekake. Ing dina iku sira padha ora duwe pangungsen, lan ora bisa ngelaki kaluputanira"},{"SurahNumber":42,"VerseNumber":48,"Text":"Manawa dheweke (wong Mekkah) padha malengos ora gelem ngestokake, sira sumurupa anggoningsun ngutus iki ora Ingsun wajibake rumeksa utawa nanggung. Kuwajibanira mung mratakake dhawuh. Lan maneh manawa Ingsun paring weruh rasaning rahmat marang manungsa mesthi bungah. Nanging manungsa mau kabeh kambah reribed marga saka kaluputane kang wis dilakoni. Banget anggone ora ngunjukake panuwun"},{"SurahNumber":42,"VerseNumber":49,"Text":"Kraton bumi lan lnagit kagungane Allah kang gawe samu barang kang dadi parenge kersane. Paring anak wadon thok marang wong kang dadi parenge kersane. Lan paring anak lanang thok marang wong kang dadi parenging kersane"},{"SurahNumber":42,"VerseNumber":50,"Text":"Utawa Allah maringi para kawulane banjur padha duwe anak lanang lan wadon. Sawayahing won gkang dadi parenging kersane, ana uga kang dikersakake gabug. Satemene Allah iku nguningani samu barang tur kuasa"},{"SurahNumber":42,"VerseNumber":51,"Text":"Manungsa iku ora ana kang dikarsakake himbal pangandikane Allah. Kajaba diparingi wahyu. Utawa himbal pangadikan kang mawa haling - haling, utawa Allah ngutus malaikat, banjur handhawuhake apa karsaning Allah. Kelawan keparenging Allah. Satemene Allah iku Maha Luhur tur wicaksana"},{"SurahNumber":42,"VerseNumber":52,"Text":"(Muhammad) Mankono uga Ingsun paring wahyu al-Quran marang sira. Hiya iku parentahingsun sadurunge sira, sira Ingsun paringi wahyu. Sadurunge sira ora weruh al-Quran iku apa, lan laku - lakuning percaya iku kepriye? Hewa dene al-Quran iku Ingsun dadekake pepadhang. Ingsun anggone nuduhake dalan selamet marang pawa kawula kang dadi parenging kersaningsun lan sira uga nuduhake dalan bener sarana al-Quran"},{"SurahNumber":42,"VerseNumber":53,"Text":"Hiya iku dalaning Allah kang kagungan sahisining bumi lan langit samu barang prakara ing wekasane apa ora bali konjuk ing Allah"},{"SurahNumber":43,"VerseNumber":1,"Text":"Haa Miim"},{"SurahNumber":43,"VerseNumber":2,"Text":"Demi Kitab al-Quran kang gelarake pituduh bener"},{"SurahNumber":43,"VerseNumber":3,"Text":"Al-Quran iku Ingsun pacak nganggo tembung Arab, supaya padha ngerteni karepe"},{"SurahNumber":43,"VerseNumber":4,"Text":"Al-Quran mau wis dipacak ana baboning Kitab (Lauhul Mahfudz) kang ana ngarsaningsun. Al-Quran mau luhur ngungkuli kitab kang kuna-kuna, tur isine wicaksana"},{"SurahNumber":43,"VerseNumber":5,"Text":"Apa Ingsun ora paring wahyu apa - apa marang sira dupeh kowe kabeh padha ngluwihi wates"},{"SurahNumber":43,"VerseNumber":6,"Text":"(Ing zaman biyen) Ingsun wis ngutus nabi pirang - pirang"},{"SurahNumber":43,"VerseNumber":7,"Text":"Para ummat kuna manawa katekan utusaningsun mesthi padha angeguyu"},{"SurahNumber":43,"VerseNumber":8,"Text":"Wong kuna kang gagah prakosane ngungkuli wong kafir ing zaman iki padha Ingsun rusak kelawan siksa kayata kang wis kasebut ing ngarep"},{"SurahNumber":43,"VerseNumber":9,"Text":"Manawa sira takon marang wong kafir, \"Sapa kang gawe bumi lan langit?\". Mesthi padha mangsuli, \"Ingkang damel Allah ingkang Maha Mulya tur nguningani samu kawis"},{"SurahNumber":43,"VerseNumber":10,"Text":"Allah iku kang dadekake bumi iki panggonanira, sarta gawe dalan pirang - pirang ana bumi supaya sira weruh ing ngendi panggonan kang sira sediya"},{"SurahNumber":43,"VerseNumber":11,"Text":"Lan kang nurunake banyu udan saka langit sacukupe kabutuhanira. Banyu udan mau banjur Ingsun ngerjakake palemahan kang bera. Dene ing besuk anggonira ditangekake saka ing kubur, hiya kaya mangkono pratingkahe"},{"SurahNumber":43,"VerseNumber":12,"Text":"Lan kang gawe barang warna - warna pasang - pasangan sakjodo lan gawe tetunggangan rupa prahu lan raja - kaya"},{"SurahNumber":43,"VerseNumber":13,"Text":"Wekasan sira padha nunggang kapenak ana ing gegere raja-kaya mau banjur eling anggonira diparingi kabungahan ing Pangeranira. Sarta nalikane sira nunggang raja-kaya mau memuji mangkene, \"Maha Suci Allah kang wis nyungkemake raja-kaya kang samene prakosane marang aku. Upama tanpa pitulung Allah aku rumongsa ora kaconggah ngembadhani hewan kang samene iki"},{"SurahNumber":43,"VerseNumber":14,"Text":"Dene aku iki ing tembe mesthi bali marang ngarsaning Allah Pangeranku"},{"SurahNumber":43,"VerseNumber":15,"Text":"Panganggepe para wong kafir ana kawulaning Allah kang kalebu paperangane Allah (hiya iku malaikat dianggep putrane Allah) kang duwe panganggep mangkono mau tetela wong kafir"},{"SurahNumber":43,"VerseNumber":16,"Text":"Ya gene wong kafir iku duwe panemu yen malaikat gagaweyane Allah iku putrane Allah putri sarta awake dhewe milih anak lanang"},{"SurahNumber":43,"VerseNumber":17,"Text":"Manawa ana kang duwe anak metu wadon madani anggone nganggep marang Allah kagungan putra-putri wong mau ulate banjur peteng lan susah banget"},{"SurahNumber":43,"VerseNumber":18,"Text":"Ya gene padha netepake sifat cacad marang Allah lan ngaku sifat kang prayoga tumraping awake dhewe kang mangkon padune wong mau ora ana katerangane"},{"SurahNumber":43,"VerseNumber":19,"Text":"Lan dheweke padha nganggep malaikat kawulaning Allah iku wadon. Anggone nganggep utawa nekseni mau bakal dicatheti lan besuk ana ing akherat bakal ditakoni"},{"SurahNumber":43,"VerseNumber":20,"Text":"Wong Mekkah padha celathu, \"pama kersane Allah aku ora kepareng nyembah malaikat, Aku mesthi ora kelakon nyembah malaikat.\" Anggone kondho koyo kaya mengkono mahu ora weruh katerangane (bener utawa luput) dadi kandhane mau mung goroh lugu"},{"SurahNumber":43,"VerseNumber":21,"Text":"Ap sadurunge ana al-Quran, wong mau padha Ingsun paringi kitab (lan nerangake kena nyembah liyane Allah) kang banjur dihestokake tekan saprene"},{"SurahNumber":43,"VerseNumber":22,"Text":"Nanging dheweke kondho, \"Aku mung ngleluri (nutugake) para leluhurku biyen padha nglakoni agama iki aku ngarep - arep oleh pituduh bener sarana manut ara leluhurku"},{"SurahNumber":43,"VerseNumber":23,"Text":"Mangkono uga biyen, saben Ingsun ngutus nabi, nyurup - nyurupake wong ing padesan panggedhene padesan mau mesthi banjur mangsuli, \"Kula punika namung ngleluri para leluhur kula\". Sami nglampahi agami satunggal punika. Kula namung manut agamanipun para leluhur kula wahu"},{"SurahNumber":43,"VerseNumber":24,"Text":"(Muhammad) dhawuha, \"Apa sanadyan aku nyurup - nyurupake marang kowe kang luwih bener, ngungkuli panemune para leluhurmu biyen, kowe hiya ora gelem manut.\" Wong kafir padha mangsuli, \"Dhawuh ungkang sampyan waradinaken punika kula sami mahiben"},{"SurahNumber":43,"VerseNumber":25,"Text":"Wong kafir mau banjur padha Ingsun turuni siksa mara dira delenga, kapruye kadadeyane wong kang padha maido dhawuhing Allah kang dihemban para rasul"},{"SurahNumber":43,"VerseNumber":26,"Text":"(Muhammad) Sira nyaritakna nalika Ibrahim matur marang bapakne lan pitutur marang para ummate tembunge, \"Aku oramelu - melu anggonmu padha nyembah berhala"},{"SurahNumber":43,"VerseNumber":27,"Text":"Kajaba mung nyembah ing Allah kang gawe awakku, iku kang nuduhake dalan keselamatan marang aku"},{"SurahNumber":43,"VerseNumber":28,"Text":"Ibrahim nemtokake pituture mau dadi tetembungan kang linuruluri saturun - turune pangarep - arepe sarupane wong mangro tingal padha hambaleka manut marang Ibrahim"},{"SurahNumber":43,"VerseNumber":29,"Text":"(Pangandikaning Allah) Para kafir (Mekkah) lan leluhure malah padha Ingsun paringi kabungahan urip nganti katekan al-Quran (dhawuhing Allah) lan para Rasul ngasta keterangan"},{"SurahNumber":43,"VerseNumber":30,"Text":"Bareng katekan al-Quran wong kafir padha celathu, \"Iki sihir lan yen dikandhakake dhawuhing Allah aku maido"},{"SurahNumber":43,"VerseNumber":31,"Text":"Pangucape, \"Yen al-Quran iku nyata dhawuhing Allah ya gene ora didhawuhake metu wong lanang kang dadi panggedhening desa loro (Mekkah lan Thaif)"},{"SurahNumber":43,"VerseNumber":32,"Text":"(Pangandikaning Allah), \"Apa dheweke mau kang andum rahmating Allah Pangeranira? Ingsun kang mesthi andum kabegjan marang dheweke (wong Mekkah) ana donya. Lan anjunjung drajate sawijining wong ngungkuli liya - liyane supaya sawehene bisa marintah marang liyane. Dene rahmate Allah Pangernira iku luwih becik tinimbang bondho kang dikumpulake"},{"SurahNumber":43,"VerseNumber":33,"Text":"Upama ora nguwatirake bok menawa manungsa iku dadi kafir kabeh marga saka kapengin andeleng kabegjane para wong kafir kang sampulur mesthi omahe wong kafir kang maido ing Pangeran kang Maha Murah Ingsun paringi payon salaka, lan ondho - ondho selaka kang padha dianggo mungguh mudhun"},{"SurahNumber":43,"VerseNumber":34,"Text":"Lan omahe won gkafir mau Ingsun dokoke lawan selaka, sarta Ingsun paringi amben dianggo sendhen"},{"SurahNumber":43,"VerseNumber":35,"Text":"Lan maneh Ingsun paringi rerenggan mas kabeh ora liya kabungahan ing donya. Dene ganjaran ing akherat ana ngarsaning Pangeranira. Wong kafir ora melu duwe mung tinamtokake marang wong kang padha bekti ing Allah"},{"SurahNumber":43,"VerseNumber":36,"Text":"Sing sapa nyulayani al-Quran dhawuhing Pangeran kang Maha Murah banjur Ingsun paringi setan - setan banjur dadi kancane"},{"SurahNumber":43,"VerseNumber":37,"Text":"Setan mau padha menging ngambah dalaning pituduh bener marang wong kang nyulayani al-Quran. Dene wong mau nyana yen wis ngambah dalan pituduh bener"},{"SurahNumber":43,"VerseNumber":38,"Text":"Manawa wis sowan ana ngarsaningsun banjur kandha marang syetan (wong sing nyulayani al-Quran), muga - muga aku didohna saka kowe, dohe saka panggonan mletheking srengenge tekan panggonan suruping srengenge. Konco kuwe iku hala temen"},{"SurahNumber":43,"VerseNumber":39,"Text":"(He wong kang nyulayani al-Quran) ing dina iki pangarep - arepira ora migunani marga sira wis tetela wong nganiaya awakira dhewe, sira lan setan kancaira mesthi padha disiksa"},{"SurahNumber":43,"VerseNumber":40,"Text":"(Muhammad) Apa sira bisa andokoki pangrungu marang owng budheg, utawa meruhake marang wong wuto, utawa nuduhake dalan bener marang wong kang wis pesthi mati kesasar"},{"SurahNumber":43,"VerseNumber":41,"Text":"Manawa sira Ingsun pundhut dhisik, sapngkurira Ingsun mesthi nyiksa wong kang padha nyulayani al-Quran"},{"SurahNumber":43,"VerseNumber":42,"Text":"Utawa kena uga sira Ingsun nuntunake kelakoning siksa kang Ingsun pancasake marang wong kang padha nyulalayani al-Quran. Ingsun kuasa nyiksa"},{"SurahNumber":43,"VerseNumber":43,"Text":"Saiki sira mung ngugemana pangandikaningsun kang wis didhawuhake, sira iku ngambah dalan kang bener"},{"SurahNumber":43,"VerseNumber":44,"Text":"Al-Quran iku kamulyan gedhe tumrap sira lan ummatira ing tembe manungsa padha didhangu (anggone nindhakake dhawuhing Allah)"},{"SurahNumber":43,"VerseNumber":45,"Text":"Takonna para rasul padha Ingsun utus sadurungira apa hiya Ingsun ngedekake Pangeran kang sinembah liyane Allah kang Maha Murah"},{"SurahNumber":43,"VerseNumber":46,"Text":"Biyen Ingsun wis ngutus Musa kanthi tondho yekti pirang - pirang, diutus nyurup - nyurupake marang Fir'aun sabalane. Dhawuhe, \"Aku utusaning Allah Pangerane wong alam kabeh"},{"SurahNumber":43,"VerseNumber":47,"Text":"Bareng Musa wis teka gelarake tondho yekti kahelokan akeh ana ngarepe Fir'aun sabalane padha geguyu"},{"SurahNumber":43,"VerseNumber":48,"Text":"Anggoningsun nontokake siji - sijining tandha yekti marang Fir'aun sabalane mesthi luwih gedhe lan gegirisi tinimbang kahelokan kang wis Ingsun tontonake sakdurunge. Lan padha Ingsun siksa supaya padha marenana anggone kafir (bali menyang dalan bener)"},{"SurahNumber":43,"VerseNumber":49,"Text":"Fir'aun sabalane kondho, \"He Musa juru sihir, kula mugi sampyan suwunaken dhateng Pangeran. Inggih punika manawi kula purun pitados badhe keparingan luar saking bebaya. Sapunika kula pitados dhateng sampeyan"},{"SurahNumber":43,"VerseNumber":50,"Text":"Bareng Fir'aun Ingsun paringi luar saka siksa, banjur padha nyidrani kasangguhane (percaya)"},{"SurahNumber":43,"VerseNumber":51,"Text":"Fir'aun kondho marang kawulane pangucape, \"Para kaumku apa negara Mesik iki dudu duwekku? Padha delengan bengawan (Nil) iki mili ana ngisore panggonanku ngestokake parintahku"},{"SurahNumber":43,"VerseNumber":52,"Text":"Dadi aku iki luwih becik tinimbang Musa kang wis tetela wong asor celathune cedhal (pelo) meh ora ana wong ngerti"},{"SurahNumber":43,"VerseNumber":53,"Text":"Manawa Musa mau temen utusane Pangeran yagene ora digelangi mas, utawa ora diiringi malaikat kang padha nekseni yen dheweke utusaning Pangeran"},{"SurahNumber":43,"VerseNumber":54,"Text":"Fir'aun bujuk kawulane kelawan diterangake, para kawulane banjur ngestokake mulan banjur dadi wong duroko"},{"SurahNumber":43,"VerseNumber":55,"Text":"Cekake bareng Fir'aun sabalane padha gawe dukaningsun banjur padha Ingsun siksa. Mulane Ingsun kelem kabeh ana ing segara"},{"SurahNumber":43,"VerseNumber":56,"Text":"Fir'aun sabalane mau banjur Ingsun dadekake upama tumrap marang para ummat kang keri"},{"SurahNumber":43,"VerseNumber":57,"Text":"(Muhammad) Bareng Isa anake Maryam dianggo paribasan (anggone disembah dening para wong Nashara) ing kono para ummatira wong turun Qurais padha bungah"},{"SurahNumber":43,"VerseNumber":58,"Text":"Pangucape, \"Becik endi ta Pangeran (sesembahanku apa dheweke (Isa))?\". Dheweke ora gawe paribasan mau marang kowe perlune ora liwat mung madoni, para ummatira kang mangkono mau tetep wong madoni weweton barang kang ora bener"},{"SurahNumber":43,"VerseNumber":59,"Text":"Isa iku dudu barang - barang mung kawulaningsun kang diparingi kabungahan dadi nabi, sarta Ingsun anggo upama marang para turuning Israil"},{"SurahNumber":43,"VerseNumber":60,"Text":"Upama ana parenge kersaningsun, sira padha Ingsun sirnakake, banjur disalini para malaikat padha manggon ana ing bumi mesthi kelakon mangkono"},{"SurahNumber":43,"VerseNumber":61,"Text":"Lan satemene Isa mau yekti dadi tetengere kaweruh dina Qiyamat, sira aja mamang bakal tekane dina Qiyamat mau, sira mung ngistokna parintah Ingsun. Iki dalan kang bener"},{"SurahNumber":43,"VerseNumber":62,"Text":"Sira aja padha kena panggodhaning setan, awit tetela dadi saterunira"},{"SurahNumber":43,"VerseNumber":63,"Text":"Bareng Isa wis diutus dening Allah kanthi tondho yekti kahelokan pirang - pirang. Dhawuhe, \"Tekaku iki dhawuhake Injil kang isine kawicaksanaan perlu nerangake anggonmu padha pasulayan bab surasaning Kitab Taurat. Kowe pada bektia ing Allah manuta marang aku"},{"SurahNumber":43,"VerseNumber":64,"Text":"Satemene Allah iku Pangeranku lan Pangeranmu, mulane padha nyembaha Allah, iki dhalan bener"},{"SurahNumber":43,"VerseNumber":65,"Text":"Padha pasulayan ing bab panemu antarane golongan - golongan (Nashara) antarane dheweke, cilaka banget (wong - wong nashara) kang panemune dadi kafir, awit besuk dina Qiyamat bakal kacemplung siksa kang nglarani"},{"SurahNumber":43,"VerseNumber":66,"Text":"Wong mangkono mau mung ngenteni dina Qiyamat kang tekane bakal ngagetake ora kanyanan pisan - pisan"},{"SurahNumber":43,"VerseNumber":67,"Text":"Ing dina iku sarupane pakumpulan duraka, wonge padha sesatron, kajaba wong kang padha bekti"},{"SurahNumber":43,"VerseNumber":68,"Text":"Kawulaningsun, Ing dina iku sira ora duwe kuatir lan ora kasusahan"},{"SurahNumber":43,"VerseNumber":69,"Text":"Para wong Islam kang padha ngestokake dhawuhing al-Quran ayat Ingsun"},{"SurahNumber":43,"VerseNumber":70,"Text":"Sira lan rabinira padha malebua ing suwarga kelawan bungah lan diaji-aji"},{"SurahNumber":43,"VerseNumber":71,"Text":"Padha diladeni panganan kang wadahe emas, lan omben - omben winadhahan ing gelas. Wadhah emas mau isi panganan kang menginake ati lan ngresepake dineleng. Sira ana suwarga padha langgeng salawase"},{"SurahNumber":43,"VerseNumber":72,"Text":"Hiya iku suwarga pandumanira diparingake marang sira marga anggonira ngelakoni panggawe becik"},{"SurahNumber":43,"VerseNumber":73,"Text":"Ana suwarga sira padha duwe woh - wohan pirang-pirang sira padha mangan hendi kang sira pengini"},{"SurahNumber":43,"VerseNumber":74,"Text":"Sarupane wong kafir padha disiksa ana neraka jahannam langgeng salawas - lawase"},{"SurahNumber":43,"VerseNumber":75,"Text":"Tanpa kendhat lan kamayaran padha meneng dening wis sirna pangarep - arepe kamayaran"},{"SurahNumber":43,"VerseNumber":76,"Text":"Ingsun ora pisan nganiaya wong kafir, nanging dheweke nganiaya awake dhewe"},{"SurahNumber":43,"VerseNumber":77,"Text":"Wong kafir padha matur, \"Malaikat Malik ingkang nguwasani neraka, munjuka ing Pangeran sampeyan, kula punika dipun pejahi kemawon\". (Malaikat) mangsuli, \"Kersaning Allah kowe disiksa langgeng salawas - lawase tanpa mati"},{"SurahNumber":43,"VerseNumber":78,"Text":"Ingsun ngundangake parentah bener, nanging kang akeh sengit marang bener"},{"SurahNumber":43,"VerseNumber":79,"Text":"Apa wong kafir (Mekkah) nyantosani anggone neja ngrusak (Muhammad) Ingsun hiya nyantosani"},{"SurahNumber":43,"VerseNumber":80,"Text":"Apa wong kafir padha ngira yen Ingsun ora mireng pangucape kang mung dibathin lan kang dilahirake. Ingsun mireng lan nguningani malah para utusaningsun padha nulisi"},{"SurahNumber":43,"VerseNumber":81,"Text":"(Muhammad) dhawuha, Upama Allahkang Maha Murah kagungan putra mesthi aku dadi kawulane wong nyembah (putrane Allah mau)"},{"SurahNumber":43,"VerseNumber":82,"Text":"Allah iku Maha Suci Pangerane bumi lan langit uga 'Arsy, adoh banget yen kaya panemune wong kafir"},{"SurahNumber":43,"VerseNumber":83,"Text":"Mulane wong kafir mau padha nengna wae, karo ben padha kebanjur - banjur anggone ngencengi barang kang luput. Anggone ana donya tanpaguna ngenteni tekan qiyamat kang diancamake Allah"},{"SurahNumber":43,"VerseNumber":84,"Text":"Allah iku kang sinembah kelawan bener ana ing bumi lan langit. Allah iku wicaksana tur nguningani samu barang"},{"SurahNumber":43,"VerseNumber":85,"Text":"Allah iku Maha Luhur, kang kagungan kraton bumi lan langit lan kagungan barang kang ana antarane bumi lan langit. Kaweruh bakal kelakone Qiyamat iku ana ngastane Allah piyambak. Ing tembe sira bakal bali padha sowan ana ngarsane Allah"},{"SurahNumber":43,"VerseNumber":86,"Text":"Barang liyane Allah kang padha disembah dening wong kafir ora duwe syafa'at, ora wenang nyuwunake pikoleh tumrap marang liyane. Kajaba kang ngucap, \"Ora ana sesembahan kelawan bener kajaba mung Allah\" sarta nganggep lan weruh surasane"},{"SurahNumber":43,"VerseNumber":87,"Text":"Menawa sira takon marang wong mangro tingal, \"Sapa kang gawe kowe kabeh lan barahala - barahal mau?\" Mesthi padha mangsuli, \"Ingkang damel inggih Allah\". Sawise kondha mangkono kapriye anggone selak anggone nyembah Allah"},{"SurahNumber":43,"VerseNumber":88,"Text":"Lan maneh Allah nguningani hunjuke Muhammad, \"Dhuh Pangeran kawula. tiyang kagir punika sami boten pitados ing Paduka"},{"SurahNumber":43,"VerseNumber":89,"Text":"Dhawuhing Allah, \"(Muhammad) sira mung malengosa marang wong kafir mau, Lan ngucapa, \"Aku dhasar selamet\". Ing tembe wong kafir bakal padha weruh kadadeyane awake"},{"SurahNumber":44,"VerseNumber":1,"Text":"Haa miim"},{"SurahNumber":44,"VerseNumber":2,"Text":"Demi Kitab Al-Quran kang nerangake"},{"SurahNumber":44,"VerseNumber":3,"Text":"Ingsun nurunake kitab al-Quran mau ana ing wengi kang berkah, Ingsun ngelingake manungsa kelawan al-Quran"},{"SurahNumber":44,"VerseNumber":4,"Text":"Sarupaning perkara kang tinamtokake padha dipilah - pilan kanthi wicaksana"},{"SurahNumber":44,"VerseNumber":5,"Text":"Dipilah - pilah terang saka Ingsun, Ingsun kang ngutus para Rasul"},{"SurahNumber":44,"VerseNumber":6,"Text":"Minangka sih piwalesing Pangeranira, satemene Allah iku mireng tur nguningani samu barang"},{"SurahNumber":44,"VerseNumber":7,"Text":"Kang ngratoni bumi lan langit lan samu barang kang ana antarane, menawa sira wis terang (yakin)"},{"SurahNumber":44,"VerseNumber":8,"Text":"Ora ana sesembahan kelawan bener kajaba mung Allah kang nguripi lan mateni yaiku Pangeranira lan leluhurira ing zaman kuna biyen"},{"SurahNumber":44,"VerseNumber":9,"Text":"(Wong kafir) padha mamang bakal uripe wong kang wis padha mati sarta nggeguyu"},{"SurahNumber":44,"VerseNumber":10,"Text":"Sira mung ngentenana qiyamat nalika langit lan bumi ngetokake kebul ngebaki antarane langit lan bumi"},{"SurahNumber":44,"VerseNumber":11,"Text":"Kebul mau nampek manungsa, siksa kang nglarani"},{"SurahNumber":44,"VerseNumber":12,"Text":"Manung mau banjur munjuk ing Allah, \"Pangeran kawula, Paduka mugi ngluwarna kawula saking siksa punika, sapunika kula sami pitados"},{"SurahNumber":44,"VerseNumber":13,"Text":"Manungsa wis padha didhawuhi terang dening Rasul mulane nalika turuning siksa panelangsane ora migunani"},{"SurahNumber":44,"VerseNumber":14,"Text":"Banjur padha mlengos (marang Muhammad) Pangucape, \"Iku muride wong edan"},{"SurahNumber":44,"VerseNumber":15,"Text":"Hiyata, Ingsun hentas saka siksa sawetara, nanging sira banjur bali kafir maneh"},{"SurahNumber":44,"VerseNumber":16,"Text":"Ing kono Ingsun niksa marang wong kafir sarana nandukake gegaman kelawan sengit"},{"SurahNumber":44,"VerseNumber":17,"Text":"Biyen sadurunge dheweke (wong Mekkah) Ingsun nyoba Fir'aun sabalane kang mulya (Musa lan Harun)"},{"SurahNumber":44,"VerseNumber":18,"Text":"(Dhawuhe Musa), Para kawulane Allah, aku iki utusaning Pangeran, dipercaya nerangake marang kowe padha mituruta marang aku"},{"SurahNumber":44,"VerseNumber":19,"Text":"Lan kowe aja padha lumuhur - luhur ora gelem ngertekake dhawuhe Allah, tekaku iki kanthi tandha yekti kang terang. Mratandhani yen aku iki utusane Allah"},{"SurahNumber":44,"VerseNumber":20,"Text":"Aku nyuwun pitulung ing Allah Pangeranku lan Pangeranmu aja nganti kok balangi watu"},{"SurahNumber":44,"VerseNumber":21,"Text":"Manawa kowe padha ora ngandel marang aku, mung aja nandukake pihala wae"},{"SurahNumber":44,"VerseNumber":22,"Text":"(Musa) munjuk ing Pangerane mratelakake yen Fir'aun sabalane padha puguh kafir (muga ditindakna ana kang dadi bener)"},{"SurahNumber":44,"VerseNumber":23,"Text":"(Dhawuhing Allah marang Musa), \"Sira lan para kawulaningsun padha lungaa (saka Mesir) mangkata ing wayah wengi sira bakal diburu"},{"SurahNumber":44,"VerseNumber":24,"Text":"Menawa sira tekan segara gitikna kelawan tekenira banyune mesthi piyak. Satemene Firaun sabalane bakal Ingsun tungkepi banyu ana satengahe segara"},{"SurahNumber":44,"VerseNumber":25,"Text":"Fir'aun ninggal palemahan lan kali pirang - pirang kang mili (ing Mesir)"},{"SurahNumber":44,"VerseNumber":26,"Text":"Lan ninggal tetanduran lan gedhung pirang - pirang kang indah"},{"SurahNumber":44,"VerseNumber":27,"Text":"Lan ninggal bondho akeh kang mane dianggo bebungah"},{"SurahNumber":44,"VerseNumber":28,"Text":"Wis mangkono karsaningsun tininggalane Fir'aun sabalane mau, Ingsun paringake dadi warisan marang wong liyane"},{"SurahNumber":44,"VerseNumber":29,"Text":"Bumi lan langit ora nangisi kasangsarane Fir'aun tumpes tanpa disrantekake maneh"},{"SurahNumber":44,"VerseNumber":30,"Text":"Wong Bani Israil wis padha Ingsun paringi slamet saka siksa lan siya - siya"},{"SurahNumber":44,"VerseNumber":31,"Text":"Saka panggawane Fir'aun kang kebangeten anggone gumedhe"},{"SurahNumber":44,"VerseNumber":32,"Text":"Satemene wong Bani Israil mahu padha Ingsun pilih, kaparingan kaweruh lan kapinteran akeh ngungkuli wong sajagad"},{"SurahNumber":44,"VerseNumber":33,"Text":"Lan Ingsun gelari kahelokan akeh kang tetela dadi coba"},{"SurahNumber":44,"VerseNumber":34,"Text":"Satemene dheweke (wong turun Qurais) iku temen - temen padha ngucap"},{"SurahNumber":44,"VerseNumber":35,"Text":"Anggonku mati mesthi mung sapisan wae, ora bakal diuripake"},{"SurahNumber":44,"VerseNumber":36,"Text":"Yen pangucapmu mau bener pada uripna para leluhurku kang wis padha mati"},{"SurahNumber":44,"VerseNumber":37,"Text":"Apa dheweke (wong musyrikin) luwih gagah prakosa lan sugih karo ummate Tubba' lan para ummat sadurunge. Hewa dene kabeh padha ditumpes awit padha kafir"},{"SurahNumber":44,"VerseNumber":38,"Text":"Anggon-Ku gawe bumi lan langit apadene barang kang ana antarane ora dolanan tanpa gawe"},{"SurahNumber":44,"VerseNumber":39,"Text":"Anggon-Ku gawe bumi lan langit mau wis mesthi ana gunane, nanging kang akeh padha ora weruh"},{"SurahNumber":44,"VerseNumber":40,"Text":"Satemene besuk Qiyamat nalikane para kawulaningsun padha dipisah - pisah dina mau dadi karampungane perkara kabeh"},{"SurahNumber":44,"VerseNumber":41,"Text":"Hiya iku dina nalikane para sanak utawa mitra padha ora bisa tulung - tinulung apa - apa, ora bisa nulak siksaning Allah"},{"SurahNumber":44,"VerseNumber":42,"Text":"Kajaba wong kang diasihi Allah hiya iku para mukmin, satemene Allah iku Maha Mulya tur Maha Asih"},{"SurahNumber":44,"VerseNumber":43,"Text":"Satemene wit Zakkuum"},{"SurahNumber":44,"VerseNumber":44,"Text":"Dadi pangane wong duroko"},{"SurahNumber":44,"VerseNumber":45,"Text":"Rupane koyo lengo kang reged, yen dipangan ana sajeroning weteng umub"},{"SurahNumber":44,"VerseNumber":46,"Text":"Kaya dene umube wedang"},{"SurahNumber":44,"VerseNumber":47,"Text":"(Wahai neraka) Wong kafir iku cekelen banjur laraken marang tengahe neraka jahim"},{"SurahNumber":44,"VerseNumber":48,"Text":"Nuli padha grujugen wedang, siksa saka dhuwuring endhase"},{"SurahNumber":44,"VerseNumber":49,"Text":"(Hai wong kafir), Rasakna siksaningsun, awit ngaku maha mulya tur wicaksana"},{"SurahNumber":44,"VerseNumber":50,"Text":"Siksa iki kang padha sira paido biyen"},{"SurahNumber":44,"VerseNumber":51,"Text":"Sarupane wong kang padha bekti ing Allah, ana panggonan tentrem"},{"SurahNumber":44,"VerseNumber":52,"Text":"Hiya iku ana ing suwarga kang ana bengawane mili"},{"SurahNumber":44,"VerseNumber":53,"Text":"Padha nganggo sandhangan sutra tipis lan kandel, serta padha patemon karo kancane"},{"SurahNumber":44,"VerseNumber":54,"Text":"Wis mangkono karsaningsun wong mukmin padha diparingi jodho widadari kang mripate blalak - blalak"},{"SurahNumber":44,"VerseNumber":55,"Text":"Wong mukmin mau ana suwarga jaluk woh - wohan warna - warna marang kang ngladeni, woh - wohan mau ora bisa entek"},{"SurahNumber":44,"VerseNumber":56,"Text":"Ing suwarga ora bakal nglakoni mati salawase, kajaba mati sapisan kang wis dilakoni ing donya. Allah ngreksa wong mukmin ora kacemplung neraka Jahim"},{"SurahNumber":44,"VerseNumber":57,"Text":"Iku minongka sih kanugrahane Pangeran aran kabegjan kang gedhe"},{"SurahNumber":44,"VerseNumber":58,"Text":"Surasaning al-Quran iki Ingsun gampangake tembungira (Arab) supaya manungsa padha nampani pitutur"},{"SurahNumber":44,"VerseNumber":59,"Text":"Sira ngentenana pitulunging Pangeranira, wong kafir hiya padha ngarep - arep rusakira"},{"SurahNumber":45,"VerseNumber":1,"Text":"Haa Miim"},{"SurahNumber":45,"VerseNumber":2,"Text":"Tumurune al-Quran iki terang saka Allah kang Maha Mulya tur Wicaksana"},{"SurahNumber":45,"VerseNumber":3,"Text":"Kabeh barang ing bumi lan langit mesthi dadi tondha yekti gedhe kanggo para kang angesthu"},{"SurahNumber":45,"VerseNumber":4,"Text":"Anggonira dumadi lan sarupaning hewan kang gumelar, gumremet ana bumi tumrap wong kang padha ngandel bakal kelakone qiyamat uga dadi tondho yekti"},{"SurahNumber":45,"VerseNumber":5,"Text":"Dene beda - bedana rina lan wengi lan anane udan kang nuwuhake rizki kang diturunake dening Allah saka langit banjur dianggo nguripake bumi kang wis bera apa dene lakune angin uga dadi tandha yekti tumrap wong kang ana pikire"},{"SurahNumber":45,"VerseNumber":6,"Text":"Ayat kang wis kasebut mau tandha yektining Allah, Ingsun gelarake kelawan nyata marang sira. Yen meksa padha maido banjur arep ngandel apa, liyane dhawuh lan tandha yektine Allah"},{"SurahNumber":45,"VerseNumber":7,"Text":"Cilaka temen sarupane tukang maido tur akeh dosane"},{"SurahNumber":45,"VerseNumber":8,"Text":"Diwacakake sarta krungu al-Quran ayating Allah, nanging banjur puguh gumedhe wegah ngestokake padha wae ora krungu. Wong mankono mau terangna bakal dipatrapi siksa kang nglarani"},{"SurahNumber":45,"VerseNumber":9,"Text":"Dene menawa weruh sathithik ayat - ayatingsun banjur dianggo geguyon wong mangkono iku mesthi dipatrapi siksa kang ngremehake"},{"SurahNumber":45,"VerseNumber":10,"Text":"Wong kafir ana donya prasasat wis ngarepake neraka jahannam. Samu barang kang dilakoni apa dene anggone mangeran marang liyane Allah (Brahala) ora bisa murungake siksa, mesthi dipatrapi siksa gedhe"},{"SurahNumber":45,"VerseNumber":11,"Text":"al-Quran iku pituduh bener, dene sarupane wong kafir kang maido ayating Pangeran bakal diptrapi siksa kang nglarani"},{"SurahNumber":45,"VerseNumber":12,"Text":"Allah iku kang nelukake segara mulane perahu bisa mlaku ana segara kelawan parentahe Allah, lan sira bisa ngupaya sih kanugrahaning Allah rizki sarana dagang pelayaran supaya bisa syukur"},{"SurahNumber":45,"VerseNumber":13,"Text":"Lan maneh Allah nelukake isen - isene bumi lan langit kabeh marang sira.Kang mangkono iku tumrap wong kang gelem nganggo pikire dadi tondho yekti gedhe"},{"SurahNumber":45,"VerseNumber":14,"Text":"Dhawuha marang para mukmin padha apuranen para kafir kang padha ora wedi dinane Allah. Yaiku dina horeg - horegan. Karsane Allah arep ganjar para mukmin (anggone padha shabar) kang wis ditindakake"},{"SurahNumber":45,"VerseNumber":15,"Text":"Sing sapa nglakoni penggawe becik ganjarane bakal dimpani awake dhewe, sing sapa wonge nglakone pihala patrapane hiya disangga dhewe, tumuli sira kabeh bakal sowan marang ngarsane Pangeran"},{"SurahNumber":45,"VerseNumber":16,"Text":"Ingsun wis maringi kitab (Taurat) marang para turuning Israil lan diwenangake ngukumi pasulayane manungsa diparingi pangkat nabi (Musa lan Harun), diparingi rizki kang ngresepake sarta digawe punjul ngungkuli wong sajagad"},{"SurahNumber":45,"VerseNumber":17,"Text":"Wong Bani Israil mau diparingi keterangan akeh bab agama mula dheweke ora pasulayan kajaba sawise katekan kaweruh nanging atine balela drengki, Ing besuk dina qiyamat Allah Pangeranira ngadili anggone pasulayan"},{"SurahNumber":45,"VerseNumber":18,"Text":"(Muhammad) Sira banjur Ingsun kersakake mengki syare'at (agama) dhewe bab urusan laku - lakuning agama (Islam) mau, sira manuta aja manut karepe wong kang ora weruh"},{"SurahNumber":45,"VerseNumber":19,"Text":"Wong kafir mau ora bisa nulak siksane Allah marang sira sethithik wae, sarupane wong kafir memitran karo kancane. Dene Allah iku paring pitulung marang para wong Mukmin"},{"SurahNumber":45,"VerseNumber":20,"Text":"Al-Quran iki isi kaweruh lan pituduh marang manungsa lan dadi rahmat marang wong kang padha ngandhel"},{"SurahNumber":45,"VerseNumber":21,"Text":"Wong kang nglakoni pihala duwe pangira yen bakal Ingsun gawe padha karo wong kang percaya lan nglakoni panggawe becik. Uripa ana donya iki dikira padha wae karu besuk yen wis mati. Hala temen panemune wong kafir mau"},{"SurahNumber":45,"VerseNumber":22,"Text":"Allah gawe bumi lan langit kanthi tujuan kang bener, lan supaya tumanduking wewales marang siji - sijining awak menurut lakune (hala utawa becik) lan ing kono ora ana wong kena ing penganiaya"},{"SurahNumber":45,"VerseNumber":23,"Text":"Kapriye panemunira, mungguh wong kang mangeran marang karepe dhewe sarta dikarsakake sasar dening Allah kanthi adhedhasar kaweruhe, lan Allah wis ngunci pangrungune lan atine ora krungu lan ora weruh pituduh bener. Pandelenge dipetengake Allah. Sarehne disasarake dening Allah sapata kang kaconggah nuduhake dalan bener. Apa padha ora bisa oleh wulang saka ayat iki"},{"SurahNumber":45,"VerseNumber":24,"Text":"Wong kang padha maido bakal uripe wong kang wis padha mati padha ngucap, \"Urip iku hiya mung uripku ana donya iki, aku bakal mati, nanging hiya ana kang lahir nyambungi urupe owng kang wis mati. Dadi kang ngrusak aku kajaba lawase mongso\". Pangucape wong kafir mangkono mau tanpa wewaton mung saka gagasane wae"},{"SurahNumber":45,"VerseNumber":25,"Text":"Wong kafir mau manawa diwacakake al-Quran ayatingsun kelawan cetha, padune ora ana maneh ngucap, \"Yen kandhamu wong kang wis mati bakal urip maneh iku temen, uripana para biyungku kang wis padha mati"},{"SurahNumber":45,"VerseNumber":26,"Text":"(Muhammad) dhawuha, \"Allah nguripake lan mateni sira kabeh, besuk bakal dikumpulake ing dina Qiyamat kang ora sumelang maneh. Hewa dene manungsa akeh kang ora weruh mangkono mau"},{"SurahNumber":45,"VerseNumber":27,"Text":"Karaton bumi lan langit mau kagungane Allah, ing besuk dina Qiyamat wong kafir padha kapitunan"},{"SurahNumber":45,"VerseNumber":28,"Text":"Ing dina iku sira padha deleng sarupaning ummat padha jengkeng ngenteni karampungan perkarane sebagian padha dikon deleng cathetan lakune dhewe - dhewe. Ing dina iku sira padha tampa walese barang kang wis dilakoni"},{"SurahNumber":45,"VerseNumber":29,"Text":"(Pangandikaning Allah): \"Cathetan iki dadi seksi kang anggelarake samu barang kang wis padha sira lakoni ana ing donya kelawan lugu. Ingsun netepake barang kang wis padha sira lakoni"},{"SurahNumber":45,"VerseNumber":30,"Text":"Para mukmin kang nglakoni panggawe becik kersane Pangeran padha dilebokake panggonan rahmate hiya iku suwarga. Kang mangkono mau tetela kabegjan gedhe"},{"SurahNumber":45,"VerseNumber":31,"Text":"Para wong kafir padha didangu, \"Apa sira ora didhawuhi lan diwacakake al-Quran ayatingsun?\" Sira wis diwacakake nanging padha gumedhe mulane padha kafir"},{"SurahNumber":45,"VerseNumber":32,"Text":"Manawa sira dipituturi janjine Allah bakal nguripake wong kang wis padha mati iku bener. Dene kelakone dina Qiyamat ora sumeleng. Kowe mangsuli, \"Embuh ora weruh apa dina Qiyamat?\" manawa aku gelem nyana ora weruh nyatane, dadi tanpa gawe"},{"SurahNumber":45,"VerseNumber":33,"Text":"Ing kono tetela kang dilakoni wong kafir hala kabeh. Dene patrapane anggone geguyu al-Quran nempuh marang si kafir"},{"SurahNumber":45,"VerseNumber":34,"Text":"Padha didawuhi, \"Ing donya iki Ingsun ora perduli kaya anggonira ora perduli ngelakoni kabecikan kang bakal maidahi ing dina Qiyamat. Saiki panggonira mesthi ana ing neraka. Ora ana kang bisa nulungi"},{"SurahNumber":45,"VerseNumber":35,"Text":"Mangkono mau marga anggonira geguyu al-Quran, sira padha ketutup ngrasakake kabungahan ing donya. Ing dina iki wong kafir padha ora bisa metu saka neraka, lan wis ora diparingi tobat"},{"SurahNumber":45,"VerseNumber":36,"Text":"Sakabehing puji kagungane Allah, Pangerane bumi lan langit lan alam kabeh"},{"SurahNumber":45,"VerseNumber":37,"Text":"Allah iku ngagem sifat kahagungan ana bumi lan langit Maha Mulya tur Maha Wicaksana"}]}