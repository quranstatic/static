{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":46,"VerseNumber":1,"Text":"Caa-Miim (edde faxem Yalli yaaxige)"},{"SurahNumber":46,"VerseNumber":2,"Text":"A kitaabih oobiyyi Yallay mayso- ley naggaarah yanik yekke. (Qhuraan kinnuk)"},{"SurahNumber":46,"VerseNumber":3,"Text":"Qaranwaa kee baaxooy ken nammayih fanat tanim magininnino cakkii kee muggaqsimeh yan waktih (udduruh) akkewaytek. Kaadu koroosite mari ken akak meesiiseenimit (takkaawiseenimit) derre cabe"},{"SurahNumber":46,"VerseNumber":4,"Text":"Nabiyow keenik ixxic: (Akorosuk) yoh warisay Yallak kalah taqbudeenim, baaxok gineenim yoo uybulluyay, hinnak usun qaranwâ ginot gabah-agle maay lon? Qhuraanak naharat Yallih xaquk oobe kitab yoh baahay, hinnay dumi qilmik raqte raatittey ah- nummassa yoh baahay? Numma-le mara tekkeenik"},{"SurahNumber":46,"VerseNumber":5,"Text":"Hoxah iyyi gacaah Yallak kalah Qhiyaamah ayrô fan tu-keenil gacsewayta Yallitte yaqbude marak, usun ken qibaadak garcit anuk"},{"SurahNumber":46,"VerseNumber":6,"Text":"Kaadu sinam gaabowsimta waqdi (Qhiyaamah ayró kinnuk) naqboytitte keenik yakkeeniih, keenih abak sugen qibaada keenik yangaddeenih (ken Yallitte)"},{"SurahNumber":46,"VerseNumber":7,"Text":"Nastootiy baxxaqqa-le keenil tankirriyime waqdi, koroosite mari qhuraanak iyyeh keenih yemeete waqdi ah baxxaqqa-le baaba"},{"SurahNumber":46,"VerseNumber":8,"Text":"Hinnak Nabii diraabah kaa(Qhuraan kinnuk) ginnaasiteh iyyaanaa? Ķeenik ixxic nabiyow; Yallal diraabah kaa ginnaasiteyoo tekkek, Yallak tu yoh maxiqtan wohul yoo digaalam faxek. Usuk (Yalli) ixxigah siinik edde yayseh isin edde giirissaanah taniinimit.yoo kee sin fan sumaaqah Yalli duudah, kaadu usuk dambi cabti-li xuwaw-li"},{"SurahNumber":46,"VerseNumber":9,"Text":"Ixxic nabiyow anu farmoytiitik naharsi num makkiyo.Yalli yok abuwaam maaxigaay siinik abuwaam maaxiga addunyal, anu katayam mayyu sin edde amrisaamal wacyih Yalli yol oobisem akke waytek. Kaadu anu kalah yan num hinniyo, baxxaqqa-le meesiise (takkaawise) akke waytek"},{"SurahNumber":46,"VerseNumber":10,"Text":"Ixxic nabiyow korosuk yoh warisay a qhuraan Yallih xaquk yen kaa tekkeeh, isin kaal koroositteeniih, israa-iil xaylok sumaaqite num ta Qhuraanih innah taniimil sumaaqiteeh kaa nummayseeh isin woh kaxxa- mariinoh tengeddeenik sin cal manna akkelee?, Diggah Yalli tirri mahaa daalimiinih yan mara"},{"SurahNumber":46,"VerseNumber":11,"Text":"Kaadu koroosite mari nummayse marak iyyeh a qhuraan meqem akkinnay kaa nek aakamuk manannon, kaadu kaal tirri axceween waqdi ah raage diraaba (almumma) axce-lon"},{"SurahNumber":46,"VerseNumber":12,"Text":"Kaak naharat yan Nabii Muusâ kitaabay miraacinnuu kee nacrooruh oobe kinni kaa kataate marah (israa-iil xaylo kinnuk) kaadu ah qhuraan kitaabay qarab afat oobey kaak duma obte kitooba nummaysa umeynit meesiisuh, meqeynit aytikumusuh. (berrakisuh)"},{"SurahNumber":46,"VerseNumber":13,"Text":"Diggah ni Rabbi Yalla iyyeeh, wohuk lakal iimaan bagul yeedee mari, foocal taniimih meesi maloonuuy kaadu usun wadir raqteemil rooká malon"},{"SurahNumber":46,"VerseNumber":14,"Text":"Woh jannatti maray kay addal waara, addunyal abak sugen meqe taamoomih galtoh"},{"SurahNumber":46,"VerseNumber":15,"Text":"Seehadaytu farrinneh isi xaleynah yamqeemil, kay ina gibdaabinal kaa tussukuqqeeh, gibdal kaa xalte, kay iná kaa bagut quuktem kee kaa mullasseemih fan soddom alsa yakke. kas kee kuwwat kaak duudaah Furrayniino dudduuy morootom karma guffu haa waqdi, ku-niqmatay yoo kee yi -xaleynah tecee faatitam yol bicis yi Rabbow, kaadu atu kicinto meqe taama abam yol bicisaay yi-samad yoh eymeq iyye.diggaluk anu koo fan gaceeh anu diggah muslimiinik numuk teyna kinniyok"},{"SurahNumber":46,"VerseNumber":16,"Text":"Too mari aben meqe taama kak oggollaah, umaanek abeenim akah cabna Mara usun jannatti marat anuk, toh nıimmâ xagnay kah xagnisimeenî sugeeni"},{"SurahNumber":46,"VerseNumber":17,"Text":"Isi namma xaltanik uf siinik iyye num: inni Qhabrik Nuwwuk awqeemih yoo xagnissaanaa rabeek geeral? nummah yok naharat maggo horaari tatur teeh keenik tuduurem anee waakaa ken nammay Yallat kaah xaaqimak. Finqi (koh booleyik) koh yanik rabak lakal ugut yanim nummas! Diggah yallih xagni nummak, A isin ittaanam naharsi marih hayyayoonak sa tu hinna iyya"},{"SurahNumber":46,"VerseNumber":18,"Text":"Woo mari yallih maxco (digaala) elle dabaqte maray keenik naharat taturteh tan ummattah loowot yani jinnii kee seehadak, diggah usun kasaarite marâ sugen"},{"SurahNumber":46,"VerseNumber":19,"Text":"Ummaan mari keenik abiteemih arac le, (uma maraa kee meqe marak) (Yallih garil qhiyaamah ayró) kaadu ken taamoomih galto keenih duudusuh- usun andullume kalah"},{"SurahNumber":46,"VerseNumber":20,"Text":"Koroosite mari giral xayyoysimu waa ayró digaalah, keenik iyyaanah sinni maqaane siinik addunyâ manol tatrusutteeniih, teetil hatak teenih, asaaku galtimetton a-korosey sin tayqunxee (rammissa) digaalal, baaxô bagul cakki maliinoh abak sugten kaxxa- mariinoo kee, Yallih amrik abak sugten mawqâ sabbatah"},{"SurahNumber":46,"VerseNumber":21,"Text":"Nabiyow ken kassis qaad toobokoyta Nabii Huud acqhaaf deqsita aracal isi-Mara meesiise (takkaawise) waqdi, nummah farmoytit taturteh sinni mara meesiisak (takkaawisak) kaak naharataay, kaak lakat, yallak sah tu-aqbude waytaanama axcuk. anu siinih meesitahak kaxxa ayroh digaalak"},{"SurahNumber":46,"VerseNumber":22,"Text":"Kaak iyyen Atu ni-yallitteh qibaadak nee maktuh neh temeetee? Toysa nee kah xagnissa (diggaala) neh bah numma yaccee marih num tekkek"},{"SurahNumber":46,"VerseNumber":23,"Text":"Nabii Huud iyyeh cagalah digaala edde tamaate waktih (uddurih) ixxiga yallih garil taniih anu edde rubsumem sin gudduysa.takkay immay anu yaagime marah sin able"},{"SurahNumber":46,"VerseNumber":24,"Text":"Qamburreh anuk tet yublen waqdi Woo digaala, ken daqoorih fanah afkanuk, ah qamburrey neh radduwayta iyyen. Tonna hinnay is sissikaane kak faxak sugteenimi, usuk caacayay qansarissa digaalá edde tani kinni keenik iyyen"},{"SurahNumber":46,"VerseNumber":25,"Text":"Isi Rabbih amrih ummaanim baysa caacaya, toysa ken dabooqak sah tu-keenik ambulleekal maacisen. tonnah tan digaalah galatna umeyniitih yan mara"},{"SurahNumber":46,"VerseNumber":26,"Text":"Nummah Yalli xiibitak iyyeh; (qhureyshey) siinih abe wayne arac keenih abne addunyal (qaad kinnuk), kaadu maabbaay, mabulwaa kee sorkocobbaxitte keenih neceeh, tokkel ken maabbaay ken mabulwaa kee, ken sorkocobbaxitte tu-keenih maxiqinna yallih astooti angadduk sugeenimih sabbatah.kaadu elle anqaasak sugen digaala keenil obteh"},{"SurahNumber":46,"VerseNumber":27,"Text":"Kaadu nummah Yalli xiibitak iyyeh; makki-maraw sin deraafel sugte magaaloolih mara bayisneeh, astooti keenih baxxaqisneh yaduure mara yakkeenî gidah. edde sugen koroosannuk"},{"SurahNumber":46,"VerseNumber":28,"Text":"Macah ken cate wayteeh Yallak kalah Yallat nee xayyoyse-leh haysiten Yallitte? cato hinnay sinnih amoh keenik bayen, kaadu toh ken dirab kee usun ginnaasitak sugen aneewaynu kinni"},{"SurahNumber":46,"VerseNumber":29,"Text":"Nabiyow kassis jinnik horta yakke mari qhuraan kok ankacisuh koo fan makne waqdi, kaah mododdu iyyeeniih tibbixica Qhuraan naabbemkeh ittak iyyen.Nabii Qhuraanak gaba kale waqdi sinni marâ fan Yallih digaalak meesiisa (takkaawisa) marah anuk yendebben"},{"SurahNumber":46,"VerseNumber":30,"Text":"Jinni isi marak: yi-maraw! Diggaluk nanu noobbeh kitaabay muusak lakal obsime isik foocat tanim nummaysak cakkii kee massa-le gitâ fan yascasse"},{"SurahNumber":46,"VerseNumber":31,"Text":"Ni-maraaw! Oggola Yalla fan seecé (Nabii Mucammad kinnuk) Oggolaay kaadu kaa nummaysa, yalli sin dambitte siinih cabeleeh, qansarissa digaalak sin naggoyselek. (catelek)"},{"SurahNumber":46,"VerseNumber":32,"Text":"Yallih farmoytay Yallâ fanah sinam seeca oggole wee num usuk baaxô bagul Yallak yassaqqee num hinna, Yalli kaa digaalam faxek. Usuk Yallak kalah cateynit mali, too mari baxxaqqa-le finqih (hoxih) addat yan"},{"SurahNumber":46,"VerseNumber":33,"Text":"Diggah yallay qaranwaa kee baaxo gine ken ginot taqbewee rabtem yaynuwweemih duddalem ma yaaxigaanaa? Yeey, Yalli woh duudah, diggaluk usuk ummaanimih abtol dudda-li"},{"SurahNumber":46,"VerseNumber":34,"Text":"Kaadu koroosite mara giral xayoysoonu waan ayró (qhiyaamah ayró kinnuk) a-digaalá cakki hinnaa keenik iyyan? Yeey, cakki kinnih ni-Rabbow kol xiibitna immay iyyan.toysa tamoysa ta- digaalá angadduk tet sugteenimih sabbatah keenik iyyan"},{"SurahNumber":46,"VerseNumber":35,"Text":"Toysa isbir nabiyow, farmoytiitik digga-lé farmoytit kah tisbire innah, kaadu keenih maqataatakin kah xagnisimeenim digaalák yabloonu waan ayro, laqok inki saaqatak sa tu suge weenih innah gacca axceloonuk.amah gudduysiyya! Edde luk Yallih amrik tawqók sah finqittam matan Yallih digaalat"},{"SurahNumber":47,"VerseNumber":1,"Text":"Koroositeeh Yallih gitak (kay diinik) sinam waase mari, ken taamoomi Yalli bayseh"},{"SurahNumber":47,"VerseNumber":2,"Text":"Kaadu Yalla nıimmayseeh meqe- taamoomi abeeh, Mucammadal Jcsakeýe obsime Qhuraan nummayse marah, usuk cakkil ken Rabbih xaquk oobe kitab kinni, ken Rabbi ken umaaneena keenik duugeeh, caagid keenik yeymeeqeh addunyaay akeeral"},{"SurahNumber":47,"VerseNumber":3,"Text":"Toh kah kinnim diggaluk koroosite mari baatil kataateeh, diggah yeemene mari sinni Rabbi-le kabuk yan cakki kataateemih sabbata, tonnaah Yalli ken ceelallo sinaamah baxxaqisa"},{"SurahNumber":47,"VerseNumber":4,"Text":"Yeemene maraw koroosite marat garaytan waqdi fillitte atkah keenik atuka, tohuk lakal ken boolassa haytan waqdi qidim kee muduumat, seewak axaw karriqqi (diggi) hayisa, wohuk gamadal annaak (cindah) ken fakiiy, fidá keenik bee tika, qeebi gaba kalla haah silac baaxol hayya haanam fanah, koros caagid too elle warraye inna kinni, Yalli faxinnay qeb maliinoh keenik (koros kinnuk) catoo kee qokol moominiinih akkuk yen, qeb maliinoh. Kinnih immay yalli qeebih sin kah amrisem garu-garut siinik mokkoruh abe, Yallih gitah qiddiime marak toysa Yalli ken taamoomi keenik ma baysa"},{"SurahNumber":47,"VerseNumber":5,"Text":"Tirri ken heeleeh ken caagid aymaaqele"},{"SurahNumber":47,"VerseNumber":6,"Text":"Kaadu jannat ken culusele, kaa ken aysaxxaguk (maraay-le arac aysaxxaguk)"},{"SurahNumber":47,"VerseNumber":7,"Text":"Kee yalla nummayse maraw! Yalla qokolten sin tekkek (Yallih diinil), usuk qokle sin leeh, sin dadooba daabisele"},{"SurahNumber":47,"VerseNumber":8,"Text":"Koroosite mari finqah yan finqa-le kaadu Yalli ken taamoomi bayseh"},{"SurahNumber":47,"VerseNumber":9,"Text":"Too fingi ken kah geem diggah Yalli oobisem yinqibeenimiiy edde- luk, ken taama bayseh"},{"SurahNumber":47,"VerseNumber":10,"Text":"Baaxol ma-gexaana innaa keenik dumi marih ellecabo kah tekke inna yabloonuh? Yalli dabooqa keenil yiggiggileeh, bayseh, kaadu a koros wonnah tan digaala le"},{"SurahNumber":47,"VerseNumber":11,"Text":"Toh kah kinnim diggah Yalli yeemene marih awlaay, diggah koroosite mari awlah lem mali"},{"SurahNumber":47,"VerseNumber":12,"Text":"Diggah Yalli yeemeneeh meqe- taamoomi abe mara jannootay guba weeqaytitte kak gexxa culsa, koroosite marii hatkaanaah saqi elle yakme innal yakmen addunyal kaadu girá ken orbeyna"},{"SurahNumber":47,"VerseNumber":13,"Text":"Makiná magaala taniih, koo teyyeeqe ku-magaalak qandeh gibduk, ken finqisneeh cateyna malon"},{"SurahNumber":47,"VerseNumber":14,"Text":"Isi Rabbik baxxaqqâ bagul yan num kee, le-umá taama edde bilqisimte maray sinni kalbi- fayxiixa kataate maay missowta? mamissowta"},{"SurahNumber":47,"VerseNumber":15,"Text":"Yallak meesitá akah xagnisimte jannatih ceelallo, leek weeqaytittey carroote sinnii kee, canak weeqaytittey tami kak milaggootewaa elle tan, kaadu gocoyuy kas-mudewaak weeqaytittey yaaqube marah sattaa kee salfa-le elle tan, liyyuh yan malabay agle sinnik weeqaytitte elle tan. Kaadu usun ummaan caxâ mixuk qaynootaa kee sinni Rabbik dambi cabti elle lon. A jannatal yan mari, korosuy giral waartay, niqna kak caddok taturte lee yafqeeniy edde luk uluuqa kak targiggiqeh inna-lee (mali)"},{"SurahNumber":47,"VerseNumber":16,"Text":"Munaafiqhiinik koo ankacsa mari yan (nabiyow), ku-xaquk bukku iyyan waqdi qilmi kah yontocowwe marak iyyaanah, away iyyem macaay? Iyyan Toh Yalli sorkocobbaxitte kak alfeeh, sinni kalbi-fayxiixa kataate (katye) mara"},{"SurahNumber":47,"VerseNumber":17,"Text":"Tirri iyye marah Yalli tirto keenih osseeh, ken yallak-meesi keenih yeceeh tet keenih xabbacoyseh"},{"SurahNumber":47,"VerseNumber":18,"Text":"Qhiyaama garciik (hurubbaak) keenit tamaateemiksah qambaalaanam maay lon? Nummaak tet astooti (qalaamoota) keenih temeetehik, toysa maca keenih xiqaah usun aban kassit Qhiyaama tamaate waqdi"},{"SurahNumber":47,"VerseNumber":19,"Text":"Toysa ixig (nabiyow) ; diggah cakkil yaqbuden Yalli aneewaam inki Yallaksah. Kaadu nabiyow isee kee lab-moominiin kee say- moominiinih dambi-cabti esser isi Rabbil, Yalli sin angoyyii kee sin orbeyna yaaxigeh"},{"SurahNumber":47,"VerseNumber":20,"Text":"Yeemene mari jihaadal (koros gaadul) nee amrissa suura obsiminnay iyyan, tonnaluk qeebi elle cussuume suuray madqa kak karriqqa itta obta waqdii, sorkocobbaxittet biyak-le mari (munaafiqhiin kinnuk), rabi-qeero buulte numih wagittoh innah tanwagittoh koo fan wagitah ken table. Keenih taysem"},{"SurahNumber":47,"VerseNumber":21,"Text":"Yallih amri oggolaanaah, meqe maxcot yaabaanama. Amri yiggiriqqeeh, jihaad (gaadi) madqime waqdii munaafiqhiin tinqibeh, tokkel Yalla nummaysaanam diggah keenih aysukten Yallih amri cinaanamak"},{"SurahNumber":47,"VerseNumber":22,"Text":"Iimaanat derre cabteenih umaanet baaxó baysaah, sinni ramad yargiqe mara maay takken"},{"SurahNumber":47,"VerseNumber":23,"Text":"Toh Yalli abaareeh, aytiitaa kee intiita waysiise mara cakkik"},{"SurahNumber":47,"VerseNumber":24,"Text":"Qhuraan ma-cubbusaana innaa hinnak ken sorkocobbaxittet koflitte tanniih (alifû taniih)"},{"SurahNumber":47,"VerseNumber":25,"Text":"Diggah diinik korraaqeeh koroosannuh wadirih gace mari tirto keenih baxxaqimteek gamadal, sheetan ken umá-taama keenit bilqiseeh, anettoonuh uddur keenih yeyxeere"},{"SurahNumber":47,"VerseNumber":26,"Text":"Too badis keenit kah yekkem, diggah usun Yalli oobisem (qhuraan) yinqibe marak (koros kinnuk) amrittek-tu siinik oggolenno iyyeenimih sabbata. Yalli ken sirritte yaaxigeh"},{"SurahNumber":47,"VerseNumber":27,"Text":"Ken caalat mannaay, malayka coori keenik tayyaaqe waqdi ken foocittee kee ken saloofa aagaruk"},{"SurahNumber":47,"VerseNumber":28,"Text":"Too digaala ken kah geytem diggaluk usun Yalla tanqibisem (tayneeqebem) kattaateeniih, kay kacni edde yanim yinqibeenimî sabbata, edde luk Yalli ken meqe taamoomi bayseh"},{"SurahNumber":47,"VerseNumber":29,"Text":"Hinnak sorkocobbaxittet biyak kak yan mari (munaafiqhiin kinnuk) Yalli ken bagi-umaaneena ayyaaqe weelem yekkelee"},{"SurahNumber":47,"VerseNumber":30,"Text":"Kaadu faxinninoy (nabiyow) ken koo ayballayuk neneeh, ken astootil ken aaxaguk ten. Kaadu Yalli xiibitak iyyeh; maxcok obsal (saaqiyyol) ken aaxigettooh. Yalli sin taamoomi yaaxigeh"},{"SurahNumber":47,"VerseNumber":31,"Text":"Xiibitah an sin aqiyyirennoomul (mokkorennomul) siinik giclo abáa kee yasbire mara ixiggi haynam fan kaadu sin taamoomi mokkorenno"},{"SurahNumber":47,"VerseNumber":32,"Text":"Diggah koroositeeh, Yallih gitak sinam waaseeh, Yallih farmoyta yekeelefeeh kaah sadu yekke mari tirto keenih baxxaqimteek geeral, Yallak tu-makalaanaay, ken taamoomi Yalli baysele"},{"SurahNumber":47,"VerseNumber":33,"Text":"Kee nummayse maraaw! Yalla oggolaay, Yallih-farmoyta oggolaay, tąamoomi sinnik mabaysina"},{"SurahNumber":47,"VerseNumber":34,"Text":"Diggah koroositeeh, Yallih gitak sinam waase mari, tohuk lakal usun korosuh anuk rabeenik, Yalli inkinnah dambi keenih macaba"},{"SurahNumber":47,"VerseNumber":35,"Text":"Maboolaatinaay mameesitinaay wegerih maseecina (moominiiney) isin iró raaqak, Yalli siinilluk yaniih. Kaadu Yalli sin taamoomih galtok-tu madaggoysak"},{"SurahNumber":47,"VerseNumber":36,"Text":"Diggah addunyâ manó cagalah digiriiy, cantalbaka (duquurisiyya). Teemeneeniih Yallak meesitteenik, sin galtoota siinih aceeleeh, sin maalu inkih sin Messera"},{"SurahNumber":47,"VerseNumber":37,"Text":"Sin kaa esserriiy, kallacit sin iskikkiqqi haa kaa tekkek, isin cillaalitettoonuuh sin bagi umaaneenay"},{"SurahNumber":47,"VerseNumber":38,"Text":"Isin ta maraw, sinni maaluk tu tacoonuh seecimtaanah Yallih gitah. Edde luk siinik cillaalita (cinnaane) mari yan, cagalah siinik cillaalita mari elle cillaa litam dibuk sinni nafsi, Yallih sabbatah taceenî gideh secsimteeniih, siinit cina mari yan. Siinik cina mari cagalah isi nafsi elle cillaalitam. Yalli gaddaliiy, isin tu-maleela. Kaadu isin kay amri cinteeniih derre edde cabteenik siinik kalih mara ciggiiliseleeh, tohuk lakal woo mari usun yallih amrî cinah sin inna mayakkan"},{"SurahNumber":48,"VerseNumber":1,"Text":"Diggah Nanu koh fakneh (nabiyow) baxxaqqa-le fakimiy mayso-le. (Woh cudeybiyyâ sittingeyi)"},{"SurahNumber":48,"VerseNumber":2,"Text":"Tamah koh kah abem Yalli ku-dambik tookomem kee wadirrowtem koh cabuuy, isi niqmat koh duudusuuy, massa-le gital tirri koo hayu"},{"SurahNumber":48,"VerseNumber":3,"Text":"Kaadu Yalli mayso-le qokoluh koo qokolu ku-qaduwwil"},{"SurahNumber":48,"VerseNumber":4,"Text":"Moominiin sorkocobbaxittel sabhalal (satta) oobissem Yalla, lon iimaanat iimaan ossitoonuh. Kaadu qaranwaa kee baaxô qande Yalli- leeh, Yalli yaaxigiiy naggaar kinni"},{"SurahNumber":48,"VerseNumber":5,"Text":"lab-moominiin kee say-moominiin culusuh jannatittey weeqaytitte guba kak gexxay elle waaraana, kaadu ken umaaneena keenik duuguh. Tama galtó Yallih garil kaxxa asallam kinni"},{"SurahNumber":48,"VerseNumber":6,"Text":"Kaadu Yalla uma dareemuh dareema lab munaafiqhiin kee say munaafiqhiin yallat agle haa lab maraa kee say mara digaaluh ken uma dareemi keenil aduure- le kaadu Yalli ken yinqibeeh ken abaareeh jahannam keenih massoyseh kaadu gacsimeyna keenik toomeh"},{"SurahNumber":48,"VerseNumber":7,"Text":"Kaadu qaranwaa kee baaxô qande Yalli leeh; Yalli maysoliiy naggaar kinni"},{"SurahNumber":48,"VerseNumber":8,"Text":"Diggah Nanu koo rubneh (nabiyow) sumaaqiteey, ayti-kumuseey (berrakiseey), meesiiseh anuk"},{"SurahNumber":48,"VerseNumber":9,"Text":"Yallaa kee Kay farmoytal taaminoonuvy, kaa qokoltoonuuy, kaa tassakaxxoonuuy, kaa saytunnossoonu saakuvy carra"},{"SurahNumber":48,"VerseNumber":10,"Text":"Diggah nabiyow xagana koh cula mari, cagalah xagana kah culaanam Yalla. Yallih gaba ken gaboobih bagul tan yaabbeeh. Woo xagana Yiggile num, cagalah woo xagnih digloh umaane kay nafsil taduure. Kaadu Yallah xagana kah culem duuduse numuh, Yalli kaxxa galtó kaah aceele"},{"SurahNumber":48,"VerseNumber":11,"Text":"Qarabak dacarsittô maray cudeybiyâ fanah koô luk yawqeemik raaqe, ni-maaluu kee ni-ahli nee agxissek ku-Rabbi dambi-cabti neh esser kok axcelon nabiyow. Sinni arroobut ken sorkocobbaxittet aneewaytam iyyan, keenik ixxic (nabiyow) Yallak iyyi tu siinih xiqaah, umaane siinih faxek hinnay tu-xiq siinih faxek kollay, wonna hinnay Yalli abba haytaanamak adda yaaxigi kinni"},{"SurahNumber":48,"VerseNumber":12,"Text":"Wonna hinnay Yallih farmoytaa kee moominiin sinni buxaaxih mara fan inkinnah andabbe weelem tekkelen.woh sin sorkocôbaxittet bilqisimteeh, uma dareemu daremten kaadu isin fingite mara tekken Yallih xaqul"},{"SurahNumber":48,"VerseNumber":13,"Text":"Kaadu Yallaa kee kay farmoytal aaminewee num usuk korosta, tokkel diggah Nanu massosneh korosuh gibdi urah urta girá"},{"SurahNumber":48,"VerseNumber":14,"Text":"Kaadu qaranwaa kee baaxô reeda Yalli-le, isih faxa marah dambi cabaah, faxa mara digaalah, Yalli dambi cabto-liiy xuwaw-li kinni"},{"SurahNumber":48,"VerseNumber":15,"Text":"Raaqe mari, xannaboobi fan gexxan waqdi tet beytoonuh, sin kataynay nee ixxica axcelon, Yallih yab korsaanam faxak. Inkinnah nee makataytan keenik ixxic (nabiyow), tamannah Yalli dumaak iyye. Ah Yalli iyyem hinna axcelon neh kuuxe waytaana ikkal, wonna hinnay usun dagoomuksah tu- aaxigewaa mara kinnon"},{"SurahNumber":48,"VerseNumber":16,"Text":"Ixxic (nabiyow) qarabak dacarsittô maray koô luk jihaadah yawqeenimik raaqek, kaxxa cayla- le mara fan seecimetton, isin qeb keenit abee kee, hinnay usun gaba acee yakkeeni immay, woh oggolteenikii Yalli meqe galtó siinih aceele. Kaadu derre edde cabteenik duma kah cabten innah, qansarissa digaalah sin digaale-le"},{"SurahNumber":48,"VerseNumber":17,"Text":"Gaaduk raaqaanamah inti-malil dambi mayanaay, kosyel dambi mayan kaadu biyaakita numul dambi mayan. kaadu Yallaa kee Kay farmoyta oggole num, Yalli jannatittey guba weeqaytitte kak gexxa kaa culusa. kaadu Yallaa kee kay farmoytih amrit derre cabe num Yalli qansarissa digaalah kaa digaala"},{"SurahNumber":48,"VerseNumber":18,"Text":"Yalli xiibiteh nummah moominiin oggoleeh yikcineemil, caxâ gubal xagana koh culen waqdi (nabiyow) edde luk ken sorkocô baxittet tanim yeexegeeh, satta keenil oobise kaadu xayi fakimil ken galte (kheybar fakimi kinnuk)"},{"SurahNumber":48,"VerseNumber":19,"Text":"Kaadu maggo xannaboobiy yahuuduk beyaanal ken galateeh, yalli mayso-li naggaar kinni"},{"SurahNumber":48,"VerseNumber":20,"Text":"Yalli maggo xannaboobi beytoonu waytaanamah xagana siinih culeeh, a-tiya (kheybár xannaba) siinih yiysissikeh kaadu sinam gaba siinik waaseh, kaadu woh kah abem moominiinih astá takkuuy, massa-le gital tirri sin hayu"},{"SurahNumber":48,"VerseNumber":21,"Text":"Kaadu akittoy duudewaak teneenil sin xagniseh, nummah Yalli maró siinih teetit heeh, Yalli ummaan iimil dudda-li kinni"},{"SurahNumber":48,"VerseNumber":22,"Text":"Koroosite mari qeb siinit abinnay, bukah derre cabak yenen, tohih lakal awlaytuu kee cateyna (qokole) geyak manannon"},{"SurahNumber":48,"VerseNumber":23,"Text":"Amah Yallih madqay dumaak warrayte (muddumte) kaadu Yallih madqay korta mageyta"},{"SurahNumber":48,"VerseNumber":24,"Text":"Koros gaboobi siinik tibbixeeh, sin gaboobi keenik tibbixem Yalla kinni makki addal, Ken amol iisá siinih yeceek gamadal, Yalli isin abba haytaanam yabali kinni"},{"SurahNumber":48,"VerseNumber":25,"Text":"Masjid Al-caramak sin waassech, hadyi, le-arac gufaamak teyseedem (hoortem) koroosite mara kinni. Moominiinih tan labhaa kee moominiinih tan sayyoy, isin aaxige waytaana anee wannay, aaxige kal keenit booddaanaah ken qiddaanaah, tohul dambii kee qaybi sin geyuwaamih meesi ikkal, a-korosut qeebi abtaanamah idini siinih acayuk nen.Yalli isih faxa mara isi racmatat culsâ gidih, sittak baxsiminnoonuy (moominiin kee koros), koroosite mara keenik digaalak nen qansarissa digaalah"},{"SurahNumber":48,"VerseNumber":26,"Text":"Koroosite mari sinni sorkocô baxittet kaxxa mariino hee waqdi jaahiliyyâ (tuh —iggima) kaxxa-mariino kinnuk. Edde luk Yalli isi farmoytaa kee moominiinil isi satta oobiseeh, Yallak meesî qangara ken yibbixsiise kaadu tet ahliy tet cakkisita yekken, Yalli ummaanim yaaxigi kinni"},{"SurahNumber":48,"VerseNumber":27,"Text":"Yalli xiibiteh nummah, kay farmoyta Mucammad soono nummâ soono abeemil, Yalli xiibiteh diggah masjid al-caram (makka kinnuk) culettoonumul Yalli faxek sinni moyyaayi moole maraa kee yirgiqe marah anuk meesitekal saayah anuk. Edde luk Yalli isin aaxigewaytaanam yeexegeeh, isin faxak sugteenimik fanaak xayi fakim siinih abe (kheybar fakim kinnuk)"},{"SurahNumber":48,"VerseNumber":28,"Text":"Yalla kinni isi farmoyta Mucammad tirtoo kee cakki diinil rubtem, ummaan diinik iró (amol) kaa raaqisuh, kaadu Yalli sumaaqah koo duudah nabiyow"},{"SurahNumber":48,"VerseNumber":29,"Text":"Mucammad ġzakeíķo Yallih farmoyta kinni, kaadu kay diinil kaâ luk yan mari korosul gibdoonuuh, sittin fanal xuwawleelá, qunuunuh (rukuuquh), kummaatah (sujuuduh) anuk ken table Yallak muxxoo (jannat) kee kacanu gurrusak. Ken taaqatih astooti ken foocittel tambullee sujuud raatak. Toh teeti, weelo keenik tawraat deqsita kitaabal, Injiil deqsita kitaabal ken weelo buqrey isi mudda (amo) teyyeeqeh inna, edde qande kaa bahsissaah tagibdeeh isi laqiibal massowta. Buqre-abá suumussah (tet yassakooteenih) keenil (moominiin kinnuk) koros ceerisamkeeh (yanqibisuh). Yalli keenik yeemeneeh meqe taamoomi abe mara xagniseh dambi-cabtii kee kaxxa galtoh ken galatu waamal"},{"SurahNumber":49,"VerseNumber":1,"Text":"Kee nummayse maraaw! Yallaa kee Yallih farmoytih amrik naharal tu-maysukumina, kaadu Yallak meesita, diggah Yalli yaabbiiy, yaaxigi"},{"SurahNumber":49,"VerseNumber":2,"Text":"Kee yeemene maraw! Sin xongoloola Nabii xongolok fayya mahaysina kaâ luk yabtan waqdi, kaadu kay migaaqal kaah ma seecina maxca fayya haak, siinik gari garuh fayya haak elle seeca innal, taama siinik baytaamak isin aaxigekal"},{"SurahNumber":49,"VerseNumber":3,"Text":"Diggah sinni xongoloola Yallih farmoytih garil rammahaa mari, woh Yalli sorkocô baxitte kak yiqiyyire mara Yallak meesil, usun loonuh dambi-cabtii kee kaxxa galtó. (jannat kinnuk)"},{"SurahNumber":49,"VerseNumber":4,"Text":"Diggah ku-qarwak derrek koh seeca marii nabiyow xongolo fayya haak, keenik maggo mari yallih farmoytih massakaxxa edde yaaxigen kas kee ixxiga malon"},{"SurahNumber":49,"VerseNumber":5,"Text":"Kaadu diggah usun qambaalinnoonuy keenil bukku ittam fan keenih aysuk ten yallih garil, Yalli dambi cabti-li, xuwaw-li"},{"SurahNumber":49,"VerseNumber":6,"Text":"Kee nummayse maraaw! Umeyni xaagu siinih baahek, kay xaagu ismita umaanek barih yan mara iggimat xagtaanamak, edde luk abteenimil nadaamita mara akkķkettoonuk"},{"SurahNumber":49,"VerseNumber":7,"Text":"Kaadu diggah sin addal Yallih farmoyti yanim ixiga moominiiney, kaa essekexxa siinih meqem yaaxigehik, caagiidak maggoomuy isin faxxaanal sin oggolaamal gadan-gadditak tenen kaadu kinnih immay Yalli iimaan sin yikciniseeh sin sorkocô baxittet kaa bilqiseeh teemeneenih, kaadu koroosannuvy, Yallih taaqatih mawqaa kee dambit assaanam sin yinqibiseh, woo mari usun tirri iyyeeh cakki gita gexe mara"},{"SurahNumber":49,"VerseNumber":8,"Text":"Tamah Yallak tan muxxoo kee maqaane usun geenim, Yalli ixxiga-li, naggaara"},{"SurahNumber":49,"VerseNumber":9,"Text":"Kaadu moominiinik namma butta toome tet tekkekii, ken nammayih fan bicisa, kaadu ken naqmmayak tiyák teyna, akittot taturtekii, taturte tiyâ lih oomiya, Yallih amrih gacca ittam fanah. Kaadu is tuduure tet tekkekii, ken nammayih fan qadlil bicisa kaadu abinnaanih cokmi qadlil aba, diggah Yalli qadli-abá kicna"},{"SurahNumber":49,"VerseNumber":10,"Text":"Cagalah moominiin toobokok, sin namma toobokoh fan bicisaay, Yallak meesita, Yalli siinih xuwaawankeeh"},{"SurahNumber":49,"VerseNumber":11,"Text":"Kee nummayse maraaw! Labha labhal siinik anqase waytay, keenik tayse labhaay takkehik elle anqasan labha. Kaadu agabi agabul siinik anqasewaay keenik yayse agabuuy yakkeenihik elle anqasan agabi. Kaadu sitta maqaybisinaay, uma- bagullel (Sali-migaaqal) sittah maseecina, manxu uma migaaqaay moominti faasiktul (umeynal) muggaqsimam iimaanaak gamadal, kaadu amahak aduurewaah toobitewaa marii, too mari usun daalimiini"},{"SurahNumber":49,"VerseNumber":12,"Text":"Kee nummayse maraaw! Maggom uma-dareemuk exxeera, diggah dareemuk garab dambik. Kaadu sittin qaybi mafokkaaqinaay, mariiy-mara (gari-garu) siinik camtewaay, isi toobokoytay rabê cado yakmem siinik kicna num maay yan? Toh niqibtoonuhuk, cami inqibaay Yallak meesita, diggah Yalli isi naqoosak toobat oggolé, xuwaw-li"},{"SurahNumber":49,"VerseNumber":13,"Text":"Kee sinaameey! Diggah Nanu lab- num kee saynumuk sin ginneeh, ayyuntittee kee kedooda sin abne, sitta elle taaxagoonuh. Diggah Yallih garil massakaxxah siinik aysuk raqtam Yallak-meesih siinik aysinnaanih mara. Diggah Yalli ixxiga-li, adda yaaxigi"},{"SurahNumber":49,"VerseNumber":14,"Text":"Dacarsittô mari (baduw) neemeneh iyyen, nabiyow keenik ixxic; maamannitoonuk takkay immay nuslumeh ixxica, iimaan sin sorkocô baxittet uxih maculinnak. Kaadu Yallaa kee kay farmoyta oggolteenikii, Yalli sin taamoomik tu-siinik madaggoysa, diggah Yalli dambi-cabti-li, xuwaw-li"},{"SurahNumber":49,"VerseNumber":15,"Text":"Cagalah moominiin deqsittam Yallaa kee Kay farmoytal yeemene maray tohuk wadir agay- waagiteweeh, sinni maaluu kee sinni nafsih Yallih gital yingicillee. Woo mari usun nummah iimaan-le mara"},{"SurahNumber":49,"VerseNumber":16,"Text":"Nabiyow keenik ixxic (dacrsittô mara kinnuk), sin diinii kee sin sorkocô baxittet tanim Yalla barissaanaa? Yalli qaranwaa kee baaxol tanim yaaxigi kinnik, Yalli ummaanim yaaxigi"},{"SurahNumber":49,"VerseNumber":17,"Text":"Usun yuslumeenimih kol tirtirisan nabiyow, sinni islaamaninnah yol matirtirisina keenik ixxic, wonna hinnay Yalli iimaanal tirri sin heem Yalli siinih isi muxxoh abe mattaccoo, nummah yeemene mara tekkeenik"},{"SurahNumber":49,"VerseNumber":18,"Text":"Diggah Yalli qaranwaa kee baaxot qellitti ittam yaaxige kaadu Yalli isin abba haytaanam yabali wohuk tu-kaak maqellitaay sin elle galatele"},{"SurahNumber":50,"VerseNumber":1,"Text":"Qhaaf: (edde faxem Yalli yaaxige). Yalli nabna-leeh sharaf-le qhuraanal xiibite"},{"SurahNumber":50,"VerseNumber":2,"Text":"Wonna hinnay keenik meesiise (takkaawise) keenih yemeetem qajjibsiteeniih (cakkumsiteeniih), koros itteh ah-qajiibik (cakkumuk) taniimi"},{"SurahNumber":50,"VerseNumber":3,"Text":"Rabneeh burta tikki inna waqdi aduurennoo? Toh xer madaara (woh takkem hinna) itte koros"},{"SurahNumber":50,"VerseNumber":4,"Text":"Yalli keenil gacisak iyyeh; nummah nanu neexegeh baaxo keenik daggossaah ken xagoorak takmem, ni-garil daccarsime kitab yan, kay addal tanim korsaanamak. (lawcal macfuuz kinnuk)"},{"SurahNumber":50,"VerseNumber":5,"Text":"Tonna hinnay a-koros Qhuraan kee Nabii dirabbosseh keenih yemeete waqdi, edde luk usun tobollokime (yengeggele) caagidih addat yanin qhuraan kee Nabiik iyyaanamak"},{"SurahNumber":50,"VerseNumber":6,"Text":"Keenik iró yan qaraanâ fan mawagitaanaa? kaa elle xisneeh kaa elle bilqisne inna, usuk foxooxa aalle waak"},{"SurahNumber":50,"VerseNumber":7,"Text":"Ķaadu baaxo fidisneeh, xiikooluh tan qaleelá teetil hayneeh, cooxuk ummaan qaynatay mabla kak meqe (ableh meqe) teetil nuysubuke"},{"SurahNumber":50,"VerseNumber":8,"Text":"Amah kah abnem mayballaay kassiisi, ummaan naqsuy yallal yaduurih yanih"},{"SurahNumber":50,"VerseNumber":9,"Text":"Kaadu qaraanak barkat-le lee oobisneeh, teetit masnoonaa (basaatin) kee amboy taggirqimeeh orbisimta teetit nuysubuke"},{"SurahNumber":50,"VerseNumber":10,"Text":"Kaadu xer tamiiray, exefuh yan mixexu-le, edde nuysubuke"},{"SurahNumber":50,"VerseNumber":11,"Text":"Woh naqoosâ quusih (maaqoh) nuysubuke kaadu rabte baaxo teetit nuynuwwee, mawuq wonna rabteenik lakal.nuwwuk awqetton sin magooqak qhiyaamah ayró"},{"SurahNumber":50,"VerseNumber":12,"Text":"Qhureyshi korosuk naharal nuuc maraay, rassi deqsita qeelih maraa kee samuud deqsita mari sinni farmoytit dirabbosseh"},{"SurahNumber":50,"VerseNumber":13,"Text":"Kaadu wonnah qaad deqsita maraay, firqawnaa kee luut tooboko (kay mara kinnuk) sinni farmoytit dirabbosseh"},{"SurahNumber":50,"VerseNumber":14,"Text":"Kaadu wonnah garbô maraa (Nabii shuqeybi mara kinnuk) kee tubbaq mari, inkih sinni farmoytit dirabboyseeh, Yi-digaala keenih taguudeh"},{"SurahNumber":50,"VerseNumber":15,"Text":"Naharsi ginot taannee? Aleey ma-taaninninok, nammay haytoh ken ginnaah kah sugen innah ken gacisnaamak mannal taannaah? Wonna hinnay usun qusba ginok agay waagat yanin"},{"SurahNumber":50,"VerseNumber":16,"Text":"Diggah seehadaytu ginneeh, kay nafsi kaa edde walalisam naaxigeh, kaadu nanu canti-ramadak (filli- ramadak) kaal xaynoh"},{"SurahNumber":50,"VerseNumber":17,"Text":"Namma malaykatti seehadayti taama yaktube waqdi, migdaa kee gural kaak daffeyak"},{"SurahNumber":50,"VerseNumber":18,"Text":"Inki qangara maqida seehadayti dacrisey (namma malaykattu kinnuk) wohuh massoyseeni kay garil yanih akke waytek"},{"SurahNumber":50,"VerseNumber":19,"Text":"Rabi qeero temeeteh nummal, toh kak kudak sugteemi immay catu mali"},{"SurahNumber":50,"VerseNumber":20,"Text":"Kaadu baantá fuxsinteh (ugut baanta kinnuk), too ayró koros digaalah edde xagnisinte ayró"},{"SurahNumber":50,"VerseNumber":21,"Text":"Kaadu ummaan nafsi yamaateh, warraysee kee sumaaqité teetî luk anuk malaykak"},{"SurahNumber":50,"VerseNumber":22,"Text":"Yalli xiibitak iyyeh; nıummah seehadaytow tahak garcit sugteeh, ku-lubbit suge alifu kok kalleeh, ku-mabla asaaku maqar-leeh gibdih"},{"SurahNumber":50,"VerseNumber":23,"Text":"Kaadu kay wakliiti iyyah (malaykatti) ah yi-garil taniimiy massowte kay taamak"},{"SurahNumber":50,"VerseNumber":24,"Text":"Ummaan korostih cirdeyna (qinaadi-li) jahannamat qambisa iyya yalli"},{"SurahNumber":50,"VerseNumber":25,"Text":"Isil yan cakki ciné, caddok tatur-li, agay waaga-li isi diinit"},{"SurahNumber":50,"VerseNumber":26,"Text":"Kaay Yallâ lih gersi yalla haa, gibdi digaalat kaa qambisa. (jahannam girah digaala kinnuk)"},{"SurahNumber":50,"VerseNumber":27,"Text":"Kay wakliiti (xibbanti) iyyah (sheetantu kinnuk), ni-Rabbow anu kaa ma-makkoysinniyo, kinnih immay usuk xer makoh addat suge tirtô gitak"},{"SurahNumber":50,"VerseNumber":28,"Text":"Yalli iyyeh; yi-garil a-saaku sitta ma-keemaarisina (ma-daawisina), nummah anu meesissó siinih tatruseh addunyalak"},{"SurahNumber":50,"VerseNumber":29,"Text":"Yi- garil maxcó ma-korsinta (ma- tadbiddilima), kaadu anu naqoosa yadlumi (tantise) hinniyo"},{"SurahNumber":50,"VerseNumber":30,"Text":"Kassis a-farmoytaw, kibbintee jahannamak inna ayroy (qhiyaamah ayró kinnuk), edde luk is ossantina maaytan itta"},{"SurahNumber":50,"VerseNumber":31,"Text":"Kaadu jannat xayyoysima ayró Yallak meesita marah, usuk keenik axxeere kal"},{"SurahNumber":50,"VerseNumber":32,"Text":"Keenik iyyaanah ah-elle xagnisimak sugteenimi Yallak meesita maraw, ummaan numuy toobitey (Yallal gaceh) Yallih amri dacriseh"},{"SurahNumber":50,"VerseNumber":33,"Text":"Ablekal racmaan kinni Rabbik meesiteeh, Yallal yuduure sorkocô baxa luk yemeete mara kinni. (Qhiyaamah ayró)"},{"SurahNumber":50,"VerseNumber":34,"Text":"Keenik iyyaanah; Jannat cula nagaynan luk, toh-waar ayrók"},{"SurahNumber":50,"VerseNumber":35,"Text":"Tama moominiin Jannat addal faxxa haytam-le, kaadu Ni-garil keenih neceemik bagul niqmatak ossantina lon"},{"SurahNumber":50,"VerseNumber":36,"Text":"Qhureyshi korosuk duma sinaamak makina hora bayisneeh, usun qandeh keenik gibiduk, tokkel baaxooxat mekki iyyeenihik, eleelitan rike maay geen yallih digaala keenit temeete waqdi? (magennon)"},{"SurahNumber":50,"VerseNumber":37,"Text":"Diggah, tohut kassit yan raaqisa sorkocobbaxa-le numuh, hinnay usuk hangi edde-luk sorkocobbaxi kaak aracal anuk ayti kah yeceeh ankacse numuh"},{"SurahNumber":50,"VerseNumber":38,"Text":"Yalli xiibitak iyyeh; nummah qaranwaa kee baaxooy, ken nammayih fanat tanim lica ayróh addat ginneeh, hebeltô taqbi nee maxaginna wohul"},{"SurahNumber":50,"VerseNumber":39,"Text":"Nabiyow usun iyyaanamal isbiraay ku- Rabbi Faylisak salat-ab, ayró tawqek naharataay (subci salat), ayro kortak naharat (qasri salat)"},{"SurahNumber":50,"VerseNumber":40,"Text":"Kaadu barak-tut salat kaah abaay, fardi salaatitteh lakal sunnâ salat abaay, Yalla cus. (uzkur)"},{"SurahNumber":50,"VerseNumber":41,"Text":"Kaadu xayikkeek israafil deqsita malaykatti seeca ayró ankacis nabiyow"},{"SurahNumber":50,"VerseNumber":42,"Text":"Toh nammay haytô baantah xongoló nummah edde yaabben ayró kinniih, too ayro is mawqah ayróy magooqak edde yawqeeni kinni"},{"SurahNumber":50,"VerseNumber":43,"Text":"Diggah yalli ginó taynuwweeh qiddam (rabissam) Neé kaadu madaara Nee fan takke iyye"},{"SurahNumber":50,"VerseNumber":44,"Text":"Baaxó keenil qanxixxa ayró, usun magooqak sissikuk yawqen, toh nel xabcin kobxisiyya (gaaboysiyya) cisab booxal"},{"SurahNumber":50,"VerseNumber":45,"Text":"A-koros ittaamat ixxigah nanu nayse, kaadu nabiyow atu ken dirkisé hinnito islaąamaninnol, kinnih immay yi-digaalak meesita mara Qhuraanat kassis"},{"SurahNumber":51,"VerseNumber":1,"Text":"Yalli xiibiteh burtá fixiixisiyyah fixiixisa caacayal"},{"SurahNumber":51,"VerseNumber":2,"Text":"Kaadu kaxxam qilsi lee yakkuqe qambuurul xiibite"},{"SurahNumber":51,"VerseNumber":3,"Text":"Kaadu baddi bagul caalih gexa dawaanikil xiibite"},{"SurahNumber":51,"VerseNumber":4,"Text":"Kaadu Yallih amri ginô fanal keefiyta (kurta) malaykal xiibite"},{"SurahNumber":51,"VerseNumber":5,"Text":"Cagalah ta seehaday elle xagnisinteenim, ugut kee cisaabak akkelem asmat-le numma"},{"SurahNumber":51,"VerseNumber":6,"Text":"Kaadu diggah, abten taamoomik cisab kee galto asmatah akkele"},{"SurahNumber":51,"VerseNumber":7,"Text":"Yalli qaraanay qaxmeqe gino lel xiibite"},{"SurahNumber":51,"VerseNumber":8,"Text":"Diggah isin korosey Qhuraan kee Nabii caagidik sitta wayta maxcoh addat taniinimil xiibite"},{"SurahNumber":51,"VerseNumber":9,"Text":"Qhuraan kee Nabiil yaamineenimik daggaawime num daggawsimah"},{"SurahNumber":51,"VerseNumber":10,"Text":"Dirableelá abbarsinteh"},{"SurahNumber":51,"VerseNumber":11,"Text":"Usun koroosannuu kee toogimaaney ken tunxuqet aylahite mara amô xexxaarah"},{"SurahNumber":51,"VerseNumber":12,"Text":"Usun cisab kee galtoh ayró mawaqdiiy, iyyaanaah esseran anqasah"},{"SurahNumber":51,"VerseNumber":13,"Text":"Woh galtoh ayróy usun giral cararsimaana digaalah"},{"SurahNumber":51,"VerseNumber":14,"Text":"Tammoysa sin digaala! Ah teetik edde Qataatakak faxak sugteeni addunyal Keenik iyyan anqasah"},{"SurahNumber":51,"VerseNumber":15,"Text":"Diggah yallak meesita mari jannootaa kee daroorih addal yanin"},{"SurahNumber":51,"VerseNumber":16,"Text":"Ken Rabbi niqmootak keenih yeceem raabitak beetan, diggah usun wohuk duma meqe marah sugen addunyal sinni meqe taamal"},{"SurahNumber":51,"VerseNumber":17,"Text":"Tama mari barak xiinaanam keenik daguk sugte salat abak"},{"SurahNumber":51,"VerseNumber":18,"Text":"Kaadu maaci bar usun dambi cabti esserak sugen sinni Rabbil"},{"SurahNumber":51,"VerseNumber":19,"Text":"Kaadu ken maalut essera num kee wacarriyih esserewaa num maglab le"},{"SurahNumber":51,"VerseNumber":20,"Text":"Kaadu baaxol baxxaqqa le astootiy Yallih inkittinaanee kee qamal geyto tascasse tan Yallih inkittinaanel asmat le marah"},{"SurahNumber":51,"VerseNumber":21,"Text":"Kaadu sin nafsih ginot Yallih qamal geyto tascasse astooti tanik matablaanaa ?kas elle geytoonuh"},{"SurahNumber":51,"VerseNumber":22,"Text":"Kaadu qaraanal sin rizqhii (quusi) kee elle xagnisinteenim tan galtoo kee digaalak"},{"SurahNumber":51,"VerseNumber":23,"Text":"Qaran kee baaxô Rabbi isi nafsil xiibite, nıummah Usuk sin elle xagnisem numma kinniimil, tohul maagaywaagitina sinni yaabat kah agay waagite (shakkite) waytan innah"},{"SurahNumber":51,"VerseNumber":24,"Text":"Nabiyow Nabii Ibraahim qibinay konnabimê xaagi koo gufee"},{"SurahNumber":51,"VerseNumber":25,"Text":"Kay qari kaal culen waqdi, nagaynan kol yanay kaak iyyen, nagaynan siinil yanay isin igmon maraay nanu sin manaaxiga keenik iyye"},{"SurahNumber":51,"VerseNumber":26,"Text":"Tokkel isi buxah marâ fanah gacca iyyeeh, gabul le beqra yusguudeeh solal hayyaheeh baahe"},{"SurahNumber":51,"VerseNumber":27,"Text":"Tokkel Kaa keenil xayyoyseeh, matakmaanaa keenik iyye"},{"SurahNumber":51,"VerseNumber":28,"Text":"Edde luk meesih diriggi keenik iyye maaqo akme waanam keenik yuble waqdi. Ma meesitin kaak iyyeeniih, ixxiga le awki kaah yaabaku waamal kaa aytikumusen (berrekisen)"},{"SurahNumber":51,"VerseNumber":29,"Text":"Tokkel Kay barrá woh toobe waqdi qawitak temeeteeh, fooca isik tootokeeh, anu idaltô maxalayto kinniyok mannal xalaa itte"},{"SurahNumber":51,"VerseNumber":30,"Text":"Malayka: tonnah ku Rabbi iyye teetik itteh, diggaluk usuk naggaaray ixxiga li"}]}