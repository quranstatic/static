{"Id":318,"LanguageCodes":["sd","snd"],"Name":"snd-tajmehmoodamrot","Author":"Taj Mehmood Amroti","Language":"Sindhi","Description":"Sindhi","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"ڪھڙيءَ ڳالھ بابت ھڪ ٻئي کان پڇن ٿا"},{"SurahNumber":78,"VerseNumber":2,"Text":"(ھائو!) ھڪڙي اھڙي وڏي واقعي بابت"},{"SurahNumber":78,"VerseNumber":3,"Text":"جنھن (جي ٿيڻ) ۾ اُھي (پاڻ ۾) مختلف آھن"},{"SurahNumber":78,"VerseNumber":4,"Text":"ائين (سندن خيالن وانگر) نه آھي سگھوئي ڄاڻندا"},{"SurahNumber":78,"VerseNumber":5,"Text":"وري (به چئون ٿا) ته ائين نه آھي سگھوئي ڄاڻندا"},{"SurahNumber":78,"VerseNumber":6,"Text":"زمين کي وڇاڻو نه ڪيو اٿون ڇا؟"},{"SurahNumber":78,"VerseNumber":7,"Text":"۽ جبلن کي ميخون؟"},{"SurahNumber":78,"VerseNumber":8,"Text":"۽ اوھان کي جوڙو جوڙو (نر ۽ مادي) بڻايوسون"},{"SurahNumber":78,"VerseNumber":9,"Text":"۽ اوھان جي ننڊ کي فرحت بڻايوسون"},{"SurahNumber":78,"VerseNumber":10,"Text":"۽ رات کي ڍَڪ ڪيوسون"},{"SurahNumber":78,"VerseNumber":11,"Text":"۽ ڏينھن کي گذران (جو وقت) ڪيوسون"},{"SurahNumber":78,"VerseNumber":12,"Text":"۽ اوھان جي مٿون ست مُحڪم (آسمان) بڻاياسون"},{"SurahNumber":78,"VerseNumber":13,"Text":"۽ ھڪ چمڪندڙ ڏيئو (سج) بڻايوسون"},{"SurahNumber":78,"VerseNumber":14,"Text":"۽ ڪڪرن مان پلٽندڙ پاڻي وسايوسون"},{"SurahNumber":78,"VerseNumber":15,"Text":"ته اُن سان اَن ۽ سَلا ڄمايون"},{"SurahNumber":78,"VerseNumber":16,"Text":"۽ گھاٽاباغ (به)"},{"SurahNumber":78,"VerseNumber":17,"Text":"بيشڪ فيصلي جو ڏينھن ھڪ مقرر مھل آھي"},{"SurahNumber":78,"VerseNumber":18,"Text":"جنھن ڏينھن صُور ۾ ڦوڪبو ته اوھين ٽوليون ٽوليون ٿي ايندؤ"},{"SurahNumber":78,"VerseNumber":19,"Text":"۽ آسمان کولبو پوءِ دروازا ٿي پوندو"},{"SurahNumber":78,"VerseNumber":20,"Text":"۽ جبل ھلائبا پوءِ رُڃ وانگر ٿيندا"},{"SurahNumber":78,"VerseNumber":21,"Text":"بيشڪ دوزخ انتظار ڪڍڻ وارو آھي"},{"SurahNumber":78,"VerseNumber":22,"Text":"جو ھٺيلن جو رھڻ جو ھنڌ آھي"},{"SurahNumber":78,"VerseNumber":23,"Text":"منجھس ڪيئي ڊگھيون مُدتون رھندا"},{"SurahNumber":78,"VerseNumber":24,"Text":"اُن ۾ نڪا ٿڌائي ۽ نڪا پيڻ جي شيءِ چکندا"},{"SurahNumber":78,"VerseNumber":25,"Text":"تتي پاڻي ۽ روڳ کانسواءِ"},{"SurahNumber":78,"VerseNumber":26,"Text":"(اھو سندن) پورو پورو بدلو آھي"},{"SurahNumber":78,"VerseNumber":27,"Text":"ڇوته اُھي حساب ڏيڻ جي اُميد نه رکندا ھوا"},{"SurahNumber":78,"VerseNumber":28,"Text":"۽ اسان جي حُڪمن کي بلڪل ڪوڙ ڀائيندا ھوا"},{"SurahNumber":78,"VerseNumber":29,"Text":"۽ سڀ شيءِ کي لکي ڳڻي ڇڏيو اٿون"},{"SurahNumber":78,"VerseNumber":30,"Text":"پوءِ (چئبن ته مزو) چکو جو عذاب کانسواءِ اوھان تي (ٻيو) ڪي (به) نه وڌائينداسون"},{"SurahNumber":78,"VerseNumber":31,"Text":"بيشڪ پرھيزگارن لاءِ ڪاميابي آھي"},{"SurahNumber":78,"VerseNumber":32,"Text":"جو باغ ۽ ڊاکون"},{"SurahNumber":78,"VerseNumber":33,"Text":"۽ ھم عمر نوجوان زالون"},{"SurahNumber":78,"VerseNumber":34,"Text":"۽ شراب جا ڇلڪندڙ پيالا (به)"},{"SurahNumber":78,"VerseNumber":35,"Text":"اتي نڪا اجائي بڪ ۽ نڪو ڪوڙ ٻڌندا"},{"SurahNumber":78,"VerseNumber":36,"Text":"(اھو پورو) بدلو تنھنجي پالڻھار کان (انعام) عطا ڪيل حساب روءِ آھي"},{"SurahNumber":78,"VerseNumber":37,"Text":"جو آسمانن ۽ زمين جو ۽ جيڪي ٻنھي جي وچ ۾ آھي تن جو پالڻھار ٻاجھارو آھي اُن (جي ھيبت) کان ڪوبه ورندي ڏئي نه سگھندو"},{"SurahNumber":78,"VerseNumber":38,"Text":"جنھن ڏينھن روح ۽ (سڀئي) ملائڪ صفون ٻڌي بيھندا (تنھن ڏينھن) جنھن کي ٻاجھاري (الله) موڪل ڏني ھوندي ۽ پوري ڳالھ ڳالھائي ھوندائين تنھن کانسواءِ (ٻيو ڪي به) نه ڳالھائيندا"},{"SurahNumber":78,"VerseNumber":39,"Text":"اِھو ڏينھن سچ پچ (ٿيڻو) آھي، تنھنڪري جيڪو گھري سو پنھنجي پالڻھار ڏانھن (پنھنجي) رھڻ جو ھنڌ ٺاھي"},{"SurahNumber":78,"VerseNumber":40,"Text":"بيشڪ اسان اوھان کي ويجھي عذاب (اچڻ) کان ڊيڄاري چڪاسون، جنھن ڏينھن آدمي اُھو ڏسندو جيڪي سندس ٻنھي ھٿن اڳي ڪري موڪليو ۽ ڪافر چوندو ته ھاءِ ارمان جيڪر آءٌ مٽي ھجان ھا"},{"SurahNumber":79,"VerseNumber":1,"Text":"اندر گھڙي ڇڪي آئيندڙن جو قسم آھي"},{"SurahNumber":79,"VerseNumber":2,"Text":"۽ کولي آسانيءَ سان ڳنڍ ڇوڙيندڙن جو قسم آھي"},{"SurahNumber":79,"VerseNumber":3,"Text":"۽ چڱي طرح سان ترندڙن جو قسم آھي"},{"SurahNumber":79,"VerseNumber":4,"Text":"پوءِ ڊوڙي اڳرائي ڪندڙن جو قسم آھي"},{"SurahNumber":79,"VerseNumber":5,"Text":"پوءِ (سڀ) ڪم جي رٿيندڙن ٽولين جو قسم آھي"},{"SurahNumber":79,"VerseNumber":6,"Text":"ته جنھن ڏينھن ڌٻڻ واري ڌٻندي"},{"SurahNumber":79,"VerseNumber":7,"Text":"ان کي پٺيان لڳندڙ (ٻيو ڌوڏو) پٺيان لڳندو"},{"SurahNumber":79,"VerseNumber":8,"Text":"تنھن ڏينھن ڪيتريون ئي دليون ڏڪي وڃڻ واريون ھونديون"},{"SurahNumber":79,"VerseNumber":9,"Text":"انھن جون اکيون (خواريءَ سبب) جھڪيون ٿينديون"},{"SurahNumber":79,"VerseNumber":10,"Text":"چون ٿا ته اسين پوئين پيرين موٽائباسون ڇا؟"},{"SurahNumber":79,"VerseNumber":11,"Text":"ھان جڏھن ڀُتا ھڏا ٿينداسون؟"},{"SurahNumber":79,"VerseNumber":12,"Text":"چوندا آھن ته انھي مھل اھو ٻيھر موٽڻ (وڏو) نقصان وارو آھي"},{"SurahNumber":79,"VerseNumber":13,"Text":"پوءِ اھو (واقعو) ھڪڙي سخت ھڪل آھي"},{"SurahNumber":79,"VerseNumber":14,"Text":"پوءِ اتي جو اُتي ھڪ پڌري ميدان ۾ حاضر ٿيل ھوندا"},{"SurahNumber":79,"VerseNumber":15,"Text":"(اي پيغمبر) تو وٽ مُوسىٰ جي خبر پُھتي آھي ڇا؟"},{"SurahNumber":79,"VerseNumber":16,"Text":"جڏھن سندس پالڻھار کيس پاڪ ميدان طُوىٰ ۾ سڏيو"},{"SurahNumber":79,"VerseNumber":17,"Text":"ته فرعون ڏانھن وڃ ڇوته ھو حد کان لنگھيو آھي"},{"SurahNumber":79,"VerseNumber":18,"Text":"پوءِ (ان کي) چؤ ته ھن ڏانھن خيال اٿئي ته تون سڌرجين؟"},{"SurahNumber":79,"VerseNumber":19,"Text":"۽ تنھنجي پالڻھار ڏانھن توکي (سڌو) رستو ڏيکاريان ته (تون اُن کان) ڊڄين"},{"SurahNumber":79,"VerseNumber":20,"Text":"پوءِ فرعون کي وڏي نشاني ڏيکاريائين"},{"SurahNumber":79,"VerseNumber":21,"Text":"پوءِ (فرعون موسى) کي ڪوڙو ڀانيو ۽ نافرماني ڪيائين"},{"SurahNumber":79,"VerseNumber":22,"Text":"وري (اُتان) پٺيرو ٿي تکو ھلڻ لڳو"},{"SurahNumber":79,"VerseNumber":23,"Text":"پوءِ (پنھنجي قوم کي) گڏ ڪيائين پوءِ سڏيائين"},{"SurahNumber":79,"VerseNumber":24,"Text":"پوءِ چيائين ته آءٌ اوھان جو تمام مٿاھون پالڻھار آھيان"},{"SurahNumber":79,"VerseNumber":25,"Text":"پوءِ الله ان کي آخرت ۽ دُنيا جي عذاب ۾ پڪڙيو"},{"SurahNumber":79,"VerseNumber":26,"Text":"بيشڪ ھن (قصّي) ۾ انھي لاءِ نصيحت آھي جيڪو ڊڄي"},{"SurahNumber":79,"VerseNumber":27,"Text":"ڀلا بڻاوت ۾ اوھين ڏکيا آھيو يا آسمان جنھن کي الله بڻايو؟"},{"SurahNumber":79,"VerseNumber":28,"Text":"اُن جي مٿاھين بلند ڪيائين پوءِ اُن کي برابر بيھاريائين"},{"SurahNumber":79,"VerseNumber":29,"Text":"۽ اُن جي رات کي اوندھ ڪيائين ۽ اُن جو سوجھرو (ڏينھن جو) پڌرو ڪيائين"},{"SurahNumber":79,"VerseNumber":30,"Text":"۽ اُن کان پوءِ زمين کي وڇايائين"},{"SurahNumber":79,"VerseNumber":31,"Text":"اُن مان سندس پاڻي ۽ سندس گاھ ڪڍيائين"},{"SurahNumber":79,"VerseNumber":32,"Text":"۽ جبلن کي مُحڪم کوڙيائين"},{"SurahNumber":79,"VerseNumber":33,"Text":"اوھان جي نفعي لاءِ ۽ اوھان جي ڍورن (جي نفعي) لاءِ"},{"SurahNumber":79,"VerseNumber":34,"Text":"پوءِ جڏھن وڏو واقعو (قيامت جو) ايندو"},{"SurahNumber":79,"VerseNumber":35,"Text":"اُن ڏينھن ماڻھو اھو ياد ڪندو جيڪي (دنيا ۾) ڪمايو ھوائين"},{"SurahNumber":79,"VerseNumber":36,"Text":"۽ دوزخ اُنھيءَ لاءِ پڌرو ڪبو جيڪو ڏسڻ گھرندو"},{"SurahNumber":79,"VerseNumber":37,"Text":"پوءِ جيڪو حد کان لنگھيو ھوندو"},{"SurahNumber":79,"VerseNumber":38,"Text":"۽ ھن دنيا جي حياتيءَ کي ڀَلو سمجھيائين"},{"SurahNumber":79,"VerseNumber":39,"Text":"تنھن جي جاءِ بيشڪ دوزخ آھي"},{"SurahNumber":79,"VerseNumber":40,"Text":"۽ جيڪو پنھنجي پالڻھار جي (حضور ۾) روبرو بيھڻ کان ڊنو ۽ نفس کي سَڌ کان جھليائين"},{"SurahNumber":79,"VerseNumber":41,"Text":"پوءِ تنھنجي جاءِ بيشڪ بھشت آھي"},{"SurahNumber":79,"VerseNumber":42,"Text":"(اي پيغمبر) توکان قيامت بابت پُڇن ٿا ته اُن جو (واقعو) ٿيڻ ڪڏھن آھي؟"},{"SurahNumber":79,"VerseNumber":43,"Text":"(اي پڇندڙ) اُن جي خبر بابت تون ڪھڙي خيال ۾ آھين؟"},{"SurahNumber":79,"VerseNumber":44,"Text":"اُن جي پڄاڻي (جي خبر) تنھنجي پالڻھار وٽ آھي"},{"SurahNumber":79,"VerseNumber":45,"Text":"جيڪو قيامت کان ڊڄي رڳو تنھن لاءِ تون ڊيڄاريندڙ آھين"},{"SurahNumber":79,"VerseNumber":46,"Text":"جنھن ڏينھن اُن کي ڏسندا (تنھن ڏينھن) ائين ڀانئيندا ته ڄڻڪ ھڪڙي وقت سانجھي يا ان جي صبح کانسواءِ (دنيا ۾) رھيا ئي نه ھوا"},{"SurahNumber":80,"VerseNumber":1,"Text":"مُنھن ۾ گُھنڊ وڌائين ۽ مُنھن موڙيائين"},{"SurahNumber":80,"VerseNumber":2,"Text":"ھن ڪري جو وٽس نابين آيو"},{"SurahNumber":80,"VerseNumber":3,"Text":"۽ ڪنھن سمجھايئي جيڪر اُھو سڌرجي ھا"},{"SurahNumber":80,"VerseNumber":4,"Text":"يا نصيحت ٻڌي ھا پوءِ اُھا نصيحت ٻڌڻ نفعو ڏئيس ھا"},{"SurahNumber":80,"VerseNumber":5,"Text":"پر جنھن بي پرواھي ڪئي"},{"SurahNumber":80,"VerseNumber":6,"Text":"پوءِ تنھن (جي سڌاري) لاءِ تون پٺيان پيو آھين"},{"SurahNumber":80,"VerseNumber":7,"Text":"ھن ۾ توتي (ڪا ميار) ڪانھي ته اُھو نه سُڌرجي"},{"SurahNumber":80,"VerseNumber":8,"Text":"۽ جيڪو تو وٽ ڊوڙندو آيو"},{"SurahNumber":80,"VerseNumber":9,"Text":"۽ اُھو (پنھنجي الله کان) ڊڄي ٿو"},{"SurahNumber":80,"VerseNumber":10,"Text":"پوءِ تنھن کان تون ويسلو ٿئين ٿو"},{"SurahNumber":80,"VerseNumber":11,"Text":"ائين نه آھي بيشڪ اھي (قرآن جون آيتون) ھڪ نصيحت آھي"},{"SurahNumber":80,"VerseNumber":12,"Text":"پوءِ جيڪو گھُري سو قرآن ياد رکي"},{"SurahNumber":80,"VerseNumber":13,"Text":"(بيشڪ قرآن جون آيتون) تعظيم وارن ورقن ۾ لکيل آھن"},{"SurahNumber":80,"VerseNumber":14,"Text":"جي مٿاھان ۽ پاڪ آھن"},{"SurahNumber":80,"VerseNumber":15,"Text":"لکندڙن جي ھٿن ۾"},{"SurahNumber":80,"VerseNumber":16,"Text":"جي سڳورا ڀلارا آھن"},{"SurahNumber":80,"VerseNumber":17,"Text":"ماڻھو ماريو وڃي جو ڪھڙو نه بي شُڪر آھي"},{"SurahNumber":80,"VerseNumber":18,"Text":"(ڌيان ڪري ته الله) ڪھڙي شيءَ مان پيدا ڪيس"},{"SurahNumber":80,"VerseNumber":19,"Text":"مني جي ڦڙي مان، خلقيائينس پوءِ اندازو مقرر ڪيائينس"},{"SurahNumber":80,"VerseNumber":20,"Text":"وري (نڪرڻ جي) واٽ سنھنجي ڪيائينس"},{"SurahNumber":80,"VerseNumber":21,"Text":"وري ماريائينس پوءِ قبر ۾ رکايائينس"},{"SurahNumber":80,"VerseNumber":22,"Text":"وري جڏھن گھرندو تڏھن اُن کي جيئرو ڪندو"},{"SurahNumber":80,"VerseNumber":23,"Text":"ائين نه آھي جيڪي فرمايائينس سو پورو نه ڪيائين"},{"SurahNumber":80,"VerseNumber":24,"Text":"پوءِ جڳائي ته ماڻھو پنھنجي کاڌي ڏانھن نھاري ڏسي"},{"SurahNumber":80,"VerseNumber":25,"Text":"ته اسان پاڻي کي چڱيءَ طرح آسمان کان پلٽيو"},{"SurahNumber":80,"VerseNumber":26,"Text":"وري زمين کي پوري طرح چيريوسون"},{"SurahNumber":80,"VerseNumber":27,"Text":"پوءِ منجھس اَن ڄمايوسون"},{"SurahNumber":80,"VerseNumber":28,"Text":"۽ ڊاکون ۽ ترڪاريون"},{"SurahNumber":80,"VerseNumber":29,"Text":"۽ زيتون ۽ کجيون"},{"SurahNumber":80,"VerseNumber":30,"Text":"۽ گھاٽا باغ"},{"SurahNumber":80,"VerseNumber":31,"Text":"۽ ميوو ۽ گاھ (به)"},{"SurahNumber":80,"VerseNumber":32,"Text":"اوھان جي نفعي لاءِ ۽ اوھان جي ڍورن لاءِ"},{"SurahNumber":80,"VerseNumber":33,"Text":"پوءِ جڏھن ڪَن ٻوڙا ڪندڙ (دھشت واري) ھڪل ايندي"},{"SurahNumber":80,"VerseNumber":34,"Text":"انھي ڏينھن آدمي پنھنجي ڀاءُ کان ڀڄندو"},{"SurahNumber":80,"VerseNumber":35,"Text":"۽ (پڻ) پنھنجي ماءُ کان ۽ پنھنجي پيءُ کان"},{"SurahNumber":80,"VerseNumber":36,"Text":"۽ پنھنجي گھر واريءَ کان ۽ پنھنجي پٽن کان ڀڄندو"},{"SurahNumber":80,"VerseNumber":37,"Text":"انھن مان سڀڪنھن مڙس لاءِ اُن ڏينھن اھڙي حالت ھوندي جو کيس بس ھوندي"},{"SurahNumber":80,"VerseNumber":38,"Text":"ڪيترائي منھن اُن ڏينھن روشن ھوندا"},{"SurahNumber":80,"VerseNumber":39,"Text":"کِلندڙ ۽ (تمام) سرھا ھوندا"},{"SurahNumber":80,"VerseNumber":40,"Text":"۽ ڪيترائي منھن (ھوندا) جن تي اُن ڏينھن رئي پيل ھوندي"},{"SurahNumber":80,"VerseNumber":41,"Text":"جن کي ڪارنھن ويڙھي ويندي"},{"SurahNumber":80,"VerseNumber":42,"Text":"اھي ئي مُنڪر بدڪار آھن"},{"SurahNumber":81,"VerseNumber":1,"Text":"جڏھن سج ويڙھبو"},{"SurahNumber":81,"VerseNumber":2,"Text":"۽ جڏھن تارا ميرا ٿيندا"},{"SurahNumber":81,"VerseNumber":3,"Text":"۽ جڏھن جبل ھلايا ويندا"},{"SurahNumber":81,"VerseNumber":4,"Text":"۽ جڏھن ڍُڪيون ويامڻ تي ڏاچيون بيڪار ڇڏبيون"},{"SurahNumber":81,"VerseNumber":5,"Text":"۽ جڏھن جھنگلي جانور گڏ ڪبا"},{"SurahNumber":81,"VerseNumber":6,"Text":"۽ جڏھن درياءَ (باھ وانگر) تپائبا"},{"SurahNumber":81,"VerseNumber":7,"Text":"۽ جڏھن جيءَ پاڻ ۾ ملائبا"},{"SurahNumber":81,"VerseNumber":8,"Text":"۽ جڏھن جيئري پوريل نياڻي پڇبي ته"},{"SurahNumber":81,"VerseNumber":9,"Text":"ڪھڙي ڏوھ ڪري ماري وئي"},{"SurahNumber":81,"VerseNumber":10,"Text":"۽ جڏھن اعمالناما کولبا"},{"SurahNumber":81,"VerseNumber":11,"Text":"۽ جڏھن آسمان ڇلبو"},{"SurahNumber":81,"VerseNumber":12,"Text":"۽ جڏھن دوزخ ٻاربو"},{"SurahNumber":81,"VerseNumber":13,"Text":"۽ جڏھن بھشت ويجھو ڪبو"},{"SurahNumber":81,"VerseNumber":14,"Text":"(تڏھن) ھر ھڪ جيءُ جيڪي حاضر آندو سو ڄاڻندو"},{"SurahNumber":81,"VerseNumber":15,"Text":"پوئتي ھٽندڙ تارن جو قَسم کڻان ٿو"},{"SurahNumber":81,"VerseNumber":16,"Text":"جي (ڪڏھن) سڌا ھلندڙ آھن (ڪڏھن) لڪي ويندڙ آھن"},{"SurahNumber":81,"VerseNumber":17,"Text":"۽ قسم آھي رات جو جڏھن پوئتي موٽندي آھي"},{"SurahNumber":81,"VerseNumber":18,"Text":"۽ قسم آھي صُبح جو جڏھن روشن ٿئي"},{"SurahNumber":81,"VerseNumber":19,"Text":"ته بيشڪ اھو (قرآن) ھڪ موڪليل سڳوري (مَلَڪ) جو پيغام ڏيڻ آھي"},{"SurahNumber":81,"VerseNumber":20,"Text":"جو سگھ واري عرش جي مالڪ (الله) وٽ وڏي مرتبي وارو آھي"},{"SurahNumber":81,"VerseNumber":21,"Text":"جو مڃوتيءَ وارو اُتي (مَلڪوت ۾) امين آھي"},{"SurahNumber":81,"VerseNumber":22,"Text":"۽ (ھي) اوھان جو سنگتي (ﷴ ﷺ ڪو) چريو نه آھي"},{"SurahNumber":81,"VerseNumber":23,"Text":"۽ بيشڪ (اوھان جي سنگتي) اُن (مَلَڪ) کي آسمان جي پڌري ڪناري تي (چتائي) ڏٺو آھي"},{"SurahNumber":81,"VerseNumber":24,"Text":"۽ اُھو (اوھان جو سنگتي) ڳجھ (جي ڳالھ ڏسڻ) تي بخل ڪندڙ نه آھي"},{"SurahNumber":81,"VerseNumber":25,"Text":"۽ قرآن تڙيل شيطان جو ڪلام نه آھي"},{"SurahNumber":81,"VerseNumber":26,"Text":"پوءِ ڪيڏانھن وڃو ٿا؟"},{"SurahNumber":81,"VerseNumber":27,"Text":"ھيءُ (قرآن) جھان وارن جي نصيحت کانسواءِ (ٻيو) ڪي نه آھي"},{"SurahNumber":81,"VerseNumber":28,"Text":"اوھان مان جيڪو سڌو ھلڻ گھري تنھن لاءِ آھي"},{"SurahNumber":81,"VerseNumber":29,"Text":"۽ جھانن جي پالڻھار الله جي گھُر کانسواءِ (ٻيو) ڪي اوھين گھري نه سگھندؤ"},{"SurahNumber":82,"VerseNumber":1,"Text":"جڏھن آسمان ڦاٽندو"},{"SurahNumber":82,"VerseNumber":2,"Text":"۽ جڏھن تارا ڇڻي پوندا"},{"SurahNumber":82,"VerseNumber":3,"Text":"۽ جڏھن سمنڊ تمام جوش سان وھائبا"},{"SurahNumber":82,"VerseNumber":4,"Text":"۽ جڏھن قبرون پٽبيون"},{"SurahNumber":82,"VerseNumber":5,"Text":"(تڏھن) سڀڪو شخص اُھو ڄاڻندو جيڪي اڳي موڪليو ھوائين ۽ جيڪي پوئتي ڇڏيو ھوائين"},{"SurahNumber":82,"VerseNumber":6,"Text":"اي ماڻھو توکي تنھنجي (انھي) سڳوري پالڻھار کان ڪھڙي شيءَ ٺڳيو؟"},{"SurahNumber":82,"VerseNumber":7,"Text":"جنھن توکي پيدا ڪيو پوءِ توکي سنئين لڱين ڪيائين پوءِ توکي برابر ڪيائين"},{"SurahNumber":82,"VerseNumber":8,"Text":"جھڙي صورت ۾ گھريائين (تھڙيءَ ۾) تنھنجو جوڙ جوڙيائين"},{"SurahNumber":82,"VerseNumber":9,"Text":"ائين نه آھي بلڪ اوھين عملن جي جزا ڏيڻ کي ڪوڙ ڀائيندا آھيو"},{"SurahNumber":82,"VerseNumber":10,"Text":"۽ بيشڪ اوھان تي نگھبان (مقرر ٿيل) آھن"},{"SurahNumber":82,"VerseNumber":11,"Text":"سڳورا لکڻ وارا"},{"SurahNumber":82,"VerseNumber":12,"Text":"جيڪي اوھين ڪندا آھيو سو ڄاڻندا آھن"},{"SurahNumber":82,"VerseNumber":13,"Text":"بيشڪ ڀلارا (بھشت جي) نعمت ۾ ھوندا"},{"SurahNumber":82,"VerseNumber":14,"Text":"۽ بيشڪ گنھگار دوزخ ۾ ھوندا"},{"SurahNumber":82,"VerseNumber":15,"Text":"عملن جي بدلي جي ڏينھن دوزخ ۾ داخل ٿيندا"},{"SurahNumber":82,"VerseNumber":16,"Text":"۽ اُن کان اُھي لڪل نه ھوندا"},{"SurahNumber":82,"VerseNumber":17,"Text":"۽ ڪنھن سمجھايئي ته عملن جي بدلي جو ڏينھن ڇا آھي؟"},{"SurahNumber":82,"VerseNumber":18,"Text":"وري (به چئون ٿا ته) ڪنھن سمجھايئي ته عملن جي بدلي جو ڏينھن ڇا آھي؟"},{"SurahNumber":82,"VerseNumber":19,"Text":"اُھو ھڪ ڏينھن آھي جو ڪو جيءُ ڪنھن جيءَ کي ڪجھ فائدو پھچائي نه سگھندو، ۽ اُن ڏينھن (ساري) حڪومت خاص الله جي ھوندي"},{"SurahNumber":83,"VerseNumber":1,"Text":"(تور ۽ ماپ ۾) انھن گھٽ ڪري ڏيندڙن لاءِ ويل آھي"},{"SurahNumber":83,"VerseNumber":2,"Text":"جي جڏھن (پاڻ لاءِ) ماڻھن کان مَئي وٺندا آھن ته بلڪل پورو ڪري وٺندا آھن"},{"SurahNumber":83,"VerseNumber":3,"Text":"۽ جڏھن اُنھن کي مَئي ڏيندا آھن يا کين توري ڏيندا آھن (ته) گھٽائي ڏيندا آھن"},{"SurahNumber":83,"VerseNumber":4,"Text":"اھي گمان نه ٿا ڪن ڇا ته کين (ضرور) اُٿاربو"},{"SurahNumber":83,"VerseNumber":5,"Text":"اُنھيءَ وڏي ڏينھن لاءِ"},{"SurahNumber":83,"VerseNumber":6,"Text":"جنھن ڏينھن ماڻھو جھانن جي پالڻھار اڳيان ٿي بيھندا"},{"SurahNumber":83,"VerseNumber":7,"Text":"سچ آھي ته بيشڪ بدڪارن جو اعمالنامو سجين ۾ آھي"},{"SurahNumber":83,"VerseNumber":8,"Text":"۽ ڪنھن سمجھايئي ته سجين ڇا آھي؟"},{"SurahNumber":83,"VerseNumber":9,"Text":"ھڪ لکيل دفتر آھي"},{"SurahNumber":83,"VerseNumber":10,"Text":"اُن ڏينھن (انھن) ڪوڙ ڀانئيندڙن لاءِ ويل آھي"},{"SurahNumber":83,"VerseNumber":11,"Text":"جيڪي عملن جي بدلي جي ڏينھن کي ڪوڙ ڀانئيندا آھن"},{"SurahNumber":83,"VerseNumber":12,"Text":"۽ اُن کي سڀڪنھن حد کان لنگھندڙ گنھگار کانسواءِ (ٻيو) ڪو ڪوڙ نه ڀانئيندو"},{"SurahNumber":83,"VerseNumber":13,"Text":"جڏھن اسان جون آيتون کيس پڙھي ٻڌائبيون آھن ته چوندو آھي ته (اھي) اڳين جون آکاڻيون آھن"},{"SurahNumber":83,"VerseNumber":14,"Text":"ائين بلڪل نه آھي! بلڪ، جيڪي ڪمائيندا ھوا تنھن جي ڪَٽ سندين دلين تي ڄمي ويئي آھي"},{"SurahNumber":83,"VerseNumber":15,"Text":"ائين نه آھي پنھنجي پالڻھار (جي سامھون اچڻ) کان انھي ڏينھن روڪيل ھوندا"},{"SurahNumber":83,"VerseNumber":16,"Text":"وري بيشڪ اُھي دوزخ ۾ گھڙڻ وارا ھوندا"},{"SurahNumber":83,"VerseNumber":17,"Text":"وري چئبن ته ھي اُھو دوزخ آھي جنھن کي اوھين ڪوڙ ڀانئيندا ھُيؤ"},{"SurahNumber":83,"VerseNumber":18,"Text":"سچ آھي بيشڪ ڀلارن جو اعمالنامو عِلّيِّيۡن ۾ آھي"},{"SurahNumber":83,"VerseNumber":19,"Text":"۽ ڪنھن سمجھايئي ته عِلِّيّين ڇا آھي؟"},{"SurahNumber":83,"VerseNumber":20,"Text":"ھڪ لکيل دفتر آھي"},{"SurahNumber":83,"VerseNumber":21,"Text":"اُن وٽ (الله جا) مقرب حاضر رھندا آھن"},{"SurahNumber":83,"VerseNumber":22,"Text":"بيشڪ ڀلارا (بھشت) جي نعمتن ۾ ھوندا"},{"SurahNumber":83,"VerseNumber":23,"Text":"تختن تي ويھي نظارو پيا ڪندا"},{"SurahNumber":83,"VerseNumber":24,"Text":"(سڀني پاسن کان) سندن منھن مان ئي نعمت جي تازگي پيو معلوم ڪندين"},{"SurahNumber":83,"VerseNumber":25,"Text":"مھر لڳل صاف شراب مان پيو پياربن"},{"SurahNumber":83,"VerseNumber":26,"Text":"جنھن جي مُھر مشڪ (جي) ھوندي، ۽ شوقينن کي جڳائي ته اُنھيءَ ۾ شوق رکن"},{"SurahNumber":83,"VerseNumber":27,"Text":"اُن جي ملاوت تَسۡنِيم (جي پاڻيءَ) مان ھوندي"},{"SurahNumber":83,"VerseNumber":28,"Text":"جو ھڪ چشمو آھي جنھن مان الله جا ويجھا (ٻانھا) پيئندا"},{"SurahNumber":83,"VerseNumber":29,"Text":"بيشڪ ڏوھاري (دنيا ۾) مؤمنن تي کلندا ھوا"},{"SurahNumber":83,"VerseNumber":30,"Text":"۽ جڏھن وٽائن لنگھندا ھوا ته مؤمنن تي حقارت ڪري پاڻ ۾ ميڇون ڏيندا ھوا"},{"SurahNumber":83,"VerseNumber":31,"Text":"۽ جڏھن پنھنجن گھر وارن ڏانھن موٽندا ھوا (ته) ڏاڍيون خوشيون ڪندا موٽندا ھوا"},{"SurahNumber":83,"VerseNumber":32,"Text":"۽ جڏھن مؤمنن کي ڏسندا ھوا ته چوندا ھوا ته بيشڪ اُھي گمراھ آھن"},{"SurahNumber":83,"VerseNumber":33,"Text":"۽ (حقيقت ڪري) اُھي مؤمنن تي نگھبان ڪري نه موڪليا ويا ھوا"},{"SurahNumber":83,"VerseNumber":34,"Text":"تنھنڪري اڄ مؤمن ڪافرن تي کِلن ٿا"},{"SurahNumber":83,"VerseNumber":35,"Text":"تختن تي (ويھي) نظارو ڪن ٿا"},{"SurahNumber":83,"VerseNumber":36,"Text":"(۽ چون ٿا) ته ڪافرن کي انھيءَ جو بدلو ڏنو ويو آھي ڇا جيڪي اُھي ڪندا ھوا"},{"SurahNumber":84,"VerseNumber":1,"Text":"جڏھن آسمان ڦاٽندو"},{"SurahNumber":84,"VerseNumber":2,"Text":"۽ پنھنجي پالڻھار جو حُڪم ڪن ڏئي ٻڌندو ۽ (ٻڌڻ) حق اٿس"},{"SurahNumber":84,"VerseNumber":3,"Text":"۽ جڏھن زمين پکيڙبي"},{"SurahNumber":84,"VerseNumber":4,"Text":"۽ جيڪي اُن ۾ ھوندو سو (سڀ) ڪڍي اُڇليندي ۽ خالي ٿيندي"},{"SurahNumber":84,"VerseNumber":5,"Text":"۽ پنھنجي پالڻھار جو حُڪم ڪن ڏئي ٻڌندي ۽ (ٻڌڻ) حق اٿس"},{"SurahNumber":84,"VerseNumber":6,"Text":"اي ماڻھو تون پنھنجي پالڻھار ڏانھن (پھچڻ ۾) تمام گھڻي تڪليف وٺڻ وارو آھين جو اُن کي (وڃي) ملندين"},{"SurahNumber":84,"VerseNumber":7,"Text":"پوءِ اُھو (ماڻھو) جنھن کي سندس سڄي ھٿ ۾ سندس اعمالنامو ڏبو"},{"SurahNumber":84,"VerseNumber":8,"Text":"تنھن سان آسانيءَ طرح سگھوئي حساب ڪبو"},{"SurahNumber":84,"VerseNumber":9,"Text":"۽ پنھنجن گھر وارن ڏانھن خوش ٿي موٽندو"},{"SurahNumber":84,"VerseNumber":10,"Text":"۽ اُھو ماڻھو جنھن کي سندس اعمالنامو سندس پٺي پويان ڏبو"},{"SurahNumber":84,"VerseNumber":11,"Text":"سو سگھوئي موت کي سڏيندو"},{"SurahNumber":84,"VerseNumber":12,"Text":"۽ دوزخ ۾ گھڙندو"},{"SurahNumber":84,"VerseNumber":13,"Text":"ڇوته اُھو (دنيا ۾) پنھنجن گھر وارن ۾ خوش (حال) ھو"},{"SurahNumber":84,"VerseNumber":14,"Text":"بيشڪ انھيءَ ڀانيو ھو ته (الله ڏانھن) ڪڏھن نه موٽندو"},{"SurahNumber":84,"VerseNumber":15,"Text":"ھائو! (موٽندو) ڇوته سندس پالڻھار اُن کي ڏسندڙ آھي"},{"SurahNumber":84,"VerseNumber":16,"Text":"پوءِ شفق جو قسم کڻان ٿو"},{"SurahNumber":84,"VerseNumber":17,"Text":"۽ رات جو (قسم) ۽ جنھن کي گڏ ڪيو اٿس"},{"SurahNumber":84,"VerseNumber":18,"Text":"۽ چنڊ جو (قسم) جڏھن پورو روشن ٿئي"},{"SurahNumber":84,"VerseNumber":19,"Text":"ته ھڪ حال کان ٻئي حال تي ضرور چڙھندؤ"},{"SurahNumber":84,"VerseNumber":20,"Text":"پوءِ ھنن (ڪافرن) کي ڇا (ٿيو) آھي جو ايمان نه آڻيندا آھن"},{"SurahNumber":84,"VerseNumber":21,"Text":"۽ جڏھن وٽن قرآن پڙھبو آھي (ته) سجدو نه ڪندا آھن"},{"SurahNumber":84,"VerseNumber":22,"Text":"بلڪ (اھي) ڪافر ڪوڙ ڀانئيندا آھن"},{"SurahNumber":84,"VerseNumber":23,"Text":"۽ جيڪي (پنھنجين دلين ۾) سانڀيندا آھن سو الله چڱي طرح ڄاڻندڙ آھي"},{"SurahNumber":84,"VerseNumber":24,"Text":"پوءِ کين ڏکوئيندڙ عذاب جي خبر ڏي"},{"SurahNumber":84,"VerseNumber":25,"Text":"پر جن ايمان آندو ۽ چڱا ڪم ڪيا تن لاءِ اَڻ کُٽ اَجر آھي"},{"SurahNumber":85,"VerseNumber":1,"Text":"بُرجن واري آسمان جو قسم آھي"},{"SurahNumber":85,"VerseNumber":2,"Text":"۽ وعدي ڪيل ڏينھن جو قسم آھي"},{"SurahNumber":85,"VerseNumber":3,"Text":"۽ حاضر ٿيڻ واري ۽ جنھن وٽ حاضر ڪيو وڃي تنھن جو قسم آھي"},{"SurahNumber":85,"VerseNumber":4,"Text":"ته کاھين وارا ماريا وڃن"},{"SurahNumber":85,"VerseNumber":5,"Text":"جا باھ گھڻي ٻَل واري ھئي"},{"SurahNumber":85,"VerseNumber":6,"Text":"جڏھن اُھي اُنھن باھ جي (کاھين) تي ويٺل ھوا"},{"SurahNumber":85,"VerseNumber":7,"Text":"۽ جيڪي اُنھن مسلمانن سان (ظلم) ٿي ڪيو تنھن کي روبرو ڏسڻ وارا ھوا"},{"SurahNumber":85,"VerseNumber":8,"Text":"۽ انھن ھن کانسواءِ (ٻيءَ) ڪنھن ڳالھ جو وير نه ٿي ورتو ته انھن اُنھيءَ غالب ساراھيل الله تي ايمان آندو ھو"},{"SurahNumber":85,"VerseNumber":9,"Text":"جنھن کي آسمانن ۽ زمين جي بادشاھي آھي، ۽ الله سڀ شيءَ جي خبر رکندڙ آھي"},{"SurahNumber":85,"VerseNumber":10,"Text":"بيشڪ جن (ماڻھن) مؤمنن ۽ مؤمنياڻين کي ايذايو وري توبه نه ڪيائون تن لاءِ دوزخ جو عذاب آھي ۽ اُنھن لاءِ سڙڻ جو عذاب (به) آھي"},{"SurahNumber":85,"VerseNumber":11,"Text":"بيشڪ جن ايمان آندو ۽ چڱا ڪم ڪيا تن لاءِ اھڙا باغ آھن جن جي ھيٺان واھيون پيون وھن، اھا وڏي مراد ماڻڻ آھي"},{"SurahNumber":85,"VerseNumber":12,"Text":"بيشڪ تنھنجي پالڻھار جي پڪڙ بلڪل سخت آھي"},{"SurahNumber":85,"VerseNumber":13,"Text":"بيشڪ اُھو پھريون دفعو بڻائي ٿو ۽ وري ٻيھر موٽائيندو"},{"SurahNumber":85,"VerseNumber":14,"Text":"۽ اُھو بخشڻھار پيار رکندڙ آھي"},{"SurahNumber":85,"VerseNumber":15,"Text":"(جو) عرش جو مالڪ تمام وڏي شان وارو آھي"},{"SurahNumber":85,"VerseNumber":16,"Text":"جيڪي گھري سو ڪرڻ وارو ئي آھي"},{"SurahNumber":85,"VerseNumber":17,"Text":"تو وٽ لشڪرن جي خبر (نه) آئي آھي ڇا؟"},{"SurahNumber":85,"VerseNumber":18,"Text":"(يعني) فرعون ۽ ثمود جي"},{"SurahNumber":85,"VerseNumber":19,"Text":"بلڪ ڪافر ڪوڙ ڀانئڻ ۾ (لڳا پيا) آھن"},{"SurahNumber":85,"VerseNumber":20,"Text":"۽ الله سندن چؤڦير گھيرو ڪندڙ آھي"},{"SurahNumber":85,"VerseNumber":21,"Text":"بلڪ ھي سڳورو قرآن آھي"},{"SurahNumber":85,"VerseNumber":22,"Text":"حفاظت ڪيل تختي ۾ لکيل آھي"},{"SurahNumber":86,"VerseNumber":1,"Text":"آسمان جو ۽ رات جي وقت ۾ ايندڙ جو قسم آھي"},{"SurahNumber":86,"VerseNumber":2,"Text":"۽ ڪنھن سمجھايئي ته رات جو ايندڙ ڇا آھي؟"},{"SurahNumber":86,"VerseNumber":3,"Text":"(اُھو) چمڪندڙ تارو آھي"},{"SurahNumber":86,"VerseNumber":4,"Text":"ته ڪو جيءُ اھڙو ڪونھي جنھن تي ھڪ نگھبان مقرر ٿيل (نه) آھي"},{"SurahNumber":86,"VerseNumber":5,"Text":"تنھنڪري ماڻھوءَ کي گھرجي ته نھاري ڏسي ته کيس ڇا مان بڻايو ويو آھي"},{"SurahNumber":86,"VerseNumber":6,"Text":"ٽپي سان نڪرندڙ پاڻي مان بڻايو ويس"},{"SurahNumber":86,"VerseNumber":7,"Text":"جو پُٺيءَ ۽ اُرھ جي وچ مان نڪرندو آھي"},{"SurahNumber":86,"VerseNumber":8,"Text":"بيشڪ الله سندس وري موٽائڻ تي وس وارو آھي"},{"SurahNumber":86,"VerseNumber":9,"Text":"جنھن ڏينھن (ماڻھن جي دلين جا) سڀ ڳُجھ جاچيا ويندا"},{"SurahNumber":86,"VerseNumber":10,"Text":"پوءِ تنھن ڏينھن ڪانه اُن کي سگھ رھندي ۽ نڪو واھرو (ھوندس)"},{"SurahNumber":86,"VerseNumber":11,"Text":"۽ مينھن واري آسمان جو قسم آھي"},{"SurahNumber":86,"VerseNumber":12,"Text":"۽ ڦاٽن واريءَ زمين جو (به) قسم آھي"},{"SurahNumber":86,"VerseNumber":13,"Text":"ته بيشڪ قرآن ھڪ فيصلو ڪندڙ ڳالھ آھي"},{"SurahNumber":86,"VerseNumber":14,"Text":"۽ ھيُ قرآن ڪا ٺـٺولي (جي ڳالھ) نه آھي"},{"SurahNumber":86,"VerseNumber":15,"Text":"بيشڪ ڪافر ھڪ (طرح جي) ڳجھي رٿ رٿين ٿا"},{"SurahNumber":86,"VerseNumber":16,"Text":"۽ (آءٌ به) ھڪ (طرح جي) رٿ رٿيان ٿو"},{"SurahNumber":86,"VerseNumber":17,"Text":"پوءِ ڪافرن کي ڍر ڏي ۽ ٿوري مُدت کين ڇڏي ڏي"},{"SurahNumber":87,"VerseNumber":1,"Text":"(اي پيغمبر) اُنھي پنھنجي تمام مٿاھين پالڻھار جي نالي جي پاڪائي بيان ڪر"},{"SurahNumber":87,"VerseNumber":2,"Text":"جنھن (ساري مخلوق کي) خلقيو پوءِ سنئين لڱين ڪيائين"},{"SurahNumber":87,"VerseNumber":3,"Text":"۽ جنھن اندازو ڪيو پوءِ رستو ڏيکاريائين"},{"SurahNumber":87,"VerseNumber":4,"Text":"۽ جنھن تازو گاھ ڄمايو"},{"SurahNumber":87,"VerseNumber":5,"Text":"پوءِ اُن کي سُڪو سڙيو ڪيائين"},{"SurahNumber":87,"VerseNumber":6,"Text":"اسين توکي (قرآن) پاڙھينداسون پوءِ نه وساريندين"},{"SurahNumber":87,"VerseNumber":7,"Text":"مگر جيڪي الله گھريو آھي، بيشڪ اُھو ظاھر کي ڄاڻندو آھي ۽ جيڪي ڳُجھو آھي تنھن کي (به)"},{"SurahNumber":87,"VerseNumber":8,"Text":"۽ آسان رستو توکي سنھنجو ڪري ڏينداسين"},{"SurahNumber":87,"VerseNumber":9,"Text":"پوءِ جيڪڏھن نصيحت ڏئڻ فائدو ڪري ته نصيحت ڪر"},{"SurahNumber":87,"VerseNumber":10,"Text":"جيڪو ڊڄندو سو سُتت سمجھ وٺندو"},{"SurahNumber":87,"VerseNumber":11,"Text":"۽ اُن (نصيحت وٺڻ) کان (اُھو) تمام نڀاڳو پاسو ڪندو"},{"SurahNumber":87,"VerseNumber":12,"Text":"جو وڏيءَ باھ ۾ پوندو"},{"SurahNumber":87,"VerseNumber":13,"Text":"وري نڪي اُتي مرندو ۽ نڪي جيئرو رھندو"},{"SurahNumber":87,"VerseNumber":14,"Text":"بيشڪ اُھو ڇٽو جيڪو سڌريو"},{"SurahNumber":87,"VerseNumber":15,"Text":"۽ پڻ پنھنجي پالڻھار جو نالو ياد ڪري نماز پڙھندو رھيو"},{"SurahNumber":87,"VerseNumber":16,"Text":"بلڪ دُنيا جي حياتيءَ کي (آخرت کان) پسند ڪندا آھيو"},{"SurahNumber":87,"VerseNumber":17,"Text":"۽ (حقيقت ڪري) آخرت ڀَلي آھي ۽ ھميشه رھڻ واري آھي"},{"SurahNumber":87,"VerseNumber":18,"Text":"بيشڪ ھيءَ (بيان) پھرين صحيفن ۾ (به لکيل) آھي"},{"SurahNumber":87,"VerseNumber":19,"Text":"جي صحيفا ابراھيم ۽ مُوسىٰ جا آھن"},{"SurahNumber":88,"VerseNumber":1,"Text":"(اي پيغمبر) تو وٽ ڍڪيندڙ (قيامت) جي خبر پھتي آھي ڇا؟"},{"SurahNumber":88,"VerseNumber":2,"Text":"اُن ڏينھن ڪيترائي مُنھن خوار ھوندا"},{"SurahNumber":88,"VerseNumber":3,"Text":"ڪمائيندڙ ڏک ڀوڳيندا ھوندا"},{"SurahNumber":88,"VerseNumber":4,"Text":"ٻرندڙ باھ ۾ پوندا"},{"SurahNumber":88,"VerseNumber":5,"Text":"بلڪل تتي چشمي مان پاڻي پياربن"},{"SurahNumber":88,"VerseNumber":6,"Text":"ڪنڊن واري گاھ کانسواءِ (ٻيو) ڪو کاڄ انھن لاءِ نه ھوندو"},{"SurahNumber":88,"VerseNumber":7,"Text":"(جو اُھو) نڪي (کين) ڀُلھو ڪندو ۽ نڪي بُک لاھيندو"},{"SurahNumber":88,"VerseNumber":8,"Text":"ڪيئي مُنھن اُن ڏينھن تازا ھوندا"},{"SurahNumber":88,"VerseNumber":9,"Text":"پنھنجي ڪمائيءَ کان راضي ھوندا"},{"SurahNumber":88,"VerseNumber":10,"Text":"مٿاھين بھشت ۾ ھوندا"},{"SurahNumber":88,"VerseNumber":11,"Text":"اتي ڪا اجائي ڳالھ نه ٻڌندين"},{"SurahNumber":88,"VerseNumber":12,"Text":"اُتي چشما وھندڙ آھن"},{"SurahNumber":88,"VerseNumber":13,"Text":"اُتي وڏا تخت مٿي وڇايل"},{"SurahNumber":88,"VerseNumber":14,"Text":"۽ آبخورا رکيل"},{"SurahNumber":88,"VerseNumber":15,"Text":"۽ وھاڻا قطار ڪري رکيل"},{"SurahNumber":88,"VerseNumber":16,"Text":"۽ غاليچا وڇايل آھن"},{"SurahNumber":88,"VerseNumber":17,"Text":"(ماڻھو) اُٺن ڏانھن نه ڏسندا آھن ڇا؟ ته ڪيئن خلقيا ويا"},{"SurahNumber":88,"VerseNumber":18,"Text":"۽ آسمان ڏانھن ته ڪيئن مٿي ڪيو ويو"},{"SurahNumber":88,"VerseNumber":19,"Text":"۽ جبلن ڏانھن ته ڪيئن کڙا ڪيا ويا"},{"SurahNumber":88,"VerseNumber":20,"Text":"۽ زمين ڏانھن ته ڪيئن وڇائي وئي"},{"SurahNumber":88,"VerseNumber":21,"Text":"پوءِ (اي پيغمبر) تون، رڳو نصيحت ڪرڻ وارو آھين"},{"SurahNumber":88,"VerseNumber":22,"Text":"تون مٿن ڪو داروغو نه آھين"},{"SurahNumber":88,"VerseNumber":23,"Text":"پر جنھن مُنھن موڙيو ۽ ڪُفر ڪيو"},{"SurahNumber":88,"VerseNumber":24,"Text":"تنھن کي الله وڏي عذاب جي سزا ڏيندو"},{"SurahNumber":88,"VerseNumber":25,"Text":"بيشڪ اسان ڏانھن سندن موٽڻ آھي"},{"SurahNumber":88,"VerseNumber":26,"Text":"وري بيشڪ سندن حساب وٺڻ اسان جي ذمي آھي"},{"SurahNumber":89,"VerseNumber":1,"Text":"پرھ جو قسم آھي"},{"SurahNumber":89,"VerseNumber":2,"Text":"۽ ڏھن راتين جو قسم آھي"},{"SurahNumber":89,"VerseNumber":3,"Text":"۽ ٻڌيءَ ۽ اِڪئيءَ جو قسم آھي"},{"SurahNumber":89,"VerseNumber":4,"Text":"۽ رات جو قسم آھي جڏھن ھلي"},{"SurahNumber":89,"VerseNumber":5,"Text":"ھان ڌيان واري لاءِ ھن (قسمن) ۾ بيشڪ پورو قسم آھي"},{"SurahNumber":89,"VerseNumber":6,"Text":"نه ڏٺئي ڇا ته (قوم) عاد سان تنھنجي پالڻھار ڪيئن ڪيو"},{"SurahNumber":89,"VerseNumber":7,"Text":"(جي) ارم وارا وڏن ٿنڀن (جي عمارتن) وارا ھوا"},{"SurahNumber":89,"VerseNumber":8,"Text":"جن جھڙو شھرن ۾ ڪونه بڻايو ويو آھي"},{"SurahNumber":89,"VerseNumber":9,"Text":"۽ (قوم) ثمُود سان (ڪيئن ڪيائين) جن ميدان (قرٰا) ۾ پھڻن جون ڇپون گھڙيون ھيون"},{"SurahNumber":89,"VerseNumber":10,"Text":"۽ ميخن واري فرعون سان (ڪئن ڪيائين)"},{"SurahNumber":89,"VerseNumber":11,"Text":"انھن (مڙني ٽولين) جن شھرن ۾ سرڪشي ڪئي"},{"SurahNumber":89,"VerseNumber":12,"Text":"پوءِ منجھن گھڻو فساد ڪيائون"},{"SurahNumber":89,"VerseNumber":13,"Text":"تنھنڪري تنھنجي پالڻھار مٿن عذاب جو چھبڪ وھايو"},{"SurahNumber":89,"VerseNumber":14,"Text":"بيشڪ تنھنجو پالڻھار گھَٽَ (واري ھنڌ) ۾ (عملن کي ڏسندڙ) آھي"},{"SurahNumber":89,"VerseNumber":15,"Text":"پوءِ ماڻھو کي جڏھن سندس پالڻھار (ھن طرح) پرکيندو آھي جو اُن کي مانوارو ڪندو آھي ۽ نعمت ڏيندو اٿس، ته چوندو آھي ته منھنجي پالڻھار مون کي نوازيو"},{"SurahNumber":89,"VerseNumber":16,"Text":"۽ جڏھن کيس (ٻئي طرح ھيئن) پرکيندو آھي جو مٿس روزي تنگ ڪندو آھي ته چوندو آھي ته منھنجي پالڻھار مون کي بي مانو ڪيو"},{"SurahNumber":89,"VerseNumber":17,"Text":"(ھرگز) ائين نه آھي بلڪ ڇوري ٻار کي تعظيم نه ڏيندا آھيو"},{"SurahNumber":89,"VerseNumber":18,"Text":"۽ نڪي مسڪينن جي کارائڻ تي ھڪ ٻئي کي رغبت ڏياريندا آھيو"},{"SurahNumber":89,"VerseNumber":19,"Text":"۽ مُئن جو مال سموروئي ڳھي ويندا آھيو"},{"SurahNumber":89,"VerseNumber":20,"Text":"۽ گھڻي پيار سان مال کي پيارو رکندا آھيو"},{"SurahNumber":89,"VerseNumber":21,"Text":"ائين نه ڪجي جڏھن زمين (جي اونچاڻ) ڪٽي ڪٽي سنئين ڪئي ويندي"},{"SurahNumber":89,"VerseNumber":22,"Text":"۽ تنھنجو پالڻھار ايندو ۽ ملائڪ صِف صِف ٿي (ايندا)"},{"SurahNumber":89,"VerseNumber":23,"Text":"۽ اُن ڏينھن دوزخ کي آڻبو، اُن ڏينھن ماڻھو نصيحت وٺندو ۽ اُنھيءَ مھل (اھا نصيحت وٺڻ) اُن کي ڪٿي فائدي واري آھي"},{"SurahNumber":89,"VerseNumber":24,"Text":"چوندو ته ھاءِ ارمان جيڪر پنھنجي (ھن ھميشه جي) حياتيءَ لاءَ (ڪجھ) اڳي موڪليان ھا"},{"SurahNumber":89,"VerseNumber":25,"Text":"پوءِ انھيءَ ڏينھن الله جي عذاب جھڙو ڪوبه ڪونه عذاب ڪندو"},{"SurahNumber":89,"VerseNumber":26,"Text":"۽ نڪو ڪو الله جي قيد ڪرڻ جھڙو قيد ڪندو"},{"SurahNumber":89,"VerseNumber":27,"Text":"(مؤمنن کي چئبو ته) اي آرام وٺڻ وارا جيءُ"},{"SurahNumber":89,"VerseNumber":28,"Text":"تون پنھنجي پالڻھار ڏانھن موٽِ ھل (تون اُن کان) راضي ٿيل آھين (ھو توکان) راضي ٿيل آھي"},{"SurahNumber":89,"VerseNumber":29,"Text":"تنھنڪري (تون) منھنجي ٻانھن (جي ٽوليءَ) ۾ داخل ٿيءُ"},{"SurahNumber":89,"VerseNumber":30,"Text":"۽ منھنجي بھشت ۾ گِھڙ"},{"SurahNumber":90,"VerseNumber":1,"Text":"ھن شھر (مڪي) جو قسم کڻان ٿو"},{"SurahNumber":90,"VerseNumber":2,"Text":"۽ تون ھن شھر ۾ (ته) رھندڙ آھين"},{"SurahNumber":90,"VerseNumber":3,"Text":"۽ ڄڻيندڙ جو (قسم کڻان ٿو) ۽ ان جو جيڪو ڄايو"},{"SurahNumber":90,"VerseNumber":4,"Text":"ته بيشڪ ماڻھو کي ڏک ۾ (پوڻ لاءِ) خلقيوسون"},{"SurahNumber":90,"VerseNumber":5,"Text":"(ماڻھو) ڀانئيندو آھي ڇا ته مٿس ڪوبه غالب نه ٿيندو؟"},{"SurahNumber":90,"VerseNumber":6,"Text":"چوي ٿو ته مون تمام گھڻو مال کپايو"},{"SurahNumber":90,"VerseNumber":7,"Text":"ڀانئيندو آھي ڇا ته ڪنھن ڪونه ڏٺو اٿس؟"},{"SurahNumber":90,"VerseNumber":8,"Text":"کيس ٻه اکيون نه ڏنيون اٿون ڇا؟"},{"SurahNumber":90,"VerseNumber":9,"Text":"۽ ڄڀ ۽ ٻه چَپ به؟"},{"SurahNumber":90,"VerseNumber":10,"Text":"۽ ٻه رستا ڏيکارياسونس"},{"SurahNumber":90,"VerseNumber":11,"Text":"پوءِ ڪوبه سخت لَڪ نه لنگھيو"},{"SurahNumber":90,"VerseNumber":12,"Text":"۽ ڪنھن سمجھايئي ته سخت لَڪّ ڇا آھي؟"},{"SurahNumber":90,"VerseNumber":13,"Text":"ٻانھو آجو ڪرڻ آھي"},{"SurahNumber":90,"VerseNumber":14,"Text":"يا بُک جي ڏينھن ۾ کاڄ کارائڻ"},{"SurahNumber":90,"VerseNumber":15,"Text":"مائٽي واري ڇوري ٻار کي"},{"SurahNumber":90,"VerseNumber":16,"Text":"يا مٽيءَ ۾ رُلندڙ محتاج کي"},{"SurahNumber":90,"VerseNumber":17,"Text":"ان کانپوءِ (اُھو) مؤمنن مان ھجي ۽ ھڪ ٻئي کي صبر جي وصيت ڪيائون ۽ (پڻ) ھڪ ٻئي کي (خلق تي) ٻاجھ ڪرڻ جي وصيت ڪيائون"},{"SurahNumber":90,"VerseNumber":18,"Text":"اُھي نيڪ بخت سڄي پاسي وارا آھن"},{"SurahNumber":90,"VerseNumber":19,"Text":"۽ جن اسان جي آيتن جو انڪار ڪيو سي بدبخت کٻي وارا آھن"},{"SurahNumber":90,"VerseNumber":20,"Text":"مٿن دميل باھ چوڌاري ويڙھيل (موڪلبي) آھي"},{"SurahNumber":91,"VerseNumber":1,"Text":"سج ۽ اُن جي سوجھري جو قسم آھي"},{"SurahNumber":91,"VerseNumber":2,"Text":"۽ چنڊ جوقسم آھي جڏھن ان جي پوئتان اچي"},{"SurahNumber":91,"VerseNumber":3,"Text":"۽ ڏينھن جو (قسم آھي) جڏھن سج کي روشن ڪري"},{"SurahNumber":91,"VerseNumber":4,"Text":"۽ رات جو (قسم آھي) جڏھن سج کي ڍڪي"},{"SurahNumber":91,"VerseNumber":5,"Text":"۽ آسمان جو ۽ اُن جو (قسم آھي) جنھن اُن کي بڻايو"},{"SurahNumber":91,"VerseNumber":6,"Text":"۽ زمين جو ۽ اُنجو (قسم آھي) جنھن اُن کي پکيڙيو"},{"SurahNumber":91,"VerseNumber":7,"Text":"۽ (ماڻھوءَ جي) جيءُ جو ۽ اُنجو (قسم آھي) جنھن اُن کي جوڙي برابر ڪيو"},{"SurahNumber":91,"VerseNumber":8,"Text":"پوءِ سندس بدڪاري ۽ سندس پرھيزگاريءَ (جي سڃاڻ) اندر ۾ وڌائينس"},{"SurahNumber":91,"VerseNumber":9,"Text":"جنھن اُن (نفس) کي (بدڪاريءَ کان) پاڪ ڪيو سو بيشڪ ڇٽو"},{"SurahNumber":91,"VerseNumber":10,"Text":"۽ جنھن اُن کي (گناھن ۾) پوري ڇڏيو سو بيشڪ ٽوٽي وارو ٿيو"},{"SurahNumber":91,"VerseNumber":11,"Text":"(قوم) ثمود پنھنجي سرڪشيءَ سببان (پيغمبر کي) ڪوڙو ڀانيو"},{"SurahNumber":91,"VerseNumber":12,"Text":"جڏھن منجھانئن بلڪل نڀاڳو اُٿيو"},{"SurahNumber":91,"VerseNumber":13,"Text":"پوءِ الله جي پيغمبر کين چيو ته الله جي ڏاچي ۽ اُن جي پاڻي پيڻ کي آڏو نه ٿيو"},{"SurahNumber":91,"VerseNumber":14,"Text":"پوءِ پيغمبر کي ڪوڙو ڀانيائون پوءِ ڏاچيءَ جو کُچون ڪپيائون، پوءِ سندن گناھن سببان سندن پالڻھار مٿن عذاب پلٽيو پوءِ اُن (سزا) کي (سڀني) تي ھڪ جھڙو ڪري ڇڏيائين"},{"SurahNumber":91,"VerseNumber":15,"Text":"۽ (الله) اُن (سزا) جي پڇاڙيءَ کان نه ٿو ڊڄي"},{"SurahNumber":92,"VerseNumber":1,"Text":"رات جو قسم آھي جڏھن ڍَڪي ٿي"},{"SurahNumber":92,"VerseNumber":2,"Text":"۽ ڏينھن جو (قسم آھي) جڏھن روشن ٿئي ٿو"},{"SurahNumber":92,"VerseNumber":3,"Text":"۽ اُن جو (قسم آھي) جنھن نر ۽ مادي خلقي"},{"SurahNumber":92,"VerseNumber":4,"Text":"ته بيشڪ اوھان جي ڪوشش قسمين قسمين آھي"},{"SurahNumber":92,"VerseNumber":5,"Text":"پوءِ جنھن (الله لڳ) ڏنو ۽ پرھيزگاري ڪئي"},{"SurahNumber":92,"VerseNumber":6,"Text":"۽ چڱائي کي سچ ڄاتائين"},{"SurahNumber":92,"VerseNumber":7,"Text":"تنھنکي (نجات جو) آسان رستو سھنجو ڪري ڏينداسين"},{"SurahNumber":92,"VerseNumber":8,"Text":"۽ جنھن بخل ڪيو ۽ (پاڻ کي) بي پرواھ ڄاتائين"},{"SurahNumber":92,"VerseNumber":9,"Text":"۽ چڱائي کي ڪوڙ ڀانيائين"},{"SurahNumber":92,"VerseNumber":10,"Text":"تنھن کي اوکائيءَ (۾ پوڻ) لاءِ (رستو) آسان ڪري ڏينداسين"},{"SurahNumber":92,"VerseNumber":11,"Text":"۽ جڏھن اونڌو ڪرندو ته سندس مال کانئس (ڪجھ) نه ٽاريندو"},{"SurahNumber":92,"VerseNumber":12,"Text":"بيشڪ سڌو رستو ڏيکارڻ اسان تي (لازم) آھي"},{"SurahNumber":92,"VerseNumber":13,"Text":"۽ بيشڪ آخرت ۽ دُنيا (ٻئي) اسان جي وس ۾ آھن"},{"SurahNumber":92,"VerseNumber":14,"Text":"پوءِ اوھان کي باھ کان ڊيڄاريم جا ڄڀي ڪري ٿي"},{"SurahNumber":92,"VerseNumber":15,"Text":"(اھڙي) وڏي نڀاڳي کانسواءِ (ٻيو) ڪو اُن ۾ ڪونه گھڙندو"},{"SurahNumber":92,"VerseNumber":16,"Text":"جنھن (اسلام کي) ڪوڙ ڄاتو ۽ پٺيرو ٿيو"},{"SurahNumber":92,"VerseNumber":17,"Text":"۽ اُن (باھ) کان انھي وڏي پرھيزگار کي پاسي ڪبو"},{"SurahNumber":92,"VerseNumber":18,"Text":"جيڪو پنھنجو مال (الله جي واٽ ۾) ڏئي ٿو ته پاڪ ٿئي"},{"SurahNumber":92,"VerseNumber":19,"Text":"۽ مٿس اھڙي ڪنھن جو ڪو احسان ٿيل نه آھي جو بدلو ڏجي"},{"SurahNumber":92,"VerseNumber":20,"Text":"پر پنھنجي تمام مٿاھين پالڻھار جي رضامندي طلبڻ لاءِ (ڏئي ٿو)"},{"SurahNumber":92,"VerseNumber":21,"Text":"۽ ضرور جلد خوش ٿيندو"},{"SurahNumber":93,"VerseNumber":1,"Text":"مٿي آيل ڏينھن جو قسم آھي"},{"SurahNumber":93,"VerseNumber":2,"Text":"۽ رات جو (قسم) آھي، جڏھن ڍَڪي ٿي"},{"SurahNumber":93,"VerseNumber":3,"Text":"ته (اي پيغمبر) تنھنجي پالڻھار توکي نه ڇڏيو ۽ نڪي ناراض ٿيو"},{"SurahNumber":93,"VerseNumber":4,"Text":"۽ بيشڪ آخرت تولاءِ دنيا کان گھڻو چڱي آھي"},{"SurahNumber":93,"VerseNumber":5,"Text":"۽ تنھنجو پالڻھار سگھوئي توکي (ايترو) ڏيندو جو (تون) خوش ٿيندين"},{"SurahNumber":93,"VerseNumber":6,"Text":"توکي يتيم نه ڏٺائين ڇا پوءِ (توکي) جاءِ ڏنائين"},{"SurahNumber":93,"VerseNumber":7,"Text":"۽ توکي ناواقف ڏٺائين پوءِ (شريعت جي) رستي لاتائين"},{"SurahNumber":93,"VerseNumber":8,"Text":"۽ توکي مسڪين ڏٺائين پوءِ آسودو ڪيائين"},{"SurahNumber":93,"VerseNumber":9,"Text":"تنھنڪري يتيم تي تون ڏاڍ نه ڪر"},{"SurahNumber":93,"VerseNumber":10,"Text":"۽ سُوالي کي نه جھڻڪ"},{"SurahNumber":93,"VerseNumber":11,"Text":"۽ پنھنجي پالڻھار جي نعمت جو بيان ڪندو رھ"},{"SurahNumber":94,"VerseNumber":1,"Text":"(اي پيغمبر) تنھنجو سِينو تولاءِ ڪشادو نه ڪيو اٿون ڇا؟"},{"SurahNumber":94,"VerseNumber":2,"Text":"۽ تنھنجو (اُھو) بار توکان لاٿوسون"},{"SurahNumber":94,"VerseNumber":3,"Text":"جنھن تنھنجي پٺي کي ڳرو ڪيو ھو"},{"SurahNumber":94,"VerseNumber":4,"Text":"۽ تنھنجي ساراھ تولاءِ مٿاھين ڪئي سون"},{"SurahNumber":94,"VerseNumber":5,"Text":"ڇوته بيشڪ اھنج سان گڏ سھنج آھي"},{"SurahNumber":94,"VerseNumber":6,"Text":"بيشڪ اھنج سان گڏ سھنج آھي"},{"SurahNumber":94,"VerseNumber":7,"Text":"تنھنڪري جڏھن واندو ٿئين ته (عبادت لاءِ) محنت ڪر"},{"SurahNumber":94,"VerseNumber":8,"Text":"۽ خاص پنھنجي پالڻھار ڏانھن دل لڳاءِ"},{"SurahNumber":95,"VerseNumber":1,"Text":"انجير ۽ زيتون جو قسم آھي"},{"SurahNumber":95,"VerseNumber":2,"Text":"۽ طُور سينا جو"},{"SurahNumber":95,"VerseNumber":3,"Text":"۽ ھِن اَمن واري شھر (مڪي) جو"},{"SurahNumber":95,"VerseNumber":4,"Text":"ته بيشڪ ماڻھوءَ کي تمام سھڻي نموني پيدا ڪيوسون"},{"SurahNumber":95,"VerseNumber":5,"Text":"وري سڀني ھيٺاھين کان ھيٺ موٽايوسونس"},{"SurahNumber":95,"VerseNumber":6,"Text":"پر جن ايمان آندو ۽ چڱا ڪم ڪيا تن لاءِ اَڻ کُٽ اجر آھي"},{"SurahNumber":95,"VerseNumber":7,"Text":"پوءِ (اي ماڻھو) ھن (نصيحت) پڄاڻا ڪھڙي شيءِ توکي عملن جي بدلي ملڻ بابت منڪر بڻائي ٿي؟"},{"SurahNumber":95,"VerseNumber":8,"Text":"حاڪمن جو وڏو حاڪم الله نه آھي ڇا؟"},{"SurahNumber":96,"VerseNumber":1,"Text":"(اي پيغمبر) پنھنجي پالڻھار جي نالي سان پڙھ جنھن (سارو جڳ) خلقيو"},{"SurahNumber":96,"VerseNumber":2,"Text":"ماڻھوءَ کي رت جي دِڳ مان بڻايائين"},{"SurahNumber":96,"VerseNumber":3,"Text":"پڙھ ۽ تنھنجو پالڻھار ڏاڍو سڳورو آھي"},{"SurahNumber":96,"VerseNumber":4,"Text":"جنھن (ماڻھوءَ کي علم) قلم سان سيکاريو"},{"SurahNumber":96,"VerseNumber":5,"Text":"ماڻھوءَ کي اُھو سيکاريائين جو نه ڄاڻندو ھو"},{"SurahNumber":96,"VerseNumber":6,"Text":"سچ آھي ته بيشڪ ماڻھو سرڪشي ڪندو آھي"},{"SurahNumber":96,"VerseNumber":7,"Text":"جڏھن اُھو پاڻ کي بي پرواھ ڏسندو آھي"},{"SurahNumber":96,"VerseNumber":8,"Text":"بيشڪ تنھنجي پالڻھار ڏانھن موٽي وڃڻو آھي"},{"SurahNumber":96,"VerseNumber":9,"Text":"اُھو ڏٺو اٿئي ڇا جيڪو جھليندو آھي"},{"SurahNumber":96,"VerseNumber":10,"Text":"(منھنجي) ٻانھي کي جڏھن اھو نماز پڙھندو آھي"},{"SurahNumber":96,"VerseNumber":11,"Text":"ڏٺو اٿئي ڇا ته جيڪڏھن (اُھو ماڻھو) سڌي رستي تي ھجي ھا"},{"SurahNumber":96,"VerseNumber":12,"Text":"يا پرھيزگاريءَ جو حڪم ڪري ھا"},{"SurahNumber":96,"VerseNumber":13,"Text":"ڏٺو اٿئي ڇا ته جيڪڏھن ڪوڙ ڀانيائين ۽ پٺيرو ٿيو"},{"SurahNumber":96,"VerseNumber":14,"Text":"ته (ھيُ) نه ڄاتائين ڇا ته الله ڏسي ٿو"},{"SurahNumber":96,"VerseNumber":15,"Text":"ائين نه آھي! قسم آھي ته جيڪڏھن پاڻ نه پليندو، ته ضرور پيشانيءَ جي وارن کان وٺي گھلينداسونس"},{"SurahNumber":96,"VerseNumber":16,"Text":"اُھا پيشاني جا ڪوڙي گنھگار آھي"},{"SurahNumber":96,"VerseNumber":17,"Text":"پوءِ ڀلي ته پنھنجي ڪچھريءَ وارن کي سڏي"},{"SurahNumber":96,"VerseNumber":18,"Text":"اسين به دوزخ جي داروغن کي سڏينداسون"},{"SurahNumber":96,"VerseNumber":19,"Text":"ائين نه آھي، تون چيو نه مڃيس ۽ سجدو ڪر ۽ (الله کي) ويجھو ٿيءُ"},{"SurahNumber":97,"VerseNumber":1,"Text":"بيشڪ اسان قرآن شب قدر ۾ لاٿو"},{"SurahNumber":97,"VerseNumber":2,"Text":"۽ ڪنھن سمجھايئي ته شب قدر ڇا آھي"},{"SurahNumber":97,"VerseNumber":3,"Text":"شب قدر، ھزار مھينن کان ڀلي آھي"},{"SurahNumber":97,"VerseNumber":4,"Text":"منجھس ملائڪ ۽ رُوح پنھنجي پالڻھار جي حڪم سان سڀڪنھن ڪم (جي پورائي) لاءِ لھندا آھن"},{"SurahNumber":97,"VerseNumber":5,"Text":"اُنھيءَ رات پرھ ڦُٽڻ تائين سلامتي آھي"},{"SurahNumber":98,"VerseNumber":1,"Text":"ڪتاب وارن ۽ مشرڪن مان جن انڪار ڪيو سي (ايسين تائين پنھنجي رسم کان) الڳ ٿيڻ وارا نه ھوا جيسين تائين وٽن پڌري حُجّت (نه) اچي"},{"SurahNumber":98,"VerseNumber":2,"Text":"(يعني) الله جو پيغمبر جو پاڪ صحيفا پڙھي"},{"SurahNumber":98,"VerseNumber":3,"Text":"جن ۾ سڌا سنوان لکيل حُڪم آھن"},{"SurahNumber":98,"VerseNumber":4,"Text":"۽ جن کي ڪتاب ڏنو ويو سي پاڻ وٽ پڌري حُجّت جي اچڻ کانپوءِ مُختلف ٿيا"},{"SurahNumber":98,"VerseNumber":5,"Text":"۽ ھن کانسواءِ (ٻيو) ڪو حڪم نه ڪيو وين ته باطل کان مُنھن موڙي الله جي عبادت ڪن ۽ نماز پڙھندا رھن ۽ زڪوٰة ڏيندا رھن ۽ اھو آھي سڌو دين"},{"SurahNumber":98,"VerseNumber":6,"Text":"بيشڪ ڪتاب وارن ۽ مشرڪن مان جن ڪفر ڪيو سي دوزخ جي باھ ۾ پوندا منجھس سدائين رھندڙ ھوندا، اھي ئي (ساريءَ) خلق کان (تمام) بڇڙا آھن"},{"SurahNumber":98,"VerseNumber":7,"Text":"بيشڪ جن ايمان آندو ۽ چڱا ڪم ڪيا اھي ئي (ساريءَ) خَلق کان ڀَلا آھن"},{"SurahNumber":98,"VerseNumber":8,"Text":"سندن بدلو سندن پالڻھار وٽ ھميشه جي رھڻ وارا باغ آھن جن جي ھيٺان واھيون پيون وھن انھن ۾ ھميشه سدائين رھندا، الله کائن راضي ٿيو ۽ اُھي کانئس راضي ٿيا، اھو (وعدو) انھيءَ لاءِ جيڪو پنھنجي پالڻھار کان ڊنو"},{"SurahNumber":99,"VerseNumber":1,"Text":"جڏھن زمين پنھنجي سخت ڌوڏجڻ سان ڌوڏبي"},{"SurahNumber":99,"VerseNumber":2,"Text":"۽ زمين پنھنجا بار ٻاھر ڪڍندي"},{"SurahNumber":99,"VerseNumber":3,"Text":"۽ ماڻھو چوندو ته زمين کي ڇا ٿيو آھي"},{"SurahNumber":99,"VerseNumber":4,"Text":"اُن ڏينھن (اُھا) پنھنجيون سڀ خبرون بيان ڪندي"},{"SurahNumber":99,"VerseNumber":5,"Text":"ھن ڪري جو تنھنجي پالڻھار ڏانھس حُڪم ڪيو"},{"SurahNumber":99,"VerseNumber":6,"Text":"اُن ڏينھن ماڻھو ڌار ڌار ٿي ورندا، ته سندس ڪم کين ڏيکارجن"},{"SurahNumber":99,"VerseNumber":7,"Text":"پوءِ جنھن ذري جيترو چڱو ڪم ڪيو ھوندو سو اُن کي ڏسندو"},{"SurahNumber":99,"VerseNumber":8,"Text":"۽ جنھن ذري جيترو بد ڪم ڪيو ھوندو سو اُن کي ڏسندو"},{"SurahNumber":100,"VerseNumber":1,"Text":"ھانبارو ھڻي ڊوڙندڙن گھوڙن جو قَسم آھي"},{"SurahNumber":100,"VerseNumber":2,"Text":"پوءِ پھڻن تي نعلن ھڻڻ سان چڻنگن ڪڍندڙن (گھوڙن) جوقسم آھي"},{"SurahNumber":100,"VerseNumber":3,"Text":"پوءِ صبح جي مھل لُٽ ڪندڙ (گھوڙن) جو قسم آھي"},{"SurahNumber":100,"VerseNumber":4,"Text":"جو اُن مھل رئي اُٿارين"},{"SurahNumber":100,"VerseNumber":5,"Text":"پوءِ اُن گھڙي (دشمنن جي) ٽوليءَ جي وچ ۾ پون"},{"SurahNumber":100,"VerseNumber":6,"Text":"ته بيشڪ ماڻھو پنھنجي پالڻھار جو وڏو بي شُڪر آھي"},{"SurahNumber":100,"VerseNumber":7,"Text":"۽ بيشڪ اُھو پاڻ انھن تي شاھد آھي"},{"SurahNumber":100,"VerseNumber":8,"Text":"۽ بيشڪ اھو مال جي محبت ۾ ڏاڍو آھي"},{"SurahNumber":100,"VerseNumber":9,"Text":"(اُنھيءَ وقت کي) نه ڄاڻندو آھي ڇا جنھن وقت انھن کي اُٿاربو جيڪي قبرن ۾ نه آھن"},{"SurahNumber":100,"VerseNumber":10,"Text":"۽ جيڪي سينن ۾ آھي سو پڌرو ڪبو"},{"SurahNumber":100,"VerseNumber":11,"Text":"بيشڪ اُن ڏينھن سندن پالڻھار سندن (حال جي) خبر رکندڙ آھي"},{"SurahNumber":101,"VerseNumber":1,"Text":"سخت ٺوڪيندڙ"},{"SurahNumber":101,"VerseNumber":2,"Text":"(اُھا) سخت ٺوڪيندڙ ڇا آھي؟"},{"SurahNumber":101,"VerseNumber":3,"Text":"۽ ڪنھن سمجھايئي ته (اُھا) سخت ٺوڪيندڙ ڇا آھي؟"},{"SurahNumber":101,"VerseNumber":4,"Text":"جنھن ڏينھن ماڻھو پکيڙيلن پتنگن جان ھوندا"},{"SurahNumber":101,"VerseNumber":5,"Text":"۽ جبل تنبيل رڱيل اُن جان ھوندا"},{"SurahNumber":101,"VerseNumber":6,"Text":"پوءِ جنھن (جي عملن) جا ترارا ڳرا ٿيا"},{"SurahNumber":101,"VerseNumber":7,"Text":"سو دلپسند گذران ۾ ھوندو"},{"SurahNumber":101,"VerseNumber":8,"Text":"۽ جنھن (جي عملن) جا ترارا ھلڪا ٿيا"},{"SurahNumber":101,"VerseNumber":9,"Text":"تنھن (جي رھڻ) جي جاءِ ھاوِيَه آھي"},{"SurahNumber":101,"VerseNumber":10,"Text":"۽ ڪنھن سمجھايئي ته ھاويه ڇا آھي؟"},{"SurahNumber":101,"VerseNumber":11,"Text":"ھڪ ٻرندڙ باھ آھي"},{"SurahNumber":102,"VerseNumber":1,"Text":"(اي ماڻھو) پاڻ ۾ گھڻائي (تي مرڪڻ) اوھان کي ويسلو ڪيو"},{"SurahNumber":102,"VerseNumber":2,"Text":"تان جو قبرن کي ڏٺوَ"},{"SurahNumber":102,"VerseNumber":3,"Text":"ائين نه آھي سگھوئي ڄاڻندؤ"},{"SurahNumber":102,"VerseNumber":4,"Text":"وري (چئون ٿا ته) سگھوئي ڄاڻندؤ"},{"SurahNumber":102,"VerseNumber":5,"Text":"نه نه! جيڪڏھن پڪي ويساھ سان ڄاڻو ھا (ته ويسلو نه ويھو ھا)"},{"SurahNumber":102,"VerseNumber":6,"Text":"قسم آھي ته ضرور دوزخ کي ڏسندؤ"},{"SurahNumber":102,"VerseNumber":7,"Text":"وري به ان کي يقين واريءَ اک سان ضرور ڏسندؤ"},{"SurahNumber":102,"VerseNumber":8,"Text":"وري اُن ڏينھن نعمتن بابت اوھان کان ضرور پڇبو"},{"SurahNumber":103,"VerseNumber":1,"Text":"پوياڙيءَ جو قسم آھي"},{"SurahNumber":103,"VerseNumber":2,"Text":"ته بيشڪ ماڻھو گھاٽي ۾ آھي"},{"SurahNumber":103,"VerseNumber":3,"Text":"سواءِ انھن جي جن ايمان آندو ۽ چڱا ڪم ڪيا ۽ ھڪ ٻئي کي سچ جي وصيّت ڪيائون، ۽ ھڪ ٻئي کي صبر جي وصّيت ڪيائون"},{"SurahNumber":104,"VerseNumber":1,"Text":"(انھيءَ) سڀڪنھن گلا ڪندڙ عيب ڳوليندڙ لاءِ ويل آھي"},{"SurahNumber":104,"VerseNumber":2,"Text":"جنھن مال گڏ ڪيو ۽ اُھو ڳڻي ڳڻي رکيائين"},{"SurahNumber":104,"VerseNumber":3,"Text":"ڀانئيندو آھي ته سندس مال سدائين رھندو"},{"SurahNumber":104,"VerseNumber":4,"Text":"ھرگز ائين نه آھي ضرور حُطمه ۾ اُڇلائبس"},{"SurahNumber":104,"VerseNumber":5,"Text":"۽ ڪنھن سمجھايئي ته حُطَمَه ڇا آھي؟"},{"SurahNumber":104,"VerseNumber":6,"Text":"الله جي ٻاريل باھ آھي"},{"SurahNumber":104,"VerseNumber":7,"Text":"جا دلين تي پھچندي"},{"SurahNumber":104,"VerseNumber":8,"Text":"بيشڪ اُھا مٿن در بند ڪيل آھي"},{"SurahNumber":104,"VerseNumber":9,"Text":"(جنھن حالت ۾ اُھي) ڊگھن ٿنڀن ۾ (ٻڌل ھوندا)"},{"SurahNumber":105,"VerseNumber":1,"Text":"(اي پيغمبر) نه ڏٺئي ڇا؟ ته تنھنجي پالڻھار ھاٿي وارن سان ڪئن ڪيو؟"},{"SurahNumber":105,"VerseNumber":2,"Text":"سندن بڇڙي رٿ کي ناس نه ڪيائين ڇا؟"},{"SurahNumber":105,"VerseNumber":3,"Text":"۽ وَلر وَلر پکي مٿن موڪليائين"},{"SurahNumber":105,"VerseNumber":4,"Text":"جن ڪنڪريٽ جون پھڻيون کين ھنيون ٿي"},{"SurahNumber":105,"VerseNumber":5,"Text":"پوءِ اولڙ گاھ جان کين ڪيائين"},{"SurahNumber":106,"VerseNumber":1,"Text":"قريشين کي اُلفت ڏيارڻ لاءِ"},{"SurahNumber":106,"VerseNumber":2,"Text":"جو سياري ۽ اونھاري جي سفر سببان کين اُلفت ڏيارڻ آھي"},{"SurahNumber":106,"VerseNumber":3,"Text":"تنھنڪري گُھرجين ته ھِن گھر جي (انھيءَ) پالڻھار جي عبادت ڪن"},{"SurahNumber":106,"VerseNumber":4,"Text":"جنھن کين بُک ۾ کاڄ کاريايو، ۽ کين ڀؤ کان امن ڏنو"},{"SurahNumber":107,"VerseNumber":1,"Text":"(اي پيغمبر) انھي کي ڏٺيءِ ڇا جيڪو عملن جي بدلي ملڻ کي ڪوڙ ڀانئيندو آھي"},{"SurahNumber":107,"VerseNumber":2,"Text":"پوءِ اُھو آھي جو ڇوري ٻار کي ڌِڪيندو آھي"},{"SurahNumber":107,"VerseNumber":3,"Text":"۽ (ڪنھن کي) مسڪين جي کارائڻ تي رغبت نه ڏياريندو آھي"},{"SurahNumber":107,"VerseNumber":4,"Text":"پوءِ انھن نمازين لاءِ وَيل آھي"},{"SurahNumber":107,"VerseNumber":5,"Text":"جي پنھنجين نمازن کان ويسلا رھندا آھن"},{"SurahNumber":107,"VerseNumber":6,"Text":"اُھي جيڪي رياءُ ڪندا آھن"},{"SurahNumber":107,"VerseNumber":7,"Text":"۽ اُڌاريون شيون جھليندا آھن"},{"SurahNumber":108,"VerseNumber":1,"Text":"(اي پيغمبر) بيشڪ اسان توکي ڪوثر عطا ڪيو"},{"SurahNumber":108,"VerseNumber":2,"Text":"تنھنڪري پنھنجي پالڻھار جي لاءِ نماز پڙھ ۽ قرباني ڪر"},{"SurahNumber":108,"VerseNumber":3,"Text":"بيشڪ تنھنجو ويري ئي بي نسل آھي"},{"SurahNumber":109,"VerseNumber":1,"Text":"(اي پيغمبر ڪافرن کي) چؤ ته اي ڪافرؤ"},{"SurahNumber":109,"VerseNumber":2,"Text":"نڪي آءٌ ان جي عبادت ڪندس جنھنجي اوھين عبادت ڪندا آھيو"},{"SurahNumber":109,"VerseNumber":3,"Text":"۽ نڪي اوھين ان جي عبادت ڪندؤ جنھن جي آءٌ عبادت ڪندو آھيان"},{"SurahNumber":109,"VerseNumber":4,"Text":"۽ نڪي آءٌ ان جي عبادت ڪندس جنھنجي اوھان عبادت ڪئي"},{"SurahNumber":109,"VerseNumber":5,"Text":"۽ نڪي اوھين ان جي عبادت ڪندؤ جنھنجي آءٌ عبادت ڪندو آھيان"},{"SurahNumber":109,"VerseNumber":6,"Text":"اوھان لاءِ اوھان جو دين ۽ مون لاءِ منھنجو دين آھي"},{"SurahNumber":110,"VerseNumber":1,"Text":"جڏھن الله جي مدد ۽ سوڀ اچي،"},{"SurahNumber":110,"VerseNumber":2,"Text":"۽ ماڻھن کي الله جي دين ۾ ٽوليون ٽوليون ٿي گھڙندو ڏسين،"},{"SurahNumber":110,"VerseNumber":3,"Text":"تڏھن (تون) پنھنجي پالڻھار جي ساراھ سان گڏ پاڪائي بيان ڪر ۽ کانئس بخشش گھر. بيشڪ اُھو ٻاجھ سان موٽندو آھي"},{"SurahNumber":111,"VerseNumber":1,"Text":"ابولھب جا ھٿ ڀڳا ۽ (پاڻ به) ھلاڪ ٿيو"},{"SurahNumber":111,"VerseNumber":2,"Text":"سندس مال ۽ جيڪي ڪمايائين تنھن کانئس (الله جو عذاب) نه ٽاريو"},{"SurahNumber":111,"VerseNumber":3,"Text":"ڇيئي واري باھ ۾ سگھو پوندو"},{"SurahNumber":111,"VerseNumber":4,"Text":"۽ سندس زال به، جا ڪاٺين (جي) لَڏ کڻندڙ آھي"},{"SurahNumber":111,"VerseNumber":5,"Text":"جنھن جي ڳچيءَ ۾ کاٻر جو نوڙ پيل آھي"},{"SurahNumber":112,"VerseNumber":1,"Text":"(اي پيغمبر) چؤ ته الله اڪيلو آھي"},{"SurahNumber":112,"VerseNumber":2,"Text":"الله بي احتياج آھي"},{"SurahNumber":112,"VerseNumber":3,"Text":"نڪي ڄڻيائين، ۽ نڪي ڄڻيو ويو"},{"SurahNumber":112,"VerseNumber":4,"Text":"۽ سندس برابر ڪوبه ڪونھي"},{"SurahNumber":113,"VerseNumber":1,"Text":"(اي پيغمبر) چؤ ته صبح جي پالڻھار جي پناھ گھران ٿو"},{"SurahNumber":113,"VerseNumber":2,"Text":"جيڪي پيدا ڪيو اٿس تنھنجي بڇڙائي کان"},{"SurahNumber":113,"VerseNumber":3,"Text":"۽ اونداھي ڪندڙ (رات) جي بڇڙائي کان جڏھن اُھا پکڙجي"},{"SurahNumber":113,"VerseNumber":4,"Text":"۽ ڳنڍين ۾ ڦوڪيندڙين (عورتن) جي بڇڙائي کان"},{"SurahNumber":113,"VerseNumber":5,"Text":"۽ مَسَھُوء جي بڇڙائيءَ کان جڏھن (اُھو) مَسَھائي ڪري"},{"SurahNumber":114,"VerseNumber":1,"Text":"(اي پيغمبر) چؤ ته ماڻھن جي پالڻھار جي پناه گھران ٿو"},{"SurahNumber":114,"VerseNumber":2,"Text":"ماڻھن جي بادشاھ جي"},{"SurahNumber":114,"VerseNumber":3,"Text":"ماڻھن جي (سچي) معبود جي"},{"SurahNumber":114,"VerseNumber":4,"Text":"پٺ تي ھٽي ويندڙ (شيطان) جي وَسَوَسن جي بڇڙائي کان"},{"SurahNumber":114,"VerseNumber":5,"Text":"جيڪي ماڻھن جي سينن ۾ وَسَوَسو وجھي ٿو"},{"SurahNumber":114,"VerseNumber":6,"Text":"جو جنن (جي جنس) مان ھجي يا ماڻھن (جي جنس) مان"}]}