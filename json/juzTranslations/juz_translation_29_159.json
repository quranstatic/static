{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"مبارک است کسی که فرمانروایی (جهان) تنها به دست اوست، و (هم) او بر هر چیزی بسی تواناست"},{"SurahNumber":67,"VerseNumber":2,"Text":"کسی که مرگ و زندگی را آفرید، تا شما را بیازماید (که) کدامتان نیکوکارترید. و اوست عزیزی بس پوشنده"},{"SurahNumber":67,"VerseNumber":3,"Text":"کسی که هفت آسمان را، طبقاتی (روی هم) بیافرید. در آفرینش (خدای) رحمان هیچ‌گونه (تضاد و) تفاوتی نمی‌بینی. پس باز (هم) بنگر، آیا هیچ‌گونه سستی (در آن) می‌بینی‌؟"},{"SurahNumber":67,"VerseNumber":4,"Text":"سپس بار دیگر بنگر، تا دیده‌ات زبون و به حال درماندگی سویت بازگردد"},{"SurahNumber":67,"VerseNumber":5,"Text":"و همانا ما نزدیکترین آسمان (به زمین) را همواره با چراغ‌هایی زینت دادیم و آنها را (مراکزی) برای سنگباران‌هایی برای شیطان‌ها نهادیم و برایشان عذابی بس سوزان آماده کردیم"},{"SurahNumber":67,"VerseNumber":6,"Text":"و برای کسانی که به پروردگارشان کافر شدند، عذاب جهنم است و چه بد سرانجامی است"},{"SurahNumber":67,"VerseNumber":7,"Text":"هنگامی‌که در آنجا افکنده شوند، از آن خروشی (خراش‌دار) می‌شنوند، در حالی که زبانه می‌کشد"},{"SurahNumber":67,"VerseNumber":8,"Text":"نزدیک است از خشم شکافته شود. هر بار گروهی در آن افکنده شوند، نگاهبانان آن از ایشان پرسند: «مگر شما را هشداردهنده‌ای نیامد؟»"},{"SurahNumber":67,"VerseNumber":9,"Text":"گفتند: «چرا، بی‌گمان هشداردهنده‌ای سویمان آمد، پس تکذیب(اش) کردیم و گفتیم خدا چیزی فرو نفرستاده است‌؛ شما جز در گمراهی بزرگی نیستید.»"},{"SurahNumber":67,"VerseNumber":10,"Text":"و گفتند: «اگر شنیده بودیم، یا خردورزی می‌کردیم، در (میان) دوزخیان نبودیم.»"},{"SurahNumber":67,"VerseNumber":11,"Text":"پس به گناه خود اعتراف کردند. پس برای جهنمیان بس فروپاشی (و نابسامانی) مقرر است"},{"SurahNumber":67,"VerseNumber":12,"Text":"بی‌گمان کسانی که از پروردگارشان در نهان با احترام می‌هراسند، برایشان همواره پوششی و پاداشی بزرگ است"},{"SurahNumber":67,"VerseNumber":13,"Text":"و سخنتان را (چه) پنهان بدارید، یا آشکارش نمایید، خدا همواره به (راز) ذاتی سینه‌ها بسی آگاه است"},{"SurahNumber":67,"VerseNumber":14,"Text":"آیا کسی که (جهان را) آفریده است نمی‌داند؟ در حالی که او بس باریک‌بینِ آگاه است‌"},{"SurahNumber":67,"VerseNumber":15,"Text":"اوست کسی که زمین را (همچون حیوانی راهوار) برای شما رام گردانید. پس در فراخناهای آن رهسپار شوید و از روزیش بخورید. و رستاخیز تنها فراسوی اوست‌"},{"SurahNumber":67,"VerseNumber":16,"Text":"آیا از آن کس که در آسمان (قدرت و علم و عدالت) است، ایمن شدید (از این) که شما را در زمین فرو برد؟ پس زمین (در آن هنگامه) ناگهان روان گردد"},{"SurahNumber":67,"VerseNumber":17,"Text":"یا از آن کسی که در آسمان است ایمن شدید، که بر شما (تندبادی با) سنگریزه‌ای فرو فرستد؟ پس به زودی خواهید دانست که بیم‌دهنده‌ی (از سوی) من چگونه است"},{"SurahNumber":67,"VerseNumber":18,"Text":"و همانا پیش از آنان (نیز) بی‌گمان کسانی تکذیب کردند. پس انکار (و انگار) من چگونه بود؟"},{"SurahNumber":67,"VerseNumber":19,"Text":"آیا و بالای سرشان، سوی پرندگان ننگریسته‌اند، حال آنکه صف کشیدگان و نگهبانان (خود)اند (و) جز (خدای) رحمان (کسی) آنها را نگه نمی‌دارد؟ به‌راستی او به هر چیزی بسیار بیناست"},{"SurahNumber":67,"VerseNumber":20,"Text":"یا آن‌که برایتان سپاهی است تا از (عذاب) رحمان یاریتان کند؟ کافران جز در (ژرفای) فریب نیستند"},{"SurahNumber":67,"VerseNumber":21,"Text":"یا کیست آن کس که شما را روزی می‌دهد، اگر (خدا) روزی خود را (از شما) باز دارد؟ (نه!) بلکه در سرکشی و نفرت‌، لجاجت و پافشاری کردند"},{"SurahNumber":67,"VerseNumber":22,"Text":"آیا پس آن کس که نگونسار بر چهره‌اش راه می‌پیماید راه‌یافته‌تر است، یا آن کس که (راستا) بر راهی بس راست می‌رود؟"},{"SurahNumber":67,"VerseNumber":23,"Text":"بگو: «اوست آن کسی که شما را پدید آورد، و برای شما گوش‌ها و دیده‌ها و دل‌هایی فروزان آفرید. چه کم سپاسگزارید.»"},{"SurahNumber":67,"VerseNumber":24,"Text":"بگو: «اوست آن کس که شما را در زمین پدیدار (و) آشکار کرد و تنها فراسوی او(ست که) گرد آورده خواهید شد.»"},{"SurahNumber":67,"VerseNumber":25,"Text":"و می‌گویند: «اگر (از) راستان بوده‌اید، (تحقق) این وعده کی خواهد بود؟»"},{"SurahNumber":67,"VerseNumber":26,"Text":"بگو: «(تمامی) علم تنها نزد خداست و من تنها هشداردهنده‌ای روشنگرم.»"},{"SurahNumber":67,"VerseNumber":27,"Text":"پس آن‌گاه که آن (لحظه‌ی موعود) را نزدیک دیدند، چهره‌های آنانی که کافر شدند، بسی به نابسامانی در هم رفت و گفته شد: «این همان چیزی است که آن را فرا می‌خوانده‌اید.»"},{"SurahNumber":67,"VerseNumber":28,"Text":"بگو: «آیا دیدید، اگر خدا مرا و هر که را با من است هلاک کند، یا ما را مورد رحمت قرار دهد، پس چه کسی کافران را از عذابی پردرد (فراسوی خود) پناه خواهد داد؟»"},{"SurahNumber":67,"VerseNumber":29,"Text":"بگو: «او تنها رحمتگر بر آفریدگان است. به او ایمان آوردیم و تنها بر او توکل کردیم، پس به زودی خواهید دانست چه کسی است که خود در گمراهی آشکارگری است.»"},{"SurahNumber":67,"VerseNumber":30,"Text":"بگو: «آیا دیدید اگر آبِ شما، فروکشد، پس چه کس برایتان آبی جاری خواهد آورد؟»"},{"SurahNumber":68,"VerseNumber":1,"Text":"ن، سوگند به قلم و آنچه (با آن) می‌نگارند،"},{"SurahNumber":68,"VerseNumber":2,"Text":"(که) تو، با نعمت (پرورش وحی از) پروردگارت، دیوانه نیستی"},{"SurahNumber":68,"VerseNumber":3,"Text":"و بی‌گمان، تو را همواره پاداشی بی‌‌منت و پایدار است"},{"SurahNumber":68,"VerseNumber":4,"Text":"(که) در کدام یک از شما (عقلی) آتشبار (و) آشفته است"},{"SurahNumber":68,"VerseNumber":5,"Text":"و به‌راستی که تو بر خُلقی بس بزرگ سلطه داری"},{"SurahNumber":68,"VerseNumber":6,"Text":"پس به زودی خواهی دید و خواهند دید،"},{"SurahNumber":68,"VerseNumber":7,"Text":"همانا پروردگارت، (هم)او بهتر می‌داند چه کسی از راهش منحرف شده، و (هم) او به راه‌یافتگان داناتر است"},{"SurahNumber":68,"VerseNumber":8,"Text":"پس، از تکذیب‌کنندگان فرمان مبر"},{"SurahNumber":68,"VerseNumber":9,"Text":"دوست داشتند اگر (با آنان) نرمی کنی تا (با تو) نرمی نمایند"},{"SurahNumber":68,"VerseNumber":10,"Text":"و از هر قسم‌خورنده‌ی بی‌مبالات بس فرومایه‌ای فرمان مبر،"},{"SurahNumber":68,"VerseNumber":11,"Text":"(که) بسیار عیب‌جوست و برای خبرچینی پیاپی گام برمی‌دارد،"},{"SurahNumber":68,"VerseNumber":12,"Text":"و بسی مانع از خیر، متجاوز و گناه‌پیشه است،"},{"SurahNumber":68,"VerseNumber":13,"Text":"ترک‌کننده‌ی تمامی فضیلت‌ها و عمل‌کننده‌ی به همه‌ی رذیلت‌ها (و) پس از آن بی‌تبار است"},{"SurahNumber":68,"VerseNumber":14,"Text":"(برای) اینکه صاحب مال و پسرانی بوده،"},{"SurahNumber":68,"VerseNumber":15,"Text":"هنگامی که آیاتمان بر او خوانده شود گوید: «(این‌ها) افسانه‌های پیشینیان است.»"},{"SurahNumber":68,"VerseNumber":16,"Text":"زودا که بر (بینی همچون) خرطوم(اش) داغ (رسوایی) نهیم"},{"SurahNumber":68,"VerseNumber":17,"Text":"ما بی‌گمان آنان را همان گونه که باغداران را آزمودیم، -چون سوگند خوردند بی‌چون صبحگاهان برخیزند و (میوه‌ی) آن (باغ) را همواره برچینند- مورد آزمایش قرار دادیم"},{"SurahNumber":68,"VerseNumber":18,"Text":"حال آنکه (این اموال را برای بینوایان) استثنا نکنند"},{"SurahNumber":68,"VerseNumber":19,"Text":"پس در حالی که آنان خواب بودند، (بلای) گردشگری (بر سروسامانشان) از جانب پروردگارت بر آن (باغ) به گردش درآمد"},{"SurahNumber":68,"VerseNumber":20,"Text":"پس (آن) باغ (آکنده) همچون برکنده شد"},{"SurahNumber":68,"VerseNumber":21,"Text":"پس (باغداران) بامدادان یکدیگر را ندا در دادند"},{"SurahNumber":68,"VerseNumber":22,"Text":"که: « اگر میوه‌چین هستید بامدادان سوی کشت خویش روید.»"},{"SurahNumber":68,"VerseNumber":23,"Text":"پس (خستند و) رستند درحالی که (خود را از بینوایان) بسی پنهان می‌کردند"},{"SurahNumber":68,"VerseNumber":24,"Text":"که: «امروز هرگز نباید در باغ، بینوایی بر (مَنظر) شما درآید.»"},{"SurahNumber":68,"VerseNumber":25,"Text":"و صبحگاهان در حالی که خود را بر منع (بینوایان) توانایان و تقدیرکنان می‌دیدند، رفتند"},{"SurahNumber":68,"VerseNumber":26,"Text":"پس چون آنان را دیدند گفتند: «همواره ما همی (از) گمراهانیم.»"},{"SurahNumber":68,"VerseNumber":27,"Text":"«(نه!) بلکه ما (از) محرومانیم.»"},{"SurahNumber":68,"VerseNumber":28,"Text":"میانه‌روتر‌شان گفت: «آیا به شما نگفتم (چرا خدا را) به پاکی نمی‌ستایید؟»"},{"SurahNumber":68,"VerseNumber":29,"Text":"گفتند: «پروردگارمان! تو را به پاکی می‌ستاییم‌. ما همانا ستمگران بوده‌ایم.»"},{"SurahNumber":68,"VerseNumber":30,"Text":"پس بعضیشان رو به بعضی دیگر آوردند، در حالی که همدیگر را به نکوهش گرفتند"},{"SurahNumber":68,"VerseNumber":31,"Text":"گفتند: «ای وای برما که همواره سرکش بوده‌ایم!»"},{"SurahNumber":68,"VerseNumber":32,"Text":"«امید است که پروردگارمان بهتر از آن را به ما عوض دهد. ما به‌راستی سوی پروردگارمان مشتاقانیم.»"},{"SurahNumber":68,"VerseNumber":33,"Text":"عذاب (دنیا) چنان است، و عذاب آخرت - اگر می‌دانستند- بی‌چون بزرگتر است"},{"SurahNumber":68,"VerseNumber":34,"Text":"بی‌گمان برای پرهیزگاران، نزد پروردگارشان باغستان‌های پرناز و نعمت است"},{"SurahNumber":68,"VerseNumber":35,"Text":"پس آیا فرمانبرداران را چون مجرمان و (نافرمانان) قرار خواهیم داد؟"},{"SurahNumber":68,"VerseNumber":36,"Text":"شما را چه شده‌؟ چگونه داوری می‌کنید؟"},{"SurahNumber":68,"VerseNumber":37,"Text":"یا شما را کتابی (وحیانی) است که در آن (وحی) فرا می‌گیرید،"},{"SurahNumber":68,"VerseNumber":38,"Text":"که هرچه را برمی‌گزینید، بی‌گمان برای شما در آن (کتاب) خواهد بود؟"},{"SurahNumber":68,"VerseNumber":39,"Text":"یا اینکه شما تا روز قیامت (از ما) سوگندهایی رسا گرفته‌اید که هر چه دلتان خواست همواره (به آن) حکم کنید؟"},{"SurahNumber":68,"VerseNumber":40,"Text":"از آنان بپرس کدامشان بدین گمان است؟"},{"SurahNumber":68,"VerseNumber":41,"Text":"یا برایشان شریکانی است‌؟ پس اگر راست می‌گویند شریکانشان را بیاورند"},{"SurahNumber":68,"VerseNumber":42,"Text":"روزی که از ساق (و سوق اعمالشان) پرده برگرفته شود به سجده فراخوانده شوند، پس نتوانند (سجده کنند)"},{"SurahNumber":68,"VerseNumber":43,"Text":"چشمانشان خاشعانه [:برهم] است و ذلت آنان را فراگرفته‌. در حالی که همواره به سجود دعوت می‌شدند (سجده نمی‌کردند) با آنکه سالم بودند"},{"SurahNumber":68,"VerseNumber":44,"Text":"پس مرا رها کن با کسی که به این حدیث (قرآن) تکذیب می‌کند. زودا (که) آنان را در عذاب پیاپی داخل می‌کنیم، بدان گونه که نمی‌دانند"},{"SurahNumber":68,"VerseNumber":45,"Text":"و برایشان مهلت می‌دهیم. بی‌گمان کید من پای‌برجاست"},{"SurahNumber":68,"VerseNumber":46,"Text":"یا از آنان اجری می‌خواهی، پس ایشان از زیانشان گران‌بارند"},{"SurahNumber":68,"VerseNumber":47,"Text":"یا نزدشان غیب است، پس ایشان (آن را) می‌نویسند؟"},{"SurahNumber":68,"VerseNumber":48,"Text":"پس برای حکم پروردگارت صبر کن، و مانند همراه ماهی [:یونس] مباش، چون (خدا را) ندا در داد در حالی که غضبش فرونشسته بود"},{"SurahNumber":68,"VerseNumber":49,"Text":"اگر نعمتی از پروردگارش او را در نیافته بود، بی‌گمان در بیابان (خشک و بی‌آب و گیاه) افکنده می‌شد در حالی که مذموم بود"},{"SurahNumber":68,"VerseNumber":50,"Text":"پس پروردگارش او را برگزید و از شایستگانش نهاد"},{"SurahNumber":68,"VerseNumber":51,"Text":"و بی‌گمان کسانی که کافر شدند، نزدیکند بی‌امان تو را به هنگامی که ذکر [:قرآن] را شنیدند با چشم‌هایشان متزلزل کنند، و گویند او همواره بس مجنون است"},{"SurahNumber":68,"VerseNumber":52,"Text":"در حالی که او جز یادواره‌ای برای جهانیان نیست"},{"SurahNumber":69,"VerseNumber":1,"Text":"حقیقت حتمی [:معاد]"},{"SurahNumber":69,"VerseNumber":2,"Text":"چیست (آن) حقیقت؟"},{"SurahNumber":69,"VerseNumber":3,"Text":"و چه فهماندت (این) حقیقت چیست‌؟"},{"SurahNumber":69,"VerseNumber":4,"Text":"ثمودیان و عادیان به کوبنده‌ی شدید [:قیامت] را تکذیب کردند"},{"SurahNumber":69,"VerseNumber":5,"Text":"پس اما ثمودیان با (عذابی) طغیان‌کننده به هلاکت رسیدند"},{"SurahNumber":69,"VerseNumber":6,"Text":"و اما عادیان به بادی بس سرد و تجاوزکننده هلاک شدند"},{"SurahNumber":69,"VerseNumber":7,"Text":"(که خدا) آن را بر (سر و سامان)شان هفت شب و هشت روز چیره کرد، حال آنکه (این روزهای طوفانی) ریشه‌کَنَنده‌‌هایی بودند. پس می‌بینی (این) گروه را که در آن (باد) از بنیاد برکنده شدند، گویی آنان پایه‌های پوک درختان خرمایی می‌باشند"},{"SurahNumber":69,"VerseNumber":8,"Text":"پس آیا برایشان هیچ (حالت) ماندگاری‌ای می‌بینی‌؟"},{"SurahNumber":69,"VerseNumber":9,"Text":"و فرعون و کسانی که پیش از او بودند و دورافتادگان (از حق) به خطاپیشگی سخت در آمدند"},{"SurahNumber":69,"VerseNumber":10,"Text":"پس فرستاده‌ی پروردگارشان را عصیان کردند، در نتیجه خدا (گریبان‌) آنان را به سختی برگرفت"},{"SurahNumber":69,"VerseNumber":11,"Text":"ما به‌راستی هنگامی که آب طغیان کرد شما را در (کشتیِ) روان حمل کردیم (در حالی که ذریه‌هایی در صلب‌های مردان و ترائب ]: سینه‌های زنان[ (بودید]"},{"SurahNumber":69,"VerseNumber":12,"Text":"برای اینکه این کشتی را برایتان یادواره‌ای نهیم و گوش‌هایی شنوا آن را فرا گیرند،"},{"SurahNumber":69,"VerseNumber":13,"Text":"پس هنگامی که در صور [:بوق جان‌فرسا] یک‌جا دمیده شود،"},{"SurahNumber":69,"VerseNumber":14,"Text":"و زمین و کوه‌ها (با زلزله‌ی فراگیر) حمل شوند، پس یکجا نرم (و ویران) گردند"},{"SurahNumber":69,"VerseNumber":15,"Text":"پس در این هنگام واقعه(‌ی قیامت‌) رخ دهد،"},{"SurahNumber":69,"VerseNumber":16,"Text":"و آسمان بشکافد. پس آن در این هنگام بسی سست (بنیاد) است"},{"SurahNumber":69,"VerseNumber":17,"Text":"و فرشته بر اطراف آن (آسمان شکافته‌شده) است. و عرش پروردگارت را بالای سر (و سامان)شان در آن روز هشت نفر (از عرشیان) حمل می‌کنند"},{"SurahNumber":69,"VerseNumber":18,"Text":"چنان روزی (بر پروردگار) عرضه می‌شوید، حال آنکه هیچ (چیزِ) پنهان از شما (بر او) مخفی نباشد"},{"SurahNumber":69,"VerseNumber":19,"Text":"پس اما کسی که کتاب (اعمال)ش به دست راستش داده شود، گوید: «هان! کتاب مرا بخوانید.»"},{"SurahNumber":69,"VerseNumber":20,"Text":"«من به‌راستی گمان (شایسته‌ی ایمان) داشتم که بی‌گمان حسابم را ملاقات خواهم کرد.»"},{"SurahNumber":69,"VerseNumber":21,"Text":"پس او در (ژرفای) معیشتی رضایت‌بخش است"},{"SurahNumber":69,"VerseNumber":22,"Text":"در باغی والا، با درختانی سردرهم،"},{"SurahNumber":69,"VerseNumber":23,"Text":"(که) چیدنی‌هایش (به او) نزدیک است"},{"SurahNumber":69,"VerseNumber":24,"Text":"(به آنان گفته شود:) «به گوارایی بخورید و بیاشامید، به سبب آن چه در زمان‌های گذشته از پیش فرستادید.»"},{"SurahNumber":69,"VerseNumber":25,"Text":"و اما کسی که کتابش به دست چپش داده شود، پس گوید: «ای کاش کتابم به من داده نمی‌شد.»"},{"SurahNumber":69,"VerseNumber":26,"Text":"«و نمی‌دانستم حسابم چیست‌؟»"},{"SurahNumber":69,"VerseNumber":27,"Text":"«ای کاش (قیامت هرگز) نبود.»"},{"SurahNumber":69,"VerseNumber":28,"Text":"«مالم مرا بی‌نیاز نکرد.»"},{"SurahNumber":69,"VerseNumber":29,"Text":"«از من سلطه و توانم [:حال و مالم] ناچیز و نابود شد.»"},{"SurahNumber":69,"VerseNumber":30,"Text":"(گفته شود:) «او را بگیرید و زنجیرش کنید.»"},{"SurahNumber":69,"VerseNumber":31,"Text":"«سپس او را گیرانه‌ی جهنم نمایید.»"},{"SurahNumber":69,"VerseNumber":32,"Text":"«سپس در رشته‌ای زنجیری که طولش هفتاد ذراع است فروگیریدش.»"},{"SurahNumber":69,"VerseNumber":33,"Text":"«او به‌راستی به خدای بزرگ ایمان نمی‌آورده"},{"SurahNumber":69,"VerseNumber":34,"Text":"«و (خود و دیگران را) بر خوراک دادن بینوا وانمی‌داشته.»"},{"SurahNumber":69,"VerseNumber":35,"Text":"«پس امروز برای او این‌جا دوستی خون‌گرم نیست.»"},{"SurahNumber":69,"VerseNumber":36,"Text":"«و نه خوراکی جز چرکابه‌ای (از دوزخیان)‌»"},{"SurahNumber":69,"VerseNumber":37,"Text":"«که آن را جز خطاکاران نمی‌خورند.»"},{"SurahNumber":69,"VerseNumber":38,"Text":"پس‌، به آنچه می‌بینید، سوگند یاد نمی‌کنم"},{"SurahNumber":69,"VerseNumber":39,"Text":"و (نیز) به آنچه نمی‌بینید،"},{"SurahNumber":69,"VerseNumber":40,"Text":"(که) این (قرآن) به‌راستی بی‌گمان گفتار فرستاده‌ای بزرگوار است"},{"SurahNumber":69,"VerseNumber":41,"Text":"و آن گفتار شاعری نیست‌. (چه) کم است آنچه ایمان می‌آورید"},{"SurahNumber":69,"VerseNumber":42,"Text":"و نه گفتار کاهنی است. (چه) کم است آنچه متذکر می‌شوید"},{"SurahNumber":69,"VerseNumber":43,"Text":"(پیام) فرود آمده‌ای است از جانب پروردگار جهانیان"},{"SurahNumber":69,"VerseNumber":44,"Text":"و اگر (او) پاره‌ای از گفته‌ها(ی ناروا) را بر ما همی بربندد،"},{"SurahNumber":69,"VerseNumber":45,"Text":"با قدرت (بی‌نهایت‌)، (وحی ربانی را) از او برمی‌گیریم"},{"SurahNumber":69,"VerseNumber":46,"Text":"سپس رگ (زندگی وحیانی)اش را پاره می‌کنیم"},{"SurahNumber":69,"VerseNumber":47,"Text":"پس هیچ یک از شما مانع از (عذاب) او نیست"},{"SurahNumber":69,"VerseNumber":48,"Text":"و بی‌گمان (قرآن) یادواره‌ای برای پرهیزگاران است"},{"SurahNumber":69,"VerseNumber":49,"Text":"و ما به‌راستی می‌دانیم که از (میان) شما همواره تکذیب‌کنندگانی هستند"},{"SurahNumber":69,"VerseNumber":50,"Text":"و آن همواره بر کافران بی‌گمان حسرتی است"},{"SurahNumber":69,"VerseNumber":51,"Text":"و این (قرآن) به‌راستی بی‌شبهه (در راستای) حق یقین است"},{"SurahNumber":69,"VerseNumber":52,"Text":"پس به (پاس) نام پروردگار بزرگت (او را) تسبیح گوی"},{"SurahNumber":70,"VerseNumber":1,"Text":"پرسنده‌ای به (علت) عذاب واقع‌شونده‌ای (از آنکه اگر واقعیت دارد پس چرا اکنون از آن اثری نیست،) پرسید"},{"SurahNumber":70,"VerseNumber":2,"Text":"(عذابی) که اختصاص به کافران دارد (و) آن را بازدارنده‌ای نیست‌"},{"SurahNumber":70,"VerseNumber":3,"Text":"(و) از جانب خدا (است)، صاحب (بخشایش) کل درجات‌"},{"SurahNumber":70,"VerseNumber":4,"Text":"فرشتگان و روح، در روزی که مقدارش پنجاه هزار سال است سویش بالا می‌روند"},{"SurahNumber":70,"VerseNumber":5,"Text":"پس صبرکن، صبری نیکو"},{"SurahNumber":70,"VerseNumber":6,"Text":"بی‌گمان آن (عذاب) را دور می‌بینند،"},{"SurahNumber":70,"VerseNumber":7,"Text":"و (ما) آن را نزدیکش می‌بینیم"},{"SurahNumber":70,"VerseNumber":8,"Text":"روزی که آسمان‌ها چون ته‌مانده‌ی روغن زیتون گداخته است‌"},{"SurahNumber":70,"VerseNumber":9,"Text":"و کوه‌ها چون پشمِ زده شده است"},{"SurahNumber":70,"VerseNumber":10,"Text":"و هیچ دوست صمیمی دوست صمیمی(اش) را نپرسد"},{"SurahNumber":70,"VerseNumber":11,"Text":"آنان به ایشان بس نشان داده می‌شوند. گناهکار دوست می‌دارد کاش برای رهایی از عذاب آن روز، می‌توانست پسران خود را (به جای خود) عوض دهد،"},{"SurahNumber":70,"VerseNumber":12,"Text":"و (نیز) همسرش را و برادرش را،"},{"SurahNumber":70,"VerseNumber":13,"Text":"و جداساخته‌اش [:مادرش] را که پناهش می‌دهد،"},{"SurahNumber":70,"VerseNumber":14,"Text":"و هر که را که در روی زمین است‌، همه را (عوض دهد) و سپس خود را نجات دهد"},{"SurahNumber":70,"VerseNumber":15,"Text":"نه چنین است. همانا آن (آتش) زبانه‌دار است"},{"SurahNumber":70,"VerseNumber":16,"Text":"(پوست سر و اندام) بریان شده را بس برکَنَنده است"},{"SurahNumber":70,"VerseNumber":17,"Text":"هر که را پشت کرده و روی برتافته است (به خود) می‌خواند"},{"SurahNumber":70,"VerseNumber":18,"Text":"و گردآورده(هایی) پس (آن را) انباشته‌"},{"SurahNumber":70,"VerseNumber":19,"Text":"به‌راستی انسان سخت آزمند (و بی‌تاب) خلق شده است"},{"SurahNumber":70,"VerseNumber":20,"Text":"چون صدمه‌ای به او در رسد جزع و لابه‌کُننده است"},{"SurahNumber":70,"VerseNumber":21,"Text":"و چون خیری به او رسد (آن را از دیگران) بازدارنده است"},{"SurahNumber":70,"VerseNumber":22,"Text":"بجز نمازگزاران،"},{"SurahNumber":70,"VerseNumber":23,"Text":"آنان که ایشان بر نمازشان پایدار‌انند"},{"SurahNumber":70,"VerseNumber":24,"Text":"و (هم) آنان که در اموالشان حقی معلوم است،"},{"SurahNumber":70,"VerseNumber":25,"Text":"برای سائل و محروم"},{"SurahNumber":70,"VerseNumber":26,"Text":"و کسانی که روز جزا را باور دارند،"},{"SurahNumber":70,"VerseNumber":27,"Text":"و کسانی که از عذاب پروردگارشان با بزرگ‌داشتنش می‌هراسند"},{"SurahNumber":70,"VerseNumber":28,"Text":"بی‌گمان عذاب پروردگارشان (از کافران) بازداشته نیست"},{"SurahNumber":70,"VerseNumber":29,"Text":"و کسانی که برای (نگهداری) عورت‌هاشان حافظانند"},{"SurahNumber":70,"VerseNumber":30,"Text":"مگر بر همسران خود یا کنیزانشان؛ پس (در این صورت) مورد نکوهش نیستند"},{"SurahNumber":70,"VerseNumber":31,"Text":"پس هرکس پا از این (حد) فراتر نهد آنان، (هم) ایشان از حد درگذرندگانند"},{"SurahNumber":70,"VerseNumber":32,"Text":"و کسانی که امانتشان و پیمانشان را رعایت‌کنندگانند"},{"SurahNumber":70,"VerseNumber":33,"Text":"و آنان که به شهادتهایشان ایستایند"},{"SurahNumber":70,"VerseNumber":34,"Text":"و کسانی که برنمازشان محافظت دارند"},{"SurahNumber":70,"VerseNumber":35,"Text":"اینانند که در باغ‌هایی (در بهشت) گرامی‌اند"},{"SurahNumber":70,"VerseNumber":36,"Text":"پس آنان را که کفر ورزیده‌اند، چه شده (که) سویت نگرانند؟"},{"SurahNumber":70,"VerseNumber":37,"Text":"(گروه گروه)، از راست و چپ (از تو) فراری و متنفرند"},{"SurahNumber":70,"VerseNumber":38,"Text":"آیا هر یک از آنان طمع می‌بندد که در بهشت پرنعمت در آورده شود؟"},{"SurahNumber":70,"VerseNumber":39,"Text":"نه چنان است. ما آنان را بی‌گمان از آنچه (خود) می‌دانند آفریدیم"},{"SurahNumber":70,"VerseNumber":40,"Text":"پس به پروردگار خاوران و باختران سوگند یاد نمی‌کنم (که) بی‌گمان ما تواناییم،"},{"SurahNumber":70,"VerseNumber":41,"Text":"بر اینکه (آن‌ها را) تبدیل به همانند‌شان گردانیم. و ما درمانده نیستیم"},{"SurahNumber":70,"VerseNumber":42,"Text":"پس واگذارشان (تا در باطلشان) فرو روند و بازی کنند تا روزی را که وعده داده می‌شوند ملاقات کنند"},{"SurahNumber":70,"VerseNumber":43,"Text":"روزی که از گورهاشان برون آیند گویی با یکدیگر فراسوی جایگاه‌هایی معین شده روانند"},{"SurahNumber":70,"VerseNumber":44,"Text":"حال آنکه دیدگانشان (از ترس) فرو هشته، خواری فراگیرشان می‌گردد. این (همان) روزی است (که) وعده داده می‌شده‌اند"},{"SurahNumber":71,"VerseNumber":1,"Text":"ما نوح را به‌راستی سوی قومش فرستادیم که: «قومت را پیش از آنکه عذابی دردناک به آنان در رسد، هشدار ده.»"},{"SurahNumber":71,"VerseNumber":2,"Text":"(نوح) گفت: «ای قوم من! همواره من برای شما بیم‌دهنده‌ای روشنگرم‌؛»"},{"SurahNumber":71,"VerseNumber":3,"Text":"«که خدا را بپرستید و از او پروا بدارید و مرا فرمان ببرید.»"},{"SurahNumber":71,"VerseNumber":4,"Text":"[«تا برخی از از گناهانتان را بر شما بپوشاند. و شما را سوی اجلی نامبرده ]:ناگزیر و ناگریز[ به تأخیر اندازد. اگر می‌دانستید، چون وقت مقرّر خدا در رسد، هرگز تأخیر نخواهد داشت.»]"},{"SurahNumber":71,"VerseNumber":5,"Text":"(نوح) گفت: «پروردگارم! من قوم خود را همواره شب و روز (پیاپی) دعوت کردم.»"},{"SurahNumber":71,"VerseNumber":6,"Text":"«پس دعوت من جز بر گریزشان نیفزود.»"},{"SurahNumber":71,"VerseNumber":7,"Text":"«و من بی‌قرار، هربار که آنان را دعوت کردم تا برایشان (گناهانشان را) ‌بپوشانی، انگشتانشان را در گوش‌هایشان نهادند و لباس‌هاشان را بر (سرها)شان کشیدند و (بر کفرشان) اصرار ورزیدند و هر چه بیشتر بر کبر خود افزودند.»"},{"SurahNumber":71,"VerseNumber":8,"Text":"سپس آشکارا آنان را دعوت کردم.»"},{"SurahNumber":71,"VerseNumber":9,"Text":"«سپس به‌درستی برایشان اعلان کردم و در نهان و پنهان برایشان همی اندرز دادم.»"},{"SurahNumber":71,"VerseNumber":10,"Text":"« پس گفتم: “از پروردگارتان پوشش بخواهید که او به‌راستی بسی پوشاننده بوده است.”»"},{"SurahNumber":71,"VerseNumber":11,"Text":"«تا (خدا باران و برفِ) آسمان را بر (سروسامان)تان بسی ریزان بفرستد»"},{"SurahNumber":71,"VerseNumber":12,"Text":"«و شما را به اموال و پسرانی، امداد نماید و برایتان باغ‌هایی (با درختان سردر هم) قرار دهد و برایتان نهرها نهد.»"},{"SurahNumber":71,"VerseNumber":13,"Text":"«شما را چه (بیماری) است که هیچ امیدی به وقار و شکوهی برای خدا ندارید؟»"},{"SurahNumber":71,"VerseNumber":14,"Text":"«و حال آنکه (خدا) شما را به‌راستی گوناگون آفریده است.»"},{"SurahNumber":71,"VerseNumber":15,"Text":"مگر ندیدید [:ندانستید] (که) چگونه خدا هفت آسمان را طبقاتی بر روی هم آفریده است‌؟»"},{"SurahNumber":71,"VerseNumber":16,"Text":"«و ماه را در میانشان روشنایی‌بخش گردانید و خورشید را چراغی (بسی روشن) قرار داد.»"},{"SurahNumber":71,"VerseNumber":17,"Text":"«و خدا شما را از زمین رویانید روییدنی (ممتاز).»"},{"SurahNumber":71,"VerseNumber":18,"Text":"«سپس شما را در آن بازمی‌گرداند و بیرون می‌آورد، برون آوردنی.»"},{"SurahNumber":71,"VerseNumber":19,"Text":"«و خدا زمین را برای شما فرشی (گسترده) ساخت.»"},{"SurahNumber":71,"VerseNumber":20,"Text":"«تا از راه‌های فراخ و پست و بلند آن راهوار راه یابید.»"},{"SurahNumber":71,"VerseNumber":21,"Text":"نوح گفت: «پروردگارم! آنان مرا نافرمانی کردند و کسی را پیروی نمودند که مال و فرزندش جز بر زیان وی نیفزود.»"},{"SurahNumber":71,"VerseNumber":22,"Text":"«و دست به نیرنگی بس بزرگ زدند؛»"},{"SurahNumber":71,"VerseNumber":23,"Text":"«و گفتند: “زنهار! خدایان خود را رها مکنید و نه هرگز ودّ را و نه سواع و نه یغوث و یعوق و نسر را.”»"},{"SurahNumber":71,"VerseNumber":24,"Text":"«و بسیاری را همواره گمراه کرده‌اند و جز بر گمراهی ستمکاران میفزای.»"},{"SurahNumber":71,"VerseNumber":25,"Text":"از (اثر) گناهانشان غرق گشتند ، پس (همان جا) داخل آتش شدند، پس برای خودشان از غیر خدا یارانی نیافتند"},{"SurahNumber":71,"VerseNumber":26,"Text":"و نوح گفت: «پروردگارم! هیچ کس از کافران را بر روی زمین باقی مگذار.»"},{"SurahNumber":71,"VerseNumber":27,"Text":"«بی‌گمان اگر تو آنان را رها کنی، بندگانت را گمراه می‌کنند و جز فاجرِ بسی کافر نسلی به وجود نیاورند.»"},{"SurahNumber":71,"VerseNumber":28,"Text":"«پروردگارم! برای من و پدر و مادرم و برای هر که در سرایم به حالت ایمان درآمد و برای (کل) مردان و زنان باایمان بپوشان و جز بر هلاکت ستمکاران میفزای.»"},{"SurahNumber":72,"VerseNumber":1,"Text":"بگو: «به من وحی شده است که به‌راستی تنی چند از جنّیان گوش فرا داشتند. پس گفتند: به‌درستی ما قرآنی شگفت‌آور را شنیدیم،»"},{"SurahNumber":72,"VerseNumber":2,"Text":"«(که) به راه راست هدایت می‌کند، پس به آن ایمان آوردیم و هرگز احدی را شریک پروردگارمان قرار نخواهیم داد.»"},{"SurahNumber":72,"VerseNumber":3,"Text":"«و اینکه پروردگار بسی والاست، (و) همسر و فرزندی اختیار نکرده است.»"},{"SurahNumber":72,"VerseNumber":4,"Text":"«و اینکه بی‌گمان کم‌‌خردمان، درباره‌ی خدا سخنانی یاوه و پراکنده می‌سراییده است.»"},{"SurahNumber":72,"VerseNumber":5,"Text":"و اینکه ما بسی پنداشتیم که انس و جنّ هرگز بر خدا دروغی نمی‌بندند.»"},{"SurahNumber":72,"VerseNumber":6,"Text":"«و اینکه مردانی از آدمیان به مردانی از جنّیان بسی پناه می‌برده‌اند، پس قاهرانه (در گمراهیشان) افزودند.»"},{"SurahNumber":72,"VerseNumber":7,"Text":"«و اینکه آنان (نیز) آن‌گونه که (شما) پنداشته‌اید، همواره گمان بردند که خدا هرگز کسی را زنده نخواهد گردانید.»"},{"SurahNumber":72,"VerseNumber":8,"Text":"«و اینکه ما بی‌گمان بر آسمان دست یافتیم، پس آن را پر شده از نگهبانان و پاسداران توانا و نیزه‌های آتشین یافتیم.»"},{"SurahNumber":72,"VerseNumber":9,"Text":"«و اینکه، به‌راستی (در آسمان) برای شنیدن، همواره در جایگاه‌هایی (به کمین) می‌نشسته‌ایم، پس اکنون هر که بخواهد به گوش باشد، (تیر) شهابی در کمین خود می‌یابد.»"},{"SurahNumber":72,"VerseNumber":10,"Text":"«و اینکه ما به درستی نمی‌دانیم آیا برای کسانی که در زمینند، بدی خواسته شده یا پروردگارشان برایشان رشد و نموی خواسته است‌؟»"},{"SurahNumber":72,"VerseNumber":11,"Text":"«و اینکه به‌راستی از میان ما برخی شایستگانند و برخی دونشان [:ناشایستگان]. ما فرقه‌هایی جدای از یکدیگر بوده‌ایم.»"},{"SurahNumber":72,"VerseNumber":12,"Text":"«و اینکه ما گمان شایسته‌ای داشتیم که هرگز نمی‌توانیم در زمین خدای را به ستوه آوریم و هرگز او را با گریز(مان) درمانده نتوانیم کرد.»"},{"SurahNumber":72,"VerseNumber":13,"Text":"«و اینکه ما چون هدایت را شنیدیم، به د‌رستی بدان گرویدیم. پس هر کس که به پروردگار خود ایمان آورد، از هیچ‌گونه کاستی ستمگرانه و نه در برگیری قاهرانه، بیم نداریم.»"},{"SurahNumber":72,"VerseNumber":14,"Text":"«و اینکه برخی از ما بی‌گمان مسلمان و برخی (هم) نامسلمانند. پس هر کس تسلیم (خدا) شد آنان در جستجوی راهی راهوار بوده‌اند.»"},{"SurahNumber":72,"VerseNumber":15,"Text":"و اما بخش‌کنندگان (میان خدا و آفریدگان) ، پس هیزم جهنم بوده‌اند"},{"SurahNumber":72,"VerseNumber":16,"Text":"و اینکه اگر بر راه (خدا) پایداری کنند، همواره آنان را آبی بسیار گوارا بنوشانیم"},{"SurahNumber":72,"VerseNumber":17,"Text":"تا در این‌باره آنان را آزمایشی آتشین بنماییم و هرکس از یاد پروردگارش روی گرداند وی را در قید عذابی بسی بالا و بلند فرو می‌نهد"},{"SurahNumber":72,"VerseNumber":18,"Text":"و اینکه مساجد، به‌راستی ویژه‌ی خداست. پس هیچ کس را با خدا مخوانید"},{"SurahNumber":72,"VerseNumber":19,"Text":"و اینکه چون بنده‌ی خدا به‌راستی، برخاست، حال آنکه خدا را می‌خواند، چیزی نمانده بود که بر سر و رویش فرو افتند"},{"SurahNumber":72,"VerseNumber":20,"Text":"بگو: «من تنها پروردگار خود را می‌خوانم و احدی را با او شریک نمی‌گردانم.»"},{"SurahNumber":72,"VerseNumber":21,"Text":"بگو: «من هرگز برای شما مالک هیچ زیان و سودی نیستم.»"},{"SurahNumber":72,"VerseNumber":22,"Text":"بگو: «هرگز کسی مرا در برابر خدا پناه نمی‌دهد و هرگز پناهگاهی غیر از او نمی‌یابم.»"},{"SurahNumber":72,"VerseNumber":23,"Text":"«(وظیفه‌ی من) تنها ابلاغی از سوی خدا و (رساندن) پیام‌های اوست و هر کس خدا و پیامبرش را نافرمانی کند، بی‌گمان برای او آتش دوزخ جاودانه است.»"},{"SurahNumber":72,"VerseNumber":24,"Text":"«تا هنگامی‌که آن چه را وعده داده می‌شوند ببینند. پس به زودی دریابند که یاور چه کسی کمکش ضعیف‌تر و کدام یک شمار‌ش کمتر است.»"},{"SurahNumber":72,"VerseNumber":25,"Text":"بگو: «من نمی‌دانم آن چه وعده داده می‌شوید، نزدیک است یا خدا برایش مدتی دور قرار می‌دهد.»"},{"SurahNumber":72,"VerseNumber":26,"Text":"(خدا) عالِم (کل) غیب‌(ها) است، پس احدی را بر غیبش آگاه نمی‌کند"},{"SurahNumber":72,"VerseNumber":27,"Text":"مگر کسی از رسولان را. پس او بی‌گمان از پیش و پس او مترصد است،"},{"SurahNumber":72,"VerseNumber":28,"Text":"تا نشانه نهد که به‌درستی، رسالت‌های پروردگارشان را ابلاغ کرده‌اند. حال آنکه به آن چه نزدشان است، احاطه کرده و عدد هر چیزی (به‌خوبی) را برشمرده است"},{"SurahNumber":73,"VerseNumber":1,"Text":"ای جامه بر (جان و تن خویشتن) فرو پیچیده‌،"},{"SurahNumber":73,"VerseNumber":2,"Text":"شب را به‌پا خیز مگر اندکی"},{"SurahNumber":73,"VerseNumber":3,"Text":"نیمش را، یا اندکی از نیمش را بکاه،"},{"SurahNumber":73,"VerseNumber":4,"Text":"یا بر آن (نیم) بیفزای، و قرآن را شمرده بخوان شمردنی (روشن)"},{"SurahNumber":73,"VerseNumber":5,"Text":"ما همواره به زودی بر تو گفتاری گران‌بار فرو می‌افکنیم‌"},{"SurahNumber":73,"VerseNumber":6,"Text":"بی‌گمان عبادت نشأت‌‌یافته از شب گامی استوارتر و فراتر و گفته‌اش پای‌برجاتر و گرانبارتر است"},{"SurahNumber":73,"VerseNumber":7,"Text":"به‌راستی برایت، در روز، شناوری ای دور و دراز است"},{"SurahNumber":73,"VerseNumber":8,"Text":"و نام پروردگار خود را یاد کن و فراسویش (آن گونه) انقطاعی یاب که (دیگران را نیز سویش) منقطع سازی"},{"SurahNumber":73,"VerseNumber":9,"Text":"پروردگار خاور و باختر (که) خدایی جز او نیست؛ پس او را کارساز خویش برگیر"},{"SurahNumber":73,"VerseNumber":10,"Text":"و بر آنچه می‌گویند شکیبا باش و از آنان با دوری‌گزیدنی زیبا، دور باش"},{"SurahNumber":73,"VerseNumber":11,"Text":"و مرا با تکذیب‌کنندگان نعمت‌وار واگذار و اندکی مهلتشان ده"},{"SurahNumber":73,"VerseNumber":12,"Text":"به‌راستی پیش ما عذاب‌هایی سخت و آتش پرزبانه،"},{"SurahNumber":73,"VerseNumber":13,"Text":"و طعامی گلوگیر و عذابی پردرد است،"},{"SurahNumber":73,"VerseNumber":14,"Text":"(در) روزی که زمین و کوه‌ها به لرزه درآیند، حال آنکه کوه‌ها ریگی انباشته‌‌اند"},{"SurahNumber":73,"VerseNumber":15,"Text":"بی‌گمان، ما سوی شما فرستاده‌ای که گواه بر شماست روانه کردیم‌؛ همان گونه که فرستاده‌ای سوی فرعون فرستادیم"},{"SurahNumber":73,"VerseNumber":16,"Text":"پس فرعون (آن) فرستاده را عصیان کرد. پس ما او را به گونه‌ای مرگبار بر گرفتیم"},{"SurahNumber":73,"VerseNumber":17,"Text":"پس اگر کفر بورزید، چگونه از روزی که کودکان را پیر می‌گرداند پرهیز می‌کنید؟"},{"SurahNumber":73,"VerseNumber":18,"Text":"آسمان از حادثه‌ی آن (روز) از هم شکافته (و) وعده‌ی او شدنی بوده است"},{"SurahNumber":73,"VerseNumber":19,"Text":"همانا این‌ها یادواره‌ای است تا هر که بخواهد سوی پروردگارش راهی در پیش گیرد"},{"SurahNumber":73,"VerseNumber":20,"Text":"پروردگارت به‌راستی می‌داند که تو و گروهی از کسانی که با تواَند، نزدیک به دوسوم از شب، و نصف آن را، یا یک‌‌سوم آن را (به عبادت) بر می‌خیزید. خداست که شب و روز را تقدیر و اندازه می‌دهد. (او) می‌داند که (شما) هرگز آن را ضبط نتوانید کرد. پس (از حکم نخستین) بر شما برگشت. پس هر چه از قرآن مُیسر می‌شود بخوانید. (خدا) دانست که به زودی در میانتان بیمارانی خواهند بود، و دیگرانی (که) در زمین (پای) می‌زنند (هم) هستند حال آنکه از فضل خدا می‌جویند، و دیگرانی (هم) در راه خدا کشتار می‌کنند. پس هر چه از آن [:قرآن] میسر شد بخوانید و نماز را بر پا بدارید و زکات را بپردازید و وامی نیکو به خدا دهید. و هر کار خوبی برای خویش از پیش فرستید، آن را نزد خدا بهتر و با پاداشی بیشتر بازخواهید یافت. و از خدا پوشش بخواهید. خدا بی‌گمان بسی پوشنده‌ی رحمتگر بر ویژگان است"},{"SurahNumber":74,"VerseNumber":1,"Text":"ای خموش در خود فرورفته (و) خویشتن را پوشیده‌،"},{"SurahNumber":74,"VerseNumber":2,"Text":"برخیز، پس هشدارده"},{"SurahNumber":74,"VerseNumber":3,"Text":"و پروردگارت را (نزد دیگران که کوچکش داشته‌اند) بزرگ گردان‌"},{"SurahNumber":74,"VerseNumber":4,"Text":"و لباس‌هایت را پاک بدار"},{"SurahNumber":74,"VerseNumber":5,"Text":"و از (هرگونه) پلیدی دور شو"},{"SurahNumber":74,"VerseNumber":6,"Text":"و منت مگذار در حالی که فزونی‌طلب و برتری‌جویی"},{"SurahNumber":74,"VerseNumber":7,"Text":"و برای پروردگارت شکیبایی کن"},{"SurahNumber":74,"VerseNumber":8,"Text":"پس چون در ناقور [:بوق جان‌افزا] دمیده شود،"},{"SurahNumber":74,"VerseNumber":9,"Text":"پس آن روز، روزی ناگوار است"},{"SurahNumber":74,"VerseNumber":10,"Text":"بر کافران آسان نیست"},{"SurahNumber":74,"VerseNumber":11,"Text":"مرا با آنکه (او را) تنها [:بی‌تبار] آفریدم واگذار"},{"SurahNumber":74,"VerseNumber":12,"Text":"و مالی بسیار راهوار و کشش‌دار برایش قرار دادم"},{"SurahNumber":74,"VerseNumber":13,"Text":"و پسرانی حاضر و آماده (به خدمت دادم،)"},{"SurahNumber":74,"VerseNumber":14,"Text":"و برایش (همه چیز زندگی مادی را) بسی آماده کردم"},{"SurahNumber":74,"VerseNumber":15,"Text":"سپس طمع دارد که (برآن) بیفزایم"},{"SurahNumber":74,"VerseNumber":16,"Text":"هرگز چنان نیست (که می‌پندارد). او بی‌امان دشمن آیات ما بوده"},{"SurahNumber":74,"VerseNumber":17,"Text":"به زودی او را به بالا رفتن از گردنه‌ا‌ی سخت وادار می‌کنم"},{"SurahNumber":74,"VerseNumber":18,"Text":"بی‌‌چون (آن دشمن بداندیش) اندیشید و سنجید"},{"SurahNumber":74,"VerseNumber":19,"Text":"پس (این) کشته(ی هوا و عِناد خود)، چگونه سنجید؟"},{"SurahNumber":74,"VerseNumber":20,"Text":"سپس کُشته شد. چگونه سنجید؟"},{"SurahNumber":74,"VerseNumber":21,"Text":"آن‌گاه نظر افکند"},{"SurahNumber":74,"VerseNumber":22,"Text":"سپس رو ترش نمود و چهره درهم کشید"},{"SurahNumber":74,"VerseNumber":23,"Text":"پس پشت گردانید و تکبر ورزید"},{"SurahNumber":74,"VerseNumber":24,"Text":"پس گفت: «این (قرآن) جز سحری ماندنی و پیروی‌شدنی نیست‌.»"},{"SurahNumber":74,"VerseNumber":25,"Text":"«این غیر از سخن بشر نیست.»"},{"SurahNumber":74,"VerseNumber":26,"Text":"زودا که او را گیرانه‌ی سقر [:آتش ذوب‌کننده] کنیم"},{"SurahNumber":74,"VerseNumber":27,"Text":"و تو چه دانی که سقر چیست‌؟"},{"SurahNumber":74,"VerseNumber":28,"Text":"نه باقی می‌گذارد و نه رها می‌کند"},{"SurahNumber":74,"VerseNumber":29,"Text":"بشر (و بشره) را بسی دگرگون و ذوب می‌سازد"},{"SurahNumber":74,"VerseNumber":30,"Text":"(و) بر آن نوزده (نگهبان) است"},{"SurahNumber":74,"VerseNumber":31,"Text":"و ما موکلان آتش را جز فرشتگان نگردانیدیم، و شماره‌ی آنان را جز آزمایشی آتشبار برای کسانی که کافر شده‌اند قرار ندادیم. تا آنان که اهل کتابند یقین کنند و ایمان کسانی که ایمان آوردند افزون گردد و آنان که کتاب به ایشان داده شده و (نیز) مؤمنان‌، به شک مستندی نیفتند. و تا کسانی که در دل‌هایشان بیماری است و (نیز) کافران بگویند: «خدا از این مَثَل چه چیزی را اراده کرده است‌؟» این گونه خدا هر که را بخواهد بی‌راه می‌گذارد و هرکه را بخواهد به راه می‌آورد. و (شماره‌ی) سپاهیان پروردگارت را جز او نمی‌داند. و این (آیات) جز یادواره‌ای برای بشر نیست"},{"SurahNumber":74,"VerseNumber":32,"Text":"نه چنین است (که می‌پندارند)! سوگند به ماه،"},{"SurahNumber":74,"VerseNumber":33,"Text":"و سوگند به شامگاه چون پشت کند،"},{"SurahNumber":74,"VerseNumber":34,"Text":"و سوگند به بامداد چون چهره گشاید،"},{"SurahNumber":74,"VerseNumber":35,"Text":"به‌راستی آیات (قرآن) بی‌گمان یکی از (آیات) بزرگ است"},{"SurahNumber":74,"VerseNumber":36,"Text":"حال آنکه هشداردهنده‌ی بشر است"},{"SurahNumber":74,"VerseNumber":37,"Text":"برای هر کس از شما که بخواهد پیشی گیرد یا پس بماند"},{"SurahNumber":74,"VerseNumber":38,"Text":"هر کسی در گرو دستاورد خویش است"},{"SurahNumber":74,"VerseNumber":39,"Text":"بجز یاران دست راست [:راستان]"},{"SurahNumber":74,"VerseNumber":40,"Text":"در میان باغ‌هایی (با درختان) سردرهم، از یکدیگر می‌پرسند،"},{"SurahNumber":74,"VerseNumber":41,"Text":"از مجرمان"},{"SurahNumber":74,"VerseNumber":42,"Text":"چه چیز شما را در سقر فرود آورد؟»"},{"SurahNumber":74,"VerseNumber":43,"Text":"گویند: «ما از نمازگزاران نبوده‌ایم»"},{"SurahNumber":74,"VerseNumber":44,"Text":"«و بینوایان را غذا نمی‌داده‌ایم»"},{"SurahNumber":74,"VerseNumber":45,"Text":"«و با هرزه‌درایان هرزه‌درایی می‌کرده‌ایم»"},{"SurahNumber":74,"VerseNumber":46,"Text":"«و با روز جزا (همان را) تکذیب می‌کرده‌ایم.»"},{"SurahNumber":74,"VerseNumber":47,"Text":"«تا یقینمان در رسید.»"},{"SurahNumber":74,"VerseNumber":48,"Text":"پس شفاعت شفاعت‌کنندگان سودشان ندهد"},{"SurahNumber":74,"VerseNumber":49,"Text":"پس چیست برایشان (که) از یادواره رویگردانند؟"},{"SurahNumber":74,"VerseNumber":50,"Text":"که گویی بی‌گمان گورخرانی رمیده‌اند،"},{"SurahNumber":74,"VerseNumber":51,"Text":"(که‌) از مقابل شیری ژیان فرار کرده‌اند"},{"SurahNumber":74,"VerseNumber":52,"Text":"بلکه هرکدام از آنها انتظار دارد نامه‌ی جداگانه‌ای بس گشوده و انتشار یافته (از سوی خدا) برایش فرستاده شود"},{"SurahNumber":74,"VerseNumber":53,"Text":"چنان نیست (که آنان می‌گویند)، بلکه از آخرت نمی‌هراسند"},{"SurahNumber":74,"VerseNumber":54,"Text":"چنان نیست (که آنها می‌گویند)! این (قرآن) بی‌گمان یادواره‌ای است"},{"SurahNumber":74,"VerseNumber":55,"Text":"پس هرکس بخواهد یادش آورد"},{"SurahNumber":74,"VerseNumber":56,"Text":"و هیچ کس به یاد نمی‌آورد، مگر اینکه خدا بخواهد؛ او اهل تقوی و اهل پوشش است"},{"SurahNumber":75,"VerseNumber":1,"Text":"به روز قیامت سوگند ندارم"},{"SurahNumber":75,"VerseNumber":2,"Text":"و نه سوگند به نفس لوامه [:وجدان بیدار و ملامتگر]"},{"SurahNumber":75,"VerseNumber":3,"Text":"آیا انسان می‌پندارد که هرگز استخوان‌هایش را جمع نخواهیم کرد؟"},{"SurahNumber":75,"VerseNumber":4,"Text":"آری‌! قادریم که (حتی خطوط سر) انگشتان او را سازمان دهیم"},{"SurahNumber":75,"VerseNumber":5,"Text":"بلکه انسان همی خواهد تا پیش رویش را بشکافد [:خدا را علنی بنگرد و قیامت را ببیند و پیوسته فجور کند]"},{"SurahNumber":75,"VerseNumber":6,"Text":"(از این رو) می‌پرسد: «قیامت کی خواهد بود؟!»"},{"SurahNumber":75,"VerseNumber":7,"Text":"پس در آن هنگام که چشم (از شدتِ وحشت) برق زند (و به گردش در آید)،"},{"SurahNumber":75,"VerseNumber":8,"Text":"و ماه بی‌‌نور گردد،"},{"SurahNumber":75,"VerseNumber":9,"Text":"و خورشید و ماه یک‌جا جمع شوند،"},{"SurahNumber":75,"VerseNumber":10,"Text":"انسان در آن‌هنگام گوید: «گریزگاه کجاست‌؟!»"},{"SurahNumber":75,"VerseNumber":11,"Text":"هرگز (چنین نیست.)! راه فراری (از این گیرودار) و پناهگاهی نیست"},{"SurahNumber":75,"VerseNumber":12,"Text":"آن روز قرارگاه (نهایی) تنها سوی پروردگار تو است‌"},{"SurahNumber":75,"VerseNumber":13,"Text":"و در آن روز انسان از تمام آنچه پیش فرستاده و واگذاشته بسی آگاهی مهم داده می‌شود"},{"SurahNumber":75,"VerseNumber":14,"Text":"بلکه انسان خودش بر (وضع) خودش بسی آگاه است"},{"SurahNumber":75,"VerseNumber":15,"Text":"و هرچند (در ظاهر برای خود) عذرهایی بیفکند"},{"SurahNumber":75,"VerseNumber":16,"Text":"(ای پیامبر!) زبانت را به‌خاطر عجله برای خواندن آن [:قرآن] حرکت مده"},{"SurahNumber":75,"VerseNumber":17,"Text":"همانا گردآوریش و خواندنش تنها بر عهده‌ی ماست"},{"SurahNumber":75,"VerseNumber":18,"Text":"پس هنگامی که آن را خواندیم، از خواندنش پیروی کن"},{"SurahNumber":75,"VerseNumber":19,"Text":"سپس بیان آن (نیز) بی‌گمان بر عهده‌ی ماست"},{"SurahNumber":75,"VerseNumber":20,"Text":"هرگز (چنان نیست که شما می‌پندارید)؛ بلکه شما (دنیای) زودگذر را دوست می‌دارید"},{"SurahNumber":75,"VerseNumber":21,"Text":"و آخرت را وامی‌گذارید"},{"SurahNumber":75,"VerseNumber":22,"Text":"چهره‌هایی در آن روز باطروات است،"},{"SurahNumber":75,"VerseNumber":23,"Text":"(که) سوی (رحمت) پروردگارشان نگرانند"},{"SurahNumber":75,"VerseNumber":24,"Text":"و در آن روز صورت‌هایی عبوس و درهم‌‌کشیده است،"},{"SurahNumber":75,"VerseNumber":25,"Text":"(که) گمان دارند عذابی در پیش دارند که پشت را می‌شکند"},{"SurahNumber":75,"VerseNumber":26,"Text":"چنان نیست (که انسان می‌پندارد! او ایمان نمی‌آورد) تا موقعی که جان به گلوگاهش رسد،"},{"SurahNumber":75,"VerseNumber":27,"Text":"و گفته شود: «آیا کیست که (مرا از مرگ) نجات دهد؟!»"},{"SurahNumber":75,"VerseNumber":28,"Text":"و گمان کرد که این همواره (همان) جدایی است"},{"SurahNumber":75,"VerseNumber":29,"Text":"و ساق (زندگی) به ساق (مرگ) در هم بپیچید"},{"SurahNumber":75,"VerseNumber":30,"Text":"در آن روز مسیر همه تنها سوی (دادگاه) پروردگارت خواهد بود"},{"SurahNumber":75,"VerseNumber":31,"Text":"پس او نه تصدیق کرد و نه نماز خواند"},{"SurahNumber":75,"VerseNumber":32,"Text":"بلکه رویگرداند"},{"SurahNumber":75,"VerseNumber":33,"Text":"سپس سوی خانه‌ی خود بازگشت در حالی که چون خران (خرامان) قدم برمی‌داشت"},{"SurahNumber":75,"VerseNumber":34,"Text":"(این ناهنجاری) شایسته‌تر است برای تو، پس شایسته‌تر"},{"SurahNumber":75,"VerseNumber":35,"Text":"سپس (این ناهنجاری) برای تو شایسته‌تر است، پس شایسته‌تر"},{"SurahNumber":75,"VerseNumber":36,"Text":"آیا انسان گمان می‌کند که بی‌هدف و مهمل رها می‌شود؟"},{"SurahNumber":75,"VerseNumber":37,"Text":"آیا او نطفه‌ای از منی‌ای که می‌جهد نبود؟"},{"SurahNumber":75,"VerseNumber":38,"Text":"سپس به صورت خون بسته‌‌ای [:آویزک] در آمد. پس خدا او را آفرید و سازمان داد،"},{"SurahNumber":75,"VerseNumber":39,"Text":"تا از او دو زوج : مرد و زن آفرید"},{"SurahNumber":75,"VerseNumber":40,"Text":"آیا (چنان نیرومندی‌) بر زنده کردن مردگان توانا نیست‌؟"},{"SurahNumber":76,"VerseNumber":1,"Text":"آیا زمانی از دهر [:طول زمان جهان] بر انسان گذشت که چیزی قابل ذکر نبود؟"},{"SurahNumber":76,"VerseNumber":2,"Text":"ما بی‌گمان انسان را از نطفه‌ای همسازان [:مخلوط] آفریدیم -‌حال آنکه او را همواره می‌آزماییم‌- پس شنوا و بینایش کردیم"},{"SurahNumber":76,"VerseNumber":3,"Text":"ما همانا راه را به او نشان دادیم، خواه سپاسگزار باشد یا بسی ناسپاس"},{"SurahNumber":76,"VerseNumber":4,"Text":"ما برای کافران، زنجیرها و غل‌ها و شعله‌های سوزان آتش را آماده کرده‌ایم"},{"SurahNumber":76,"VerseNumber":5,"Text":"همانا ابرار [:نیکان] از جامی می‌نوشند که با آمیزه‌ای عطرآگین (آمیخته) بوده است"},{"SurahNumber":76,"VerseNumber":6,"Text":"چشمه‌ای را (که) بندگان خدا از آن می‌نوشند، حال آنکه آن را به شدت روان می‌کنند، روان کردنی"},{"SurahNumber":76,"VerseNumber":7,"Text":"(همان بندگانی که) به نذر (خود) وفا می‌کنند، و از روزی که گزند آن جویای پرواز بوده است ، می‌ترسند"},{"SurahNumber":76,"VerseNumber":8,"Text":"و بر (مبنای) دوستی خدا (و طعامشان)، آن را به بینوا و یتیم و اسیر می‌خورانند"},{"SurahNumber":76,"VerseNumber":9,"Text":"(و به آنان می‌گویند:) «ما تنها برای خشنودی خداست که به شما می‌خورانیم و پاداش و سپاسی (هم) از شما نمی‌خواهیم.»"},{"SurahNumber":76,"VerseNumber":10,"Text":"«ما از پروردگارمان، از روزی (که) با چهره‌ای درهم نهاده است سخت هراسناکیم.»"},{"SurahNumber":76,"VerseNumber":11,"Text":"پس خدا (هم) آنان را از آسیب آن روز نگه داشت‌، و شادابی و شادمانی به آنان بسی ارزانی داشت"},{"SurahNumber":76,"VerseNumber":12,"Text":"و به (پاس) آنکه صبر کردند، بهشت و پرنیان پاداششان داد"},{"SurahNumber":76,"VerseNumber":13,"Text":"حال آنکه در آن (بهشت) بر تخت‌ها(ی خویش) تکیه‌زنندگانند. در آن‌جا نه (حرارت) آفتابی بینند و نه سرمایی طاقت‌فرسا"},{"SurahNumber":76,"VerseNumber":14,"Text":"حال آنکه سایه‌ها(ی درختان) بر آنان نزدیک است و چیدنی‌هایش (به‌گونه‌ای شگفت‌آور) رام"},{"SurahNumber":76,"VerseNumber":15,"Text":"و ظروفی سیمین و جام‌هایی که بلورین بوده، بر (پیرامون) آنان گردانده می‌شود"},{"SurahNumber":76,"VerseNumber":16,"Text":"جام‌هایی از نقره را که درست به‌اندازه (و با کمال ظرافت) آنها را از کار درآورده‌اند"},{"SurahNumber":76,"VerseNumber":17,"Text":"و در آن‌جا از جامی که آمیزه‌ی زنجبیل داشته به آنان می‌نوشانند،"},{"SurahNumber":76,"VerseNumber":18,"Text":"چشمه‌ای در آن‌جا که سلسبیل نامیده می‌شود"},{"SurahNumber":76,"VerseNumber":19,"Text":"و بر گِردشان پسرانی جاودان می‌گردند. هنگامی که آنان را ببینی، گویی که مرواریدهایی (بر گرد خود) پراکنده‌اند"},{"SurahNumber":76,"VerseNumber":20,"Text":"و هنگامی که بدانجا نگری، (سرزمینی از) نعمتی (بارور) و کشوری پهناور می‌بینی"},{"SurahNumber":76,"VerseNumber":21,"Text":"جامه‌های ابریشمین سبز و دیبای ستبر در بَرشان است و با دست‌بندهای سیمین زینت شده، و پروردگارشان آشامیدنی‌ای پاک‌کننده به آنان نوشانید"},{"SurahNumber":76,"VerseNumber":22,"Text":"«همانا این برای شما پاداشی بوده است و کوشش شما مشکور بوده است.»"},{"SurahNumber":76,"VerseNumber":23,"Text":"در حقیقت ما قرآن را بر تو به تدریج فروفرستادیم فرستادنی (رسا)"},{"SurahNumber":76,"VerseNumber":24,"Text":"پس برای (رسیدن) فرمان پروردگارت شکیبایی کن و از (میان) آنان گناهکاری یا بسی ناسپاس را فرمان مبر"},{"SurahNumber":76,"VerseNumber":25,"Text":"و نام پروردگارت را بامدادان و شامگاهان یاد کن"},{"SurahNumber":76,"VerseNumber":26,"Text":"و پاسی از شب را پس برایش سجده کن، و شبی دراز او را به پاکی بستای"},{"SurahNumber":76,"VerseNumber":27,"Text":"اینان همواره (دنیای) شتابانِ زودگذر را دوست دارند و روزی گرانبار را (به غفلت) پشت (سر) می‌افکنند"},{"SurahNumber":76,"VerseNumber":28,"Text":"ما آنان را آفریده و پیوند (مفاصل) آنها را استوار کردیم و هنگامی که بخواهیم، آنان را به مانندهاشان تبدیل می‌کنیم"},{"SurahNumber":76,"VerseNumber":29,"Text":"بی‌گمان این (آیات) یادواره‌ای است. پس هر کس بخواهد، راهی سوی پروردگارش برگیرد"},{"SurahNumber":76,"VerseNumber":30,"Text":"و تا خدا نخواهد، (شما) نخواهید خواست‌؛ همواره خدا بسیار دانای حکیم بوده است"},{"SurahNumber":76,"VerseNumber":31,"Text":"هر که را بخواهد، در رحمت خویش در آورد، و برای ظالمان عذابی پردرد آماده کرده است"},{"SurahNumber":77,"VerseNumber":1,"Text":"سوگند به فرستادگان شناخته شده (بر محور ایمان)؛"},{"SurahNumber":77,"VerseNumber":2,"Text":"پس (آن) توفندگان توفانی؛"},{"SurahNumber":77,"VerseNumber":3,"Text":"سوگند به پخش‌کنندگان پخش‌کردنی؛"},{"SurahNumber":77,"VerseNumber":4,"Text":"پس به جدایی‌افکنان (آن) جدایی‌افکندنی‌؛"},{"SurahNumber":77,"VerseNumber":5,"Text":"پس به افکنندگان یادواره‌ای‌؛"},{"SurahNumber":77,"VerseNumber":6,"Text":"معذوران یا هشدار‌دهندگان‌"},{"SurahNumber":77,"VerseNumber":7,"Text":"همواره آنچه وعده یافته‌اید بی‌چون شدنی است"},{"SurahNumber":77,"VerseNumber":8,"Text":"پس هنگامی که ستارگان محو شوند،"},{"SurahNumber":77,"VerseNumber":9,"Text":"و آن‌گاه که آسمان سوراخ شود،"},{"SurahNumber":77,"VerseNumber":10,"Text":"و آن‌گاه که کوه‌ها از جا کنده شوند،"},{"SurahNumber":77,"VerseNumber":11,"Text":"و آن‌گاه که پیامبران برایشان وقت مقرر گردد"},{"SurahNumber":77,"VerseNumber":12,"Text":"برای چه روزی [:وقتشان] تأخیر شده است‌؟"},{"SurahNumber":77,"VerseNumber":13,"Text":"برای روز جدایی‌"},{"SurahNumber":77,"VerseNumber":14,"Text":"و تو را چه فهماند روز جدایی چیست‌؟"},{"SurahNumber":77,"VerseNumber":15,"Text":"(در) چنان روزی وای بر تکذیب‌کنندگان"},{"SurahNumber":77,"VerseNumber":16,"Text":"مگر پیشینیان را هلاک نکردیم‌؟"},{"SurahNumber":77,"VerseNumber":17,"Text":"سپس از پی آنان دیگران را می‌بریم‌"},{"SurahNumber":77,"VerseNumber":18,"Text":"با مجرمان چنان می‌کنیم"},{"SurahNumber":77,"VerseNumber":19,"Text":"(در) چنان روزی وای بر تکذیب‌‌کنندگان‌"},{"SurahNumber":77,"VerseNumber":20,"Text":"مگر شما را از آبی بی‌مقدار نیافریدیم‌؟"},{"SurahNumber":77,"VerseNumber":21,"Text":"پس آن را در جایگاهی استوار نهادیم،"},{"SurahNumber":77,"VerseNumber":22,"Text":"تا اندازه‌ای معین،"},{"SurahNumber":77,"VerseNumber":23,"Text":"پس اندازه‌گیری کردیم، پس چه خوب توانای اندازه‌گیریم"},{"SurahNumber":77,"VerseNumber":24,"Text":"(در) چنان روزی وای بر تکذیب‌کنندگان"},{"SurahNumber":77,"VerseNumber":25,"Text":"مگر زمین را پرنده‌ای تندپرواز و نگهبان ننهادیم‌؟"},{"SurahNumber":77,"VerseNumber":26,"Text":"نگهبانِ سرنشینانش، چه زندگان و چه مردگان‌،"},{"SurahNumber":77,"VerseNumber":27,"Text":"و کوه‌های سر بلند در آن نهادیم. و به شما آبی گوارا نوشانیدیم"},{"SurahNumber":77,"VerseNumber":28,"Text":"(در) چنان روزی وای بر تکذیب‌کنندگان"},{"SurahNumber":77,"VerseNumber":29,"Text":"رها شوید سوی همان چیزی که آن را تکذیب می‌کردید"},{"SurahNumber":77,"VerseNumber":30,"Text":"رها شوید سوی سایه‌ای آتشین (که) سه گوشه دارد"},{"SurahNumber":77,"VerseNumber":31,"Text":"نه سایه‌بان است و نه از شعله(ی آتش) بی‌نیاز می‌کند"},{"SurahNumber":77,"VerseNumber":32,"Text":"(این آتش سیاه‌فام) چون کاخی (آتشبار) شراره می‌افکند،"},{"SurahNumber":77,"VerseNumber":33,"Text":"گویی به‌راستی شترانی زرد رنگند"},{"SurahNumber":77,"VerseNumber":34,"Text":"(در) چنان روزی وای بر تکذیب‌کنندگان‌"},{"SurahNumber":77,"VerseNumber":35,"Text":"این روزی است که دم نمی‌زنند،"},{"SurahNumber":77,"VerseNumber":36,"Text":"و رخصت (هم) نمی‌یابند تا پوزش بخواهند"},{"SurahNumber":77,"VerseNumber":37,"Text":"(در) چنان روزی وای بر تکذیب‌کنندگان"},{"SurahNumber":77,"VerseNumber":38,"Text":"این (همان) روز جدایی است! شما و (جمله‌ی) پیشینیان را گرد آوردیم"},{"SurahNumber":77,"VerseNumber":39,"Text":"پس اگر حیله‌ای دارید، با من حیله کنید"},{"SurahNumber":77,"VerseNumber":40,"Text":"(در) چنان روزی وای بر تکذیب‌کنندگان"},{"SurahNumber":77,"VerseNumber":41,"Text":"پرهیزگاران بی‌گمان (در) زیر سایه‌ها و در (کنار) چشمه‌سارانند،"},{"SurahNumber":77,"VerseNumber":42,"Text":"و (کنار) هر میوه‌ای از آنچه خوش دارند"},{"SurahNumber":77,"VerseNumber":43,"Text":"«به (پاداش) آنچه می‌کردید، با گوارایی بخورید و بیاشامید،»"},{"SurahNumber":77,"VerseNumber":44,"Text":"«ما به‌راستی نیکوکاران را چنان پاداش می‌دهیم.»"},{"SurahNumber":77,"VerseNumber":45,"Text":"(در) چنان روزی وای بر تکذیب‌کنندگان"},{"SurahNumber":77,"VerseNumber":46,"Text":"(ای کافران! در دنیا) بخورید و اندکی برخوردار شوید (که) شما بی‌امان مجرمانید"},{"SurahNumber":77,"VerseNumber":47,"Text":"(در) چنان روزی وای بر تکذیب‌کنندگان‌"},{"SurahNumber":77,"VerseNumber":48,"Text":"و هنگامی که به آنان گفته شود: «رکوع کنید.» رکوع نمی‌کنند"},{"SurahNumber":77,"VerseNumber":49,"Text":"(در) چنان روزی وای بر تکذیب‌کنندگان"},{"SurahNumber":77,"VerseNumber":50,"Text":"پس به کدامین حدیثی پس از خدا (و قرآن) ایمان می‌آورند؟"}]}