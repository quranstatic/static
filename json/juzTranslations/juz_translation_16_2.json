{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":18,"VerseNumber":75,"Text":"Teuma geujaweueb pakon hai sahbat Teuwo nasehat nyang ban lon peugah Han ek tasaba ka lon kheun meuhat Napsu jeuheut that han ek ta teugah"},{"SurahNumber":18,"VerseNumber":76,"Text":"Musa kheun teuma boh jinoe meuhat p Han le lon sasat tapeubuet salah À Meunyo sigo treuk lon tanyong sabab Ka jeuet hai sahbat lon nyoe takeubah"},{"SurahNumber":18,"VerseNumber":77,"Text":"Teuma geubeudoh laju beurangkat Bak saboh teumpat ka troh geulangkah Bak saboh gampong ureueng rame that Geulakee ligat peue nyang na mudah Tabri makanan keu kamoe siat Sabab ka deuek that ngon hek sileupah Tapi kaom nyan keubit that batat Makanan sapat pih han jikeubah Han jibri sapeue nyang geumeuhajat Geubeudoh ligat laju geulangkah Meuteumeung saboh tembok meu turab Tapi singet that sang ka rap reubah Teuma geupeudong binteh nyan ligat Musa geulihat laju geubantah Meunyo talakee upahjih meuhat Gadoh meularat geutanyo sosah"},{"SurahNumber":18,"VerseNumber":78,"Text":"Teuma geujaweueb tanyo hai sahbat Nyoe ka troh bak had tanyoe meupisah Han ek tasaba gata meusiat Hana tatupat keu peue phaedah Akan lon peugah teuma riwayat Peuejeuet keu sabab buet lon sang salah"},{"SurahNumber":18,"VerseNumber":79,"Text":"Teuntang hai kapai meunoe riwayat Ureueng meupukat mita napakah Udep di laot ureueng nyan meuhat Geuba u darat peue nyang na mudah Teuma di likot raja lalem that Jireubot meuhat kapai jirampah Meunyo ka rusak han le jikarat Nyan jeuet keu sabab kapai nyan lon plah"},{"SurahNumber":18,"VerseNumber":80,"Text":"Teuntang aneuk miet meunoe riwayat Dijih ka sisat teukeudi Allah Sayang ma-ku jih ureueng taʻat that Takot jipakat kaphe keu Allah Teuntee jipaksa ma-ku jih meuhat Mangat roh sisat geupubuet salah"},{"SurahNumber":18,"VerseNumber":81,"Text":"Sabab nyan lon poh aneuk nyan ligat Mangat seulamat ibu ngon ayah Neugantoe laen uleh Hadharat Aneuk nyang got that shaleh ngoh ceudah"},{"SurahNumber":18,"VerseNumber":82,"Text":"Teuntang hai binteh tembok meu turab Meunoe riwayat deungo lon peugah Dua droe aneuk yatim meularat Jih nyang po teumpat binteh ka reubah Di yup binteh nyan harta jih le that Youh dilee meuhat sinan geukeubah Ayah jih dilee ureueng shaleh that Sinankeuh teumpat pusaka ayah Teuma Neukheundak uleh Hadharat Harta nyan meuhat keu jih napakah Meunyo ka rayok aneuk nyan ligat Dudoe jiteupat harta geukeubah Jijak cok keudroe dengan seulamat Harta nyan rahmat Neubri le Allah Abeh lon peugah bandum riwayat Sang-sang talihat lon pubuet salah Padahai dilon kon sagai sisat Tuhan Hadharat nyang yue peurintah Sabab nyan gata lon yue saba that Tapi han kuat napsu tateugah"},{"SurahNumber":18,"VerseNumber":83,"Text":"Teuma jitanyong bak gata siat Teuntang riwayat Zulkarnain meugah Tajaweueb meunoe wahai Muhammad Deungo riwayat jinoe lon peugah"},{"SurahNumber":18,"VerseNumber":84,"Text":"Gopnyan di bumoe raja raya that Seutot riwayat galak that leupah Harok that geujak timu ngon barat"},{"SurahNumber":18,"VerseNumber":85,"Text":"Laju beurangkat seutot seujarah"},{"SurahNumber":18,"VerseNumber":86,"Text":"Hingga troh geujak bak saboh teumpat Jioh u barat keudeh geulangkah Matauroe lop tujuan meuhat Hingga troh kasad Neubri le Allah Matauroe deuh sinan geulihat Jilop ban bulat lam tanoh bagah Na saboh kaom di sinan meuhat Uleh Hadharat teuma Neupeugah Wahe Zulkarnain meunyo meuhajat Taseksa meuhat kaom nyan bagah Atawa nyang jroh gata meuhajat Tapubuet leugat hana soe bantah"},{"SurahNumber":18,"VerseNumber":87,"Text":"Geujaweueb teuma laju ban teupat Ureueng nyang sisat dilon lon balah Ureueng elanya lon seksa ligat ‘Oh dudoe meuhat pulang bak Allah Meunyo ka jiwoe ubak Hadharat Azeueb raya that keu jih Neubalah"},{"SurahNumber":18,"VerseNumber":88,"Text":"Soe nyang pubuet got iman jih kuat Balasan meuhat pih got sileupah Ureueng nyan teuma pih han lon peubrat Peurintah meuhat keu jih nyang mudah"},{"SurahNumber":18,"VerseNumber":89,"Text":"Beudoh lom teuma gopnyan beurangkat"},{"SurahNumber":18,"VerseNumber":90,"Text":"Troh saboh teumpat keudeh geulangkah Keudeh u timu geupeukeue ligat Bak ujong teumpat hu meujeureulah Teumpat jiteubiet uroe peungeuh that Tujuan meuhat keunan geulangkah Meuteumeung kaom sinan ganje that Teulanjang bulat tuboh jipeuhah"},{"SurahNumber":18,"VerseNumber":91,"Text":"Meunankeuh gopnyan ‘eleumee le that Uleh Hadharat Neubri ngon tuah"},{"SurahNumber":18,"VerseNumber":92,"Text":"Geubeudoh sinan laju beurangkat"},{"SurahNumber":18,"VerseNumber":93,"Text":"Hingga troh ligat bak saboh lurah Dalam urong gle sinan geulihat Na saboh teumpat nanggroe nyang luah Na saboh kaom mantong biadab Meuphom hana that peue nyang geupeugah"},{"SurahNumber":18,"VerseNumber":94,"Text":"Ubak Zulkarnain jipeugah ligat Kamoe meularat raya sileupah Yakjut wa makjut leupah that jeungkat Kamoe dum rakyat habeh jirampah Jipubuet jeuheut sabe jeuep teumpat Neutulong siat kamoe beu leupah Neupeugot kuta keu kamoe siat Bek jeuet jilewat keunoe jilangkah Meunyo cit neutem peutroh ban hajat Dikamoe rakyat meutem bri upah"},{"SurahNumber":18,"VerseNumber":95,"Text":"Geujaweueb teuma dilon tan hajat Na nyang leubeh that Neubri le Allah Lon lakee mantong teunaga rakyat Keunoe meusapat bandum tayue krah Lon peugot kota saboh nyang kuat Hana meuhajat dilon keu upah"},{"SurahNumber":18,"VerseNumber":96,"Text":"Tayue me beusoe keunoe beu le that t Tatamon ligat beu manyang leupah “Oh santeut ngon gle tatot le ligat Apui raya that peuudep bagah Oh lheueh nyan timah keunoe taintat Tapasoe leugat lam apui mirah"},{"SurahNumber":18,"VerseNumber":97,"Text":"Meunyo ka abeh bandum ka siap Yakjut meukarat teubiet han leupah Han leupah jiek sabab manyang that Jikurek meuhat hana phaedah"},{"SurahNumber":18,"VerseNumber":98,"Text":"Teuma Zulkarnain geukheun amanat ; Bandum nyoe rahmat Neubri le Allah Meunyo ka teuka janji Hadharat ‘Oh dudoe meuhat hanco dum bicah Janji Tuhanku beuna nyo that-that Hana meusiat pih na meuubah"},{"SurahNumber":18,"VerseNumber":99,"Text":"Teuma Neupeugah uleh Hadharat Yakjut nyang jeungkat sinan Neukeubah Sabe keudroe jih karu jih that-that Sabab meukarat teubiet han leupah Geuyup seurunee le malaikat Baro meusapat u keue Potallah"},{"SurahNumber":18,"VerseNumber":100,"Text":"Masa nyan geuba apui raya that Keu kaphe jeungkat nuraka juah"},{"SurahNumber":18,"VerseNumber":101,"Text":"Kaphe nyang buta han deuh jilihat Padum le ayat yue ingat Allah Han ek jideungo dijih nyan meuhat Ate ka batat tungang sileupah Mata jih buta ka teutop rapat Han deuh jilihat dumna peurintah"},{"SurahNumber":18,"VerseNumber":102,"Text":"Nakeuh ek patot dikaphe jeungkat Jipeucharikat laen ngon Allah Dijih meulakee kon bak Hadharat Teutapi meuhat bak hamba Allah Dijih keu hamba pubuet ibadah Meubri treuk teumpat nuraka juah"},{"SurahNumber":18,"VerseNumber":103,"Text":"Takheun le gata wahai Muhammad Peugah bak umat nyang pubuet salah Deungo lon peugah wahe e sahbat Ureueng rugoe that amal ka salah"},{"SurahNumber":18,"VerseNumber":104,"Text":"Ureueng nyan bandum nyata ka sisat Udep jih meuhat hana phaedah Jipike keudroe buet jih nyan got that Padahai sisat rugoe sileupah"},{"SurahNumber":18,"VerseNumber":105,"Text":"Ureueng nyan bandum kaphe keu ayat Tuhan Hadharat dijih jibantah Jikheun han rumpok dengon Hadharat Kaphe jeuheut that lawan peurintah Ubena amai luroh dum meuhat Hana sagai brat meuube seupah Hana harga uroe kiamat Nyang na cit laknat Neubri le Allah"},{"SurahNumber":18,"VerseNumber":106,"Text":"Nyankeuh nuraka balahjih meuhat Sabab jih sisat kaphe keu Allah Watee jideungo geubaca ayat Dijih paleh that jikhem meuhah-hah Lon jipeukaru Rasul Hadharat Nyankeuh jeuet teumpat nuraka juah"},{"SurahNumber":18,"VerseNumber":107,"Text":"Ureueng meuiman akan Hadharat Amal nyang got that hantom geukeubah Neubri churuga uleh Hadharat Firdaus manyang that lagi that indah"},{"SurahNumber":18,"VerseNumber":108,"Text":"Bandumgeuh keukal di sinan teumpat Han tom meularat seunang that leupah Minah holaen han sagai hajat Sabab mangat that churuga indah"},{"SurahNumber":18,"VerseNumber":109,"Text":"Takheun le gata wahai Muhammad Ubak dum umat meunoe tapeugah Meunyo ie laot bandum meusapat Teuma geusurat kalimat Allah Habeh ie laot keudua meuhat ‘Eleumee Hadharat hana lom sudah Sangkira neubri daweuet lom le that Beu sadum meuhat ngon laot luah Han ek cit habeh ilmee Hadharat Dumnankeuh le that kalimat Allah"},{"SurahNumber":18,"VerseNumber":110,"Text":"Takheun le gata wahai Muhammad Ulon hai umat cit hamba Allah Lon manusia ban gata meuhat Lagee talihat hana meuubah Teuma bak ulon wahyu Hadharat Neuyue kheun meuhat sidroe-Neuh Allah ý Tuhan gata nyoe cit sidroe meuhat Barangsoe hajat pubuet le bagah Hajat meureumpok deungon Hadharat Peubuet le ligat amal nyang ceudah Tuhanku sidroe bek peucharikat Pubuet ibadat hanya keu Allah MARYAM Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"},{"SurahNumber":19,"VerseNumber":1,"Text":"Kaf Ha Ya ‘Ain Shad Tuhan nyang teupeue meukeusud ayat Sabab Hadharat hana Neupeugah"},{"SurahNumber":19,"VerseNumber":2,"Text":"Rahmat Po gata keu sidroe hamba Neuh Zakaria nyan Neuneuk peugah"},{"SurahNumber":19,"VerseNumber":3,"Text":"Youh geumeudoʻa ubak Po gopnyan Bak watee teunang gopnyan munajah"},{"SurahNumber":19,"VerseNumber":4,"Text":"Geukheun Tuhanku leumoh tuleueng lon Ka puteh ok lon hana le hilah Hana daya le lon nyoe ka tuha Doa lon pinta beu mustajabah Hana tom Neubri lon putoeh asa"},{"SurahNumber":19,"VerseNumber":5,"Text":"Teumakot hamba keu aneuk lidah Saleh pakri dom ‘oh meulikot lon Ureueng inong lon pih hana hilah Ka padum lama inong lon male Harap hana le ka putoeh sudah Neubri Tuhanku sidroe aneuknda"},{"SurahNumber":19,"VerseNumber":6,"Text":"Ji tueng pusaka bak lon nyang ayah Lom pih pusaka bak wareh Ya‘qob Neubri bek Neutop rahmat Neupeuhah Aneuk nyan bak nyo nyang Droe-Neuh rila"},{"SurahNumber":19,"VerseNumber":7,"Text":"Hai Zakaria Neukheun le Allah Kamoe peuseunang lam ate gata Aneuk teuh Yahya Kamoe hadiah Goh na baroekon ureueng nan Yahya Nyan keuh keu gata aneuk meutuah"},{"SurahNumber":19,"VerseNumber":8,"Text":"Geukheun Tuhanku pat aneuk keu lon Ureueng inong lon umu ka leupah Inong lon male ka leupah that trep Dilon pih ka sep umu rap reubah Umu lon jinoe leupah that tuha"},{"SurahNumber":19,"VerseNumber":9,"Text":"Meunan keuh kada Neukheun le Allah Po gata Neukheun gata bek apon Atra nyan bak Lon leupah that mudah Youh masa dilee Lon peujeuet gata Sapeue pih hana jeuet laju bagah"},{"SurahNumber":19,"VerseNumber":10,"Text":"Geukheun Tuhanku Neubri keu tanda Kalon (nyoe tanda) Neukheun le Allah Tanda keu gata hana ta marit Lhee malam keubit ta gampet babah"},{"SurahNumber":19,"VerseNumber":11,"Text":"Beudoh bak Mihrab teuma geuteubiet Hana geumarit meu peue geupeugah Geubri icharat mantong bak kaom Geuh geuyue junjong perintah Allah Ta kheun teuseubeh beungoh ngon seupot Dumpeue taturot bek sagai bantah"},{"SurahNumber":19,"VerseNumber":12,"Text":"Hai Yahya tacok kitab nyan beu that Meurunoe leugat beuna ngon salah Hikmah Kamoe bri teuma keu gopnyan Youh mantong gopnyan ubeut that leupah"},{"SurahNumber":19,"VerseNumber":13,"Text":"Lom gaseh sayang meubri bak Kamoe Geupeugleh that droe taqwa keu Allah"},{"SurahNumber":19,"VerseNumber":14,"Text":"Keu ma ku gopnyan pih that geujunjong Hana sagai mbong sabe meurendah"},{"SurahNumber":19,"VerseNumber":15,"Text":"Seulamat gopnyan bak uroe lahe Ngon uroe mate geuh that meutuah Lom pih seulamat uroe geubangket Sigo treuk udep meuhadap Allah"},{"SurahNumber":19,"VerseNumber":16,"Text":"Teuma taingat haba Maryam Dalam Qur‘an sinoe geupeugah Watee geuteubiet geujak rot timu Sidroe geuh laju keunan geulangkah Ahli di rumoh tinggai sinaroe"},{"SurahNumber":19,"VerseNumber":17,"Text":"Digopnyan sidroe geujak meusiblah Geujak bak padok digopnyan sidroe Keunan Roh Kamoe meukirem bagah Geupeurupa droe geuh lagee insan Leupah that saban geukalon gagah"},{"SurahNumber":19,"VerseNumber":18,"Text":"Maryam kheuen lon lakee bak Tuhan Bek gata tuan keunoe talangkah Meunyo cit gata ureueng takwa"},{"SurahNumber":19,"VerseNumber":19,"Text":"Geuseuot sigra lon Rasul Allah Rasul Po gata lon jak bak gata Haba gembira Neuyue jak peugah Neuyue bri aneuk bak lon keu gata Nyang meubahgia ngon gleh sileumpah"},{"SurahNumber":19,"VerseNumber":20,"Text":"Han tom teupeh lon ngon ureueng agam Pane jeuet meunan aneuk tan ayah Lagi pih lon nyoe kon inong jalang Seuot Maryam meunan geupeugah"},{"SurahNumber":19,"VerseNumber":21,"Text":"Geukheuen ka meunan kheuen Tuhan gata Buet bacut sahja bak Lon that mudah Lom Kamoe peujeuet nyang nyan keu tanda Keu manusia jitueng phaedah Lom pih nyan rahmat meubri le Kamoe Lagi atra nyoe ka putoh sudah"},{"SurahNumber":19,"VerseNumber":22,"Text":"Teuma Maryam pih kakeuh hame Ngon aneuk geume geujak peusiblah"},{"SurahNumber":19,"VerseNumber":23,"Text":"Bak teumpat jioh geujak peungkleh droe Lahe treuk sinoe si manyak mirah Di yup keureuma sinan geuduek le Geukheuen bah mate lon dumnoe sosah Pakon: han mate lon sigohlom nyoe Mangat bek lon nyoe jipeugah-peugah Bahle beu teuwo jih bek jiingat Saket ngon mangat bek jeuet keu gundah"},{"SurahNumber":19,"VerseNumber":24,"Text":"Teuma geudeungo saboh suara Bak teumpat rata nyang leubeh rendah Di yup gata duek ie jiteubiet le Tuhan peuile bek gata sosah e E a"},{"SurahNumber":19,"VerseNumber":25,"Text":"Cuba tagrak-grak cabeueng keuruma Rhet boh keureuma nyang mantong basah"},{"SurahNumber":19,"VerseNumber":26,"Text":"Tapajoh tajep beu seunang ate Sapeue hana le nyang jeuet keu sosah Meunyo meuteume ngon manusia Lon lon puasa meunan tapeugah Hanjeuet lon marit ngon beurangkasoe Kaoi lon meunoe janji ngon Allah"},{"SurahNumber":19,"VerseNumber":27,"Text":"Geume treuk aneuk bak kaom gopnyan Wahe Maryam jikheuen le bagah Pakon digata buet teuh lagee nyan"},{"SurahNumber":19,"VerseNumber":28,"Text":"Chedara Harun pakon buet salah Ayah gata kon ureueng nyang jeuheut Ma gata pih got kon inong culah"},{"SurahNumber":19,"VerseNumber":29,"Text":"Maryam tunyok bak aneuk ubit í Hanjeuet jimarit laju jipeugah y Pakri meutanyong bak aneuk ubit"},{"SurahNumber":19,"VerseNumber":30,"Text":"Teuma jimarit lon hamba Allah Ngon saboh kitab keulon ka Neubri Ka jeuet keunabi lon nyoe Neupeugah"},{"SurahNumber":19,"VerseNumber":31,"Text":"Ho ho nyang lon jak Neubri beureukat Sembahyang meuhat lon Neupeurintah Meunan pih bak lon Neuyue bri zakeuet Youh mantong udep lon gohlom leupah y"},{"SurahNumber":19,"VerseNumber":32,"Text":"Pubuet bakti beu jroh keu ma lon Bek na sipheuet mbong nyang brok sileupah"},{"SurahNumber":19,"VerseNumber":33,"Text":"Seulamat keulon uroe laher lon Uroe mate lon pih beu meutuah Seulamat lom lon uroe geubangket y Sigo treuk udep meuhadap Allah Nyankeuh nyang Isa aneuk Maryam"},{"SurahNumber":19,"VerseNumber":34,"Text":"Nyang dum awak nyan meubantah-bantah Narit nyang beuna bak Tuhan sidroe Dijih chok cit roe ragu sileupah"},{"SurahNumber":19,"VerseNumber":35,"Text":"Hana meuaneuk Tuhan Hadharat Maha suci that nibak jih peugah Wate Neukheundak barang peue meuhat Barang peue hajat Neumeung perintah Neukheuen boh jeuet kah jinoe le leugat Hasel le siat hana nyang payah"},{"SurahNumber":19,"VerseNumber":36,"Text":"Allah Tuhan lon ngon Tuhan gata O Droe-Neuh nyan sahja wajeb taseumah Nyoe jalan teupat nyang jalan Tuhan"},{"SurahNumber":19,"VerseNumber":37,"Text":"Teuma awak nyan meupisah-pisah Han jimeusapeue bandum awak nyan Ceulaka youh nyan keu kaphe jadah ‘Oh teuka uroe haro hara that Keubit meukarat kaphe seurakah"},{"SurahNumber":19,"VerseNumber":38,"Text":"Deuh that jideungo trang that jikalon ‘Oh troh uroe nyan hana peue peugah Tapi si lalem jijak bak Kamoe Nibak uroe nyoe sisat that leupah"},{"SurahNumber":19,"VerseNumber":39,"Text":"Tapeuingat jih uroe meunyesal Uroe nyang kekal ‘oh habeh sudah Dijih lam lalee han jimeuiman"},{"SurahNumber":19,"VerseNumber":40,"Text":"Pusaka youh nyan Kamoe cok bagah Pusaka bumoe ngon bandum asoe Bandum keu-Kamoe hana meukeubah Bandum awaknyan teuma Meupuwo Keudeh bak Kamoe beuna ngon salah"},{"SurahNumber":19,"VerseNumber":41,"Text":"Teuma taingat haba Ibrahim Lam Qur‘an Karim sinoe geupeugah Gopnyan beuna that lom jeuet keu nabi"},{"SurahNumber":19,"VerseNumber":42,"Text":"Geukheun bak abi geuh wahe ayah Pakon teseumah berhala mate Han jeuet jidengo peue nyang tapeugah Han deuh jikalon hana meuguna Han sapeue pih na dijih phaedah"},{"SurahNumber":19,"VerseNumber":43,"Text":"Hai ayah dilon nyoe ka lon teupeue Nyang goh neuteupeue le droeneuh ayah Teuma neuikot lon tunyok droeneuh Lon maba droeneuh bak jalan Allah a a i A Jalan nyang beuna jalan nyang teupat"},{"SurahNumber":19,"VerseNumber":44,"Text":"Bek jalan sisat neujak hai ayah Bek jalan sisat neuseumah chetan Maksiet keu-Tuhan cheitan seurakah"},{"SurahNumber":19,"VerseNumber":45,"Text":"Hai ayah dilon teumakot lon that ; Keu droeneuh azab Neubri le Allah Droeneuh neujakcok cheitan keuwali"},{"SurahNumber":19,"VerseNumber":46,"Text":"Seuot le abi peue benci that kah A Wahai Ibrahim peue benci keuh that Tuhan lon sisat bandum kapeugah Meung han kapiyoh ka kheun keu Tuhan Keubit ku rajam keuh han soe teugah Kajak weh keudeh bek le keuh sinoe Bek le kawoe-woe beu trep sileupah"},{"SurahNumber":19,"VerseNumber":47,"Text":"Geukheun seulamat keu droeneuh bak lon Lon lakee ampon teuma bak Allah Neuampon keudroeneuh le Tuhan lon Neubri doa lon beu mustajabah Baroekon Tuhan cit got that keulon"},{"SurahNumber":19,"VerseNumber":48,"Text":"Jinoe kakeuh lon keudeh lon langkah Kakeuh tinggai droeneuh dum ngon tuhan Neuh nyang neukheun nyan nyang bukon Allah Jeuet lon meudoa ubak Tuhan lon Kadang Neuampon droeneuh le Allah Mudah mudahan bak Neuteurimong Doa lon ceumong bek jeuet keu salah"},{"SurahNumber":19,"VerseNumber":49,"Text":"‘Oh ban ka geujak tinggai ureueng nyan Tinggai ngon tuhan jih nyang kon Allah Meubri keu gopnyan Ishaq ngon Ya‘qob Meuturot turot ureueng meutuah Bandua gopnyan pih jeuet keu nabi"},{"SurahNumber":19,"VerseNumber":50,"Text":"Meubri lom lagi rahmat meulimpah Nama ureueng nyan sabe gop teuoh Sipheuet got that jroh manyang sileupah i"},{"SurahNumber":19,"VerseNumber":51,"Text":"Teuma taingat lom haba Musa Lam Qur‘an nyata sinoe geupeugah Ikheulah that gopnyan pangkat Tuhan bri Rasul ngon Nabi raya that tuah"},{"SurahNumber":19,"VerseNumber":52,"Text":"Bineh Tursina Kamoe hei gopnyan Siblah rot uneuen kon jarak leupah € Meupeutoe gopnyan bak geumunajat"},{"SurahNumber":19,"VerseNumber":53,"Text":"Meubri ngon rahmat keu gopnyan bagah Chedara gopnyan Harun pih Nabi Geubantu akhi rahmat that leupah"},{"SurahNumber":19,"VerseNumber":54,"Text":"Haba Ismail lom taba ingat Lam Qur‘an meuhat sinoe geupeugah Gopnyan pih Rasul cit deungon Nabi Beuna that janji han tom meuubah"},{"SurahNumber":19,"VerseNumber":55,"Text":"Geuyue ahligeuh sembahyang zakeuet Rila Hadharat keu gopnyan sudah"},{"SurahNumber":19,"VerseNumber":56,"Text":"Haba Idris lom taba ingat Lam Qur‘an meuhat sinoe geupeugah Ureueng beuna that gopnyan pih Nabi"},{"SurahNumber":19,"VerseNumber":57,"Text":"Pangkat nyang tinggi Neubri le Allah"},{"SurahNumber":19,"VerseNumber":58,"Text":"Bandum ureueng nyan Tuhan bri ni‘mat Nabi dum meuhat geunaseh Allah Turunan Adam dum Nabi-Nabi Ni‘mat Tuhan bri cit le sileupah Meunan pih nyang ek sajan Noh dilee Lam kapai teuntee Kamoe yue langkah Cuco Ibrahim deungon Israi Meunan lom lagi meubri hidayah Nyang Kamoe tunyok ngon Kamoe gaseh Nyang Kamoe pileh dum hamba Allah Watee geubaca ateueh ureueng nyan Dum ayat Tuhan nyang Maha Murah Teukukui laju bandum geusujud Geumoe meuʻeut-‘eut geuingat Allah"},{"SurahNumber":19,"VerseNumber":59,"Text":"Gantoe ureueng nyan teuma di likot Le that nyang ka rhet ji peubuet salah Han jisembahyang peuturot napsu Dudoe meuteumeng sisat that leupah"},{"SurahNumber":19,"VerseNumber":60,"Text":"Meulengkan ureueng nyang jitem toubat Meuiman leugat ngon buet jroh leupah Ureueng nyan teuma tamong churuga Han geuelanya geuh meung be seupah"},{"SurahNumber":19,"VerseNumber":61,"Text":"Neubri keu hamba churuga ‘Adnen ; Ka janji Tuhan nyang maha murah ; Dilee lam ghaeb ka janji Tuhan Janji Droe-Neuh nyan hantom meuubah"},{"SurahNumber":19,"VerseNumber":62,"Text":"Hantom geudeungo narit nyang sia Dalam churuga Neubri le Allah Meulengkan sabe saleuem seulamat Raseuki le that sinan neukeubah Beungoh ngon seupot raseuki le that"},{"SurahNumber":19,"VerseNumber":63,"Text":"Pusaka meuhat keu hamba Allah Keu hamba Kamoe meubri churuga Soe nyang takwa sabe keu Allah"},{"SurahNumber":19,"VerseNumber":64,"Text":"Kamoe han meutron meu kon yue Tuhan g Peue gata tuan nyang bri peurintah Nyang di keue tanyoe di likot tanyoe Bandum atra nyoe cit milek Allah Antara nyan dum pih milek Tuhan Tuwo Neuh hantom barang peue hilah"},{"SurahNumber":19,"VerseNumber":65,"Text":"Tuhankeuh nyang po langet ngon bumoe Ngon bandum asoe pih milek Allah Ta seumah Tuhan sabab nyan leugat Ta saba beuthat keubit ikheulah Pubuet ibadah akan Droe-Neuh nyan Ek na nyang saban laen ta peugah"},{"SurahNumber":19,"VerseNumber":66,"Text":"Kheun manusia peue ek lom udep € Lon nyoe geubangket Iheueh mate sudah"},{"SurahNumber":19,"VerseNumber":67,"Text":"Peue manusia hana jiingat , Kamoe nyang peujeuet dilee jih sudah Watee nyan dijih hana sapeue na"},{"SurahNumber":19,"VerseNumber":68,"Text":"Demi Po gata jih meubeureukah Kamoe peusapat jih dum ngon chetan Dalam jahannam keudeh meuruwah Ubak nuraka meuba jih mandum Sinan jih meugom lam apui mirah"},{"SurahNumber":19,"VerseNumber":69,"Text":"Lheueh nyan meutarek bak jeuep golongan c Soe lam kawan nyan nyang beuhe leupah Soe nyang that paleh batat ngon tungang Jiławan Tuhan Nyang Maha Murah"},{"SurahNumber":19,"VerseNumber":70,"Text":"Kamoe nyang teupeue soe nyang Meucabot Nyang leubeh patot keu apui mirah"},{"SurahNumber":19,"VerseNumber":71,"Text":"Bandumteuh gata tateuka keunan Putosan Tuhan han jeuet meuubah"},{"SurahNumber":19,"VerseNumber":72,"Text":"Lheueh nyan meupeuglah si nyang takwa Nyang lalem teuma sinan meukeubah Sinan meulungkop bandum si lalem"},{"SurahNumber":19,"VerseNumber":73,"Text":"Atra jipeukhem dum ayat Allah ‘Oh geukheuen ayat Kamoe nyang nyata Si kaphe sigra laju jipeugah Bak ureueng mukmin jikheuen soe nyang got Soe nyang jroh teumpat dua kaphilah Mukmin ngon kaphe soe nyang leubeh got Nyang toh nyang teumpat jih leubeh indah"},{"SurahNumber":19,"VerseNumber":74,"Text":"Padum le Kamoe meupeubinasa Youh dilee nyang ka masa nyang sudah Dilee nibak jih rumoh leubeh got Dumpeue leubeh that takalon mewah"},{"SurahNumber":19,"VerseNumber":75,"Text":"Takheuen barangsoe nyang ka lam sisat Bah sabe meuhat dijih lam salah Beu panyang unu jih laju sinan Neubri le Tuhan nyang Maha Murah c Hingga jikalon peue nyang geujanji Azeueb han sakri teuka musibah Atawa teuka watee kiamat Jiteupeue leugat watee nyan sudah Soe nyang leubeh brok teumpat jih singoh Soe leubeh leumoh han ek soe peuglah"},{"SurahNumber":19,"VerseNumber":76,"Text":"Soe nyang ka na keu jih peutunyok Neutamah tunyok lom jih le Allah Amal shalihat nibak Po gata Leubeh mulia phala le leupah Beukal leubeh that untuk tapuwoe"},{"SurahNumber":19,"VerseNumber":77,"Text":"Teuma taeu roe si kaphe jadah Dijih jikaphe keu ayat Kamoe Arta jih nyoe jikheuen le leupah Arta dilon deungon aneuk lon Cit geubri keu lon hana peue peugah"},{"SurahNumber":19,"VerseNumber":78,"Text":"Peue atra ghaeb bak jih ka meuri Ka jimeujanji dijih ngon Allah"},{"SurahNumber":19,"VerseNumber":79,"Text":"Teutapi Kamoe akan meutuleh Bandum beu habeh peue nyang jipeugah Kamoe pupanyang azeueb lom keu jih"},{"SurahNumber":19,"VerseNumber":80,"Text":"Pusaka bak jih Kamoe tueng bagah Pusaka jih nyan meutueng keu Kamoe Tinggai jih sidroe jiwoe bak Allah Badan jih sidroe jiwoe bak Kamoe"},{"SurahNumber":19,"VerseNumber":81,"Text":"Awak jih meunoe cit dum lam salah Jipeugot laen dijih keu Tuhan Jih jikheuen tuhan nyang bukan Allah Nyan keu wali jih nyang peulindong jih"},{"SurahNumber":19,"VerseNumber":82,"Text":"Tapi bandum jih dudoe jikeubah Si kaphe teuma ibadah keu jih Jeuet keu musoh jih teuma that leupah"},{"SurahNumber":19,"VerseNumber":83,"Text":"Peue hana taeu meukirem chetan Kamoe yue padan dum kaphe jadah i Jipadan jiyue buet darohaka"},{"SurahNumber":19,"VerseNumber":84,"Text":"Teuma bek gata talakei bagah Dikamoe bandum ka lheueh meukira Bandum keunira keu jih meukeubah"},{"SurahNumber":19,"VerseNumber":85,"Text":"Ureueng takwa bak saboh uroe Meusapat keu noe Kamoe yue langkah Jeuet keu utosan nyang that mulia"},{"SurahNumber":19,"VerseNumber":86,"Text":"Dum kaphe teuma meuparoh bagah Dalam nuraka meuparoh bandum Peudeh ngon reukueng jih grah sileupah b"},{"SurahNumber":19,"VerseNumber":87,"Text":"Beurangsoe han ek jibri chupeu‘at 4 Meu kon Hadharat izin Neupeugah £ Meu ka na janji deungon Hadharat Ureueng nyan meuhat mantong nyang leupah"},{"SurahNumber":19,"VerseNumber":88,"Text":"Awak nyan jikheuen Tuhan na aneuk"},{"SurahNumber":19,"VerseNumber":89,"Text":"Keubit that s‘ok mʻok narit ka peugah Keubit narit nyan leupah that jeuheut"},{"SurahNumber":19,"VerseNumber":90,"Text":"Ubena langet sang-sang ka bicah Beukah ngon bumoe runtoh ngon gunong"},{"SurahNumber":19,"VerseNumber":91,"Text":"Na aneuk Tuhan narit jipeugah"},{"SurahNumber":19,"VerseNumber":92,"Text":"Han sagai patot na aneuk Tuhan Ureueng nyang kheun nyan raya that salah"},{"SurahNumber":19,"VerseNumber":93,"Text":"Soe nyang di langet ngon nyang di bumoe Bandum ureueng nyoe cit hamba Allah Jak peunamiet droe bandum bak Tuhan"},{"SurahNumber":19,"VerseNumber":94,"Text":"Bandum ureueng nyan Neutudum peugah Ka lheueh Neubileueng bandum le Tuhan"},{"SurahNumber":19,"VerseNumber":95,"Text":"Jak dum bak Tuhan hana soe papah Uroe kiamat jak dum bak Tuhan Hana ngon rakan nyang jeuet seumeugah"},{"SurahNumber":19,"VerseNumber":96,"Text":"Soe nyang meuiman lom jipubuet got Tuhan Hadharat Neugaseh leupah"},{"SurahNumber":19,"VerseNumber":97,"Text":"Kamoe peumudah Qur‘an keu gata Ngon lidah gata bahsa nyang mudah Mangat ta peugah haba geumbira Keu soe nyang takwa keupada Allah Lom ta peuingat azeueb akhirat Keu soe nyang batat sabe buet salah"},{"SurahNumber":19,"VerseNumber":98,"Text":"Padum le dilei meupeubinasa Han ek ta kira dum le that leupah Peue na ta kalon jinoe meu sidroe Habeh sinaroe tan le meubeukaih Atawa peue na ta deungo meusu Tan meusigeutu habeh dum sudah THAHA Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"},{"SurahNumber":20,"VerseNumber":1,"Text":"Tha Ha Tuhan nyang teupeue meukeusud ayat Sabab Hadharat hana Neupeugah"},{"SurahNumber":20,"VerseNumber":2,"Text":"Kon Kamoe peutron Quran bak gata Mangat jeuet gata tarasa sosah"},{"SurahNumber":20,"VerseNumber":3,"Text":"Meulengkan mangat jeuet keu peuingat Keu soe nyang takot dijih keu Allah"},{"SurahNumber":20,"VerseNumber":4,"Text":"Tren nibak Tuhan nyang peujeuet bumoe Ngon langet dum nyoe nyang manyang leupah"},{"SurahNumber":20,"VerseNumber":5,"Text":"Tuhan Peumurah Maha Perkasa Neumat kuasa di ateueh ‘arasy"},{"SurahNumber":20,"VerseNumber":6,"Text":"Peue nyang di langet ngon nyang di bumoe Ngon bandum asoe jih milek Allah Nyang di yup tanoh han deueh takalon Pih milek Tuhan nyang Maha Murah"},{"SurahNumber":20,"VerseNumber":7,"Text":"Adak tamarit rayok suara Mandum rahsia Neuteupeue sudah Bandum Neuteupeue bahle nyang meusom"},{"SurahNumber":20,"VerseNumber":8,"Text":"Tan laen Tuhan meulengkan Allah Le nama Tuhan bandum nyang got-got Di sinan meuhat Tuhan Neupeugah"},{"SurahNumber":20,"VerseNumber":9,"Text":"Peue na bak gata troeh haba Musa"},{"SurahNumber":20,"VerseNumber":10,"Text":"Youh geu-eu cahya apui nyang mirah Geukheun bak ahligeuh tinggal gata Lon kalon cahya apui trang leupah Mangat lon peuwoe apui nyan keu noe Jeuet digata nyoe tatueng phaedah Atawa pih na sinan peutunyok Sinan jeuet tacok kadang phaedah"},{"SurahNumber":20,"VerseNumber":11,"Text":"Troh Musa keu nan deuh treuk suara Deungo hai Musa jinoe Lon peugah"},{"SurahNumber":20,"VerseNumber":12,"Text":"Keubit nyoekeuh Lon Tuhan po gata Tasuet le sigra kawoh takeubah g Kawoh bak gaki tasuet bandua Jinoe na gata bak tempat indah Teumpat nyang suci bak urong Thua"},{"SurahNumber":20,"VerseNumber":13,"Text":"Lon pileh gata nyang raya tuah Lon pileh gata tadeungo jinoe Wahyu bak Kamoe jinoe meupeugah"},{"SurahNumber":20,"VerseNumber":14,"Text":"Nyoekeuh Lon Allah tan laen Tuhan i Meulengkan cit lon sidroe taseumah Peubuet sembahyang keu lon taingat"},{"SurahNumber":20,"VerseNumber":15,"Text":"Teuma kiamat deungo lon peugah € Uroe kiamat han jeuet han teuka Teuma rahsia han jeuet Lon peugah Pajan wateejih Lon som bak gata Watee nyan hamba bandum geubalah"},{"SurahNumber":20,"VerseNumber":16,"Text":"Teuma bek gata roh jipeupaleng Le jih nyang han tem iman keu Allah Nyang han tem iman akan kiamat Dijih peuturot napsu seurakah Meu taturot jih gata binasa"},{"SurahNumber":20,"VerseNumber":17,"Text":"Teuma hai Musa tacuba peugah Bak jaroe uneunteuh peue nyan tamat"},{"SurahNumber":20,"VerseNumber":18,"Text":"Geukheun nyoe tungkat lon keu peukakah Ngon tungkat lon nyoe jeuet lon meuteugon Lon paroh kameng meujan ‘oh salah. Maksud laen pih le ngon tungkat ‘Oh watee lon mat cit le phaedah"},{"SurahNumber":20,"VerseNumber":19,"Text":"Neukheun boh tatiek tungkat hai Musa"},{"SurahNumber":20,"VerseNumber":20,"Text":"Geutiek treuk sigra sinan geukeubah ‘Oh ban geukalon ka jeuet keu uleue Watee nyan jiʻeue laju that bagah"},{"SurahNumber":20,"VerseNumber":21,"Text":"Neukheun boh tacok jih bek tatakot Kamoe peusurot tungkat lom bagah Meuwoe lagei sot tungkatteuh teuma"},{"SurahNumber":20,"VerseNumber":22,"Text":"Bak geutiek teuma jaroeteuh siblah Tapeuduek jaroe lam geutiek gata ‘Oh tasuet lanja hu mejeureulah Puteh meukeuprak kon jeuet keucacat Nyan saboh ayat laen lon peugah"},{"SurahNumber":20,"VerseNumber":23,"Text":"Kamoe peuleumah nyan ubak gata Mvuʻjizat raya Kamoe bri tuah"},{"SurahNumber":20,"VerseNumber":24,"Text":"Ubak Peuraʻeun tajak leh gata Jih darohaka jipeubuet salah"},{"SurahNumber":20,"VerseNumber":25,"Text":"Geukheun Tuhanku Neupeuhah dada Lon Neubri sigra akal nyang ceudah"},{"SurahNumber":20,"VerseNumber":26,"Text":"Neubri beu mudah urusan lon nyoe"},{"SurahNumber":20,"VerseNumber":27,"Text":"Bak lidah lon nyoe pih na meukilah Neubri beu teuploh lidah lon beu got"},{"SurahNumber":20,"VerseNumber":28,"Text":"Watee lon marit jiteupue bagah"},{"SurahNumber":20,"VerseNumber":29,"Text":"Neubri ahli lon jeuet keumentroe lon"},{"SurahNumber":20,"VerseNumber":30,"Text":"Harun aduen lon Neubri meutuah"},{"SurahNumber":20,"VerseNumber":31,"Text":"Neubri beu kuat lon deungon gopnyan"},{"SurahNumber":20,"VerseNumber":32,"Text":"Beu jeuet keurakan lon ba peurintah"},{"SurahNumber":20,"VerseNumber":33,"Text":"Jeuet kamoe ucap beu le teuseubeh Keudroe-Neuh lebeh nibak nyang sudah"},{"SurahNumber":20,"VerseNumber":34,"Text":"Jeuet kamoe ingat droe-Neuh beu le that"},{"SurahNumber":20,"VerseNumber":35,"Text":"Droe-Neuh nyang lihat kamoe ya Allah"},{"SurahNumber":20,"VerseNumber":36,"Text":"Neukheun ka geubri peue nyang talakee Hai Musa teuntee hana meuilah"},{"SurahNumber":20,"VerseNumber":37,"Text":"Saboh treuk nikmat mubri keu gata Youh mantong gata ubit that leupah"},{"SurahNumber":20,"VerseNumber":38,"Text":"Kamoe bri wahyu ubak ma gata"},{"SurahNumber":20,"VerseNumber":39,"Text":"Tatiek jih sigra lam tong takeubah Tatiek tong lam krueng jiba u bineh Sinan na soe preh jicok jih bagah Musoh lon nyang cok ngon musoh jih nyan Jigaseh jih nyan sayangjih leupah Ka lon tiek gaseh bak jih keu gata Nyak jipeulihara gata jipapah Lon ngieng ngon kalon na jihiroteuh"},{"SurahNumber":20,"VerseNumber":40,"Text":"Youh nyan cutdateuh keunan geulangkah Geukheun bak lon na si tem peulihara Keunoe jeuet taba bek le takeubah ` Kamoe peuwoe treuk gata bak mateuh ; Seunang that mateuh hana le susah Teuma na ureueng nyang tapoh mate Kamoe puweh le gata meupeuglah Mangat bek susah gata deungon nyan Teuma ujian gata le leupah Mewuji gata ngon peungalaman Teuma u Madyan keudeh talangkah Padum thon sabe gata di sinan Teuma ‘oh Iheueh nyan mubri peurintah Teuma troh gata laju hai Musa Bak watee kada teupat that leupah"},{"SurahNumber":20,"VerseNumber":41,"Text":"Lon peujeuet gata keu utusan Lon Geunantoe droe Lon jak ba peurintah"},{"SurahNumber":20,"VerseNumber":42,"Text":"Tajak ngon aduenteuh jinoe gata Ayat Lon taba dum tajak peugah Bek lalee gata taingat keu Lon"},{"SurahNumber":20,"VerseNumber":43,"Text":"Ubak Peuraʻeun jinoe talangkah Sabab Peuraʻeun ka darohaka Peue-peue nyang hawa jipeubuet sudah"},{"SurahNumber":20,"VerseNumber":44,"Text":"Tapeugah beu got le gata dua Bek narit gasa nyang jeuet keusalah Kadang pih jitem jeuet keu peuingat Got pih jitakot watee tapeugah"},{"SurahNumber":20,"VerseNumber":45,"Text":"Kheun gopnyan dua wahe Po kamoe Teumakot kamoe kamoe jigagah Teumakot kamoe keu jielanya Get darohaka pih jih keu Allah"},{"SurahNumber":20,"VerseNumber":46,"Text":"Neukheun bek yoteuh Lon sajan gata Lon deungo nyata peue nyang jipeugah Lon kalon keudroe bandum perkara"},{"SurahNumber":20,"VerseNumber":47,"Text":"Tajak banduateuh laju bagah Tapeugah kamoe Rasul Po gata Neuyue bak gata keu noe meulangkah Bani Israil tajok keu kamoe Bek le lagee nyou buetteuh that salah Bek taazeueb dum Bani Israil Kamoe ba dalil Neubri le Allah Kamcoe ba ayat nibak Po gata Salam seujahtra soe ikot Allah Soe nyang tem ikot peutunyok Tuhan"},{"SurahNumber":20,"VerseNumber":48,"Text":"Meunyo kon meunan azeueb that leupah Ka Neubri wahyu bak kamoe dua Raya that seksa si nyang buet salah À Si nyang han pateh ji paleng muka"},{"SurahNumber":20,"VerseNumber":49,"Text":"Peuraʻeun sigra teuma jipeugah Boh soe Tuhanteuh gata bandua Peugah hai Musa bak lon beu bagah"},{"SurahNumber":20,"VerseNumber":50,"Text":"Geukheun Po kamoe nyang bri peuneujeuet ‘Oh Iheueh Neupeujeuet Neubri hidayah Bandum makhluk peuneujeuet Tuhan"},{"SurahNumber":20,"VerseNumber":51,"Text":"Seuot Peuraʻeun tacuba peugah Pakriban dilee dum ureueng jameun"},{"SurahNumber":20,"VerseNumber":52,"Text":"Atra nyan geukheun ileumee Allah Ileumee nyan dum na bak Tuhan lon Lam kitab sinan bandum Neupeugah Hana tom silap sagai Tuhan lon Tuwo-Neuh pih tan hana tom salah"},{"SurahNumber":20,"VerseNumber":53,"Text":"Tuhan nyang peujeuet bumoe keu gata Takalon rupa lagee sajadah S Neubri jeuet gata tapeugot jalan Jeuet ban sabohnyan tajak meulangkah Sideh di langet Neupeutren ujeuen Tanom tanaman timoh le bagah Kamoe peuteubiet meupasang-pasang Le that tanaman hana ban peugah"},{"SurahNumber":20,"VerseNumber":54,"Text":"Tapajoh nyan dum jeuet keumakanan Binatangteuh nyan galakjih leupah Binatang ternak jeuet tabri umpeuen Jimeurot sinan umpeuen jih mudah Atra nyan bandum cit jeuet keutanda Soe Ihok bicara jitueng phaedah"},{"SurahNumber":20,"VerseNumber":55,"Text":"Kamoe meupeujeuet gata bak bumoe U dalam bumoe teuma meukeubah Sigo treuk teuma tateubiet sinan Tinggai bumoe nyan gata talangkah"},{"SurahNumber":20,"VerseNumber":56,"Text":"Kamoe peuleumah dum ayat Kamoe Jikheun atra nyoe sulet that leupah Han jitem pateh jidarohaka"},{"SurahNumber":20,"VerseNumber":57,"Text":"Jikheun hai Musa peue tajak peugah Tameung peuteubiet kamoe di sinoe Ngon siheteuh nyoe tapeuget ulah"},{"SurahNumber":20,"VerseNumber":58,"Text":"Dikamoe pih na siher dum sinoe 1 Gata ngon kamoe saban that leupah Nyan sihe gata cit kamoe lawan Meujanji pajan jinoe bek ubah Janji gata nyoe jinoe mupakat Bak saboh teumpat keudeh talangkah Teumpat nyang lapang keunan meusapat"},{"SurahNumber":20,"VerseNumber":59,"Text":"Musa kheun leugat janji bek ubah Bak uroe raya ‘oh beungoh uroe Tahei sinaroe rakyat tayue krah"},{"SurahNumber":20,"VerseNumber":60,"Text":"Beudoh Peuraʻeun jijak hei pakat Tipu muslihat jipeuget ulah Teuma bak teumpat laju jiteuka"},{"SurahNumber":20,"VerseNumber":61,"Text":"Musa kheun gata ceulaka sudah Bek peuna-peuna sulet keu Tuhan Neubri balasan ‘azeueb that leupah Nyang peuna-peuna raya that rugoe"},{"SurahNumber":20,"VerseNumber":62,"Text":"Teuma sabe droe ka jimubantah Lheueh jimeus‘ah-s‘ah dum sabe keudroe"},{"SurahNumber":20,"VerseNumber":63,"Text":"Jikheun treuk meunoe peue jijak peugah Bandua jih nyan cit tukang sihe Jimeung boh sihe tanyoe jirajah JIMEUNE pEurEuvIet tanyoe di Sinoe Lam gampong tanyoe jiyue weh bagah Lheueh jipeusihe ban dumna gata Agama gata pih jimeung ubah"},{"SurahNumber":20,"VerseNumber":64,"Text":"Peusapat jinoe dum sihe gata Mubareh sigra gata dum siblah Mangat talawan jih nyan bandua Uroe nyoe nyata meunang ngon kalah Soe-soe nyang meunang nyan mubahgia"},{"SurahNumber":20,"VerseNumber":65,"Text":"Jikheun hai Musa peue han tapeugah Soe tiek phon kamoe atawa gata"},{"SurahNumber":20,"VerseNumber":66,"Text":"Teuma kheun Musa gata tiek bagah Teuma jitiek le taloe ngon tungkat Dum jigeuriwat geukalon ulah Meunankeuh sihe awak nyan peugot"},{"SurahNumber":20,"VerseNumber":67,"Text":"Musa teumakot sang-sang beulisah"},{"SurahNumber":20,"VerseNumber":68,"Text":"Kamoe kheun bek yoteuh gata meunang Leubeh that manyang gata meutuah"},{"SurahNumber":20,"VerseNumber":69,"Text":"Tatiek laju nyang bak jaroe uneun Teuh jiʻuet bandum peue nyang jiulah Nyang jipeugot nyan cit bandum sihe Han meunang sihe bahle jipeugah"},{"SurahNumber":20,"VerseNumber":70,"Text":"Teuma jisujud dum tukang sihe C Jikheun dum han le kamoe buet salah Nyo Tuhan Harun ngon Tuhan Musa Kamoe dum sigra meuiman sudah"},{"SurahNumber":20,"VerseNumber":71,"Text":"Kheun Peuraʻeun peue ka kameuiman Hana kuizin lom keu bandum kah Keubit guree kah jih nyan troh keunoe Jih nyang peurunoe sihe dum keukah Jaroe ngon gakikeuh kukoh bandum Beu surang sareng meusiblah siblah Bandum kusula dicong keureuma Mangat karasa ‘azeueb that leupah Mangat kateupeue soe nyang brat seksa Keukai seumasa lom sinan dikah PEPEN PERR a a Paa A a amamma S"},{"SurahNumber":20,"VerseNumber":72,"Text":"Seuot awak nyan dikamoe han le Gata ka meucre ngon kamoe sudah Kamoe ka insaf ngon keunyataan Lom pih ngon Tuhan nyang Maha Murah Tuhan nyang peujeuet kamoe nyoe bandum Adak tahukom kamoe han susah Tahukom laju ban dumna kamoe Dalam donya nyoe gata peurintah"},{"SurahNumber":20,"VerseNumber":73,"Text":"Kamoe meuiman keu Tuhan kamoe Neuampon kamoe sabab ka salah Bandumna kamoe raya that dacha Sabab tapaksa yue peugot ulah Gata yue peugot sihe bak kamoe Watee nyoe kamoe meuwo bak Allah Allah keuh Tuhan nyang that mulia Nyang keukal baqa Maha Peumurah"},{"SurahNumber":20,"VerseNumber":74,"Text":"Soe nyang le dacha jijak bak Tuhan Keudeh geusimpan lam apui mirah Dalam nuraka mate jih pih han Udep jih pih han meularat leupah"},{"SurahNumber":20,"VerseNumber":75,"Text":"Nyang jak bak Tuhan lheueh jimeuiman Amai jih youh nyan pih jroh sileupah Ban teuma Neubri akan ureueng nyan Pangkat nyang manyang hana ban peugah"},{"SurahNumber":20,"VerseNumber":76,"Text":"Churuga ‘Adnen Neubri keu jeumba Di yup churuga ie krueng dum boh bah Keukai di sinan hana teubiet le Ureueng gleh ate nyankeuh beunalah"},{"SurahNumber":20,"VerseNumber":77,"Text":"Kamoe wahyu treuk teuma bak Musa Teubiet beu sigra watee nyoe bagah Malam tateubiet dum ngon hamba Lon Tapeugot jalan lam laot luah Rot tho ie tajak bek na teumakot Han troh jiseutot gata ka leupah"},{"SurahNumber":20,"VerseNumber":78,"Text":"Beudoh Peuraʻeun teuma jiseutot Jiba ngon rakyat jih le sileupah ‘Oh troh lam laot karam treuk bandum Kaom Peuraʻeun ka habeh sudah"},{"SurahNumber":20,"VerseNumber":79,"Text":"Nyankeuh kaom jih ka jipeusisat Peuraʻeun jeungkat han ek jipeuglah Han jipeutunyok kaom jih bandum"},{"SurahNumber":20,"VerseNumber":80,"Text":"Hai gata bandum deungo lon peugah Hai cot Israil gata ka meunang Bandum ka seunang ka Kamoe peuglah f Ka leupah gata bak musoh gata À Jinoe dum gata sideh meukeubah Bak bineh buket Thur nyang rot uneun Lom Kamoe peutren makanan indah Ie mon ngon puyouh cicem mangat that Makanan leuzat hana ban peugah"},{"SurahNumber":20,"VerseNumber":81,"Text":"Tapajoh nyang got raseuki gata Nyang ka Kamoe ba bek leupah-leupah Meu leupah pajoh jeuet beungeh Kamoe Meu beungeh Kamoe ceulaka sudah"},{"SurahNumber":20,"VerseNumber":82,"Text":"Ureueng nyang toubat ngon jimeuiman € Lom amai jih nyan pih got that leupah Lon ampon deecha bandum ureueng nyan Teuma ureueng nyan mubri hidayah"},{"SurahNumber":20,"VerseNumber":83,"Text":"Pakon rijang troh gata hai Musa Jeh kaom gata sideh takeubah"},{"SurahNumber":20,"VerseNumber":84,"Text":"Geukheun awak nyan na di likot lon Rila-Neuh keu lon jeuet lon jak bagah Mangat Neurila le Droe-Neuh keu lon"},{"SurahNumber":20,"VerseNumber":85,"Text":"Teuma kheun Tuhan sayang sileupah Brat that ujian keu kaom gata ‘Oh leupah gata jipeubuet salah Kamoe bri keu jih ujian brat that Ka jipeusisat jih le si jadah Ka jipeusisat jih le Samiri Bandum jitaki jiyue nyang salah"},{"SurahNumber":20,"VerseNumber":86,"Text":"Geuwo treuk Musa bak kaom gopnyan Beungeh that gopnyan ngon weueh geuh leupah Geukheun hai kaom kon ka Iheuh janji Keu gata Neubri nyang jroh le Allah Peue na treb lon jak janji ngon gata Peue cit tamita murka Allah Jeuet gata ubah janji deungon lon"},{"SurahNumber":20,"VerseNumber":87,"Text":"Seuot dum kaom kon kamoe salah Kon kamoe ubah deungon seungaja Ò Janji ngon gata masa nyang sudah i Tapi jiyue ba bak kamoe barang Dum perhiasan nyang indah-indah Buet si Samiri jiyue tiek keunan Dijih pih meunan kamoe tiek bagah"},{"SurahNumber":20,"VerseNumber":88,"Text":"Meung jipeuteubiet treuk aneuk leumo Meusu meuʻo-‘o sang saban leupah Jikheun treuk laju nyoe tuhan gata Ngon Tuhan Musa teuma ka salah Ka tuwo Musa hana geuwoe le"},{"SurahNumber":20,"VerseNumber":89,"Text":"Peue han jipike nyan patong jadah Han jeuet jijaweueb watee jitanyong Meularat pih han cit ek jipeuglah Hana kuasa jibri meularat Hana munapheuʻat pih meung be seupah"},{"SurahNumber":20,"VerseNumber":90,"Text":"Ka lheueh geupeugah dilee le Harun i Wahe kaom lon atra nyan salah Ka jifitnah dum nyan keu gata Nyang Tuhan gata cit sidroe Allah Ikot lon jinoe tathaʻat keu lon Beu tapateh lon peue nyang lon peugah"},{"SurahNumber":20,"VerseNumber":91,"Text":"Jikheuen treuk sabe kamoe seumah nyoe Meu goh troh keu noe Musa geulangkah Meu goh woe Musa meuseumah sabe"},{"SurahNumber":20,"VerseNumber":92,"Text":"Musa geukheun le aduen meutuah Hai Harun pakon han tatham jih nyan Ka taeu jih nyan sisat sileupah"},{"SurahNumber":20,"VerseNumber":93,"Text":"Peue gata han le tatem ikot lon Nyang peurintah lon sang-sang tabantah"},{"SurahNumber":20,"VerseNumber":94,"Text":"Geukheun le aduen hai aneuk ma lon Pakon janggot lon tarinthak bagah r Bek le ulee lon tamat lagee nyan Cit teumakot lon takheun lon salah Ka tapeucre bre Bani Israi Han tapadoli peue nyang lon peugah"},{"SurahNumber":20,"VerseNumber":95,"Text":"Kheun Musa teuma kah hai Samiri Pakon buet keuji kapeubuet dikah"},{"SurahNumber":20,"VerseNumber":96,"Text":"Seuot Samiri dilon ka lon eu Nyang hana gop eu lon cok treuk bagah 7 Tanoh sigeupai euncit Rasul jak Lon tiek saboh cak bak patong sudah Jikheun le napsu dilon lagee nyan"},{"SurahNumber":20,"VerseNumber":97,"Text":"Kheun Musa youh nyan boh jak weh dikah Lam udep donya kakheun bek teupeh Dilon kujakweh meunan kapeugah y Uroe akhirat keu kah ‘azeub that Han ek beurangpat pih na soe peuglah Ka eu Tuhankah nyang ka seumah nyan Kamoe tet jih nyan lam apui mirah Lheueh nyan kamoe tiek keudeh lam laot Keu umpeuen eungkot hanco dum bicah"},{"SurahNumber":20,"VerseNumber":98,"Text":"Tapi Tuhankah cit sidroe Tuhan Tan laen Tuhan meulengkan Allah Maha kuasa Tuhan Hadharat Dumpeue Neutupat ‘eleumee-Neuh luah"},{"SurahNumber":20,"VerseNumber":99,"Text":"Meunankeuh Kamoe meupeugah khaba Nyang dilee masa bandum meukisah Teuma keu gata pih ka Kamoe bri y Qur’an suci ziker keu Allah"},{"SurahNumber":20,"VerseNumber":100,"Text":"Soe nyang han tem ngui Qur'an jimat Uroe kiamat geuhon that salah í Geuhon that jime dacha jih nyang nyan"},{"SurahNumber":20,"VerseNumber":101,"Text":"Keukai jime nyan ngon brat sileupah Brok that awih jih uroe kiamat i"},{"SurahNumber":20,"VerseNumber":102,"Text":"Uroe nyan meuhat meuri soe salah € Uroe nyan geuyup ngon Sangkai Kala Ureueng meudacha muka dum mirah Kamoe peusapat sabe meudacha Keulabee muka krot sang beurintah"},{"SurahNumber":20,"VerseNumber":103,"Text":"Jimeus‘ah-sʻah dum sabe keudoe-droe Sang siploh uroe sagai tasinggah"},{"SurahNumber":20,"VerseNumber":104,"Text":"Kamoe nyang teupeue nyang dipeugah nyan i Nyang got pikiran teuma kheun bagah Tinggaiteuh sideh siuroe sagai Jinoe nyang keukai hana peue peugah"},{"SurahNumber":20,"VerseNumber":105,"Text":"Jitanyong le jih dum ubak gata Ol Gunong nyang raya pakriban ulah Takheun bandum nyan Tuhan peuanco Abeh teupeuro anco dum bicah"},{"SurahNumber":20,"VerseNumber":106,"Text":"Neupeujeuet jih dum keu tanoh data Santeut meuleu-a takalon luah"},{"SurahNumber":20,"VerseNumber":107,"Text":"Tan le lhok ngon cot takalon sinan"},{"SurahNumber":20,"VerseNumber":108,"Text":"Bandum uroe nyan turot peurintah a Ho nyang geuyue jak laju jiikot ` Han soe jeuet seuot takot keu Allah Hana suara tadeungo meusu Nyang na sigeutu ureueng meus‘ah-s‘ah"},{"SurahNumber":20,"VerseNumber":109,"Text":"Uroe nyan bandum han soe syafaat z Han meunapheu‘at keu soe nyang salah Meulengkan ureueng nyang izin Tuhan Nyang rila Tuhan nyang jeuet seumeugah"},{"SurahNumber":20,"VerseNumber":110,"Text":"Neuteupeue bandum nyang di keue jih nyan Di likot jih nyan Neuteupeue sudah Hana soe teupeue ‘eleumee Tuhan Hana soe tuban Tuhan peurintah"},{"SurahNumber":20,"VerseNumber":111,"Text":"Muka teukukui takot keu Tuhan Nyang udep-Neuh nyan han tom meuubah Hana meuhajat keu beurangkasoe Cit Neudong keudroe hana soe bantah Soe nyang me lalem raya that rugoe"},{"SurahNumber":20,"VerseNumber":112,"Text":"Nyang hana rugoe iman keu Allah Soe nyang pubuet got lom jimeuiman Bandum ureueng nyan hanapeue sosah Hanapeue takot jih keu elanya Hak jih nyan teuma hana soe rampaih"},{"SurahNumber":20,"VerseNumber":113,"Text":"Meunankeuh Kamoe peutron Qur’an Arab pilehan bahsa jroh leupah Haba peuingat keu azeueb dudoe c Kadang jipakoe bek le buet salah 4 Takot keu azeueb got pih na ingat"},{"SurahNumber":20,"VerseNumber":114,"Text":"Maha suci that cit sidroe Allah Raja nyang beuna Maha Kuasa Teuma bek gata napsu that bagah Napsu that bagah takheun Qur'an Wahyu bak Tuhan goh lom Neupeugah Takheun Tuhanku Neutamah keu lon ‘Eleumee dilon kureueng that leupah"},{"SurahNumber":20,"VerseNumber":115,"Text":"Ka kamoe janji dilee ngon Adam Tuwo treuk gopnyan ka roh meusalah Hana Kamoe eu gopnyan na cita Nyang kong that jiwa mangat bek salah"},{"SurahNumber":20,"VerseNumber":116,"Text":"Watee Kamoe kheun bak Malaikat Bak Adam meuhat tasujud bagah Teuma geusujud bandum le leugat Diiblih jeungkat teuma jibantah Han jitem sujud dijih meusiat"},{"SurahNumber":20,"VerseNumber":117,"Text":"Bak Adam leugat Kamoe kheun bagah Nyoe musoh gata ngon judo gata Beu ingat gata bek jeuet keu salah Bek jipeuteubiet bandua gata Nibak churuga ji mita hilah Meu ek jipadan peuteubiet gata Ceulaka gata hana ban peugah"},{"SurahNumber":20,"VerseNumber":118,"Text":"Gata cit han deuek dalam churuga Pakaian gata han tom takeubah"},{"SurahNumber":20,"VerseNumber":119,"Text":"Lom gata han grah han tutong uroe"},{"SurahNumber":20,"VerseNumber":120,"Text":"Teuma bit paloe chetan seurakah Jipadan gopnyan jikheun hai Adam Deungo lontuan mangat bek sosah Bak kayee khuldi nyan kayee keukai Hana tom sagai pih na meuubah Keurajeuen teutap hantom binasa"},{"SurahNumber":20,"VerseNumber":121,"Text":"Ka ek jidaya Adam meutuah Bandua gopnyan pajoh boh kayee Leumah meunalee laju ka teuhah Bandua gopnyan mita on kayee Ngon top meunalee bek ‘ayeb leupah Mita on kayee dalam churuga Ka darohaka Adam keu Allah Kakeuh roh sisat geupateh chetan"},{"SurahNumber":20,"VerseNumber":122,"Text":"Teuma ‘oh lheueh nyan geutoubat bagah ‘Oh ka geutoubat Tuhan teurimong Neupileh gopnyan Neubri hidayah"},{"SurahNumber":20,"VerseNumber":123,"Text":"Neukheun boh jaktron gata bandua Sabe droe gata mubantah-bantah Meumusoh-musoh sabe keudroe-droe Peutoe bak Kamoe teuma Meupeugah Teuma nyang ikot peutunyok Lon nyoe Han jeuet keu rugoe roh dalam salah Hana rot sisat deungon ceulaka"},{"SurahNumber":20,"VerseNumber":124,"Text":"Nyang paleng teuma rugoe sileupah Nyang han tem ikot peutunyok Lon nyoe Udep phon sinoe dijih lam sosah ‘Oh Kamoe bangket kiamat teuka Mata jih buta han sapeue leumah"},{"SurahNumber":20,"VerseNumber":125,"Text":"Jikheun Tuhanku pakon lon buta Dilee trang mata dilon that leupah"},{"SurahNumber":20,"VerseNumber":126,"Text":"Neukheun cit meunan troh ayat Kamoe Bak gata dum nyoe hana tapapah Digata tuwo keu ayat Kamoe Teuma uroe nyoe kakeuh meubalah Kamoe uroe nyoe tuwo keu gata"},{"SurahNumber":20,"VerseNumber":127,"Text":"Meunankeuh cara soe-soe nyang salah Nyang han meuiman keu ayat Tuhan Leubeh nibak nyan dudoe meubalah Azeueb akhirat leubeh that saket Keukai kon siblet saket that leupah"},{"SurahNumber":20,"VerseNumber":128,"Text":"Kon jeuet peutunyok atra nyan keu jih Dilee nibak jih dum ureueng salah a Padum le Kamoe meupeubinasa © Sinoe cit juga jih Kamoe keubah Jijak-jak sinan bak teumpat jih nyan Bandum atra nyan jeuet keu phaedah Jeuet nyan keu tanda keu ureueng ahli Ngon akai budi geupike sudah"},{"SurahNumber":20,"VerseNumber":129,"Text":"Adak kon ka na putosan dilee Tuhan peuteuntee han jeuet meuubah Meuhat azeueb nyan ka keunong keu jih"},{"SurahNumber":20,"VerseNumber":130,"Text":"Teuma narit jih bek that tapapah Peue nyang jipeugah beu that tasaba Teusbeh tabaca tapujoe Allah Pujoe Po gata yoh mantong shuboh Mata uroe goh hu meujeureulah Meunan pih seupot goh jilop uroe Beu sabe laloe tapujoe Allah Takheun teuseubeh uroe ngon malam Jeuet gata seunang hana le sosah"},{"SurahNumber":20,"VerseNumber":131,"Text":"Bek that tahadap roe dua mata Teuh keu peue nyang ka Kamoe bri mewah Padum golongan Kamoe bri meunan Nyan keuseunangan galak jih leupah Atra nyan bungong lam udep donya Cobaan raya keu jih fitnah Raseuki Po gata nyan nyang leubeh got Keukai lom meuhat han le meuubah"},{"SurahNumber":20,"VerseNumber":132,"Text":"Teuma ahliteuh tayue seumbahyang Tasaba beu kong bek bagah-bagah Hana Meulakee raseuki bak gata Tapi keu gata dum Kamoe keubah Kamoe roe nyang bri raseuki keu gata Teuma takwa bahgia leupah"},{"SurahNumber":20,"VerseNumber":133,"Text":"Awak nyan jikheun pakon han jiba Ayat nyang nyata sideh bak Allah Tanda bak Tuhan jih keunoe jiba Peue tan jibaca masa nyang sudah Kon ka lheueh nyata lam kitab dilee Sinan dum teuntee ka lheueh geupeugah"},{"SurahNumber":20,"VerseNumber":134,"Text":"Sangkira Kamoe Meupeubinasa Jih nyan Meuseksa masa nyang sudah Yoh goh Meupeutron keunoe Qur’an Teuntee jikheun ban meunoe jipeugah Hana Neukirem wahe Po kamoe Rasul bak kamoe jak ba peurintah Meunyo Neukirem jeuet kamoe ikot Ban lagee patot mangat bek salah Bandum ayat-Droeneuh kamoe ikot Jeuet kamoe turot bandum peurintah Yoh goh lom kamoe ‘ayeb ngon hina Lagee nyoe teuma meunyeusai teulah"},{"SurahNumber":20,"VerseNumber":135,"Text":"Takheun boh tapreh bandum geutanyoe Hana trep jinoe tateupeue bagah Soe tanyoe nyang jak bak jalan teupat Soe nyang Hadharat Neubri hidayah AL-ANBIYA’ (NABI-NABI) JUZ 17) Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"}]}