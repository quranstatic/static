{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":41,"VerseNumber":47,"Text":"آگاهی و دانش به قیامت [و اینکه چه زمانی برپا می شود و چه خواهد شد] فقط ویژه اوست؛ و میوه ها از غلاف هایشان بیرون نمی آیند، و هیچ ماده ای حامله نمی شود و وضع حمل نمی کند مگر به دانش او. و روزی که [خدا] مشرکان را ندا می دهد: شریکانی که برای من می پنداشتید، کجایند؟ می گویند: [پس از روشن شدن حقایق بر ما] قاطعانه به تو اعلام می کنیم که هیچ گواهی از میان ما [بر اینکه تو را شریکی هست] وجود ندارد؛"},{"SurahNumber":41,"VerseNumber":48,"Text":"و آنچه را از پیش [به عنوان شریکان خدا] می پرستیدند از نظرشان گم و ناپدید می شود و یقین می کنند که آنان را هیچ راه گریزی [از عذاب] نیست"},{"SurahNumber":41,"VerseNumber":49,"Text":"انسان از درخواست خوشی و رفاه خسته نمی شود، واگر آسیبی به او رسد به شدت مأیوس [و] ناامید می شود؛"},{"SurahNumber":41,"VerseNumber":50,"Text":"و اگر او را از سوی خود پس از آسیبی که به او رسیده خوشی و رفاه بچشانیم قاطعانه می گوید: این [خوشی و رفاه] ویژه من است [و به خاطر لیاقتم به من رسیده است] و گمان نمی کنم که قیامت برپا شود، و [به فرض برپا شدن] اگر به سوی پروردگارم باز گردانده شوم، برای من نزد او پاداشی نیکوتر خواهد بود! ما یقیناً کسانی را که کافر شدند به اعمالی که انجام داده اند، آگاه خواهیم کرد، و قطعاً از عذابی سخت به آنان می چشانیم"},{"SurahNumber":41,"VerseNumber":51,"Text":"و هنگامی که به انسان نعمت عطا می کنیم [از طاعت و عبادت] روی بر می گرداند و [با کبر و نخوت] از ما دور می شود، و چون آسیبی به او رسد [برای برطرف شدنش] به دعای فراوان و طولانی روی می آورد؛"},{"SurahNumber":41,"VerseNumber":52,"Text":"بگو: به من خبر دهید: اگر [قرآن] از سوی خدا باشد و سپس شما به آن کافر شوید، چه کسی گمراه تر از آن خواهد بود که در مخالفتی دور [از منطق و صواب] قرار دارد؟"},{"SurahNumber":41,"VerseNumber":53,"Text":"به زودی نشانه های خود را در کرانه ها و اطراف جهان و در نفوس خودشان به آنان نشان خواهیم داد تا برای آنان روشن شود که بی تردید او حق است. آیا کافی نیست که پروردگارت [با ظاهر کردن حقایق و دلایل] بر همه چیز گواه است [که تنها او آفریننده و بی نیاز است و غیر او مخلوق و از هر جهت نیازمند به اوست]"},{"SurahNumber":41,"VerseNumber":54,"Text":"آگاه باش! که آنان نسبت به دیدار [قیامت و محاسبه اعمال به وسیله] پروردگارشان در تردیدند. [و] آگاه باش! که یقیناً او به همه چیز [با قدرت و دانش بی نهایتش] احاطه دارد"},{"SurahNumber":42,"VerseNumber":1,"Text":"حم"},{"SurahNumber":42,"VerseNumber":2,"Text":"عسق"},{"SurahNumber":42,"VerseNumber":3,"Text":"این گونه خدای توانای شکست ناپذیر و حکیم به سوی تو و کسانی [از پیامبران] که پیش از تو بودند، وحی می کند"},{"SurahNumber":42,"VerseNumber":4,"Text":"آنچه در آسمان ها و آنچه در زمین است، فقط در سیطره مالکیّت و فرمانروایی اوست، و او بلند مرتبه و بزرگ است"},{"SurahNumber":42,"VerseNumber":5,"Text":"نزدیک است آسمان ها از فرازشان [به سبب عظمت وحی] بشکافند و فرشتگان، پروردگارشان را همواره همراه با سپاس و ستایش تسبیح می گویند، و برای کسانی که در زمین هستند، درخواست آمرزش می کنند؛ آگاه باشید! بی تردید خدا بسیار آمرزنده و مهربان است"},{"SurahNumber":42,"VerseNumber":6,"Text":"و کسانی که غیر خدا را سرپرستان و یاران خود گرفته اند، خدا نگهبان و مراقب بر [اعمال و گفتار] آنان است و تو کارساز و وکیل بر آنان نیستی"},{"SurahNumber":42,"VerseNumber":7,"Text":"و این گونه قرآنی [به زبان] عربی [فصیح و گویا] به تو وحی کردیم تا [مردمِ] ام القری [شهر مکه] و کسانی را که پیرامون آن هستند، بیم دهی، و آنان را از روز جمع شدن [یعنی روز قیامت] که تردیدی در آن نیست بترسانی، [روزی که] گروهی در بهشت اند و گروهی در آتش سوزان"},{"SurahNumber":42,"VerseNumber":8,"Text":"اگر خدا می خواست آنان را [از روی جبر بر محور هدایت] امت واحدی قرار می داد، ولی [هدایت اجباری فاقد ارزش است] هر که را بخواهد [در صورتی که ستمکار به آیات خدا نباشد] در رحمت خود در آورد؛ و ستمکاران را هیچ دوست و یاوری [که از عذاب نجاتشان دهد] نیست"},{"SurahNumber":42,"VerseNumber":9,"Text":"آیا به جای او سرپرستان و معبودانی برای خود گرفته اند؟ در حالی که سرپرست و معبود واقعی خداست، و تنها اوست که مردگان را زنده می کند و فقط اوست که بر هر کاری تواناست؛"},{"SurahNumber":42,"VerseNumber":10,"Text":"و آنچه را [از امور دین، عقاید و احکام] در آن اختلاف دارید، داوری اش با خداست. این است خدا پروردگار من، بر او توکل کردم و به او باز می گردم"},{"SurahNumber":42,"VerseNumber":11,"Text":"آفریننده آسمان ها و زمین است. از خودتان برایتان جفت هایی قرار داد، و از چهارپایان هم جفت هایی آفرید. شما را با این [تدبیر حکیمانه] زیاد می کند. هیچ چیزی مانند او نیست و او شنوا و بیناست"},{"SurahNumber":42,"VerseNumber":12,"Text":"کلیدهای آسمان ها و زمین فقط در سیطره مالکیّت اوست. رزق و روزی را برای هر کس که بخواهد وسعت می دهد و یا تنگ می گیرد. یقیناً او به همه چیز داناست"},{"SurahNumber":42,"VerseNumber":13,"Text":"از دین آنچه را به نوح سفارش کرده بود، برای شما تشریع کرد و آنچه را به تو وحی کردیم؛ و آنچه ابراهیم و موسی و عیسی را به آن توصیه نمودیم [این است] که دین را برپا دارید و در آن فرقه فرقه و گروه گروه نشوید. بر مشرکان دینی که آنان را به آن می خوانی گران است. خدا هر کس را بخواهد به سوی [این] دین جلب می کند، و هر کس را که به سوی او بازگردد هدایت می کند،"},{"SurahNumber":42,"VerseNumber":14,"Text":"و [جامعه های دینی در طول تاریخ] فرقه فرقه و گروه گروه نشدند، مگر پس از آنکه [نسبت به حقّانیّت دین به وسیله کتاب های آسمانی] دانش و آگاهی به سویشان آمد، [این پراکندگی و تفرقه به سبب] حسد و دشمنی میان خودشان بود، و اگر از سوی پروردگارت فرمانی [بر مهلت یافتنشان] تا زمان معین پیشی نگرفته بود، بی تردید میانشان [به نابودی و هلاکت] حکم شده بود. و یقیناً کسانی که پس از آنان کتاب آسمانی [قرآن] را به میراث یافتند، نسبت به آن در تردیدی سخت هستند"},{"SurahNumber":42,"VerseNumber":15,"Text":"پس آنان را [به سوی همان آیینی که به تو وحی شده] دعوت کن، و همان گونه که مأموری [بر این دعوت] استقامت کن، و از هواهای نفسانی آنان پیروی مکن و بگو: به هر کتابی که خدا نازل کرده، ایمان آوردم، و مأمورم که در میان شما به عدالت رفتار کنم؛ خدا پروردگار ما و شماست؛ اعمال ما برای خود ما و اعمال شما برای خود شماست؛ دیگر میان ما و شما [پس از روشن شدن حقایق] هیچ حجت و برهانی نیست؛ خدا ما و شما را [در عرصه قیامت] جمع می کند، و بازگشت [همه] به سوی اوست"},{"SurahNumber":42,"VerseNumber":16,"Text":"کسانی که درباره خدا پس از آنکه دعوتش [از سوی مردم منصف با تکیه بر عقل و فطرت] اجابت شده مجادله و ستیزه می کنند، دلیلشان [بر ضد حقایق] نزد پروردگارشان باطل است و از سوی خدا خشمی بر آنان است و برای آنان عذابی سخت خواهد بود"},{"SurahNumber":42,"VerseNumber":17,"Text":"خداست که به حقّ و راستی کتاب و میزان [سنجش حق از باطل] را نازل کرد. و تو چه می دانی، شاید قیامت نزدیک باشد"},{"SurahNumber":42,"VerseNumber":18,"Text":"کسانی که به آن ایمان ندارند [از روی ریشخند] به آمدنش شتاب دارند، و کسانی که ایمان دارند از آن بیمناکند و می دانند بی تردید قیامت حق است. آگاه باشید! یقیناً کسانی که درباره قیامت همواره تردید می کنند، در گمراهی دور و درازی هستند"},{"SurahNumber":42,"VerseNumber":19,"Text":"خدا نسبت به بندگانش بسیار مهربان و نیکوکار است، هر که را بخواهد روزی می بخشد و او نیرومند و توانای شکست ناپذیر است"},{"SurahNumber":42,"VerseNumber":20,"Text":"کسی که زراعت آخرت را بخواهد، بر زراعتش می افزاییم و کسی که زراعت دنیا را بخواهد، اندکی از آن را به او می دهیم، ولی او را در آخرت هیچ بهره و نصیبی نیست"},{"SurahNumber":42,"VerseNumber":21,"Text":"آیا مشرکان و کافران معبودانی دارند که بی اذن خدا آیینی را برای آنان پایه گذاری کرده اند؟ [در صورتی که پایه گذاری آیین، حق ویژه خداست و کسی را نرسد که از نزد خود آیینی بسازد] اگر فرمان قاطعانه خدا بر مهلت یافتنشان نبود، مسلماً میانشان [به نابودی و هلاکت] حکم می شد؛ و بی تردید برای ستمکاران عذابی دردناک خواهد بود"},{"SurahNumber":42,"VerseNumber":22,"Text":"ستمکاران را [در قیامت] می بینی که از اعمالی که انجام داده اند، بسیار بیمناکند وهمان را که مرتکب شده اند، بر آنان فرود می آید و کسانی که ایمان آورده و کارهای شایسته انجام داده اند، در باغ های سرسبز بهشت اند، برای آنان هر چه را که بخواهند نزد پروردگارشان فراهم است؛ این همان فضل بزرگ است"},{"SurahNumber":42,"VerseNumber":23,"Text":"این است چیزی که خدا آن را به بندگانش که ایمان آورده و کارهای شایسته انجام داده اند، مژده می دهد. بگو: از شما [در برابر ابلاغ رسالتم] هیچ پاداشی جز مودّت نزدیکان را [که بنابر روایات بسیار اهل بیت ـ علیهم السلام ـ هستند] را نمی خواهم. و هر کس کار نیکی کند، بر نیکی اش می افزاییم؛ یقیناً خدا بسیار آمرزنده و عطاکننده پاداش فراوان در برابر عمل اندک است"},{"SurahNumber":42,"VerseNumber":24,"Text":"بلکه [منافقان سبک مغز] می گویند: [در نزول آیه مودت] بر خدا دروغ بسته است! پس اگر خدا بخواهد، بر دل تو مهر می نهد [تا از دروغ بستن باز ایستی، ولی تو از دروغ بستن بر خدا منزهی، این تهمت بزرگ است که این بیماردلان بر تو می بندند]. و خدا باطل را محو می کند و حق را با کلمات استوارش [و سخنان منطقی و مستدلش] پابرجا می سازد؛ یقیناً او به نیّات و اسرار سینه ها داناست"},{"SurahNumber":42,"VerseNumber":25,"Text":"و اوست که توبه را از بندگانش می پذیرد و از گناهان درمی گذرد و آنچه را انجام می دهید، می داند"},{"SurahNumber":42,"VerseNumber":26,"Text":"و درخواست کسانی را که ایمان آورده و کارهای شایسته انجام داده اند، اجابت می کند و از فضل و احسانش بر آنان می افزاید؛ و برای کافران عذابی سخت خواهد بود"},{"SurahNumber":42,"VerseNumber":27,"Text":"و اگر خدا روزی را بر بندگانش وسعت دهد، در زمین سرکشی و ستم کنند، ولی آنچه را بخواهد به اندازه نازل می کند؛ یقیناً او به بندگانش آگاه و بیناست"},{"SurahNumber":42,"VerseNumber":28,"Text":"و اوست که باران را پس از اینکه [مردم از آمدنش] نومید شدند، نازل می کند و رحمتش را می گستراند، و او سرپرست و یار [واقعی] و ستوده است"},{"SurahNumber":42,"VerseNumber":29,"Text":"و از نشانه های [ربوبیت و قدرت] او آفرینش آسمان ها و زمین است و [نیز] آنچه از جنبنده میان آن دو پراکنده است، و او هرگاه بخواهد بر جمع کردنشان تواناست"},{"SurahNumber":42,"VerseNumber":30,"Text":"و هر آسیبی به شما رسد به سبب اعمالی است که مرتکب شده اید، و از بسیاری [از همان اعمال هم] درمی گذرد"},{"SurahNumber":42,"VerseNumber":31,"Text":"و شما در زمین عاجزکننده [خدا] نیستید [تا بتوانید از دسترس قدرت او بیرون روید] و جز خدا هیچ سرپرست و یاوری برای شما نیست"},{"SurahNumber":42,"VerseNumber":32,"Text":"از نشانه های او کشتی های کوه آسا در میان دریاست [که به کمک باد در حرکت اند]"},{"SurahNumber":42,"VerseNumber":33,"Text":"اگر بخواهد باد را فرومی نشاند، در نتیجه کشتی ها به روی آب ساکن و بی حرکت می مانند؛ یقیناً در این واقعیت برای هر شکیبای سپاس گزاری نشانه هایی [بر قدرت و ربوبیت خدا] ست"},{"SurahNumber":42,"VerseNumber":34,"Text":"یا اگر بخواهد کشتی ها را [با سرنشینانش] به سبب گناهانی که مرتکب شده اند، نابود می کند و از بسیاری [از همان گناهان] می گذرد"},{"SurahNumber":42,"VerseNumber":35,"Text":"و تا کسانی که درآیات ما مجادله و ستیزه می کنند، بدانند که آنان را [از عرصه قدرت ما] هیچ گریزگاهی نیست"},{"SurahNumber":42,"VerseNumber":36,"Text":"پس آنچه [از کالا، وسایل و ابزار مادی] به شما داده اند، متاع [اندک و زودگذر] زندگی دنیاست، و آنچه [از بهره و پاداش] نزد خداست، برای کسانی که ایمان آورده اند و بر پروردگارشان توکل می کنند، بهتر و پایدارتر است"},{"SurahNumber":42,"VerseNumber":37,"Text":"و [همان] کسانی که از گناهان بزرگ و از کارهای زشت دوری می کنند و هنگامی که [به مردم] خشم می گیرند، راه چشم پوشی و گذشت را برمی گزینند؛"},{"SurahNumber":42,"VerseNumber":38,"Text":"و آنان که دعوت پروردگارشان را اجابت کردند و نماز را برپا داشتند و کارشان در میان خودشان بر پایه مشورت است و از آنچه روزی آنان کرده ایم، انفاق می کنند؛"},{"SurahNumber":42,"VerseNumber":39,"Text":"و آنان که هرگاه ستمی به آنان رسد [تسلیم ستم و ستمکار نمی شوند، بلکه از دشمن به حکم حق و برابر با قوانین اسلام] انتقام می گیرند؛"},{"SurahNumber":42,"VerseNumber":40,"Text":"پاداش بدی [چون قتل و زخم زدن و اتلاف مال] مانند همان بدی است؛ ولی هر که بگذرد و [میان خود و طرف مقابلش را] اصلاح نماید. پاداشش بر عهده خداست؛ یقیناً خدا ستمکاران را دوست ندارد"},{"SurahNumber":42,"VerseNumber":41,"Text":"و کسانی که پس از ستم دیدنشان [به حکم حق و برابر قوانین اسلام] در مقام انتقام برآیند، ایرادی بر آنان نیست [و در شرع مقدس مجوزی وجود ندارد که حق آنان را باطل کنند]"},{"SurahNumber":42,"VerseNumber":42,"Text":"ایراد و محکومیت فقط متوجه کسانی است که به مردم ستم روا می دارند و به ناحق در زمین سرکشی می کنند، اینانند که برای آنان عذابی دردناک خواهد بود،"},{"SurahNumber":42,"VerseNumber":43,"Text":"و کسی که [با قدرت داشتن بر انتقام به اختیار خود] شکیبایی ورزد و [از انتقام] گذشت کند، بی تردید این از اموری است که ملازمت بر آن از واجبات است،"},{"SurahNumber":42,"VerseNumber":44,"Text":"و هر که را خدا [به کیفر کبر و عنادش] گمراه کند، او را پس از خدا هیچ سرپرست و یاوری نخواهد بود؛ و ستمکاران را [روز قیامت] می بینی چون عذاب را ببینند، می گویند: آیا راهی به سوی بازگشت [به دنیا] وجود دارد؟"},{"SurahNumber":42,"VerseNumber":45,"Text":"و آنان را می بینی که بر آتش عرضه می شوند، [در حالی که از شدت رسوایی سرافکنده اند] زیر چشمی به آن می نگرند. و اهل ایمان می گویند: یقیناً زیانکاران کسانی هستند که روز قیامت سرمایه وجود خود و کسانشان را تباه کرده اند. آگاه باشید! مسلماً ستمکاران در عذابی پایدار و جاودانه اند"},{"SurahNumber":42,"VerseNumber":46,"Text":"و در برابر خدا برای آنان سرپرستان و یاورانی که یاریشان دهد نخواهد بود؛ و هر که را خدا گمراه کند، او را هیچ راهی [به سوی نجات و سعادت] نیست"},{"SurahNumber":42,"VerseNumber":47,"Text":"پیش از آنکه روزی فرا رسد که از سوی خدا هیچ بازگشتی برای آن نیست، پروردگارتان را اجابت کنید، آن روز برای شما هیچ پناه گاهی و هیچ راه انکاری [نسبت به اعمالی که مرتکب شده اید] وجود ندارد؛"},{"SurahNumber":42,"VerseNumber":48,"Text":"پس اگر [از دعوتت] روی برگردانند [اندوهگین مباش] ما تو را بر آنان نگهبان و مراقب نفرستاده ایم [تا آنان را به اجبار در دایره هدایت قرار دهی]، جز رساندن [پیام وحی] بر عهده تو نیست، و هنگامی که ما از سوی خود رحمتی [چون سلامت، امنیت و ثروت] به انسان بچشانیم، به آن سرمست و مغرور می شود، و اگر به سبب گناهانی که مرتکب شده اند آسیبی به آنان رسد [رحمت حق را فراموش می کنند]، بی تردید انسان بسیار ناسپاس است"},{"SurahNumber":42,"VerseNumber":49,"Text":"مالکیّت و فرمانروایی آسمان ها و زمین فقط در سیطره خداست، هر چه را بخواهد می آفریند، به هر کس بخواهد دختر عطا می کند و به هر کس بخواهد پسر می بخشد؛"},{"SurahNumber":42,"VerseNumber":50,"Text":"یا پسران و دختران را با هم به آنان می دهد و هر که را بخواهد نازا می کند؛ یقیناً او دانا و تواناست"},{"SurahNumber":42,"VerseNumber":51,"Text":"هیچ بشری را نسزد که خدا با او سخن گوید، مگر از راه وحی یا از پشت حجاب غیب یا رسولی [چون فرشته] می فرستد؛ پس فرشته به اذن او آنچه را بخواهد وحی می کند؛ یقیناً او بلند مرتبه و حکیم است"},{"SurahNumber":42,"VerseNumber":52,"Text":"و همان گونه [که بر پیامبران پیشین وحی کردیم] روحی را [چون قرآن] از امر خود به تو وحی کردیم. تو [پیش از این] نمی دانستی کتاب و ایمان چیست؟ ولی آن [کتاب] را نوری قرار دادیم که هر کس از بندگانمان را بخواهیم به وسیله آن هدایت می کنیم؛ بی تردید تو [مردم را] به راهی راست هدایت می نمایی"},{"SurahNumber":42,"VerseNumber":53,"Text":"راه آن خدایی که آنچه در آسمان ها و آنچه در زمین است، فقط در سیطره مالکیّت و فرمانروایی اوست. آگاه باشید! که همه امور به سوی خدا بازمی گردد"},{"SurahNumber":43,"VerseNumber":1,"Text":"حم"},{"SurahNumber":43,"VerseNumber":2,"Text":"سوگند به [این] کتاب روشنگر"},{"SurahNumber":43,"VerseNumber":3,"Text":"که ما آن را [به زبان] عربی [فصیح و گویا] قرار دادیم تا [در آن] تعقّل کنند؛"},{"SurahNumber":43,"VerseNumber":4,"Text":"و همانا که آن در امِّ الکتاب [که لوح محفوظ است] نزد ما بلند مرتبه و حکیم است"},{"SurahNumber":43,"VerseNumber":5,"Text":"آیا برای اینکه شما قومی اسراف کارید، قرآن را از شما دور کنیم و بازگردانیم؟! [نه این کار را نمی کنیم تا بندگانمان از هدایت محروم نشوند]"},{"SurahNumber":43,"VerseNumber":6,"Text":"و چه بسیار پیامبرانی که در میان پیشینیان [که مردمی اسراف کار بودند] فرستادیم [و به سبب اسرافشان از فرستادن پیامبر دریغ نکردیم؛]"},{"SurahNumber":43,"VerseNumber":7,"Text":"ولی هیچ پیامبری به سوی آنان نیامد مگر اینکه او را همواره مسخره می کردند"},{"SurahNumber":43,"VerseNumber":8,"Text":"پس ما نیرومندتر از این اسراف کاران [زمان تو] را هلاک کردیم و سرگذشت پیشینیان [هلاک شده، در سوره های دیگر قرآن] گذشت"},{"SurahNumber":43,"VerseNumber":9,"Text":"و اگر از آنان بپرسی آسمان ها و زمین را چه کسی آفریده است؟ قطعاً خواهند گفت: آنها را همان توانای شکست ناپذیر و دانا آفرید"},{"SurahNumber":43,"VerseNumber":10,"Text":"همان که این زمین را محل آرامش شما قرار داد و برای شما در آن، راه ها پدید آورد تا [به اهداف و مقاصدتان] راه یابید"},{"SurahNumber":43,"VerseNumber":11,"Text":"و آنکه از آسمان آبی به اندازه نازل کرد، پس به وسیله آن سرزمینی مرده را زنده کردیم، [و] همین گونه [درقیامت از گورها] بیرون آورده می شوید؛"},{"SurahNumber":43,"VerseNumber":12,"Text":"و آنکه همه جفت ها را آفرید، و برای شما از کشتی ها و چهارپایان و آنچه که سوارش می شوید پدید آورد،"},{"SurahNumber":43,"VerseNumber":13,"Text":"تا بر پشت آنها قرار گیرید، سپس هنگامی که بر آنها سوار می شوید نعمت پروردگارتان را به یاد آورید و بگویید: منزّه [از هر عیب و نقصی] است کسی که این [وسایل سواری] را برای ما مسخّر و رام کرد، در حالی که ما را قدرت مسخّر کردن آنها نبود؛"},{"SurahNumber":43,"VerseNumber":14,"Text":"و یقیناً ما به سوی پروردگارمان باز می گردیم؛"},{"SurahNumber":43,"VerseNumber":15,"Text":"و [مشرکان سبک مغز] برای خدا از میان بندگانش قطعه ای و جزیی [به عنوان فرزند که از او جدا شده] قرار دادند؛ قطعاً انسان کفران کننده آشکاری است"},{"SurahNumber":43,"VerseNumber":16,"Text":"آیا از آنچه خدا می آفریند، دخترانی برای خود برگرفته و شما را به داشتن پسران برگزیده است؟"},{"SurahNumber":43,"VerseNumber":17,"Text":"و [در صورتی که] چون یکی از آنان را به [ولادت] دختری که شبیه و هم جنس خدا قرار داده مژده دهند در حالی که [دلش] پر از اندوه و خشم است، صورتش سیاه می شود! [چون علاوه بر اینکه دخترداری را دوست ندارد از آن ننگ دارد، اما همین دختر را به عنوان هم جنس و فرزند خدا قلمداد می کند]"},{"SurahNumber":43,"VerseNumber":18,"Text":"آیا کسی را [شریک خدا قرار داده اند] که در زر و زیور پرورش یافته است و [هنگام] مجادله و بحث بیانش روشن نیست؟"},{"SurahNumber":43,"VerseNumber":19,"Text":"و فرشتگان را که بندگان [خدای] رحمان اند، به پندار خود جنس ماده قرارداده اند، آیا زمان آفرینش آنان حضور داشتند [که بر ماده بودنشان گواهی می دهند؟] به زودی گواهی آنان [در نامه اعمالشان] نوشته می شود و [درباره آن] مورد بازپرسی قرار خواهند گرفت"},{"SurahNumber":43,"VerseNumber":20,"Text":"و گفتند: اگر خدا می خواست ما آنان را نمی پرستیدیم. ادعایشان متکی بر هیچ [دلیل] و دانشی نیست [و مایه ای جز جهل و نادانی ندارد]، فقط حدس می زنند و دروغ می بافند؛"},{"SurahNumber":43,"VerseNumber":21,"Text":"یا مگر ما پیش از قرآن کتابی به آنان داده ایم که [برای اثبات ادعایشان] به آن تمسک می جویند؟"},{"SurahNumber":43,"VerseNumber":22,"Text":"[نه] بلکه [هیچ دلیلی بر حقّانیّت بت پرستی و شرک خود ندارند، بلکه دلگرمی آنان به آیینشان این است که] گفتند: ما پدرانمان را بر آیینی یافتیم و مسلماً ما هم با پیروی از آثارشان ره یافته ایم"},{"SurahNumber":43,"VerseNumber":23,"Text":"[پیروی کورکورانه و جاهلانه مخصوص اینان نیست] و به همین گونه پیش از تو در هیچ شهری بیم دهنده ای نفرستادیم، مگر آنکه سران خوشگذران و مست و مغرورش گفتند: ما پدرانمان را بر آیینی یافتیم و ما هم حتماً به آثارشان اقتدا می کنیم"},{"SurahNumber":43,"VerseNumber":24,"Text":"[بیم دهنده] گفت: آیا هر چند من آیینی هدایت کننده تر از آیینی که پدرانتان را بر آن یافته اید، برایتان بیاورم؟ گفتند: ما به آیینی که به آن فرستاده شده اید، کافریم"},{"SurahNumber":43,"VerseNumber":25,"Text":"در نتیجه از آنان انتقام گرفتیم. پس با تأمل بنگر سرانجام تکذیب کنندگان چگونه بود"},{"SurahNumber":43,"VerseNumber":26,"Text":"و [یاد کن] هنگامی را که ابراهیم به پدر و قومش گفت: من بی تردید از آنچه می پرستید، بیزارم"},{"SurahNumber":43,"VerseNumber":27,"Text":"مگر کسی که مرا آفریده، که یقیناً او مرا هدایت می کند،"},{"SurahNumber":43,"VerseNumber":28,"Text":"و توحید و یکتاپرستی را در نسل های بعد از خود حقیقتی پایدار قرار داد، باشد که آنان [به سوی توحید] بازگردند؛"},{"SurahNumber":43,"VerseNumber":29,"Text":"[نه اینکه بازنگشتند و من هم از آنان انتقام نگرفتم] بلکه اینان [که در مکه آلوده به بت پرستی هستند] و پدرانشان را [از انواع نعمت ها] برخوردار کردم تا آنکه حق و فرستاده ای روشنگر [چون قرآن و محمّد] به سویشان آمد؛"},{"SurahNumber":43,"VerseNumber":30,"Text":"و هنگامی که حق به سویشان آمد، گفتند: این جادوست و ما به آن کافریم،"},{"SurahNumber":43,"VerseNumber":31,"Text":"و گفتند: این قرآن چرا بر مردمی بزرگ از میان یکی از این دو شهر [مکه و طایف] نازل نشد؟"},{"SurahNumber":43,"VerseNumber":32,"Text":"آیا آنان هستند که رحمت پروردگارت را تقسیم می کنند؟ ما در زندگی دنیا معیشت آنان را میانشان تقسیم کرده ایم، و برخی را از جهت درجات [فکری و مادی] بر برخی برتری داده ایم تا برخی از آنان برخی دیگر را [در امر معیشت و سایر امور] به خدمت گیرند؛ و رحمت پروردگارت از آنچه آنان جمع می کنند، بهتر است"},{"SurahNumber":43,"VerseNumber":33,"Text":"و اگر [بهره مندی کفار از انواع نعمت های مادی و تهیدستی مؤمنان، سبب] این نبود که همه مردم [به خاطر ضعف ایمان و ناآگاه بودن به حقایق] بر محور کفر امتی واحد شوند، ما برای خانه های کافران به [خدای] رحمان سقف هایی از نقره قرار می دادیم و نردبان هایی که با آن بر بالای خانه ها برآیند"},{"SurahNumber":43,"VerseNumber":34,"Text":"و برای خانه هایشان [نیز] درها و تخت هایی [از نقره می ساختیم] که بر آن تکیه زنند،"},{"SurahNumber":43,"VerseNumber":35,"Text":"و [برای خانه ها و زندگی آنان] زر و زیور [قرار می دادیم]، ولی همه این ها جز کالای اندک زندگی دنیا نیست، و آخرت نزد پروردگارت برای پرهیزکاران است؛"},{"SurahNumber":43,"VerseNumber":36,"Text":"و هر کس خود را از یاد [خدای] رحمان به کوردلی و حجاب باطن بزند، شیطانی بر او می گماریم که آن شیطان ملازم و دمسازش باشد"},{"SurahNumber":43,"VerseNumber":37,"Text":"و بی تردید شیطان ها چنین کسانی را از راه خدا باز می دارند، در حالی که [با این گمراهی سخت] گمان می کنند راه یافتگان واقعی آنانند؛"},{"SurahNumber":43,"VerseNumber":38,"Text":"تا زمانی که [در قیامت] نزد ما آیند [به شیطانش] گوید: ای کاش میان من و تو فاصله و دوری مشرق و مغرب بود، پس بد همنشینی بودی"},{"SurahNumber":43,"VerseNumber":39,"Text":"و [به آنان گویند: امروز این گفتگو و آرزوی دوری از شیطان] هرگز به شما سودی نمی دهد؛ زیرا [در دنیا] ستم ورزیدید [و] اکنون همه با هم در عذاب مشترک خواهید بود؛"},{"SurahNumber":43,"VerseNumber":40,"Text":"پس آیا تو می توانی [دعوتت را] به کران بشنوانی، یا کوران و کسانی را که در گمراهی آشکارند هدایت کنی؟"},{"SurahNumber":43,"VerseNumber":41,"Text":"پس اگر تو را از دنیا ببریم، یقیناً از اینان انتقام خواهیم گرفت،"},{"SurahNumber":43,"VerseNumber":42,"Text":"یا [اگر از دنیا نبریم] آنچه را از عذاب به آنان وعده کرده ایم به تو نشان خواهیم داد [در هر صورت ما آنان را عذاب می کنیم]، و بی تردید بر آنان چیره و مسلطیم؛"},{"SurahNumber":43,"VerseNumber":43,"Text":"پس به آنچه بر تو وحی شده تمسک بجوی، یقیناً تو بر راهی راست قرار داری؛"},{"SurahNumber":43,"VerseNumber":44,"Text":"و مسلماً [این] قرآن برای تو و قوم تو مایه تذکر [و شرف و عزت] است، و سپس [درباره آن] بازخواست خواهید شد"},{"SurahNumber":43,"VerseNumber":45,"Text":"و از پیامبرانی که پیش از تو فرستاده ایم بپرس که آیا به جای [خدایِ] رحمان معبودانی که پرستش شوند، قرار داده ایم؟"},{"SurahNumber":43,"VerseNumber":46,"Text":"و به راستی ما موسی را با نشانه های خود به سوی فرعون و سران و اشراف قومش فرستادیم، پس گفت: من فرستاده پروردگار جهانیانم؛"},{"SurahNumber":43,"VerseNumber":47,"Text":"نهایتاً چون معجزه های ما را برای آنان آورد ناگاه آنان [از روی ریشخند] به آنان می خندیدند"},{"SurahNumber":43,"VerseNumber":48,"Text":"ما هیچ معجزه ای را به آنان نشان نمی دادیم مگر آنکه از مشابهش بزرگ تر بود، و آنان را به عذاب دنیایی گرفتار کردیم، باشد که بازگردند"},{"SurahNumber":43,"VerseNumber":49,"Text":"و [وقتی گرفتار شدند] گفتند: ای جادوگر! پروردگارت را بر پایه عهدی که با تو کرده [که اگر ایمان آوریم عذاب را از ما بردارد] برای ما بخوان، که بی تردید ما هدایت خواهیم یافت"},{"SurahNumber":43,"VerseNumber":50,"Text":"هنگامی که عذاب را از آنان برطرف می کردیم، ناگاه پیمان می شکستند"},{"SurahNumber":43,"VerseNumber":51,"Text":"و فرعون در میان قومش ندا داد: گفت: ای قوم من! آیا حکومت و پادشاهی مصر ویژه من نیست و این نهرها از زیر [کاخ های] من به فرمان من روان نیستند؟ آیا [عظمت و حشمت من و فقر و تهیدستی موسی را] نمی بینید؟"},{"SurahNumber":43,"VerseNumber":52,"Text":"مگر نه این است که من از این کسی که خوار و بی مقدار است و نمی تواند روشن و گویا سخن گوید، بهترم؟"},{"SurahNumber":43,"VerseNumber":53,"Text":"[اگر موسی، عزت، سربلندی، کرامت و شخصیت داشت] پس چرا دستبندهای زرین و طلا بر او آویخته نشده است؟ یا چرا فرشتگانی [برای اثبات نبوتش] همراه او نیامده اند؟"},{"SurahNumber":43,"VerseNumber":54,"Text":"پس او قومش را سبک مغز شمرد [و آنان را با وسوسه و اغواگری فریفت و خوارشان کرد] در نتیجه از او اطاعت کردند؛ زیرا آنان مردمی فاسق و نافرمان بودند"},{"SurahNumber":43,"VerseNumber":55,"Text":"چون ما را به خشم آوردند از آنان انتقام گرفتیم، پس همه را غرق کردیم"},{"SurahNumber":43,"VerseNumber":56,"Text":"در نتیجه آنان را پیشگامان [دوزخیان] و عبرتی برای آیندگان قرار دادیم"},{"SurahNumber":43,"VerseNumber":57,"Text":"و چون فرزند مریم [در آیات قرآن به نداشتن پدر به عنوان روح خدا و کلمة الله] مثل زده شد، ناگهان قوم [مشرک و بت پرست] تو نسبت به آن به مسخره و خنده فریاد برداشتند،"},{"SurahNumber":43,"VerseNumber":58,"Text":"و گفتند: آیا معبودان ما بهترند یا او. [ولی] آنان این مقایسه را به عنوان مثل برای تو نزدند مگر از روی جدال بی منطق و ستیزه جویی [تو معبود بودن عیسی را نپذیرفته ای]، بلکه اینان گروهی ستیزه جو [و در جدال باطل بسیار سرسخت] هستند"},{"SurahNumber":43,"VerseNumber":59,"Text":"او نبود جز بنده ای که به او نعمت [نبوّت و معجزات را] عطا کردیم و وی را برای بنی اسرائیل نشانه ای بزرگ [از قدرت خود] قرار دادیم [تا به وسیله او حق برای آنان روشن شود]"},{"SurahNumber":43,"VerseNumber":60,"Text":"[ولادت، نبوّت و معجزات عیسی از قدرت ما عجیب نیست] و ما اگر بخواهیم برخی از شما را در زمین فرشتگانی قرار می دهیم که جانشین [صاحب کمالاتی چون خود] باشند"},{"SurahNumber":43,"VerseNumber":61,"Text":"و عیسی [با ولادتی که ویژه او بود، و با معجزاتی چون شفا دادن کور مادرزاد، علاج بیماری برص، زنده کردن مردگان و دمیدن روح در مجسمه گلی] سبب یقین به قیامت است، پس هرگز در وقوع آن تردید مکنید، و از من پیروی نمایید که این است راه راست"},{"SurahNumber":43,"VerseNumber":62,"Text":"و شیطان شما را [از راه راست] باز ندارد، بی تردید او برای شما دشمنی آشکار است"},{"SurahNumber":43,"VerseNumber":63,"Text":"و هنگامی که عیسی دلایل روشن آورد، گفت: به راستی من برای شما حکمت آوردم، و تا برای شما [حکم] برخی [از عقاید و احکام] را که در آن اختلاف می کنید بیان کنم؛ بنابراین از خدا پروا کنید و از من اطاعت نمایید"},{"SurahNumber":43,"VerseNumber":64,"Text":"بی تردید خدا پروردگار من و پروردگار شماست، پس او را بپرستید که این است راه راست"},{"SurahNumber":43,"VerseNumber":65,"Text":"از میان امت عیسی گروه هایی [درباره او و دینش] اختلاف کردند [و هر یک چون نسطوریه، ملکانیه، مرقوسیه و شمعونیه به عقیده ای خلاف حق پای بند شدند، و آیینی غیر آیین مسیح را به عنوان آیین مسیح برگزیدند] پس وای بر کسانی که [به آیات خدا] ستم ورزیدند از عذاب روزی دردناک"},{"SurahNumber":43,"VerseNumber":66,"Text":"آیا جز این انتظاری دارند که ناگاه قیامت در رسد در حالی که نمی فهمند؟"},{"SurahNumber":43,"VerseNumber":67,"Text":"در آن روز دوستان دشمن یکدیگرند مگر پرهیزکاران"},{"SurahNumber":43,"VerseNumber":68,"Text":"[خدا آن روز به آنان گوید:] ای بندگان من! امروز نه بیمی بر شماست و نه اندوهگین می شوید؛"},{"SurahNumber":43,"VerseNumber":69,"Text":"همانان که به آیات ما ایمان آوردند و همواره تسلیم [فرمان ها و احکام] ما بودند"},{"SurahNumber":43,"VerseNumber":70,"Text":"[ندا آید:] شما و همسرانتان در نهایت خوشحالی و شادمانی به بهشت درآیید؛"},{"SurahNumber":43,"VerseNumber":71,"Text":"ظرف هایی از طلا [که پر از طعام است] و جام هایی [زرین که پر از شراب طهور است] گرداگرد آنان می گردانند، و در آنجا آنچه دل ها می خواهد و چشم ها از آن لذّت می برد، آماده است، و شما [ای پرهیزکاران!] در آن جاودانه اید"},{"SurahNumber":43,"VerseNumber":72,"Text":"این بهشتی است که شما به پاداش اعمالی که همواره انجام می دادید، میراث یافتید"},{"SurahNumber":43,"VerseNumber":73,"Text":"شما را در آنجا میوه هایی فراوان است که از آنها می خورید"},{"SurahNumber":43,"VerseNumber":74,"Text":"بی تردید گناهکاران در عذاب دوزخ جاودانه اند"},{"SurahNumber":43,"VerseNumber":75,"Text":"[عذاب را] از آنان سبک نگردانند و آنان در آنجا [از نجات خود] نومیدند،"},{"SurahNumber":43,"VerseNumber":76,"Text":"و ما بر آنان ستم نکردیم، ولی آنان خود ستمکار بودند،"},{"SurahNumber":43,"VerseNumber":77,"Text":"و فریاد می زنند: ای مالکِ [دوزخ! بگو:] پروردگارت ما را بمیراند [تا از این عذاب نجات یابیم]. [مالک] می گوید: یقیناً شما ماندنی هستید"},{"SurahNumber":43,"VerseNumber":78,"Text":"به راستی ما حق را برای شما آوردیم، ولی بیشتر شما حق را خوش نداشتید،"},{"SurahNumber":43,"VerseNumber":79,"Text":"بلکه آنان کار [توطئه و نیرنگ بر ضد حق] را محکم کردند، پس ما هم کار [عذاب] را بر آنان محکم می کنیم"},{"SurahNumber":43,"VerseNumber":80,"Text":"آیا آنان گمان می کنند که ما رازشان و سخنان در گوشی آنان را نمی شنویم؟ چرا می شنویم و فرستادگان ما [که فرشتگان نویسنده اعمال اند] نزد آنان حاضرند [و اعمالشان و رازهایشان را] می نویسند"},{"SurahNumber":43,"VerseNumber":81,"Text":"[به مشرکان سبک مغز] بگو: اگر برای [خدای] رحمان فرزندی بود، من [در این امت] نخستین پرستنده او بودم"},{"SurahNumber":43,"VerseNumber":82,"Text":"منزّه است پروردگار آسمان ها و زمین، پروردگار عرش از آنچه [درباره او] توصیف می کنند"},{"SurahNumber":43,"VerseNumber":83,"Text":"آنان را واگذار تا [در گفتار و کردار باطل] فرو روند و [با کالای بی ارزش دنیا] سرگرم بازی شوند تا آن روزشان را که وعده داده می شوند دیدار کنند"},{"SurahNumber":43,"VerseNumber":84,"Text":"و اوست که در آسمان ها معبود [واقعی] است و در زمین هم معبود [واقعی] است و او حکیم و داناست"},{"SurahNumber":43,"VerseNumber":85,"Text":"همیشه سودمند و با برکت است کسی که مالکیّت و فرمانروایی آسمان ها و زمین و آنچه میان آنهاست، فقط در سیطره اوست و آگاهی [به همه شؤون] قیامت نزد اوست و به او بازگردانده می شوید"},{"SurahNumber":43,"VerseNumber":86,"Text":"و کسانی را که به جای خدا می پرستند، اختیار شفاعت ندارند، اختیار شفاعت فقط با کسانی است که [از روی بصیرت] شهادت به حق داده اند و آنان [حقیقت حال کسانی را که می خواهند برای آنان شفاعت کنند] می دانند"},{"SurahNumber":43,"VerseNumber":87,"Text":"و اگر از آنان بپرسی: چه کسی آنان را آفریده است؟ یقیناً می گویند: خدا. پس چگونه [از حق به باطل] منحرف می شوند؟"},{"SurahNumber":43,"VerseNumber":88,"Text":"و [چگونه از شکایت پیامبر بی خبرند که] می گوید: پروردگارا! اینان گروهی هستند که ایمان نمی آورند؛"},{"SurahNumber":43,"VerseNumber":89,"Text":"بنابراین از آنان روی بگردان و سلام جدایی [را به آنان] بگو، پس [سرانجام شقاوت بار خود و نتیجه کفر و عنادشان را] خواهند دانست"},{"SurahNumber":44,"VerseNumber":1,"Text":"حم"},{"SurahNumber":44,"VerseNumber":2,"Text":"سوگند به [این] کتاب روشنگر؛"},{"SurahNumber":44,"VerseNumber":3,"Text":"به راستی ما آن را در شبی پربرکت نازل کردیم؛ زیرا که همواره بیم دهنده بوده ایم؛"},{"SurahNumber":44,"VerseNumber":4,"Text":"در آن شب هر کار استواری [به اراده خدا] فیصله می یابد"},{"SurahNumber":44,"VerseNumber":5,"Text":"[نزول قرآن] کاری است [که] از نزد ما [صورت پذیرفته است؛] زیرا ما همواره فرستنده [وحی و پیامبران] بوده ایم"},{"SurahNumber":44,"VerseNumber":6,"Text":"[همه این واقعیات] به سبب رحمتی از سوی پروردگار توست؛ بی تردید او شنوا وداناست"},{"SurahNumber":44,"VerseNumber":7,"Text":"[همان] پروردگار آسمان ها و زمین و آنچه میان آنهاست، اگر یقین دارید"},{"SurahNumber":44,"VerseNumber":8,"Text":"هیچ معبودی جز او نیست، زنده می کند و می میراند، پروردگار شما وپروردگار پدران پیشین شماست"},{"SurahNumber":44,"VerseNumber":9,"Text":"[نه اینکه یقین ندارند] بلکه آنان در شک اند [و با گفتار و کردارشان با حقایق] بازی می کنند"},{"SurahNumber":44,"VerseNumber":10,"Text":"پس به انتظار روزی باش که آسمان دودی آشکار بیاورد،"},{"SurahNumber":44,"VerseNumber":11,"Text":"که همه مردم را فرا می گیرد، این عذابی دردناک است"},{"SurahNumber":44,"VerseNumber":12,"Text":"[همه می گویند:] پروردگارا! این عذاب را از ما برطرف کن که ما ایمان می آوریم"},{"SurahNumber":44,"VerseNumber":13,"Text":"[در آن موقعیت سخت] چگونه برای آنان جای پند گرفتن و هوشیاری است و حال آنکه [پیش از این عذاب] پیامبری روشنگر برای آنان آمد [و پند نگرفتند]"},{"SurahNumber":44,"VerseNumber":14,"Text":"آن گاه از او روی گرداندند و گفتند: تعلیم یافته ای دیوانه است"},{"SurahNumber":44,"VerseNumber":15,"Text":"مدتی اندک عذاب را برطرف می کنیم، ولی باز شما [به همان عقاید بی پایه و اعمال زشت] برمی گردید"},{"SurahNumber":44,"VerseNumber":16,"Text":"[ما از آنان انتقام خواهیم گرفت آن] روزی که آنان را با قدرتی بسیار سخت بگیریم؛ زیرا که ما انتقام گیرنده ایم"},{"SurahNumber":44,"VerseNumber":17,"Text":"و همانا پیش از آنان قوم فرعون را آزمودیم، و پیامبری بزرگوار برای آنان آمد،"},{"SurahNumber":44,"VerseNumber":18,"Text":"که [به آنان گفت:] بندگان خدا را [که به آزار و شکنجه شما گرفتارند] به من واگذارید؛ زیرا من برای شما فرستاده ای امینم"},{"SurahNumber":44,"VerseNumber":19,"Text":"و در برابر خدا تکبّر نکنید که من برای شما دلیلی روشن آورده ام"},{"SurahNumber":44,"VerseNumber":20,"Text":"و من به پروردگارم و پروردگار شما از اینکه مرا سنگسار کنید [یا برانید یا متهم کنید] پناه می برم؛"},{"SurahNumber":44,"VerseNumber":21,"Text":"و اگر به من ایمان نمی آورید [از آزردن من و باز داشتن مردم از ایمان آوردن] کناره گیری کنید"},{"SurahNumber":44,"VerseNumber":22,"Text":"[فرعونیان دست از آزردنش برنداشتند و مردم را از ایمان آوردن مانع شدند] پس پروردگارش را خواند که اینان قومی گناهکارند"},{"SurahNumber":44,"VerseNumber":23,"Text":"[گفتم:] بندگانم را شبانه حرکت ده؛ زیرا شما مورد تعقیب هستید،"},{"SurahNumber":44,"VerseNumber":24,"Text":"و دریا را با [همان] راه های گشاده [که برای عبور شما باز کردیم] پشت سر بگذار [تا فرعونیان هم در آن درآیند]؛ زیرا آنان سپاهی محکوم به غرق شدن هستند"},{"SurahNumber":44,"VerseNumber":25,"Text":"چه بسیار بوستان ها و چشمه سارانی که آنان [پس از خود] بر جای گذاشتند،"},{"SurahNumber":44,"VerseNumber":26,"Text":"و کشتزار و جایگاه های نیکو و باارزش،"},{"SurahNumber":44,"VerseNumber":27,"Text":"و نعمت هایی که با آسایش و خوشی از آن برخوردار بودند"},{"SurahNumber":44,"VerseNumber":28,"Text":"[آری، سرانجام کارشان] چنین بود و ما همه آنها را به قومی دیگر به میراث دادیم"},{"SurahNumber":44,"VerseNumber":29,"Text":"پس نه آسمان برآنان گریست و نه زمین و [هنگام نزول عذاب هم] مهلت نیافتند"},{"SurahNumber":44,"VerseNumber":30,"Text":"همانا ما بنی اسرائیل را از آن عذاب خوارکننده نجات دادیم"},{"SurahNumber":44,"VerseNumber":31,"Text":"از فرعون که متکبری سرکش از زمره اسراف کاران بود،"},{"SurahNumber":44,"VerseNumber":32,"Text":"و آنان را از روی آگاهی بر جهانیان [زمان خودشان] برگزیدیم؛"},{"SurahNumber":44,"VerseNumber":33,"Text":"و به آنان از آیات و معجزات آنچه را که در آن آزمایشی آشکار بود، عطا کردیم"},{"SurahNumber":44,"VerseNumber":34,"Text":"اینان [که شرک و کفر سراپای وجودشان را فرا گرفته است] با اصرار [به اهل ایمان] می گویند"},{"SurahNumber":44,"VerseNumber":35,"Text":"پایان زندگی جز همین مرگ نخستین نیست و ما [پس از این مرگ] برانگیخته نخواهیم شد"},{"SurahNumber":44,"VerseNumber":36,"Text":"اگر شما [در زمینه زنده شدن مردگان] راستگویید [با درخواست از خدا] پدران ما را [زنده کنید و نزد ما] بیاورید [تا ما به زنده شدن مردگان یقین پیدا کنیم]"},{"SurahNumber":44,"VerseNumber":37,"Text":"آیا اینان [در قدرت و شوکت] برترند یا قوم تُبَّع، و کسانی که پیش از آنان بودند؟ ما همه آنان را هلاک کردیم؛ زیرا مجرم بودند؛"},{"SurahNumber":44,"VerseNumber":38,"Text":"و ما آسمان ها و زمین و آنچه را میان آن دو است، به بازی نیافریده ایم؛"},{"SurahNumber":44,"VerseNumber":39,"Text":"ما آن دو را جز به درستی و راستی به وجود نیاورده ایم، ولی بیشترشان [به حقایق] معرفت و آگاهی ندارند"},{"SurahNumber":44,"VerseNumber":40,"Text":"بی تردید روز جدایی [حق از باطل، مؤمن از کافر و پاک از ناپاک] وعده گاه همه آنهاست؛"},{"SurahNumber":44,"VerseNumber":41,"Text":"همان روزی که هیچ دوستی چیزی از عذاب را از دوستش دفع نمی کند، و چون [آلوده به شرک و کفرند] یاری نمی شوند؛"},{"SurahNumber":44,"VerseNumber":42,"Text":"مگر کسی که خدا او را مورد رحمت قرار داده است؛ زیرا او توانای شکست ناپذیر و مهربان است"},{"SurahNumber":44,"VerseNumber":43,"Text":"همانا درخت زقّوم،"},{"SurahNumber":44,"VerseNumber":44,"Text":"خوراک گنهکار است،"},{"SurahNumber":44,"VerseNumber":45,"Text":"مانند مس گداخته شده در شکم ها می جوشد،"},{"SurahNumber":44,"VerseNumber":46,"Text":"چون جوشیدن آب جوشان"},{"SurahNumber":44,"VerseNumber":47,"Text":"[گفته می شود:] این گنهکار را بگیرید و او را به زور به وسط دوزخ بکشانید"},{"SurahNumber":44,"VerseNumber":48,"Text":"آن گاه از عذاب آب جوشان بر سرش فرو ریزید؛"},{"SurahNumber":44,"VerseNumber":49,"Text":"[و بگویید:] بچش که تو همان ارجمند و بزرگواری"},{"SurahNumber":44,"VerseNumber":50,"Text":"به یقین این همان چیزی است که همواره درباره آن تردید می کردید"},{"SurahNumber":44,"VerseNumber":51,"Text":"مسلماً پرهیزکاران در جایگاه امنی خواهند بود"},{"SurahNumber":44,"VerseNumber":52,"Text":"در میان بوستان ها و چشمه سارها؛"},{"SurahNumber":44,"VerseNumber":53,"Text":"لباس هایی از حریر نازک و دیبای ضخیم می پوشند در حالی که برابر هم می نشینند"},{"SurahNumber":44,"VerseNumber":54,"Text":"[آری سرانجام کار پرهیزکاران] چنین است، و حور العین را به همسری آنان درآوریم،"},{"SurahNumber":44,"VerseNumber":55,"Text":"در آنجا هر گونه میوه ای را که بخواهند می طلبند و می خورند، در حالی که [از هر جهت] ایمن و آسوده خاطرند؛"},{"SurahNumber":44,"VerseNumber":56,"Text":"در آنجا مرگ را نمی چشند، مرگ آنان همان مرگی بود که در دنیا چشیدند، و خدا آنان را از عذاب دوزخ مصون می دارد"},{"SurahNumber":44,"VerseNumber":57,"Text":"[این] فضل و احسانی است از سوی پروردگار تو، [و] این همان کامیابی بزرگ است"},{"SurahNumber":44,"VerseNumber":58,"Text":"پس جز این نیست که ما [فهم] قرآن را با زبان تو [که زبانی فصیح و گویاست] آسان ساختیم تا آنان متذکّر و هوشیار شوند"},{"SurahNumber":44,"VerseNumber":59,"Text":"[ولی اگر متذکّر و هوشیار نشدند] پس به انتظار باش که مسلماً آنان هم منتظرند [که سرانجام کار چه خواهد شد؟ سرانجام نصرت و پیروزی خدا برای تو و عذاب دنیا و آخرت برای آنان است]"},{"SurahNumber":45,"VerseNumber":1,"Text":"حم"},{"SurahNumber":45,"VerseNumber":2,"Text":"این کتاب نازل شده از سوی خدای توانای شکست ناپذیر وحکیم است"},{"SurahNumber":45,"VerseNumber":3,"Text":"به یقین در آسمان ها و زمین برای مؤمنان نشانه هایی [بر ربوبیت، حکمت و قدرت خدا] ست؛"},{"SurahNumber":45,"VerseNumber":4,"Text":"و در آفرینش شما و آنچه از جنبندگان منتشر و پراکنده می کند، برای اهل یقین نشانه هایی [بر ربوبیت، حکمت و قدرت خدا] ست؛"},{"SurahNumber":45,"VerseNumber":5,"Text":"و در رفت و آمد شب و روز و آنچه را از رزق و روزی [چون باران و برف] از آسمان نازل کرده و به وسیله آن زمین را پس از مردگی اش زنده کرده است، و در گرداندن بادها [از سویی به سویی] برای مردمی که تعقّل می کنند، نشانه هایی است"},{"SurahNumber":45,"VerseNumber":6,"Text":"این ها آیات خداست که به حقّ و راستی بر تو می خوانیم؛ پس [اگر به این آیات ایمان نیاوردند] به کدام سخن بعد از [سخن] خدا و نشانه هایش ایمان می آورند؟"},{"SurahNumber":45,"VerseNumber":7,"Text":"وای بر هر دروغگوی گنهکار،"},{"SurahNumber":45,"VerseNumber":8,"Text":"که آیات خدا را در حالی که بر او می خوانند می شنود، آن گاه از روی سرکشی و تکبّر چنان که گویی آن را نشنیده است [بر کفر، عناد، دشمنی و مخالفتش] پافشاری می کند؛ پس او را به عذابی دردناک بشارت ده"},{"SurahNumber":45,"VerseNumber":9,"Text":"و هنگامی که به چیزی از آیات ما آگاه می شود، آن را به مسخره گیرد؛ اینانند که برای آنان عذاب خوارکننده ای خواهد بود"},{"SurahNumber":45,"VerseNumber":10,"Text":"پیش رویشان دوزخ است، و آنچه [از ثروت، مقام، یار و یاور] به دست آورده اند و آنچه را به جای خدا سرپرستان و معبودان خود گرفته اند، چیزی از عذاب را از آنان دفع نمی کند، و برای آنان عذابی بزرگ است"},{"SurahNumber":45,"VerseNumber":11,"Text":"این [قرآن] سراسر هدایت است؛ و کسانی که به آیات پروردگارشان کافر شدند، آنان را عذابی است از نوع عذابی بسیار سخت و دردناک"},{"SurahNumber":45,"VerseNumber":12,"Text":"خداست که دریا را برای شما مسخّر و رام کرد تا کشتی ها به فرمانش در آن روان شوند و تا شما [با سفرهای دریایی] از فضل و رزق و روزی اش بهره جویید و تا شما [بر نعمت هایش] سپاس گزاری کنید"},{"SurahNumber":45,"VerseNumber":13,"Text":"و همه آنچه را در آسمان هاست و آنچه را در زمین است از سوی خود برای شما مسخّر و رام کرد؛ بی تردید در این امور برای مردمی که می اندیشند، نشانه هایی [بر ربوبیت، حکمت و قدرت خدا] ست"},{"SurahNumber":45,"VerseNumber":14,"Text":"به مؤمنان بگو: از کسانی که به روزهای خدا [چون روز آزمایش بندگان، روز پیروزی اهل ایمان، شکست دشمنان و روز قیامت] امید ندارند، گذشت کنند، تا [خدا] مردمی را [که تهیدست از عقاید پاک و کردار شایسته هستند، در روزی از روزهایش] به خاطر گناهانی که همواره مرتکب می شوند، کیفر دهد"},{"SurahNumber":45,"VerseNumber":15,"Text":"هرکس کار شایسته ای انجام دهد، به سود خود اوست و هرکس مرتکب بدی شود به زیان خود اوست، سپس به سوی پروردگارتان باز گردانده می شوید"},{"SurahNumber":45,"VerseNumber":16,"Text":"و همانا ما به بنی اسرائیل کتاب و حکومت و نبوّت عطا کردیم، و از پاکیزه ها به آنان روزی دادیم و آنان را بر جهانیان [روزگار خودشان] برتری بخشیدیم"},{"SurahNumber":45,"VerseNumber":17,"Text":"و دلایل روشنی [در امر نبوّت و دین] در اختیار آنان قرار دادیم، پس آنان [در امر نبوّت و دین] اختلاف نکردند مگر پس از آنکه [به وسیله وحی] دانش و آگاهی برای آنان آمد، اختلافشان از روی حسادت و برتری جویی در میان خودشان بود؛ بی تردید پروردگارت روز قیامت درباره آنچه همواره در آن اختلاف می کردند میانشان داوری خواهد کرد"},{"SurahNumber":45,"VerseNumber":18,"Text":"سپس تو را [در امر نبوّت و دین] بر آیینی ویژه و کامل قرار دادیم؛ بنابراین از آن پیروی کن و از هواهای نفسانی کسانی که [به حقایق] معرفت و آگاهی ندارند، پیروی مکن"},{"SurahNumber":45,"VerseNumber":19,"Text":"آنان در برابر خدا نمی توانند چیزی [از گرفتاری ها و بلاها] را از تو دفع کنند؛ و همانا ستمکاران یار و یاور یکدیگرند و خدا یار و یاور پرهیزکاران است"},{"SurahNumber":45,"VerseNumber":20,"Text":"این [قرآن و آیین] وسایل بینایی و بصیرت برای مردم و سراسر هدایت و رحمت برای گروهی است که [حقایق را] باور دارند"},{"SurahNumber":45,"VerseNumber":21,"Text":"آیا کسانی که مرتکب گناهان شدند، گمان دارند آنان را مانند کسانی که ایمان آورده و کارهای شایسته انجام داده اند، قرار می دهیم که زندگی و مرگشان یکسان باشد؟ چه بد داوری می کنند"},{"SurahNumber":45,"VerseNumber":22,"Text":"خدا آسمان ها و زمین را به حق آفرید، و تا هر کس در برابر اعمالی که انجام داده است، پاداش یابد و آنان مورد ستم قرار نمی گیرند"},{"SurahNumber":45,"VerseNumber":23,"Text":"پس آیا کسی که معبودش را هوای نفسش قرار داده دیدی؟ و خدا او را از روی علم و آگاهی خود [بر اینکه شایسته هدایت نیست] گمراه کرد، و بر گوش و دلش مُهرِ [تیره بختی] نهاد، و بر چشم [دلش] پرده ای قرار داده است، پس چه کسی است که بعد از خدا او را هدایت کند؟ آیا متذکّر [حقایق] نمی شوید؟"},{"SurahNumber":45,"VerseNumber":24,"Text":"گفتند: زندگی و حیاتی جز همین زندگی و حیات دنیای ما نیست که [همواره گروهی از ما] می میریم و [گروهی] زندگی می کنیم، و ما را فقط روزگار هلاک می کند. آنان را نسبت به آنچه می گویند یقینی در کار نیست، آنان فقط حدس و گمان می زنند"},{"SurahNumber":45,"VerseNumber":25,"Text":"چون آیات روشن ما [درباره معاد و زنده شدن مردگان] بر آنان خوانده شود، برهان و دلیلی جز این ندارند که می گویند: اگر شما [در زمینه زنده شدن مردگان] راستگویید [با درخواست از خدا] پدران ما را [زنده کنید و] نزد ما بیاورید [تا به زنده شدن مردگان یقین پیدا کنیم]"},{"SurahNumber":45,"VerseNumber":26,"Text":"بگو: خدا شما را [ابتدا از لابه لای عناصر مرده برای قرار گرفتن در دنیا] حیات می بخشد، سپس می میراند، آن گاه همه شما را به روز قیامت که هیچ شکی در آن نیست گرد می آورد، ولی بیشتر مردم [به این حقایق] معرفت و آگاهی ندارند"},{"SurahNumber":45,"VerseNumber":27,"Text":"و مالکیّت و فرمانروایی آسمان ها و زمین فقط در سیطره خداست، و روزی که قیامت برپا شود، آن روز است که اهل باطل زیان خواهند دید،"},{"SurahNumber":45,"VerseNumber":28,"Text":"و هر امتی را در آن روز به زانو درافتاده می بینی، [آن روز] هر امتی به سوی نامه اعمالش خوانده می شود [و به آنان می گویند:] امروز همان اعمالی که همواره انجام می دادید به شما پاداش می دهند"},{"SurahNumber":45,"VerseNumber":29,"Text":"این نوشته ماست که بر پایه حقّ و درستی بر ضد شما سخن می گوید؛ زیرا ما آنچه را همواره انجام می دادید، می نوشتیم"},{"SurahNumber":45,"VerseNumber":30,"Text":"و اما کسانی که ایمان آورده و کارهای شایسته انجام داده اند، پس پروردگارشان آنان را در رحمت خود درآورد؛ این همان کامیابی آشکار است،"},{"SurahNumber":45,"VerseNumber":31,"Text":"و اما کسانی که کفر ورزیدند [به آنان گفته می شود:] مگر آیات من همواره بر شما خوانده نمی شد؟ ولی شما [نسبت به پذیرش آن] تکبّر ورزیدید و قومی گنهکار بودید"},{"SurahNumber":45,"VerseNumber":32,"Text":"وچون می گفتند: یقیناً وعده خدا حق است و در وقوع قیامت هیچ شکی نیست، می گفتید: ما نمی دانیم قیامت چیست [و برپا شدنش را گمان نمی بریم] مگر گمانی ضعیف و غیر قابل اعتماد، و نمی توانیم به آن یقین پیدا کنیم"},{"SurahNumber":45,"VerseNumber":33,"Text":"در آن روز همه اعمال بدی که مرتکب شده اند، برای آنان آشکار می شود و عذابی که همواره آن را مسخره می کردند، آنان را احاطه می کند"},{"SurahNumber":45,"VerseNumber":34,"Text":"و [به آنان] گویند: امروز شما را از یاد می بریم، همان گونه که شما [در دنیا] دیدار امروزتان را از یاد بردید، و جایگاهتان آتش است و شما را یار و یاوری نخواهد بود"},{"SurahNumber":45,"VerseNumber":35,"Text":"این [عذاب] برای این است که شما آیات خدا را به مسخره گرفته اید و زندگی دنیا، شما را فریفت؛ پس امروز نه آنان را از آتش بیرون آورند و نه از آنان می خواهند که [برای به دست آوردن خشنودی خدا] عذرخواهی کنند"},{"SurahNumber":45,"VerseNumber":36,"Text":"نهایتاً همه ستایشها مخصوص خداست که پروردگار آسمان ها و پروردگار زمین و پروردگار جهانیان است؛"},{"SurahNumber":45,"VerseNumber":37,"Text":"و کبریایی و عظمت در آسمان ها و زمین ویژه اوست، و او توانای شکست ناپذیر و حکیم است"}]}