{"Id":463,"LanguageCodes":["uz","uzb"],"Name":"uzb-alaaudeenmansou","Author":"Alaaudeen Mansour","Language":"Uzbek","Description":"Uzbek","Direction":"ltr","Source":"","Translations":[{"SurahNumber":25,"VerseNumber":21,"Text":"Бизга учрашдан умидсиз бўлганлар, бизга фаришталар туширилса, ёки, Роббимизни кўрсак эди, дерлар. Батаҳқиқ, улар ўзларидан кетдилар ва катта туғён-ла туғён қилдилар"},{"SurahNumber":25,"VerseNumber":22,"Text":"Улар фаришталарни кўрадиган кунда, ҳа, ўша кунда жиноятчиларга хушхабар бўлмас. Ва (фаришталар): «Ҳаром, ҳаром», дерлар"},{"SurahNumber":25,"VerseNumber":23,"Text":"Ва қилган амалига келиб, уларни тўзон каби сочиб юборамиз"},{"SurahNumber":25,"VerseNumber":24,"Text":"Ўша кунда жаннат эгаларининг қароргоҳлари ва оромгоҳлари ғоят яхшидир"},{"SurahNumber":25,"VerseNumber":25,"Text":"У кунда булутли осмон ёрилиб, фаришталар бўлак-бўлак туширилурлар"},{"SurahNumber":25,"VerseNumber":26,"Text":"У кунда ҳукмронлик Роҳманга ҳақ бўлур. У кун кофирлар учун кўп қийин кун бўлур"},{"SurahNumber":25,"VerseNumber":27,"Text":"У кунда золим икки қўлини тишлаб: «Эй воҳ!!! Пайғамбар ила бир йўлни тутганимда эди!» дер"},{"SurahNumber":25,"VerseNumber":28,"Text":"«Эй воҳ!!! Кошки фалончини дўст тутмасам эди», дер"},{"SurahNumber":25,"VerseNumber":29,"Text":"«Батаҳқиқ, менга Зикр (Қуръон) келгандан сўнг у (дўст) мени адаштирди. Шайтон инсонни ёрдамсиз ташлаб кетгувчидир»"},{"SurahNumber":25,"VerseNumber":30,"Text":"Ва Пайғамбар: «Эй Роббим, албатта, менинг қавмим ушбу Қуръонни тарк этдилар», деди"},{"SurahNumber":25,"VerseNumber":31,"Text":"Ана шундай. Ҳар Пайғамбар учун жиноятчилардан душман қилганмиз. Ҳидоят ва ёрдамчиликда Роббинг Ўзи кифоя қилур"},{"SurahNumber":25,"VerseNumber":32,"Text":"Куфр келтирганлар: «Унга Қуръон бир йўла нозил қилинса эди», дедилар. Биз сенинг қалбингни у билан собит қилиш учун шундай қилдик ва уни дона-дона қилиб ўқидик"},{"SurahNumber":25,"VerseNumber":33,"Text":"Улар сенга бирор масал келтирсалар, Биз, албатта, сенга ҳақни ва гўзал шарҳини келтирурмиз"},{"SurahNumber":25,"VerseNumber":34,"Text":"Жаҳаннам томон юз тубан ҳолларида судраладиганлар, ана ўшалар, маконлари энг ёмон, йўллари энг адашган кимсалардир"},{"SurahNumber":25,"VerseNumber":35,"Text":"Батаҳқиқ, Биз Мусога китобни бердик ва унга акаси Ҳорунни вазир қилдик"},{"SurahNumber":25,"VerseNumber":36,"Text":"Бас: «Иккингиз Бизнинг оятларимизни ёлғонга чиқарган қавмга боринг», дедик. Сўнг уларни ер билан яксон қилдик"},{"SurahNumber":25,"VerseNumber":37,"Text":"Ва Нуҳ қавми Пайғамбарларни ёлғонга чиқарганларида ғарқ этдик ва уларни одамларга ибрат қилдик. Ҳамда Биз золимларга аламли азоблар тайёрлаб қўйдик"},{"SurahNumber":25,"VerseNumber":38,"Text":"Од, Самуд ва қудуқ эгаларини ҳамда бу орадаги асрларни эсла"},{"SurahNumber":25,"VerseNumber":39,"Text":"Улардан ҳар бирига мисоллар келтирдик. Ва уларни қириб битирдик"},{"SurahNumber":25,"VerseNumber":40,"Text":"Батаҳқиқ, улар ёмонлик ёмғири ёғдирилган шаҳарга келган эдилар. Уни кўрмаган эдиларми?! Йўқ! Улар қайта тирилишдан умидсиз эдилар"},{"SurahNumber":25,"VerseNumber":41,"Text":"Улар сени кўрган вақтларида масхарага олурлар: «Аллоҳ Пайғамбар қилиб юборган шуми"},{"SurahNumber":25,"VerseNumber":42,"Text":"Агар сабр қилмаганимизда, албатта, у бизни, сал бўлмаса, худоларимиздан оздирарди-я!» деб. Яқинда — азобни кўрган чоғларида — ким йўлдан озганроқ эканини билурлар"},{"SurahNumber":25,"VerseNumber":43,"Text":"Ҳавойи нафсини ўзига худо қилиб олганни кўрдингми?! Энди сен унга вакил бўласанми"},{"SurahNumber":25,"VerseNumber":44,"Text":"Ёки сен уларнинг кўплари тинглай олурлар ё англай олурлар, деб ҳисоблайсанми? Аслида, уларнинг ҳайвонлардан фарқи йўқ. Балки яна ҳам йўлдан озганроқдирлар"},{"SurahNumber":25,"VerseNumber":45,"Text":"Роббингнинг сояни қандай ёйиб қўйганини кўрмадингми? Агар хоҳласа, уни жилмас қиларди. Сўнгра қуёшни Биз унга далил қилдик"},{"SurahNumber":25,"VerseNumber":46,"Text":"Сўнгра Биз уни Ўзимизга аста-секин тортиб олдик"},{"SurahNumber":25,"VerseNumber":47,"Text":"У сиз учун кечани либос, уйқуни истироҳат қилган ва кундузни тирилиш (замони) қилган Зотдир"},{"SurahNumber":25,"VerseNumber":48,"Text":"У Ўз раҳмати олдидан шамолларни хушхабар қилиб юборган Зотдир. Ва осмондан пок сув туширдик"},{"SurahNumber":25,"VerseNumber":49,"Text":"У ила ўлик юртни тирилтиришимиз ва ўзимиз яратган кўплаб чорва ҳайвонлари ҳамда инсонларни суғоришимиз учун"},{"SurahNumber":25,"VerseNumber":50,"Text":"Батаҳқиқ, Биз у(Қуръон)ни эслатма олишлари учун ораларида турлича тасарруф қилиб кўрдик. Одамларнинг кўплари куфрдан бошқа нарсадан бош тортдилар"},{"SurahNumber":25,"VerseNumber":51,"Text":"Агар хоҳласак, ҳар шаҳарга битта огоҳлантиргувчи юборар эдик"},{"SurahNumber":25,"VerseNumber":52,"Text":"Кофирларга итоат этма! Уларга қарши у(Қуръон) билан катта жидду жаҳд қил"},{"SurahNumber":25,"VerseNumber":53,"Text":"У, икки денгизни — буниси чучук-ширин, униси шўр-аччиқ қилиб оқизиб қўйган ва ораларига кўринмас тўсиқ ҳамда очилмас сарҳад қилган Зотдир"},{"SurahNumber":25,"VerseNumber":54,"Text":"У, сувдан башар яратган ва уни насл-насаб, қуда-анда қилиб қўйган Зотдир. Роббинг қодир бўлган Зотдир"},{"SurahNumber":25,"VerseNumber":55,"Text":"Улар Аллоҳдан ўзга, уларга наф ҳам, зарар ҳам етказмайдиган, нарсаларга ибодат қиладилар. Ва кофир, Роббига қарши ёрдамчи бўлгандир"},{"SurahNumber":25,"VerseNumber":56,"Text":"Биз сени фақат хушхабарчи ва огоҳлантиргувчи этиб юборганмиз, холос"},{"SurahNumber":25,"VerseNumber":57,"Text":"Сен: «Мен сизлардан бунинг учун ажр сўрамайман, фақат, ким хоҳласа, Робби томон йўл олишини (сўрайман)», деб айт"},{"SurahNumber":25,"VerseNumber":58,"Text":"Ва барҳаёт, ўлмайдиган Зотга таваккал қил ҳамда Уни ҳамду сано ила поклаб ёд эт. Бандаларининг гуноҳларидан ўта хабардор бўлишда Унинг Ўзи кифоядир"},{"SurahNumber":25,"VerseNumber":59,"Text":"У осмонлару ерни ва уларнинг орасидаги нарсаларни олти кунда яратган, сўнгра (Зоти ва улуғлигига муносиб суратда) Аршга юксалган Зотдир. У Роҳмандир. Бас, ўша ўта Хабардордан сўра"},{"SurahNumber":25,"VerseNumber":60,"Text":"Қачонки уларга: «Роҳманга сажда қилинглар!» дейилса, улар: «Роҳман нима? Сен буюрган нарсага сажда қилаверамизми?» дерлар. Бу уларнинг узоқлашишини зиёда қилур"},{"SurahNumber":25,"VerseNumber":61,"Text":"Осмонда буржлар қилган ва унда чироқ ва нур сочгувчи ой қилган Зот баракотли(буюк) бўлди"},{"SurahNumber":25,"VerseNumber":62,"Text":"У ибрат олмоқни ирода қилган ва шукр қилмоқни ирода қилган киши учун кеча-кундузни бирин-кетин қилган Зотдир"},{"SurahNumber":25,"VerseNumber":63,"Text":"Роҳманнинг бандалари ер юзида тавозуъ ила юрадиган ва жоҳиллар хитоб қилганида, «салом», дейдиганлардир"},{"SurahNumber":25,"VerseNumber":64,"Text":"Улар тунларни Роббиларига сажда қилиб, бедор ўтказадилар"},{"SurahNumber":25,"VerseNumber":65,"Text":"Улар: «Эй Роббимиз, Ўзинг биздан жаҳаннам азобини бургин, албатта, жаҳаннам азоби доимийдир"},{"SurahNumber":25,"VerseNumber":66,"Text":"Албатта, у энг ёмон қароргоҳ ва турар жойдир», дейдиганлардир"},{"SurahNumber":25,"VerseNumber":67,"Text":"Улар инфоқ қилганларида исроф ҳам ва хасислик ҳам қилмаслар. У иккиси ўртасида мўътадил бўлурлар"},{"SurahNumber":25,"VerseNumber":68,"Text":"Улар Аллоҳ билан бирга бирор илоҳга илтижо қилмаслар. Аллоҳ (ўлдиришни) ҳаром қилган жонни ноҳақдан ўлдирмаслар. Зино қилмаслар. Ким ана шуни қилса, уқубатга дучор бўлур"},{"SurahNumber":25,"VerseNumber":69,"Text":"Қиёмат куни унинг азоби бир неча баробар кўпайтирилур ва у(азоб)да хор бўлиб абадий қолур"},{"SurahNumber":25,"VerseNumber":70,"Text":"Магар ким тавба қилса, иймон келтириб, солиҳ амал қилса, бас, Аллоҳ ана ўшаларнинг ёмонликларини яхшиликларга алмаштирур. Аллоҳ мағфиратли ва раҳимли бўлган Зотдир"},{"SurahNumber":25,"VerseNumber":71,"Text":"Ким тавба қилиб, солиҳ амал қилса, у, албатта, Аллоҳга (ҳақиқий) қайтиш ила қайтар"},{"SurahNumber":25,"VerseNumber":72,"Text":"Улар ёлғон гувоҳлик бермайдиганлардир ва беҳуда нарсалар олдидан ўтсалар, ҳурматларини сақлаган ҳолда ўтарлар"},{"SurahNumber":25,"VerseNumber":73,"Text":"Уларга Роббиларининг оятлари эслатилганда, у(оят)ларга гунг ва кўрлардек ташланмаслар"},{"SurahNumber":25,"VerseNumber":74,"Text":"Улар: «Эй Роббимиз, Ўзинг бизга жуфти ҳалолларимиздан ва зурриётларимиздан кўзимиз қувонадиган нарса ҳадя эт ҳамда бизларни тақводорларга йўлбошчи қил», дейдиганлардир"},{"SurahNumber":25,"VerseNumber":75,"Text":"Ана ўшалар сабр қилганлари учун «ғурфа» ила мукофотланурлар ва унда табрик ва салом билан қаршиланурлар"},{"SurahNumber":25,"VerseNumber":76,"Text":"Улар ўшанда абадий қолурлар. У қандай ҳам гўзал қароргоҳ ва манзилдир"},{"SurahNumber":25,"VerseNumber":77,"Text":"Сен: «Агар дуо-илтижоларингиз бўлмаса, Роббим сизларга ҳеч қиймат бермас. Бас, батаҳқиқ, сиз ёлғонга чиқардингиз. Энди сизларга (азоб) лозим бўлур», деб айт"},{"SurahNumber":26,"VerseNumber":1,"Text":"То. Сийн. Мийм"},{"SurahNumber":26,"VerseNumber":2,"Text":"Булар очиқ китобнинг оятларидир"},{"SurahNumber":26,"VerseNumber":3,"Text":"Эҳтимол, (улар) мўмин бўлмаганлари учун сен ўзингни ҳалок қилмоқчидирсан"},{"SurahNumber":26,"VerseNumber":4,"Text":"Агар хоҳласак, уларга осмондан оят-мўъжиза нозил қиламиз. Бас, уларнинг бўйинлари унга эгилиб қоладир"},{"SurahNumber":26,"VerseNumber":5,"Text":"Уларга Роҳмандан янги эслатма келибдики, албатта, ундан юз ўгиргувчи бўлганлар"},{"SurahNumber":26,"VerseNumber":6,"Text":"Бас, батаҳқиқ, ёлғонга чиқардилар. Яқинда уларга ўзлари истеҳзо қилган нарсанинг хабари келажакдир"},{"SurahNumber":26,"VerseNumber":7,"Text":"Улар ерга қарамайдиларми?! Биз унда карамли жуфтлардан қанчаларини ундириб қўйибмиз"},{"SurahNumber":26,"VerseNumber":8,"Text":"Албатта, бунда оят-белги бор. Лекин кўплари мўмин бўлмаслар"},{"SurahNumber":26,"VerseNumber":9,"Text":"Албатта, Роббинг Ўзи азийзу меҳрибондир"},{"SurahNumber":26,"VerseNumber":10,"Text":"Роббинг Мусога: «У золим қавмга боргин"},{"SurahNumber":26,"VerseNumber":11,"Text":"Фиръавн қавмига. (Биздан) қўрқмайдиларми?!» деб нидо қилганини эсла"},{"SurahNumber":26,"VerseNumber":12,"Text":"У: «Эй Роббим, улар мени ёлғончи қилишларидан қўрқарман"},{"SurahNumber":26,"VerseNumber":13,"Text":"Ва дилим сиқилишидан ҳамда тилим бурро бўлмай қолишидан. Бас, Ҳорунни элчи қил"},{"SurahNumber":26,"VerseNumber":14,"Text":"Менинг зиммамда улар наздида гуноҳ бор. Бас, мени ўлдиришларидан хавфдаман», деди"},{"SurahNumber":26,"VerseNumber":15,"Text":"У зот: «Йўқ! Бас, иккингиз Бизнинг оят-мўъжизаларимиз ила боринглар. Албатта, Биз иккингиз билан эшитгувчимиз"},{"SurahNumber":26,"VerseNumber":16,"Text":"Бас, Фиръавнга боринглар ва унга: «Биз Роббул оламийннинг Пайғамбарларимиз"},{"SurahNumber":26,"VerseNumber":17,"Text":"Бани Исроилни биз билан қўйиб юбор», деб айтинглар, деди"},{"SurahNumber":26,"VerseNumber":18,"Text":"У (Фиръавн): «Биз сени гўдаклигингдан ўз ичимизда тарбия қилмадикми?! Умрингнинг бир неча йилини бизнинг ичимизда ўтказмадингми"},{"SurahNumber":26,"VerseNumber":19,"Text":"Ва нонкўрлардан бўлиб, қиладиган ишингни қилиб қўймадингми?!» деди"},{"SurahNumber":26,"VerseNumber":20,"Text":"У (Мусо): «Ўша ишни қилган бўлсам, билмасдан қилганман"},{"SurahNumber":26,"VerseNumber":21,"Text":"Бас, сизлардан хавфсираб қочиб кетдим. Кейин Аллоҳ менга ҳикмат берди ва мени Пайғамбарлардан қилди"},{"SurahNumber":26,"VerseNumber":22,"Text":"Ўша менга қилаётган миннатинг Бани Исроилни қул қилиб олганингдандир», деди"},{"SurahNumber":26,"VerseNumber":23,"Text":"Фиръавн: «Роббул оламийн нима?» деди"},{"SurahNumber":26,"VerseNumber":24,"Text":"У (Мусо): «Агар англамоқчи бўлсангиз, У, осмонлару ер ва уларнинг орасидаги нарсаларнинг Роббидир», деди"},{"SurahNumber":26,"VerseNumber":25,"Text":"У (Фиръавн) атрофидаги кишиларга: «Эшитмаяпсизларми?!» деди"},{"SurahNumber":26,"VerseNumber":26,"Text":"У: «Сизнинг Роббингиз ва аввалги ота-боболарингизнинг Роббидир», деди"},{"SurahNumber":26,"VerseNumber":27,"Text":"У: «Албатта, сизга юборилган Пайғамбарингиз жиннидир», деди"},{"SurahNumber":26,"VerseNumber":28,"Text":"У: «У зот, агар ақл юритсангиз, машриқу мағрибнинг ва улар ўртасидаги нарсаларнинг Роббидир», деди"},{"SurahNumber":26,"VerseNumber":29,"Text":"У: «Агар мендан бошқани илоҳ қилиб олсанг, албатта, мен сени зиндонбандлардан қилурман», деди"},{"SurahNumber":26,"VerseNumber":30,"Text":"У: «Агар мен сенга очиқ-ойдин нарса келтирсам ҳам-а?» деди"},{"SurahNumber":26,"VerseNumber":31,"Text":"У: «Агар ростгўйлардан бўлсанг, келтир уни!» деди"},{"SurahNumber":26,"VerseNumber":32,"Text":"Бас, у (Мусо) асосини ташлади. Баногоҳ у аниқ аждарга айланди"},{"SurahNumber":26,"VerseNumber":33,"Text":"Ва қўлини чиқарди. Баногоҳ у назар қилгувчиларга оппоқ кўринди"},{"SurahNumber":26,"VerseNumber":34,"Text":"У (Фиръавн) атрофидаги аъёнларига: «Албатта, бу ўта билимдон сеҳргардир"},{"SurahNumber":26,"VerseNumber":35,"Text":"У ўз сеҳри билан сизларни ерингиздан чиқармоқчи, нима дейсизлар?» деди"},{"SurahNumber":26,"VerseNumber":36,"Text":"Улар: «Уни ва акасини қўйиб тургин-да, шаҳарларга тўпловчиларни юбор"},{"SurahNumber":26,"VerseNumber":37,"Text":"Сенга барча ўта билимдон сеҳргарларни олиб келсинлар», дедилар"},{"SurahNumber":26,"VerseNumber":38,"Text":"Бас, сеҳргарлар маълум куни келишилган вақтда жамландилар"},{"SurahNumber":26,"VerseNumber":39,"Text":"Ва одамларга: «Сизлар тўпланиб бўлдингизми"},{"SurahNumber":26,"VerseNumber":40,"Text":"Ажаб эрмас, устун келсалар, сеҳргарларга эргашсак», дейилди"},{"SurahNumber":26,"VerseNumber":41,"Text":"Сеҳргарлар келган чоғларида Фиръавнга: «Агар биз ғолиб келгувчи бўлсак, бизга, албатта, ҳақ бериладими?» дедилар"},{"SurahNumber":26,"VerseNumber":42,"Text":"У: «Ҳа! У ҳолда сиз, албатта, энг яқинларимдан бўласиз», деди"},{"SurahNumber":26,"VerseNumber":43,"Text":"Мусо уларга: «Сиз ташлайдиган нарсангизни ташланг», деди"},{"SurahNumber":26,"VerseNumber":44,"Text":"Бас, улар арқонлари ва асоларини ташладилар ва «Фиръавннинг иззати билан қасамки, албатта, биз ғолиблармиз», дедилар"},{"SurahNumber":26,"VerseNumber":45,"Text":"Сўнгра Мусо асосини ташлаган эди, бирдан у уларнинг уйдирмаларини юта бошлади"},{"SurahNumber":26,"VerseNumber":46,"Text":"Бас, сеҳргарлар сажда қилган ҳолларида йиқилдилар"},{"SurahNumber":26,"VerseNumber":47,"Text":"Улар: «Роббул оламийнга иймон келтирдик"},{"SurahNumber":26,"VerseNumber":48,"Text":"Мусо ва Ҳоруннинг Роббига», дедилар"},{"SurahNumber":26,"VerseNumber":49,"Text":"У: «Мен сизга изн бермасимдан олдин унга иймон келтирдингиз! Албатта, у сизга сеҳр ўргатган каттангиздир! Энди тезда биласиз, мен, албатта, қўл-оёғингизни қарама-қарши томонидан кесажакман ва барчангизни осажакман», деди"},{"SurahNumber":26,"VerseNumber":50,"Text":"Улар: «Зарари йўқ. Албатта, биз Роббимизга қайтгувчимиз"},{"SurahNumber":26,"VerseNumber":51,"Text":"Мўминларнинг аввалгиси бўлганимиз учун Роббимиз хатоларимизни кечиришидан умид қиламиз», дедилар"},{"SurahNumber":26,"VerseNumber":52,"Text":"Ва Мусога: «Бандаларим билан кечаси йўлга чиқ. Албатта, таъқиб этилурсиз», деб ваҳий юбордик"},{"SurahNumber":26,"VerseNumber":53,"Text":"Бас, Фиръавн шаҳарларга тўпловчилар юборди"},{"SurahNumber":26,"VerseNumber":54,"Text":"«Шубҳасиз, анавилар озгина тоифадирлар"},{"SurahNumber":26,"VerseNumber":55,"Text":"Албатта, улар бизни ғазаблантиргувчилардир"},{"SurahNumber":26,"VerseNumber":56,"Text":"Албатта, биз ҳаммамиз ҳушёрмиз», деб"},{"SurahNumber":26,"VerseNumber":57,"Text":"Бас, Биз уларни чиқардик, боғ-роғлар ва булоқлардан"},{"SurahNumber":26,"VerseNumber":58,"Text":"Хазиналар ва муҳтарам маскандан"},{"SurahNumber":26,"VerseNumber":59,"Text":"Ана шундай. Ўша(нарса)ларни Бани Исроилга мерос қилиб бердик"},{"SurahNumber":26,"VerseNumber":60,"Text":"Бас, уларни қуёш чиқиш пайтида қувиб етдилар"},{"SurahNumber":26,"VerseNumber":61,"Text":"Икки жамоат бир-бирларини кўрган чоғида, Мусонинг одамлари: «Энди қўлга тушдик», дедилар"},{"SurahNumber":26,"VerseNumber":62,"Text":"У (Мусо): «Йўқ! Албатта, Роббим мен билан, У менга тўғри йўлни кўрсатур», деди"},{"SurahNumber":26,"VerseNumber":63,"Text":"Бас, Биз Мусога: «Асоинг билан денгизни ур», деб ваҳий қилдик. Бас, у (денгиз) бўлиниб, ҳар бўлаги улкан тоғдек бўлди"},{"SurahNumber":26,"VerseNumber":64,"Text":"Ва кейин бошқаларни ҳам яқинлаштирдик"},{"SurahNumber":26,"VerseNumber":65,"Text":"Мусо ва унга эргашганларга, ҳаммаларига нажот бердик"},{"SurahNumber":26,"VerseNumber":66,"Text":"Сўнгра бошқаларни ғарқ қилдик"},{"SurahNumber":26,"VerseNumber":67,"Text":"Албатта, бунда оят-белги бор. Лекин кўплари мўмин бўлмадилар"},{"SurahNumber":26,"VerseNumber":68,"Text":"Албатта, Роббинг Ўзи азийзу меҳрибондир"},{"SurahNumber":26,"VerseNumber":69,"Text":"Ва уларга Иброҳимнинг хабарини тиловат қилиб бер"},{"SurahNumber":26,"VerseNumber":70,"Text":"Ўшанда у отаси ва қавмига: «Нимага ибодат қилмоқдасизлар?» деган эди"},{"SurahNumber":26,"VerseNumber":71,"Text":"Улар: «Санамларга ибодат қилмоқдамиз. Ва уларга ихлос ила ибодат қилишда бардавом бўлурмиз», дедилар"},{"SurahNumber":26,"VerseNumber":72,"Text":"У: «Илтижо қилганингизда улар сизни эшитадиларми"},{"SurahNumber":26,"VerseNumber":73,"Text":"Ёхуд наф ёки зарар етказа оладиларми?» деди"},{"SurahNumber":26,"VerseNumber":74,"Text":"Улар: «Йўқ, биз ота-боболаримизнинг шундай қилаётганларини кўрдик», дедилар"},{"SurahNumber":26,"VerseNumber":75,"Text":"У: «Нимага ибодат қилаётганингизни билдингизми"},{"SurahNumber":26,"VerseNumber":76,"Text":"Сиз ва қадимги оталарингиз"},{"SurahNumber":26,"VerseNumber":77,"Text":"Албатта, Роббул оламийндан бошқа уларнинг барчаси менга душмандир», деди"},{"SurahNumber":26,"VerseNumber":78,"Text":"У мени яратган Зотдир. Бас, мени ҳидоят қиладиган ҳам Унинг Ўзи"},{"SurahNumber":26,"VerseNumber":79,"Text":"Ва мени таомлантирадиган ва суғорадиган ҳам Унинг Ўзи"},{"SurahNumber":26,"VerseNumber":80,"Text":"Бемор бўлганимда менга шифо берадиган ҳам Унинг Ўзи"},{"SurahNumber":26,"VerseNumber":81,"Text":"Мени ўлдирадиган, сўнгра тирилтирадиган ҳам Унинг Ўзи"},{"SurahNumber":26,"VerseNumber":82,"Text":"Ва менинг хатоимни қиёмат куни мағфират қилишидан умидвор бўлганим ҳам Унинг Ўзи"},{"SurahNumber":26,"VerseNumber":83,"Text":"Эй Роббим, менга ҳикмат ҳадя эт ва мени солиҳларга қўшгин"},{"SurahNumber":26,"VerseNumber":84,"Text":"Ва менга кейин келгувчилар ичида содиқ мақтовлар бўладиган қилгин"},{"SurahNumber":26,"VerseNumber":85,"Text":"Ва мени наъийм жаннати ворисларидан қилгин"},{"SurahNumber":26,"VerseNumber":86,"Text":"Ва отамни мағфират қил. Албатта, у адашганлардан бўлди"},{"SurahNumber":26,"VerseNumber":87,"Text":"Ва қайта тирилтириладиган кунда мени шарманда қилмагин"},{"SurahNumber":26,"VerseNumber":88,"Text":"У кунда на мол манфаат берар ва на болалар"},{"SurahNumber":26,"VerseNumber":89,"Text":"Магар, ким Аллоҳ ҳузурига тоза қалб ила келса, (манфаат топар)"},{"SurahNumber":26,"VerseNumber":90,"Text":"Ва жаннат тақводорларга яқинлаштирилди"},{"SurahNumber":26,"VerseNumber":91,"Text":"Жаҳийм иғвога учганларга зоҳир қилинди"},{"SurahNumber":26,"VerseNumber":92,"Text":"Ва уларга: «Ибодат қилиб юрган нарсаларингиз қани"},{"SurahNumber":26,"VerseNumber":93,"Text":"Аллоҳдан ўзга. Улар сизга ёрдам бера олурларми ёки ўзларини қутқара олурларми?!» дейилди"},{"SurahNumber":26,"VerseNumber":94,"Text":"Бас, улар, иғвога учганлар унга юзтубан ташландилар"},{"SurahNumber":26,"VerseNumber":95,"Text":"Ва иблиснинг аскарлари ҳаммалари биргаликда"},{"SurahNumber":26,"VerseNumber":96,"Text":"Улар унинг ичида бир-бирлари ила хусумат қилар эканлар, дедилар"},{"SurahNumber":26,"VerseNumber":97,"Text":"«Аллоҳга қасамки, албатта, биз очиқ-ойдин адашувда эканмиз"},{"SurahNumber":26,"VerseNumber":98,"Text":"Чунки, сизларни Роббул оламийнга тенглаштирардик"},{"SurahNumber":26,"VerseNumber":99,"Text":"Бизни фақат жиноятчилар йўлдан оздирдилар"},{"SurahNumber":26,"VerseNumber":100,"Text":"Мана энди биз учун шафоатчилар ҳам йўқ"},{"SurahNumber":26,"VerseNumber":101,"Text":"Бирон қадрдон дўст ҳам йўқ"},{"SurahNumber":26,"VerseNumber":102,"Text":"Қани энди ортга қайтсагу мўминлардан бўлсак.»"},{"SurahNumber":26,"VerseNumber":103,"Text":"Албатта, бунда оят-белги бор. Лекин кўплари мўмин бўлмадилар"},{"SurahNumber":26,"VerseNumber":104,"Text":"Албатта, Роббинг Ўзи азизу меҳрибондир"},{"SurahNumber":26,"VerseNumber":105,"Text":"Нуҳ қавми Пайғамбарларни ёлғончи қилди"},{"SurahNumber":26,"VerseNumber":106,"Text":"Ўшанда уларга биродарлари Нуҳ деди: «Қўрқмайсизми"},{"SurahNumber":26,"VerseNumber":107,"Text":"Албатта, мен сизларга ишончли Пайғамбарман"},{"SurahNumber":26,"VerseNumber":108,"Text":"Бас, Аллоҳдан қўрқинглар ва менга итоат қилинглар"},{"SurahNumber":26,"VerseNumber":109,"Text":"Мен сизлардан бунинг учун ҳақ — ажр сўрамайман. Менинг ажрим фақатгина Роббул оламийннинг зиммасидадир"},{"SurahNumber":26,"VerseNumber":110,"Text":"Бас, Аллоҳдан қўрқинглар ва менга итоат қилинглар»"},{"SurahNumber":26,"VerseNumber":111,"Text":"Улар: «Сенга пасткашлар эргашиб турган ҳолда, биз сенга иймон келтирармидик?!» дедилар"},{"SurahNumber":26,"VerseNumber":112,"Text":"У деди: «Менинг улар нима қилаётганлари ҳақида илмим йўқ"},{"SurahNumber":26,"VerseNumber":113,"Text":"Агар сезсангиз, уларнинг ҳисоби фақат Аллоҳнинг зиммасидадир"},{"SurahNumber":26,"VerseNumber":114,"Text":"Ва мен мўминларни ҳайдаб юборгувчи эмасман"},{"SurahNumber":26,"VerseNumber":115,"Text":"Мен фақат очиқ-ойдин огоҳлантиргувчиман, холос»"},{"SurahNumber":26,"VerseNumber":116,"Text":"Улар: «Эй Нуҳ, агар тўхтамасанг, албатта, тошбўрон қилинганлардан бўласан», дедилар"},{"SurahNumber":26,"VerseNumber":117,"Text":"У: «Эй Роббим, шубҳасиз, қавмим мени ёлғончи қилдилар"},{"SurahNumber":26,"VerseNumber":118,"Text":"Бас, Ўзинг мен билан уларнинг орамизни яхшилаб очгин ва менга ҳамда мен билан бирга бўлган мўминларга нажот бергин», деди"},{"SurahNumber":26,"VerseNumber":119,"Text":"Бас, Биз унга ва у билан бирга бўлганларга тўлган кемада нажот бердик"},{"SurahNumber":26,"VerseNumber":120,"Text":"Сўнгра, қолганларни ғарқ қилдик"},{"SurahNumber":26,"VerseNumber":121,"Text":"Албатта, бунда оят-белги бор. Лекин кўплари мўмин бўлмадилар"},{"SurahNumber":26,"VerseNumber":122,"Text":"Албатта, Роббинг Ўзи азийзу меҳрибондир"},{"SurahNumber":26,"VerseNumber":123,"Text":"Од қавми Пайғамбарларни ёлғончи қилди"},{"SurahNumber":26,"VerseNumber":124,"Text":"Ўшанда уларга биродарлари Ҳуд деди: «Қўрқмайсизларми"},{"SurahNumber":26,"VerseNumber":125,"Text":"Албатта, мен сизларга ишончли Пайғамбарман"},{"SurahNumber":26,"VerseNumber":126,"Text":"Бас, Аллоҳдан қўрқинглар ва менга итоат қилинглар"},{"SurahNumber":26,"VerseNumber":127,"Text":"Мен сизлардан бунинг учун ҳақ — ажр сўрамасман. Менинг ажрим фақатгина Роббул оламийн зиммасидадир"},{"SurahNumber":26,"VerseNumber":128,"Text":"Ҳар тепаликка бир белги бўладиган бино қуриб, беҳуда ўйин қилаверасизми"},{"SurahNumber":26,"VerseNumber":129,"Text":"Ва худди мангу туражакдек «маснаълар» тутасиз"},{"SurahNumber":26,"VerseNumber":130,"Text":"Тутганингизда ўта жабрчи бўлиб тутдингиз"},{"SurahNumber":26,"VerseNumber":131,"Text":"Бас, Аллоҳдан қўрқинг ва менга итоат қилинг"},{"SurahNumber":26,"VerseNumber":132,"Text":"Сизга ўзингиз билган нарса ила мадад берган Зотдан қўрқинг"},{"SurahNumber":26,"VerseNumber":133,"Text":"У сизларга чорва ҳайвонлари ва фарзандлар ила мадад берди"},{"SurahNumber":26,"VerseNumber":134,"Text":"Боғ-роғлар ва булоқлар ила"},{"SurahNumber":26,"VerseNumber":135,"Text":"Мен, албатта, сизга улуғ куннинг азоби келишидан қўрқаман»"},{"SurahNumber":26,"VerseNumber":136,"Text":"Улар: «Биз учун ваъз қилсанг ҳам ёки ваъз қилгувчилардан бўлмасанг ҳам — бари бир"},{"SurahNumber":26,"VerseNumber":137,"Text":"Бу эскиларнинг одати, холос"},{"SurahNumber":26,"VerseNumber":138,"Text":"Биз азоблангувчи эмасмиз», дедилар"},{"SurahNumber":26,"VerseNumber":139,"Text":"Улар у(Ҳуд)ни ёлғончи қилдилар. Бас, Биз уларни ҳалок қилдик. Албатта, бунда оят-белги бор. Лекин кўплари мўмин бўлмадилар"},{"SurahNumber":26,"VerseNumber":140,"Text":"Албатта, Роббинг Ўзи азийзу меҳрибондир"},{"SurahNumber":26,"VerseNumber":141,"Text":"Самуд (қавми) Пайғамбарларни ёлғончи қилди"},{"SurahNumber":26,"VerseNumber":142,"Text":"Ўшанда уларга биродарлари Солиҳ деди: «Қўрқмайсизларми"},{"SurahNumber":26,"VerseNumber":143,"Text":"Албатта, мен сизларга ишончли Пайғамбарман"},{"SurahNumber":26,"VerseNumber":144,"Text":"Бас, Аллоҳдан қўрқинглар ва менга итоат қилинглар"},{"SurahNumber":26,"VerseNumber":145,"Text":"Мен сизлардан бунинг учун ҳақ — ажр сўрамайман. Менинг ажрим фақатгина Роббул оламийн зиммасидадир"},{"SurahNumber":26,"VerseNumber":146,"Text":"Сиз бу жойдаги нарсаларда омон ҳолда тарк қилинасизми"},{"SurahNumber":26,"VerseNumber":147,"Text":"Боғ-роғларда, булоқларда"},{"SurahNumber":26,"VerseNumber":148,"Text":"Экинзорлару майин хурмозор ичларида-я"},{"SurahNumber":26,"VerseNumber":149,"Text":"Ва тоғлардан манманлик-ла уйлар йўнаверасизми"},{"SurahNumber":26,"VerseNumber":150,"Text":"Бас, Аллоҳдан қўрқинглар ва менга итоат қилинглар"},{"SurahNumber":26,"VerseNumber":151,"Text":"Ва ер юзида исрофчиларнинг ишига итоат қилманглар"},{"SurahNumber":26,"VerseNumber":152,"Text":"Ер юзида бузғунчилик қиладиган, ислоҳ этмайдиганларнинг»"},{"SurahNumber":26,"VerseNumber":153,"Text":"Улар: «Сен, албатта, сеҳрланганлардандирсан"},{"SurahNumber":26,"VerseNumber":154,"Text":"Сен бизга ўхшаган башардан бошқа ҳеч нарса эмассан. Агар ростгўйлардан бўлсанг, мўъжиза келтир», дедилар"},{"SurahNumber":26,"VerseNumber":155,"Text":"У: «Мана бу туя. Унга (бир кун) сув ичиш ва сизга маълум бир кун сув ичиш"},{"SurahNumber":26,"VerseNumber":156,"Text":"Ва унга ёмонлик етказманглар, унда, сизни улуғ куннинг азоби тутадир», деди"},{"SurahNumber":26,"VerseNumber":157,"Text":"Бас, у(туя)ни сўйдилару надомат чекувчига айландилар"},{"SurahNumber":26,"VerseNumber":158,"Text":"Бас, уларни азоб тутди. Албатта, бунда оят-белги бор. Лекин кўплари мўмин бўлмадилар"},{"SurahNumber":26,"VerseNumber":159,"Text":"Албатта, Роббинг Ўзи азийзу меҳрибондир"},{"SurahNumber":26,"VerseNumber":160,"Text":"Лут қавми Пайғамбарларни ёлғончи қилди"},{"SurahNumber":26,"VerseNumber":161,"Text":"Ўшанда уларга биродарлари Лут деди: «Қўрқмайсизларми"},{"SurahNumber":26,"VerseNumber":162,"Text":"Албатта, мен сизларга ишончли Пайғамбарман"},{"SurahNumber":26,"VerseNumber":163,"Text":"Бас, Аллоҳдан қўрқинглар ва менга итоат қилинглар"},{"SurahNumber":26,"VerseNumber":164,"Text":"Мен сизлардан бунинг учун ҳақ — ажр сўрамасман. Менинг ажрим фақатгина Роббул оламийн зиммасидадир"},{"SurahNumber":26,"VerseNumber":165,"Text":"Оламлар ичидан эркакларга борасизми"},{"SurahNumber":26,"VerseNumber":166,"Text":"Ва Роббингиз сиз учун яратган жуфти ҳалолларингизни тарк қиласизми?! Йўқ!!! Сиз ҳаддан ошган қавмсиз"},{"SurahNumber":26,"VerseNumber":167,"Text":"Улар: «Эй Лут, агар тўхтамасанг, албатта, ҳайдаб чиқарилганлардан бўласан!» дедилар"},{"SurahNumber":26,"VerseNumber":168,"Text":"У: «Албатта, мен бу ишингизни ўта ёмон кўргувчиларданман"},{"SurahNumber":26,"VerseNumber":169,"Text":"Эй Роббим, менга ва аҳлимга қилаётган нарсаларидан нажот бергин!» деди"},{"SurahNumber":26,"VerseNumber":170,"Text":"Бас, унга ва аҳлига, ҳаммаларига нажот бердик"},{"SurahNumber":26,"VerseNumber":171,"Text":"Магар (азобда) қолгувчилардан бўлган бир кампирга (нажот бермадик)"},{"SurahNumber":26,"VerseNumber":172,"Text":"Сўнгра қолганларини ер билан яксон қилдик"},{"SurahNumber":26,"VerseNumber":173,"Text":"Ва уларнинг устига бир ёмғир ёғдирдикки, бас, огоҳлантирилганларнинг ёмғири қандоқ ҳам ёмон бўлди"},{"SurahNumber":26,"VerseNumber":174,"Text":"Албатта, бунда оят-белги бор. Лекин кўплари мўмин бўлмадилар"},{"SurahNumber":26,"VerseNumber":175,"Text":"Албатта, Роббинг Ўзи азийзу меҳрибондир"},{"SurahNumber":26,"VerseNumber":176,"Text":"Қалин дарахтзор эгалари Пайғамбарларни ёлғончи қилдилар"},{"SurahNumber":26,"VerseNumber":177,"Text":"Ўшанда уларга Шуъайб деди: «Қўрқмайсизларми"},{"SurahNumber":26,"VerseNumber":178,"Text":"Албатта, мен сизларга ишончли Пайғамбарман"},{"SurahNumber":26,"VerseNumber":179,"Text":"Бас, Аллоҳдан қўрқинглар ва менга итоат қилинглар"},{"SurahNumber":26,"VerseNumber":180,"Text":"Мен сизлардан бунинг учун ҳақ — ажр сўрамасман. Менинг ажрим фақатгина Роббул оламийн зиммасидадир"},{"SurahNumber":26,"VerseNumber":181,"Text":"Бас, ўлчовни тўлиқ ўлчанглар ва камайтиргувчилардан бўлманглар"},{"SurahNumber":26,"VerseNumber":182,"Text":"Ва тўғри тарози ила тортинг"},{"SurahNumber":26,"VerseNumber":183,"Text":"Одамларнинг нарсаларини камайтириб берманг. Ер юзида турли бузғунчиликлар қилманг"},{"SurahNumber":26,"VerseNumber":184,"Text":"Сизни ва аввалги наслларни яратган Зотдан қўрқинг»"},{"SurahNumber":26,"VerseNumber":185,"Text":"Улар: «Албатта, сен сеҳрланганлардансан"},{"SurahNumber":26,"VerseNumber":186,"Text":"Ва сен бизга ўхшаган башардан бошқа нарса эмассан. Биз сени, албатта, ёлғончилардан, деб биламиз"},{"SurahNumber":26,"VerseNumber":187,"Text":"Агар ростгўйлардан бўлсанг, устимиздан осмоннинг бир бўлагини ташлавор», дедилар"},{"SurahNumber":26,"VerseNumber":188,"Text":"У : «Роббим қилаётган ишингизни ўта яхши билгувчидир», деди"},{"SurahNumber":26,"VerseNumber":189,"Text":"Бас, улар у(Шуъайб)ни ёлғончи қилдилар. Бас, уларни «соябон» куни азоби тутди. Албатта, у улуғ куннинг азоби эди"},{"SurahNumber":26,"VerseNumber":190,"Text":"Албатта, бунда оят-белги бор. Лекин кўплари мўмин бўлмадилар"},{"SurahNumber":26,"VerseNumber":191,"Text":"Албатта, Роббинг Ўзи азийзу меҳрибондир"},{"SurahNumber":26,"VerseNumber":192,"Text":"Албатта, у(Қуръон) Роббул оламийннинг туширганидир"},{"SurahNumber":26,"VerseNumber":193,"Text":"Уни Руҳул Амийн олиб тушди"},{"SurahNumber":26,"VerseNumber":194,"Text":"Сенинг қалбингга, огоҳлантиргувчилардан бўлишинг учун"},{"SurahNumber":26,"VerseNumber":195,"Text":"Очиқ-ойдин араб тилида"},{"SurahNumber":26,"VerseNumber":196,"Text":"Албатта, у(Қуръон) аввалгиларнинг китобларида ҳам бордир"},{"SurahNumber":26,"VerseNumber":197,"Text":"Уни Бани Исроил уламоларининг билишлари улар учун далил эмасми"},{"SurahNumber":26,"VerseNumber":198,"Text":"Агар Биз уни баъзи ажамийларга нозил қилсак"},{"SurahNumber":26,"VerseNumber":199,"Text":"Бас, у уларга уни ўқиб берса ҳам, унга мўмин бўлмас эдилар"},{"SurahNumber":26,"VerseNumber":200,"Text":"Биз у(Қуръон)ни жиноятчилар қалбларига ана шундай йўлладик"},{"SurahNumber":26,"VerseNumber":201,"Text":"Улар унга то аламли азобни кўрмагунларича иймон келтирмаслар"},{"SurahNumber":26,"VerseNumber":202,"Text":"Бас, уларга у(азоб) тўсатдан келур. Улар сезмай қолурлар"},{"SurahNumber":26,"VerseNumber":203,"Text":"Шунда улар: «Бизга муҳлат берилармикан?!» дейдилар"},{"SurahNumber":26,"VerseNumber":204,"Text":"Бизнинг азобимизнинг тезроқ келишини истайдиларми-я"},{"SurahNumber":26,"VerseNumber":205,"Text":"Айтгинг-чи, агар Биз уларни йилларча ҳузурлантирсак-да"},{"SurahNumber":26,"VerseNumber":206,"Text":"Сўнгра уларга ваъда қилинган нарса келса"},{"SurahNumber":26,"VerseNumber":207,"Text":"Ўша ҳузурланиб юрган нарсалари нимага асқотур"},{"SurahNumber":26,"VerseNumber":208,"Text":"Биз бирон шаҳар-қишлоқни ҳалок қилган бўлсак, албатта, унинг огоҳлантиргувчилари бўлган"},{"SurahNumber":26,"VerseNumber":209,"Text":"Эслатма бўлиши учундир. Биз зулм қилгувчи бўлмагандик"},{"SurahNumber":26,"VerseNumber":210,"Text":"У(Қуръон)ни шайтонлар олиб тушганлари йўқ"},{"SurahNumber":26,"VerseNumber":211,"Text":"Бунга уларнинг имконлари йўқ ва унга қодир ҳам эмаслар"},{"SurahNumber":26,"VerseNumber":212,"Text":"Албатта, улар эшитишдан четлатилгандирлар"},{"SurahNumber":26,"VerseNumber":213,"Text":"Аллоҳ билан бирга бошқа илоҳга илтижо қилма. Йўқса, азобланганлардан бўласан"},{"SurahNumber":26,"VerseNumber":214,"Text":"Ва яқин қариндошларингни огоҳлантир"},{"SurahNumber":26,"VerseNumber":215,"Text":"Ва сенга эргашган мўминларга қанотингни пастлат"},{"SurahNumber":26,"VerseNumber":216,"Text":"Бас, агар улар сенга исён қилсалар: «Мен сиз қилаётган амаллардан безорман», дегин"},{"SurahNumber":26,"VerseNumber":217,"Text":"Ва азийз ва меҳрибон Зотга таваккал қил"},{"SurahNumber":26,"VerseNumber":218,"Text":"Сени қоим бўлганингда кўрадиган"},{"SurahNumber":26,"VerseNumber":219,"Text":"Ва сажда қилгувчилар ичида ҳаракатланишингни (кўрадиган) Зотга"},{"SurahNumber":26,"VerseNumber":220,"Text":"Албатта, Унинг Ўзи ўта эшитгувчи ва ўта билгувчи Зотдир"},{"SurahNumber":26,"VerseNumber":221,"Text":"Сизларга шайтонлар кимга тушишини айтиб берайми"},{"SurahNumber":26,"VerseNumber":222,"Text":"Улар ўта уйдирмачи ва ўта гуноҳкорларга тушурлар"},{"SurahNumber":26,"VerseNumber":223,"Text":"Улар (шайтонларга) қулоқ осарлар. Ва уларнинг кўплари ёлғончилардир"},{"SurahNumber":26,"VerseNumber":224,"Text":"Ва шоирларга гумроҳлар эргашур"},{"SurahNumber":26,"VerseNumber":225,"Text":"Уларнинг ҳар водийда дайдишини"},{"SurahNumber":26,"VerseNumber":226,"Text":"Ва ўзлари қилмайдиган ишларни айтишини кўрмадингми"},{"SurahNumber":26,"VerseNumber":227,"Text":"Магар, иймон келтириб, солиҳ амаллар қилганлар, Аллоҳни кўп зикр этганлар ва мазлум бўлганларидан кейин нусрат қозонганлар (ундай эмаслар). Зулм қилганлар эса, тезда қайси ағдарилиш жойига ағдарилишларини билурлар"},{"SurahNumber":27,"VerseNumber":1,"Text":"То. Сийн. Ушбулар Қуръон — очиқ китоб оятларидир"},{"SurahNumber":27,"VerseNumber":2,"Text":"Мўминлар учун ҳидоят ва хушхабардир"},{"SurahNumber":27,"VerseNumber":3,"Text":"Улар намозни тўкис адо этадиган, закотни берадиган ва охиратга қаттиқ ишонадиганлардир"},{"SurahNumber":27,"VerseNumber":4,"Text":"Албатта, охиратга иймон келтирмайдиганларга Биз амалларини зийнатлаб кўрсатдик. Бас, улар адашиб-улоқиб юраверадилар"},{"SurahNumber":27,"VerseNumber":5,"Text":"Ана ўшаларга ёмон азоб бордир ва улар охиратда энг кўп зиён кўргувчилардир"},{"SurahNumber":27,"VerseNumber":6,"Text":"Албатта, сенга бу Қуръон ўта ҳикматли ва ўта илмли Зот томонидан берилур"},{"SurahNumber":27,"VerseNumber":7,"Text":"Мусо ўз аҳлига: «Аниқки, мен бир олов кўрдим. Тезда мен сизларга ундан бирор хабар ёки исинишингиз учун бир тутам чўғ келтирурман», деганини эсла"},{"SurahNumber":27,"VerseNumber":8,"Text":"У(олов)га келганида, олов олдидаги ва атрофидаги шахсларга барака берилди ва «Оламларнинг Робби — Аллоҳ покдир», деб нидо қилинди"},{"SurahNumber":27,"VerseNumber":9,"Text":"«Эй Мусо! Албатта, бу — Менман! Азийзу ҳакийм Аллоҳман"},{"SurahNumber":27,"VerseNumber":10,"Text":"Ва асоингни ташла!» Бас, қачонки, Мусо у(асо)нинг илондек қимирлаётганини кўрганида, ортига қарамай қочди. «Эй Мусо! Қўрқма! Зеро, Менинг ҳузуримда Пайғамбарлар қўрқмаслар!»"},{"SurahNumber":27,"VerseNumber":11,"Text":"Лекин ким зулм қилса-ю, сўнгра ёмонлик кетидан унга яхшиликни бадал қилса, бас, Мен, албатта, мағфиратли ва меҳрибондирман"},{"SurahNumber":27,"VerseNumber":12,"Text":"Қўлингни ёқангнинг ичига суқ, ҳеч қандай ёмонликсиз оппоқ бўлиб чиқур. Фиръавн ва унинг қавмига қаратилган тўққиз мўъжиза орасида (бу бордир). Албатта, улар бузғунчи қавм бўлдилар"},{"SurahNumber":27,"VerseNumber":13,"Text":"Бас, қачонки уларга оят-мўъжизаларимиз кўз очгувчи бўлиб келганида, «Бу очиқ-ойдин сеҳрдир», дедилар"},{"SurahNumber":27,"VerseNumber":14,"Text":"Ва ўзлари аниқ билиб туриб, зулм ва кибр туфайли у(мўъжиза)ларни инкор этдилар. Бузғунчиларнинг оқибати қандай бўлишига назар сол"},{"SurahNumber":27,"VerseNumber":15,"Text":"Батаҳқиқ, Биз Довуд ва Сулаймонга илм бердик. Икковлари: «Бизни кўпгина мўмин бандаларидан афзал қилган Аллоҳга ҳамдлар бўлсин», дедилар"},{"SurahNumber":27,"VerseNumber":16,"Text":"Ва Сулаймон Довудга ворис бўлди. У: «Эй одамлар, бизга қуш тили ўргатилди ва ҳар бир нарсадан берилди. Бу, албатта, очиқ-ойдин фазлдир», деди"},{"SurahNumber":27,"VerseNumber":17,"Text":"Сулаймонга жин, инс ва қушлардан бўлган аскарлари тўпланиб, тизилган ҳолда турдилар"},{"SurahNumber":27,"VerseNumber":18,"Text":"Токи улар чумолилар водийсига келганларида, бир чумоли: «Эй, чумолилар, масканларингга киринглар, Сулаймон ва унинг аскарлари сизларни билмасдан эзиб юбормасинлар», деди"},{"SurahNumber":27,"VerseNumber":19,"Text":"Бас, у унинг сўзидан табассум қилди ва: «Роббим, мени Ўзинг менга ва ота-онамга берган неъматларингга шукр этишимга ва Сен рози бўладиган солиҳ амаллар қилишимга муяссар этгин. Ўз раҳматинг ила мени солиҳ бандаларингга қўшгин», деди"},{"SurahNumber":27,"VerseNumber":20,"Text":"Ва қушларни текширди-да: «Нега Ҳудҳудни кўрмаётирман ёки ғойиблардан бўлдими?» деди"},{"SurahNumber":27,"VerseNumber":21,"Text":"«Албатта, уни шиддатли азоб-ла азобларман ёки сўйиб юборурман ёхуд менга, албатта, очиқ-ойдин ҳужжат келтиражак.»"},{"SurahNumber":27,"VerseNumber":22,"Text":"Кўп ўтмасдан у келиб: «Сен билмаган нарсани билдим ва сенга Сабаъдан ишончли бир хабар олиб келдим"},{"SurahNumber":27,"VerseNumber":23,"Text":"Дарҳақиқат, мен бир аёлни кўрдим. У уларнинг маликаси экан. Унга ҳар нарса берилган экан. Ҳамда унинг улуғ тахти бор экан"},{"SurahNumber":27,"VerseNumber":24,"Text":"Мен у(аёл)нинг ва қавмининг Аллоҳни қўйиб, қуёшга сажда қилаётганларини ва шайтон уларга амалларини зийнатлаб, йўлдан тўсаётганини кўрдим. Бас, улар ҳидоят топмаслар"},{"SurahNumber":27,"VerseNumber":25,"Text":"Осмонлару ердаги сирларни ошкор қиладиган, махфий ва ошкор қилган нарсаларингизни биладиган Аллоҳга сажда қилмайдиларми"},{"SurahNumber":27,"VerseNumber":26,"Text":"Аллоҳ — Ундан ўзга ҳеч қандай илоҳ йўқ Зотдир. У улуғ аршнинг Роббидир», деди"},{"SurahNumber":27,"VerseNumber":27,"Text":"У: «Кўрамиз, рост сўзладингми ёки ёлғончилардан бўлдингми"},{"SurahNumber":27,"VerseNumber":28,"Text":"Бу мактубимни олиб бориб, уларга ташла, сўнгра четга чиқиб назар сол-чи, нима қайтарурлар», деди"},{"SurahNumber":27,"VerseNumber":29,"Text":"У (Малика): «Эй, аъёнлар! Менга кароматли бир мактуб ташланди"},{"SurahNumber":27,"VerseNumber":30,"Text":"Албатта, у Сулаймондандир, албатта, унда: «Бисмиллаҳир роҳманир роҳийм"},{"SurahNumber":27,"VerseNumber":31,"Text":"Менга қарши бош кўтармай, таслим бўлган ҳолингизда келинг», дейилмишдир», деди"},{"SurahNumber":27,"VerseNumber":32,"Text":"У (Малика): «Эй, аъёнлар! Менга бу ишимда фатво (маслаҳат) беринглар. Сизлар шоҳид бўлмагунингизча, мен бир ишга қатъий қарор қилмасман», деди"},{"SurahNumber":27,"VerseNumber":33,"Text":"Улар: «Биз куч-қувват эгаларимиз ва шиддатли азму шижоат эгаларимиз. Иш ўзингга ҳавола. Нима амр қилишингни ўйлаб кўр», дедилар"},{"SurahNumber":27,"VerseNumber":34,"Text":"У: «Албатта, подшоҳлар бирор шаҳар-қишлоққа кирсалар, уни вайрон қилурлар ва унинг азиз аҳлларини хор қилурлар. Ана шундай қилурлар"},{"SurahNumber":27,"VerseNumber":35,"Text":"Мен уларга бир ҳадя юборурман, кўрай-чи, элчилар нима билан қайтар эканлар», деди"},{"SurahNumber":27,"VerseNumber":36,"Text":"Қачонки, (элчиси) Сулаймонга келганида, у: «Сизлар менга мол-дунё ила мадад бермоқчимисиз?! Бас, Аллоҳ менга берган нарса сизга берган нарсадан яхшидир. Аммо сизлар ҳадяларингиз билан қувонурсиз"},{"SurahNumber":27,"VerseNumber":37,"Text":"(Эй элчи!) Сен уларга қайтиб бор. Бас, албатта, биз улар бас кела олмайдиган қўшин ила борурмиз ва у ердан уларни хору зор ҳолларида чиқарурмиз», деди"},{"SurahNumber":27,"VerseNumber":38,"Text":"У (Сулаймон): «Эй аъёнлар! Улар менга таслим бўлиб келишларидан олдин қайсингиз ҳузуримга у(малика)нинг тахтини келтира олади?» деди"},{"SurahNumber":27,"VerseNumber":39,"Text":"Жинлардан бўлган Ифрит: «Мен уни сенга мақомингдан тургунингча келтирурман. Албатта, бунга қувватим ва ишончим бор», деди"},{"SurahNumber":27,"VerseNumber":40,"Text":"Китобдан илми бор шахс: «Мен уни сенга кўзингни очиб юмгунингча келтирурман», деди. Қачонки (Сулаймон) у(тахт)нинг ўз ҳузурида қарор топганини кўргач: «Бу Роббимнинг фазлидандир. Мен шукр қиламанми ёки куфрони неъмат қиламанми, синаш учундир. Ким шукр келтирса, ўзи учунгина шукр қилур. Ким куфрони неъмат қилса, бас, Роббим беҳожат ва карамли Зотдир», деди"},{"SurahNumber":27,"VerseNumber":41,"Text":"У (Сулаймон): «Унинг тахтини танимайдиган қилиб қўйинг. Кўрайлик-чи, у(малика) уни танирми ёки танимайдиганлардан бўлурми?» деди"},{"SurahNumber":27,"VerseNumber":42,"Text":"Қачонки у келганида: «Сенинг тахтинг шундайми?» дейилди. У: «Худди ўшанинг ўзи», деди. «Бизга бундан илгари илм берилган эди ва мусулмон бўлган эдик»"},{"SurahNumber":27,"VerseNumber":43,"Text":"Ва у(малика)ни Аллоҳдан ўзга ибодат қилган нарса тўсди. Албатта, у кофир қавмлардан бўлган эди"},{"SurahNumber":27,"VerseNumber":44,"Text":"У(малика)га: «Саройга кир», дейилди. Қачонки уни кўрганида, сув деб ўйлаб, пойчаларини очди. У(Сулаймон): «Албатта, бу биллурдан силлиқ қилиб ясалган саройдир», деди. У(малика): «Эй Роббим, албатта, мен ўзимга зулм қилиб юрган эканман, Сулаймон ила оламларнинг Робби — Аллоҳга мусулмон бўлдим!» деди"},{"SurahNumber":27,"VerseNumber":45,"Text":"Батаҳқиқ, Самуд қавмига, Аллоҳга ибодат қилинг, деб биродарлари Солиҳни юбордик. Бас, баногоҳ, улар икки гуруҳ бўлиб тортиша бошладилар"},{"SurahNumber":27,"VerseNumber":46,"Text":"У (Солиҳ): «Эй қавмим, нима учун яхшиликдан олдин ёмонликка ошиқасиз?! Аллоҳдан мағфират сўрасангиз-чи?! Шояд раҳим қилинсангиз», деди"},{"SurahNumber":27,"VerseNumber":47,"Text":"Улар: «Сендан ва сен билан бўлганлардан шумландик», дедилар. У: «Шумланишингиз Аллоҳнинг ҳузуридадир. Балки сизлар синалаётган қавмсиз», деди"},{"SurahNumber":27,"VerseNumber":48,"Text":"У шаҳарда тўққиз нафарли гуруҳ бор бўлиб, ер юзида бузғунчилик қилишар, ислоҳ қилмас эдилар"},{"SurahNumber":27,"VerseNumber":49,"Text":"Улар: «Аллоҳнинг номига қасам ичинглар! Албатта, у (Солиҳ)ни ва унинг аҳлини тунда ўлдирамиз, сўнгра валийига, биз унинг аҳлининг ҳалокатига гувоҳ эмасмиз, албатта, биз ростгўйлармиз, деймиз», дедилар"},{"SurahNumber":27,"VerseNumber":50,"Text":"Улар макр қилдилар. Биз ҳам улар сезмаган ҳолда бир «макр» қилдик"},{"SurahNumber":27,"VerseNumber":51,"Text":"Назар сол! Уларнинг макри оқибати нима бўлди?! Биз, албатта, уларни ва қавмларини, ҳаммаларини ер билан яксон қилдик"},{"SurahNumber":27,"VerseNumber":52,"Text":"Ана, зулмлари сабабли уйлари ҳувиллаб ётибди! Албатта, бунда биладиган қавмлар учун ибрат бордир"},{"SurahNumber":27,"VerseNumber":53,"Text":"Ва иймон келтириб, тақво қилиб юрганларга нажот бердик"},{"SurahNumber":27,"VerseNumber":54,"Text":"Ва Лутни ҳам (Пайғамбар қилиб юбордик). Ўшанда у ўз қавмига: «Сиз кўриб-билиб туриб, фоҳиша иш қиласизми"},{"SurahNumber":27,"VerseNumber":55,"Text":"Сиз, албатта, аёлларни қўйиб, эркакларга шаҳват ила яқинлик қиласизми?! Йўқ! Сиз жоҳиллик қилаётган қавмдирсиз!» деди"}]}