{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":25,"VerseNumber":21,"Text":"Abo bangalindelanga kudibana naThi bathi: “Kwakutheni na ukuba kungathunyelwa iingelosi kuthi, okanye singayiboni iNkosi yethu?” Bona ngokwenene baye baba nenkukhumalo ngeziqu zabo baza badelela ngendelelo enkulu"},{"SurahNumber":25,"VerseNumber":22,"Text":"NgeMini abaya kuzibona ngayo iingelosi akuyi kubakho ndaba zivuyisayo ngaloo Mini kuzo izaphula-mthetho, yaye iingelosi ziya kuthi: “(Makubekho) isithintelo nokuvaleleka3.”"},{"SurahNumber":25,"VerseNumber":23,"Text":"Ke kaloku Siya kukuthabatha oko bakwenzayo kuzizenzo zabo Size Sikwenze kube njengothuli kuphaphatheke (kuthi shwaka)"},{"SurahNumber":25,"VerseNumber":24,"Text":"Amadlelane asePaladesi wona ngaloo Mini, aya kuba sentlalweni elungileyo nendawo elungileyo yokuphumla"},{"SurahNumber":25,"VerseNumber":25,"Text":"NgeMini apho izulu liya kwahlukaniswa livuleke linamafu, zize iingelosi zithunyelwe phantsi ngokulandelelana (kwazo ngokwezikhundla)"},{"SurahNumber":25,"VerseNumber":26,"Text":"Ulongamelo lokwenene ngaloo Mini luya kuba lolukaSozinceba. Yaye kwabangakholwayo iya kuba yiMini yobunzima"},{"SurahNumber":25,"VerseNumber":27,"Text":"NgeMini apho Umenzi wobubi aya kuluma izandla zakhe. Uya kuthi: “O, (Madoda) akwaba ndandizithabathele iNdlela (eNgqalileyo) noMthunywa"},{"SurahNumber":25,"VerseNumber":28,"Text":"Yeha kum! Akwaba ndandingamthathanga ubanibani ukuba abe ngumhlobo wam osenyongweni"},{"SurahNumber":25,"VerseNumber":29,"Text":"Inene yena undilahlekisile kwinkumbulo (i’Kurân) emveni kokuba ifikile kum. Kwaye uShaytân ngumtyesheli womntu ngeyure yokuxakeka"},{"SurahNumber":25,"VerseNumber":30,"Text":"Ke yena uMthunywa wathi: “Nkosi yethu! Inene, abantu bam bayityeshele le ‘Kur’ân"},{"SurahNumber":25,"VerseNumber":31,"Text":"Ke kaloku Senzele umProfeti ngamnye utshaba oluphuma phakathi kwezaphula-mthetho. Kodwa Yanele iNkosi yakho iyodwa ukuba ibe nguMncedi"},{"SurahNumber":25,"VerseNumber":32,"Text":"Abo bangakholwayo bathi: “Kutheni na i’Kur’ân ingatyhilwayo kuye yonke ngaxeshalinye?” (oko kunjalo) khon’ukuze Someleze intliziyo yakho ngayo (Muhammad) yaye Siyityhile kuwe iziziqendu ngeziqendu"},{"SurahNumber":25,"VerseNumber":33,"Text":"Akukho mzekelo okanye umzekeliso abeza nawo kuwe Singakuziseli nyaniso nengcaciso epheleleyo (ngawo)"},{"SurahNumber":25,"VerseNumber":34,"Text":"Abo baza kuqokelelwa ngobuso babo basiwe esiHogweni abo ngabona bakwimo emaxongo ngakumbi yaye balahleke kakhulu eNdleleni"},{"SurahNumber":25,"VerseNumber":35,"Text":"Kananjalo Sanika uMûsâ isiBhalo Samnyulela umntakwabo uHârûn ukuba abe ngumncedisi wakhe"},{"SurahNumber":25,"VerseNumber":36,"Text":"Sathi (kubo): “Hambani nobabini niye kubantu abaphike imiqondiso yeThu.” Saza Sabatshabalalisa ngentshabalalo ebhubhisayo"},{"SurahNumber":25,"VerseNumber":37,"Text":"Nabantu bakwaNûh, ukuphika kwabo abaThunywa, Sabatshonisa emanzini, Sabenza umzekelo eluntwini. Yaye Silungiselele abenzi bobubi isohlwayo esibuhlungu"},{"SurahNumber":25,"VerseNumber":38,"Text":"Kanti nabakwa’Ad nabakwaThamûd, nabanini bequla nezizukulwana ezininzi phakathi kwabo"},{"SurahNumber":25,"VerseNumber":39,"Text":"Kananjalo (kwisizukulwana) ngasinye Senza imizekelo (ukuba ibe zizilumkiso), yaye ngasinye kuzo Sasitshabalisa (safa) nya"},{"SurahNumber":25,"VerseNumber":40,"Text":"Ke kaloku babesele begqithagqithile ngakwidolophu (yoMprofeti uLût) ekwathululwa phezu kwayo imvula engcolileyo4. Ingaba abangakholwayo babengaboni na? Yeha kubo! Kaloku babengalindelanga luvuko"},{"SurahNumber":25,"VerseNumber":41,"Text":"Ke kaloku xa bekubona wena (Muhammad) bakuthabatha njengento yokuhlekisa (besithi): “Ingaba lo ngulowo uAllâh amthumele njengoMthunywa"},{"SurahNumber":25,"VerseNumber":42,"Text":"Ebeza kuphantsela ukusilahlekisa koothixo bethu, ukuba ngaba ibingeyiyo into yokuba sinomonde sithe rhoqo (ukubakhonza).” Kodwa baza kwazi xa bebona isohlwayo, ukuba ngubani na olahleke kakhulu eNdleleni"},{"SurahNumber":25,"VerseNumber":43,"Text":"Ingaba umbonile na lowo uzithabathele iminqweno yakhe ukuba ibe nguthixo wakhe? Ungaze ube nguye umnoneleli wakhe wena"},{"SurahNumber":25,"VerseNumber":44,"Text":"Okanye ucinga okokuba uninzi lwabo luyeva okanye luyaqiqa? Bona banjengeenkomo yeha, bona balahleke nangakumbi (kuneenkomo) eNdleleni"},{"SurahNumber":25,"VerseNumber":45,"Text":"Ingaba ubonile na ukuba iNkosi yakho Isolule njani na isithunzi. Ukuba Ibithanda, Ibingasuka isenze sime ngxishi Kodwa Senze ilanga laba ngumkhokeli waso"},{"SurahNumber":25,"VerseNumber":46,"Text":"Size Silibambe kuThi ngokubamba okulula"},{"SurahNumber":25,"VerseNumber":47,"Text":"Kananjalo nguYe Onenzela ubusuku bube sisigqumathelo, nokulala ibe kukuphumla Aze Enze imini ibe kukuvuka (kwenu)"},{"SurahNumber":25,"VerseNumber":48,"Text":"NguYe Othumela imimoya ibe zizanduleli zeendaba ezilungileyo, ihamba phambi kwenceba yaKhe (imvula); yaye Sithoba amanzi ahlambulukileyo esuka esibhakabhakeni"},{"SurahNumber":25,"VerseNumber":49,"Text":"Khon’ukuze ngawo Sinike ubomi emhlabeni ofileyo, Size Sinike iinkomo nabantu abaninzi eSabadalayo basele kuwo"},{"SurahNumber":25,"VerseNumber":50,"Text":"Kananjalo inene Thina Siwachakachakile (amanzi emvula) phakathi kwabo khon’ukuze bakhumbuzeke, kodwa abaninzi kubo akukho nto bayamkelayo ngaphandle kokungakholwa"},{"SurahNumber":25,"VerseNumber":51,"Text":"Kanti ke ukuba SaSithandile ngeSathumela uMlumkisi5 kwidolophu nganye"},{"SurahNumber":25,"VerseNumber":52,"Text":"Ngoko ke ungabathobeli abangakholwayo, zabalaza kananjalo ngokuchasene nabo ngayo (i’Kur’ân), ibe ngumzabalazo omkhulu"},{"SurahNumber":25,"VerseNumber":53,"Text":"Kananjalo nguYe Okhulule ngaxeshalinye iilwandle ezimbini (iintlobo zamanzi ezimbini) olunye (lunamanzi) amnandi olunye (lunamanzi) anetyuwa nakrakra, Waza phakathi kwawo Wafaka umsantsa ongagqithekiyo"},{"SurahNumber":25,"VerseNumber":54,"Text":"Kananjalo NguYe Owadala umntu ngamanzi, Waza Wamnyulela izizalwana ngokomlibo nomtshato. Yaye iNkosi yakho Inamandla okwenza oko Ithande ukukwenza"},{"SurahNumber":25,"VerseNumber":55,"Text":"Kodwa bakhonza ezinye izinto enzingengoAllâh ezingekhe zibazuzise nto okanye zibenze bungozi, yaye umhedeni wasoloko echasene neNkosi yakhe encedisana noShayâtin"},{"SurahNumber":25,"VerseNumber":56,"Text":"Kananjalo aSikuthumelelanga nto yimbi ngaphandle kokuba, ube ngumzisi weendaba ezilungileyo noMlumkisi"},{"SurahNumber":25,"VerseNumber":57,"Text":"Yithi: “Andiniceli ntlawulo ngayo (i’Kur’ân), kuphela (endikufunayo) kukuba othandayo akwazi ukuthabatha iNdlela eya eNkosini yakhe.”"},{"SurahNumber":25,"VerseNumber":58,"Text":"(Wena ke Muhammad) beka ithemba lakho kuloWo Uphila ngonaphakade, Ungafiyo, uMzukise ngendumiso yaKhe. Yaye Wanele Yena Eyedwa ukuba Abe nguMazi wezono zezicaka zaKhe"},{"SurahNumber":25,"VerseNumber":59,"Text":"Yena loWo Wadala amazulu nomhlaba nako konke okuphakathi kwawo ngeentsuku ezintandathu. Waza Waphakamela ngentla kweTrone (yaKhe) uSozinceba, ngoko ke buza Yena Owaziyo (Muhammad)"},{"SurahNumber":25,"VerseNumber":60,"Text":"Ke kaloku xa kusithiwa kubo: “Qubudani kuSozinceba,” bathi bona, “Yintoni uSozinceba? Thina siqubude kuloWo usiyalela ngaYe?” Kuze oko kubongezelele inkcaso"},{"SurahNumber":25,"VerseNumber":61,"Text":"Usikelelekile loWo Wabeka esibhakabhakeni iinkwenkwezi ezinkulu Waza Wabeka kananjalo apho isibane nenyanga ekhazimlayo"},{"SurahNumber":25,"VerseNumber":62,"Text":"Kananjalo nguYe Owenze ubusuku nemini ukuba zilandelelane Esenzela nabani na onqwenela ukukhumbula (akhumbule) okanye onqwenela ukuba nombulelo (abulele)"},{"SurahNumber":25,"VerseNumber":63,"Text":"Ke kaloku izicaka zikaSozinceba ngabo bahamba phezu komhlaba ngokuzithobileyo, ze bathi xa bethethiswa ngqwabalala ngabasweli kuqonda batsho amazwi oxolo bona"},{"SurahNumber":25,"VerseNumber":64,"Text":"Nabo bachitha inxalenye yobusuku kunqulo lweNkosi yabo bequbudile, bemi nangeenyawo"},{"SurahNumber":25,"VerseNumber":65,"Text":"Nabo bathi: “Nkosi yethu, shenxisa isohlwayo sesiHogo kuthi. Inene isohlwayo saso sinamathela umphelo.”"},{"SurahNumber":25,"VerseNumber":66,"Text":"Inene sona singcolile ukuba sibe yindawo yokuhlala"},{"SurahNumber":25,"VerseNumber":67,"Text":"Abo bathi xa benikela kumalizo bangadyakrazi bengenabugqolo, koko babe phakathi kwezo (meko zimbini)"},{"SurahNumber":25,"VerseNumber":68,"Text":"Nabo bangabizi nakuwuphi na omnye uthixo bamdibanise noAllâh, bangabulali abantu uAllâh Angavumelanga ukuba babulawe, ngaphandle kokuselungelweni, abangakrexeziyo, (abangajoliyo) nabani na ke owenza le nto uza kusifumana isohlwayo"},{"SurahNumber":25,"VerseNumber":69,"Text":"Isohlwayo siya kuphindwa kabini ngoMhla woVuko yaye uya kuhlala apho ehlazekile"},{"SurahNumber":25,"VerseNumber":70,"Text":"Ngaphandle kwabo, baguqukayo bakholwe, benze izenzo zobulungisa; okwabo kukuba uAllâh Aguqule izono zabo zibe zizenzo ezilungileyo, kananjalo uAllâh nguMxoleli, USozinceba"},{"SurahNumber":25,"VerseNumber":71,"Text":"Lowo uguqukayo, enze izenzo ezilungileyo, inene yena uguqukele kuAllâh ngenguquko (eyamkelekileyo)"},{"SurahNumber":25,"VerseNumber":72,"Text":"Abo ngabo bangangqineli ubungqina bobuxoki, naxa begqitha ngakwintetho engcolileyo, bagqitha kuyo ngesidima"},{"SurahNumber":25,"VerseNumber":73,"Text":"Nabo bathi xa bekhunjuzwa ngeeVesi zeNkosi yabo, (ezo Vesi) zingawi phezu kwabo benobuthulu nobumfama"},{"SurahNumber":25,"VerseNumber":74,"Text":"Nabo bathi: “Nkosi yethu, siphe kubafazi bethu nakwinzala yethu ukukholiseka emehlweni ethu, Usenze sibe ziinkokeli zabanyulu"},{"SurahNumber":25,"VerseNumber":75,"Text":"Abo baya kuvuzwa ngeendawo eziphakamileyo (ePaladesi) ngenxa yokunyamezela kwabo. Phakathi apho baya kuhlangatyezwa ngemibuliso nelizwi loxolo nentlonipheko"},{"SurahNumber":25,"VerseNumber":76,"Text":"Bahlale apho (ePaladesi) hayi ukubalihle (kweloo) khaya, eliyindawo yokuphumla"},{"SurahNumber":25,"VerseNumber":77,"Text":"Yithi (Muhammad): “ INkosi yam Yayinihoye kuphela ngenxa yokuba nanithandaza kuYo. Kodwa ngoku niyaYiphika. Ke ngoko isohlwayo siya kunamathela nca kuni"},{"SurahNumber":26,"VerseNumber":1,"Text":"Tâ-Sîn-Mîm"},{"SurahNumber":26,"VerseNumber":2,"Text":"Ezi ziiVesi zeNcwadi ecacileyo"},{"SurahNumber":26,"VerseNumber":3,"Text":"Mhlawumbi wena (Muhammad) ungazibulala ngenxa yobuhlungu bokuba bangangabi ngawo amakholwa"},{"SurahNumber":26,"VerseNumber":4,"Text":"Ukuba beSithanda beSingabathumelela umqondiso ovela esibhakabhakeni obuza kubenza iintamo zabo zihlale zithobekile"},{"SurahNumber":26,"VerseNumber":5,"Text":"Kananjalo akukho siTyhilelo sitsha esifika kubo sivela eNkosini yabo abangasitshikileliyo"},{"SurahNumber":26,"VerseNumber":6,"Text":"Ke kaloku bona baphikile, kodwa kuza kufika iindaba kubo zoko babedla ngokukugxeka"},{"SurahNumber":26,"VerseNumber":7,"Text":"Kanti abawujongi na umhlaba (babone) ukuba Sihlumise kangakanani na kuhlobo ngalunye (izinto) zodidi oluxabisekileyo"},{"SurahNumber":26,"VerseNumber":8,"Text":"Inene, kuko oku kukho umqondiso, kodwa uninzi lwabo abangomakholwa"},{"SurahNumber":26,"VerseNumber":9,"Text":"Yaye inene, iNkosi yakho nguSobunganga, uSozinceba"},{"SurahNumber":26,"VerseNumber":10,"Text":"Kananjalo xa iNkosi yakho yabiza uMûsâ (Isithi): “Hamba uye kubantu abenza ububi"},{"SurahNumber":26,"VerseNumber":11,"Text":"Abantu bakwaFir’awn. Ingaba abayi kumoyika na uAllâh?”"},{"SurahNumber":26,"VerseNumber":12,"Text":"Wathi yena: “Nkosi yam ndinoloyiko lokuba hleze bandiphikise"},{"SurahNumber":26,"VerseNumber":13,"Text":"Size nesifuba sam sicutheke1, nolwimi lwam lungabi nakukhululeka, ngoko ke thumela (umyalezo) kuHârûn (ukuba aze kuncedisana nam kulo msebenzi)"},{"SurahNumber":26,"VerseNumber":14,"Text":"Yaye bona banebango letyala2 kum, ngoko ke mna ndinoloyiko lokuba hleze bandibulale.”"},{"SurahNumber":26,"VerseNumber":15,"Text":"UAllâh Wathi: “Nakanye! Hambani nina nobabini nemiqondiso yeThu. Inene Thina Siya kuba kunye nani, Siphulaphule"},{"SurahNumber":26,"VerseNumber":16,"Text":"Hambani niye kuFir’awn, nithi kuye: ‘Thina singabaThunywa beNkosi yamaphakade"},{"SurahNumber":26,"VerseNumber":17,"Text":"Ke, vumela aBantwana bakwaSirayeli bahambe nathi.’”"},{"SurahNumber":26,"VerseNumber":18,"Text":"(UFir’awn) wathi: “Asizanga sikukhulise phakathi kwethu ungumtwana na wena (Mûsâ), wahlala nathi iminyaka ngeminyaka yobomi bakho"},{"SurahNumber":26,"VerseNumber":19,"Text":"Waza wena wenza isenzo sakho owasenzayo, waba ngomnye wabangenambulelo.”"},{"SurahNumber":26,"VerseNumber":20,"Text":"(UMûsâ) wathi: “Ndayenza loo nto ngoko, ngethuba ndandisengomnye wabalahlekileyo (ndingazi)"},{"SurahNumber":26,"VerseNumber":21,"Text":"Ndabaleka ndemka kuni, ndinoyika. Yaza iNkosi yam Yandinika (ulwazi) lokugweba, Yandenza ndaba ngoMnye wabaThunywa"},{"SurahNumber":26,"VerseNumber":22,"Text":"Olu luBabalo ondikhumbuza ngalo okokuba wena ukhoboza aBantwana bakwaSirayeli na?”"},{"SurahNumber":26,"VerseNumber":23,"Text":"UFir’awn wathi: “Kanti ngubani na iNkosi yamaphakade?”"},{"SurahNumber":26,"VerseNumber":24,"Text":"(UMûsâ) wathi: “YiNkosi yamazulu nomhlaba noko kuphakathikwawo, ukubaufunaukuqinisekiswangenyaniso.”"},{"SurahNumber":26,"VerseNumber":25,"Text":"(UFir’awn) wathi kwabo babemngqongile: “Aniva na?”"},{"SurahNumber":26,"VerseNumber":26,"Text":"(UMûsâ) wathi:YiNkosiyakhoekwayiNkosiyooyihlomkhulu bokuqala.”"},{"SurahNumber":26,"VerseNumber":27,"Text":"(UFir’awn) wathi: “Inene uMthunywa wenu othunywe kuni uphambene.”"},{"SurahNumber":26,"VerseNumber":28,"Text":"(UMûsâ) wathi: “YiNkosi yeMpumalanga neNtshonalanga noko kuphakathi kwazo, ukuba ubuqiqa.”"},{"SurahNumber":26,"VerseNumber":29,"Text":"(UFir’awn) wathi: “Ukuba ukhe wathabatha thixo (wumbi) ngaphandle kwam, Inene mna ndiya kukubeka phakathi kwabo bangamabanjwa.”"},{"SurahNumber":26,"VerseNumber":30,"Text":"(UMûsâ) wathi: Nokuba ndingakuzela nento ebonakalayo na (engumqondiso)?”"},{"SurahNumber":26,"VerseNumber":31,"Text":"UFir’awn wathi: Yiza nayo kaloku ukuba unenyaniso.”"},{"SurahNumber":26,"VerseNumber":32,"Text":"Waza (uMûsâ) wajula umsimelelo wakhe, ngokukhawuleza waba yinyoka ebonakalayo"},{"SurahNumber":26,"VerseNumber":33,"Text":"Waza warhola isandla sakhe saba mhlophe kwababesibukele"},{"SurahNumber":26,"VerseNumber":34,"Text":"(UFir’awn) wathi kwiinkosi zakhe ezazimngqongile: “Inene! Lo ngumenzi wemilingo oyincutshe"},{"SurahNumber":26,"VerseNumber":35,"Text":"Yena ufuna ukunikhupha ezweni lenu ngemilingo yakhe: uyintoni na ke umyalelo wenu, (makathiweni na)?”"},{"SurahNumber":26,"VerseNumber":36,"Text":"Bathi bona: “Rhoxisa (umcimbi) wakhe nomntakwabo okwethutyana, uthumele abamemezi ezixekweni"},{"SurahNumber":26,"VerseNumber":37,"Text":"Ukuba beze nazo zonke iincutshe zabenzi bemilingo.”"},{"SurahNumber":26,"VerseNumber":38,"Text":"Ke\tkaloku\tabenzi\tbemilingo\tbaqokelelana\tngemini eyayikhethiwe"},{"SurahNumber":26,"VerseNumber":39,"Text":"Kwathiwa ebantwini: “Ingaba nani niza kuqokelelana ndawonye na"},{"SurahNumber":26,"VerseNumber":40,"Text":"Khon’ukuze sibe nokulandela abenzi bemilingo ukuba ibe ngabo ababe noloyiso?”"},{"SurahNumber":26,"VerseNumber":41,"Text":"Ukufika kwabenzi bemilingo, bathi kuFir’awn: “Ingaba ngenene uya kubakhona na umvuzo kuthi xa sinokuphumelela"},{"SurahNumber":26,"VerseNumber":42,"Text":"Wathi yena: “Ewe, yaye kananjalo nina niya kuba ngabanye babo basondeleyo kum (ngokwesikhundla).”"},{"SurahNumber":26,"VerseNumber":43,"Text":"Umûsâ wathi: kubo: “Julani ke oko niza kukujula!”"},{"SurahNumber":26,"VerseNumber":44,"Text":"Bazijula ke iintambo zabo neentonga zabo, bathi: “Ngamandla kaFir’awn, sithi abaza kuphumelela ngenene!”"},{"SurahNumber":26,"VerseNumber":45,"Text":"Waza uMûsâ wajula eyakhe intonga, khangela ke! Yakuginya konke oko babekubonisa ngobuxoki"},{"SurahNumber":26,"VerseNumber":46,"Text":"Abenzi bemilingo bawa ngobuso baqubuda"},{"SurahNumber":26,"VerseNumber":47,"Text":"Besithi: “Sikholiwe thina kwiNkosi yamaphakade"},{"SurahNumber":26,"VerseNumber":48,"Text":"INkosi kaMûsâ noHârûn.”"},{"SurahNumber":26,"VerseNumber":49,"Text":"Wathi uFir’awn: “Nikholwa kuye ndinganinikanga mvume na? Inene, yena yinkosi yenu enifundise imilingo! Inene, niza kwazi. Inene mna ndiya kuninqumla izandla zenu neenyawo zenu ngokwahlukana kwamacala3, yaye ndiya kunibethelela emnqamlezweni nonke.”"},{"SurahNumber":26,"VerseNumber":50,"Text":"Bathi bona: Akuyi kubakho ngozi kuba isiphelo sethu kukubuyela eNkosini yethu (kakade)"},{"SurahNumber":26,"VerseNumber":51,"Text":"“Inene thina sithemba okokuba iNkosi yethu Iya kusixolela izono zethu, njengoko singabokuqala kumakholwa.”"},{"SurahNumber":26,"VerseNumber":52,"Text":"Kananjalo Satyhilela uMûsâ, (okokuba) “Hamba ngobusuku nezicaka zaM; inene, nina niya kuleqwa.”"},{"SurahNumber":26,"VerseNumber":53,"Text":"Waza uFir’awn wathumela ezixekweni abaqokeleli"},{"SurahNumber":26,"VerseNumber":54,"Text":"(Wathi), Inene, bona aba baliqelana elincinane"},{"SurahNumber":26,"VerseNumber":55,"Text":"Inene bona basenza umsindo"},{"SurahNumber":26,"VerseNumber":56,"Text":"Kanti thina siluluntu olunobubele.”"},{"SurahNumber":26,"VerseNumber":57,"Text":"Sabasusa ke ezitiyeni nasemithonjeni"},{"SurahNumber":26,"VerseNumber":58,"Text":"Nakoovimba nezikhundla ezihloniphekileyo"},{"SurahNumber":26,"VerseNumber":59,"Text":"Ngolo hlobo ke Senza aBantwana bakwaSirayeli ukuba babe ziindlalifa"},{"SurahNumber":26,"VerseNumber":60,"Text":"Babaleqa ke ukuphuma kwelanga"},{"SurahNumber":26,"VerseNumber":61,"Text":"Kwathi imikhosi leyo mibini ukubonana kwayo, abalandeli bakaMûsâ bathi: “Inene thina siza kufunyanwa.”"},{"SurahNumber":26,"VerseNumber":62,"Text":"(UMûsâ) wathi: “Nakanye! Inene, iNkosi yam Ikunye nam. Iya kundikhokela Yona.”"},{"SurahNumber":26,"VerseNumber":63,"Text":"Satyhila kuMûsâ (Sathi): “Betha ulwandle ngomsimelelo wakho,” Lwahlukana kubini, icala ngalinye laba ngathi yintaba ephakamileyo"},{"SurahNumber":26,"VerseNumber":64,"Text":"Saza Sabasondeza kufutshane abanye (umkhosi kaFir’awn)"},{"SurahNumber":26,"VerseNumber":65,"Text":"Samsindisa ke uMûsâ ndawonye nabo babekunye naye"},{"SurahNumber":26,"VerseNumber":66,"Text":"Sabatshonisa abanye (umkhosi kaFir’awn)"},{"SurahNumber":26,"VerseNumber":67,"Text":"Inene kule nto kwakungumqondiso kodwa uninzi lwabo babengazi kuba ngamakholwa"},{"SurahNumber":26,"VerseNumber":68,"Text":"Kananjalo iNkosi yakho NguSobunganga, uSobulumko"},{"SurahNumber":26,"VerseNumber":69,"Text":"Kananjalo bacengcelezele ibali likaIbrâhîm (uAbraham)"},{"SurahNumber":26,"VerseNumber":70,"Text":"Xa wathi kutata wakhe nakubantu bakowabo: “Ninqula ntoni na?”"},{"SurahNumber":26,"VerseNumber":71,"Text":"Bathi bona: “Sinqula izithixo, yaye thina sizinikele ngamandla kuzo.”"},{"SurahNumber":26,"VerseNumber":72,"Text":"Wathi yena: “Ziyaniva ke xa nibhekisa kuzo"},{"SurahNumber":26,"VerseNumber":73,"Text":"Okanye zininike inzuzo okanye zinonzakalise?”"},{"SurahNumber":26,"VerseNumber":74,"Text":"Bathi bona: “Hayi, kodwa ke safumana oobawo bethu besenza njalo (bezinqula).”"},{"SurahNumber":26,"VerseNumber":75,"Text":"Wathi yena: “Ingaba nikuqaphele phofu oko nihleli nikunqula"},{"SurahNumber":26,"VerseNumber":76,"Text":"Nina nookhokho benu bamandulo"},{"SurahNumber":26,"VerseNumber":77,"Text":"Inene bona baziintshaba kum, kodwa Ayinjalo Yona iNkosi yamaphakade"},{"SurahNumber":26,"VerseNumber":78,"Text":"Eyandidalayo, yaye yiYo Endikhokelayo"},{"SurahNumber":26,"VerseNumber":79,"Text":"IkwayiYo Endondlayo nendisezayo (Indiqabule unxano)"},{"SurahNumber":26,"VerseNumber":80,"Text":"Kanti naxa ndigulayo, yiYo Endiphilisayo"},{"SurahNumber":26,"VerseNumber":81,"Text":"IkwayiYo Eza kundenza ndife, Ize Indibuyisele ebomini (kwakhona)"},{"SurahNumber":26,"VerseNumber":82,"Text":"YiYo nendinqwenela ukuba Indixolele iziphoso zam ngoMhla wemivuzo.”"},{"SurahNumber":26,"VerseNumber":83,"Text":"(Waza uIbrâhîm wathi): “Nkosi yam ndiphe (amandla namagunya) okugweba, Undimanye nabangamalungisa"},{"SurahNumber":26,"VerseNumber":84,"Text":"Ndiphe\tukukhankanywa\tngenkumbulo\tebekekileyo zizizukulwana ezizayo"},{"SurahNumber":26,"VerseNumber":85,"Text":"Undibeke phakathi kwabaziindlalifa zePaladesi yolonwabo"},{"SurahNumber":26,"VerseNumber":86,"Text":"Uxolele utata wam. Inene yena ngomnye wabo balahlekayo"},{"SurahNumber":26,"VerseNumber":87,"Text":"Ungandenzi ndibe ngomnye wabo bahlazekileyo ngoMhla lowo baya kuvuswa ngawo (bonke)"},{"SurahNumber":26,"VerseNumber":88,"Text":"Mini leyo ubutyebi nabantwana bungayi kunceda nto"},{"SurahNumber":26,"VerseNumber":89,"Text":"Ngaphandle\tkwalowo\tuya\tkuza\tkuAllâh\tenentliziyo ecocekileyo.”"},{"SurahNumber":26,"VerseNumber":90,"Text":"Ke\tkaloku\tiPaladesi\tiya\tkuziswa\tkufutshane kwabangamalungisa"},{"SurahNumber":26,"VerseNumber":91,"Text":"NoMlilo\twesiHogo\tuya\tkuziswa\tkufutshane\tnabo baphambukayo"},{"SurahNumber":26,"VerseNumber":92,"Text":"Yaye kuya kuthiwa kubo: “Baphi na abo nanidla ngokubanqula"},{"SurahNumber":26,"VerseNumber":93,"Text":"Ngaphandle koAllâh? Banganinika na uncedo okanye bazincede bona buqu?”"},{"SurahNumber":26,"VerseNumber":94,"Text":"Ke kaloku bona baya kujulwa ngobuso babo eMlilweni, bona nabaphambuki"},{"SurahNumber":26,"VerseNumber":95,"Text":"Baya\tkudityaniswa\tndawonye\tnamajoni\t(omkhosi wokungcola) kaIblîs (uSathana)"},{"SurahNumber":26,"VerseNumber":96,"Text":"Baya kuthi xa bephikisana phakathi apho"},{"SurahNumber":26,"VerseNumber":97,"Text":"“Sifunga\tngoAllâh:\tInene\tthina\tsasisekulahlekeni okucacileyo"},{"SurahNumber":26,"VerseNumber":98,"Text":"Ngokufanisa nina neNkosi yamaphakade"},{"SurahNumber":26,"VerseNumber":99,"Text":"Yaye akukho bani owasilahlekisayo ngaphandle kwezaphula- mthetho"},{"SurahNumber":26,"VerseNumber":100,"Text":"Ke koloku thina ngoku asinamthetheleli"},{"SurahNumber":26,"VerseNumber":101,"Text":"Akukho netshomi ezinikeleyo (kuthi)"},{"SurahNumber":26,"VerseNumber":102,"Text":"Kodwa ukuba besinokubuyiselwa (emhlabeni), inene thina besiya kuba ngabakholwayo.”"},{"SurahNumber":26,"VerseNumber":103,"Text":"Inene kuko oku kukho umqondiso, kodwa uninzi lwabo abangomakholwa"},{"SurahNumber":26,"VerseNumber":104,"Text":"Inene iNkosi yakho, nguSomandla Wokwenene, uSozinceba"},{"SurahNumber":26,"VerseNumber":105,"Text":"Abantu bakwaNûh babaphikisa abaThunywa"},{"SurahNumber":26,"VerseNumber":106,"Text":"Xa umntakwabo uNûh wathi kubo: “Aniyi kumoyika na uAllâh"},{"SurahNumber":26,"VerseNumber":107,"Text":"Inene, mna ndinguMthunywa othembekileyo kuni"},{"SurahNumber":26,"VerseNumber":108,"Text":"Ngoko ke yoyikani uAllâh nindithobele"},{"SurahNumber":26,"VerseNumber":109,"Text":"Yaye andinibizi ntlawulo ngawo (lo myalezo). Intlawulo yam iseNkosini yam"},{"SurahNumber":26,"VerseNumber":110,"Text":"Yenzani amaxanduva enu kuAllâh, yoyikani Yena nithobele mna.”"},{"SurahNumber":26,"VerseNumber":111,"Text":"Bathi bona: “Thina sikholwe kuwe, lo gama ingabantu ekungekho yabo (phakathi kwethu) abalandela wena?”"},{"SurahNumber":26,"VerseNumber":112,"Text":"Wathi: “Ndinalwazi luni na mna ngoko bakwenzileyo"},{"SurahNumber":26,"VerseNumber":113,"Text":"Ityala labo liseNkosini yabo kuphela, ukuba benisazi"},{"SurahNumber":26,"VerseNumber":114,"Text":"Yaye andinguye onokugxotha amakholwa"},{"SurahNumber":26,"VerseNumber":115,"Text":"Mna ndinguMlumkisi kuphela.”"},{"SurahNumber":26,"VerseNumber":116,"Text":"Bathi bona: “Ukuba akuyeki (ukushumayela ngoAllâh) wena Nûh, inene wena uya kuba ngomnye wabo baya kuxulutywa ngamatye.”"},{"SurahNumber":26,"VerseNumber":117,"Text":"Wathi yena: “Nkosi yam, inene abantu bakuthi bandiphikile"},{"SurahNumber":26,"VerseNumber":118,"Text":"Gweba ke ngoko phakathi kwam nabo, undisindise mna nabo bangamakholwa bakunye nam.”"},{"SurahNumber":26,"VerseNumber":119,"Text":"Ke kaloku Samsindisa yena enqanaweni eyayisindeka (ngumthwalo)"},{"SurahNumber":26,"VerseNumber":120,"Text":"Sabarhaxisa(ngamanzibafa) bonkeabanye(ababengakholwa) emva koko"},{"SurahNumber":26,"VerseNumber":121,"Text":"Inene kuko oko kwabakho umqondiso, kodwa uninzi lwabo babengazi kuba ngamakholwa"},{"SurahNumber":26,"VerseNumber":122,"Text":"Ke kaloku Yona iNkosi yenu nguSobunganga, uSozinceba"},{"SurahNumber":26,"VerseNumber":123,"Text":"Ama’Ad abaphika abaThunywa"},{"SurahNumber":26,"VerseNumber":124,"Text":"Xa umntakwabo uHûd wathi kubo: “Aniyi kumoyika na uAllâh"},{"SurahNumber":26,"VerseNumber":125,"Text":"Inene, mna ndinguMthunywa othembekileyo kuni"},{"SurahNumber":26,"VerseNumber":126,"Text":"Yoyikani uAllâh ke ngoko nithobele mna"},{"SurahNumber":26,"VerseNumber":127,"Text":"Yaye andiniceli ntlawulo ngawo (lo myalezo). Intlawulo yam iseNkosini yamaphakade"},{"SurahNumber":26,"VerseNumber":128,"Text":"Nina nakha imizi yenu ephakamileyo kuzo zonke iindawo eziphakamileyo eningazi kuhlala nokuhlala kuyo (loo mizi)"},{"SurahNumber":26,"VerseNumber":129,"Text":"Nize nizithabathele izakhiwo (zamabhotwe) zokuba nihlale kuwo ngonaphakade"},{"SurahNumber":26,"VerseNumber":130,"Text":"Naxa nihlasela (abantu) nibahlasela okwezikhohlakali"},{"SurahNumber":26,"VerseNumber":131,"Text":"Yoyikani uAllâh ke ngoko nithobele mna"},{"SurahNumber":26,"VerseNumber":132,"Text":"Ke kaloku yoyikani loWo Wanibonelela ngoko nikwaziyo"},{"SurahNumber":26,"VerseNumber":133,"Text":"Wanibonelela\tngemfuyo\tyezilwanyana\tezidla\tingca nabantwana"},{"SurahNumber":26,"VerseNumber":134,"Text":"Nezitiya nemithombo (yamanzi)"},{"SurahNumber":26,"VerseNumber":135,"Text":"Inene mna ndoyikisela isohlwayo seMini eNkulu kuni.”"},{"SurahNumber":26,"VerseNumber":136,"Text":"Bathi bona: “Kuyafana kuthi nokuba ungashumayela okanye ube ngomnye wabo bangashumayeliyo"},{"SurahNumber":26,"VerseNumber":137,"Text":"Oku (ukushumayelayo) akunto yimbi ngaphandle kokuba ngamabali obuxoki wabantu bakudala"},{"SurahNumber":26,"VerseNumber":138,"Text":"Yaye asiyi kohlwaywa thina.”"},{"SurahNumber":26,"VerseNumber":139,"Text":"Bamphikisa ke, Saza Sabatshabalalisa. Inene kuko oku kukho umqondiso ngenene, kodwa uninzi lwabo abangawo amakholwa"},{"SurahNumber":26,"VerseNumber":140,"Text":"Ke kaloku iNkosi yakho nguSobunganga, uSozinceba wokwenene"},{"SurahNumber":26,"VerseNumber":141,"Text":"(Abantu) bakwaThamûd babaphika abaThunywa"},{"SurahNumber":26,"VerseNumber":142,"Text":"Xa umntakwabo uSâlih wathi kubo: “Aniyi kumoyika na uAllâh"},{"SurahNumber":26,"VerseNumber":143,"Text":"Inene, mna ndinguMthunywa othembekileyo kuni"},{"SurahNumber":26,"VerseNumber":144,"Text":"Yoyikani uAllâh ke ngoko nithobele mna"},{"SurahNumber":26,"VerseNumber":145,"Text":"Yaye andinibizi ntlawulo ngawo (lo myalezo), intlawulo yam iseNkosini yamaphakade"},{"SurahNumber":26,"VerseNumber":146,"Text":"Ingaba niza kuhlala nikhuselekile koku ninako apha? (aniyi kufa na)"},{"SurahNumber":26,"VerseNumber":147,"Text":"(kwezo) zitiya (zenu) nemithombo"},{"SurahNumber":26,"VerseNumber":148,"Text":"Nezityalo eziluhlaza (zamasimi enu) needatilisi zesundu neziqhamo ezithambileyo"},{"SurahNumber":26,"VerseNumber":149,"Text":"Kananjalo nina nakha imizi yenu ezintabeni ngobuchule"},{"SurahNumber":26,"VerseNumber":150,"Text":"Yoyikani uAllâh ke ngoko nithobele mna"},{"SurahNumber":26,"VerseNumber":151,"Text":"Kananjalo musani ukuthobela imiyalelo yabenzi bobubi"},{"SurahNumber":26,"VerseNumber":152,"Text":"Abenzaubutshingaemhlabeniabangaguqukiyonokuguquka.”"},{"SurahNumber":26,"VerseNumber":153,"Text":"Bathi bona: “Kuphela wena ungomnye wabo bathakathiweyo"},{"SurahNumber":26,"VerseNumber":154,"Text":"(Bathi kananjalo): “Wena ungumntu ngokufana nathi, ngoko yiza nomqondiso, ukuba ngaba uthetha inyaniso.”"},{"SurahNumber":26,"VerseNumber":155,"Text":"Wathi yena: “Nantsi (imazi) yenkamela, okwayo kukuba isele (ngexesha elithile) nani ninelungelo lokuba nisele ngelenu ixesha ngemini eyaziwayo (nini nayo)"},{"SurahNumber":26,"VerseNumber":156,"Text":"Ke\tmaze\tningayichukumisi\tngobubi,\tkungenjalo\tniya kuhlaselwa sisohlwayo semini embi kakhulu.”"},{"SurahNumber":26,"VerseNumber":157,"Text":"Kodwa (bayibulala) bayinqumla imisipha babuya bazisola"},{"SurahNumber":26,"VerseNumber":158,"Text":"Ke kaloku isohlwayo sabahlasela. Inene kuko oku kukho umqondiso, kodwa uninzi lwabo aluzanga lube ngawo amakholwa"},{"SurahNumber":26,"VerseNumber":159,"Text":"Kananjalo inene, iNksoi yakho nguSobunganga, uSozinceba"},{"SurahNumber":26,"VerseNumber":160,"Text":"Abantu bakwaLût babaphika abaThunywa"},{"SurahNumber":26,"VerseNumber":161,"Text":"Xa umntakwabo uLût wathi kubo: “Aniyi kumoyika na uAllâh"},{"SurahNumber":26,"VerseNumber":162,"Text":"Inene mna ndinguMthunywa othembekileyo kuni"},{"SurahNumber":26,"VerseNumber":163,"Text":"Yoyikani uAllâh ke nithobele mna"},{"SurahNumber":26,"VerseNumber":164,"Text":"Yaye andibizi ntlawulo ngawo (lo myalezo), intlawulo yam iseNkosini yamaphakade"},{"SurahNumber":26,"VerseNumber":165,"Text":"“Ingaba niya kumadoda na ephakadeni"},{"SurahNumber":26,"VerseNumber":166,"Text":"Niyeke abo uAllâh Wanidalela bona ukuba ibe ngabafazi benu? Inene, nina ningabagabadeli babantu!”"},{"SurahNumber":26,"VerseNumber":167,"Text":"Bathi bona: “Ukuba akusiyeki wena Lût! Inene wena uya kuba ngomnye wabo bakhutshelwe ngaphandle (kwesi sixeko).”"},{"SurahNumber":26,"VerseNumber":168,"Text":"Wathi yena: “Inene mna ndingomnye wabo basichase kanobom isenzo senu, nabo basonyanyayo"},{"SurahNumber":26,"VerseNumber":169,"Text":"Nkosi yam, ndisindise mna nosapho lwam (kwiziphumo zoko) bakwenzayo.”"},{"SurahNumber":26,"VerseNumber":170,"Text":"Samsindisa ke yena nosapho lwakhe, lonke"},{"SurahNumber":26,"VerseNumber":171,"Text":"ngaphandle kwexhegokazi elaba ngomnye wabo bashiyeka ngemva"},{"SurahNumber":26,"VerseNumber":172,"Text":"Emva koko Sabatshabalalisa abanye"},{"SurahNumber":26,"VerseNumber":173,"Text":"Ke kaloku Sathoba imvula (yamatye omlilo) phezu kwabo, hayi ububi baloo mvula yabo babelunyukisiwe ngayo"},{"SurahNumber":26,"VerseNumber":174,"Text":"Inene kuko oku kukho umqondiso, kodwa uninzi lwabo aluzanga lube ngawo amakholwa"},{"SurahNumber":26,"VerseNumber":175,"Text":"Kananjalo\tiNkosi\tyakho\tnguSobunganga\twokwenene, uSozinceba"},{"SurahNumber":26,"VerseNumber":176,"Text":"Abemi base-Al-Aikah4 babaphika abaThunywa"},{"SurahNumber":26,"VerseNumber":177,"Text":"Xa uShu’aybh wathi kubo: “Aniyi kumoyika na uAllâh"},{"SurahNumber":26,"VerseNumber":178,"Text":"Inene mna ndinguMthunywa othembekileyo kuni"},{"SurahNumber":26,"VerseNumber":179,"Text":"Ngoko ke yoyikani uAllâh nithobele mna"},{"SurahNumber":26,"VerseNumber":180,"Text":"Yaye andibizi ntlawulo ngawo (lo msebenzi), intlawulo yam iseNkosini yamaphakade"},{"SurahNumber":26,"VerseNumber":181,"Text":"Nikani (abantu) umlinganiselo opheleleyo ningabi ngabo abo babangela ilahleko"},{"SurahNumber":26,"VerseNumber":182,"Text":"Nimete ngesikali esingumlinganiselo onguwo (xa nisenza intengiselwano nabantu)"},{"SurahNumber":26,"VerseNumber":183,"Text":"Ningabaqhathi abantu ngokucutha izinto, ningenzi kungcola, nabutshinga emhlabeni"},{"SurahNumber":26,"VerseNumber":184,"Text":"Noyike loWo Wanidalayo nezizukulwana zamandulo.”"},{"SurahNumber":26,"VerseNumber":185,"Text":"Bathi bona: “Kuphela wena ungomnye wabo bathakathiweyo"},{"SurahNumber":26,"VerseNumber":186,"Text":"Wena ungumntu njengathi yaye inene, thina sicinga ukuba ungomnye wabo bangamaxoki"},{"SurahNumber":26,"VerseNumber":187,"Text":"Ngoko ke yenza iceba lezulu lisiwele, ukuba ngaba uthetha inyaniso!”"},{"SurahNumber":26,"VerseNumber":188,"Text":"Wathi\tyena:\t“INkosi\tyam\tyiYona\tInguMazi\twoko nikwenzayo.”"},{"SurahNumber":26,"VerseNumber":189,"Text":"Bamphika ke, saza isohlwayo semini yelifu elimnyama sabahlasela. Inene sona yayisisohlwayo semini embi kunene"},{"SurahNumber":26,"VerseNumber":190,"Text":"Inene kuko oku kukho umqondiso, kodwa uninzi lwabo babengengawo amakholwa"},{"SurahNumber":26,"VerseNumber":191,"Text":"Kananjalo, iNkosi yakho nguSobunganga, uSozinceba"},{"SurahNumber":26,"VerseNumber":192,"Text":"Yaye inene, (i’Kur’ân) sisiTyhilelo seNkosi yamaphakade"},{"SurahNumber":26,"VerseNumber":193,"Text":"UMoya Othembekileyo (oyiNgcwele uJibrîl) uze nayo emhlabeni"},{"SurahNumber":26,"VerseNumber":194,"Text":"Entliziyweni yakho (Muhammad) khon’ukuze ube ngomnye wabaLumkisi"},{"SurahNumber":26,"VerseNumber":195,"Text":"Ngolwimi olucacileyo lwesiArabhu"},{"SurahNumber":26,"VerseNumber":196,"Text":"Kananjalo inene, yona (ikhankanyiwe) kwiziBhalo zabantu bamandulo"},{"SurahNumber":26,"VerseNumber":197,"Text":"Kanti akungomqondiso na kubo ukuba yaziwe nazizifundiswa zaBatwana bakwaSirayeli"},{"SurahNumber":26,"VerseNumber":198,"Text":"Enokuba beSiyityhile komnye wabasemzini"},{"SurahNumber":26,"VerseNumber":199,"Text":"Aze ayicengceleze kubo, (kakuhle), bebehleli bengayi kukholwa kuyo"},{"SurahNumber":26,"VerseNumber":200,"Text":"Senza\tnjalo\tke\tukufaka\tukungakholwa\tezintliziyweni zezaphula-mthetho"},{"SurahNumber":26,"VerseNumber":201,"Text":"Abayi kukholwa kuyo de babone isohlwayo esibuhlungu"},{"SurahNumber":26,"VerseNumber":202,"Text":"Yaye siya kubafikela bengekaqondi"},{"SurahNumber":26,"VerseNumber":203,"Text":"Baze bathi: “Singamelwa na (okwethutyana)"},{"SurahNumber":26,"VerseNumber":204,"Text":"Ngoko ke ingaba sele besingxamele na isohlwayo seThu"},{"SurahNumber":26,"VerseNumber":205,"Text":"Uyabona na ukuba xa Sinokubayeka babeselonwabeni iminyaka ngeminyaka"},{"SurahNumber":26,"VerseNumber":206,"Text":"Kuze kufike kubo oko babethenjiswe ngako"},{"SurahNumber":26,"VerseNumber":207,"Text":"Abayi kuncedwa nganto lulonwabo ababelunikiwe"},{"SurahNumber":26,"VerseNumber":208,"Text":"Kananjalo aSizanga sitshabalalise sixeko ngaphandle kokuba (siqale) sibe nabaLumkisi"},{"SurahNumber":26,"VerseNumber":209,"Text":"Bokubakhumbuza; yaye aSizanga Sibe nentswela-bulungisa Thina"},{"SurahNumber":26,"VerseNumber":210,"Text":"Kananjalo ayingooSathana abaze nayo (i’Kur’ân)"},{"SurahNumber":26,"VerseNumber":211,"Text":"Abavumelekanga, bengasokuze bakwazi"},{"SurahNumber":26,"VerseNumber":212,"Text":"Inene bona ekuyiveni bashenxisiwe"},{"SurahNumber":26,"VerseNumber":213,"Text":"Ngoko ke ungathandazi komnye uthixo kunye noAllâh hleze ube ngomnye wabo baya kwamkeliswa isohlwayo"},{"SurahNumber":26,"VerseNumber":214,"Text":"Kananjalo lumkisa isizwe sakho nezizalwana ezisondeleyo (ngokuhlobana)"},{"SurahNumber":26,"VerseNumber":215,"Text":"Uthobe iphiko lakho (ube nemfobe) kwabo bakulandelayo bangamakholwa"},{"SurahNumber":26,"VerseNumber":216,"Text":"Xa ke bengakuthobeli, yithi wena: “Mna ndimsulwa koko nikwenzayo nina.”"},{"SurahNumber":26,"VerseNumber":217,"Text":"Wena uxhomekeke kuSobunganga, uSozinceba"},{"SurahNumber":26,"VerseNumber":218,"Text":"Okubonayo xa uvuka"},{"SurahNumber":26,"VerseNumber":219,"Text":"Nentshukumo yakho phakathi kwabo baqubudayo"},{"SurahNumber":26,"VerseNumber":220,"Text":"Inene Yena (uAllâh) nguSokuva, uSolwazi"},{"SurahNumber":26,"VerseNumber":221,"Text":"Ndinganixelela abo ooSathana behla phezu kwabo"},{"SurahNumber":26,"VerseNumber":222,"Text":"Behla phezu kwabo bonke abenzi bezono, amaxoki"},{"SurahNumber":26,"VerseNumber":223,"Text":"(Abo bangamaxoki) bagqithisa abakuvileyo, (ngooSathana), yaye uninzi lwabo ngamaxoki"},{"SurahNumber":26,"VerseNumber":224,"Text":"Ke zona iimbongi (ezo balandela zona) ngabalahleki (kuphela)"},{"SurahNumber":26,"VerseNumber":225,"Text":"Awuboni na ukuba zinyuka zisihla kwintili nganye"},{"SurahNumber":26,"VerseNumber":226,"Text":"Kwanokuba zithetha ezingakwenziyo"},{"SurahNumber":26,"VerseNumber":227,"Text":"Ngaphandle kwezo mbongi zikholwayo, zenze ubulungisa zikhumbule uAllâh rhoqo zincedise (amaMuslim) emva kokuba oniwe. Ke kaloku abo bonayo baza kwazi okokuba (luhlobo olunjani na) lokubuyela abaya kubuyiswa ngalo"},{"SurahNumber":27,"VerseNumber":1,"Text":"Tâ-Sîn. Ezi ziiVesi ze’Kur’ân, yaye ziyiNcwadi ecacileyo"},{"SurahNumber":27,"VerseNumber":2,"Text":"SisiKhokelo neendaba ezivuyisayo kwabakholwayo"},{"SurahNumber":27,"VerseNumber":3,"Text":"Abamisela iSalâh, banikele ngeZakâh, yaye bona banengqiniseko ngoBomi oBuzayo"},{"SurahNumber":27,"VerseNumber":4,"Text":"Inene, abo bangakholwayo kuBomi oBuzayo, Thina Sizenze izenzo zabo zabonakala zilungile kubo, khon’ukuze bafathule ngobumfama"},{"SurahNumber":27,"VerseNumber":5,"Text":"Bona bangabo okwabo iya kuba sisohlwayo esibuhlungu, yaye kuBomi oBuzayo baya kuba ngabalahlekelwa"},{"SurahNumber":27,"VerseNumber":6,"Text":"Kananjalo wena Muhmmad ufumene i’Kur’ân kuloWo UnguSobulumko, uSolwazi"},{"SurahNumber":27,"VerseNumber":7,"Text":"Ke kaloku xa uMûsâ wathi kusapho lwakhe: “Inene mna ndibone umlilo; (ngoko ke) ndiza kuniphathela inkcazelo, okanye isikhuni esivuthayo khon’ukuze nizifudumeze ngaso (nani).”"},{"SurahNumber":27,"VerseNumber":8,"Text":"Kodwa wathi esakusondela kuwo, wabizwa, (kwathiwa) “Usikelelekile loWo Usemlilweni nalowo ungakuwo. Kananjalo uzuko malube kuAllâh, iNkosi yamaphakade"},{"SurahNumber":27,"VerseNumber":9,"Text":"“Hini na Mûsâ! Inene NdiM, uAllâh, uSomandla, uSobulumko.”"},{"SurahNumber":27,"VerseNumber":10,"Text":"kwathiwa kuye: “Jula intonga yakho!” wathi ke akuyibona inyubuluza oku kwenyoka, wajika wabaleka, akanyeka nokunyeka. Kwathiwa kuye: “Hini na Mûsâ! Musa ukoyika kuba inene uMthunywa akoyiki nto phambi kwaM"},{"SurahNumber":27,"VerseNumber":11,"Text":"Ngapha koko lowo wonayo aze enze okulungileyo emva kokungcolileyo inene Mna NdinguMxoleli uSozinceba"},{"SurahNumber":27,"VerseNumber":12,"Text":"Kananjalo faka isandla sakho esifubeni sakho, siya kubuya simhlophe (kodwa) singenasifo. (Le) yeminye yemiqondiso kwelithoba (oza kuyibonisa) uFir’awn nabantu bakhe. Inene, bona baye baba ngabantu abadelelayo nabaqaqadekileyo.”"},{"SurahNumber":27,"VerseNumber":13,"Text":"Kodwa yathi imiqondiso yeThu isakufika kubo, icacile ukuba ibonakale, basuka bathi bona: “Lo ngumlingo ocacileyo.”"},{"SurahNumber":27,"VerseNumber":14,"Text":"Yaye bayiphikisa, (imiqondiso leyo) lo gama (ingaphakathi) leziqu zabo lalicacelwe (ngumyalezo) lowo, ngenxa yentswela bulungisa nenkukhumalo. Jonga ke ukuba saba yintoni na isiphelo sabenzi bobugwenxa"},{"SurahNumber":27,"VerseNumber":15,"Text":"Kananjalo Sanika ulwazi uDâwûd noSulaymân baza bathi bona: “Iindumiso mazibe kuAllâh, Othe Wasibabala ngaphezulu kunezicaka zaKhe ezininzi ezikholwayo.”"},{"SurahNumber":27,"VerseNumber":16,"Text":"Yaye uSulaymân waba yindlalifa kaDâwûd. Wathi: “Hini na bantu! Thina sifundiswe ukuthetha ulwimi lweentaka, yaye thina siphiwe izinto zonke. Inene oku kububungqina boBabalo"},{"SurahNumber":27,"VerseNumber":17,"Text":"Kwaqokelelana imikhosi yeejinni1 zikaSulymân neyabantu neyeentaka, yaza yamatsha ngokwemigca"},{"SurahNumber":27,"VerseNumber":18,"Text":"Yada yafika entilini yeembovane, ke kaloku enye yeembovane yathi: “Hini na zimbovane! Ngenani ezindlwini zenu ukuze ninganyathelwa nguSulaymân nemikhosi yakhe, ibe inganiboni yona.”"},{"SurahNumber":27,"VerseNumber":19,"Text":"Usulaymân ke ngoko wancuma yintetho yayo, wathi: “Nkosi yam ndenze ndikwazi ukuba nombulelo ngeziBele Ondenzele zona nozenzele abazali bam nokwenza izenzo ezilungileyo Oya kuzamkela Wena. Undingenise kananjalo ngenceba yakho (kwibandla) leziCaka zakho ezingamalungisa"},{"SurahNumber":27,"VerseNumber":20,"Text":"Ke kaloku wathabatha umalusi weentaka wathi kuye: Yintoni na ebangela ukuba ndingamboni uhud-hud?2 Okanye mhlawumbi ukunye nabo bangekhoyo (apha)"},{"SurahNumber":27,"VerseNumber":21,"Text":"“Yena ndiya kumohlwaya ngokwenene ngesohlwayo esibuhlungu, okanye ndimxhele, ngaphandle kokuba uye waNdizela nesizathu esicacileyo.”"},{"SurahNumber":27,"VerseNumber":22,"Text":"Kodwa uhud-hud azanga ahlale isidala: (wafika), wathi: “Mna ndiqulethe (elwazini lwam) oko wena ungakuqulathanga, yaye mna ndivela eShebha neendaba zenyaniso"},{"SurahNumber":27,"VerseNumber":23,"Text":"Ndifumene umfazi olawulayo kubo: unazo zonke izinto ezinokuba zezakhe nawuphi na umlawuli emhlabeni, kwaye unetrone enkulu"},{"SurahNumber":27,"VerseNumber":24,"Text":"Ndimfumene yena nabantu bakhe bekhonza ilanga endaweni ka-Allâh, yaye uShaytân wenze izenzo zabo zabonakala zilungile kubo, kwaye ubathintele eNdleleni ka-Allâh: ngoko ke abanasikhokelo"},{"SurahNumber":27,"VerseNumber":25,"Text":"Kananjalo abaqubudi bona kuAllâh, Ovelisa okufihlakele emazulwini nasemhlabeni Ekwazi noko nikufihlayo noko nikuvezayo"},{"SurahNumber":27,"VerseNumber":26,"Text":"UAllâh Akukho thixo wumbi ngaphandle kwaKhe, iNkosi yeTrone eNkulu.”"},{"SurahNumber":27,"VerseNumber":27,"Text":"USulaymân wathi: “Siza kubona ke ukuba unyanisile na nokuba ungomnye wabo baxokayo kusini na"},{"SurahNumber":27,"VerseNumber":28,"Text":"Hamba ke nale ncwadi3 yam uyise kubo. Ubayeke ujonge ukuba mpendulo ni na abaza kuza nayo.”"},{"SurahNumber":27,"VerseNumber":29,"Text":"Wathi yena (ukumkanikazi waseShebha): Hini na nina bahloniphekileyo! Inene mna ndiziselwe incwadi ehloniphekileyo"},{"SurahNumber":27,"VerseNumber":30,"Text":"Inene yona ivela kuSulaymân, yaye yona (ithetha: “eGameni lika-Allâh, uSolubabalo, uSozinceba)"},{"SurahNumber":27,"VerseNumber":31,"Text":"Ungakhukhumali kum koko yiza kum ngokuzinikela (njengamaMuslim),”"},{"SurahNumber":27,"VerseNumber":32,"Text":"Wathi (ukumkanikazi): “Hini na nina bahloniphekileyo, ndicebiseni kulo mbandela. Andingethandi ukuthabatha isigqibo ngaphandle kokuba nina nibe ngamangqina am.”"},{"SurahNumber":27,"VerseNumber":33,"Text":"Bathi bona: “Thina singamadoda anamandla, nanamandla amakhulu omkhosi, kodwa ke umyalelo ngowakho, bona wena omawuyalele kona.”"},{"SurahNumber":27,"VerseNumber":34,"Text":"Wathi yena: “Inene ookumkani xa bengena esixekweni, bayasitshabalalisa benze abantu abahloniphekileyo balapho babe ngabathotyiweyo. Leyo yiyona nto bayenzayo"},{"SurahNumber":27,"VerseNumber":35,"Text":"Kodwa mna ndiya kubathumelela isipho ndize ndijonge ukuba mpendulo ni na eza kubuya nesithunywa.”"},{"SurahNumber":27,"VerseNumber":36,"Text":"Bathi ke besakufika kuSulaymân, wathi: “Nindibonelela ngobutyebi na? Kodwa oko uAllâh Andinike kona kungcono kunoko aninike kona nina. Ukusuka apho ikwanini nje abavuyiswa zizipho zenu"},{"SurahNumber":27,"VerseNumber":37,"Text":"Buyelani kubo, kuba thina inene siza kuza kubo ngomkhosi baze bona bangabi namandla okuphikisana nawo, yaye thina siya kubagxotha baphume benyelekile, yaye baya kuthotyiselwa.”"},{"SurahNumber":27,"VerseNumber":38,"Text":"Wathi (uSulaymân): “Hini na nina zinkosi nguwuphi na kuni oya kundizela netrone yakhe bengekazi kuza kuzithoba kum?”"},{"SurahNumber":27,"VerseNumber":39,"Text":"Eyona inamandla kuzo iiJinni yathi: “Ndiya kuza nayo mna ungekaphakami nakwindawo yakho, yaye mna inene kuwo lo msebenzi ndinamandla yaye ndithembekile.”"},{"SurahNumber":27,"VerseNumber":40,"Text":"Eyayinolwazi lweziBhalo yathi: Mna ndiya kuyizisa kuwe ngokuphanyaza kweliso!” Wathi (uSulaymân) esakuyibona ibekwe phambi kwakhe, wathi: “Oku kuvela kuBabalo lweNkosi yam (Isenzela) ukundivavanya ukuba ndinawo na umbulelo okanye andibuleli na! Lowo ubulelayo, inene ukubulela kwakhe (ukwenzela ukuzinceda) isiqu sakhe. Ke lowo ungabuleliyo inene iNkosi yam ayidingi nto yaye nguSobubele.”"},{"SurahNumber":27,"VerseNumber":41,"Text":"(Wathi): “Mtshintsheleni imbonakalo yetrone yakhe sibone ukuba uya kukhokeleka na okanye uya kuba ngongakhokelelekanga na.”"},{"SurahNumber":27,"VerseNumber":42,"Text":"Ke kaloku ukufika kwakhe kwathiwa kuye: “Ingaba itrone yakho iyafana na nale?” Wathi yena: “Ingengathi yiyo.” (USulaymân wathi) Thina saphiwa ulwazi ngaphambili kunaye, yaye sibe ngamaMuslim (sazithoba phantsi kwentando ka-Allâh)"},{"SurahNumber":27,"VerseNumber":43,"Text":"Yena ke oko abe ekukhonza kumphambukisile (ekuzinikeleni kuAllâh). Inene, yena usuka kubantu abangakholwayo.”"},{"SurahNumber":27,"VerseNumber":44,"Text":"Kwathiwa kuye: “Ngena ebhotwe.” Kodwa wathi akulibona (ibhotwe), wacinga ukuba lichibi lamanzi wazinyusa iilokwe zakhe (ukuze awele). Wathi (uSulaymân): “Eneneni (wena) libhotwe eli (elimgangatho walo) wenziwe ngegilasi.” Wathi yena: “Nkosi yam, inene mna ndizonile yaye ndiyazinikela noSulaymân kuAllâh, iNkosi yamaphakade.”"},{"SurahNumber":27,"VerseNumber":45,"Text":"Inene Thina Sathumela kumaThamûd umntakwabo uSâlih, owathi (kubo): “Khonzani uAllâh (Yedwa)”, Khangela ke! Basuka bangamaqela amabini aphikisanayo (elikholwayo nelingakholwayo)"},{"SurahNumber":27,"VerseNumber":46,"Text":"Wathi yena: “Hini na bantu bakuthi! Kutheni na nifuna ukuba isohlwayo sifike ngokukhawuleza ngaphambili kokulungileyo (inceba ka-Allâh)? Kutheni ningaceli itarhu kuAllâh, khon’ukuze nifumane ukwenzelwa inceba?”"},{"SurahNumber":27,"VerseNumber":47,"Text":"Bathi bona: “Thina sikucingela ukuba wena uhlolela okubi, wena ndawonye nabo bakunye nawe.” Wathi yena: “Ukuhlolela okubi oko kwenu kukuAllâh. Ngapha koko nina ningabantu abavavanywayo"},{"SurahNumber":27,"VerseNumber":48,"Text":"Ke kaloku kweso sixeko kwakukho iintsapho ezisithoba ezazisenza ubutshinga emhlabeni zaye zingaguquki zilungise (ihambo yazo)"},{"SurahNumber":27,"VerseNumber":49,"Text":"Zathi zona: “Thabathani isifungo ngoAllâh sokuba siza kumbulala (uSâlih) ngobusuku yena nosapho lwakhe. Sakusuka sithi kwisizalwane sakhe esisondele kakhulu kuye, ‘Asikhanga siyibone intshabalalo yosapho lwakhe, yaye thina sithetha inyaniso’”"},{"SurahNumber":27,"VerseNumber":50,"Text":"Baqulunqa icebo ke, naThi Saqulunqa icebo, lo gama babengaqondi"},{"SurahNumber":27,"VerseNumber":51,"Text":"Khangela ke ukuba sabanjani na isiphumo seyelenqe labo ukubatshabalalisa kweThu bona nabantu bakubo bonke"},{"SurahNumber":27,"VerseNumber":52,"Text":"Ke ngoko leyo yimizi yabo eyatshabalala nya kuba benza ubugwenxa. Inene kuko oku kukho umqondiso kubantu abanolwazi"},{"SurahNumber":27,"VerseNumber":53,"Text":"Sabasindisa ke abo bakholwayo, babemoyika uAllâh, begcina amaxanduva abo kuYe"},{"SurahNumber":27,"VerseNumber":54,"Text":"Kanajalo khankanya uLût xa wathi kubantu bakubo, nenza ukungcola na lo gama nibona"},{"SurahNumber":27,"VerseNumber":55,"Text":"Niya kumadoda ngeenkanuko endaweni yabafazi na? Inene nina ningabantu abaziphethe ngokungenangqondo.”"}]}