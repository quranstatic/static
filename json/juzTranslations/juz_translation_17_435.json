{"Id":435,"LanguageCodes":["tr","tur"],"Name":"tur-yasarnuriozturk","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"Yaklaştı insanlara hesapları! Ve onlar hâlâ gaflet içinde yüz çevirip durmadalar"},{"SurahNumber":21,"VerseNumber":2,"Text":"Rablerinden kendilerine ulaşan, söze bürünmüş her yeni öğüt ve hatırlatmayı ancak eğlenerek dinliyorlar"},{"SurahNumber":21,"VerseNumber":3,"Text":"Kalpleri hep oyun ve oyalanmada. O zulüm sergileyenler, şu yolda bir fısıldaşmayı iyice koyulaştırdılar: \"Bu adam, sizin gibi bir insandan başkası değil. Gözünüz baka baka büyüye mi gidiyorsunuz"},{"SurahNumber":21,"VerseNumber":4,"Text":"Dedi: \"Rabbim, gökteki sözü de yerdeki sözü de bilir. O, herşeyi duyan, her şeyi bilendir"},{"SurahNumber":21,"VerseNumber":5,"Text":"Şöyle de dediler: \"Saçma sapan rüyalar bunlar! Belki de uydurduğu bir yalandır. Belki de bir şairdir o. Hadi bir mucize getirsin bize, öncekilere gönderildiği gibi"},{"SurahNumber":21,"VerseNumber":6,"Text":"Onlardan önce yere batırdığımız hiçbir yurt ve uygarlık iman etmemiştir. Onlar mı iman edecekler"},{"SurahNumber":21,"VerseNumber":7,"Text":"Senden önce de ancak kendilerine vahyettiğimiz erler gönderdik. Hadi, sorun zikir/Kur'an ehline, eğer bilmiyorsanız"},{"SurahNumber":21,"VerseNumber":8,"Text":"Biz onları yemek yemez bir ceset olarak yaratmadık. Onlar sonsuza dek kalıcı da değillerdi"},{"SurahNumber":21,"VerseNumber":9,"Text":"Sonra onlara verilen söze sadık kaldık da onları ve dilediklerimizi kurtardık. Ve israfa saplanıp haddi aşanları helâk ettik"},{"SurahNumber":21,"VerseNumber":10,"Text":"Yemin olsun, size bir Kitap gönderdik ki, öğüt ve uyarınız/zikriniz/şerefiniz yalnız ondadır. Hâlâ aklınızı çalıştırmayacak mısınız"},{"SurahNumber":21,"VerseNumber":11,"Text":"Zulmetmiş nice kenti/medeniyeti biz kırıp geçirdik ve arkalarından başka bir topluluk oluşturduk"},{"SurahNumber":21,"VerseNumber":12,"Text":"Şiddetimizi hissettiklerinde hiç vakit geçirmeksizin oradan dört nala kaçıyorlardı"},{"SurahNumber":21,"VerseNumber":13,"Text":"Kaçmayın, içinde servet şımarıklığına düştüğünüz yere, meskenlerinize dönün ki, hesaba çekilebilesiniz"},{"SurahNumber":21,"VerseNumber":14,"Text":"Dediler: \"Eyvah bize! Biz gerçekten zalimlermişiz"},{"SurahNumber":21,"VerseNumber":15,"Text":"Bu davaları sürüp giderken biz onları kökten biçiverdik, sönüp silindiler"},{"SurahNumber":21,"VerseNumber":16,"Text":"Biz, gökleri de yeri de bunlar arasındakileri de eğlenip eğlendirelim diye yaratmadık"},{"SurahNumber":21,"VerseNumber":17,"Text":"Eğer bir eğlence edinmek isteseydik onu kendi katımızdan edinirdik. Ama böyle yapanlar değildik/yapsaydık öyle yapardık"},{"SurahNumber":21,"VerseNumber":18,"Text":"Hayır, biz hakkı, bâtılın üzerine fırlatırız da o, onun beynini parçalar. Bir de bakarsın o yok olup gitmiştir. Yakıştırdığınız niteliklerden ötürü yazıklar olsun size"},{"SurahNumber":21,"VerseNumber":19,"Text":"Göklerde ve yerde kim varsa O'na aittir. Ve O'nun katındakiler, O'na ibadet etmekten ne çekinirler ne de yorulurlar"},{"SurahNumber":21,"VerseNumber":20,"Text":"Gece ve gündüz tespih ederler, bıkıp usanmazlar"},{"SurahNumber":21,"VerseNumber":21,"Text":"Yoksa yerden bazı ilahlar edindiler de topraktan çıkarıp diriltme işini onlar mı yapacak"},{"SurahNumber":21,"VerseNumber":22,"Text":"Eğer yerde-gökte Allah'tan başka tanrılar olsaydı, o ikisi de mutlaka fesada uğrardı. Arşın Rabbi o Allah, onların nitelendirmelerinden yücedir, uzaktır"},{"SurahNumber":21,"VerseNumber":23,"Text":"O, yaptığından hesaba çekilmez ama onlar hesaba çekilirler"},{"SurahNumber":21,"VerseNumber":24,"Text":"Yoksa O'nun dışında bazı ilahlar mı edindiler? De ki: \"Susturucu delilinizi getirin! Benimle beraber olanların da benden öncekilerin de Zikir'i budur. Ne yazık ki onların çokları hakkı bilmezler; bu yüzden de yüz çevirirler"},{"SurahNumber":21,"VerseNumber":25,"Text":"Senden önce hiçbir resul göndermedik ki ona şöyle vahyetmiş olmayalım: \"Gerçek şu: İlah yok benden başka, artık bana kulluk/ibadet edin"},{"SurahNumber":21,"VerseNumber":26,"Text":"Rahman çocuk edindi\" dediler. Hâşâ, bundan arınmıştır O! Onlar, lütuflandırılmış kullardır"},{"SurahNumber":21,"VerseNumber":27,"Text":"Onlar O'nun sözünün önüne geçmezler; onlar yalnız O'nun emriyle iş yaparlar"},{"SurahNumber":21,"VerseNumber":28,"Text":"O, onların önlerindekini de arkalarındakini de bilir. Onlar, O'nun hoşnutluk verdiklerinden başkasına da şefaat etmezler. Ve onlar O'nun korkusundan titrerler"},{"SurahNumber":21,"VerseNumber":29,"Text":"İçlerinden her kim, \"Ben O'nun berisinden/alt mertebesinden bir ilahım!\" derse böylesini cehennemle cezalandırırız. Zalimleri işte böyle cezalandırırız biz"},{"SurahNumber":21,"VerseNumber":30,"Text":"O küfre sapanlar görmediler mi ki gökler ve yer bitişik idi, biz onları ayırdık. Her canlı şeyi sudan oluşturduk. Hâlâ iman etmeyecekler mi"},{"SurahNumber":21,"VerseNumber":31,"Text":"Yerküreye, onları çalkalamasın diye bir takım dağlar diktik. Ve orada geniş geniş yollar açtık ki, doğru gidebilsinler"},{"SurahNumber":21,"VerseNumber":32,"Text":"Göğü, korunmuş bir tavan yaptık. Ama onlar göğün ayetlerinden hâlâ yüz çeviriyorlar"},{"SurahNumber":21,"VerseNumber":33,"Text":"O odur ki, geceyi, gündüzü, Güneş'i ve Ay'ı yarattı. Her biri bir yörüngede yüzmektedir"},{"SurahNumber":21,"VerseNumber":34,"Text":"Senden önce hiçbir insana ölümsüzlük vermedik. Şimdi sen ölürsen, onlar ölümsüz mü olacaklar"},{"SurahNumber":21,"VerseNumber":35,"Text":"Her canlı, ölümü tadacaktır. Biz bir imtihan olarak sizi şer ile de hayır ile de deniyoruz. Sonunda bize döndürüleceksiniz"},{"SurahNumber":21,"VerseNumber":36,"Text":"O küfredenler seni gördüklerinde, seni şu şekilde alaya almaktan başka birşey yapmazlar: \"İlahlarınızı diline dolayan bu mu?\" Ama Rahman'ın zikrini/Kur'an'ı bizzat onlar örtüp inkâr ediyorlar"},{"SurahNumber":21,"VerseNumber":37,"Text":"İnsan, aceleden yaratılmıştır. Ayetlerimi size göstereceğim. Benden acele istemeyin"},{"SurahNumber":21,"VerseNumber":38,"Text":"Diyorlar ki: \"Eğer doğru sözlüler iseniz bu vaat ne zaman"},{"SurahNumber":21,"VerseNumber":39,"Text":"O inkâr edenler, ne yüzlerinden ne sırtlarından azabı uzak tutamayacakları ve hiçbir yardım da göremeyecekleri zamanı bir bilselerdi"},{"SurahNumber":21,"VerseNumber":40,"Text":"Doğrusu şu ki, o onlara ansızın gelecek de onları şaşkınlıktan donduracak. Artık ne onu geri çevirmeye güçleri yetecek ne de yüzlerine bakılacak"},{"SurahNumber":21,"VerseNumber":41,"Text":"Yemin olsun, senden önceki resullerle de alay edilmiştir. Sonunda, onlarla eğlenenleri, alay konusu yaptıkları şey kuşatıverdi"},{"SurahNumber":21,"VerseNumber":42,"Text":"De ki: \"Sizi gece ve gündüz Rahman'dan kim koruyabilir?\" Hayır, hayır! Onlar, Rablerinin zikrinden/Kur'an'ından yüz çeviriyorlar"},{"SurahNumber":21,"VerseNumber":43,"Text":"Yoksa onların; kendilerini bize karşı siperleyecek tanrıları mı var? Ne kendilerine yardıma güç yetirebilirler ne de bizden bir dostluğa muhatap olurlar"},{"SurahNumber":21,"VerseNumber":44,"Text":"Gerçek şu ki, biz onları ve atalarını, ömür kendilerine uzun gelecek kadar nimetlendirdik. Hâlâ görmüyorlar mı ki, biz yerküreye geliyor, onu uçlarından eksiltiyoruz. Galip gelenler onlar mı"},{"SurahNumber":21,"VerseNumber":45,"Text":"De ki: \"Ben sizi ancak vahiyle uyarıyorum.\" Ama sağırlar, uyarıldıklarında çağrıyı işitmezler ki"},{"SurahNumber":21,"VerseNumber":46,"Text":"Rabbinin azabından onlara bir esinti dokunsa, yemin olsun şöyle diyecekler: \"Vay bizlere, biz zalimlermişiz"},{"SurahNumber":21,"VerseNumber":47,"Text":"Kıyamet günü için adalet terazilerini kuracağız/adaleti terazilere koyacağız. Hiç kimseye zere kadar zulüm edilmeyecek. Hardal tanesi kadar birşey olsa onu ortaya getiririz. Hesapçılar olarak biz yeteriz"},{"SurahNumber":21,"VerseNumber":48,"Text":"Yemin olsun, biz, Mûsa'ya ve Hârun'a hak ile bâtılı ayıran, korunanlar için bir ışık ve öğüt olan furkanı verdik"},{"SurahNumber":21,"VerseNumber":49,"Text":"O korunanlar ki, hiç görmeden Rablerinden korkarlar. Kıyamet saatinden de ürperirler onlar"},{"SurahNumber":21,"VerseNumber":50,"Text":"Bu, bereketli bir Zikir'dir ki, onu indirdik. Yoksa siz onu inkâr mı ediyorsunuz"},{"SurahNumber":21,"VerseNumber":51,"Text":"Yemin olsun, İbrahim'e daha önceden, doğruyu bulma gücünü vermiştik. Onu bilmekteydik biz"},{"SurahNumber":21,"VerseNumber":52,"Text":"Babasına ve toplumuna şöyle demişti: \"Şu başına toplanıp durduğunuz heykeller de ne"},{"SurahNumber":21,"VerseNumber":53,"Text":"Dediler: \"Atalarımızı onlara kulluk/ibadet eder bulduk"},{"SurahNumber":21,"VerseNumber":54,"Text":"Dedi: \"Vallahi, siz de atalarınız da açık bir sapıklık içine düşmüşsünüz"},{"SurahNumber":21,"VerseNumber":55,"Text":"Dediler: \"Sen gerçeği mi getirdin yoksa oynayıp eğlenenlerden biri misin"},{"SurahNumber":21,"VerseNumber":56,"Text":"Dedi: \"Hiç de değil! Sizin Rabbiniz, göklerin ve yerin Rabbidir ki, onları yaratmıştır. Ben de bunlara tanıklık edenlerdenim"},{"SurahNumber":21,"VerseNumber":57,"Text":"Allah'a yemin ederim, sırtınızı dönüp gidişinizden sonra, putlarınıza bir oyun çevireceğim"},{"SurahNumber":21,"VerseNumber":58,"Text":"Sonunda onları parça parça etti. Yalnız en büyüklerini bıraktı ki, dönüp ona başvurabilsinler"},{"SurahNumber":21,"VerseNumber":59,"Text":"Dediler: \"Tanrılarımıza bunu yapan kesinlikle zalimlerdendir"},{"SurahNumber":21,"VerseNumber":60,"Text":"Dediler: \"Onları diline dolayan bir genç duymuştuk. Kendisine 'İbrahim' deniyor"},{"SurahNumber":21,"VerseNumber":61,"Text":"Dediler: \"Halkın gözleri önüne getirin onu ki, açıkça görebilsinler"},{"SurahNumber":21,"VerseNumber":62,"Text":"Dediler: \"Tanrılarımıza bunu sen mi yaptın, ey İbrahim"},{"SurahNumber":21,"VerseNumber":63,"Text":"Dedi: \"Hayır, ben değil. Şu büyükleri yapmıştır onu. Hadi, sorun onlara eğer konuşabiliyorlarsa"},{"SurahNumber":21,"VerseNumber":64,"Text":"Bunun üzerine kendi benliklerine döndüler de şöyle dediler: \"Siz, zalimlerin ta kendilerisiniz"},{"SurahNumber":21,"VerseNumber":65,"Text":"Sonra, yine kendi kafalarına döndürüldüler: \"Vallahi, sen de bilirsin ki, bunlar konuşamazlar"},{"SurahNumber":21,"VerseNumber":66,"Text":"İbrahim dedi: \"Siz, Allah'ın berisinden, size hiçbir şekilde yarar sağlamayan, zarar veremeyen şeylere mi tapıyorsunuz"},{"SurahNumber":21,"VerseNumber":67,"Text":"Yazıklar olsun size ve Allah'ın berisinden taptıklarınıza! Siz hâlâ aklınızı kullanmayacak mısınız"},{"SurahNumber":21,"VerseNumber":68,"Text":"Dediler: \"Yakın bunu! Eğer birşey yapacak kişilerseniz, ilahlarınıza yardım edin"},{"SurahNumber":21,"VerseNumber":69,"Text":"Biz de şöyle dedik: \"Ey ateş, İbrahim'e bir serinlik ol, bir selam ol"},{"SurahNumber":21,"VerseNumber":70,"Text":"Ona tuzak kurmak istediler de biz onları hüsranın en beterine uğrayanlar yaptık"},{"SurahNumber":21,"VerseNumber":71,"Text":"Biz onu da Lût'u da kurtarıp içinde âlemlere bereketler sakladığımız toprağa ulaştırdık"},{"SurahNumber":21,"VerseNumber":72,"Text":"Ona İshak'ı bağışladık, ayrıca Yakub'u da hediye ettik. Hepsini hak ve barış için çalışan insanlar yaptık"},{"SurahNumber":21,"VerseNumber":73,"Text":"Onları, bizim buyruğumuzla yol alan önderler yaptık. Onlara iyilikler yapmayı, duayı/namazı yerine getirmeyi, zekât vermeyi vahyettik. Onlar, yalnız bize kulluk ediyorlardı"},{"SurahNumber":21,"VerseNumber":74,"Text":"Lût'a da hükümranlık ve ilim verdik. Onu, pislikler üretip duran bir kentten kurtardık. O kent halkı yoldan çıkmış kötü bir kavimdi"},{"SurahNumber":21,"VerseNumber":75,"Text":"Onu rahmetimizin içine soktuk. O, hak ve barış için çalışanlardandı"},{"SurahNumber":21,"VerseNumber":76,"Text":"Nûh'a gelince, o da daha önce bize yakarmıştı. Yakarışına cevap verdik de onu ve ailesini, o büyük sıkıntıdan kurtardık"},{"SurahNumber":21,"VerseNumber":77,"Text":"Ona, ayetlerimizi yalanlayan topluluğa karşı yardım ettik. Kötülüğün toplumuydu onlar. Hepsini birden batırıp boğduk"},{"SurahNumber":21,"VerseNumber":78,"Text":"Ve Dâvud ile Süleyman... Hani, halkın davarının yayıldığı ekinler hakkında hüküm veriyorlardı da biz hükümlerine tanıklar olmuştuk"},{"SurahNumber":21,"VerseNumber":79,"Text":"Onu Süleyman'a derhal kavrattık. Her birine hükümdarlık ve bilgi verdik. Dâvud'a dağları boyun eğdirdik. Kuşlarla beraber tespih ediyorlardı. Yapmak isteyince yapanlarız biz"},{"SurahNumber":21,"VerseNumber":80,"Text":"Ona, sizi sizin şiddetinizden koruyacak olan zırh yapma sanatını öğrettik. Peki, siz şükrediyor musunuz"},{"SurahNumber":21,"VerseNumber":81,"Text":"Ve Süleyman'a kasırgayı boyun eğdirdik. İçini bereketlerle doldurduğumuz toprağa doğru onun emriyle akıp giderdi. Her şeyi bilenleriz biz"},{"SurahNumber":21,"VerseNumber":82,"Text":"Kendisi için dalgıçlık eden, daha başka iş de yapan bazı şeytanları da onun emrine verdik. Biz onları koruyup gözetiyorduk"},{"SurahNumber":21,"VerseNumber":83,"Text":"Ve Eyyûb... Rabbine şöyle yakarmıştı: \"Dert/zorluk gelip çattı bana; sen, rahmet edenlerin en merhametlisisin"},{"SurahNumber":21,"VerseNumber":84,"Text":"Hemen cevap verdik ona, kendisindeki derdi kaldırdık. Tarafımızdan bir rahmet ve ibadet edenler için bir hatırlatma olarak, ona ailesini ve beraberinde, benzerlerini de verdik"},{"SurahNumber":21,"VerseNumber":85,"Text":"İsmail, İdris, Zülkifl, hepsi sabredenlerdendi"},{"SurahNumber":21,"VerseNumber":86,"Text":"Hepsini rahmetimize soktuk. Onlar hak ve barış için çalışanlardandı"},{"SurahNumber":21,"VerseNumber":87,"Text":"Ve Zünnûn. Hani, kızarak gitmişti de ona asla güç yetiremeyeceğimizi/ölçüyü kendisine uygulamayacağımızı sanmıştı. Sonra, karanlıkların bağrında şöyle yakardı: \"Senden başka ilah yok, tespih ederim seni! Kuşkusuz, ben zalimlerden oldum"},{"SurahNumber":21,"VerseNumber":88,"Text":"Hemen imdadına yetiştik. Gamdan kurtardık onu. İnananları işte böyle kurtarırız biz"},{"SurahNumber":21,"VerseNumber":89,"Text":"Ve Zekeriyya. Hani, Rabbine yakarmıştı: \"Rabbim, beni yapayalnız, bir başıma bırakma! Sen, Vâris olanların/mirasçıların en hayırlısısın"},{"SurahNumber":21,"VerseNumber":90,"Text":"Kendisine hemen cevap vermiş. Yahya'yı ona hediye etmiş, karısını kendisi için doğurmaya elverişli hale getirmiştik. Onlar, hayırlarda yarışırlar, umarak ve korkarak bize yalvarırlardı. Onlar, bize ürpererek saygı gösterirlerdi"},{"SurahNumber":21,"VerseNumber":91,"Text":"Ve o, cinsiyet organını/ırzını titizlikle koruyan kadın. Onun bağrına ruhumuzdan üfledik de kendisini ve oğlunu âlemler için bir mucize yaptık"},{"SurahNumber":21,"VerseNumber":92,"Text":"İşte şu sizin ümmetiniz bir tek ümmettir. Ben de Rabbinimiz. O halde bana ibadet edin"},{"SurahNumber":21,"VerseNumber":93,"Text":"İşlerini aralarında parçaladılar. Hepsi bize dönecekler"},{"SurahNumber":21,"VerseNumber":94,"Text":"Kim inanmış olarak hayra ve barışa yönelik işlerden bir şey yaparsa, onun gayretine nankörlük edilmez. Biz böylesi lehine kâtiplik ederiz"},{"SurahNumber":21,"VerseNumber":95,"Text":"Helâk ettiğimiz bir kente/medeniyete yaşamak haram edilmiştir. Onlar bir daha geri dönemezler"},{"SurahNumber":21,"VerseNumber":96,"Text":"Ye'cûc ve Me'cûc'ün önü açıldığı zaman onlar, her tepeden akın ederler"},{"SurahNumber":21,"VerseNumber":97,"Text":"Hak olan vaat yaklaşmıştır. İnkâr edenlerin gözleri birden donup kalmıştır. \"Vay başımıza! Biz bundan gafil bulunuyorduk. Hayır, biz zalimlerdik!\" derler"},{"SurahNumber":21,"VerseNumber":98,"Text":"Siz ve Allah'ın berisinden, kulluk/kölelik ettikleriniz, cehennem odunusunuz. Hepiniz oraya gireceksiniz"},{"SurahNumber":21,"VerseNumber":99,"Text":"Eğer onlar ilah olsalardı, oraya girmezlerdi. Oysaki, hepsi orada uzun süre kalacaklardır"},{"SurahNumber":21,"VerseNumber":100,"Text":"Onlar için orada derin bir iç çekiş var. Ve onlar orada hiçbir şey işitmezler"},{"SurahNumber":21,"VerseNumber":101,"Text":"Tarafımızdan kendilerine güzellik hazırlananlara gelince, bunlar cehennemden uzaklaştırılmışlardır"},{"SurahNumber":21,"VerseNumber":102,"Text":"Onun uğultusunu duymazlar. Onlar, gönüllerinin istediği şeyler içinde sürekli yaşayacaklardır"},{"SurahNumber":21,"VerseNumber":103,"Text":"O en büyük korku onları tasalandırmaz. Melekler onları şöyle karşılarlar: \"Bu size o vaat edilen gününüzdür"},{"SurahNumber":21,"VerseNumber":104,"Text":"Gün olur, göğü, yazı tomarlarını dürer gibi düreriz. İlk yaratılışta başladığımız gibi onu baştan yaparız. Üzerimizde bir vaat olarak biz bunu mutlaka yapacağız"},{"SurahNumber":21,"VerseNumber":105,"Text":"Yemin olsun, zikirden sonra Zebur'da şunu yazmıştık: Yeryüzüne benim iyilik ve barış seven kullarım vâris olacaktır"},{"SurahNumber":21,"VerseNumber":106,"Text":"Kuşkusuz, bunda, ibadet eden/iş yapıp değer üreten bir topluluk için kesin bir tebliğ vardır"},{"SurahNumber":21,"VerseNumber":107,"Text":"Ve biz seni ancak âlemlere bir merhamet/bir sevgi olman dışında bir şey için göndermedik"},{"SurahNumber":21,"VerseNumber":108,"Text":"De ki: \"Bana şu vahyediliyor: \"Tanrınız ancak bir tek tanrıdır. Peki, siz, müslümanlar/Allah'a teslim olanlar mısınız"},{"SurahNumber":21,"VerseNumber":109,"Text":"Eğer yüz çevirirlerse de ki: \"Hepinize aynı şekilde, aynı düzeyde açıkladım. Artık bilmiyorum, tehdit edildiğiniz şey yakın mıdır, uzak mıdır"},{"SurahNumber":21,"VerseNumber":110,"Text":"Kuşkusuz O, sözün açığa vurulanını da bilir; saklamakta olduklarımızı da bilir"},{"SurahNumber":21,"VerseNumber":111,"Text":"Bilmiyorum, belki de o, sizin için bir fitnedir. Belirli bir süreye kadar bir nimetlendirmedir"},{"SurahNumber":21,"VerseNumber":112,"Text":"Resul şöyle yakardı: \"Rabbim, hak ile hükmet! Bizim Rabbimiz Rahman'dır. Sizin nitelendirmelerinize karşı yardımına başvurulandır, Müsteân'dır"},{"SurahNumber":22,"VerseNumber":1,"Text":"Ey insanlar! Rabbinizden korkun! Çünkü kıyamet saatinin zelzelesi gerçekten çok büyük bir şeydir"},{"SurahNumber":22,"VerseNumber":2,"Text":"Onu göreceğiniz gün, her emzikli kadın, emzirdiğinden vazgeçer ve her gebe kadın, taşıdığını düşürür. Sen o gün insanları sarhoşlar halinde görürsün; oysaki onlar sarhoş değillerdir, ama Allah'ın azabı çok şiddetlidir"},{"SurahNumber":22,"VerseNumber":3,"Text":"İnsanlardan bazıları vardır, hiçbir ilme sahip olmadan Allah konusunda mücadele eder ve her inatçı-kaypak şeytanın ardı sıra gider"},{"SurahNumber":22,"VerseNumber":4,"Text":"O şeytan üzerine şöyle yazılmıştır: Kim buna dost olursa muhakkak o onu saptırır ve onu, alevi zorlu ateşin azabına götürür"},{"SurahNumber":22,"VerseNumber":5,"Text":"Ey insanlar! Ölümden sonra dirilme konusunda kuşku içinde olabilirsiniz. Ama şu bir gerçek ki, biz sizi bir topraktan, sonra bir spermden, sonra bir embriyodan/döllenmiş bir karışımdan, sonra ne olduğu kısmen belirli, kısmen belirsiz bir et parçasından yarattık ki, size açık-seçik beyanda bulunalım. Ve sizi rahimlerde, belirlenen bir süreye kadar dilediğimiz şekilde bekletiyoruz. Sonra sizi bir çocuk olarak çıkarıyoruz. Daha sonra da tam kuvvetinize ulaşmanızı sağlıyoruz. Bununla birlikte içinizden bir kısmı öldürülüyor, yine içinizden bir kısmı ilimden sonra bir şey bilmesin diye ömrün en basit ve düşük noktasına geri gönderiliyor. Yeryüzünü de sönmüş kül halinde görürsün. Nihayet onun üzerine suyu indirdiğimizde titrer, kabarır ve her güzel/bereketli çiftten bir şeyler bitirir"},{"SurahNumber":22,"VerseNumber":6,"Text":"Bu böyledir, çünkü Allah hakkın ta kendisidir. O, ölüleri diriltiyor ve O, herşey üzerinde kudretiyle egemendir"},{"SurahNumber":22,"VerseNumber":7,"Text":"Ve saat mutlaka gelecektir. Kuşku yok onda. Ve Allah kabirlerdeki şuurlu varlıkları diriltecektir"},{"SurahNumber":22,"VerseNumber":8,"Text":"İnsanlar içinde öylesi vardır ki, Allah konusunda ilimsiz, kılavuzsuz ve aydınlık getiren bir kitaba sahip olmaksızın mücadele edip durur"},{"SurahNumber":22,"VerseNumber":9,"Text":"Yanını eğip bükerek uğraşır ki, Allah yolundan saptırıversin. Böyle kişiye dünyada bir yüz karası öngörülmüştür. Ve kıyamet günü biz ona, o kasıp kavuran yangının azabını tattıracağız"},{"SurahNumber":22,"VerseNumber":10,"Text":"Al, işte bu, iki elinin önden gönderdiğidir. Şu bir gerçek ki, Allah, kullara asla zulmedici değildir"},{"SurahNumber":22,"VerseNumber":11,"Text":"İnsanlardan bazısı da Allah'a kıyıdan kıyıya ibadet eder. Kendisine bir hayır isabet ettiğinde, onunla tatmin bulup yatışır; kendisine bir fitne, bir deneme gelip çattığında yüzüstü geri dönüverir. Dünyada da kayba uğramıştır böylesi, âhirette de. Apaçık hüsranın ta kendisi işte budur"},{"SurahNumber":22,"VerseNumber":12,"Text":"Allah'ın berisinden, kendisine zarar veremeyecek, yarar sağlamayacak şeye dua/davet eder. Dönüşü olmayan sapıklığın ta kendisidir bu"},{"SurahNumber":22,"VerseNumber":13,"Text":"Zararı yararından daha yakın olan kişiye yalvarır/davet eder. Ne kötü bir destekçidir o, ne kötü bir efendidir"},{"SurahNumber":22,"VerseNumber":14,"Text":"Allah, iman edip hayra ve barışa yönelik işler yapanları altlarından ırmaklar akan cennetlere koyacaktır. Allah, dilediğini yapar"},{"SurahNumber":22,"VerseNumber":15,"Text":"Kim Allah'ın dünyada ve âhirette kendisine yardım etmeyeceğini sanıyorsa; bir sebeple göğe uzansın, sonra öteki ilişkilerini kessin de bakıversin: Oyunu, öfkelendiği şeyleri gerçekten giderecek mi"},{"SurahNumber":22,"VerseNumber":16,"Text":"Biz onu, böylece açık-seçik ayetler halinde indirdik. Kuşkusuz, Allah, dilediğine/dileyene kılavuzluk eder"},{"SurahNumber":22,"VerseNumber":17,"Text":"İman edenler, Yahudiler, Sâbiîler, Hıristiyanlar, Mecusîler ve şirke sapanlar arasında Allah, kıyamet günü ayrım yapacaktır. Allah, her şey üzerine Şehîd'dir, tanıktır"},{"SurahNumber":22,"VerseNumber":18,"Text":"Görmedin mi göklerdeki kimseler, yerdeki kimseler, Güneş, Ay, yıldızlar, dağlar, ağaçlar, hayvanlar ve insanlardan birçoğu hep Allah'a secde ediyor. Birçoğunun da üzerine azap hak olmuştur. Allah'ın hakir kıldığına ikramda bulunan olmaz. Allah, dilediğini yapar"},{"SurahNumber":22,"VerseNumber":19,"Text":"İşte şu iki hasım, Rableri hakkında çekişip durmuşlardır. Sonuçta küfre sapanlar için ateşten giysiler biçilmiştir. Başlarının üstünden de kaynar su dökülmektedir"},{"SurahNumber":22,"VerseNumber":20,"Text":"Bu suyla, karınlarının içindekiler ve derileri eritilir"},{"SurahNumber":22,"VerseNumber":21,"Text":"Bunlar için bir de demirden kamçılar var"},{"SurahNumber":22,"VerseNumber":22,"Text":"Istırap yüzünden oradan her çıkmak istediklerinde, oraya geri döndürülürler: \"Tadın şu yangın azabını"},{"SurahNumber":22,"VerseNumber":23,"Text":"Allah, iman edip hayra ve barışa yönelik işler yapanları, altlarından ırmaklar akan cennetlere koyacaktır. Orada, altından bilezikler ve inciyle süsleneceklerdir. Ve orada giysileri ipektir"},{"SurahNumber":22,"VerseNumber":24,"Text":"Sözün güzeline ve tatlısına ulaştırılmışlardır; Hamîd olan Allah'ın yoluna ulaştırılmışlardır"},{"SurahNumber":22,"VerseNumber":25,"Text":"Küfre sapanlar, Allah'ın yolundan alıkoyarlar. Hem sürekli içinde kalan hem dışarıdan gelen tüm insanlar için oluşturduğumuz Mescid-i Haram'dan da geri çeviriyorlar. Kim orada zulmederek haktan sapmak isterse, biz ona acıklı bir azabı tattıracağız"},{"SurahNumber":22,"VerseNumber":26,"Text":"Bir zamanlar İbrahim için, o evin yerini, şöyle diyerek hazırlamıştık: Bana hiçbir şeyi ortak koşma, evimi; tavaf edenler, kıyamda duranlar, rükû-secde edenler için temizle"},{"SurahNumber":22,"VerseNumber":27,"Text":"İnsanlar içinde haccı ilan et ki, gerek yaya olarak gerekse derin vadilerden gelerek, yorgunluktan incelmiş binitler üzerinde sana ulaşsınlar"},{"SurahNumber":22,"VerseNumber":28,"Text":"Kendilerine ait bir takım yararlara tanık olsunlar. Kendilerine rızık olarak verdiği kurbanlık hayvanlar üzerinde belirli günlerde Allah'ın adını ansınlar. İşte bunlardan yiyin, sıkıntı içindeki fakiri de doyurun"},{"SurahNumber":22,"VerseNumber":29,"Text":"Sonra, kirlerini atsınlar, adaklarını yerine getirsinler, saldırılardan korunmuş/tarihî/yüce evi tavaf etsinler"},{"SurahNumber":22,"VerseNumber":30,"Text":"İşte böyle. Kim Allah'ın yasaklarına saygılı olursa bu, Rabbi katında kendisi için çok hayırlı olur. Karşınızda okunarak açıklananlar hariç, tüm hayvanlar size helal kılınmışır. Artık putların pisliğinden, yalan sözden uzak durun"},{"SurahNumber":22,"VerseNumber":31,"Text":"Allah'a ortak koşmadan, hanîfler olarak... Allah'a ortak koşan kişi, gökten düşmüş de kendisini kuşlar kapışıyor veya rüzgâr onu uzak bir yere fırlatıp atıyor gibidir"},{"SurahNumber":22,"VerseNumber":32,"Text":"İşte böyle. Kim Allah'ın kutsallık nişanı yaptığı şeyleri yüceltirse bu yaptığı, gönüllerin takvasındandır"},{"SurahNumber":22,"VerseNumber":33,"Text":"Onlarda sizin için, belirli bir süreye kadar yararlar vardır. Sonunda onların varacakları yer saldırılardan korunmuş/tarihî/yüce evdir"},{"SurahNumber":22,"VerseNumber":34,"Text":"Biz her ümmet için bir kurbanlık hayvan kesme zamanı/kurbanlık hayvan kesme yeri/kurbanlık hayvan kesme tarzı belirledik ki, kendilerine rızık olarak verdiği kurbanlık hayvanların üstüne Allah'ın ismini ansınlar. Sizin tanrınız bir tek tanrıdır; o halde yalnız O'na teslim olun. Alçak gönüllü, saygılı kişileri muştula"},{"SurahNumber":22,"VerseNumber":35,"Text":"Onlar öyle insanlardır ki, Allah anıldığında kalpleri titrer; başlarına gelene sabrederler, namazı/duayı yerine getirirler, kendilerine verdiğimiz rızıklardan infak ederler"},{"SurahNumber":22,"VerseNumber":36,"Text":"Biz o büyükbaş hayvanları da sizin için Allah'ın kutsallık nişanları arasına koyduk. Sizin için onlarda hayır vardır. Onlar sıralanmış halde ayakları üzerine dururken, üzerlerine Allah'ın ismini anın. Yanları yere yaslandığı zaman da onlardan yiyin; isteyen yoksulu da istemeyen yoksulu da doyurun. Allah o hayvanları sizin hizmetinize verdi ki, şükredebilesiniz"},{"SurahNumber":22,"VerseNumber":37,"Text":"Onların etleri de kanları da Allah'a asla ulaşmaz; fakat sizin takvanız O'na ulaşır. Onları size bu şekilde boyun eğdirdi ki, sizi hidayete erdirdiği için Allah'ı yücelterek anasınız. Güzel düşünüp güzel davrananlara müjde ver"},{"SurahNumber":22,"VerseNumber":38,"Text":"Allah, iman edenleri savunur. Şu da kuşkusuz ki, Allah hiçbir haini, hiçbir nankörü sevmez"},{"SurahNumber":22,"VerseNumber":39,"Text":"Kendilerine savaş açılanlara savaşma izni verilmiştir. Çünkü onlar zulme uğratıldılar. Allah onlara yardıma elbette kadirdir"},{"SurahNumber":22,"VerseNumber":40,"Text":"Onlar sırf, \"Rabbimiz Allah'tır\" dedikleri için haksız yere yurtlarından çıkarıldılar. Eğer Allah'ın, insanların bir kısmını bir kısmıyla defetmesi olmasaydı, içlerinde Allah'ın adı çokça anılan manastırlar, kiliseler, havralar ve mescitler her halde yerle bir edilirdi. Allah, kendisine yardım edene elbette yardım eder. Allah elbette Kavî, Azîz'dir"},{"SurahNumber":22,"VerseNumber":41,"Text":"Onlar o kişilerdir ki eğer kendilerini yeryüzünde imkân ve güç sahibi yapsak namazı/duayı yerine getirirler, zekâtı verirler, iyiliğe özendirirler, kötülükten sakındırırlar. Tüm iş ve oluşlar Allah'a varır"},{"SurahNumber":22,"VerseNumber":42,"Text":"Eğer seni yalanlıyorlarsa bilesin ki, senden önce Nûh kavmi de Âd da, Semûd da yalanladı"},{"SurahNumber":22,"VerseNumber":43,"Text":"İbrahim'in kavmi de Lût'un kavmi de"},{"SurahNumber":22,"VerseNumber":44,"Text":"Medyen halkı da. Mûsa da yalanlanmıştı da ben, inkârcılara biraz süre vermiş sonra hepsini yakalamıştım. Nasılmış benim azabım"},{"SurahNumber":22,"VerseNumber":45,"Text":"Zalim olduğu için helâk ettiğimiz nice kent/medeniyet var ki, duvarları, tavanları üzerine çökmüş halde. Nice kullanılmaz halde bırakılmış su kuyusu, nice görkemli/süslü/bakımlı köşk var"},{"SurahNumber":22,"VerseNumber":46,"Text":"Yeryüzünde hiç dolaşmadılar mı ki, kalpleri olsun da onunla akıllarını çalıştırsınlar, kulakları olsun da onlarla duysunlar. Şu bir gerçek ki, kafadaki gözler kör olmaz ama göğüslerin içindeki gönüller körleşir"},{"SurahNumber":22,"VerseNumber":47,"Text":"Senden aceleyle azabı istiyorlar: Allah, vaadine asla ters düşmez. Şu da bir gerçek ki Rabbinin katındaki bir gün, sizin saymakta olduğunuzun bin yılı gibidir"},{"SurahNumber":22,"VerseNumber":48,"Text":"Nice kent/medeniyet var ki, zulme saptığı halde, ona süre tanıdım. Ama sonra kendisini yakalayıverdim. Dönüş yalnız banadır"},{"SurahNumber":22,"VerseNumber":49,"Text":"De ki: \"Ey insanlar, ben sizin için, açıklayıcı bir uyarıcıdan başkası değilim"},{"SurahNumber":22,"VerseNumber":50,"Text":"İman edip hayra ve barışa yönelik işler yapanlar için bir bağışlanma ve bol bir rızık vardır"},{"SurahNumber":22,"VerseNumber":51,"Text":"Ayetlerimizi işe yaramaz kılmak için gayret gösterenlere gelince, onlar cehennemin dostlarıdır"},{"SurahNumber":22,"VerseNumber":52,"Text":"Biz senden önce hiçbir resul ve nebi göndermedik ki, o bir şey tasarladığında/okuduğunda, şeytan onun düşünce ve dileği içine bir şey atmış olmasın. Ama Allah, şeytanın attığını siler, sonra kendi ayetlerini muhkemleştirir. Allah Alîm'dir, Hakîm'dir"},{"SurahNumber":22,"VerseNumber":53,"Text":"Bu, Allah'ın; şeytanın attığını, kalplerinde hastalık olanlara, gönülleri katılaşanlara bir fitne yapması içindir. Zalimler, geri dönülmez bir ayrılık ve kopuş içindedirler"},{"SurahNumber":22,"VerseNumber":54,"Text":"Kendilerine ilim verilenler onun, senin Rabbinden bir hak olduğunu bilsinler, ona inansınlar da kalpleri ona saygı duysun diye böyle yapılmıştır. Şu bir gerçek ki Allah Hâdî'dir, iman edenleri dosdoğru yola mutlaka ulaştıracaktır"},{"SurahNumber":22,"VerseNumber":55,"Text":"İnkâr edenler ise kıyamet ansızın başlarına patlayıncaya kadar, yahut kısır bir günün azabı kendilerine gelip çatıncaya kadar, o Kur'an'dan yana kuşku içinde olmaya devam edecekler"},{"SurahNumber":22,"VerseNumber":56,"Text":"O gün mülk ve yönetim Allah'ındır. Aralarında O, hüküm verecektir. İman edip hayra ve barışa yönelik işler yapanlar, nimetlerle dolu cennetlerde olacaklardır"},{"SurahNumber":22,"VerseNumber":57,"Text":"İnkâr edip ayetlerimizi yalalayanlara gelince, onlar için aşağılayıcı bir azap öngörülmüştür"},{"SurahNumber":22,"VerseNumber":58,"Text":"Allah yolunda hicret edip sonra da öldürülen yahut ölenleri, Allah güzel bir rızıkla mutlaka rızıklandıracaktır. Allah, rızık verenlerin elbette ki en hayırlısıdır"},{"SurahNumber":22,"VerseNumber":59,"Text":"Onları, razı olacakları bir yere elbette sokacaktır. Allah elbette ki, Alîm'dir, Halîm'dir"},{"SurahNumber":22,"VerseNumber":60,"Text":"İşte böyle. Kim uğratıldığı cezanın aynısıyla ceza edip de zulüm ve saldırganlığa uğrarsa, Allah ona mutlaka yardım edecektir. Allah, elbette ki Afüvv'dür, Gafûr'dur"},{"SurahNumber":22,"VerseNumber":61,"Text":"İşte böyle. Allah geceyi gündüzün içine sokar, gündüzü de gecenin içine sokar. Allah Semî'dir, Basîr'dir"},{"SurahNumber":22,"VerseNumber":62,"Text":"Evet böyledir! Çünkü Allah Hakk'ın ta kendisidir. O'nun berisinden yalvarıp çağırdıkları ise bâtılın ta kendisidir. Hiç kuşkusuz, Allah Aliyy'dir, Kebîr'dir"},{"SurahNumber":22,"VerseNumber":63,"Text":"Görmedin mi, Allah gökten bir su indirdi de, onun sayesinde yer, yemyeşil hale geliyor. Allah Latîf'tir, Habîr'dir"},{"SurahNumber":22,"VerseNumber":64,"Text":"Göklerde ne var yerde ne varsa O'nundur. Allah, Ganî olanın da Hamîd olanın da ta kendisidir"},{"SurahNumber":22,"VerseNumber":65,"Text":"Görmedin mi, Allah yeryüzündekileri ve denizde O'nun emriyle akıp giden gemileri sizin hizmetinize verdi. O'nun izni olmaksızın yerkürenin üstüne düşmemesi için göğü O tutuyor. Allah, insanlara karşı elbette Raûf, Rahîm'dir"},{"SurahNumber":22,"VerseNumber":66,"Text":"Size hayat veren O'dur. Sonra sizi öldürüyor; sonra diriltecektir sizi. Gerçek olan şu ki, insan tam bir nankördür"},{"SurahNumber":22,"VerseNumber":67,"Text":"Her ümmet için biz, bir ibadet şekli/bir ibadet yeri belirledik; onlar, onu izlerler. Artık bu iş konusunda seninle çekişmesinler. Sen de Rabbine davet et/dua et. Sen, elbette ki şaşırtmadan yol aldıran bir kılavuzun ardındasın"},{"SurahNumber":22,"VerseNumber":68,"Text":"Seninle mücadele ederlerse şöyle de: \"Yapmakta olduklarınızı Allah daha iyi bilir"},{"SurahNumber":22,"VerseNumber":69,"Text":"Allah, tartışmakta olduğunuz konuda kıyamet günü aranızda hüküm verecektir"},{"SurahNumber":22,"VerseNumber":70,"Text":"Bilmedin mi ki; Allah gökte ne var, yerde ne varsa hepsini bilir. Bunların tümü bir kitaptadır. Bütün bunlar Allah için çok kolaydır"},{"SurahNumber":22,"VerseNumber":71,"Text":"Allah'tan ayrı olarak, hakkında O'nun hiçbir kanıt indirmediği şeye kulluk ediyorlar. Kendilerinin de onunla ilgili bir ilmi yoktur. O zalimlerin yardımcısı olmayacaktır"},{"SurahNumber":22,"VerseNumber":72,"Text":"Onlara açık-seçik ayetlerimiz okunduğunda, o küfre sapanların yüzlerinde bir hoşnutsuzluk/yadsıma görürsün. Kendilerine ayetlerimizi okuyanlara saldıracak olurlar. De ki: \"Size şu yaptığınızdan daha kötü bir şey haber vereyim mi: Ateş! Allah onu inkârcılara vaat etmiştir. Ne kötü dönüş yeridir o"},{"SurahNumber":22,"VerseNumber":73,"Text":"Ey insanlar! Size bir örnek verildi; onu dinleyin. O Allah'ın yanında yakarıp durduklarınız var ya, hepsi bir araya toplansalar bir sinek bile yaratamazlar. Sinek onlardan bir şey kapacak olsa, bunu bile ondan geri alamazlar. İsteyen de âciz, istenen de"},{"SurahNumber":22,"VerseNumber":74,"Text":"Allah'ı, şanına yaraşır biçimde takdir edemediler. Allah elbette Kavî'dir, Azîz'dir"},{"SurahNumber":22,"VerseNumber":75,"Text":"Allah, meleklerden de resuller seçer, insanlardan da. Şüphesiz ki, Allah Semî' ve Basîr'dir"},{"SurahNumber":22,"VerseNumber":76,"Text":"Onların önden gönderdiklerini de bilir, arkaya bıraktıklarını da. İş ve oluşlar Allah'a döndürülür"},{"SurahNumber":22,"VerseNumber":77,"Text":"Ey iman edenler! Rükû edin, secde edin; Rabbinize ibadet edin, hayır işleyin ki kurtulabilesiniz"},{"SurahNumber":22,"VerseNumber":78,"Text":"Allah uğrunda O'na yaraşır bir gayretle didinin. O sizi seçmiş ve dinde size hiçbir güçlük çıkarmamıştır. Babanız İbrahim'in milletini esas alın. Allah sizi, önceden de şu Kitap'ta da \"Müslümanlar/Allah'a teslim olanlar\" diye adlandırdı ki, resul sizin üzerinize bir tanık olsun, siz de insanlar üzerine tanıklar olasınız. O halde namazı/duayı yerine getirin, zekâtı verin ve Allah'a sarılın. O'dur sizin Mevlâ'nız. Ne güzel Mevlâ'dır O, ne güzel yardımcıdır O"}]}