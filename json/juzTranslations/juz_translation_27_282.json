{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":51,"VerseNumber":31,"Text":"Abraham powiedział: \"Jaka jest wasza sprawa, o wysłannicy"},{"SurahNumber":51,"VerseNumber":32,"Text":"Odparli: \"Zostaliśmy wysłani do ludu grzeszników"},{"SurahNumber":51,"VerseNumber":33,"Text":"Aby rzucić na nich kamienie z gliny"},{"SurahNumber":51,"VerseNumber":34,"Text":"Oznakowane u twego Pana dla ludzi występnych"},{"SurahNumber":51,"VerseNumber":35,"Text":"Przeto wyprowadziliśmy tych spośród wiernych, którzy się w tym mieście znajdowali"},{"SurahNumber":51,"VerseNumber":36,"Text":"Lecz znaleźliśmy tam tylko jeden dom takich, którzy się poddali całkowicie"},{"SurahNumber":51,"VerseNumber":37,"Text":"I zostawiliśmy w tym mieście znak dla tych, którzy się obawiają kary bolesnej"},{"SurahNumber":51,"VerseNumber":38,"Text":"i o Mojżeszu? Oto wysłaliśmy go do Faraona, dając mu władzę jasną"},{"SurahNumber":51,"VerseNumber":39,"Text":"Lecz on odwrócił się, pewny swojej potęgi, i powiedział: Czarownik albo opętany"},{"SurahNumber":51,"VerseNumber":40,"Text":"Wtedy pochwyciliśmy go wraz z jego wojskami i wrzuciliśmy ich w otchłań morza, bo był on godny nagany"},{"SurahNumber":51,"VerseNumber":41,"Text":"i o ludzie Ad? oto posłaliśmy przeciw nim niszczycielski wiatr"},{"SurahNumber":51,"VerseNumber":42,"Text":"Który wszystko, nad czym przeszedł, zamienił w pył"},{"SurahNumber":51,"VerseNumber":43,"Text":"i o ludzie Samud? Oto powiedzieliśmy im: \"Używajcie jeszcze przez pewien czas"},{"SurahNumber":51,"VerseNumber":44,"Text":"Lecz oni byli dumni wobec rozkazu swego Pana i poraził ich piorun, kiedy mieli otwarte oczy"},{"SurahNumber":51,"VerseNumber":45,"Text":"I nie mogli ani wstać, ani uzyskać żadnej pomocy"},{"SurahNumber":51,"VerseNumber":46,"Text":"a jeszcze wcześniej o Noem? Zaprawdę, oni byli ludem występnym"},{"SurahNumber":51,"VerseNumber":47,"Text":"A niebo?! Zbudowaliśmy je solidnie - My przecież tworzymy rozległe przestrzenie"},{"SurahNumber":51,"VerseNumber":48,"Text":"A ziemia?! Rozpostarliśmy ją. I jakże wspaniale wszystko porządkujemy"},{"SurahNumber":51,"VerseNumber":49,"Text":"Z każdej rzeczy stworzyliśmy parę. Może sobie przypomnicie"},{"SurahNumber":51,"VerseNumber":50,"Text":"Przeto, uciekajcie się do Boga! Zaprawdę, ja jestem dla was, od Niego, jawnie ostrzegającym"},{"SurahNumber":51,"VerseNumber":51,"Text":"I nie umieszczajcie razem z Bogiem żadnego innego boga! Zaprawdę, ja jestem dla was od Niego jawnie ostrzegającym"},{"SurahNumber":51,"VerseNumber":52,"Text":"Podobnie do każdego posłańca przychodzącego do tych ludzi, którzy byli przed nimi, oni mówili: \"Czarownik albo opętany"},{"SurahNumber":51,"VerseNumber":53,"Text":"Czy oni to sobie kolejno przekazywali? Przeciwnie! To lud buntowniczy"},{"SurahNumber":51,"VerseNumber":54,"Text":"Odwróć się więc od nich, a nie będziesz ganiony"},{"SurahNumber":51,"VerseNumber":55,"Text":"I napominaj! bo, zaprawdę, napominanie przynosi korzyść wiernym"},{"SurahNumber":51,"VerseNumber":56,"Text":"I stworzyłem dżiny i ludzi tylko po to, żeby Mnie czcili"},{"SurahNumber":51,"VerseNumber":57,"Text":"I nie chcę od nich żadnego zaopatrzenia, i nie chcę, aby Mnie żywili"},{"SurahNumber":51,"VerseNumber":58,"Text":"Zaprawdę, Bóg jest Dawcą Zaopatrzenia, Posiadającym Siłę, Niewzruszonym"},{"SurahNumber":51,"VerseNumber":59,"Text":"I, zaprawdę, tym, którzy byli niesprawiedliwi - przypadnie pewien udział, podobny do udziału ich towarzyszy. Niech więc oni nie próbują skłaniać Mnie do pośpiechu"},{"SurahNumber":51,"VerseNumber":60,"Text":"Biada tym, którzy nie uwierzyli, z powodu Dnia, który im został obiecany"},{"SurahNumber":52,"VerseNumber":1,"Text":"Na Górę"},{"SurahNumber":52,"VerseNumber":2,"Text":"Na Księgę zapisaną"},{"SurahNumber":52,"VerseNumber":3,"Text":"Na pergaminie rozwiniętym"},{"SurahNumber":52,"VerseNumber":4,"Text":"Na Dom odwiedzany"},{"SurahNumber":52,"VerseNumber":5,"Text":"Na sklepienie wzniesione"},{"SurahNumber":52,"VerseNumber":6,"Text":"Na morze wzburzone"},{"SurahNumber":52,"VerseNumber":7,"Text":"Zaprawdę, kara twego Pana spadnie niebawem"},{"SurahNumber":52,"VerseNumber":8,"Text":"Nikt jej nie będzie mógł odsunąć"},{"SurahNumber":52,"VerseNumber":9,"Text":"W tym Dniu, kiedy niebo zakołysze się mocno"},{"SurahNumber":52,"VerseNumber":10,"Text":"I góry poruszą się poruszeniem"},{"SurahNumber":52,"VerseNumber":11,"Text":"Biada, tego Dnia, oskarżającym o kłamstwo"},{"SurahNumber":52,"VerseNumber":12,"Text":"Tym, którzy zagłębiając się w dyskusji, zabawiają się"},{"SurahNumber":52,"VerseNumber":13,"Text":"Tego Dnia oni zostaną pchnięci ku ogniu Gehenny"},{"SurahNumber":52,"VerseNumber":14,"Text":"To jest ogień, który uważaliście za kłamstwo"},{"SurahNumber":52,"VerseNumber":15,"Text":"Czyż to są czary? Czy wy nie widzicie"},{"SurahNumber":52,"VerseNumber":16,"Text":"Palcie się więc w nim! Znoście go cierpliwie lub nie znoście go cierpliwie! To dla was wszystko jedno! Wy tylko otrzymujecie zapłatę za to, co czyniliście"},{"SurahNumber":52,"VerseNumber":17,"Text":"Zaprawdę, ci, którzy się boją Boga, będą w Ogrodach i szczęśliwości"},{"SurahNumber":52,"VerseNumber":18,"Text":"Cieszyć się tym, co dał im ich Pan. Ustrzegł ich Pan od kary ognia piekielnego"},{"SurahNumber":52,"VerseNumber":19,"Text":"Jedzcie i pijcie w pokoju za to, co czyniliście"},{"SurahNumber":52,"VerseNumber":20,"Text":"Wypoczywając wyciągnięci na łożach, ustawionych rzędami!\" My damy im za żony hurysy o wielkich oczach"},{"SurahNumber":52,"VerseNumber":21,"Text":"A do tych, którzy uwierzyli i których potomstwo postąpiło za nimi z wiarą - My dołączymy ich potomstwo. I My nie pozbawimy ich niczego z ich dzieł. Każdy człowiek jest zastawem tego, co sobie zarobił"},{"SurahNumber":52,"VerseNumber":22,"Text":"I My zaopatrzymy ich w owoce i mięso takie, jak oni zapragną"},{"SurahNumber":52,"VerseNumber":23,"Text":"Będą oni sobie tam podawać jedni drugim puchary; nie będzie tam ani pustej gadaniny, ani podniecenia do grzechu"},{"SurahNumber":52,"VerseNumber":24,"Text":"I będą krążyć pośród nich młodzieńcy, będący na ich usługach, podobni do ukrytych pereł"},{"SurahNumber":52,"VerseNumber":25,"Text":"Będą się zwracać jedni do drugich; zadając sobie pytania"},{"SurahNumber":52,"VerseNumber":26,"Text":"Będą mówili: \"Byliśmy, wśród naszej rodziny, pełni obawy"},{"SurahNumber":52,"VerseNumber":27,"Text":"Bóg okazał nam dobroć i ustrzegł nas od cierpienia palącego wiatru"},{"SurahNumber":52,"VerseNumber":28,"Text":"My przecież wzywaliśmy Go przedtem. Zaprawdę, On jest Dobry; Litościwy"},{"SurahNumber":52,"VerseNumber":29,"Text":"Napominaj więc! Przecież ty nie jesteś, za łaską twego Pana, ani wieszczkiem, ani opętanym"},{"SurahNumber":52,"VerseNumber":30,"Text":"Albo będą mówić: \"Poeta! My zaczekamy niepewności jego losu"},{"SurahNumber":52,"VerseNumber":31,"Text":"Powiedz: \"Oczekujcie! Oto ja jestem razem z wami między tymi, którzy oczekują"},{"SurahNumber":52,"VerseNumber":32,"Text":"Czy, nakazują im to ich sny, czy też są oni ludem zbuntowanym"},{"SurahNumber":52,"VerseNumber":33,"Text":"Albo będą mówić: \"On to wymyślił! \" Wcale nie! Oni nie wierzą"},{"SurahNumber":52,"VerseNumber":34,"Text":"Niech więc przytoczą podobne do tego opowiadanie, jeśli mówią prawdę"},{"SurahNumber":52,"VerseNumber":35,"Text":"Czy, oni zostali stworzeni z niczego? Czy oni sami są stwórcami"},{"SurahNumber":52,"VerseNumber":36,"Text":"Czy, oni stworzyli niebiosa i ziemię? Ależ nie! Oni nie są przekonani o prawdzie"},{"SurahNumber":52,"VerseNumber":37,"Text":"Czy oni posiadają skarby twego Pana? Czy też są zarządzającymi"},{"SurahNumber":52,"VerseNumber":38,"Text":"Czy oni posiadają drabinę, na której się przysłuchują? Niech więc przyjdzie ten przysłuchujący się spośród nich z jasną władzą"},{"SurahNumber":52,"VerseNumber":39,"Text":"Czy On posiada córki, a wy macie synów"},{"SurahNumber":52,"VerseNumber":40,"Text":"Czy ty prosisz ich o wynagrodzenie, a oni są obciążeni długiem"},{"SurahNumber":52,"VerseNumber":41,"Text":"Czy, oni posiadają to, co skryte, i zapisują"},{"SurahNumber":52,"VerseNumber":42,"Text":"Czy oni pragną podstępu? Lecz ci, którzy nie wierzą, sami wpadną w zasadzkę"},{"SurahNumber":52,"VerseNumber":43,"Text":"Czy, oni mają jakiegoś boga poza Bogiem? Chwała niech będzie Bogu będącemu ponad to, co Jemu przypisują jako współtowarzyszy"},{"SurahNumber":52,"VerseNumber":44,"Text":"A jeśli oni zobaczą płat nieba spadający, powiedzą: \"To są chmury zebrane w kłęby"},{"SurahNumber":52,"VerseNumber":45,"Text":"Przeto pozostaw ich, aż oni spotkają ten swój Dzień, kiedy będą rażeni piorunem"},{"SurahNumber":52,"VerseNumber":46,"Text":"Tego Dnia nie pomoże im nic ich podstęp ani też nie będą wspomożeni"},{"SurahNumber":52,"VerseNumber":47,"Text":"I, zaprawdę, tych, którzy byli niesprawiedliwi, czeka jeszcze inna kara! Lecz większość z nich nie wie"},{"SurahNumber":52,"VerseNumber":48,"Text":"Czekaj więc cierpliwie na rozstrzygnięcie twego Pana! Ty przecież jesteś na Naszych oczach. Wysławiaj chwałę twego Pana, kiedy wstajesz"},{"SurahNumber":52,"VerseNumber":49,"Text":"I nocą wysławiaj Go, i przy zachodzie gwiazd"},{"SurahNumber":53,"VerseNumber":1,"Text":"Na gwiazdę, kiedy ona zapada"},{"SurahNumber":53,"VerseNumber":2,"Text":"Nie zeszedł z drogi wasz towarzysz ani też nie błądzi"},{"SurahNumber":53,"VerseNumber":3,"Text":"On nie mówi pod wpływem namiętności"},{"SurahNumber":53,"VerseNumber":4,"Text":"To jest tylko objawienie, które mu zostało zesłane"},{"SurahNumber":53,"VerseNumber":5,"Text":"Nauczył go posiadający wielkie moce"},{"SurahNumber":53,"VerseNumber":6,"Text":"Obdarzony siłą; stanął prosto"},{"SurahNumber":53,"VerseNumber":7,"Text":"Kiedy był na najwyższym horyzoncie"},{"SurahNumber":53,"VerseNumber":8,"Text":"Następnie zbliżył się i pozostał w zawieszeniu"},{"SurahNumber":53,"VerseNumber":9,"Text":"W odległości dwóch łuków lub jeszcze bliżej"},{"SurahNumber":53,"VerseNumber":10,"Text":"I wtedy objawił swojemu słudze to, co objawił"},{"SurahNumber":53,"VerseNumber":11,"Text":"Nie skłamało mu serce w tym, co widział"},{"SurahNumber":53,"VerseNumber":12,"Text":"Czy będziecie się sprzeczać z nim w sprawie tego, co on widzi"},{"SurahNumber":53,"VerseNumber":13,"Text":"I on widział go po raz drugi"},{"SurahNumber":53,"VerseNumber":14,"Text":"Przy Drzewie Lotosu Ostatniej Granicy"},{"SurahNumber":53,"VerseNumber":15,"Text":"W pobliżu którego jest Ogród Schronienia"},{"SurahNumber":53,"VerseNumber":16,"Text":"Kiedy Drzewo Lotosu okryte było tym, co je okrywało"},{"SurahNumber":53,"VerseNumber":17,"Text":"Jego spojrzenie nie odwróciło się w bok ani nie pobiegło w dal"},{"SurahNumber":53,"VerseNumber":18,"Text":"Zobaczył on jeden z największych znaków swego Pana"},{"SurahNumber":53,"VerseNumber":19,"Text":"Czy widzieliście AI-Lat i Al-Uzza"},{"SurahNumber":53,"VerseNumber":20,"Text":"I Manat - tę trzecią"},{"SurahNumber":53,"VerseNumber":21,"Text":"Czyż wy możecie mieć mężczyzn, a On jedynie kobiety"},{"SurahNumber":53,"VerseNumber":22,"Text":"Byłoby to podziałem niegodziwym"},{"SurahNumber":53,"VerseNumber":23,"Text":"Są to tylko imiona, którymi wy je nazywacie - wy i wasi ojcowie. Bóg nie zesłał im żadnej władzy. Tacy idą tylko za przypuszczeniem i za tym, czego pragną ich dusze, podczas gdy przyszła już do nich droga prosta od ich Pana"},{"SurahNumber":53,"VerseNumber":24,"Text":"Czy, człowiekowi należy się to, czego on zapragnie"},{"SurahNumber":53,"VerseNumber":25,"Text":"Do Boga należy przecież życie ostateczne i życie pierwsze"},{"SurahNumber":53,"VerseNumber":26,"Text":"A ileż to aniołów jest w niebiosach, których wstawiennictwo nic nie pomoże, chyba tylko, jeśli Bóg pozwoli, i temu, komu zechce, i kto Mu się spodoba"},{"SurahNumber":53,"VerseNumber":27,"Text":"Zaprawdę, ci, którzy nie wierzą w życie ostateczne, nazywają aniołów imionami żeńskimi"},{"SurahNumber":53,"VerseNumber":28,"Text":"A nie mają oni o tym żadnej wiedzy i idą tylko za przypuszczeniem, a przypuszczenie nie ma żadnej wartości wobec prawdy"},{"SurahNumber":53,"VerseNumber":29,"Text":"Odwróć się więc od tych, którzy odwracają się od Naszego Napomnienia i nie chcą niczego innego, jak tylko życia na tym świecie"},{"SurahNumber":53,"VerseNumber":30,"Text":"Taka jest ich suma wiedzy. Zaprawdę, twój Pan zna najlepiej tych, którzy zeszli z Jego drogi, i zna najlepiej tych, którzy poszli drogą prostą"},{"SurahNumber":53,"VerseNumber":31,"Text":"Do Boga należy to, co jest w niebiosach, i to, co jest na ziemi - aby mógł zapłacić tym, którzy czynili zło, za to, co uczynili, i aby mógł zapłacić tym, którzy czynili dobro, najpiękniejszą nagrodą"},{"SurahNumber":53,"VerseNumber":32,"Text":"Tych, którzy unikają wielkich grzechów i szpetnych czynów, z wyjątkiem lekkich występków - zaprawdę, twój Pan jest wszechogarniający w Swoim przebaczeniu! On znał was najlepiej, kiedy stworzył was z gliny i kiedy byliście embrionami w łonach waszych matek. Przeto nie uważajcie samych siebie za oczyszczonych. On zna najlepiej tych, którzy są bogobojni"},{"SurahNumber":53,"VerseNumber":33,"Text":"Czy, widziałeś tego, który się odwrócił plecami"},{"SurahNumber":53,"VerseNumber":34,"Text":"I dał mało, i skąpił"},{"SurahNumber":53,"VerseNumber":35,"Text":"Czyż posiada on wiedzę tego, co skryte, aby mógł widzieć"},{"SurahNumber":53,"VerseNumber":36,"Text":"Czy nie został on powiadomiony o tym, co znajduje się na kartach Mojżesza"},{"SurahNumber":53,"VerseNumber":37,"Text":"I Abrahama, który był bardzo wierny"},{"SurahNumber":53,"VerseNumber":38,"Text":"Że żadna dusza obładowana ciężarem nie poniesie ciężaru innej duszy"},{"SurahNumber":53,"VerseNumber":39,"Text":"I że człowiek będzie miał tylko to, o co się pilnie starał"},{"SurahNumber":53,"VerseNumber":40,"Text":"I że jego wysiłek będzie widziany"},{"SurahNumber":53,"VerseNumber":41,"Text":"Potem będzie on wynagrodzony w pełni"},{"SurahNumber":53,"VerseNumber":42,"Text":"I że do twego Pana wszystko zmierza"},{"SurahNumber":53,"VerseNumber":43,"Text":"I że to On powoduje śmiech i płacz"},{"SurahNumber":53,"VerseNumber":44,"Text":"I że to On powoduje śmierć i daje życie"},{"SurahNumber":53,"VerseNumber":45,"Text":"I że to On stworzył parę - mężczyznę i kobietę"},{"SurahNumber":53,"VerseNumber":46,"Text":"z kropli spermy, kiedy wytryska"},{"SurahNumber":53,"VerseNumber":47,"Text":"I że na Nim opiera się drugie powstanie"},{"SurahNumber":53,"VerseNumber":48,"Text":"I że to On wzbogaca i zaopatruje"},{"SurahNumber":53,"VerseNumber":49,"Text":"I że to On jest Panem Syriusza"},{"SurahNumber":53,"VerseNumber":50,"Text":"I że to On wytracił dawny lud Ad"},{"SurahNumber":53,"VerseNumber":51,"Text":"I lud Samud - i nie oszczędził ich"},{"SurahNumber":53,"VerseNumber":52,"Text":"A przedtem lud Noego - ponieważ oni byli najbardziej niesprawiedliwi i byli największymi buntownikami"},{"SurahNumber":53,"VerseNumber":53,"Text":"I miasto obrócone w perzynę On zniszczył"},{"SurahNumber":53,"VerseNumber":54,"Text":"Tak iż pokryło je to, co je pokryło"},{"SurahNumber":53,"VerseNumber":55,"Text":"Przeto które z dobrodziejstw twego Pana będziesz podawał w wątpliwość"},{"SurahNumber":53,"VerseNumber":56,"Text":"To jest ostrzeżenie wśród ostrzeżeń dawnych"},{"SurahNumber":53,"VerseNumber":57,"Text":"Zbliża się to, co nieuchronne"},{"SurahNumber":53,"VerseNumber":58,"Text":"Nikt, poza Bogiem, nie może tego odsunąć"},{"SurahNumber":53,"VerseNumber":59,"Text":"Czyż zdumiewa was ta mowa"},{"SurahNumber":53,"VerseNumber":60,"Text":"I wy się śmiejecie, a nie płaczecie"},{"SurahNumber":53,"VerseNumber":61,"Text":"I wy się zabawiacie"},{"SurahNumber":53,"VerseNumber":62,"Text":"Przeto wybijajcie pokłony Bogu i oddawajcie Mu cześć"},{"SurahNumber":54,"VerseNumber":1,"Text":"Przybliżyła się Godzina i rozerwał się księżyc"},{"SurahNumber":54,"VerseNumber":2,"Text":"Lecz ilekroć ujrzą oni znak, odwracają się i mówią: \"To ustawiczne czary"},{"SurahNumber":54,"VerseNumber":3,"Text":"Zadali oni kłam i poszli za swoimi namiętnościami. Lecz każda rzecz jest ustanowiona"},{"SurahNumber":54,"VerseNumber":4,"Text":"Dotarły już do nich, z pewnością, takie opowieści, w których jest odstraszenie"},{"SurahNumber":54,"VerseNumber":5,"Text":"Mądrość dalekosiężna; jednak na nic się zdają ostrzeżenia"},{"SurahNumber":54,"VerseNumber":6,"Text":"Przeto odwróć się od nich w Dniu, kiedy wezwie wzywający do rzeczy strasznej"},{"SurahNumber":54,"VerseNumber":7,"Text":"Oni wyjdą z grobów z opuszczonymi spojrzeniami. Będą podobni do szarańczy rozsypanej"},{"SurahNumber":54,"VerseNumber":8,"Text":"śpieszący z wyciągniętymi szyjami ku wzywającemu. Niewierni będą mówili: \"To jest trudny dzień"},{"SurahNumber":54,"VerseNumber":9,"Text":"Niegdyś lud Noego zadał temu kłam i za kłamcę uznali oni Naszego sługę. Powiedzieli: \"Opętany!'~ - i on został odepchnięty"},{"SurahNumber":54,"VerseNumber":10,"Text":"I zawołał on do swego Pana: \"Oto jestem zwyciężony! Dopomóż mi więc"},{"SurahNumber":54,"VerseNumber":11,"Text":"Otworzyliśmy więc bramy nieba z wodą lejącą się jak potok"},{"SurahNumber":54,"VerseNumber":12,"Text":"I uczyniliśmy, iż ziemia trysnęła źródłami, tak iż spotkały się wody według powziętego rozkazu"},{"SurahNumber":54,"VerseNumber":13,"Text":"I ponieśliśmy go na tym, co zostało zrobione z desek i włókien palmy"},{"SurahNumber":54,"VerseNumber":14,"Text":"I płynęła ona przed Naszymi oczami, jako zapłata dla tego, który został odrzucony"},{"SurahNumber":54,"VerseNumber":15,"Text":"I pozostawiliśmy ją jako znak. Lecz czy znajdzie się ktoś, kto będzie pamiętał"},{"SurahNumber":54,"VerseNumber":16,"Text":"Jakaż była Moja kara i Moje ostrzeżenia"},{"SurahNumber":54,"VerseNumber":17,"Text":"I uczyniliśmy łatwym Koran dla przypomnienia, lecz czy znajdzie się ktoś, kto będzie pamiętał"},{"SurahNumber":54,"VerseNumber":18,"Text":"Za kłamstwo uznał to lud Ad. I jaka była wtedy Moja kara i Moje ostrzeżenia"},{"SurahNumber":54,"VerseNumber":19,"Text":"Oto wysłaliśmy przeciw nim ryczący wicher w tym dniu nieszczęścia nieustannego"},{"SurahNumber":54,"VerseNumber":20,"Text":"Wyrywał on ludzi, jak gdyby byli pniami palm wyrwanych"},{"SurahNumber":54,"VerseNumber":21,"Text":"Jakaż była Moja kara i Moje ostrzeżenia"},{"SurahNumber":54,"VerseNumber":22,"Text":"I uczyniliśmy łatwym Koran dla przypomnienia; lecz czy się znajdzie ktoś, kto będzie pamiętał"},{"SurahNumber":54,"VerseNumber":23,"Text":"Za kłamstwo uznał lud Samud ostrzeżenia"},{"SurahNumber":54,"VerseNumber":24,"Text":"Oni powiedzieli: \"Czy mamy postępować za śmiertelnikiem, jednym z nas samych? Wówczas popadlibyśmy w zabłądzenie i szaleństwo"},{"SurahNumber":54,"VerseNumber":25,"Text":"Czy napomnienie zostało dane jemu tylko spośród nas? Przeciwnie! On jest bezczelnym kłamcą"},{"SurahNumber":54,"VerseNumber":26,"Text":"Oni dowiedzą się jutro, kto jest bezczelnym kłamcą"},{"SurahNumber":54,"VerseNumber":27,"Text":"Oto My posyłamy im wielbłądzicę jako doświadczenie dla nich. Obserwuj ich pilnie i bądź cierpliwy"},{"SurahNumber":54,"VerseNumber":28,"Text":"I obwieść im, że woda ma być podzielona między nich: a wszyscy pić będą po kolei"},{"SurahNumber":54,"VerseNumber":29,"Text":"Wtedy wezwali swego towarzysza, a on zakrzątnął się i przeciął jej ścięgna"},{"SurahNumber":54,"VerseNumber":30,"Text":"Jakaż była Moja kara i Moje ostrzeżenia"},{"SurahNumber":54,"VerseNumber":31,"Text":"Oto wysłaliśmy przeciw nim jeden krzyk, a oni stali się jak zeschłe witki budującego ogrodzenie"},{"SurahNumber":54,"VerseNumber":32,"Text":"My uczyniliśmy łatwym Koran dla przypomnienia. Lecz czy znajdzie się ktoś, kto będzie pamiętał"},{"SurahNumber":54,"VerseNumber":33,"Text":"Za kłamstwo uznał lud Lota ostrzeżenia"},{"SurahNumber":54,"VerseNumber":34,"Text":"Oto wysłaliśmy przeciw nim huragan niosący kamienie; jedynie rodzinę Lota uratowaliśmy o świcie"},{"SurahNumber":54,"VerseNumber":35,"Text":"Jako dobrodziejstwo od Nas. W ten sposób wynagradzamy tych, którzy są wdzięczni"},{"SurahNumber":54,"VerseNumber":36,"Text":"On ostrzegał ich przed Naszą srogością, lecz oni powątpiewali w te ostrzeżenia"},{"SurahNumber":54,"VerseNumber":37,"Text":"Starali się nawet odsunąć od niego jego gości, lecz My oślepiliśmy ich. Zakosztujcie więc Mojej kary i Moich ostrzeżeń"},{"SurahNumber":54,"VerseNumber":38,"Text":"I wcześnie rankiem spadła na nich kara ustanowiona"},{"SurahNumber":54,"VerseNumber":39,"Text":"Zakosztujcie więc Mojej kary i Moich ostrzeżeń"},{"SurahNumber":54,"VerseNumber":40,"Text":"My uczyniliśmy łatwym Koran dla przypomnienia. Lecz czy znajdzie się ktoś, kto będzie pamiętał"},{"SurahNumber":54,"VerseNumber":41,"Text":"I przyszły też ostrzeżenia do rodu Faraona"},{"SurahNumber":54,"VerseNumber":42,"Text":"Oni za kłamstwo uznali wszystkie Nasze znaki. Przeto pochwyciliśmy ich, tak jak to czyni potężny, wszechmocny"},{"SurahNumber":54,"VerseNumber":43,"Text":"Czy wasi niewierni są lepsi niż tamci? Albo czy znajdziecie jakieś usprawiedliwienie w pismach"},{"SurahNumber":54,"VerseNumber":44,"Text":"A może oni powiedzą: \"My wszyscy zebrani będziemy zwycięzcami"},{"SurahNumber":54,"VerseNumber":45,"Text":"Niebawem to zbiorowisko będzie rozbite i oni odwrócą się plecami"},{"SurahNumber":54,"VerseNumber":46,"Text":"Tak, ta Godzina jest ich wyznaczonym czasem, a będzie ona straszna i gorzka"},{"SurahNumber":54,"VerseNumber":47,"Text":"Zaprawdę, grzesznicy znajdują się w zabłądzeniu i obłąkaniu"},{"SurahNumber":54,"VerseNumber":48,"Text":"W tym Dniu, kiedy będą wleczeni twarzami po ziemi do ognia: \"Zakosztujcie dotknięcia ognia piekielnego"},{"SurahNumber":54,"VerseNumber":49,"Text":"Zaprawdę, stworzyliśmy każdą rzecz według pewnej miary"},{"SurahNumber":54,"VerseNumber":50,"Text":"Nasz rozkaz jest tylko jeden, jak mgnienie oka"},{"SurahNumber":54,"VerseNumber":51,"Text":"Zniszczyliśmy podobnych wam, lecz czy znajdzie się ktoś, kto będzie pamiętał"},{"SurahNumber":54,"VerseNumber":52,"Text":"Każda rzecz, jaką oni uczynili, znajduje się w pismach"},{"SurahNumber":54,"VerseNumber":53,"Text":"Wszystko - małe i wielkie - jest zapisane"},{"SurahNumber":54,"VerseNumber":54,"Text":"Zaprawdę, bogobojni będą przebywać wśród ogrodów i strumyków"},{"SurahNumber":54,"VerseNumber":55,"Text":"W siedzibie szczerej prawdy, w obecności Króla Wszechpotężnego"},{"SurahNumber":55,"VerseNumber":1,"Text":"Miłosierny"},{"SurahNumber":55,"VerseNumber":2,"Text":"On nauczył Koranu"},{"SurahNumber":55,"VerseNumber":3,"Text":"On stworzył człowieka"},{"SurahNumber":55,"VerseNumber":4,"Text":"On nauczył go jasnego wyrażania się"},{"SurahNumber":55,"VerseNumber":5,"Text":"Słońce i księżyc podlegają pewnemu rachunkowi"},{"SurahNumber":55,"VerseNumber":6,"Text":"Trawy i drzewa wybijają pokłony"},{"SurahNumber":55,"VerseNumber":7,"Text":"I niebo - On wzniósł je i ustawił wagę"},{"SurahNumber":55,"VerseNumber":8,"Text":"Abyście ważąc nie oszukiwali"},{"SurahNumber":55,"VerseNumber":9,"Text":"Ustawiajcie wagi sprawiedliwie i nie powodujcie straty na wadze"},{"SurahNumber":55,"VerseNumber":10,"Text":"I ziemię - On ją rozpostarł dla stworzeń"},{"SurahNumber":55,"VerseNumber":11,"Text":"Na niej są owoce i palmy z wiechami"},{"SurahNumber":55,"VerseNumber":12,"Text":"Ziarna w kłosach i rośliny aromatyczne"},{"SurahNumber":55,"VerseNumber":13,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":14,"Text":"On stworzył człowieka z gliny jak glina garncarzy"},{"SurahNumber":55,"VerseNumber":15,"Text":"On stworzył dżiny z czystego ognia"},{"SurahNumber":55,"VerseNumber":16,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":17,"Text":"On - Pan dwóch wschodów, On - Pan dwóch zachodów"},{"SurahNumber":55,"VerseNumber":18,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":19,"Text":"On puścił wolno dwa morza, aby mogły się spotkać"},{"SurahNumber":55,"VerseNumber":20,"Text":"Między nimi jest przegroda, której nie przekraczają"},{"SurahNumber":55,"VerseNumber":21,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":22,"Text":"Z nich obu pochodzą perły i korale"},{"SurahNumber":55,"VerseNumber":23,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":24,"Text":"Do Niego należą okręty wysoko wzniesione na morzu, jak góry"},{"SurahNumber":55,"VerseNumber":25,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":26,"Text":"Wszystko, co jest na niej, przeminie"},{"SurahNumber":55,"VerseNumber":27,"Text":"A pozostanie oblicze twego Pana, pełne majestatu i godne czci"},{"SurahNumber":55,"VerseNumber":28,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":29,"Text":"Błagają Go ci, którzy są w niebiosach i na ziemi; On każdego dnia tworzy jakieś dzieło"},{"SurahNumber":55,"VerseNumber":30,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":31,"Text":"My niebawem będziemy mieć czas dla was, o wy, dwa ciężary"},{"SurahNumber":55,"VerseNumber":32,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":33,"Text":"O zgromadzenie dżinów i ludzi! Jeśli potraficie przeniknąć przez regiony niebios i ziemi, to przenikajcie! Lecz wy nie potraficie przeniknąć inaczej, jak tylko posiadając władzę"},{"SurahNumber":55,"VerseNumber":34,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":35,"Text":"I będzie wysłany przeciwko wam płomień ognia i miedź roztopiona,. a wy nie otrzymacie pomocy"},{"SurahNumber":55,"VerseNumber":36,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":37,"Text":"A kiedy niebo rozerwie się i stanie się szkarłatne jak czerwona skóra"},{"SurahNumber":55,"VerseNumber":38,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":39,"Text":"Tego Dnia nie zostaną zapytani o swoje grzechy ani ludzie, ani dżiny"},{"SurahNumber":55,"VerseNumber":40,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":41,"Text":"Grzesznicy będą rozpoznani przez swoje znamiona i zostaną pochwyceni za czupryny i za nogi"},{"SurahNumber":55,"VerseNumber":42,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":43,"Text":"Oto Gehenna, którą grzesznicy uważają za kłamstwo"},{"SurahNumber":55,"VerseNumber":44,"Text":"Krążą oni między nią i wrzącą wodą"},{"SurahNumber":55,"VerseNumber":45,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":46,"Text":"A tego, który się lęka stanąć przed swoim Panem, czekają dwa Ogrody"},{"SurahNumber":55,"VerseNumber":47,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":48,"Text":"Posiadające bujne gałęzie"},{"SurahNumber":55,"VerseNumber":49,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":50,"Text":"W nich są dwa płynące źródła"},{"SurahNumber":55,"VerseNumber":51,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":52,"Text":"W nich będą dwa rodzaje wszystkich owoców"},{"SurahNumber":55,"VerseNumber":53,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":54,"Text":"Będą oni wypoczywali podparci na łokciach na łożach wyszywanych brokatem, a owoce tych dwóch Ogrodów będą blisko"},{"SurahNumber":55,"VerseNumber":55,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":56,"Text":"Będą tam dziewice o skromnym spojrzeniu, których nie dotknął przed nimi ani żaden człowiek, ani dżin"},{"SurahNumber":55,"VerseNumber":57,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":58,"Text":"Będą one jak rubin i koral"},{"SurahNumber":55,"VerseNumber":59,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":60,"Text":"Czy zapłata za dobro może być inna niż dobro"},{"SurahNumber":55,"VerseNumber":61,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":62,"Text":"Oprócz tych dwóch będą jeszcze inne dwa Ogrody"},{"SurahNumber":55,"VerseNumber":63,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":64,"Text":"dwa Ogrody o ciemnej zieleni"},{"SurahNumber":55,"VerseNumber":65,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":66,"Text":"W nich będą dwa źródła tryskające obficie wodą"},{"SurahNumber":55,"VerseNumber":67,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":68,"Text":"W nich będą owoce i palmy, i granaty"},{"SurahNumber":55,"VerseNumber":69,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":70,"Text":"W nich będą dziewice dobre i piękne"},{"SurahNumber":55,"VerseNumber":71,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":72,"Text":"hurysy strzeżone w namiotach"},{"SurahNumber":55,"VerseNumber":73,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":74,"Text":"Nie dotknął ich przed nimi ani żaden człowiek, ani dżin"},{"SurahNumber":55,"VerseNumber":75,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":76,"Text":"Będą oni wypoczywać wsparci na łokciach na zielonych poduszkach i na pięknych kobiercach abkari"},{"SurahNumber":55,"VerseNumber":77,"Text":"Przeto które z dobrodziejstw waszego Pana uważacie za kłamstwo"},{"SurahNumber":55,"VerseNumber":78,"Text":"Niech będzie błogosławione imię twego pana pełnego majestatu i godnego czci"},{"SurahNumber":56,"VerseNumber":1,"Text":"Kiedy nastąpi nieuniknione wydarzenie"},{"SurahNumber":56,"VerseNumber":2,"Text":"nie znajdzie ono żadnego zaprzeczenia"},{"SurahNumber":56,"VerseNumber":3,"Text":"Poniżające, wywyższające"},{"SurahNumber":56,"VerseNumber":4,"Text":"Kiedy ziemia zostanie wstrząśnięta wstrząsem"},{"SurahNumber":56,"VerseNumber":5,"Text":"Kiedy góry zostaną skruszone skruszeniem"},{"SurahNumber":56,"VerseNumber":6,"Text":"Tak iż staną się prochem rozrzuconym"},{"SurahNumber":56,"VerseNumber":7,"Text":"Wy będziecie stanowić trzy grupy"},{"SurahNumber":56,"VerseNumber":8,"Text":"Towarzysze prawicy! - co to są towarzysze prawicy"},{"SurahNumber":56,"VerseNumber":9,"Text":"I towarzysze lewicy! - co to są towarzysze lewicy"},{"SurahNumber":56,"VerseNumber":10,"Text":"I ci wyprzedzający"},{"SurahNumber":56,"VerseNumber":11,"Text":"Wyprzedzający to ci, którzy będą przybliżeni"},{"SurahNumber":56,"VerseNumber":12,"Text":"W Ogrodach Szczęśliwości"},{"SurahNumber":56,"VerseNumber":13,"Text":"mnóstwo spośród pierwszych"},{"SurahNumber":56,"VerseNumber":14,"Text":"A niewielu spośród ostatnich"},{"SurahNumber":56,"VerseNumber":15,"Text":"Na łożach ozdobnie wyszywanych"},{"SurahNumber":56,"VerseNumber":16,"Text":"Wyciągnięci, podparci na łokciach, zwróceni do siebie twarzami"},{"SurahNumber":56,"VerseNumber":17,"Text":"Pośród nich krążą młodzieńcy nieśmiertelni"},{"SurahNumber":56,"VerseNumber":18,"Text":"Z czaszami, dzbanami i kielichami, napełnionymi napojem z płynącego źródła"},{"SurahNumber":56,"VerseNumber":19,"Text":"Od którego nie cierpią na ból głowy ani nie doznają upojenia"},{"SurahNumber":56,"VerseNumber":20,"Text":"Z owocami, dowolnie wybieranymi"},{"SurahNumber":56,"VerseNumber":21,"Text":"I z mięsem ptaków, jakiego zapragną"},{"SurahNumber":56,"VerseNumber":22,"Text":"Będą tam hurysy o wielkich oczach"},{"SurahNumber":56,"VerseNumber":23,"Text":"Podobne do perły ukrytej"},{"SurahNumber":56,"VerseNumber":24,"Text":"w nagrodę za to, co czynili"},{"SurahNumber":56,"VerseNumber":25,"Text":"Oni tam nie usłyszą pustej gadaniny ani też nie odczują podniety do grzechu"},{"SurahNumber":56,"VerseNumber":26,"Text":"Lecz tylko słowa: \"Pokój! Pokój"},{"SurahNumber":56,"VerseNumber":27,"Text":"A towarzysze prawicy - Co to są towarzysze prawicy"},{"SurahNumber":56,"VerseNumber":28,"Text":"Będą wśród drzew lotosu bez cierni"},{"SurahNumber":56,"VerseNumber":29,"Text":"I akacji obwieszonych owocami"},{"SurahNumber":56,"VerseNumber":30,"Text":"I wydłużającego się cienia"},{"SurahNumber":56,"VerseNumber":31,"Text":"I wody płynącej"},{"SurahNumber":56,"VerseNumber":32,"Text":"I owoców obfitych"},{"SurahNumber":56,"VerseNumber":33,"Text":"Ani nie zrywanych, ani nie zakazanych"},{"SurahNumber":56,"VerseNumber":34,"Text":"I spoczywać będą na podwyższonych łożach"},{"SurahNumber":56,"VerseNumber":35,"Text":"Zaprawdę, stworzyliśmy je w sposób doskonały"},{"SurahNumber":56,"VerseNumber":36,"Text":"I uczyniliśmy je dziewicami"},{"SurahNumber":56,"VerseNumber":37,"Text":"Kochającymi, jednakowego wieku"},{"SurahNumber":56,"VerseNumber":38,"Text":"dla tych po prawicy"},{"SurahNumber":56,"VerseNumber":39,"Text":"Mnóstwo spośród pierwszych"},{"SurahNumber":56,"VerseNumber":40,"Text":"I mnóstwo spośród ostatnich"},{"SurahNumber":56,"VerseNumber":41,"Text":"A towarzysze lewicy? - Co to są towarzysze lewicy"},{"SurahNumber":56,"VerseNumber":42,"Text":"Będą w palącym podmuchu i wrzącej wodzie"},{"SurahNumber":56,"VerseNumber":43,"Text":"W cieniu czarnego dymu"},{"SurahNumber":56,"VerseNumber":44,"Text":"Ani nie orzeźwiającego, ani dobroczynnego"},{"SurahNumber":56,"VerseNumber":45,"Text":"Przedtem byli pogrążeni w zbytku"},{"SurahNumber":56,"VerseNumber":46,"Text":"I trwali uporczywie w wielkim grzechu"},{"SurahNumber":56,"VerseNumber":47,"Text":"I zwykli byli mówić: \"Kiedy pomrzemy i staniemy się prochem i kośćmi, to czyż naprawdę będziemy wskrzeszeni"},{"SurahNumber":56,"VerseNumber":48,"Text":"Albo nasi pierwsi ojcowie"},{"SurahNumber":56,"VerseNumber":49,"Text":"Powiedz: \"Zaprawdę, pierwsi i ostatni"},{"SurahNumber":56,"VerseNumber":50,"Text":"Będą z pewnością zgromadzeni Dnia oznaczonego"},{"SurahNumber":56,"VerseNumber":51,"Text":"Potem, zaprawdę, wy, błądzący, oskarżający o kłamstwo"},{"SurahNumber":56,"VerseNumber":52,"Text":"Będziecie jeść z drzewa Zakkum"},{"SurahNumber":56,"VerseNumber":53,"Text":"Wypełnicie nim swe brzuchy"},{"SurahNumber":56,"VerseNumber":54,"Text":"Będziecie potem pić wodę wrzącą"},{"SurahNumber":56,"VerseNumber":55,"Text":"Będziecie pić jak wielbłądy udręczone pragnieniem"},{"SurahNumber":56,"VerseNumber":56,"Text":"Takie będzie ich ugoszczenie w Dniu Sądu"},{"SurahNumber":56,"VerseNumber":57,"Text":"My - My was stworzyliśmy. Dlaczego więc nie chcecie uwierzyć"},{"SurahNumber":56,"VerseNumber":58,"Text":"Czyż nie widzicie, co wydzielacie w postaci nasienia"},{"SurahNumber":56,"VerseNumber":59,"Text":"Czy to wy je stwarzacie, czy też My jesteśmy Stworzycielami"},{"SurahNumber":56,"VerseNumber":60,"Text":"My zdecydowaliśmy wśród was śmierć - i nikt nie może Nas wyprzedzić! â"},{"SurahNumber":56,"VerseNumber":61,"Text":"Aby was zastąpić przez podobnych wam i stworzyć was na nowo w takiej postaci, jakiej wy nie znacie"},{"SurahNumber":56,"VerseNumber":62,"Text":"Przecież już znacie stworzenie pierwsze! Dlaczego więc nie chcecie sobie przypomnieć"},{"SurahNumber":56,"VerseNumber":63,"Text":"Czyż widzieliście to, co uprawiacie"},{"SurahNumber":56,"VerseNumber":64,"Text":"Czyż to wy to siejecie, czy też My jesteśmy Siewcami"},{"SurahNumber":56,"VerseNumber":65,"Text":"Jeślibyśmy zechcieli, to uczynilibyśmy to zeschłym zielskiem, a wy byście się ciągle dziwowali"},{"SurahNumber":56,"VerseNumber":66,"Text":"Zaprawdę, my jesteśmy obciążeni długami"},{"SurahNumber":56,"VerseNumber":67,"Text":"Owszem, do tego jeszcze ogołoceni"},{"SurahNumber":56,"VerseNumber":68,"Text":"Czy spoglądacie na wodę, którą pijecie"},{"SurahNumber":56,"VerseNumber":69,"Text":"Czy to wy ją spuszczacie z obłoku, czy to My ją spuszczamy"},{"SurahNumber":56,"VerseNumber":70,"Text":"Jeślibyśmy chcieli, to uczynilibyśmy ją gorzką. Dlaczego więc nie jesteście wdzięczni"},{"SurahNumber":56,"VerseNumber":71,"Text":"Czy spoglądaliście na ogień, który rozniecacie przez potarcie"},{"SurahNumber":56,"VerseNumber":72,"Text":"Czy to wy spowodowaliście rośnięcie drzewa, czy też My to sprawiliśmy"},{"SurahNumber":56,"VerseNumber":73,"Text":"My uczyniliśmy go napomnieniem i wyposażeniem dla mieszkańców pustyni"},{"SurahNumber":56,"VerseNumber":74,"Text":"Wysławiaj więc imię twego Pana, Możnego"},{"SurahNumber":56,"VerseNumber":75,"Text":"Ależ nie! Przysięgam na miejsca zapadania gwiazd"},{"SurahNumber":56,"VerseNumber":76,"Text":"A to, zaprawdę, jest wielka przysięga - żebyście tylko mogli wiedzieć"},{"SurahNumber":56,"VerseNumber":77,"Text":"Zaprawdę, to jest Koran szlachetny"},{"SurahNumber":56,"VerseNumber":78,"Text":"Zawarty w Księdze ukrytej"},{"SurahNumber":56,"VerseNumber":79,"Text":"Dotykają go tylko oczyszczeni"},{"SurahNumber":56,"VerseNumber":80,"Text":"Jest to objawienie od Pana światów"},{"SurahNumber":56,"VerseNumber":81,"Text":"Czyż wy i tym opowiadaniem pogardzacie"},{"SurahNumber":56,"VerseNumber":82,"Text":"I czynicie to waszym codziennym chlebem, głosząc, że to kłamstwo"},{"SurahNumber":56,"VerseNumber":83,"Text":"Dlaczego więc, kiedy dusza dochodzi do gardła"},{"SurahNumber":56,"VerseNumber":84,"Text":"I wy na to patrzycie"},{"SurahNumber":56,"VerseNumber":85,"Text":"a My jesteśmy bliżej tego aniżeli wy, lecz Nas nie widzicie"},{"SurahNumber":56,"VerseNumber":86,"Text":"Dlaczego więc, jeśli wierzycie, że nie będziecie sądzeni"},{"SurahNumber":56,"VerseNumber":87,"Text":"Dlaczego jej nie zawrócicie, jeśli jesteście prawdomówni"},{"SurahNumber":56,"VerseNumber":88,"Text":"A jeśli ten człowiek należy do przybliżonych"},{"SurahNumber":56,"VerseNumber":89,"Text":"To znajdzie odpoczynek, zapach i Ogród szczęśliwości"},{"SurahNumber":56,"VerseNumber":90,"Text":"A jeśli on jest spośród towarzyszy prawicy"},{"SurahNumber":56,"VerseNumber":91,"Text":"To \"Pokój tobie!\" wśród towarzyszy prawicy"},{"SurahNumber":56,"VerseNumber":92,"Text":"Lecz jeśli jest wśród tych, którzy zadali kłam i zabłądzili"},{"SurahNumber":56,"VerseNumber":93,"Text":"To znajdą ugoszczenie z wrzącej wody"},{"SurahNumber":56,"VerseNumber":94,"Text":"I palenie w ogniu piekielnym"},{"SurahNumber":56,"VerseNumber":95,"Text":"Zaprawdę, to jest prawda całkowitej pewności"},{"SurahNumber":56,"VerseNumber":96,"Text":"Wysławiaj więc imię twego Pana, Możnego"},{"SurahNumber":57,"VerseNumber":1,"Text":"Wysławia Boga to, co jest w niebiosach, i to, co jest na ziemi. On jest Potężny, Mądry"},{"SurahNumber":57,"VerseNumber":2,"Text":"Do Niego należy królestwo niebios i ziemi. On daje życie i On powoduje śmierć. On jest nad każdą rzeczą wszechwładny"},{"SurahNumber":57,"VerseNumber":3,"Text":"On jest Pierwszym i Ostatnim, On jest Jawnym i Ukrytym. On jest o każdej rzeczy wszechwiedzący"},{"SurahNumber":57,"VerseNumber":4,"Text":"On jest Tym, który stworzył niebiosa i ziemię w ciągu sześciu dni; następnie zasiadł na tronie. On wie, co przenika do ziemi i co z niej wychodzi; i co schodzi z nieba, i co się tam wznosi. On jest z wami, gdziekolwiek byście byli. Bóg widzi jasno, co czynicie"},{"SurahNumber":57,"VerseNumber":5,"Text":"Do Niego należy królestwo niebios i ziemi i do Boga zostaną sprowadzone wszystkie sprawy"},{"SurahNumber":57,"VerseNumber":6,"Text":"On sprawia, iż noc przechodzi w dzień, On sprawia, iż dzień przechodzi w noc. On wie dobrze, co kryje się w sercach"},{"SurahNumber":57,"VerseNumber":7,"Text":"Wierzcie w Boga i w Jego Posłańca! Rozdawajcie z tego, czego On was uczynił dziedzicami! Ci spośród was, którzy wierzą i którzy rozdają - otrzymają nagrodę wielką"},{"SurahNumber":57,"VerseNumber":8,"Text":"Cóż z wami - jeśli jesteście wierzącymi - iż nie wierzycie w Boga, kiedy Posłaniec wzywa was, abyście uwierzyli w waszego Pana? On przecież zawarł z wami przymierze"},{"SurahNumber":57,"VerseNumber":9,"Text":"On jest Tym, który zsyła na Swego sługę znaki jasne, aby was wyprowadził z ciemności do światła. Zaprawdę, Bóg jest dla was dobrotliwy, litościwy"},{"SurahNumber":57,"VerseNumber":10,"Text":"Dlaczego nie mielibyście rozdawać na drodze Boga, skoro do Boga należy dziedzictwo niebios i ziemi? Nie jesteście wszyscy sobie równi: ci, co rozdawali i walczyli przed zwycięstwem, będą na znaczniejszym stopniu aniżeli ci, którzy rozdawali i walczyli po zwycięstwie. Wszystkim obiecał Bóg rzeczy piękne. Bóg jest w pełni świadomy tego, co czynicie"},{"SurahNumber":57,"VerseNumber":11,"Text":"A kto da Bogu piękną pożyczkę, On mu ją odda w dwójnasób, i będzie miał nagrodę szlachetną"},{"SurahNumber":57,"VerseNumber":12,"Text":"W Dniu, kiedy zobaczysz wiernych - mężczyzn i kobiety - i jak światło ich idzie przed nimi i po ich prawej stronie: \"Dla was dzisiaj radosna wieść: Ogrody, gdzie w dole płyną strumyki; będziecie tam przebywać na wieki. To jest osiągnięcie ogromne"},{"SurahNumber":57,"VerseNumber":13,"Text":"W Dniu, kiedy będą mówili obłudnicy - mężczyźni i kobiety - do tych, którzy uwierzyli: \"Poczekajcie na nas, abyśmy wzięli nieco z waszego światła!\", będzie im powiedziane: \"Powracajcie do tyłu i szukajcie światła!\" I zostanie wzniesiony mur między nimi, który będzie miał bramę; wewnętrzna jego strona - miłosierdzie, a zewnętrzna jego strona - kara"},{"SurahNumber":57,"VerseNumber":14,"Text":"Oni będą wołać do nich: \"Czyż nie byliśmy razem z wami?\" Powiedzą: \"Tak! Lecz zwiedliście samych siebie: wyczekiwaliście i powątpiewaliście; wasze pragnienia oszukały was; aż przyszedł rozkaz Boga, a co do Boga zwiódł was zwodziciel"},{"SurahNumber":57,"VerseNumber":15,"Text":"A dzisiaj nie zostanie przyjęty od was żaden okup ani też od tych, którzy nie uwierzyli. Waszym miejscem schronienia jest ogień; on jest waszym panem. Jakże złe to miejsce przybycia"},{"SurahNumber":57,"VerseNumber":16,"Text":"Czyż nie nadeszła chwila dla tych, którzy uwierzyli, aby upokorzyły się ich serca, na wspomnienie Boga i tego, co On zesłał z prawdy; i aby nie byli jak ci, którym została dana Księga wcześniej. I przeszedł nad nimi długi czas, i stały się zatwardziałe ich serca. Wielu z nich to ludzie bezbożni"},{"SurahNumber":57,"VerseNumber":17,"Text":"Wiedzcie, iż Bóg ożywia ziemię po jej śmierci. Wyjaśniliśmy wam znaki - może będziecie rozumni"},{"SurahNumber":57,"VerseNumber":18,"Text":"Zaprawdę; dającym jałmużnę - mężczyznom i kobietom - i tym, którzy dali piękną pożyczkę Bogu, będzie oddane w dwójnasób i będą mieli nagrodę szlachetną"},{"SurahNumber":57,"VerseNumber":19,"Text":"Ci, którzy wierzą w Boga i w Jego posłańców, są sprawiedliwi; są świadkami w obliczu swego Pana; oni otrzymają swoją nagrodę i światło. A ci, którzy nie uwierzyli i za kłamstwo uznali Nasze znaki - będą mieszkańcami piekła"},{"SurahNumber":57,"VerseNumber":20,"Text":"Wiedzcie, że życie tego świata jest tylko grą, rozrywką i próżną ozdobą; jest tylko rywalizacją o sławę; jest rywalizacją w wielkości majątku i liczbie dzieci. Jest ono podobne do deszczu obfitego: ożywiona roślinność budzi podziw niewiernych; potem ona więdnie i widzisz, jak żółknie, następnie obsycha i łamie się. A w życiu ostatecznym - kara straszna lub przebaczenie od Boga i zadowolenie; tymczasem życie tego świata jest tylko złudnym używaniem"},{"SurahNumber":57,"VerseNumber":21,"Text":"Spieszcie więc na wyścigi ku przebaczeniu od waszego Pana i ku Ogrodowi, którego szerokość jest jak szerokość nieba i ziemi - przygotowanemu dla tych, którzy wierzą w Boga i w Jego posłańców. To jest łaska Boga! On daje ją, komu chce. Bóg jest władcą łaski niezmiernej"},{"SurahNumber":57,"VerseNumber":22,"Text":"Żadne nieszczęście nie dosięgnie ziemi ani też was samych, bez tego, żeby ono nie było zapisane w księdze, zanim My je sprowadzimy. Zaprawdę, to jest dla Boga łatwe"},{"SurahNumber":57,"VerseNumber":23,"Text":"Tak jest - abyście nie rozpaczali z powodu tego, co was ominęło, i abyście się nie radowali z tego, co wam zostało dane. Bóg nie miłuje dumnego pyszałka"},{"SurahNumber":57,"VerseNumber":24,"Text":"Ani tych, którzy są skąpi i nakazują ludziom skąpstwo. A kto odwraca się plecami - to przecież Bóg jest Bogaty i Godny Chwały"},{"SurahNumber":57,"VerseNumber":25,"Text":"Wysłaliśmy już Naszych posłańców z jasnymi dowodami i zesłaliśmy z nimi Księgę i wagę, aby ludzie stali przy sprawiedliwości. I zesłaliśmy żelazo, w którym jest moc straszna i korzyści dla ludzi, ażeby wiedział Bóg, kto pomaga Jemu i Jego posłańcom w tym, co skryte. Zaprawdę, Bóg jest mocny, potężny"},{"SurahNumber":57,"VerseNumber":26,"Text":"Wysłaliśmy Noego i Abrahama i ustanowiliśmy w potomstwie ich proroctwo i Księgę. Wśród nich było wielu, którzy postępowali drogą prostą; lecz wielu spośród nich - to bezbożni"},{"SurahNumber":57,"VerseNumber":27,"Text":"Następnie posłaliśmy w ich ślady Naszych posłańców; i posłaliśmy w ślad za nimi Jezusa, syna Marii, i daliśmy Mu Ewangelię; i złożyliśmy w serca tych, którzy poszli za Nim, łagodność i miłosierdzie; i stan zakonny, który oni wprowadzili - My im go nie przepisaliśmy - poszukując zadowolenia Boga; oni jednak nie zachowali go tak, jak powinni go byli zachować. I daliśmy tym spośród nich, którzy uwierzyli, nagrodę. Lecz wielu z nich to ludzie bezbożni"},{"SurahNumber":57,"VerseNumber":28,"Text":"O wy, którzy wierzycie! Bójcie się Boga i wierzcie w Jego posłańców! On wam da podwójny udział Swego miłosierdzia i uczyni dla was światło, w którego jasności będziecie iść, i przebaczy wam. Bóg jest przebaczający, litościwy"},{"SurahNumber":57,"VerseNumber":29,"Text":"Ażeby wiedzieli ludzie Księgi, że nie mają żadnej władzy nad łaską Boga i że łaska jest w Jego ręku, który ją daje, komu chce. Bóg jest władcą łaski niezmiernej"}]}