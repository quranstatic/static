{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":46,"VerseNumber":1,"Text":"Ha Meem"},{"SurahNumber":46,"VerseNumber":2,"Text":"Isambulo sencwadi sivela kuMvelinqangi ophakeme ngamandla onobuhlakani"},{"SurahNumber":46,"VerseNumber":3,"Text":"Asizange siwadale amazulu nomhlaba kanye nakho konke okuphakathi kwako kokubili ngaphandle kweqiniso nesikhathi esinqunyiwe futhi labo abangakholwanga lokho abaxwayiswe ngako bayakufulathela"},{"SurahNumber":46,"VerseNumber":4,"Text":"Ithi, “ngakube nikubonile yini lokho enikukhonzayo esikhundlenisikaMvelinqangi, ngikhombiseniukuthibadalani emhlabeni noma ngakube banayo yini ingxenye emazulwini? Ngiletheleni incwadi yangaphambilini kwalena noma insalela yolwazi uma kungukuthi nina ningabaqinisileyo”"},{"SurahNumber":46,"VerseNumber":5,"Text":"Futhi ngubani oduke kakhulu kunalowo omemeza esikhundleni sikaMvelinqangi labo abangamphenduli kuze kube wusuku lokuvuka kwabafileyo futhi bona bengakunakile ukubizwa kwabo"},{"SurahNumber":46,"VerseNumber":6,"Text":"Futhi ngenkathi abantu beqoqelwa ndawonye bayokuba yizitha kubona futhi bayokuphika ukubakhonza kwabo"},{"SurahNumber":46,"VerseNumber":7,"Text":"Futhi ngenkathi befundelwa amavesi ethu acacile, labo abangazange bakholwe bathi, “ngeqiniso ngenkathi lifika kubona, lona ngumlingo ocacile”"},{"SurahNumber":46,"VerseNumber":8,"Text":"Nomabathi,“uyenzile(iQur’an)” ithi, “umangiyenzilengakho- ke angeke ningizuzele lutho kuMvelinqangi ungowaziyo kangcono ngalokho enikushoyo ngayo, wanele njengofakazi phakathi kwami nani futhi yena ungothethelelayo onomusa”"},{"SurahNumber":46,"VerseNumber":9,"Text":"Ithi, “angisiyena owokuqala ezithunyweni futhi angazi ukuthi kuyokwenziwani ngami nangani, angilandeli lutho ngaphandle kwalokho okwembulwe kumina futhi mina angiyilutho ngaphandle komxwayisi ogqamile”"},{"SurahNumber":46,"VerseNumber":10,"Text":"Ithi, “ngakube nibonile ukuthi uma ivela kuMvelinqangi nabe seniyayiphika (iQur’an) futhi wafakaza ufakazi ophuma phakathi kwabantwana bakwa-Israyeli (ngencwadi) efana nayo bese eyakholwa kulapho niqhosha, ngempela uMvelinqangi akabaholi abantu abayizoni”"},{"SurahNumber":46,"VerseNumber":11,"Text":"Futhi labo abangakholwanga bathi kulabo abakholwayo ukube wawungcono umyalezo babengeke basidlule bawuthole kuqala kunathi futhi ngenkathi bengaholelekile ngawo bathi, “lawa ngamanga asemandulo”"},{"SurahNumber":46,"VerseNumber":12,"Text":"Futhi ngaphambilini kwayo kwakunencwadi kaMose, ukuhola nomusa futhi lena yincwadi eqinisekisa ngolimi lwesi-Arabhu ukuze ixwayise labo abenza okungenabo ubulungiswa"},{"SurahNumber":46,"VerseNumber":13,"Text":"Ngempela labo abathi iNkosi yethu nguMvelinqangi bese bebambelela (kuloko) angeke kubekhona ukwesaba kubona futhi bona angeke baphatheke kabi"},{"SurahNumber":46,"VerseNumber":14,"Text":"Labo-ke bangabangane basezulwini bayohlala lapho phakathi ingunaphakade njengomvuzo ngenxa yalokho ababekwenza"},{"SurahNumber":46,"VerseNumber":15,"Text":"Futhi samyala umuntu ngokwenza okuhle kubazali bakhe, unina wamkhulelwa kanzima futhi wamzala kanzima, futhi ukumkhulelwa kanye nokumlumula kwakhe (ukumsusa ebeleni) kuyizinyanga ezingamashumi amathathu kuze kube uyakhula afinyelele eminyakeni engamashumi amane athi, “ Nkosi yami ngenze ukuthi ngiwubonge umusa wakho lowo owubeke phezulu kwami kanye nakubazali bami nokuthi ngenze izenzo ezinhle ezilungileyo ozithokozelayo futhi ungenzele ukulunga enzalweni yami, ngempela mina ngiphendukele kuwena ngokuzisola futhi ngempela mina ngingomunye wamaMuslim"},{"SurahNumber":46,"VerseNumber":16,"Text":"Labo-ke bayilabo esikwemukelayo kubona okuhle kakhulu lokho abakwenzayo futhi sizidlulise izenzo zabo ezimbi phakathi kwezihlali zezulu, isethembiso esiyiqiniso leso ababesethenjisiwe"},{"SurahNumber":46,"VerseNumber":17,"Text":"Futhi lowo othi kubazali bakhe, “uff kunina nobabili”, ngakube niyangethembisa ukuthi ngiyokhishwa (ngiyovuswa emhlabeni) kulapho sezadlula izizukulwane ngaphambilini kwami, futhi bona bobabili bacela usizo kuMvelinqangi, usizi kuwena! Kholwa ngempela isethembiso sikaMvelinqangi siyiqiniso kepha uthi, “lokhu akuyilutho ngaphandle kwezinganekwane zasendulo”"},{"SurahNumber":46,"VerseNumber":18,"Text":"Labo-ke bayilabo elaqiniseka kubona igama, ezizukulwaneni esezadlula ngaphambilini kwabo zamajinn nabantu, ngempela bona babengabalahlekelwe"},{"SurahNumber":46,"VerseNumber":19,"Text":"Futhi kubona bonke kunamazinga (ahlukehlukene) ngokuhambelana nalokho ababekwenza, futhi ukuze abakhokhele ngezenzo zabo futhi bona angeke benziwe okungenabo ubulungiswa"},{"SurahNumber":46,"VerseNumber":20,"Text":"Futhi ngosuku lapho labo abangazange bakholwe belethwa emlilweni, “nina nazithola izinto zenu ezinhle empilweni yenu yalomhlaba nazithokozisa ngazo ngakho-ke ngalolusuku ninikwa umvuzo wesijeziso esijabhisayo ngenxa yokuthi nina naniziphakamisa emhlabeni ngokungesilona iqiniso nangenxa yokuthi nina nanephula umthetho"},{"SurahNumber":46,"VerseNumber":21,"Text":"Futhi khumbula ngenkathi umfowabo ka’Ad exwayisa abantu bakhe emagqumeni ezihlabathi, futhi ngempela sebadlula abaxwayisi ngaphambilini kwakhe nangemumva kwakhe, ningakhonzi lutho ngaphandle kukaMvelinqangi, ngempela mina nginesabela isijeziso sosuku olukhulu"},{"SurahNumber":46,"VerseNumber":22,"Text":"Bathi, “ngakube uze kuthina ukuze usididise konkulunkulu bethu na? Ngakho-ke silethele lokho osithembisa kona uma kungukuthi wena ungomunye wabaqinisile”"},{"SurahNumber":46,"VerseNumber":23,"Text":"Wathi, “kuphela ulwazi lukuMvelinqangi futhi nginitshena lokho engithunywe nako kepha mina nginibona ningabantu abangazi”"},{"SurahNumber":46,"VerseNumber":24,"Text":"Ngakho-ke kwathi lapho sebekubona njengefu elihlangene kusondela ngasezigodini zabo bathi, “leli yifu elisilethela imvula”, kepha kona kuyilokho enanikusheshisa, umoya ekunesijeziso esibuhlungu kuwona"},{"SurahNumber":46,"VerseNumber":25,"Text":"Ubhubhisa zonke izinto ngempoqo yeNkosi yawo, ngakho- ke kwangabonakali (lutho) ngaphandle kwezindawo zabo zokuhlala, sibanika kanjalo umvuzo abantu abayizoni"},{"SurahNumber":46,"VerseNumber":26,"Text":"Futhi ngempela sabakha ngendlela esingazange sinakhe ngayo futhi sabenzela ukuzwa (amadlebe) nokubona (amehlo) nezinhliziyo kepha akuzange kubasize ngalutho ukuzwa kwabo nokubona kwabo nezinhliziyo zabo njengoba babephika amavesi kaMvelinqangi futhi kwabazungeleza lokho ababenza ngakho inhlekisa"},{"SurahNumber":46,"VerseNumber":27,"Text":"Futhi ngempela sakubhubhisa lokho okunizungelezile okungamadolobha futhi sawaphindaphinda amavesi ukuze babuye"},{"SurahNumber":46,"VerseNumber":28,"Text":"Ngakho-ke kungani bengabasizanga labo ababebathatha esikhundleni sikaMvelinqangi njengonkulunkulu ukuthi babasondeze, kepha banyamalala kubona, futhi lokho kungamanga nakho konke lokho ababekuqamba"},{"SurahNumber":46,"VerseNumber":29,"Text":"Futhi khumbula ngenkathi sibhekisa kuwena idlanzana lamaJinn lilalela iQur’an, ngakho-ke kwathi lapho (amajinn) esefika kuyona athi, “lalelisani kahle” kwathi lapho seyiqediwe aphindela emumva kubantu bawo njengabaxwayisi"},{"SurahNumber":46,"VerseNumber":30,"Text":"(Amajinn) athi, “Oh Bantu bethu! Ngempela thina silalele incwadi eyembulwe ngemumva kukaMose igcwalisekisa leyo engaphambilini kwayo, iholela eqinisweni nasendleleni eqondile”"},{"SurahNumber":46,"VerseNumber":31,"Text":"Oh Bantu bethu! Phendulani kummemi kaMvelinqangi futhi nikholelwe kuyena uzonithethelela izono zenu bese enisindisa esijezisweni esibuhlungu"},{"SurahNumber":46,"VerseNumber":32,"Text":"Futhi noma ngabe ngubani ongamphenduli ummemi kaMvelinqangi angeke aphunyuke emhlabeni futhi angeke abenabo abavikeli ngaphandle kwakhe, labo basekudukeni okucacile"},{"SurahNumber":46,"VerseNumber":33,"Text":"Ababoni yini ukuthi nguMvelinqangi lowo owadala amazulu nomhlaba futhi ayimsindi indalo yawo, uyakwazi ukuphilisa okufile, yebo! Ngempela yena uyakwazi ukwenza zonke izinto"},{"SurahNumber":46,"VerseNumber":34,"Text":"Futhi ngosuku lapho abangakholwanga beyolethwa emlilweni akusikona yini lokhu iqiniso? Bayothi, “yebo ngeNkosi yethu” athi, “ngakho-ke yizwani isijeziso ngenxa yokuthi anizange nikholwe”"},{"SurahNumber":46,"VerseNumber":35,"Text":"Ngakho-ke yiba nesineke njengokuba izithunywa ezazizimisele zaba nesineke futhi ungafuni ukubasheshisela (ukubhubha kwabo) Ngosuku mzukwane bekubona lokho abethenjiswe kona (kuyokuba) sengathi abahlalanga (isikhathi) ngaphandle kwehora losuku. lokhu ukushumayela. Ngakho-ke abekho abayobhujiswa ngaphandle kwabantu abaphula umthetho"},{"SurahNumber":47,"VerseNumber":1,"Text":"Labo abangakholwanga futhi abavimba endleleni kaMvelinqangi uyoyenza ize leze imisebenzi yabo"},{"SurahNumber":47,"VerseNumber":2,"Text":"Futhi labo abakholwayo abenza izenzo ezinhle ezilungileyo futhi abakholelwa kulokho okwembulwa kuMuhammad futh kona kuyiqiniso elivela eNkosini yabo, iyozisusa kubona izenzo zabo ezimbi bese ilungisa isimo sabo"},{"SurahNumber":47,"VerseNumber":3,"Text":"Lokho kungenxa yokuthi labo abangakholwanga balandela okungesilona iqiniso kepha labo abakholwayo balandela iqiniso elivela eNkosini yabo, kanjalo uMvelinqangi wenzela abantu imifanekiso yabo"},{"SurahNumber":47,"VerseNumber":4,"Text":"Ngakho-keumanihlangana(empini) nalaboabangakholwanga bashayeni ezintanyeni zabo kuze kube yilapho nibehlula ngokugcwele, bese niqinisa ubudlelwane, emva kwalokho yisikhathi sesihe noma inhlengo kuze kube impi ibeka phansi umthwalo wayo, lokho ukube ubethanda uMvelinqangi wayezoziphindisela kubona, kepha ukuze avivinye abanye benu ngabanye, kepha labo ababulawa endleleni kaMvelinqangi ngakho-ke akasoze alahle imisebenzi yabo"},{"SurahNumber":47,"VerseNumber":5,"Text":"Uyobahola futhi alungise isimo sabo"},{"SurahNumber":47,"VerseNumber":6,"Text":"Futhi abangenise ezulwini alazise bona"},{"SurahNumber":47,"VerseNumber":7,"Text":"Oh Nina enikholwayo! Uma nimelekelela uMvelinqangi uyonilekelela futhi asimamise izinyawo zenu"},{"SurahNumber":47,"VerseNumber":8,"Text":"Futhi labo abangakholwanga okwabo yimbubhiso futhi uMvelinqangi uyoyilahla imisebenzi yabo"},{"SurahNumber":47,"VerseNumber":9,"Text":"Lokhu kungenxa yokuthi bayakuzonda lokho uMvelinqangi akwembulayo ngakho-ke wazenza zaba yize leze izenzo zabo"},{"SurahNumber":47,"VerseNumber":10,"Text":"Ngakube abazange yini bahambe emhlabeni ukuze babone ukuthi sasinjani isiphetho salabo ababengaphambilini kwabo, uMvelinqangi wababhubhisa nokufana nako (kulinde) kulabo abangakholwa"},{"SurahNumber":47,"VerseNumber":11,"Text":"Lokho kungenxa yokuthi uMvelinqangi ungumvikeli walabo abakholwayo futhi abangakholwa abanaye umvikeli"},{"SurahNumber":47,"VerseNumber":12,"Text":"Ngempela uMvelinqangi ungenisa labo abakholwayo futhi abenza izenzo ezinhle ezilungileyo ezivandeni ekugeleza ngaphansi kwazo amanzi kulapho labo abangazange bakholwe bezithokozisa futhi bedla ngendlela okudla ngayo izinkomo futhi umlilo yindawo yabo yokuhlala"},{"SurahNumber":47,"VerseNumber":13,"Text":"Futhi mangaki amadolobha ayenamandla amakhulu ukwedlula idolobha lakho lelo elakuxosha, sababhubhisa abazange babenaye umelekeleli"},{"SurahNumber":47,"VerseNumber":14,"Text":"Ngakube lowo osebufakazini obucacile obuvela eNkosini yakhe uyefana yini nalowo owenziwele sasihle isenzo sakhe esimbi, futhi balandela izifiso zabo"},{"SurahNumber":47,"VerseNumber":15,"Text":"Incazelo yesivande leso esethenjiswa abalungileyo kusona phakathi kunemifula yamanzi angashintshi ubuwona kanye nemifula yobisi okungashintshi ukunambitheka kwayo kanye nemifula yewayini elimnandi kwabaliphuzayo kanye nemifula yoju olwenziwe kahle futhi okwabo lapho phakathi yizona zonke izinhlobonhlobo zezithelo nentethelelo evela eNkosini yabo, njengalabo abasemlilweni ingunaphakade futhi baphuziswe amanzi abilayo bese enquma amathumbu abo"},{"SurahNumber":47,"VerseNumber":16,"Text":"Futhi phakathi kwabo kunalabo abakulalelayo kuze kuthi lapho uma besuka kuwena bathi kulabo abaphiwa ulwazi, “yini leyo ayishilo” labo bayilabo uMvelinqagi asicilele izinhliziyo zabo futhi abalandela izifiso zabo"},{"SurahNumber":47,"VerseNumber":17,"Text":"Futhi labo abaholeleke (endleleni eqondile) uyabenyusela ekuholweni futhi ubanika ukulunga kwabo"},{"SurahNumber":47,"VerseNumber":18,"Text":"Ngakube balindile ngaphandle kwehora ukuthi lifike kubona masinyane na? Kepha sezafika izimpawu zalo, ngakho-ke kuyokubanjani kubona uma sebefikelwa yisikhumbuzo sabo na"},{"SurahNumber":47,"VerseNumber":19,"Text":"Ngakho-ke yazi ukuthi ayikho into enokukhonzwa ngaphandle kukaMvelinqangi futhi cela intethelelo ngesono sakho nesabesilisa abakholwayo nabesifazane abakholwayo futhi uMvelinqangi uyakwazi ukuhamba kwenu nendawo yenu yokuphumula"},{"SurahNumber":47,"VerseNumber":20,"Text":"Futhi bathi labo abakholwayo, “kungani singembulwanga isahluko” kepha uma sesambulwa isahluko esinqumayo ekukhuluma ngokulwa kusona"},{"SurahNumber":47,"VerseNumber":21,"Text":"Ukuhlonipha nenkulumo enhle uma udaba selunqunyiwe, ukube babeneqiniso kuMvelinqangi kwakuzokuba ngcono kubona"},{"SurahNumber":47,"VerseNumber":22,"Text":"Ngakho-ke uma niphenduka nenza inkohlakalo emhlabeni futhi ninqamula ubuhlobo benu"},{"SurahNumber":47,"VerseNumber":23,"Text":"Labo-ke bayilabo abaqalekisile uMvelinqangi wabenza babayizithuli futhi wavala ukubona kwabo"},{"SurahNumber":47,"VerseNumber":24,"Text":"Ngakube abacabangi yini ngeQur’an noma ezinhliziyweni zabo kunezihluthulelo"},{"SurahNumber":47,"VerseNumber":25,"Text":"Ngempela labo abaphendukela emumva, ngemva kokuba sekusobala kubona ukuholwa, usathane wabayenga futhi wabagcwalisela ithemba"},{"SurahNumber":47,"VerseNumber":26,"Text":"Lokho kungenxa yokuthi bona bathi kulabo abazonda lokho akwembula uMvelinqangi “siyonihlonipha kwezinye izindaba” futhi uMvelinqangi uyazazi izimfihlo zabo"},{"SurahNumber":47,"VerseNumber":27,"Text":"Kepha kuyobanjani uma izingelosi zibenza ukuthi bafe zibashaya ebusweni babo nasemihlane yabo na"},{"SurahNumber":47,"VerseNumber":28,"Text":"Lokho kungenxa yokuthi bona babelandela lokho okucasula uMvelinqangi futhi bezonda injabulo yakhe, ngakho-ke wenza zaba yize leze izenzo zabo"},{"SurahNumber":47,"VerseNumber":29,"Text":"Noma labo abanokugula ezinhliziyweni zabo bacabanga ukuthi angeke uMvelinqangi ayiveze inzondo yabo"},{"SurahNumber":47,"VerseNumber":30,"Text":"Futhi uma sithanda sasizokukhombisa bona ukuze ubazi ngezimpawu zabo, futhi ubazi ngephimbo enkulumweni (yabo) futhi uMvelinqangi uyazazi izenzo zenu"},{"SurahNumber":47,"VerseNumber":31,"Text":"Futhi ngempela sizonilinga kuze kube yilapho sibazi abazabalazayo phakathi kwenu kanye nababekezelayo futhi sivivinye izindaba zenu"},{"SurahNumber":47,"VerseNumber":32,"Text":"Ngempela labo abangakholwanga futhi bevimba endleleni kaMvelinqangi futhi bephikisa isithunywa emva kokuba sekucacile kubona ukuholwa, ayisoze yamlimaza uMvelinqangi into futhi uyokwenza imisebenzi yabo ize leze"},{"SurahNumber":47,"VerseNumber":33,"Text":"Oh Nina enakholwayo! Hloniphani uMvelinqangi futhi nihloniphe isithunywa futhi ningenzi imisebenzi yenu ize leze"},{"SurahNumber":47,"VerseNumber":34,"Text":"Ngempela labo abangakholwanga futhi bevimba endleleni kaMvelinqangi babesebeyafa kulapho bona bengakholwa ngakho-ke akasoze abathethelele uMvelinqangi"},{"SurahNumber":47,"VerseNumber":35,"Text":"Ngakho-ke ungaphatheki kabi bese nimemezela ukuthula kulapho nina ningaphezulu, futhi uMvelinqangi ukanye nani futhi akasoze anephuce imisebenzi yenu"},{"SurahNumber":47,"VerseNumber":36,"Text":"Kuphela impilo yalomhlaba ngumdlalo nesilibaziso futhi uma nikholwa futhi nesaba (uMvelinqangi) uyoninika imivuzo yenu futhi akayiceli ingcebo yenu"},{"SurahNumber":47,"VerseNumber":37,"Text":"Uma enganicela kona enicindezela, benizoncishana futhi ubezoyiveza inzondo yenu (ukungathandi kwenu)"},{"SurahNumber":47,"VerseNumber":38,"Text":"Nilapha nina niyilabo enimenyelwe ukuthi nisebenzise endleleni kaMvelinqangi ngakho-ke phakathi kwenu kunalabo abancishanayo futhi noma ngabe ngubani oncishanayo kuphela uncishanela umphefumulo wakhe futhi uMvelinqangi akaswele kepha nina 39. ningabaswele futhi uma niphendukela emumva uzoletha abanye abantu esikhundleni senu bese bengafani njengani"},{"SurahNumber":48,"VerseNumber":1,"Text":"Ngempela sakunika ukunqoba okucacile"},{"SurahNumber":48,"VerseNumber":2,"Text":"Ukuze uMvelinqangi akuthethelele lokho okwenzile okuyizono zakho zangaphambilini nezangemumva futhi afeze ububele bakhe kuwena futhi akuholele endleleni elungile"},{"SurahNumber":48,"VerseNumber":3,"Text":"Futhi akusize uMvelinqangi ngosizo olukhulu"},{"SurahNumber":48,"VerseNumber":4,"Text":"Yena uyilowo owehlisela phansi ukuthula ezinhliziyweni zabakholwayo ukuze kunezeleleke ukholo kanye nokukholwa kwabo futhi angawaMvelinqangi amabutho amazulu nomhlaba futhi ngasosonke isikhathi uyazi unobuhlakani"},{"SurahNumber":48,"VerseNumber":5,"Text":"Ukuze afake abesilisa abakholwayo nabesifazane abakholwayo ezivandeni ekugeleza ngaphansi kwazo amifula, bayohlala lapho phakathi ingunaphakade futhi asuse kubona ububi babo futhi lokho kuMvelinqangi kuyimpumelelo enkulu"},{"SurahNumber":48,"VerseNumber":6,"Text":"Futhi ajezise abazenzisi besilisa nabazenzisi besifazane kanye nabesilisa abakhonza izithombe nabesifazane abakhonza izithombe, abacabanga ngoMvelinqangi imicabango emibi phezulu kwabo kunokubi (isijeziso esibi) futhi wabathukuthelela uMvelinqangi futhi wabaqalekisa futhi wabalungiselela isihogo futhi kubi lapho kuyiwa khona"},{"SurahNumber":48,"VerseNumber":7,"Text":"Futhi ngawaMvelinqangi amabutho amazulu nomhlaba futhi uMvelinqangi ngasosonke isikhathi uphakeme ngamandla unobuhlakani"},{"SurahNumber":48,"VerseNumber":8,"Text":"Ngempela thina sakuthumela njengofakazi nomlethi wezindaba ezinhle nanjengomxwayisi"},{"SurahNumber":48,"VerseNumber":9,"Text":"UkuzenikholwekuMvelinqanginesithunywasakhenisilekelele futhi nisihloniphe futhi nimdumise (uMvelinqangi) ekuseni nantambama"},{"SurahNumber":48,"VerseNumber":10,"Text":"Ngempela labo abakuthembisayo kuphela bathembisa uMvelinqangi, isandla sikaMvelinqangi singaphezulu kwezandla zabo, ngakho-ke noma ngabe ngubani owephula (isethembiso) kuphela usephulela ukulimala komphefumulo wakhe futhi noma ngabe ngubani ogcwalisekisa lokho akuthembisa uMvelinqangi ngakho-ke uyomnika umvuzo omkhulu"},{"SurahNumber":48,"VerseNumber":11,"Text":"Bayothi kuwena labo abasalela ngemumva abayizihlali zasogwadule “ingcebo yethu kanye nemindeni yethu eyasilibazisa ngakho-ke sicelele intethelelo” basho ngezilimi zabo lokho okungekho ezinhliziyweni zabo ithi, “ngakho-ke ngubani onganizuzela kuMvelinqangi okuthize uma ehlose ukunilimaza noma uma ehlose ngani inzuzo kepha ngasosonke isikhathi uMvelinqangi lokho enikwenzayo ukunakile"},{"SurahNumber":48,"VerseNumber":12,"Text":"Kepha nanicabanga ukuthi isithunywa kanye nabakholwayo abasoze baphindele emindenini yabo futhi kwenziwa kwabukeka kukuhle lokho ezinhliziyweni zenu futhi nacabanga umcabango omubi nabe seniba ngabantu abakhohlakele"},{"SurahNumber":48,"VerseNumber":13,"Text":"Futhi noma ngabe ngubani ongakholwa kuMvelinqangi nesithunywa sakhe ngakho-ke ngempela thina sabalungiselela abangakholwa (umlilo) ovuthayo"},{"SurahNumber":48,"VerseNumber":14,"Text":"Futhi bungobukaMvelinqangi ubukhosi bamazulu nomhlaba, uthethelela lowo amthandayo futhi ajezise lowo amthandayo, futhi ngasosonke isikhathi uMvelinqangi ungothethelelayo onesihawu"},{"SurahNumber":48,"VerseNumber":15,"Text":"Bayothi labo abasalela ngemumva uma seniphuma niya ezimpangweni zempi ukuyozithatha, “sivumeleni sinilandele” bafuna ukuguqula inkulumo kaMvelinqangi ithi, “anisoze nasilandela kanjalo uMvelinqangi washo ngaphambilini” ngakho-ke bayothi, “qhabobo ninomona ngathi” kepha babengaqondi ngaphandle kokuncane"},{"SurahNumber":48,"VerseNumber":16,"Text":"Ithi kwabasalela ngemumva abayizihlali zasogwadule “niyobizelwa abantu abanamandla amakhulu ukuyolwa nabo noma bazinikele ngakho-ke uma nihlonipha uMvelinqangi uyoninika umvuzo omuhle kepha uma nifulathela njengoba nanifulathela ngaphambilini uyonijezisa ngesijeziso esibuhlungu"},{"SurahNumber":48,"VerseNumber":17,"Text":"Akukho ukusolwa noma (icala) empumputheni futhi alikho koxhugayo futhi alikho icala nakogulayo, futhi noma ngabe ngubani ohlonipha uMvelinqangi kanye nesithunywa sakhe uyomfaka ezivandeni ekugeleza ngaphansi kwazo imifula futhi noma ngabe ngubani ophendukela emumva uyomjezisa ngesijeziso esibuhlungu"},{"SurahNumber":48,"VerseNumber":18,"Text":"Ngempela uMvelinqangi wawathokozela amakholwa ngenkathi ekuqinisekisa (ekuthembisa) ngaphansi kwesihlahla futhi wayekwazi lokho okusezinhliziyweni zawo ngakho-ke wayesehlisela phansi ukuthula phezulu kwawo futhi wawanika umvuzo wokunqoba okuseduze"},{"SurahNumber":48,"VerseNumber":19,"Text":"Futhi izimpango zempi abayozithatha ziningi futhi ngasosonke isikhathi uMvelinqangi uphakeme ngamandla unobuhlakani"},{"SurahNumber":48,"VerseNumber":20,"Text":"WanethembisauMvelinqangiizimpangoeziningieniyozithatha wabe esenisheshisela lokhu, futhi wazibamba izandla zabantu kunina futhi ukuze kube wuphawu kwabakholwayo futhi iniholele endleleni eqondile"},{"SurahNumber":48,"VerseNumber":21,"Text":"Nokunye anikakabi nawo amandla okuba nako, ngempela uMvelinqangi ukusingethe (ukuzungelezile) lokho futhi ngasosonke isikhathi uMvelinqangi wenza zonke izinto"},{"SurahNumber":48,"VerseNumber":22,"Text":"Futhi ukube labo abangakholwa balwa nani ngempela babezophendula imihlane (yabo) bese bengamtholi umvikeli noma umlekeleli"},{"SurahNumber":48,"VerseNumber":23,"Text":"Indlela kaMvelinqangi okuyiyona eseyadlula ngaphambilini futhi awusoze wayithola inguquko endleleni kaMvelinqangi"},{"SurahNumber":48,"VerseNumber":24,"Text":"Futhi yena uyilowo owabamba izandla zabo kunina nezandla zenu kubona maphakathi neMakkah emva kokuba enenze naba abanqobi kubona futhi ngasosonke isikhathi uMvelinqangi uyakubona lokho enikwenzayo"},{"SurahNumber":48,"VerseNumber":25,"Text":"Bona bayilabo abangakholwa futhi abanivimbelayo eMasjid al-Haraam bavimbela umnikelo ukuthi ufike endaweni yabo, futhi ukube kwakungesingenxa yamadoda akholwayo nabesifazane abakholwayo enaningabazi eningase nibanyathele obekuzonehlela ngabo ukusolwa ngaphandle kolwazi, ukuze uMvelinqangi angenise emseni wakhe lowo amthandayo, ukube babehlukene ngempela sasizobajezisa labo abangakholwanga phakathi kwabo ngesijeziso esibuhlungu"},{"SurahNumber":48,"VerseNumber":26,"Text":"Ngenkathi labo abangakholwanga befaka ezinhliziyweni zabo intshisekelo, intshisekelo yokungazi ngakho-ke uMvelinqangi wehlisela phansi ukuthula kwakhe phezulu kwesithunywa sakhe kanye naphezulu kwabakholwayo futhi wabanqumela igama lobumnene futhi babefanelwe yikona futhi bevumelekile kukona, futhi ngasosonke isikhathi uMvelinqangi uyisazi sazo zonke zinto"},{"SurahNumber":48,"VerseNumber":27,"Text":"Ngempela uMvelinqangi wasikhombisa isithunywa umbono weqiniso ukuthi ngempela nizongena emasjid al-Haraam, uma uMvelinqangi ethanda, niphephile nigundile emakhanda enu futhi niziphungulile (izinwele zenu) ningesabi ngakho- ke uyakwazi lokho eningakwazi wayesebeka ngaphandle kwalokho ukunqoba okuseduze"},{"SurahNumber":48,"VerseNumber":28,"Text":"Yena (uMvelinqangi) uyilowo owathumela isithunywa sakhe nokuhola nenkolo eyiqiniso ukuze ayenze igqame ngaphezulu kwazo zonke izinkolo futhi wanele uMvelinqangi njengofakazi"},{"SurahNumber":48,"VerseNumber":29,"Text":"UMuhammad yisithunywa sikaMvelinqangi futhi labo abakanye naye banzima kwabangakholwa, banomusa phakathi kwabo, ubabona bekhothama beguqa befuna umusa ovela kuMvelinqangi nentokozo izimpawu zabo zisebusweni babo ngenxa yokuguqa bewa ngeziphongo lokho kuwukuchazwa kwabo kwiTorah nokuchazwa kwabo kwi-Injil (ivangeli) njengesithombo esiveza okumilayo kwaso bese siyakuqinisa kube kukhulu bese kuyama ngesiqu sako kusimame kuthokozise abatshali ukuze abathukuthelise abangakholwayo, uMvelinqangi wabathembisa labo abakholwayo futhi abenza okuhle okulungileyo phakathi kwabo intethelelo nomvuzo omkhulu"},{"SurahNumber":49,"VerseNumber":1,"Text":"Oh Nina enikholwayo! Ningenzi (okuthize) ngaphambili kukaMvelinqangi nesithunywa sakhe futhi yesabani uMvelinqangi, ngempela uMvelinqangi uyezwa uyazi"},{"SurahNumber":49,"VerseNumber":2,"Text":"Oh Nina enikholwayo! Ningaphakamisi amazwi enu ngaphezulu kwezwi likamphrofethi futhi ningabi nomsindo kuyena ngenkulumo njengokuba nomsindo kwabanye benu kwabanye hleze izenzo zenu zibe yize leze kulapho nina ningaboni"},{"SurahNumber":49,"VerseNumber":3,"Text":"Ngempela labo abehlisa amazwi abo uma kukhona isithunywa sikaMvelinqangi labo-ke bayilabo uMvelinqangi azivivinyela okulungileyo izinhliziyo zabo okwabo yintethelelo kanye nomvuzo omkhulu"},{"SurahNumber":49,"VerseNumber":4,"Text":"Ngempela labo abakubiza ngemumva kwezindawo zokuhlala iningi labo alinawo umqondo"},{"SurahNumber":49,"VerseNumber":5,"Text":"Futhi ukube bona babebekezela kuze kube uyaphuma uya kubona kwakuzokuba ngcono kubona, futhi uMvelinqangi ungothethelelayo onesihawu"},{"SurahNumber":49,"VerseNumber":6,"Text":"Oh Nina enikholwayo! Uma (umuntu) ongalungile efika kunina nezindaba ngakho-ke zihlolisiseni, hleze nilimaze abantu ngokungazi bese niyazisola ngalokho enanikwenza"},{"SurahNumber":49,"VerseNumber":7,"Text":"Futhi yazini ukuthi phakathi kwenu kukhona isithunywa sikaMvelinqangi ukube besinganilalela ezindabeni eziningi ngempela benizokuba senhluphekweni kepha uMvelinqangi wayenza yathandeka kunina inkolo futhi wayenza yabukeka iyinhle ezinhliziyweni zenu futhi wenza kwazondeka kunina ukungakholwa nokushinga nokungahloniphi labo-ke bayilabo abaholwe kahle"},{"SurahNumber":49,"VerseNumber":8,"Text":"Umusa ovela kuMvelinqangi kanye nobubele futhi uMvelinqangi uyisazi unobuhlakani"},{"SurahNumber":49,"VerseNumber":9,"Text":"Futhi uma amaqembu amabili amakholwa elwa ngakho- ke yenzani ubulungiswa phakathi kwawo womabili kepha uma elilodwa lawo womabili licindezela elinye ngakho-ke yilwani nalelo elicindezelayo kuze kube lithobela impoqo kaMvelinqangi, kepha uma lizithoba ngakho-ke lamulani phakathi kwawo womabili ngobulungiswa nangokulingana, ngempela uMvelinqangi uyabathanda abalinganisayo"},{"SurahNumber":49,"VerseNumber":10,"Text":"Abakholwayo bangabazalwane ngakho-ke lamula phakathi kwabafowenu futhi yesabani uMvelinqangi ukuze ninikwe umusa"},{"SurahNumber":49,"VerseNumber":11,"Text":"Oh Nina enikholwayo! Abantu abangabenzi abantu iziphukuphuku, bangaba ngcono kunabo, futhi abesifazane bangabenzi (iziphukuphuku abanye) besifazane, mhlawumbe bangaba ngcono kunabo futhi ningathukani, futhi ningabizani ngezigcono (ezithukuthelisayo) yigama elibi lokungahloniphi emva kwenkolo, futhi noma ngabe ngubani ongazisoli – ngakho-ke labo bona bangabenzi bokubi"},{"SurahNumber":49,"VerseNumber":12,"Text":"Oh Nina enikholwayo! Qhelelanani kakhulu nomdlinzo ngempela eminye yemidlinzo iyisono futhi abanye benu bangabelusi abanye futhi bangabahlebi, ngakube oyedwa wenu uyakuthanda yini ukuthi adle inyama kamfowabo ofile? Ningayinyanya futhi yesabani uMvelinqangi, ngempela uMvelinqangi ungowamukela ukuzisola unesihawu"},{"SurahNumber":49,"VerseNumber":13,"Text":"Oh Bantu! Ngempela thina sanidala ngesilisa nesifazane futhi sanenza abantu nezizwe ukuze nazane, ngempela ohlonipheke kakhulu phakathi kwenu kuMvelinqangi yilowo olunge kakhulu kunani, ngempela uMvelinqangi uyisazi welumkile"},{"SurahNumber":49,"VerseNumber":14,"Text":"Abahlali basogwadule bathi, “sasikholwa” ithi, “anikholwa” kepha yithini, “sizinikele” inkolo ayikangeni ezinhliziyweni zenu kepha uma nihlonipha uMvelinqangi kanye nesithunywa sakhe angeke anciphise lutho emisebenzini yenu, ngempela uMvelinqangi ungothethelelayo onesihawu"},{"SurahNumber":49,"VerseNumber":15,"Text":"nesithunywa sakhe bese bengangabazi futhi bazabalaze ngengcebo yabo nangemiphefumulo yabo endleleni kaMvelinqangi, labo-ke bayilabo abaneqiniso"},{"SurahNumber":49,"VerseNumber":16,"Text":"Ithi ngakube nazisa uMvelinqangi ngenkolo yenu na? Kulapho uMvelinqangi ekwazi lokho okusemazulwini kanye nalokho okusemhlabeni, futhi uMvelinqangi uyisazi sazo zonke izinto"},{"SurahNumber":49,"VerseNumber":17,"Text":"Benza sengathi bakwenzela umusa ukuthi babengamaMuslim ithi, “ningenzi ububele kumina ngobu-Islam benu, kepha nguMvelinqangi owenza ububele kunina ngokuthi waniholela enkolweni uma kungukuthi nina ningabaneqiniso"},{"SurahNumber":49,"VerseNumber":18,"Text":"Ngempela uMvelinqangi uyakwazi okungabonwa kwamazulu nomhlaba futhi uMvelinqangi ungumboni walokho enikwenzayo"},{"SurahNumber":50,"VerseNumber":1,"Text":"Qaf ngeQur’an enedumela elikhulu"},{"SurahNumber":50,"VerseNumber":2,"Text":"Kepha bayamangala ukuthi kufike kubona umxwayisi ophuma phakathi kwabo, ngakho-ke abangakholwa bathi, “lokhu yinto emangalisayo”"},{"SurahNumber":50,"VerseNumber":3,"Text":"Ngakube uma sesifile sabawuthuli – lokho ukuphindela okukude"},{"SurahNumber":50,"VerseNumber":4,"Text":"Ngempela siyakwazi lokho umhlaba okunciphisayo kubona, ikanye nathi incwadi elondolozayo"},{"SurahNumber":50,"VerseNumber":5,"Text":"Kepha baliphika iqiniso ngenkathi lifika kubona, ngakho-ke bona basesimweni esididayo"},{"SurahNumber":50,"VerseNumber":6,"Text":"Ngakube ababheki yini esibhakabhakeni ngaphezulu kwabo ukuthi sasakha kanjani futhi sasenza sabukeka sisihle futhi asinayo imifantu"},{"SurahNumber":50,"VerseNumber":7,"Text":"Nomhlaba sawendlala futhi sabeka kuwona izintaba futhi samilisa kuwona zonke izinhlobo zezithelo nemithi ngambili"},{"SurahNumber":50,"VerseNumber":8,"Text":"Ukubona nesikhumbuzo kuleyo naleyo nceku ephendukela kuMvelinqangi ngokuzisola"},{"SurahNumber":50,"VerseNumber":9,"Text":"Futhi sawehlisela phansi amanzi avela esibhakabhakeni abusisekile sabe sesenza ngawo ukuthi kumile izivande nohlamvu lokuvunwayo"},{"SurahNumber":50,"VerseNumber":10,"Text":"Nezihlahla ezinde zesundu ezinezixheke ezilekene ezivuthiwe"},{"SurahNumber":50,"VerseNumber":11,"Text":"Isabelo sezinceku (zikaMvelinqangi) futhi saphilisa ngawo (amanzi) izwe elifile kunjalo ukuphuma (ukuvuka kwabafileyo)"},{"SurahNumber":50,"VerseNumber":12,"Text":"Baphika ngaphambilini kwabo abantu baNowa nezihlali zaseRass nezaseThamud"},{"SurahNumber":50,"VerseNumber":13,"Text":"No A’d noFaro kanye nabafowabo ka-Lothi"},{"SurahNumber":50,"VerseNumber":14,"Text":"Nezihlali zase-Aykah kanye nabantu baseTubba, bonke babeziphika izithunywa ngakho-ke yabe seyiyagcwaliseka insongo yami"},{"SurahNumber":50,"VerseNumber":15,"Text":"Ngakube sehluleka yini endaweni yokuqala? Kepha bona basekudidekeni ngendawo entsha"},{"SurahNumber":50,"VerseNumber":16,"Text":"Futhingempelasamudalaumuntufuthisakwazilokhoubuyena obuhleba ngakho kuyena futhi thina sisondele kakhulu kuyena kunomthambo (wakhe) omkhulu osentanyeni"},{"SurahNumber":50,"VerseNumber":17,"Text":"Ngenkathi abemukeli ababili (izingelosi) bemukela behleli omunye ngakwesokudla omunye ngakwesobunxele"},{"SurahNumber":50,"VerseNumber":18,"Text":"Akaliphimisi igama ngaphandle kokuthi eduzane naye kunomalusi (umqaphi) olindile"},{"SurahNumber":50,"VerseNumber":19,"Text":"Futhi ukudalwa kokufa kuyofika ngeqiniso, lokho kuyilokho wena owawuzama ukukugwema"},{"SurahNumber":50,"VerseNumber":20,"Text":"Futhi icilongo liyofuthwa, lolo wusuku lwensongo"},{"SurahNumber":50,"VerseNumber":21,"Text":"Futhi lowo nalowo mphefumulo uyoza kanye nomshayeli nofakazi"},{"SurahNumber":50,"VerseNumber":22,"Text":"Ngempela wawungakunakile lokho, ngakho-ke sisisusile kuwena isembozo sakho futhi ukubona kwakho namhlanje kubukhali"},{"SurahNumber":50,"VerseNumber":23,"Text":"Futhi okanye naye (ingelosi) iyothi, “nakhu lokhu okukanye nami kulungile"},{"SurahNumber":50,"VerseNumber":24,"Text":"(UMvelinqangi uyothi ezingelosini) nobabili phonsani esihogweni lowo nalowo ongakholwa onenkani"},{"SurahNumber":50,"VerseNumber":25,"Text":"Umenqabeli wokuhle, umephuli womthetho umngabazi"},{"SurahNumber":50,"VerseNumber":26,"Text":"Lowo obeka omunye unkulunkulu kanye noMvelinqangi ngakho-ke nobabili muphonseni esijezisweni esinzima"},{"SurahNumber":50,"VerseNumber":27,"Text":"Okanye naye uyothi, “Nkosi yethu angizange ngimdukise kepha wayesekudukeni okukude”"},{"SurahNumber":50,"VerseNumber":28,"Text":"Uyothi, “musani ukuphikisana ngaphambili kwami kulapho sengasidlulisela kunina isexwayiso”"},{"SurahNumber":50,"VerseNumber":29,"Text":"Ayiguqulwa inkulumo lapha kumina futhi mina angisiyena ongenabo ubulungiswa ezincekwini"},{"SurahNumber":50,"VerseNumber":30,"Text":"Ngosuku khumbula lapho sithi esihogweni, “ngakube ugcwele yini na?” Siyothi (isihogo) “ngakube bakhona yini abanye)”"},{"SurahNumber":50,"VerseNumber":31,"Text":"Futhi siyosondezwa isivande (kulabo) abagwema okubi hayi kude"},{"SurahNumber":50,"VerseNumber":32,"Text":"Lokhu kuyilokhu enethenjiswa kona – kulowo nalowo ophendukela (kuMvelinqangi) ogcina isethembiso"},{"SurahNumber":50,"VerseNumber":33,"Text":"Lowo omesabayo onomusa ngasese futhi ozoza nenhliziyo yokuzisola"},{"SurahNumber":50,"VerseNumber":34,"Text":"Ngenani kusona ngokuthula lolu wusuku lwangunaphakade"},{"SurahNumber":50,"VerseNumber":35,"Text":"Okwabo lapho phakathi yilokho abakufisayo futhi kuthina kunokungaphezulu"},{"SurahNumber":50,"VerseNumber":36,"Text":"Futhi zingaki izizukulwane esazibhubhisa ngaphambilini kwabo zona zazinamandla amakhulu ngaphezulu kwabo futhi zazihamba emhlabeni ngakube ikhona yini indawo yokuphephela"},{"SurahNumber":50,"VerseNumber":37,"Text":"Ngempela kulokho kunesikhumbuzo kunoma ngabe ngubani onenhliziyo noma onika ukuzwa kulapho yena engufakazi"},{"SurahNumber":50,"VerseNumber":38,"Text":"Futhi ngempela sawadala amazulu nomhlaba nakho konke okuphakathi kwako kokubili ezinsukwini eziyisithupha futhi akuzange kusithinte ukukhathala"},{"SurahNumber":50,"VerseNumber":39,"Text":"Ngakho-ke kubekezelele lokho abakushoyo futhi ugubhe indumiso yeNkosi yakho ngaphambili kokukhuphuka kwelanga nangaphambili kokushona (kwelanga)"},{"SurahNumber":50,"VerseNumber":40,"Text":"Nasebusuku yidumise nangemumva kokuwa phansi niguqa"},{"SurahNumber":50,"VerseNumber":41,"Text":"Futhi lalela ngosuku lapho ummemezi ememeza endaweni eseduze"},{"SurahNumber":50,"VerseNumber":42,"Text":"Usuku lapho beyobe bezwa umsindo (ukukhaliswa kwecilongo) kweqiniso lolo kuyoba wusuku emathuneni"},{"SurahNumber":50,"VerseNumber":43,"Text":"Ngempela thina siyaphilisa futhi siyabulala futhi kukuthina ukubuyela kokugcina"},{"SurahNumber":50,"VerseNumber":44,"Text":"Usuku lapho umhlaba uyodabuka usuke kubona ngokushesha lokho kuqoqa kuthina kulula"},{"SurahNumber":50,"VerseNumber":45,"Text":"Thina sikwazi kangcono lokho abakushoyo futhi wena awusiyena umphoqi kubona, ngakho-ke khumbuza ngeQur’an lowo owesaba ukusonga kwami"},{"SurahNumber":51,"VerseNumber":1,"Text":"Ngifunga ngemimoya esakazayo"},{"SurahNumber":51,"VerseNumber":2,"Text":"Ngifunga nangamafu athwele"},{"SurahNumber":51,"VerseNumber":3,"Text":"Ngifunga nangemikhumbi ehamba kalula"},{"SurahNumber":51,"VerseNumber":4,"Text":"Ngifunga nangababa udaba"},{"SurahNumber":51,"VerseNumber":5,"Text":"Ngempela lokho enethenjiswa kona kuyiqiniso"},{"SurahNumber":51,"VerseNumber":6,"Text":"Futhi ngempela ukwahlulelwa kuzokwenzeka"},{"SurahNumber":51,"VerseNumber":7,"Text":"Ngifunga ngezulu eligcwele ubuhle"},{"SurahNumber":51,"VerseNumber":8,"Text":"Ngempela nina nisenkulumweni ephikisanayo"},{"SurahNumber":51,"VerseNumber":9,"Text":"Osusiwe kuyona yilowo ophambukisiwe"},{"SurahNumber":51,"VerseNumber":10,"Text":"Ababhujiswe abaqamba amanga"},{"SurahNumber":51,"VerseNumber":11,"Text":"Labo abangaphansi kwesembozo sokunganaki"},{"SurahNumber":51,"VerseNumber":12,"Text":"Babuza ukuthi lunini usuku lokwahlulelwa"},{"SurahNumber":51,"VerseNumber":13,"Text":"Usuku abayovivinywa ngalo emlilweni"},{"SurahNumber":51,"VerseNumber":14,"Text":"Yizwani\tukuvivinywa\tkwenu,\tlokhu\tyilokhu\rnina\renanikusheshisa (nikujaha)"},{"SurahNumber":51,"VerseNumber":15,"Text":"Ngempelaabalungileyobayokubasezivandeninasemithonjeni"},{"SurahNumber":51,"VerseNumber":16,"Text":"Bekuthatha lokho abakunikwa yiNkosi yabo, ngempela bona ngaphambilini kwaloko babengabenzi bokuhle"},{"SurahNumber":51,"VerseNumber":17,"Text":"Babelala kancane ebusuku"},{"SurahNumber":51,"VerseNumber":18,"Text":"Futhi entathakusa bona becela intethelelo"},{"SurahNumber":51,"VerseNumber":19,"Text":"Futhi\temnothweni\twabo\tkunesabelo\tsabacelayo nesabangavunyelwe"},{"SurahNumber":51,"VerseNumber":20,"Text":"Futhi emhlabeni kunezimpawu kulabo abaqinisekile"},{"SurahNumber":51,"VerseNumber":21,"Text":"Futhi nasemiphefumulweni yenu ngakube aniboni yini na"},{"SurahNumber":51,"VerseNumber":22,"Text":"Futhi ezulwini kunesabelo senu kanye nalokho enethenjiswa kona"},{"SurahNumber":51,"VerseNumber":23,"Text":"Ngakho-ke ngeNkosi yamazulu nomhlaba, ngempela kona kuyiqiniso njengoba nina nikhuluma"},{"SurahNumber":51,"VerseNumber":24,"Text":"Ngakubeyafikayinikuwenaindabayezivakashiezihloniphekile zika-Abrahamu"},{"SurahNumber":51,"VerseNumber":25,"Text":"Khumbula ngenkathi zifika kuyena zathi, “ukuthula” (u-Abrahamu) wathi, “ukuthula, niyibantu abangaziwa (kumina)”"},{"SurahNumber":51,"VerseNumber":26,"Text":"Wayesephendukela emndenini wakhe wayeseletha inkonyane elinonile"},{"SurahNumber":51,"VerseNumber":27,"Text":"Wayeselibeka eduzane nazo (izivakashi) wathi, “angeke yini nidle?”"},{"SurahNumber":51,"VerseNumber":28,"Text":"Wayesengenwa ukuzesaba zathi, “ungesabi” zabe sezimnika izindaba ezimnandi ngendodana enolwazi"},{"SurahNumber":51,"VerseNumber":29,"Text":"Ngakho-ke unkosikazi wakhe weza esho ngezwi elikhulu buhwaqabele ubuso bakhe washo, “(unkosikazi) omdala oyinyumba!”"},{"SurahNumber":51,"VerseNumber":30,"Text":"Zathi, “isho kanjalo iNkosi yakho ngempela yona inobuhlakani ingeyaziyo”"}]}