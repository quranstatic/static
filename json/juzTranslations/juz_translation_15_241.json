{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":17,"VerseNumber":1,"Text":"Uluyali ni lwa ulia owayila Omusumba wuwe eshilo okhurula khumusikiti kwoluyali okhula khumusikiti kwa ehale okwa khwahelesia tsikhabi ebili mumbeka tsiakwo, kho khumwechesie bilala khubimanyisio biefu. Toto ye niwokhuwulila Owokhulola"},{"SurahNumber":17,"VerseNumber":2,"Text":"Ne khwahelesia Musa eshitabu, nenikhushikhola obulunjifu khubana ba Israel mbu; “mulakhola omulindi wundi ulali esie tawe.”"},{"SurahNumber":17,"VerseNumber":3,"Text":"Olwibulo lwabalia bakhwaninia halala nende Nuh, toto ye yali Omusumba wokhupa orio"},{"SurahNumber":17,"VerseNumber":4,"Text":"Ne nikhubusilia Abana ba israeil mushitabu mbu; ‘‘toto enywe mwitsa okhukhola obulianga khushialo olwakhabili, netoto mana mufure okhufura okhukhongo.”"},{"SurahNumber":17,"VerseNumber":5,"Text":"Mana olwa yiliula andakano ya ambeli ,khulabarerera Abasumba befu abalwani abatinyu, nabo balinjila mutsingongo tsienyu buli elubeka, Ne ino ni indakano ilikholekha"},{"SurahNumber":17,"VerseNumber":6,"Text":"Mana khulibakalusilia amani kenyu khubo, ne khulibametela omwandu nende Abana, ne khulibakhola mube omukanda omunji"},{"SurahNumber":17,"VerseNumber":7,"Text":"Kho nimukhola amalayi, mwikholela abeene, nenimukhola amabii, mwikholela abeene, ne olwayiliula indakano yokhumalilikha , kho obweni bwenyu bunyasibwe, ne benjile mumusikiti shingala benjilanga mukhuchaka. Ne banyasie okhunyasia okhukhongo muno ebise biababaruka"},{"SurahNumber":17,"VerseNumber":8,"Text":"Aundi Nyasaye wenyu alababeela tsimbabaasi, nimukalushila fwesi khulakalushila. Ne khwakhola omulilo kwa Jahannam okhuba imboye ya Abandu abakhayi"},{"SurahNumber":17,"VerseNumber":9,"Text":"Toto Ikurani ino ilunjisinjia khunjila ilunjifu muno. Ne isuubisinjia Abasuubili abakholanga amalayi mbu bali nende omurungo omukhongo"},{"SurahNumber":17,"VerseNumber":10,"Text":"Ne balia abalasuubilanga mwikulu tawe ,khwabarecheshela eshinyasio eshilulu muno"},{"SurahNumber":17,"VerseNumber":11,"Text":"Ne Omundu asabanga amabii shingala khandi asabanga amalayi, ne toto Omundu niwa amaababa"},{"SurahNumber":17,"VerseNumber":12,"Text":"Ne khwakhola eshilo nende eshitere okhuba ebimanyisio bibili, mana nikhura eshimanyisio shieshilo, ne nikhukhola eshimanyisio shieshitere okhuba nende obulafu kho munyoole tsimbabaasi tsirulanga khu Nyasaye wenyu, ne munyoole okhumanya eshichelo shiemika nende okhubasia. Ne buli eshindu khwashinoosia habulafu"},{"SurahNumber":17,"VerseNumber":13,"Text":"Ne buli Omundu khwamuboyela khwikosi khukhwe ebikhole bibie, ne inyanga yeyindukho khulimurusilia eshitabu shishie eshialinyoola nishibambulwe. (aliboolelwa)"},{"SurahNumber":17,"VerseNumber":14,"Text":"“Soma eshitabu shishio. Oyela omwene okhwibalila nyangayino.”"},{"SurahNumber":17,"VerseNumber":15,"Text":"Ulia ulunjikha yelunjishilanga omwene, ne ulia ukora yekosinjia omwene. ne Omundu shalichinjila owundi omusiko kukwe tawe. Ne efwe shikhuli bokhuhelesia eshinyasio tawe okhula khube nikhwaruma Abarumwa"},{"SurahNumber":17,"VerseNumber":16,"Text":"Ne nikhwenya okhusishia olukongo , khulomesinjia ababii balwo,(baleshe obubii) halali batsililila nende amabii kabu omo. Awo likhuwa liburanga khubo, ne khubasishinjia okhusishia okhubii"},{"SurahNumber":17,"VerseNumber":17,"Text":"Ne emikanda chinga chakhwasishia inyuma wa Nuhu, ne Nyasaye wuwo ayela khutsimbi tsia Abandu baye okhuba wokhutsimanya, owutsilola"},{"SurahNumber":17,"VerseNumber":18,"Text":"Ulia wenya omwikhoyo kwokhushialo kwalwangulwangu khwitsa okhumuwa lwangu lwangu omo, akakhwenya khu ulia wa khwenya, mana khwamukholela Jahanam alinjilamwo nali omuleche owutafibwa"},{"SurahNumber":17,"VerseNumber":19,"Text":"Naye ulia wenya mwikulu, mana nakhola eshinani khubikhole bibie, mana nali omwihotselefu, abo obukhalabani bwabu buliba bwokhwitsomibwa"},{"SurahNumber":17,"VerseNumber":20,"Text":"Abo boosi (ababii nabalayi) khubelesinjia bano nende bano – khumikabo chia Nyasaye wuwo, ne emikabo chia Nyasaye wuwo shichiyikalilanga tawe"},{"SurahNumber":17,"VerseNumber":21,"Text":"Henga shingala khwachingula abandi mubo khubandi. Ne mwikulu khuli nende ebisaala ebikhongo nende okhuchingulwa okhukhongo muno"},{"SurahNumber":17,"VerseNumber":22,"Text":"Olaba nende Nyasaye wundi halala nende Nyasaye tawe, wakhetsa wafunaanibwa wakhaya okhuhabinwa"},{"SurahNumber":17,"VerseNumber":23,"Text":"Ne Nyasaye yabusia mbu: ‘‘mulalaama shiosishiosi tawe halali Ye, ne abebusi babili obakholele amalayi, na yesiyesi khubo nakofula nohomba boosi halala , olababoolela mbu uff tawe, (olachong’a nabo tawe) ne olabayibila tawe, ne obaboolele amakhuwa keshiroonyo. (amalayi)"},{"SurahNumber":17,"VerseNumber":24,"Text":"Ne obenamilie olubaa lwobwihotselefu okhurulana khutsimbabaasi, ne boola mbu: “ Nyasaye wanje obabeele tsimbabaasi shingala bandela neshili omutiti.”"},{"SurahNumber":17,"VerseNumber":25,"Text":"Nyasaye wenyu amanyile akali mumioyo 17. chienyu, nimulaba abalayi, toto ye niwobulesheli khubalia bamukalukhakhwo"},{"SurahNumber":17,"VerseNumber":26,"Text":"Ni ohelesie Omwikho wuwo eshiakhoyeshela, nende Abamanani nende abali khuluchendo, ne olakhola isasia tawe"},{"SurahNumber":17,"VerseNumber":27,"Text":"Toto balia bakholanga isasia ni Abana babu shetani, ne shetani yaloba Nyasaye wuwe"},{"SurahNumber":17,"VerseNumber":28,"Text":"Ne noba ehale ninabo, khukhukhaaba tsimbabaasi tsia Nyasaye wuwo, tsiosuubililanga, mana boola ninabo amakhuwa amalayi"},{"SurahNumber":17,"VerseNumber":29,"Text":"Ne olakhola omukhono kukwo kwaba shinga kwaboywa mwikosi tawe, nohomba olakubambula orio orio butswa tawe, wakhafunanibwa mana wawelwa"},{"SurahNumber":17,"VerseNumber":30,"Text":"Toto Nyasaye wuwo afungulilanga omukabo kukwe owayenya, toto ye khubandu bebe abamanyile muno ne abalolanga"},{"SurahNumber":17,"VerseNumber":31,"Text":"Ne mulera Abana benyu khulwokhuria obumanani tawe, nefwe khukabanga abo emikabo halala nende enywe, toto okhubeera ni eshionono eshikhongo"},{"SurahNumber":17,"VerseNumber":32,"Text":"Ne mulasita ahambi nende obuyeyi (okhuyilana) tawe, toto ni eshifwolo ne ni injila imbii muno"},{"SurahNumber":17,"VerseNumber":33,"Text":"Ne mulera omundu wa Nyasaye yakana okhwira tawe okhuyiniakhwo khubwatoto, ne ulia wirwa khukhukholelwa obubii, awo khuhelesiyie owitsa habundu wuwe obunyali. kho alabura eshichelo mukhwira tawe. Toto ye akhonyungwa"},{"SurahNumber":17,"VerseNumber":34,"Text":"Ne mulasita ahambi nende omwandu kwomwana omufwilwa tawe okhuyiniakhwo munjila indayi, okhula akubuye, ne mukhole shingala mwalakana. Toto amalakano kalirebwa"},{"SurahNumber":17,"VerseNumber":35,"Text":"Ne mwitsusie eshichelo olwa muchela, ne muchele khushichelo shia habwene, obo ni obulayi khwinywe ne ni obulayi mukhumalilikha"},{"SurahNumber":17,"VerseNumber":36,"Text":"Ne olaloonda kobula ninako obumanyi tawe, toto amarwi nende tsimoni nende omwoyo ebo biosi bilirebwa"},{"SurahNumber":17,"VerseNumber":37,"Text":"Ne olachenda khushialo nende isunga tawe, toto ewe shonyala okhufutula liloba tawe nohomba shonyala okhula oburambi bwetsingulu tawe"},{"SurahNumber":17,"VerseNumber":38,"Text":"Ako koosi obubii bwako nibwokhusinyisia imbeli wa Nyasaye"},{"SurahNumber":17,"VerseNumber":39,"Text":"Ako niko Malala khuka Nyasaye wuwo yakhufimbulila akamachesi, ne olara halala nende Nyasaye nyasaye wundi tawe, wakhetsa wasukunwa mumulilo nofunaanibungwa notaafibungwa"},{"SurahNumber":17,"VerseNumber":40,"Text":"Koo! Nyasaye wenyu abawulile Abana abasiani , neye niyeyawulila Abana abakhana okhurula Mubamalaika? Toto enywe muboolanga amakhuwa amakhongo"},{"SurahNumber":17,"VerseNumber":41,"Text":"Ne toto khwamala okhwinoosia mukurani ino obulayi kho banyoole okhwitsulila , ne shibametanga halali okhubara ehale ninayo"},{"SurahNumber":17,"VerseNumber":42,"Text":"Boola: “Babetsanga halala nende Nyasaye abanyasaye shingala baboolanga, mana bakhakonyele injila yokhula khu shisala shia Nyasaye “(okhulwana)"},{"SurahNumber":17,"VerseNumber":43,"Text":"Nyasaye nomutswenufu muno , ne ali hekulu muno khukababoolanga ako"},{"SurahNumber":17,"VerseNumber":44,"Text":"Amakulu saba nende liloba nende biosi bilimwo bimwitsoominjia. Ne shibulaho shiosi shiosi halali shimwitsominjia khu tsifuma tsistse tsindayi, halali enywe shimumanyanga okhwitsomia okho tawe. Toto Ye ni Omwihotselefu, Owobulesheli"},{"SurahNumber":17,"VerseNumber":45,"Text":"Ne nosooma Ikurani, khuretsanga hakari wuwo nende hakari yabalia abalasuubilanga mwikulu eshikalilo shishinga"},{"SurahNumber":17,"VerseNumber":46,"Text":"Ne khwara ebifunikho mumwoyo chiabu baletsa bamanya, ne mumarwi kabu obusiro, Ne norumbula Nyasaye wuwo yenyene Mukurani, abo bakalukhaninjia emikongo chiabu khulwokhusinywa"},{"SurahNumber":17,"VerseNumber":47,"Text":"Efwe khumanyile muno eshifune eshia bakawulilisilinjia, ne olwabemoonyanga, olwa ababii abo baboolanga mbu: “Enywe shimuloondanga halali Omundu walokwa.”"},{"SurahNumber":17,"VerseNumber":48,"Text":"Lola shingala bakhuchelasilia, mana nibakora kho shibanyala okhunyoola injila tawe"},{"SurahNumber":17,"VerseNumber":49,"Text":"Ne baboola mbu:” Koo; olwakhuliba ebikumba nende ebitonye biasiebwasiebwa, mbu khulilamusibwa, okhuba ebilonji ebiyiakha?.”"},{"SurahNumber":17,"VerseNumber":50,"Text":"Boola: “Bee amachina nohomba olubia (eshichuma).”"},{"SurahNumber":17,"VerseNumber":51,"Text":"Nohomba eshilonje shindi mubilia ebiamulola ebiumu mumioyo chienyu.” Awo balaboola mbu: “Ni wina witsa okhukalusia,” Boola “Ni ulia owabalonga olwambeli.” Awo betsa okhuresilia emirwe chiabu, ne balaboola mbu: ‘‘kaliba lina ako?” Boola: “kanyala okhuba ahambi hano.”"},{"SurahNumber":17,"VerseNumber":52,"Text":"Inyanga ya alibalanga, nanyu mulifuchilila khukhumwitsomia, ne mulipara mbu shimwekhala halali ebise bititi buswa"},{"SurahNumber":17,"VerseNumber":53,"Text":"Boolela Abasumba banje, baboole akali amalayi, toto shetani atswatswaninjia hakari wabu, toto shetani ni omusuku womundu owahabulafu"},{"SurahNumber":17,"VerseNumber":54,"Text":"Nyasaye wenyu yabamanya muno, niyenya nababeela tsimbabaasi neniyenya nabahelesia eshinyasio, ne sikhwakhuruma ewe okhuba umulindi wabu tawe"},{"SurahNumber":17,"VerseNumber":55,"Text":"Ne Nyasaye wenyu yamanya muno abali mwikulu nende mushialo. Ne toto khwachingula Abarumwa bandi okhushila abandi, ne Daudi khwamuhesia Izaburi"},{"SurahNumber":17,"VerseNumber":56,"Text":"Boola “ Lanje boosi abamuboolanga mbu ni abanyasaye nimulekha Ye. Shibalanyala okhubarusiliaho abubii nohomba okhukalukhania tawe.”"},{"SurahNumber":17,"VerseNumber":57,"Text":"Abo nibo basabanga, bakhabanga okhwinjila hambi nende Nyasaye wabu, abali ahambi muno mubo basubilanga tsimbabaasi tsitsie ne baritsanga eshinyasio shishie, Toto eshinyasio shia Nyasaye wuwo nishokhuriibwa"},{"SurahNumber":17,"VerseNumber":58,"Text":"Ne lubulaho olukongo lwosi lwosi halali efwe khulilusishia inyanga yeyindukho nishili okhula nohomba khuliluhelesia eshinyasio eshilulu. Kano kosi kahandikwa mushitabo"},{"SurahNumber":17,"VerseNumber":59,"Text":"Ne shibulaho shikhwikalilanga okhurera amangalimwa, halali ni okhubeela mbu Abandu bakhale bayingana. Ne khwahelesia aba Thamudi ingamia ikhasi okhuba eshimanyisio eshia habalafu, mana nibamuyingasia, Ne shikhuyilanga ebimanyisio ebo halali khulwa okhwikanyilisia"},{"SurahNumber":17,"VerseNumber":60,"Text":"Ne olwakhwakhuboolela mbu: “Toto Nyasaye wuwo amalile okhubotokhana Abandu abo.” Ne shikhwakhola amaloro kalia akakhwakhwechesia halali okhutema Abandu.\t(Nende okhurumbulwa) mukurani omusala okwashienwa kulia, akwakhwakhwechesia. Ne khubekanyilisinjia halali shikabametanga shosi shosi tawe halali obukori obukhongo"},{"SurahNumber":17,"VerseNumber":61,"Text":"Ne olwakhwaboolela Malaika mbu: “ inamile Adam” Nibeenama okhuyiniakhwo Ibilis. Naboola mbu: “Koo; Ndinamile ulia owaloonga okhurula khwiloba?’’"},{"SurahNumber":17,"VerseNumber":62,"Text":"Naboola: “ololanga uno wohelesiye oluyali muno okhushila esie, ni umbelesia ebise okhuula inyanga yeyindukho, toto ndilisishia olwibulo lwaye lwosi halali batiti butswa.”"},{"SurahNumber":17,"VerseNumber":63,"Text":"(Nyasaye) Naboola:” Rula hano; yesi yesi ulikhulonda mubo, mana toto Jahanamu niko omurungo kwenyu, omurungo omuleeng’afu.”"},{"SurahNumber":17,"VerseNumber":64,"Text":"Ne Obakhwese bonyalilwa mubo khu sauti yiyio, ne obakhung’asie, Abaninanga tsifarasi nende batsitsanga khumakulu. Ne sanjilana ninabo khu mwandu nende Abana babu, ne 17. obalache, Halali shetani shabalakanga halali ubebeyi butswa"},{"SurahNumber":17,"VerseNumber":65,"Text":"Toto Abasumba banje obula obunyali khubo. Ne Nyasaye wuwo ayela okhuba omulindi"},{"SurahNumber":17,"VerseNumber":66,"Text":"Nyasaye wenyu ni ulia ubelusilinjia ebininwa bienyu munyanza, kho mukonye omukabo kukwe. Toto Ye ni umunji wetsimbabaasi khwinywe"},{"SurahNumber":17,"VerseNumber":67,"Text":"Ne obutinyu nibubanyoola munyanza, babakoranga balia boosi bamulanganga mbu Nyasaye, halali Nyasaye Yenyene butswa. Ne olwa aboosinjia nimuli shisiche mulembe khulukongo, mukalukhananga. Toto Omundu ni omunji wokhukhaya"},{"SurahNumber":17,"VerseNumber":68,"Text":"Koo musuubilanga mbu muli nomulembe, shiyetsa okhubayibisia ebuleka wosiwosi we shialo, nohomba mbu shalabarerera imbumbuyeka yolufu mana mubule okhunyoola omukhonyi"},{"SurahNumber":17,"VerseNumber":69,"Text":"Nohomba musuubile mbu mulinomulembe shalibakalusiamwo olundi khandi tawe- mana abarerere omuyeka omululu, mana abayibisie khulwa obukhayi bwenyu? Mana mubule ubakhoonya ubasabila khwifwe khushinyasio shino"},{"SurahNumber":17,"VerseNumber":70,"Text":"Netoto khwaninia Omundu hekulu, mana nikhumuchinga khushialo nende munyanza mana mikhumukaba khumikabo emilayi ne nikhumukholela obulayi muno okhushila ebindi bia khwaloonga"},{"SurahNumber":17,"VerseNumber":71,"Text":"Inyanga yakhulilaanga Abandu halala nende abemilisi babu, kho balia balihebwa eshitabo shiabu momukhono omusatsa abo balisoma eshitabo shiabu neshibalikholelwa obubii bwosi bwosi tawe- (kata shingala ulusi lweyitende)"},{"SurahNumber":17,"VerseNumber":72,"Text":"Ne uba khushialo khuno umuwofu, mwikulu khandi aliba omuwofu, ne owakora muno injila"},{"SurahNumber":17,"VerseNumber":73,"Text":"Nabototobalihambiokhukhutswatswania nende kalia akakhwakhufimbulila, kho onyoole okhuchishila kalali kano, ne awo toto bakhakhukholele omwitsa"},{"SurahNumber":17,"VerseNumber":74,"Text":"Nekhukhayanga okhukhutinyisia, wakhabeele ahambi okhubayekhakho hatiti"},{"SurahNumber":17,"VerseNumber":75,"Text":"Awo nafu toto khwakhupiliyie eshinyasio eshikhongo shiobulamu. Ne mana shiwa khanyoolelekhwo omukhonyi ukhuhabina khwifwe tawe"},{"SurahNumber":17,"VerseNumber":76,"Text":"Ne toto bali ahambi okhulonda kushialo(Madina) kho bakhurusiemwo. Ne shibakhekhale inyuma wuwo halali ebise bititi butswa"},{"SurahNumber":17,"VerseNumber":77,"Text":"Oko niko omulukha kwa balia abakhwaruma imbeli wuwo mubarumwa befu. Ne sholanyoola obwawukhani mumilukha chiefu tawe"},{"SurahNumber":17,"VerseNumber":78,"Text":"Ne yemia iswala eliuba olwalikalukhananga, okhula ishilima shieshilo, ne Ikurani yomumabwibwi. Toto Ikurani (Iswala) yomumabwibwi ili nende abaloli buli lwosi"},{"SurahNumber":17,"VerseNumber":79,"Text":"Ne eshilo bukha olaame ninayo, eyo ni eshimetelo khwiwe, yakhaba ario Nyasaye wuwo yakhulamusilia habundu woluyali"},{"SurahNumber":17,"VerseNumber":80,"Text":"Ne boola mbu: “ Nyasaye wanje; unyinjisie amenjililo amalayi, ne undusiemwo okhurusia okhulayi, ne umbe amaani karula khwiwe akakhonya.”"},{"SurahNumber":17,"VerseNumber":81,"Text":"Ne boola mbu: “obwatoto buulile; ne obubeyi burulile, toto obebeyi nibo obwokhurula.”"},{"SurahNumber":17,"VerseNumber":82,"Text":"Ne khweshia mu Kurani eshili mbu ni eshiwonia, nende tsimbabaasi khubasuubili, Ne shikabametelanga Abakhayi halali obusishi. (okhutiba)"},{"SurahNumber":17,"VerseNumber":83,"Text":"Ne olwakhuwelesinjia Omundu tsimbabaasi tsiefu, akalukhananga nende okhwira elubeka, ne elibii nilimutila afwitsanga omwoyo lwangu"},{"SurahNumber":17,"VerseNumber":84,"Text":"Boola: “Buli shiamulala akholanga muinjila yiyie, ne Nyasaye wenyu yamanya ulia owalunjikha muno khunjila.’’"},{"SurahNumber":17,"VerseNumber":85,"Text":"Ne bakhurebanga amakhuwa ka roho. Boola: ‘‘Roho ni likhuwa lirulana nende Nyasaye wanje. Nanyu shimwahebwa mubumanyi halali butiti.”"},{"SurahNumber":17,"VerseNumber":86,"Text":"Ne khwenyanga toto khwakhabukule koosi aka khwakhufimbulila, mana shiwakhanyolele ukhuyingasia khulino tawe"},{"SurahNumber":17,"VerseNumber":87,"Text":"halali khutsimbabaasi tsirula khu Nyasaye wuwo. Toto obulayi bubwe khwiwe ni obukhongo"},{"SurahNumber":17,"VerseNumber":88,"Text":"Boola: “Kata nibekhung’asia Abandu nende Amajini mbu kho barere eshifwana shinga Ikurani ino, shibakhanyala okhurera ifwana ngayo tawe kata nibakhonyana abeene khubeene.”"},{"SurahNumber":17,"VerseNumber":89,"Text":"Ne toto khwenoosilia Abandu mutsinjila tsinyinji Mukurani ino buli okhuchelasia. Halali Abandu abaanji bakhayanga khulwa okhuyingasia butswa"},{"SurahNumber":17,"VerseNumber":90,"Text":"Ne baboola(abakhayi) ‘‘shikhunyala okhusuubila okhula okhukhulukusilie isebele mwiloba.”"},{"SurahNumber":17,"VerseNumber":91,"Text":"Nohomba obe nende omukunda kwetsitende nende tsizabibu, mana chikhulukusiemo omialo makhulukusia"},{"SurahNumber":17,"VerseNumber":92,"Text":"Nohomba okhukwisiekhwo likulu ebitonye ebitonye shingala wishemulanga, nohomba okhurerere Nyasaye nende Malaika obweni khubweni"},{"SurahNumber":17,"VerseNumber":93,"Text":"Nohomba obe nende inzu yeyidhahabu, nohomba onine mwikulu. Ne shikhulasuubila okhunina khwao okhula okhwishilie eshitabu khusome. Boola mbu: “Nyasaye wanje woluyali, esie endisa Omundu, Omurumwa. Shendi Malaika nohomba Nyasaye tawe.”"},{"SurahNumber":17,"VerseNumber":94,"Text":"Ne shibulaho shiakayila Abandu okhusuubila olwa obulunjifu bwabetsela halali baboola mbu: “ Koo: Nyasaye yaruma Omundu okhuba Omurumwa wuwe?”"},{"SurahNumber":17,"VerseNumber":95,"Text":"Boola: “Khushialo Malaika bebatsangakho nibachenda nibakalukha, toto khwakheshiyie okhurula mwikulu Malaika okhuba Omurumwa.”"},{"SurahNumber":17,"VerseNumber":96,"Text":"Boola mbu: “Nyasaye ayela okhuba omuloli hakari wefu ninanyu, Toto ye yamanya obulayi Abasumba be ne abalolanga muno.”"},{"SurahNumber":17,"VerseNumber":97,"Text":"Ne owa Nyasaye alunjisia kho oyo niye omulunjifu, ne ulia owa alekha okhukora mana ewe sholabanyoolela omulindi ulali ye tawe (Nyasaye) Ne khulibakhung’asia inyanga yeyindukho ni bakhweswe khubweni bwabu, ne nibali abawofu nende abasilu nende abekala amarwi. eshimenyo shiabu ni Jahanam, nikukhola okhututuya okhwakha khwako, khukumetelanga omwakho"},{"SurahNumber":17,"VerseNumber":98,"Text":"Oko nikwo umurungo kwabu shichila toto abo bakhaya ebimanyisio biefu, mana nibaboola mbu: “olwakhuliba ebikumba nende ebitonye abiasiebwa khulilamusibwa okhuba ebilonje ebiya"},{"SurahNumber":17,"VerseNumber":99,"Text":"Shibalolakhwo mbu Nyasaye owaloonga likulu nende eshialo ali nende abunyali bwokhuloonga abali shingabo? Na yabareraho ebise bibula inganakani mwo. Halali ababii bakhaya okhutsililila mubukhayi butswa"},{"SurahNumber":17,"VerseNumber":100,"Text":"Boola mbu: “mubetsanga mbu nenywe muli nende eshiachi shetsimbabaasi tsia Nyasaye wanje toto mwakhatsikaliile khulwa okhuria okhutsikhonyela. Ne toto omundu nomwimani muno"},{"SurahNumber":17,"VerseNumber":101,"Text":"Netoto khwahelesia Musa ebifune tisa abili habulafu barebe Abana ba Israil alwayabetsela, ne Firauni nababoolela mbu: ‘‘Toto esie okhuparira ewe Musa mbu walokwa.”"},{"SurahNumber":17,"VerseNumber":102,"Text":"Naboola:” Toto ewe omanyile mbu abulaho weshia ebifune bino halali Nyasaye welikulu nende weshialo okhubaha eshimanyisio. Netoto esie okhuparira ewe Firauni, omalile okhusikha"},{"SurahNumber":17,"VerseNumber":103,"Text":"Mana Firauni niyenya okhubaloonda mushialo shiabu, mana nikhumuyibisia ye nende abali halala ninaye boosi"},{"SurahNumber":17,"VerseNumber":104,"Text":"Ne nikhubabolela inyuma wuwe abaana ba Israil mbu: “Ikhale khushialo, ne olwayilitsa indakano yeyindukho, khulibareera mwesi halala.”"},{"SurahNumber":17,"VerseNumber":105,"Text":"Ni khubwatoto khwayishia, nikhubwatoto yekha. Ne shikhwakhureera halali obe omurusia wamakhuwa amalayi, nende omwikanyilisi"},{"SurahNumber":17,"VerseNumber":106,"Text":"Ne Ikurani khwayikabula tsimbeka tsikabukhane, kho onyoole okhusomela Abandu khukhuwulukha, ne khwayishia inditi nditi"},{"SurahNumber":17,"VerseNumber":107,"Text":"Boola: “ Muyisubile nohomba nimulayisubila, toto balia bahebwa obumanyi ino nishili, nibasomelwa bakwitsanga mafumama nibasujuda.”"},{"SurahNumber":17,"VerseNumber":108,"Text":"Ne babolanga mbu: ‘’Nyasaye wefu ni woluyali. Toto indakano ya Nyasaye wefu ilikholekha butswa.”"},{"SurahNumber":17,"VerseNumber":109,"Text":"Ne bakwitsanga mafumama, nibalila, ne ibameta obwihotselefu"},{"SurahNumber":17,"VerseNumber":110,"Text":"Boola:” musabe Nyasaye (Allah) nohomba musabe wetsimbabaasi (Arrahman); Elira liosi liosi liamumulanga ali nende amera amalayi” Ne olalaama iswala yiyio khubuyoka tawe, ne olaboola mumwoyo kwa hasi tawe, halali tila hakarikari wa ako"},{"SurahNumber":17,"VerseNumber":111,"Text":"Ne boola: “oluyali lwosi nilwa Nyasaye, ulia owulekholela omwana ne abula omusanji, khu bwami bubwe, ne abula omwitsa khulwobulemefu bwokhwenya. Ne omwitsomie okhwitsoomia okhukhongo muno"},{"SurahNumber":18,"VerseNumber":1,"Text":"Oluyali lwoosi nilwa Nyasaye oweshia eshitabukhumusumbawuwe, neshiyashikhola okhuba mashiama tawe"},{"SurahNumber":18,"VerseNumber":2,"Text":"Shiema obulayi, kho shikanyilisilie Abandu eshinyasio eshilulu shirulanga khuye, ne shihelesie amacheni amalayi balia basuubilanga abakholanga ebikhole ebilayi, mbu balinyoola omurungo omulayi"},{"SurahNumber":18,"VerseNumber":3,"Text":"Bekhalemwo tsinyanga tsiosi"},{"SurahNumber":18,"VerseNumber":4,"Text":"Ne shikanyilisie balia baboolanga mbu: “ Nyasaye alinende Omwana.”"},{"SurahNumber":18,"VerseNumber":5,"Text":"Abo babula obumanyi balio kata baasabwe, nilikhuwa likhongo muno lirulanga muminwa chiabu. Shibaboolanga halali obubeyi butswa"},{"SurahNumber":18,"VerseNumber":6,"Text":"Ne onyala okhwiyira ewe omwene, khulwa okhubabelelela ngala bali mbu shibasubilanga amakhuwa kano tawe"},{"SurahNumber":18,"VerseNumber":7,"Text":"Toto efwe khwakhola ebili khushialo bibe ebirone biashio, kho khubalole ni wina mubo webikhole ebilayi"},{"SurahNumber":18,"VerseNumber":8,"Text":"Ne toto nefwe khukholanga bioosi ebo bili hekulu walio okhuba liloba eliumu"},{"SurahNumber":18,"VerseNumber":9,"Text":"Nohomba oparanga mbu Abandu bo mulwanda, nende bakalia kahandikwa, mbu bali abamakana okhurulana nende ebimanyisio biefu"},{"SurahNumber":18,"VerseNumber":10,"Text":"Olwa Abasiani abo belushila mulwanda, mana nibaboola mbu: “Nyasaye wefu khuhelesie tsimbabaasi tsirulanga khwiwe nekhukasilie abulunjifu mulikhuwa liefu.”"},{"SurahNumber":18,"VerseNumber":11,"Text":"Mana nikhusuba amarwi kabu mulwanda omo khumika eminji"},{"SurahNumber":18,"VerseNumber":12,"Text":"Mana nikhubalamusia khokhumanye mbu nikuli hena khumikanda chibili chino okwa bala obulayi ebise biabamenyamwo"},{"SurahNumber":18,"VerseNumber":13,"Text":"Efwe khukhukanilanga amakhuwa kabu khubwatoto, toto abo ni ababukha abasuubila Nyasaye wabu, mana nikhubametela obulunjifu"},{"SurahNumber":18,"VerseNumber":14,"Text":"Mana nikhura amani mumioyo chiabu, olwabeema mana nibaboola mbu: “Nyasaye wefu ni Nyasaye welikulu nende eshialo,shikhulalaamakhwo Nyasaye wundi ulali Ye tawe. Toto awo khulaba khuboolele obubii obwaburirira eshichelo"},{"SurahNumber":18,"VerseNumber":15,"Text":"“Abandu befu bano, bakhola abanyasaye balali ye tawe. shichila shina nibalarerakhwo eshifune shili habulafu, kho ni omubii shina omukhongo okhushila ulia uchishilanga Nyasaye obubeyi"},{"SurahNumber":18,"VerseNumber":16,"Text":"“Ne olwamwali nimubawukhekhwo, nende bilia ebiabalaamanga habandu wa Nyasaye, mana mwilushila mulwanda, Nyasaye wenyu alabekulila tsimbabaasi tsitsie ne alabakholela amakhuwa kenyu okhuba amangu"},{"SurahNumber":18,"VerseNumber":17,"Text":"Ne alola eliuba olwalirulanga libura ehale mulwanda lwabu namukhono musatsa. Ne ulwa likwitsanga namukhono omukaata. Nabo nibali mukhombe mukari wo lwando. Ebo ni bilala khubimanyisio bia Nyasaye, ulwa owayalunjisia oyo niye omulunjifu, ne awaalekha okhukora, kho oyo shalamuhelesia omulindi umulunjisia tawe"},{"SurahNumber":18,"VerseNumber":18,"Text":"Ne opara mbu bali meso, nabo khane bakonele, nekhubakalukhaninjia namukhono mulunji, nende namukhono mukata. Ne imbwa yabu nilambisiyie ebilenje biayio mubwinjilililo, obalolanga wakhakalukhane lwangu okhubelukha, ne toto oburi bwakhakhwitsulemwo shichila bo"},{"SurahNumber":18,"VerseNumber":19,"Text":"Kho endio nilwakhwabalamusia kho bareebane abeene khubeene, naboola omubooli mubo mbu: “mwikhalemwo tsinyanga tsinga?” naboola mbu : “ khwikhalemwo inyanga ndala nohomba ebuleka weyinyanga.” Nibaboola mbu “ Nyasaye wenyu amanyile muno ebise bia mwekhalamwo. Kho mana murume mulala wenyu nende amamondo kenyu kano khushiro mana ahenje eshiakhulia shina eshilayimunoabarerere. Neakholeamakhuwa kano mumachesi ne alabarumbulakhwo khuyesiyesi tawe"},{"SurahNumber":18,"VerseNumber":20,"Text":"Shichila bo nibamanya hamuli balabalasa amachina, nohomba balabakalusia mumilukha chiabu, ne awo shimulibura kata hatiti tawe"},{"SurahNumber":18,"VerseNumber":21,"Text":"Na endio nilwakhwabarumbusia, khobanyoole okhumanya mbu indakano ya Nyasaye ni yatoto ne mbu inyanga yeyindukho ibula obukanakani tawe, olwa basolananga abeene khubeene shichila likhuwa liabu. Nyasaye yamanya obulayi. Balia bashila mulikhuwa liabu nibaboola mbu: “Toto efwe khulabombashila omusikiti.”"},{"SurahNumber":18,"VerseNumber":22,"Text":"(Abandi) baboolanga mbu: “Bali Abandu bataru wakhane wabu ni imbwa yabu” Ne (abandi) baboolanga mbu:” Bali Abandu barano ne wakhasasaba ni imbwa yabu,”(babolanga) khu khutemakho butswa okhuboola-akabakorerwe. Nebaboolanga mbu bali Abandu saba ne wamunane wabu ni imbwa yabu. Boola: ‘‘Nyasaye wanje ni umanyile mbu bali benga. Abulaho umanyile halali batiti butswa. Kho olayingana nabo tawe halali okhuyingana khwe hekulu butswa. Ne olareba amakhuwa kabu omundu yesi yesi tawe"},{"SurahNumber":18,"VerseNumber":23,"Text":"Ne olabolakhwo khuliosi liosi tawe mbu: ‘‘Nditsa okhukhola mutsuli.”"},{"SurahNumber":18,"VerseNumber":24,"Text":"Halali (ometekho) “ Inshallah(Nyasaye nachama) Ne yitsulila Nyasaye wuwo niwibiliile, ne boola mbu : “Nyasaye wanje alalunjisia injila ili ahambi muno nende obulunjifu okhushila buno.”"},{"SurahNumber":18,"VerseNumber":25,"Text":"Ne bamenya mulwanda mwabu omo emika tsimia tsitaru, nenibametakhwo tisa"},{"SurahNumber":18,"VerseNumber":26,"Text":"Boola “Nyasaye amanyile muno ibise biabekhalamwo” niye umanyile akefisile ako mwikulu nende khushialo. Okhulola khuli khurie nende okhuwulila khukhwe, nabo babula omulindi ulali ye, naye shatsokasinjiakhwo yesiyesi mubwami bubwe tawe"},{"SurahNumber":18,"VerseNumber":27,"Text":"Ne soma akawafimbulilwa okhurula mushitabu shia Nyasaye wuwo. Abulaho unyala okhukalukhasia amakhuwa keke. Nawe sholinyoola awilushila okhumwilukhaye akhaye okhwunyoola tawe"},{"SurahNumber":18,"VerseNumber":28,"Text":"Ne wisumilisie halala nende balia balaamanga Nyasaye wabu etsuli nende ingoloobe, nibakhaba obuchami bubwe. Ne olababusiamwo tsimoni tsitsio khulwokhwenya ebirone bio bulamu bwokhushialo tawe. Ne olaria balia abakhwalekha bakandala emioyo chiabu mana nibalonda obwikombi bwabu, mana amakhuwa kabu nikabura eshichelo"},{"SurahNumber":18,"VerseNumber":29,"Text":"Ne boola mbu: “ buno ni obulaamba okurula khu Nyasaye wenyu’’ kho ulia wenya asuubile ne owenya akhaye efwe khwarecheshela ababii omulilo, okwe tsikhwi tsiakwo tsilibabotokhana . Ne nibenya obukhonyi balikhonywa amatsi shinga shichuma shisalulusibwe shisaamba obweni, eshinywebwa eshibi shili shirie shino! Nende habandu ali abii arie hano"},{"SurahNumber":18,"VerseNumber":30,"Text":"Toto balia abasuubila mana nibakhola amalayi, efwe toto shikhukosinjia omurungo kwabalia bakholanga amalayi tawe"},{"SurahNumber":18,"VerseNumber":31,"Text":"Abo balinyoola emikunda chilaliwa tawe, echiburangamwo emialo- imbeli wachio, balironwamwo nende abifwalo biokhumakhono, ebie idhahabu, ne balifwala tsingubo tsia majani-etsia hariri inyangu nende hariri isiro. Balikhalamwo khu bitali ebiaronwa (khufono). Ni umurungo omulayi kuli kuriena kuno! Ne ni habandu alayi ali arie hano"},{"SurahNumber":18,"VerseNumber":32,"Text":"Ne bachelasilie, Abandu babili, mulala wabu khwamukholela emikunda chibili chetsizabibu, mana nikhubotokhania mitende, ne hakari nikhuraho emisala chindi chieyimele"},{"SurahNumber":18,"VerseNumber":33,"Text":"Emikunda chibili chino chioosi chietsulamwo ebiamo biachio ne shikhwalemiakhwo shiosi shiosi tawe. Ne mukarimwo nikhubusiamwo emialio"},{"SurahNumber":18,"VerseNumber":34,"Text":"Ne yali nende ebiano ebinji. Mana naboolela owashie nibakalusaninjia mbu: “Esie ekhushila khumwandu nende amani khulwa Abandu bendi ninabo.”"},{"SurahNumber":18,"VerseNumber":35,"Text":"Mana niyenjila mumukunda kukwe niyekholele obubii naboola mbu: “ shembara omukunda kuno nikulibiyakhwo tsinyanga tsiosi tawe.”"},{"SurahNumber":18,"VerseNumber":36,"Text":"“Ne shembara indukho nilibaho tawe, ne nindilikalusibwa khu Nyasaye wanje ndilinyoola amekhalo amalayi okhushila kano.”"},{"SurahNumber":18,"VerseNumber":37,"Text":"Owashie namuboolela nibakalusaninjia mbu “ Koo; Okhayanga ulia wakhuloonga khuliloba, mana khu indonyande ya amatsi kolwibulo, mana nakhukhola omundu omulaamba?”"},{"SurahNumber":18,"VerseNumber":38,"Text":"“Halali ye Nyasaye niye omulesi wanje ne shenzokasinjiakhwo shiosi shiosi nende Nyasaye wanje tawe.”"},{"SurahNumber":18,"VerseNumber":39,"Text":"Ne shingala winjile mumukunda kukwo oboolanga mbu: “biendi nabo bino Nyasaye niye unyenyeele, amani shikanyolekhanga halali khu Nyasaye,” ni undolanga mbu endi nende omwandu omutiti nende Abana abatiti okhushila ewe.”"},{"SurahNumber":18,"VerseNumber":40,"Text":"Awundi Nyasaye wanje alambelesia eshilayi okhushila omukunda kukwo, ne yaruma (mukunda oko) likulu okhurula mwikulu mana libe liloba likhaya- lirerekha"},{"SurahNumber":18,"VerseNumber":41,"Text":"“Nohomba amatsi kalio kakhame obule okhukanyoola.”"},{"SurahNumber":18,"VerseNumber":42,"Text":"Mana ebiamo bayie nibibotokhanwa, mana natong’a okhukalukhania amakhono keke, khulwa obukhalabani bwaye (omo) nabo (ebiamo) nibibula khumisala chiachio, mana naboola mbu: “Ehh! manyanga ekhaya okhutsokasia Nyasaye wanje nende shiosishiosi”"},{"SurahNumber":18,"VerseNumber":43,"Text":"Ne shiyali nende Abandu bokhumukhonya tawe niyakhamala okhukhaya Nyasaye, nohomba shiyali omwene unyanala okhwikhonya tawe"},{"SurahNumber":18,"VerseNumber":44,"Text":"Eyo obwami nibwa Nyasaye butswa owatoto, Naye niye omurunji omulayi, owokhurera amarulilo amalayi"},{"SurahNumber":18,"VerseNumber":45,"Text":"Ne bachelasilie obulamu bwokhushialo buli shinga amatsi kakhwishinjia okhurula mwikulu, mana nikesasia nende emimela chiomwiloba, mana emimela echo nichiba amasafu amomu, akakhalishe khalishe akomuyaka kukhuyunga eyi- nende eyi. Ne Nyasaye ali nende obunyali khubuli eshindu"},{"SurahNumber":18,"VerseNumber":46,"Text":"Omwandu nende Abana ni ebirone bio bulamu bwokhushialo. Ne ebikhole ebilayi bitong’anga nibo obulayi imbeli wa Nyasaye wuwo khumurungo nende okhusuubilila okhulayi"},{"SurahNumber":18,"VerseNumber":47,"Text":"Ne inyanga yakhulichesia tsingulu, ne olilola eshialo nishili eshiang’ang’u, ne khulibalamusia neshikhulilekha yesiyesi mubo tawe"},{"SurahNumber":18,"VerseNumber":48,"Text":"Ne baliemibwa imbeli wa Nyasaye wuwo olunyaali. Toto enywe mukhwitsile shingala khwabalonga olwambeli. Halali mwapara mbu shikhulibarereho ebise bino tawe"},{"SurahNumber":18,"VerseNumber":49,"Text":"Ne ebitabu bilirebwaho- ( imbeli wabu). olilola shinga ababii baliria shichila kalia kalimwo. Ne baliboola mbu: “Oh bayie, ebitabu bino bili birie, shibilekha lititi nohomba likhongo halali liandichilwe.” Ne balinyoola koosi kabakhola nikali hawo, ne Nyasaye wuwo shakholelanga yesiyesi obubii tawe"},{"SurahNumber":18,"VerseNumber":50,"Text":"Ne olwakhwaboolela Malaika mbu: “inamile Adam.” Mana nibenama halali Ibilis, ye yali mumukanda kwa majini, mana nafunaka lilako lia Nyasaye wuwe. Koo mumukhola ye nende olwibulo lulwe abetsa (benyu) habundu wa Nyasaye, nabo nibali abasuku benyu? Ni obubii buli burie bwababii bakalukhaninjia"},{"SurahNumber":18,"VerseNumber":51,"Text":"Shindabakhola okhuba abaloli olwa okhulongwa khwe likulu nende eshialo nohomba okhulongwa khwabu abeene, ne shindakhola abakosinjia okhuba abakhonyi tawe"},{"SurahNumber":18,"VerseNumber":52,"Text":"Ne inyanga yaliboola mbu: “Rerekhwo abamwasanjinjia ninaasi abamwachikhanga,” mana balibalanga mana shibalibafuchililila tawe, mana khulira hakari wabu eshikalilo"},{"SurahNumber":18,"VerseNumber":53,"Text":"Ne Ababii balilola omulilo, ne balimanya mbu okhula balenjilamwo, Ne mana shibalinyoola amelushilo tawe"},{"SurahNumber":18,"VerseNumber":54,"Text":"Ne toto khwaboolela Abandu Mukurani ino buli imbia yakhufwananishia. Halali Omundu yabura eshichelo okhushila buli eshindu mukhuyingana"},{"SurahNumber":18,"VerseNumber":55,"Text":"Ne shibulaho eshikayila Abandu okhusuubila olwa obulunjifu bwabetsela mana nibasaba eshileshelo khu Nyasaye wabu, halali kaboolele kalia akabakhale, nohomba eshinyasio shibetsela mapwoka"},{"SurahNumber":18,"VerseNumber":56,"Text":"Ne shikhurumanga Abarumwa halali babe abarusia amakhuwa amalayi nende 18. abekanyilisia. Ne balia bakhaya bayingananga khumakhuwa kalali katoto, mbu khobakhole obwatoto okhuba obubeyi. Ne bakholanga tsinyali tsianje nende kalia akabekanyilisibwa okhuba omubayo"},{"SurahNumber":18,"VerseNumber":57,"Text":"Ne ni wina omubii omukhongo okhushila ulia owitsulisibungwa tsinyaali tsia Nyasaye wuwe mana nalatsibukulila oluchendo mana niyebilila akemikhono chichie chiaranjilisia. (bilishinga) toto efwe khwara mumioyo chiabu ebifunikho kho bakhaye okhumanya, (bilishinga) efwe khwara mumarwi kabu obusiro. Ne nobalanga khubulunjifu shibakhachama okhulunjikha tawe"},{"SurahNumber":18,"VerseNumber":58,"Text":"NeNyasayewuwoniyeomunjiweshileshelo, Owetsimbabaasi, ababukulilanga khulwa kalia akamwakhola, toto yakhabanguyisiliye eshinyasio lwangu lwangu. Halali bali nende ebise ebia balalinyoola amelushilo kosikosi akokhwilukha tawe"},{"SurahNumber":18,"VerseNumber":59,"Text":"Ne tsingongo etsio khwatsisishia olwa tsiakhola obubii, nikhubarerarao ebise biokhusikha khwabu"},{"SurahNumber":18,"VerseNumber":60,"Text":"Ne olwa Musa yaboolela omusiani waye mbu: ‘‘Ndalatsililila okhutsia, okhula ndule etsinyanza tsibili tsibukananilanga nohomba enzilile emika nemika.’’"},{"SurahNumber":18,"VerseNumber":61,"Text":"Kho olwa boola etsinyanza tsibukananilanga nibebilila enyeni yabu, mana naye natsililila okhutsia imbeli munyanza"},{"SurahNumber":18,"VerseNumber":62,"Text":"Olwa boola imbeli yaboolela omusiani wuwe mbu: “ khwelesie eshiakhulia shiefu shieshitere, toto khunyoolele khuluchendo lwefu luno amachonye.”"},{"SurahNumber":18,"VerseNumber":63,"Text":"Naboola mbu: “ ulutsi, wakhuwulushile halia khushitulo? Owo niwo wandibilile- enyeni eyo. Ne abulaho owakhola ndebilila halali shetani mbu ndalayitsulila tawe, Mana natila injila munyanza okhutsia khwamakana"},{"SurahNumber":18,"VerseNumber":64,"Text":"Naboola mbu : “Alia niho wakhwenyanga” mana nibakalukha inyuma okhulonda injila yabu. (ilia ilia)"},{"SurahNumber":18,"VerseNumber":65,"Text":"Mana nibanyoola Omusumba khubasumba befu owakhwahelesia tsimbabaasi okhurula khwifwe, ne owakhwechesia amachesi okhurula khwifwe"},{"SurahNumber":18,"VerseNumber":66,"Text":"Musa namuboolela mbu: “Koo; Enyala ndakhulondakhwo\tunzechesiekhwo kobulunjifu kawechesibwa?”"},{"SurahNumber":18,"VerseNumber":67,"Text":"Naboola mbu: “Toto ewe shonyala okhwifwila okhuba halala ninasi tawe.”"},{"SurahNumber":18,"VerseNumber":68,"Text":"“Ne onyala orie okhwifwila kalia akokorerwe obulamba bwako?”"},{"SurahNumber":18,"VerseNumber":69,"Text":"Naboola mbu: “Nyasaye nachama, witsa ukhunyoola nendi omwisumilisi, ne shinditsa okhulobakhwo likhuwa lilio liosi liosi tawe.”"},{"SurahNumber":18,"VerseNumber":70,"Text":"Naboola mbu: “Mana niwunodakhwo, olandeeba liosi liosi tawe, okhula esie anjake okhuboolela.”"},{"SurahNumber":18,"VerseNumber":71,"Text":"Mana nibarula, olwa banina obwaro, nabufutula. Musa namureeba mbu: ‘‘Ofutula obwaro kho osishie abalimwo? Toto okholele likhuwa libii muno”"},{"SurahNumber":18,"VerseNumber":72,"Text":"Naboola mbu: “shekhuboolelekhwo mbu sholanyala okwifwila ninasi tawe?”"},{"SurahNumber":18,"VerseNumber":73,"Text":"Naboola mbu: “Olambukulila khukandibilile tawe, noho alasitoyelia amakhuwa kanje tawe.”"},{"SurahNumber":18,"VerseNumber":74,"Text":"Mana bosi nibarula halala, Nibanyoola Omusiani mulala mana namwira . Musa naboola: “Ahh wira Omundu eshikhaya ubula likosa, ulerere Omundu tawe? Toto okholele likhuwa libii muno!”"}]}