{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":46,"VerseNumber":1,"Text":"Ha. Mim"},{"SurahNumber":46,"VerseNumber":2,"Text":"Objawienie Księgi pochodzi od Boga, Potężnego, Mądrego"},{"SurahNumber":46,"VerseNumber":3,"Text":"My stworzyliśmy niebiosa i ziemię, i to, co jest między nimi, w prawdzie i na określony czas. Lecz ci, którzy nie wierzą, odwracają się od tego, do czego są nawoływani"},{"SurahNumber":46,"VerseNumber":4,"Text":"Powiedz: \"Czy widzieliście tych, do których się modlicie poza Bogiem? Pokażcie mi, co oni stworzyli z tego, co jest na ziemi; albo czy oni mają jakiś udział w niebiosach? Przynieście mi Księgę wcześniejszą niż ta; albo też jakiś ślad wiedzy, jeśli jesteście prawdomówni"},{"SurahNumber":46,"VerseNumber":5,"Text":"A kto błądzi bardziej niż ten, kto wzywa, poza Bogiem, tych, którzy mu nie odpowiedzą do Dnia Sądu. Oni nie dbają o jego wezwanie"},{"SurahNumber":46,"VerseNumber":6,"Text":"A kiedy ludzie staną zebrani, oni będą dla nich wrogami i będą się wypierać ich czci"},{"SurahNumber":46,"VerseNumber":7,"Text":"A kiedy są im recytowane Nasze znaki, jako jasne dowody,. ci, którzy nie uwierzyli, mówią o prawdzie do nich przychodzącej: \"To są czary oczywiste"},{"SurahNumber":46,"VerseNumber":8,"Text":"Albo mówią: \"On to wymyślił!\" Powiedz: \"Jeśli ja to wymyśliłem, to wy nie jesteście władni pomóc mi w czymś wobec Boga. On najlepiej wie, co wy o Nim rozpowiadacie. On wystarczy jako świadek między mną a wami. On jest Przebaczający, Litościwy"},{"SurahNumber":46,"VerseNumber":9,"Text":"Powiedz: \"Ja nie jestem jakąś nowością wśród posłańców. Nie wiem też, co będzie ze mną i co będzie z wami. Ja tylko postępuję za tym, co mi zostało objawione. Ja jestem tylko jawnie ostrzegającym"},{"SurahNumber":46,"VerseNumber":10,"Text":"Powiedz: \"Czy zastanowiliście się? Jeśli to wszystko pochodzi od Boga i wy w to nie wierzycie - chociaż świadek spośród synów Izraela zaświadczył o podobnym temu i uwierzył - tylko wbiliście się w dumę...\" Zaprawdę, Bóg nie prowadzi drogą prostą ludu niesprawiedliwych"},{"SurahNumber":46,"VerseNumber":11,"Text":"Mówią ci, którzy nie wierzą tym, którzy uwierzyli: \"Jeśliby było w tym jakieś dobro, to oni by nas nie wyprzedzili ku niemu.\" I ponieważ oni nie są przez nie prowadzeni drogą prostą, to z pewnością będą mówili: \"To jest stare oszustwo"},{"SurahNumber":46,"VerseNumber":12,"Text":"Jeszcze dawniej została zesłana Księga Mojżesza, jako przewodnik i jako miłosierdzie. A to jest Księga potwierdzająca prawdę - w języku arabskim - dla ostrzeżenia tych, którzy są niesprawiedliwi, i radosna wieść dla czyniących dobro"},{"SurahNumber":46,"VerseNumber":13,"Text":"Zaprawdę, nie ma obawy o tych, którzy mówią: \"Nasz Pan to Bóg!\", i potem idą prosto; oni nie będą zasmuceni"},{"SurahNumber":46,"VerseNumber":14,"Text":"Oni będą mieszkańcami Ogrodu; będą tam przebywać na wieki. Taka będzie nagroda za to, co oni czynili"},{"SurahNumber":46,"VerseNumber":15,"Text":"I poleciliśmy człowiekowi dobroć względem jego rodziców. Matka nosiła go w trudzie i urodziła go w trudzie. Noszenie go i jego odstawienie od piersi winno trwać trzydzieści miesięcy. Kiedy w końcu osiągnie on dojrzałość i dojdzie do czterdziestego roku, mówi: \"Panie mój! Natchnij mnie, abym podziękował za Twoją dobroć, którą okazałeś mnie i moim rodzicom; i abym czynił dobro, które by się Tobie podobało. Uczyń dla mnie dobro w moim potomstwie. Oto ja nawróciłem się do Ciebie i oto jestem wśród tych, którzy się całkowicie poddali"},{"SurahNumber":46,"VerseNumber":16,"Text":"To są ci, od których My przyjmujemy wszystko najlepsze, co uczynili, a pobłażliwie osądzimy ich złe czyny. Oni będą wśród mieszkańców Ogrodu, zgodnie z obietnicą prawdy, która została im dana"},{"SurahNumber":46,"VerseNumber":17,"Text":"A jest taki, który mówi swoim rodzicom: \"Do licha z wami! Czy możecie mi obiecać, że zostanę wyprowadzony? Przecież już przeminęły pokolenia przede mną!\" Oni zaś wzywają Boga na pomoc: \"Biada tobie! Uwierz! Przecież obietnica Boga - to prawda!\" On powie: \"To są baśnie praojców"},{"SurahNumber":46,"VerseNumber":18,"Text":"Oto ci, na których sprawdziło się słowo dotyczące ludów - dżinów i ludzi - które już minęły przed nimi. Zaprawdę, oni ponieśli stratę"},{"SurahNumber":46,"VerseNumber":19,"Text":"Dla wszystkich będą stopnie, w zależności od tego, co czynili; aby Bóg wypłacił im słuszną miarą za ich uczynki - i oni nie doznają niesprawiedliwości"},{"SurahNumber":46,"VerseNumber":20,"Text":"Tego Dnia, kiedy będą wystawieni na ogień ci, którzy nie uwierzyli: \"Wy trwoniliście wasze wspaniałe dobra w życiu na tym świecie i cieszyliście się nimi, a dzisiaj będziecie wynagrodzeni karą poniżenia za to, że byliście dumni na ziemi, bez żadnego prawa, i za to, że byliście występni"},{"SurahNumber":46,"VerseNumber":21,"Text":"I wspomnij brata ludu Ad, kiedy on ostrzegał swój lud przy wydmach piaszczystych: - a byli tam już ostrzegający w przeszłości, przed nim i po nim - \"Czcijcie tylko Boga! ja obawiam się dla was kary Dnia Strasznego"},{"SurahNumber":46,"VerseNumber":22,"Text":"Oni powiedzieli: \"Czy ty przyszedłeś do nas, aby odwrócić nas od naszych bogów? Przynieś nam to, co nam obiecujesz, jeśli jesteś z liczby prawdomównych"},{"SurahNumber":46,"VerseNumber":23,"Text":"Powiedział: \"Władza jest jedynie u Boga, a ja przekazuję wam tylko to, z czym zostałem posłany; lecz widzę, że jesteście ludem, który żyje w nieświadomości"},{"SurahNumber":46,"VerseNumber":24,"Text":"A kiedy oni zobaczyli chmurę zbliżającą się do ich dolin, powiedzieli: \"To jest chmura, która nam przyniesie deszcz.\" Przeciwnie! To jest to, co staraliście się przyśpieszyć: wiatr, w którym jest dotkliwe cierpienie"},{"SurahNumber":46,"VerseNumber":25,"Text":"On zniszczy wszelką rzecz na rozkaz swego Pana. I rankiem były widoczne tylko ich mieszkania. W ten sposób My płacimy ludowi grzeszników"},{"SurahNumber":46,"VerseNumber":26,"Text":"My umocniliśmy ich w takim stanie, w jakim nie umocniliśmy was; i daliśmy im słuch, spojrzenie i serce. Lecz na nic im się zdał ich słuch, spojrzenie i serce, bo oni odrzucili Nasze znaki; i objęło ich to, z czego oni się wyśmiewali"},{"SurahNumber":46,"VerseNumber":27,"Text":"Zniszczyliśmy te miasta, które były wokół was; skierowaliśmy do nich Nasze znaki - być może, oni zawrócą"},{"SurahNumber":46,"VerseNumber":28,"Text":"A dlaczegoż to nie pomogli im ci, których oni wzięli sobie za bogów, poza Bogiem, jako sposób zbliżenia? Przeciwnie, oni odeszli od nich. Takie jest ich oszustwo i to, co oni wymyślili"},{"SurahNumber":46,"VerseNumber":29,"Text":"Oto skierowaliśmy do ciebie pewną grupę dżinów, żeby posłuchali Koranu. A kiedy się tam zjawili; powiedzieli: \"Słuchajcie w milczeniu!\" A kiedy wysłuchali do końca, zwrócili się do swego ludu, aby go ostrzegać"},{"SurahNumber":46,"VerseNumber":30,"Text":"Powiedzieli: \"O ludu nasz! Oto słyszeliśmy Księgę zesłaną po Mojżeszu, potwierdzającą prawdę tego, co zostało objawione przed nią, która prowadzi ku prawdzie i ku drodze prostej"},{"SurahNumber":46,"VerseNumber":31,"Text":"O ludu nasz! Odpowiedzcie wzywającemu w imieniu Boga i uwierzcie w Niego! On przebaczy wam wasze grzechy, i uchroni was przed karą bolesną"},{"SurahNumber":46,"VerseNumber":32,"Text":"A kto nie odpowie wzywającemu w imieniu Boga... - to przecież on nie jest zdolny udaremnić Jego władzy na ziemi i nie ma, poza Nim, żadnych opiekunów. Tacy są w zabłądzeniu jawnym"},{"SurahNumber":46,"VerseNumber":33,"Text":"A czyż oni nie widzieli, że Bóg, który stworzył niebiosa i ziemię i nie doznał przez to zmęczenia, jest w mocy ożywić umarłych? Tak! Zaprawdę, On jest nad każdą rzeczą wszechwładny"},{"SurahNumber":46,"VerseNumber":34,"Text":"W Dniu, kiedy zostaną wystawieni na ogień ci, którzy nie uwierzyli: \"Czy to nie jest prawda?\" Powiedzą: \"Tak! Na naszego Pana!\" On powie: \"Zakosztujcie więc kary za to, że nie uwierzyliście"},{"SurahNumber":46,"VerseNumber":35,"Text":"Bądź więc cierpliwy, tak jak byli cierpliwi ci z posłańców, którzy odznaczali się zdecydowaniem. I nie staraj się przyśpieszać dla nich tego Dnia; tego bowiem Dnia, kiedy oni zobaczą, co im zostało obiecane, wyda im się, że nie przebywali w grobie więcej, jak tylko jedną godzinę dnia. Oto obwieszczenie! Któż zatem zostanie zgubiony, jeśli nie lud bezbożny"},{"SurahNumber":47,"VerseNumber":1,"Text":"Ci, którzy nie wierzą i którzy odsunęli się od drogi Pana - On udaremni ich uczynki"},{"SurahNumber":47,"VerseNumber":2,"Text":"A ci, którzy wierzą i którzy pełnili dobre dzieła, i którzy wierzą w to, co zostało objawione Muhammadowi - a to jest prawda od ich Pana - to On zgładzi ich złe działania i udoskonali ich ducha"},{"SurahNumber":47,"VerseNumber":3,"Text":"Tak jest dlatego, że ci, którzy nie wierzą, postępują za kłamstwem; natomiast ci, którzy wierzą, postępują za prawdą od ich Pana. W ten sposób Bóg przytacza ludziom przykłady"},{"SurahNumber":47,"VerseNumber":4,"Text":"Kiedy więc spotkacie tych, którzy nie wierzą, to uderzcie ich mieczem po szyi; a kiedy ich całkiem rozbijecie, to mocno zaciśnijcie na nich pęta. A potem albo ich ułaskawicie, albo żądajcie okupu, aż wojna złoży swoje ciężary. Tak jest! Lecz jeśliby zechciał Bóg, to Sam zemściłby się na nich, lecz On chciał doświadczyć jednych przez drugich. A co do tych, którzy zostaną zabici na drodze Boga, to On nie uczyni ich uczynków daremnymi"},{"SurahNumber":47,"VerseNumber":5,"Text":"On poprowadzi ich drogą prostą i udoskonali ich ducha"},{"SurahNumber":47,"VerseNumber":6,"Text":"I wprowadzi ich do Ogrodu, który im dał poznać"},{"SurahNumber":47,"VerseNumber":7,"Text":"O wy, którzy wierzycie! Jeśli pomożecie Bogu, to i On wam pomoże i umocni wasze stopy"},{"SurahNumber":47,"VerseNumber":8,"Text":"A ci, którzy nie uwierzyli - to biada im! Bóg udaremni ich uczynki"},{"SurahNumber":47,"VerseNumber":9,"Text":"Tak jest dlatego, że oni okazują wstręt do tego, co zesłał Bóg; On zaś uczyni daremnymi ich działania"},{"SurahNumber":47,"VerseNumber":10,"Text":"A czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Zniszczył ich Bóg - i niewiernych czeka koniec podobny"},{"SurahNumber":47,"VerseNumber":11,"Text":"Jest tak dlatego, że Bóg jest opiekunem tych, którzy uwierzyli, i że dla niewiernych nie ma żadnego opiekuna"},{"SurahNumber":47,"VerseNumber":12,"Text":"Zaprawdę, Bóg wprowadzi tych, którzy uwierzyli i pełnili dobre dzieła, do Ogrodów, gdzie w dole płyną strumyki. A ci, którzy nie uwierzyli, będą używali i będą jedli jak zwierzęta, i ogień będzie ich miejscem przebywania"},{"SurahNumber":47,"VerseNumber":13,"Text":"Ileż to miast, silniejszych potęgą niż twoje miasto, które ciebie wypędziło - zniszczyliśmy i I nie było dla nich żadnego pomocnika"},{"SurahNumber":47,"VerseNumber":14,"Text":"Czyż ten, kto się trzyma jasnego dowodu, pochodzącego od jego Pana, jest taki jak ten, któremu się upiększa zło jego działania? Oni poszli za swoimi namiętnościami"},{"SurahNumber":47,"VerseNumber":15,"Text":"To jest podobieństwo Ogrodu, który został obiecany bogobojnym: będą w nim strumyki wody nie ulegającej zepsuciu i strumyki mleka, którego smak się nie zmienia, i strumyki wina - rozkosz dla popijających, i strumyki oczyszczonego miodu. I będą tam dla nich wszelkiego rodzaju owoce; i przebaczenie od ich Pana. Czyż oni mogą być jak ten, kto na wieki przebywa w ogniu, jak ci, którzy będą pojeni wrzącą wodą, rozrywającą im wnętrzności"},{"SurahNumber":47,"VerseNumber":16,"Text":"Wśród nich są tacy, którzy cię słuchają; ale kiedy wyjdą od ciebie, mówią do tych, którzy otrzymali wiedzę: \"Cóż to on powiedział właśnie teraz?\" To są ci, na których sercach Bóg położył pieczęć i którzy poszli za swoimi namiętnościami"},{"SurahNumber":47,"VerseNumber":17,"Text":"A tych, którzy poszli drogą prostą, On wzmocnił na tej prostej drodze i dał im bogobojność"},{"SurahNumber":47,"VerseNumber":18,"Text":"Czy oni oczekują czegoś innego aniżeli tej Godziny, która przyjdzie do nich nagle? Przyszły już przecież jej oznaki. I do czegoż im będzie, kiedy ona do nich przyszła, ich wspominanie"},{"SurahNumber":47,"VerseNumber":19,"Text":"Przeto wiedz, że nie ma boga, jak tylko Bóg! Proś o przebaczenie za twój grzech, i dla wierzących - mężczyzn i kobiet! Bóg zna wasze miejsca pobytu, jak i miejsce wytchnienia"},{"SurahNumber":47,"VerseNumber":20,"Text":"Mówią ci, którzy uwierzyli: \"Dlaczego nie została zesłana jakaś sura?\" A kiedy zostaje zesłana jakaś sura, pewnie wyłożona, i wspomina się w niej walkę, widzisz, jak ci, których serca są chore, spoglądają na ciebie zamglonym spojrzeniem umierającego. A lepsze byłoby dla nich"},{"SurahNumber":47,"VerseNumber":21,"Text":"Posłuszeństwo i słowo odpowiednie. A skoro sprawa jest postanowiona, lepiej byłoby dla nich, aby byli szczerzy wobec Boga"},{"SurahNumber":47,"VerseNumber":22,"Text":"Czy, wy może, jeśli się odwrócicie, będziecie mogli szerzyć zgorszenie na ziemi i rozrywać wasze związki pokrewieństwa"},{"SurahNumber":47,"VerseNumber":23,"Text":"Tamci to tacy, których przeklął Bóg, tak iż uczynił ich głuchymi i oślepił ich spojrzenia"},{"SurahNumber":47,"VerseNumber":24,"Text":"Czyż oni nie zastanowią się nad Koranem? Czyż na ich serca nałożono zasuwy"},{"SurahNumber":47,"VerseNumber":25,"Text":"Zaprawdę, tych, którzy obrócili się na piętach, kiedy stała się dla nich jasna droga prosta - szatan skusił, a Bóg dał im zwłokę"},{"SurahNumber":47,"VerseNumber":26,"Text":"Jest tak dlatego, że oni powiedzieli ludziom, którzy czuli wstręt do tego, co zesłał Bóg: \"My wam będziemy posłuszni w części sprawy.\" Lecz Bóg zna ich tajemnice"},{"SurahNumber":47,"VerseNumber":27,"Text":"Jakże to będzie, kiedy aniołowie ich zabiorą, bijąc ich po twarzy i po plecach"},{"SurahNumber":47,"VerseNumber":28,"Text":"Tak jest dlatego, że oni poszli za tym wszystkim, co wywołuje gniew Boga, a czuli wstręt do tego, co Jemu się podoba. Przeto On uczynił daremnymi ich postępki"},{"SurahNumber":47,"VerseNumber":29,"Text":"Czy sądzą ci, w których sercach tkwi choroba, iż Bóg nie ujawni ich zawiści"},{"SurahNumber":47,"VerseNumber":30,"Text":"I jeślibyśmy zechcieli, to pokazalibyśmy ich tobie i poznałbyś ich z pewnością po ich znamionach; i poznałbyś ich z pewnością po fałszywości ich mowy. A Bóg zna ich działania"},{"SurahNumber":47,"VerseNumber":31,"Text":"My na pewno będziemy was doświadczać, aby poznać tych spośród was, którzy są gorliwi w walce, tych, którzy są wytrwali, i wybadać wiadomości o was"},{"SurahNumber":47,"VerseNumber":32,"Text":"Zaprawdę, ci, którzy nie uwierzyli i którzy odsunęli się od drogi Boga, i którzy oddzielili się od Posłańca, wtedy kiedy stała się dla nich jasna droga prosta - nie zaszkodzą w niczym Bogu, który uczyni daremnymi ich działania"},{"SurahNumber":47,"VerseNumber":33,"Text":"O wy, którzy wierzycie! Słuchajcie Boga i słuchajcie Posłańca! Nie czyńcie daremnymi waszych uczynków"},{"SurahNumber":47,"VerseNumber":34,"Text":"Zaprawdę, tym, którzy nie uwierzyli i którzy odsunęli się od drogi Boga, potem umarli, będąc niewiernymi - tym Bóg nie przebaczy"},{"SurahNumber":47,"VerseNumber":35,"Text":"Nie słabnijcie więc i wzywajcie do pokoju, kiedy jesteście górą. Bóg jest z wami. On nie zniweczy waszych dzieł"},{"SurahNumber":47,"VerseNumber":36,"Text":"Życie tego świata jest tylko grą i zabawą. A jeśli wierzycie i jeśli jesteście bogobojni, to On da wam wasze nagrody i nie będzie pytał o wasze majątki"},{"SurahNumber":47,"VerseNumber":37,"Text":"Jeśliby On was o nie pytał i jeśliby na was nalegał, to wy byście skąpili i On ukazałby wasze zawiści"},{"SurahNumber":47,"VerseNumber":38,"Text":"Oto jesteście tymi, którzy zostali wezwani, abyście rozdawali na drodze Boga. A wśród was są tacy, którzy skąpią. A kto skąpi, ten skąpi dla siebie samego. Bóg jest Bogaty, a wy jesteście biedni. Jeśli się odwrócicie, On zamieni was na inny lud; i oni nie będą wam podobni"},{"SurahNumber":48,"VerseNumber":1,"Text":"Zaprawdę, daliśmy tobie jasne zwycięstwo"},{"SurahNumber":48,"VerseNumber":2,"Text":"Aby ci przebaczył Bóg twoje pierwsze i ostatnie grzechy i aby dopełnił Swoją dobroć dla ciebie, i aby cię poprowadził drogą prostą"},{"SurahNumber":48,"VerseNumber":3,"Text":"I aby ci dopomógł pomocą potężną"},{"SurahNumber":48,"VerseNumber":4,"Text":"On, który zesłał spokój bezpieczeństwa w serca wiernych, aby pomnożyć wiarę wraz z ich wiarą - Do Boga należą wojska niebios i ziemi. Bóg jest wszechwiedzący, mądry"},{"SurahNumber":48,"VerseNumber":5,"Text":"I aby wprowadzić wierzących i wierzące do Ogrodów, gdzie w dole płyną strumyki; oni tam będą przebywać na wieki. I On odpuści im ich złe czyny. To jest w oczach Boga osiągnięcie ogromne"},{"SurahNumber":48,"VerseNumber":6,"Text":"I ukarze On obłudników - mężczyzn i kobiety, i bałwochwalców - mężczyzn i kobiety, którzy mają złe mniemanie o Bogu. Przeciwko nim będzie zły obrót losu. Bóg zagniewał się na nich i przeklął ich; i przygotował dla nich Gehennę. A jakże nieszczęsne to miejsce ostatecznej wędrówki"},{"SurahNumber":48,"VerseNumber":7,"Text":"Do Boga należą wojska niebios i ziemi. Bóg jest potężny, mądry"},{"SurahNumber":48,"VerseNumber":8,"Text":"Zaprawdę, wysłaliśmy ciebie jako świadka, głosiciela radosnej wieści i jako ostrzegającego; abyście uwierzyli w Boga i Jego Posłańca, abyście mu pomagali"},{"SurahNumber":48,"VerseNumber":9,"Text":"Abyście go szanowali i abyście głosili Jego chwałę o świcie i o zmierzchu"},{"SurahNumber":48,"VerseNumber":10,"Text":"Zaprawdę, ci, którzy składają tobie przysięgę wierności, przysięgają Bogu! Ręka Boga jest położona na ich rękach. A ten, kto złamie przysięgę, złamie ją przeciw sobie samemu. A ten, kto wypełnił zobowiązanie wobec Boga, ten otrzyma od Niego nagrodę ogromną"},{"SurahNumber":48,"VerseNumber":11,"Text":"Powiedzą tobie Beduini, którzy pozostali w tyle: \"My jesteśmy zajęci naszymi majątkami i naszymi rodzinami. Proś więc o przebaczenie dla nas!\" Oni będą mówić swoimi językami to, czego nie ma w ich sercach. Powiedz: \"A kto będzie posiadał coś dla was wobec Boga, jeśli on zechce dla was jakiejś szkody albo też zapragnie dla was jakiejś korzyści?\" Tak! On jest w pełni świadomy tego, co wy czynicie"},{"SurahNumber":48,"VerseNumber":12,"Text":"Ale przeciwnie! Wy sądziliście mylnie, że Posłaniec i wierni nigdy nie powrócą do swoich rodzin; i to było upiększone w waszych sercach. Wy uczyniliście złe przypuszczenie; wy byliście ludem zepsutym"},{"SurahNumber":48,"VerseNumber":13,"Text":"A ten, kto nie wierzy w Boga i Jego Posłańca - My, zaprawdę, przygotowaliśmy dla niewiernych ogień płonący"},{"SurahNumber":48,"VerseNumber":14,"Text":"Do Boga należy królestwo niebios i ziemi. On przebacza temu, komu chce; i On karze tego, kogo chce. Bóg jest przebaczający, litościwy"},{"SurahNumber":48,"VerseNumber":15,"Text":"Będą mówili ci, którzy pozostali w tyle: - kiedy wyruszycie po łupy, aby je zabrać - \"Pozwólcie nam pójść za wami!\" Oni pragną zmienić słowa Boga. Powiedz: \"Wy nie pójdziecie za nami. Tak powiedział przedtem Bóg!\" Oni powiedzą: \"Wcale nie! Wy nam zazdrościcie.\" Przeciwnie! Oni nie rozumieją nic albo niewiele"},{"SurahNumber":48,"VerseNumber":16,"Text":"Powiedz Beduinom, którzy pozostali w tyle: \"Będziecie niebawem wezwani przeciwko ludowi odznaczającemu się groźną dzielnością. Będziecie walczyć z nimi albo też oni się całkowicie poddadzą. Jeśli będziecie posłuszni, to Bóg da wam piękną nagrodę; a jeśli się odwrócicie plecami, jak odwróciliście się plecami przedtem, to On ukarze was karą bolesną"},{"SurahNumber":48,"VerseNumber":17,"Text":"Nie ma jednak żadnej nagany dla ślepego, nie ma też żadnej nagany dla kulawego ani też nie ma żadnej nagany dla chorego. A kto będzie posłuszny Bogu i Jego Posłańcowi, tego On wprowadzi do Ogrodów, gdzie w dole płyną strumyki. A kto odwróci się plecami, tego On ukarze karą bolesną"},{"SurahNumber":48,"VerseNumber":18,"Text":"Spodobali się Bogu wierni, kiedy złożyli tobie przysięgę na wierność pod drzewem. On poznał, co było w ich sercach, i zesłał na nich spokój bezpieczeństwa, i dał im w nagrodę bliskie zwycięstwo"},{"SurahNumber":48,"VerseNumber":19,"Text":"I mnóstwo łupów, które mieli zabrać. Bóg jest potężny, mądry"},{"SurahNumber":48,"VerseNumber":20,"Text":"Bóg obiecał wam liczne łupy, które weźmiecie. On przyśpieszył to dla was, a powstrzymał ręce ludzi od was, aby to było znakiem dla wiernych i aby On poprowadził was drogą prostą"},{"SurahNumber":48,"VerseNumber":21,"Text":"I jeszcze inne rzeczy, którymi wy nie zdołaliście zawładnąć; Bóg już je objął, bo Bóg jest nad każdą rzeczą wszechwładny"},{"SurahNumber":48,"VerseNumber":22,"Text":"A gdyby walczyli z wami ci, którzy nie uwierzyli, to oni, z pewnością, odwróciliby się plecami; i wtedy nie znaleźliby ani opiekuna, ani pomocnika"},{"SurahNumber":48,"VerseNumber":23,"Text":"To jest zgodne ze zwyczajem Boga, jak to było już przedtem; ty przecież nie znajdziesz żadnej zmiany w zwyczaju Boga"},{"SurahNumber":48,"VerseNumber":24,"Text":"On powstrzymał ich ręce od was i wasze ręce od nich w dolinie Mekki, kiedy dał wam zwycięstwo nad nimi. Bóg widzi dobrze to, co czynicie"},{"SurahNumber":48,"VerseNumber":25,"Text":"Tacy są ci, którzy nie uwierzyli, którzy odsunęli was od świętego Meczetu i którzy powstrzymali zwierzęta ofiarne, aby nie mogły przybyć na swoje miejsce. I jeśliby niewierni - mężczyźni i kobiety, których wy nie znaliście i mogliście ich podeptać, tak iż spadłoby na was z ich powodu przewinienie, zupełnie nieświadomie - a Bóg wprowadził do Swego miłosierdzia, kogo chce - jeśliby oni się jasno oddzielili, to wtedy ukaralibyśmy tych spośród nich, którzy nie uwierzyli, cierpieniem bolesnym"},{"SurahNumber":48,"VerseNumber":26,"Text":"Kiedy ci, którzy nie uwierzyli, umieścili w swoich sercach zapalczywość, zapalczywość pogaństwa, Bóg zesłał Swój spokój i bezpieczeństwo na Swojego Posłańca i na wiernych i uczynił dla nich nieodłącznym słowo bojaźni Bożej; oni mieli do niego prawo i byli jego godni. Bóg o każdej rzeczy jest wszechwiedzący"},{"SurahNumber":48,"VerseNumber":27,"Text":"Bóg uczynił prawdziwym dla Swego Posłańca widzenie prawdy: \"Wy wejdziecie z pewnością bezpieczni do świętego Meczetu, Jeśli Bóg zechce, z ogolonymi głowami i przyciętymi, nie obawiając się. On wiedział to, czego wy nie wiedzieliście, i przygotował, obok tego, bliskie zwycięstwo"},{"SurahNumber":48,"VerseNumber":28,"Text":"On, który wysłał Swego Posłańca z drogą prostą i religią prawdy, aby jej dać wyższość nad wszelką religią! A Bóg wystarczy jako świadek"},{"SurahNumber":48,"VerseNumber":29,"Text":"Muhammad jest posłańcem Boga. Ci, którzy są razem z nim, są gwałtowni wobec niewiernych, a miłosierni względem siebie. Widzisz ich kłaniających się, wybijających pokłony, poszukujących łaski Boga i Jego zadowolenia. Ich znamię jest na ich twarzach, od śladów wybijania pokłonów. Taka jest ich przypowieść w Torze i taka jest ich przypowieść w Ewangelii: \"Są oni jak ziarno zasiane, które wypuszcza kiełek i wzmacnia go, i staje się twardy, i trzyma się prosto na swoim źdźble, wprawiając w podziw siewców\" - to, żeby przez nich doprowadzić do wściekłości niewiernych. Bóg obiecał tym spośród nich, którzy uwierzyli i pełnili dobre dzieła, przebaczenie i nagrodę ogromną"},{"SurahNumber":49,"VerseNumber":1,"Text":"O wy, którzy wierzycie! Nie wysuwajcie się naprzód przed Bogiem i Jego Posłańcem i bójcie się Boga! Zaprawdę, Bóg jest słyszący, widzący"},{"SurahNumber":49,"VerseNumber":2,"Text":"O wy, którzy wierzycie! Nie podnoście waszych głosów ponad głos Proroka! I nie zwracajcie się do niego głosem podniesionym - jak to czynicie między sobą - aby nie stały się daremne wasze uczynki, kiedy nie jesteście świadomi"},{"SurahNumber":49,"VerseNumber":3,"Text":"Zaprawdę, ci, którzy zniżają głos w obecności Posłańca Boga - to są ci, których serca doświadczył Bóg dla bogobojności. Dla nich będzie przebaczenie i nagroda ogromna"},{"SurahNumber":49,"VerseNumber":4,"Text":"Zaprawdę, ci, którzy ciebie wzywają z tyłu komnat, przeważnie tego nie rozumieją"},{"SurahNumber":49,"VerseNumber":5,"Text":"A jeśliby oni byli cierpliwi, aż ty do nich wyjdziesz, to byłoby lepiej dla nich. A Bóg jest przebaczający, litościwy"},{"SurahNumber":49,"VerseNumber":6,"Text":"O wy, którzy wierzycie! Jeśli przyjdzie do was jakiś zły człowiek z wieścią, to starajcie się rozeznać, żebyście nie urazili ludzi nieświadomie i abyście potem nie żałowali tego, co uczyniliście"},{"SurahNumber":49,"VerseNumber":7,"Text":"I wiedzcie, że Posłaniec Boga jest pośród was. Jeśliby on posłuchał was w wielu sprawach, to z pewnością ponieślibyście szkodę. Lecz Bóg dał wam pokochać wiarę i On ozdobił ją w waszych sercach, a uczynił dla was nienawistną niewiarę, zepsucie i nieposłuszeństwo. Tacy - oni idą drogą prawości"},{"SurahNumber":49,"VerseNumber":8,"Text":"To jest łaska Boga i dobrodziejstwo. Bóg jest wszechwiedzący, mądry"},{"SurahNumber":49,"VerseNumber":9,"Text":"Jeśli dwie partie spośród wiernych zwalczają się, to ustanówcie między nimi pokój. A jeśli jedna z nich będzie nadal występować przeciw drugiej, to zwalczajcie tę, która się buntuje, aż zwróci się ku rozkazowi Boga. A jeśli się podda, to ustanówcie między nimi pokój według sprawiedliwości i postępujcie bezstronnie! Zaprawdę, Bóg miłuje ludzi, którzy postępują według słuszności"},{"SurahNumber":49,"VerseNumber":10,"Text":"Wierni są przecież braćmi! Ustanawiajcie więc pokój między waszymi dwoma braćmi i bójcie się Boga! Być może, wy dostąpicie miłosierdzia"},{"SurahNumber":49,"VerseNumber":11,"Text":"O wy, którzy wierzycie! Niech jedni ludzie nie szydzą z drugich; być może, tamci są lepsi od nich. Ani też kobiety - z kobiet; być może, tamte są lepsze od nich. I nie zniesławiajcie siebie samych; i nie obrzucajcie się wyzwiskami. Jakże złe jest słowo \"zepsucie\" - po przyjęciu wiary! A ten, kto się nie nawróci - to ci - oni są niesprawiedliwi"},{"SurahNumber":49,"VerseNumber":12,"Text":"O wy, którzy wierzycie! Unikajcie wielce podejrzeń. Zaprawdę, niektóre podejrzenia są grzechem! Nie szpiegujcie się wzajemnie! Nie obmawiajcie jedni drugich w ich nieobecności! Czy chciałby któryś z was jeść ciało swego brata, kiedy on umarł? Przecież czulibyście wstręt do tego. Bójcie się Boga! Zaprawdę, Bóg jest przebaczający, litościwy"},{"SurahNumber":49,"VerseNumber":13,"Text":"O ludzie! Oto stworzyliśmy was z mężczyzny i kobiety i uczyniliśmy was ludami i plemionami, abyście się wzajemnie znali. Zaprawdę, najbardziej szlachetny spośród was, w obliczu Boga, to najbardziej bogobojny spośród was! Zaprawdę, Bóg jest wszechwiedzący, dobrze świadomy"},{"SurahNumber":49,"VerseNumber":14,"Text":"Powiedzieli Beduini: \"My wierzymy!\" Powiedz: \"Wy nie wierzycie; lecz raczej powiedzcie: 'My poddaliśmy się całkowicie!', - bo wiara nie weszła jeszcze w wasze serca.\" A jeśli wy będziecie posłuszni Bogu i Jego Posłańcowi, to On w niczym nie umniejszy waszych uczynków. Zaprawdę, Bóg jest przebaczający, litościwy"},{"SurahNumber":49,"VerseNumber":15,"Text":"Wiernymi są tylko ci, którzy uwierzyli w Boga i Jego Posłańca - potem nie mieli wątpliwości - i walczyli swoimi majątkami i swoimi osobami na drodze Boga. Tacy - oni są prawdomówni"},{"SurahNumber":49,"VerseNumber":16,"Text":"Powiedz: \"Czyż będziecie pouczać Boga o waszej religii, skoro Bóg wie, co jest w niebiosach i co jest na ziemi? I Bóg o każdej rzeczy jest wszechwiedzący"},{"SurahNumber":49,"VerseNumber":17,"Text":"Oni przedstawiają jako łaskawość dla ciebie to, iż przyjęli islam. Powiedz: \"Nie przedstawiajcie waszego islamu jako łaskawości dla mnie. Przeciwnie, to Bóg obdarzył was łaską, że poprowadził was drogą prostą ku wierze - jeśli wy jesteście prawdomówni"},{"SurahNumber":49,"VerseNumber":18,"Text":"Zaprawdę, Bóg zna to, co skryte w niebiosach i na ziemi! I Bóg widzi jasno to, co wy czynicie"},{"SurahNumber":50,"VerseNumber":1,"Text":"Kaf. Na Koran wspaniały"},{"SurahNumber":50,"VerseNumber":2,"Text":"Tak! Zdziwili się oni, że przyszedł do nich ostrzegający spośród nich. I powiedzieli niewierni: \"To jest rzecz zadziwiająca"},{"SurahNumber":50,"VerseNumber":3,"Text":"Czy kiedy pomrzemy i staniemy się prochem?... To jest powrót daleki"},{"SurahNumber":50,"VerseNumber":4,"Text":"My przecież wiemy, ilu ich ziemia pochłania. U Nas jest księga zachowująca"},{"SurahNumber":50,"VerseNumber":5,"Text":"Lecz przeciwnie! Kiedy przyszła do nich prawda, oni uznali ją za kłamstwo; i znajdują się w stanie zamętu. Czyż oni nie spoglądali na niebo ponad sobą"},{"SurahNumber":50,"VerseNumber":6,"Text":"Czyż nie widzieli, jak je zbudowaliśmy i ozdobiliśmy, iż nie ma na nim żadnych pęknięć"},{"SurahNumber":50,"VerseNumber":7,"Text":"A ziemię rozpostarliśmy i rzuciliśmy na nią solidnie stojące. I sprawiliśmy, iż wyrosły na niej parami wszelkie rozkoszne rodzaje"},{"SurahNumber":50,"VerseNumber":8,"Text":"Do patrzenia i dla przypomnienia każdemu słudze, który się nawraca"},{"SurahNumber":50,"VerseNumber":9,"Text":"I zesłaliśmy z nieba wodę przynoszącą błogosławieństwo, i dzięki niej sprawiliśmy, iż wyrosły ogrody i ziarno żniwa"},{"SurahNumber":50,"VerseNumber":10,"Text":"I drzewa palmowe, wyniosłe, dźwigające kiście owoców ułożone jedne nad drugimi"},{"SurahNumber":50,"VerseNumber":11,"Text":"to jako zaopatrzenie dla Naszych sług. I ożywiliśmy dzięki niej krainę umarłą. Takie będzie zmartwychwstanie"},{"SurahNumber":50,"VerseNumber":12,"Text":"A przed nimi zaprzeczali prawdzie: lud Noego i mieszkańcy Ar-Rass, i lud Samud"},{"SurahNumber":50,"VerseNumber":13,"Text":"Lud Ad i Faraon, i bracia Lota"},{"SurahNumber":50,"VerseNumber":14,"Text":"I mieszkańcy Gąszczu, i lud Tubba. Oni wszyscy za kłamców uznawali posłańców. Wtedy sprawdziła się Moja obietnica"},{"SurahNumber":50,"VerseNumber":15,"Text":"Czyż zaniemogliśmy przez pierwsze stworzenie? Przeciwnie! Oni powątpiewają w nowe stworzenie"},{"SurahNumber":50,"VerseNumber":16,"Text":"My stworzyliśmy człowieka i wiemy, co podszeptuje jemu dusza. My jesteśmy bliżej niego aniżeli arteria jego szyi"},{"SurahNumber":50,"VerseNumber":17,"Text":"Kiedy spotykają się dwaj spotykający, siedząc z prawej strony i z lewej"},{"SurahNumber":50,"VerseNumber":18,"Text":"Człowiek nie wypowie ani jednego słowa, które by nie dotarło do będącego przy nim nadzorcy"},{"SurahNumber":50,"VerseNumber":19,"Text":"I nadejdzie ukojenie śmierci naprawdę. Oto od czego stroniłeś"},{"SurahNumber":50,"VerseNumber":20,"Text":"I zadmą w trąbę. Oto Dzień grozy"},{"SurahNumber":50,"VerseNumber":21,"Text":"I każdej duszy towarzyszy popędzający i świadek"},{"SurahNumber":50,"VerseNumber":22,"Text":"Ty wcale nie dbałeś o to, więc zdjęliśmy z ciebie zasłonę i dzisiaj twoje spojrzenie jest przenikliwe"},{"SurahNumber":50,"VerseNumber":23,"Text":"I powie jego towarzysz: \"Oto co przygotowałem"},{"SurahNumber":50,"VerseNumber":24,"Text":"Rzućcie do Gehenny każdego uporczywie niewiernego"},{"SurahNumber":50,"VerseNumber":25,"Text":"Sprzeciwiającego się dobru, występnego, szerzącego zwątpienie"},{"SurahNumber":50,"VerseNumber":26,"Text":"Który umieścił obok Boga innego boga! Wrzućcie go więc obydwaj do kary strasznej"},{"SurahNumber":50,"VerseNumber":27,"Text":"Powie jego towarzysz: \"Panie nasz! Ja nie przyczyniłem się do tego, że on się zbuntował, lecz on daleko zabłądził"},{"SurahNumber":50,"VerseNumber":28,"Text":"Bóg powie: \"Nie sprzeczajcie się przede Mną! Ja już wysłałem do was Moją groźbę"},{"SurahNumber":50,"VerseNumber":29,"Text":"Nie zmienia się u Mnie słowo ani też Ja nie jestem tyranem dla Moich sług"},{"SurahNumber":50,"VerseNumber":30,"Text":"Tego Dnia powiemy do Gehenny: \"Czy jesteś już zapełniona?\" A ona powie: \"Czy może być więcej"},{"SurahNumber":50,"VerseNumber":31,"Text":"I będzie przybliżony Ogród dla bogobojnych, będzie niedaleko"},{"SurahNumber":50,"VerseNumber":32,"Text":"Oto co wam zostało obiecane - każdemu nawracającemu się, zachowującemu"},{"SurahNumber":50,"VerseNumber":33,"Text":"Każdemu, kto obawia się Miłosiernego w tym, co niewidzialne, i kto przychodzi z sercem skruszonym"},{"SurahNumber":50,"VerseNumber":34,"Text":"Wejdźcie do niego w pokoju! To jest Dzień Wieczności"},{"SurahNumber":50,"VerseNumber":35,"Text":"Oni tam będą mieli to, co zechcą; a My mamy jeszcze więcej"},{"SurahNumber":50,"VerseNumber":36,"Text":"A ileż pokoleń wytraciliśmy przed nimi! Oni byli silniejsi od nich dzielnością; przeszukujcie więc ziemię, czy znajdzie się jakieś pewne schronienie"},{"SurahNumber":50,"VerseNumber":37,"Text":"Zaprawdę, w tym jest z pewnością napomnienie dla tego, kto ma serce albo kto nastawia uszu, i on jest świadkiem"},{"SurahNumber":50,"VerseNumber":38,"Text":"My stworzyliśmy niebiosa i ziemię, i to, co jest między nimi, w ciągu sześciu dni, i nie dotknęło Nas żadne zmęczenie"},{"SurahNumber":50,"VerseNumber":39,"Text":"Znoś cierpliwie to, co oni mówią. Wysławiaj chwałę twego Pana przed wschodem słońca i przed zachodem"},{"SurahNumber":50,"VerseNumber":40,"Text":"I nocą wysławiaj Go, i po wybiciu pokłonów"},{"SurahNumber":50,"VerseNumber":41,"Text":"I przysłuchuj się tego Dnia, kiedy wezwie wzywający z bliskiego miejsca"},{"SurahNumber":50,"VerseNumber":42,"Text":"Tego Dnia, kiedy oni naprawdę usłyszą krzyk - to będzie Dzień Zmartwychwstania"},{"SurahNumber":50,"VerseNumber":43,"Text":"Zaprawdę, My dajemy życie i My sprowadzamy śmierć; i do Nas jest ostateczne przybycie"},{"SurahNumber":50,"VerseNumber":44,"Text":"Tego Dnia, kiedy ziemia popęka od nich, śpieszących się - to zebranie jest dla Nas łatwe"},{"SurahNumber":50,"VerseNumber":45,"Text":"My wiemy najlepiej, co oni mówią. A ty nie jesteś dla nich tyranem. Napominaj więc przez Koran tego, kto się obawia Mojej groźby"},{"SurahNumber":51,"VerseNumber":1,"Text":"Na gwałtownie rozpraszające"},{"SurahNumber":51,"VerseNumber":2,"Text":"I na niosące brzemię"},{"SurahNumber":51,"VerseNumber":3,"Text":"I na płynące z lekkością"},{"SurahNumber":51,"VerseNumber":4,"Text":"I na rozdzielające rozkazy"},{"SurahNumber":51,"VerseNumber":5,"Text":"Zaprawdę, to, co wam zostało obiecane, jest prawdziwe"},{"SurahNumber":51,"VerseNumber":6,"Text":"Zaprawdę, Sąd z pewnością nadejdzie"},{"SurahNumber":51,"VerseNumber":7,"Text":"I na niebo posiadające szlaki gwiezdne"},{"SurahNumber":51,"VerseNumber":8,"Text":"Zaprawdę, różnicie się w mowie"},{"SurahNumber":51,"VerseNumber":9,"Text":"Odwrócony został od tego ten, kto dał się odwrócić"},{"SurahNumber":51,"VerseNumber":10,"Text":"Niech zginą kłamcy"},{"SurahNumber":51,"VerseNumber":11,"Text":"Którzy w swoim zamęcie są beztroscy"},{"SurahNumber":51,"VerseNumber":12,"Text":"Oni pytają: \"Kiedyż nadejdzie Dzień Sądu"},{"SurahNumber":51,"VerseNumber":13,"Text":"W Dniu, kiedy oni będą wystawieni na ogień"},{"SurahNumber":51,"VerseNumber":14,"Text":"Zakosztujcie waszego doświadczenia! To jest to, co staraliście się przyśpieszyć"},{"SurahNumber":51,"VerseNumber":15,"Text":"Zaprawdę, bogobojni będą przebywać wśród ogrodów i źródeł"},{"SurahNumber":51,"VerseNumber":16,"Text":"Przyjmując to, co dał im Pan. Oni byli przedtem wśród czyniących dobro"},{"SurahNumber":51,"VerseNumber":17,"Text":"Oni mało sypiali nocą"},{"SurahNumber":51,"VerseNumber":18,"Text":"I o świcie prosili Boga o przebaczenie"},{"SurahNumber":51,"VerseNumber":19,"Text":"W ich majątku mieli odpowiedni udział żebrak i nędzarz"},{"SurahNumber":51,"VerseNumber":20,"Text":"Na ziemi są znaki dla tych, którzy są przekonani o prawdzie"},{"SurahNumber":51,"VerseNumber":21,"Text":"I są w waszych duszach. Czy wy nie widzicie"},{"SurahNumber":51,"VerseNumber":22,"Text":"W niebie jest wasze zaopatrzenie i to, co wam zostało obiecane"},{"SurahNumber":51,"VerseNumber":23,"Text":"Na Pana nieba i ziemi! Zaprawdę, to jest tak prawdziwe, jak to, że mówicie"},{"SurahNumber":51,"VerseNumber":24,"Text":"Czy doszło do ciebie opowiadanie o gościach Abrahama, uszanowanych"},{"SurahNumber":51,"VerseNumber":25,"Text":"Kiedy oni weszli do niego i powiedzieli: \"Pokój!\", on odparł: \"Pokój, nieznani ludzie"},{"SurahNumber":51,"VerseNumber":26,"Text":"I poszedł do swojej rodziny, i przyniósł tłustego cielaka"},{"SurahNumber":51,"VerseNumber":27,"Text":"I podał im go, mówiąc: \"Czyż nie będziecie jedli"},{"SurahNumber":51,"VerseNumber":28,"Text":"I odczuł przed nimi pewną obawę. Oni powiedzieli: \"Nie obawiaj się!\" - i obwieścili mu radosną wieść o mądrym chłopcu"},{"SurahNumber":51,"VerseNumber":29,"Text":"Wtedy przyszła jego żona z krzykiem, biła się po twarzy i mówiła \"Stara kobieta, bezpłodna"},{"SurahNumber":51,"VerseNumber":30,"Text":"I rzekli: \"Tak powiedział twój Pan. Zaprawdę, On jest Mądry, Wszechwiedzący"}]}