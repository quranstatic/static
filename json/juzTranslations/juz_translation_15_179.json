{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":17,"VerseNumber":1,"Text":"Senayee wondanii On Royruɗo Jeyaaɗo Makko on jemma, iwde ka juulirde hormante haa ka juulirde woɗɗitiinde, nden nde Men Barkini banŋe mun,fii yo Men Hollu mo immorde e Aayeeje Amen. Pellet, Ko Kanko woni Nanoowo, Yi’oowo. @Corrected"},{"SurahNumber":17,"VerseNumber":2,"Text":"Men Jonniino Muusaa Deftere nden, Men Waɗi nde peewal, wonannde ɓiɗɓe Israa’iila ɓen, wonnde : \"Wata on jogito gaanin Am hooloraaɗo"},{"SurahNumber":17,"VerseNumber":3,"Text":"[Ko onon yo] ɓiɗɓe ɓen ɓe Men waɗɗinnoo wonndude e Nuuhu.Pellet, o laatino jeyaaɗo yettoowo"},{"SurahNumber":17,"VerseNumber":4,"Text":"Men wahyiniino e ɓiɗɓe Israa’iila ɓen ka Deftere [wonnde] : \"On bonnayay ka leydi laabi ɗiɗi, on townitoyto kadi townitaare mawnunde"},{"SurahNumber":17,"VerseNumber":5,"Text":"Si fodoore gootel e ɗin ɗiɗi arii, Men wurtay e mon jeyaaɓe Amen, marɓe doole tiiɗuɗe, ɓe yiiloo hakkunde galleeji ɗin. Ɗum wonii fodoore huuwoyteende =golloteende"},{"SurahNumber":17,"VerseNumber":6,"Text":"Refti Men ruttitanani on doole ɗen e hoore maɓɓe; Men Ɓeydi on jawle e ɓiɗɓe,Men Waɗa on gorol ɓurngol ɗuuɗude"},{"SurahNumber":17,"VerseNumber":7,"Text":"Si on moƴƴinii, ko ko'e mon moƴƴinanɗon ; si on bonnii kadi, ko ko’e mon [bonnannɗon]. Si fodoore sakkitiinde nden arii, ko fii yo ɓe hoynu geece mon ɗen, e fii yo no ɓe naatiraa ka juulirde wano ɓe naatirnoo e mayre ka laawol aranol, e fii yo ɓe muncu yeru woo ko ɓe townani muncudee"},{"SurahNumber":17,"VerseNumber":8,"Text":"Hino jortaa ka Joomi mon yurmee on.Si on fillitike (non),Men fillitoo. Men waɗanii yedduɓe ɓen Jahannama on tonngorde"},{"SurahNumber":17,"VerseNumber":9,"Text":"Pellet, ndee Alqur’aanaare no fewnay e ko ɓuri e nunɗude,hinde wewlinira=weltanira gomɗimɓe,ɓen gollooɓe moƴƴuɗi ɗin, wonnde, no woodani ɓe njoɓdi mawndi"},{"SurahNumber":17,"VerseNumber":10,"Text":"E wonnde pellet, ɓen ɓe gomɗinaa laakara on, Men maranii ɓe lepte muusuɗe"},{"SurahNumber":17,"VerseNumber":11,"Text":"Neɗɗo no toroo bone, wano o tororta non moƴƴere,neɗɗanke on wonii ko heñiiɗo"},{"SurahNumber":17,"VerseNumber":12,"Text":"Men waɗii jemma on e ñalorma on Aayeeje ɗiɗi, Men monti Aaya jemma on, Men waɗi Aaya ñalorma on hentiiɗo, fii yo on ɗaɓɓu ɓural immorde ka Joomi mon, e fii yo on anndu limoore duuɓi, e hasboore. Kala huunde, Men fensitirii nde fensitudee"},{"SurahNumber":17,"VerseNumber":13,"Text":"Kala neɗɗanke, Men waɗɗinii mo talkuru makko ndun ka daande makko. Men yaltinanoyay mo Ñalnde Darngal, deftere, o hawra e mayre ko nde fontaande"},{"SurahNumber":17,"VerseNumber":14,"Text":"Janngu deftere maa nden, hoore-maa yonante hannde hasboowo"},{"SurahNumber":17,"VerseNumber":15,"Text":"Mo feewii, haray pellet, ko hoore-makko o feewani ; mo majii kadi, haray pellet, ko o majji kon yantay e hoore-makko. Wonkii ronndotaako bone wokki goo. Men wonaali leptooɓe, haa Men immina Nulaaɗo"},{"SurahNumber":17,"VerseNumber":16,"Text":"Si Men faandike halkude saare, Men yamiray neeminaaɓe mayre ɓen, ɓe faasinqinoo e mayre, konngol (lepte) ngol jojja e mayre, Men munca nde muncudee"},{"SurahNumber":17,"VerseNumber":17,"Text":"Heewii gire ɗe Men halki ɓaawo Nuuhu! Joomi maa Yonii Humpitiiɗo, Yi’oowo junuubi=bakkatuuji jeyaaɓe Makko ɓen"},{"SurahNumber":17,"VerseNumber":18,"Text":"On tawɗo no faandii yaccinaneede=yaawnaneede, Men yaccinanay mo ton huunde ko Men muuyi, wonannde on mo Men yiɗi, refti Men waɗana mo Jahannama, o naatoya nge ko o ŋiñaaɗo, pottinaaɗo [yurmeende]"},{"SurahNumber":17,"VerseNumber":19,"Text":"On faalaaɗo laakara, o gollani ngal golle maggal, hara kanko ko o gomɗinɗo ;ɓen ɗon, golle maɓɓe ɗen wonii jaarnaaɗe"},{"SurahNumber":17,"VerseNumber":20,"Text":"Kala (maɓɓe),Meɗen ɓeydana ; ɓee ɗoo e ɓee ɗoo, immorde e dokkal Joomi maa. Dokkal Joomi maa ngal wonaali haɗaa ngal"},{"SurahNumber":17,"VerseNumber":21,"Text":"Ndaarii no Men ɓurniri yoga maɓɓe e dow yoga, ko laakara on ɓuri mawnude darjaaji,ɓuri mawnude kadi ɓural"},{"SurahNumber":17,"VerseNumber":22,"Text":"Wata a waɗidan Alla reweteeɗo goo ; jooɗoyoɗaa ko a ŋiñaaɗo woppaaɗo"},{"SurahNumber":17,"VerseNumber":23,"Text":"Joomi maa yamirii :\"Wata on rewu ko wanaa Kanko, jibimɓe ɓen,moƴƴagol [e maɓɓe]:si nayewu goɗɗo e maɓɓe yottike ma,maa ɗum ɓe ɗiɗo non;wata a wi’an ɓe \"bis=uf!\" wata a wikko ɓe =wota a furo,wowlan ɓe konngol teddungol"},{"SurahNumber":17,"VerseNumber":24,"Text":"Yankinanoɗaa ɓe yurmeɗaa ɓe, wi’aa: « Joomi an, yurme ɓe’e, wano ɓe ne’irnoo lan non hari ko mi tosokun »"},{"SurahNumber":17,"VerseNumber":25,"Text":"Joomi mo'on no Anndi ko woni ka nder wonkiiji mon, si tawii on wonuno moƴƴuɓe ; pellet Kanko O wonanii ruttotooɓe ɓen Surroowo"},{"SurahNumber":17,"VerseNumber":26,"Text":"Jonnu jom ɓadondiral haqqee makko on, e ɓilliiɗo, e seteejo haqqee makko on ; wata a funsu funsudee"},{"SurahNumber":17,"VerseNumber":27,"Text":"Pellet funsooɓe ɓen, ko siɗɓe seytanuuji ɗin ; seytaane non wonii yedduɗo Joomi mun"},{"SurahNumber":17,"VerseNumber":28,"Text":"Si a ɗurnike ɓe fii ɗaɓɓugol yurmeende immorde ka Joomi maa, nde jortiɗaa ɗum, wi'an ɓe konngol newiingol"},{"SurahNumber":17,"VerseNumber":29,"Text":"Wata a waɗu junngo maa ngon ko lmbaango, ka daande maa ; wata a fontu ngo kadi kala fontugol, haa jooɗoɗaa ko a felniiɗo, ninsuɗo"},{"SurahNumber":17,"VerseNumber":30,"Text":"Pellet Joomi maa, no yanñana arsike, on Mo O muuyi. O ɓittina. Pellet Kanko O wonii Humpitiiɗo, Yi’oowo jeyaaɓe Makko"},{"SurahNumber":17,"VerseNumber":31,"Text":"Wota on warir ɓiɓɓe mon ɓen kulol ɓilla=baasal, ko Menen arsikata ɓe, wonndude e mon ; pellet warugol ɓe ngol, wonii goopol manngol"},{"SurahNumber":17,"VerseNumber":32,"Text":"Wota on ɓatto jeeno ngon=fijrde nde, pellet ɗun wonii pankare e laawol bonungol"},{"SurahNumber":17,"VerseNumber":33,"Text":"Wata on waru wonkii, ki Allah harmini kin [warugol], si wonaa sabu hakkee. Mo tooñaama waraama, Men waɗanii heftuɓe e makko ɓen doole wota non o fantin ka warugol. Pellet Kanko o wonii wallaaɗo"},{"SurahNumber":17,"VerseNumber":34,"Text":"Wata on ɓatto jawle Alyatiim, si wonaa ɓattagol ɓurngol moƴƴude, haa sagatalaaku makko timma ; humnee aadi ndin; pellet, aadi ndin wonii lannditoytee ndi"},{"SurahNumber":17,"VerseNumber":35,"Text":"Hunnee ɓetu ngun si on etay, manndikiron manndakke=peeson peese feewuɗe, ko ɗun moƴƴi, ko kañun ɓuri moƴƴude battane"},{"SurahNumber":17,"VerseNumber":36,"Text":"Wata a naatu e ko a anndaa fii mun. Pellet nanɗe ɗen, e giiɗe ɗen e ɓernde nden, ɗiiɗoo fow wonii lannditoyteeɗi ka Makko"},{"SurahNumber":17,"VerseNumber":37,"Text":"Wata a yaaru ka leydi ñaaƴa bunnga, ko fii pellet an a yulataa leydi ndin, a yottotaako pelle ɗen junndi=njuuteendi"},{"SurahNumber":17,"VerseNumber":38,"Text":"ɗin fow, bone majji on wonii añaaɗun ka Joomi maa"},{"SurahNumber":17,"VerseNumber":39,"Text":"Ɗun, ko goɗɗun e ko Joomi maaɗa wahayini faade e maa, immorde e Ñeeñal wata a waɗu reweteeɗo goo wonndude e Alla, sakko werleɗaa ka nder jahannama ko a felaaɗo raɗaaɗo"},{"SurahNumber":17,"VerseNumber":40,"Text":"E hara Joomi mon suɓani on ɓiɓɓe worɓe, O jogitoo immorde e malaa'ikaɓe ɓen rewɓe? Pellet, onon hiɗin wowlude konngol mawnungol"},{"SurahNumber":17,"VerseNumber":41,"Text":"Gomɗii Men fensitii e nder ndee Alqur'aanaare fii yo ɓe waajitor, ɗum ɓeydaali ɓe si wonaa woɗɗitagol"},{"SurahNumber":17,"VerseNumber":42,"Text":"Maaku : « Si tawno no wonndi e makko, reweteeɗi wano ɓe wi’iri non awa ɗi ɗaɓɓayno laawol ummaade Jom Arsi o.\" @Corrected"},{"SurahNumber":17,"VerseNumber":43,"Text":"Senayee wonanii Mo, O Toowii gaayi e ko ɓe wi'ata Toowal Mawnungal"},{"SurahNumber":17,"VerseNumber":44,"Text":"No subunhinannde Mo kammuuli ɗin jeeɗiɗi e leydi ndin e ɓen wonuɓe e majji, alaa e hay e huunde si wanaa hinde Subunhinaade sabu Yettugol Mo, kono on faamataa subunhinaali maɓɓe ɗin, pellet, Kanko O wonii Munñiiɗo Surroowo"},{"SurahNumber":17,"VerseNumber":45,"Text":"Si a janngii Alqur'aanaare nden Men waɗay hakkonde maa e ɓen ɓe gomɗinaa laahara on heedo suuɗiingo"},{"SurahNumber":17,"VerseNumber":46,"Text":"Men waɗi e dow ɓerɗe maɓɓe ɗen cokooɗe fii wata ɓe faamu nde [Alqur'aanaare nden] e ka noppi maɓɓe kadi teddeele, si a jantike Joomi maaɗa ka nder Alqur'aanaare Kanko Tun ɓe huccinay ɓabbe maɓɓe ɗen ko ɓe dogooɓe"},{"SurahNumber":17,"VerseNumber":47,"Text":"Ko Menen Anndi ko ɓe heɗotoo kon, tuma ɓe heɗotoo faade e maaɗa [yo Nulaaɗo], e tuma ɓe sowndondirta=ndeeydata, tuma nde tooñooɓe ɓen wi'ata: «On jokkaali si wanaa gorko mbilɗaaɗo=bilaado»"},{"SurahNumber":17,"VerseNumber":48,"Text":"Ndaarii [yo Nulaaɗo] ko honno ɓe piyiranay maa mise=yeruuji, ɓe majjii ɓe hattantaake [heɓude] laawol"},{"SurahNumber":17,"VerseNumber":49,"Text":"Ɓe wi'i: «E hara si men wonii ƴi'e e mbuɗu, haray ko men immintinoyteeɓe tagu hesu?»"},{"SurahNumber":17,"VerseNumber":50,"Text":"Maaku: [yo Nulaaɗo] «Wonee kaaƴe maa jamɗe»"},{"SurahNumber":17,"VerseNumber":51,"Text":"Maaɗun tagu tawayngu no mawni ka ɓerɗe mon, aray ɓe wi'a: 'Ko hommbo ruttata men?\" Maaku: \"Ko On Taguɗo on ka laawol aranol\". Aray ɓe dimmba ko'e maɓɓe ɗen faande e maa, ɓe wi'a: \"Ɗun ko honnde tuma\", Maaku: 'No tijjaa nde tawata ɓadike"},{"SurahNumber":17,"VerseNumber":52,"Text":"Ñannde O noddata on nootoɗon yetton Mo sikkon on ñiiɓaano [ka leydi] si wanaa seeɗa"},{"SurahNumber":17,"VerseNumber":53,"Text":"Maakan jeyaaɓe an ɓen: \"Yo ɓe wowlu nden huunde ɓurnde moƴƴude, pellet, Seytaane o bonnay hakkunde maɓɓe, pellet, Seytaane wonanii neɗɗanke gaño ɓannguɗo"},{"SurahNumber":17,"VerseNumber":54,"Text":"Joomi mon ko O Annduɗo fii mon, si O yiɗii O hinnoo on, maaɗun si O yiɗii O lepta on. Men nulaali ma e dow maɓɓe fawtiiɗo"},{"SurahNumber":17,"VerseNumber":55,"Text":"Ko Joomi maa Annde fii ɓen womɓe ka kammuuli e ka leydi, pellet, Men ɓurnii woɓɓe e Annabaaɓe ɓen e dow woɓɓe, Men Jonni Daawuuda Jabuura"},{"SurahNumber":17,"VerseNumber":56,"Text":"Maaku: \"Noddee ɓen ɓe aaƴiɗon [ko reweteeɓe] gaanin Makko, ɓe maraa huncugol lorra kan gaayi mo'on wonaa waylugol kadi"},{"SurahNumber":17,"VerseNumber":57,"Text":"Ɓen, ɓe ɓe woni noddude, hiɓe ɗaɓɓude ɗoworgal faade e Joomi maɓɓe, ko hommbo e maɓɓe ɓuri ɓadaade, hiɓe jortii Hinnayee Makko on hiɓe huli lepte Makko ɗen, pellet, lepte Joomi maa ɗen ɗe laatike ko rentaaɗe"},{"SurahNumber":17,"VerseNumber":58,"Text":"Alaa e saare si wanaa Menen ko Men halkayɓe nde ko adii ñalde darngal, maa ko Men leptayɓe nde lepte sattuɗe, ɗun ɗon wonii ko winndaa ɗun ka Deftere"},{"SurahNumber":17,"VerseNumber":59,"Text":"Haɗaali Men nde Men nula Aayeeje ɗen, si wanaa sabu fenniino ɗe adiiɓe ɓen, Men okki Samuuda Naaqaawa mban yi'teemba ɓe tooñi mba, Men nuliraali Aayeeje ɗen si wonaa hulɓinirɗe"},{"SurahNumber":17,"VerseNumber":60,"Text":"[Janto] Tuma nde Men wi'anno maa: \"Pellet, Joomi maa O huɓindike yimɓe ɓen, Men waɗiraali nden yi'annde nde Men hollumaa si wanaa fitina wonannde yimɓe ɓen e lekki huɗaaki ki ka Alqur'aana, Meɗen hulɓina ɓe kono ɓeydataa ɓe si wanaa bewre mawnde"},{"SurahNumber":17,"VerseNumber":61,"Text":"Nde Men Daalannoo Malaa'ikaaɓe ɓen sujjanee Aadama, ɓe sujji si wanaa Ibliisa o wi'i: \"Hara mi sujjanay on mo taguƊaa e loopal"},{"SurahNumber":17,"VerseNumber":62,"Text":"O wi'i: \"A yi'ii oo mo teddinƊaa e dow an, pellet, si A nennanii lan haa ñalde darngal mi bonnay ɓiɓɓe makko ɓen si wanaa seeɗaaɓe"},{"SurahNumber":17,"VerseNumber":63,"Text":"[Alla] Daali: \"Yahu, kala jokkuɗo ma e maɓɓe pellet, ko jahannama woni njoddi mon, njoddi yonoori"},{"SurahNumber":17,"VerseNumber":64,"Text":"Dillinir on mo hattanaɗaa e maɓɓe hito maa ngon, pooɗu e dow maɓɓe pucci maa e seppooɓe maa, ka fidu e maɓɓe ka jawle e ka ɓiɓɓe foduɓe, [kono] Seytaane fodaali ɓe si wanaa hodo"},{"SurahNumber":17,"VerseNumber":65,"Text":"Pellet, Jeyaaɓe An ɓen a maraa doole e hoore maɓɓe, Joomi maa yonii Hooloraaɗo"},{"SurahNumber":17,"VerseNumber":66,"Text":"Ko Joomi mon woni sogganayɗo on laaɗe ɗen ka maayo, fii yo on ɗaɓɓu immorde e ɓural Makko ngal, pellet, Kanko ko O Yurmeteeɗo on"},{"SurahNumber":17,"VerseNumber":67,"Text":"Si lorra kan heɓii on ka maayo, majjay ɓen ɓe noddayno ɗon, si wonaa Kanko [Alla] nde O danndi on ka njorndi ɗurnoɗon, neɗɗanke on wonii te o seeraani wonde heewuɗo yeddugol"},{"SurahNumber":17,"VerseNumber":68,"Text":"Enee, on hooli O mutintaa on ka banŋe njorndi maaɗun O nula e mon damagariire [toɓo koccu], refti hara heɓantaake on fawtiiɗo"},{"SurahNumber":17,"VerseNumber":69,"Text":"Kaa on hooli O ruttaraa on e maggo laawol goo O accita e dow mon bippooru immorde e keneeli O yoolira on sabu ko yeddunoɗon kon, refti on heɓantaake jokkitirayɗo e dow amen cukkoowo"},{"SurahNumber":17,"VerseNumber":70,"Text":"Gomɗii, Men teddinii ɓiɗɓe Aadama ɓen, Men ronndike ɓe ka njorndi e ka maayo Men arsiki ɓe immorde e laaɓuɗi Men ɓurni ɓe e dow ko heewi e ɓen ɓe Men tagi ɓurnudee"},{"SurahNumber":17,"VerseNumber":71,"Text":"Ñannde Men noddiroyta kala yimɓe yeesoojo maɓɓe on,kala on jonnitiroyaaɗo deftere makko nden ka ñaamo makko ɓen ɗon ɓe janngay deftere maɓɓe nden ɓe tooñirtaake hay yeru gaarayol hun tamaro"},{"SurahNumber":17,"VerseNumber":72,"Text":"Kala on wonuɗo e [ngurndan aduna] ko o bunɗo, haray kanko, ko ka laahara o ɓurata wumude e majjude laawol"},{"SurahNumber":17,"VerseNumber":73,"Text":"Fii kala ɓe eɓɓii nde ɓe fitinaymaa gaayi nden huunde nde Men wahayini e maaɗa fii yo a fefindo e Amen ko wonaa ɗun [ko Men tellini e maa] ontuma ɓe jogitoto ma sehlaajo"},{"SurahNumber":17,"VerseNumber":74,"Text":"Si tawiino Men tabintinaanoma, gomɗii hari a do'ii ooñaade e maɓɓe huunde seeɗaare"},{"SurahNumber":17,"VerseNumber":75,"Text":"Ontuma Men meeɗinteno cowale [lepte] ka ngurndan e cowale [lepte] ka mayde refti heɓantaake ma ballo e hoore Amen"},{"SurahNumber":17,"VerseNumber":76,"Text":"Fii kala ɓe eɓɓiino dillinngol ma ka leydi fii yo ɓe yaltine e mayri, ontuma ɓe ñiiɓataano ɓatte maa si wanaa seeɗa"},{"SurahNumber":17,"VerseNumber":77,"Text":"Ɗun ko Sunna ɓen ɓe Men nuli ko adimaa immorde e Nulaaɓe Amen, a heɓantaa Sunna Amen on mbattiigu"},{"SurahNumber":17,"VerseNumber":78,"Text":"Ñinnu julde nden ka mortagol naange ngen haa ka niwre jemma, Julde subaha nden, pellet, Julde subaha nden wonii seedeteende"},{"SurahNumber":17,"VerseNumber":79,"Text":"Ka jemma tinno e makko ko ɓeydaari maaɗa, no jortaa nde Joomi maaɗa immintinay maa e darorde yettiniinde"},{"SurahNumber":17,"VerseNumber":80,"Text":"Maaku: \"Jooma, naadiran naatirgal goonga yaltiniraa mi yaltirgal goonga, waɗanaa mi immorde ka Maaɗa doole ballal"},{"SurahNumber":17,"VerseNumber":81,"Text":"Maaku: \"goonga kan arii meere nden fuuyii, pellet, meere nden wonii fuuyoore"},{"SurahNumber":17,"VerseNumber":82,"Text":"Meɗen tellina ka Alqur'aana huunde nde konde cellal e yurmeende wonnande gomɗinɓe ɓen, ɓeydataa tooñooɓe ɓen si wanaa hayrere"},{"SurahNumber":17,"VerseNumber":83,"Text":"Si Men neeminii e neɗɗanke on o ɗuurnoo o townaa balaaje makko, si bone heɓii mo o wona hattuɗo e taƴiiɗo"},{"SurahNumber":17,"VerseNumber":84,"Text":"Maaku: \"Mo kala yo gollu e laawol mun, ko Joomi mon woni Annduɗo on ɓurɗo feewude laawol"},{"SurahNumber":17,"VerseNumber":85,"Text":"Hiɓe lanndo maa fii fittaandu, maaku: \"Fittaandu ndun ko e fiyaake Joomi an, on okkaaka e ganndal si wanaa seeɗaé"},{"SurahNumber":17,"VerseNumber":86,"Text":"Mi woondii, si Meɗen yiɗunoo Men naɓayno nden huunde nde Men wahyini faade e Maaɗa, refti heɓantaake ma fawtiiɗo ɗun e hoore Amen"},{"SurahNumber":17,"VerseNumber":87,"Text":"Ko woni tun, ko Hinnayee immorde ka Joomi maa, pellet, ɓural Makko ngal e dow maa wonii mawnungal"},{"SurahNumber":17,"VerseNumber":88,"Text":"Maaku: \"Mi woondii, si yimɓe ɓen e jinnaaji ɗin hawtitii fii yo ɓe addu yeru ndee Alqur'aanaare, ɓe addataa yeru mayre, hay si wonii woɓɓe maɓɓe ko wallindrayɓe e woɓɓe"},{"SurahNumber":17,"VerseNumber":89,"Text":"Gomɗii Men ɓannginanii yimɓe ɓen e ndee Alqur'aanaare immorde e kala misal, ɓurɓe ɗuuɗude e yimɓe ɓen salii, si wanaa yeddugol"},{"SurahNumber":17,"VerseNumber":90,"Text":"Ɓe wi'i: \"Men gomɗintaa ma, haa ɓullitanaa men ka leydi ɓunndu"},{"SurahNumber":17,"VerseNumber":91,"Text":"Maaɗun laatano maa ngesa immorde e tamorooje e inabuuje ɓullitaa canɗi ɗin hakkunde majje ɓullitugol"},{"SurahNumber":17,"VerseNumber":92,"Text":"Maaɗun liɓaa kammu ngun e hoore amen wano aaƴorɗaa non kunte, maaɗun addaa Alla e Maalaa'ikaaɓe ɓen [men] tiindondira"},{"SurahNumber":17,"VerseNumber":93,"Text":"Maaɗun laatano maa suudu immorde e cuɗaaje [kanŋe], maaɗun ƴawaa ka kammu, men gomɗintaa ƴawugol maaɗa ngol haa jippinaa e amen deftere men jannga nde. Maaku: \"Senaade Jom an, hara mi wonu, ko wonaa ɓanndinke Nulaaɗo"},{"SurahNumber":17,"VerseNumber":94,"Text":"Haɗaali yimɓe ɓen nde ɓe gomɗinta tuma nde peewalngal arunoo ɓe, si wanaa fii ɓe wi'ii: \"E hara Alla nulay ɓanndinke Nulaaɗo"},{"SurahNumber":17,"VerseNumber":95,"Text":"Maaku: \"Si tawiino laatinoke ka leydi Malaa'ikaaɓe hiɓe yaha ko ɓe deewuɓe, Men jippinayno e maɓɓe immorde ka kammu Malaa'ikaajo Nulaaɗo"},{"SurahNumber":17,"VerseNumber":96,"Text":"Maaku: \"Alla yonii Seediiɗo hakkunde an e mon, pellet Kanko O wonii Humpitiiɗo Reenuɗo jeyaaɓe Makko ɓen"},{"SurahNumber":17,"VerseNumber":97,"Text":"On mo Alla fewni ko on woni feewuɗo, ɓe O majjini ɓen a heɓantaaɓe wallooɓe ko woori Mo. Men mooɓay ɓe ñalde darngal e dow geece maɓɓe ɗen ko ɓe wumuɓe e mbobiɗu= fahdube ɓe e faaɗuɓe, werde maɓɓe nden ko jahannama tuma kala nge rocci Men ɓeydana ɓe huɓɓunge"},{"SurahNumber":17,"VerseNumber":98,"Text":"Ɗun ko njoddi maɓɓe, sabu kamɓe ɓe yeddii Aayeeje Amen ɗen, ɓe wi'i: \"E hay si men wonii ƴi'e e mbuɗu e hara menen ko men immintinteeɓe tagu hesu"},{"SurahNumber":17,"VerseNumber":99,"Text":"Enee, ɓee yi'aali, wonnde Alla On Taguɗo kammuuli ɗin e leydi ndin ko O Hattanɗo nde O tagata yeru maɓɓe, O waɗani ɓe lajal [caate] sikke alaa e maggal. Tooñooɓe ɓen salii si wanaa yeddugol"},{"SurahNumber":17,"VerseNumber":100,"Text":"Maaku: \"Sinndo onon hiɗon marunoo ngaluuji Hinnayee Joomi an on, ontuma, on jogitotono kulol nafkugol, neɗɗanke on wonii nguddo"},{"SurahNumber":17,"VerseNumber":101,"Text":"Gomɗii Men okkiino Muusaa Aayeeje jeenay ɓannguɗe, lanndii ɓiɓɓe Israa'iila ɓen tuma nde o arunoo ɓe Fir'awna wi'ani mo: \"Min dey miɗo sikkumaa ko an yo Muusaa ko a mbilɗaaɗo"},{"SurahNumber":17,"VerseNumber":102,"Text":"Maaku: \"Goɗii hiɗa anndi jippinaali ɗee si wanaa Jeyɗo kammuuli ɗin e leydi ndin Aayeeje [yi'eteeɗi]. Min dey miɗo sikkumaa ko an yo Fir'awna ko a halkiiɗo"},{"SurahNumber":17,"VerseNumber":103,"Text":"O faalaa nde o dillinta ɓe ka leydi Men yooli mo e ɓen wonnduɓe e makko ɓe denndaangal"},{"SurahNumber":17,"VerseNumber":104,"Text":"Men Daalani ɓaawo makko ɓiɓɓe Israa'iila ɓen: \"Hoɗee ka leydi, si fodoore sakkitiinde nden arii, Men adday on ko on muuɓiiɓe=fiiliibe"},{"SurahNumber":17,"VerseNumber":105,"Text":"Ko sabu Goonga Men telliniri nde, ko sabu Goonga nde tellii, Men nuliraali ma si wanaa [ko a] wewlinoowo=beltinoowo e jertinoowo"},{"SurahNumber":17,"VerseNumber":106,"Text":"E Qur'aanaare Men ɓanngini nde fii yo a janngannde yimɓe ɓen e dow deeƴere, Men jippini nde jipinnde"},{"SurahNumber":17,"VerseNumber":107,"Text":"Maaku: \"Gomɗinee nde, maaɗun wata on gomɗin, pellet, ɓen okkaaɓe ganndal ko adii nde si [nde] janngaama e taweende maɓɓe ɓe suuyiray wokkuɗe ko ɓe sujjooɓe"},{"SurahNumber":17,"VerseNumber":108,"Text":"Ɓe wi'a:Senaade woodanii Joomi amen,nde wonnoo Fodoore Joomi amen nden ko waɗoore"},{"SurahNumber":17,"VerseNumber":109,"Text":"Hiɓe suuyira wokkuɗe ɓe wulla [Alqur'aana on] ɓayda ɓe yankinaare"},{"SurahNumber":17,"VerseNumber":110,"Text":"Maaku: \"Noddiree Mo Alla maa noddiro Mo Hinnorante, kala no noddirɗon Mo, ko Kanko Inɗe Moƴƴe ɗen heeranii, wata a fenñin julde maaɗa nden wata a suudu nde ɗaɓɓu hakkunde ɗun laawol"},{"SurahNumber":17,"VerseNumber":111,"Text":"Maaku: Yettoore nden woodanii Alla On Mo jogitaaki ɓiɗɗo laatanaaki Mo kafidaaɗo e Laamu laatanaaki Mo tedduɗo mo O huykinantoo, Mawnin Mo Mawninndee"},{"SurahNumber":18,"VerseNumber":1,"Text":"Yettoore woodanii Alla, On Tippinɗo e dow Jeyaaɗo Makko on Deftere nden O waɗanaali nde ooñaare"},{"SurahNumber":18,"VerseNumber":2,"Text":"Feewunde fii yo o [Nulaaɗo on] hulɓinir lepte sattuɗe immorde ka Makko o weltinira gomɗinɓe ɓen, ɓen ɓe no golla Moƴƴuɗi ɗin wonnde no woodani ɓe Njoddi Moƴƴiri"},{"SurahNumber":18,"VerseNumber":3,"Text":"Ko ɓe ñiiɓooɓe e nder makko [Neema on] poomaa"},{"SurahNumber":18,"VerseNumber":4,"Text":"O rentina ɓen wi\"uɓe: \"Alla jogitike ɓiɗɗo"},{"SurahNumber":18,"VerseNumber":5,"Text":"Ganndal alanaaɓe e mun, wanaa baabiraaɓe maɓɓe woodani, mawnii konngol wonungol e yaltude e kunnduɗe maɓɓe, ɓe wowlaali si wanaa fenaande"},{"SurahNumber":18,"VerseNumber":6,"Text":"Bala jo'o an a tanpinay hoore-maa e dow batteeji maɓɓe, si gomɗinaali ndee Yewtere ka suno"},{"SurahNumber":18,"VerseNumber":7,"Text":"Menen Men waɗii ko woni kon ka hoore leydi cuɗaari mayri, fii yo Men jarribo ɓe ko hommbo e maɓɓe ɓurata moƴƴinnde golle"},{"SurahNumber":18,"VerseNumber":8,"Text":"Menen ko Men waɗooɓe ko woni kon e hoore mayri boowol yoorungal"},{"SurahNumber":18,"VerseNumber":9,"Text":"Kaa a sikku no yimɓe fammeere=wimmba nden e binndi ɗin, ɗun wonu immorde e Aayeeje Amen hawniiɗe"},{"SurahNumber":18,"VerseNumber":10,"Text":"Tuma nde sukaaɓe ɓen sorunoo ka fammeere, ɓe wi'i: \"Joomi amen okku men immorde ka Maaɗa Hinnayee=yurmeende newinaNaa men kadi e fiyaake amen peewal"},{"SurahNumber":18,"VerseNumber":11,"Text":"Men piyi e dow noppi maɓɓe ɗin ka nder fammeere limoore duuɓi"},{"SurahNumber":18,"VerseNumber":12,"Text":"Refti Men immintini ɓe fii yo Men fenñinir gonndal ko honnde e mojobe=pelle ɗen ɗiɗi ɓuri moftude [limoore] ko ɓe ñiiɓi kon dummunne"},{"SurahNumber":18,"VerseNumber":13,"Text":"Menen Meɗen fillanaade ma kumpital fii maɓɓe e Goonga, ɓen ɗon, ko sukaaɓe gomɗinɓe Joomi maɓɓe Men ɓeydani ɓe Peewal"},{"SurahNumber":18,"VerseNumber":14,"Text":"Men haɓɓi e dow ɓerɗe maɓɓe tuma nde ɓe darinoo, ɓe wi'i: \"Joomi amen ko Jeyɗo On kammuuli ɗin e leydi ndin, men noddataa ko woori Mo reweteeɗo, gomɗii haray men wi'ii ontuma [konngol] fantungol"},{"SurahNumber":18,"VerseNumber":15,"Text":"Ɓee yimɓe amen, ɓe jogitike ko woori Mo reweteeɗi, ko haaanunoo ko yo ɓe addu e dow maɓɓe dalil ɓannguɗo. Ko hommbo ɓuri tooñude ko foti e on fefindiiɗo fenaande o fawi e Alla"},{"SurahNumber":18,"VerseNumber":16,"Text":"Tuma nde woɗɗitinoɗon ɓe e ko ɓe rewata kon ko woori Alla, ɓe soroyi ka fammeere Joomi mon fontani on e Yurmeende Makko nden O newinani on e fiyaake mon neweende"},{"SurahNumber":18,"VerseNumber":17,"Text":"Hiɗa yi'a naangi ngen si nge ƴellitike hinge naayora ka fammeere maɓɓe senngo ñaamo, si hinge mutude nge mutiranay ɓe ka senngo nano, kamɓe hiɓe e yaajeende e ɗun, ɗun ko jeyaaɗun e Aayeeje Alla, on mo Alla fewni ko on woni feewuɗo, kala moO majjini a heɓantaa mo hettuɗo fewnoowo. @Corrected"},{"SurahNumber":18,"VerseNumber":18,"Text":"Hiɗa sikka ɓe ko ɓe finuɓe, hara kamɓe ko ɓe ɗaaniiɓe, Meɗen waylitira ɓe senngo ñaamo e senngo nano, rawaandu maɓɓe ndun no fonti kayɗe mun ɗen ka dammbugal, si a ƴellitike e maɓɓe a huccitayno e maɓɓe dogaa a heewayno kulol immorde e maɓɓe"},{"SurahNumber":18,"VerseNumber":19,"Text":"Ko nii Men immintiniri ɓe fii yo ɓe lanndondir hakkunde maɓɓe, wi'oowo wi'i immorde e maɓɓe: \"No foti hewde ko ñiiɓuɗon?\" Ɓe wi'i: \"Men ñiiɓii ñallal maa goɗɗun e ñallal.\" Ɓe wi'i: \"Ko Joomi mon woni Annduɗo emmbere ko ñiiɓuɗon, nulee goɗɗo e mon wonndude e ɗii kaaki=ceede mon ɗoo ka saare, yo o ndaaru ko hommbo e maɓɓe ɓuri laaɓude ñaamitee, yo o addan on ñaametee immorde e on ɗon, yo o molto wata gooto so'u fii mon"},{"SurahNumber":18,"VerseNumber":20,"Text":"Pellet, kamɓe si ɓe ƴellitike e mon ɓe rajmay on, maaɗun ɓe rutta on e laawol maɓɓe ngol, ontuma hara on maletaake poomaa"},{"SurahNumber":18,"VerseNumber":21,"Text":"Ko nii Men yaltiniri fii maɓɓe, fii yo ɓe anndu pellet, Fodoore Alla nden ko nde Goonga, Pellet, Darngal ngal sikke alaa e maggal. Tuma nde ɓe pooɗondiraynoo hakkunde maɓɓe fiyaake maɓɓe ɗen, ɓe wi'i: \"Mahee e hoore maɓɓe maadi, ko Joomi maɓɓe woni Annduɗo fii Maɓɓe.\" Ɓen fooluɓe e fiyaake mu'un wi'i: \"Men jogitoto e dow maɓɓe Juulirde"},{"SurahNumber":18,"VerseNumber":22,"Text":"Aray ɓe wi'a: \"Ko ɓe tato nayaɓo maɓɓe ko rawaandu maɓɓe ndun.\" Ɓe wi'a kadi: \"Ko ɓe njowo njeegaɓo maɓɓe ko rawaandu maɓɓe ndun ko fampaangol ka niɓe.\" Ɓe wi'a kadi: \"Ko ɓe njeeɗiɗo njeetataɓo maɓɓe ko rawaandu maɓɓe ndun.\" Maaku: \"Ko Joomi an woni Annduɗo limoore maɓɓe, anndaa ɓe si wanaa seeɗaaɓe.\" Wata a wennju fii maɓɓe si wanaa yewtere feeñunde, wata a lanndo fii maɓɓe hay e gooto e maɓɓe"},{"SurahNumber":18,"VerseNumber":23,"Text":"Wata a wi'an huunde: \"Min mi waɗay ɗun janngo"},{"SurahNumber":18,"VerseNumber":24,"Text":"Si wanaa si Alla Muuyii, janto Joomi maaɗa si a yejjitii, maaku: \"No tijjaa nde Joomi an Fewnan mi ko ɓuri ɓadaade immorde e ɗun Peewal"},{"SurahNumber":18,"VerseNumber":25,"Text":"Ɓe ñiiɓi ka fammeere maɓɓe duuɓi teemeɗɗe tati, ɓe ɓeydi jeenay"},{"SurahNumber":18,"VerseNumber":26,"Text":"Maaku: \"Ko Alla woni Annduɗo emmbere ko ɓe ñiiɓi, ko Kanko heeranii ko wirnii kon ka kammuuli e ka leydi kaawes ko yi'iri wa Makko e ko naniri, alanaa ɓe gaanin Makko giɗo, O kafidaa ka Ñaawoore Makko hay e gooto"},{"SurahNumber":18,"VerseNumber":27,"Text":"Janngu ko wahayinaa e maaɗa kon immorde e Deftere Joomi maa nden, alaa wattitoowo Daaluyeeji=konngudi Makko ɗin, a heɓataa gaanin Makko fattorde"},{"SurahNumber":18,"VerseNumber":28,"Text":"Tabintin wonkii maaɗa kin wonndude e ɓen noddooɓe Joomi maɓɓe ka bimmbi e ka kiikiiɗe hiɓe faandii Jaati Makko Kin, wata gite maa ɗe yawtu gaayi maɓɓe hara hiɗa faandii cuɗaari ngurdan aduna, wota a ɗofto on mo Men welsindini ɓernde mun gaayi jantagol Men o jokki beleeɗe makko fiyaake makko on woni halkaare"},{"SurahNumber":18,"VerseNumber":29,"Text":"Maaku Goonga kan immorde ka Joomi mon, mono faalaa yo o gomɗin mono faalaa yo o yeddu, Menen Men heblanii tooñooɓe ɓen Yiite no hunnditi ɓe ɗenɗe magge ɗen si ɓe ɗaɓɓii faabo, ɓe faaboree ndiyan wa'uɗan wa sila taynaaɗo ɗan juɗa geece ɗen, bonii njaram bonii werde"},{"SurahNumber":18,"VerseNumber":30,"Text":"Pellet, ɓen gomɗinɓe ɓe golli moƴƴi ɗin, Menen Men yeebataa njoddi kala moƴƴinɗo golle"},{"SurahNumber":18,"VerseNumber":31,"Text":"Ɓen ɗon no woodani ɓe Aljannaaji ñiiɓal canɗi no ila ley maɓɓe, hiɓe cuɗiree ton immorde e jawe kanŋe ɓe ɓornoo conci haakiɗuɗi ɗewluɗi e jalbuɗi ko ɓe soɓɓindiiɓe=tuugiibe ton e hoore julle, moƴƴii mbarjaari moƴƴii kadi fowtorde"},{"SurahNumber":18,"VerseNumber":32,"Text":"fiyan ɓe misal,worɓe ɗiɗo Men waɗani goɗɗo e maɓɓe gese ɗiɗi inab Menhunndintini =hurliride ɗe tamarooje Men waɗi hakkunde majje remuru"},{"SurahNumber":18,"VerseNumber":33,"Text":"Ɗen gese ɗiɗi kala addi ñaametee majje, ɗe tooñaali hay e huunde e ɗun, Men seeki hakkunde majje [gese ɗen ɗiɗi] caangol"},{"SurahNumber":18,"VerseNumber":34,"Text":"Wonani mo dimɗe, o wi'ani wonndiiɗo makko on tawi himo yewtude mo: \"Min miɗo ɓurumaa jawdi e teddude gorol"},{"SurahNumber":18,"VerseNumber":35,"Text":"O naati ka ngesa makko tawi ko o tooñuɗo hoore-makko, o wi'i: \"Mi sikkaa mbaa re'ay poomaa\". @Corrected"},{"SurahNumber":18,"VerseNumber":36,"Text":"Mi sikkaa kdai Darngal ngal daroto, mi woondii si mi artira le ka Joomi an, maa mi tawu sanne, waylitorde ɓurnde mba moƴƴude"},{"SurahNumber":18,"VerseNumber":37,"Text":"Wonndiiɗo makko on wi'ani mo, tawi himo yewtude mo: \"Enee, a yeddii On Taguɗo ma immorde mbullaari=leydi refti e toɓɓere [maniiyu] refti O fonndumaa gorko"},{"SurahNumber":18,"VerseNumber":38,"Text":"Kono min ko Kanko Alla woni Joomi an, mi kafidataa e Joomi an hay gooto"},{"SurahNumber":18,"VerseNumber":39,"Text":"Ko haanunoo tuma nde naatuɗaa ka ngesa maaɗa wi'aa: \"Ko Alla muuyi kon doole alaa si wanaa Alla\". Si a yi'ii lan, min miɗo ɓurumaa fanɗude jawdi e ɓiɗɓe"},{"SurahNumber":18,"VerseNumber":40,"Text":"No jortaa nde Joomi an okkoyta lan moƴƴere ɓurnde ngesa maa mban O nula e mabba lepte immorde ka kammu mba wonta boowal ɓowrungal"},{"SurahNumber":18,"VerseNumber":41,"Text":"Maaɗun ndiyan mabba ɗan wonta ɓeeɓuɗan, hara a hattantaake ɗaɓɓugol ɗan"},{"SurahNumber":18,"VerseNumber":42,"Text":"Dimɗe makko ɗen bonnaa o weeti himo waylita newe makko ɗen e dow ko o nafki kon e mabba, tawi kammba ko fukkiimba e daƴƴe mabba, himo wi'a: \"Ee jalla min, hara mi kafidaano e Joomi an hay e gooto"},{"SurahNumber":18,"VerseNumber":43,"Text":"Laatanaaki mo fedde nde no walla mo gaanin Alla, o wonaali fooluɗo"},{"SurahNumber":18,"VerseNumber":44,"Text":"No ton Giggol Alla Goongawol ngol ko Kanngo moƴƴi mbarjaari moƴƴi battane"},{"SurahNumber":18,"VerseNumber":45,"Text":"Fiyan ɓe misal ngurdan aduna ɗan no wa'i wa ndiyan Men jippiniɗan immorde ka kammu jillondiri e majjan puɗi leydi ndin, ɗi wonti munciiɗi keneeli no jarooɗi, Alla wonii ko O Hattanɗo e dow kala huunde"},{"SurahNumber":18,"VerseNumber":46,"Text":"Jawdi ndin e ɓiɗɓe worɓe ɓen ko cuɗaari ngurndan aduna, moƴƴi heddotooɗi ɗin ko ɗin ɓuri moƴƴude mbarjaari ka Joomi maaɗa e moƴƴude yela"},{"SurahNumber":18,"VerseNumber":47,"Text":"Ñannde Men naɓata pelle ɗen a yi'ay leydi ndin ko feeñundi, Men mooɓa ɓe Men accataa immorde e maɓɓe hay e gooto"},{"SurahNumber":18,"VerseNumber":48,"Text":"Ɓe holliree ka Joomi maa [ko ɓe] saffewol, [O Daalana ɓe] gomɗii on arii e Amen wano Men tagirnoo on non, ka laawol aranol, ko woni on aaƴino wonnde Men waɗanaali on fodoore"},{"SurahNumber":18,"VerseNumber":49,"Text":"Deftere nden wallinee, a yi'ay bomɓe ɓen ko hulɓe ko woni kon e mayre, ɓe wi'a: \"Ee bone amen, ko heɓi ndee deftere nde ɗalataa tosokun wanaa njanun si wanaa nde moftii ɗun, ɓe tawa ko ɓe golli kon no weeɓitaa, Joomi maaɗa tooñataa hay e gooto"},{"SurahNumber":18,"VerseNumber":50,"Text":"Tuma nde Men wi'annoo Malaa'ikaaɓe ɓen: \"Sujjanee Aadama, ɓe sujji si wanaa Ibliisa o laatike jeyaaɗo e jinnaaji ɗin o yalti e Yamiroore Joomi makko. E on jogitoto mo e ɓiɗɓe makko ɓen yimɓe gaanin An, hara kamɓe ko ɓe ayɓe mo'on, bonanii tooñooɓe ɓen battudi"},{"SurahNumber":18,"VerseNumber":51,"Text":"Mi tawnaali ɓe tagugol kammuuli ɗin e leydi ndin wanaa tagugol ko'e maɓɓe kadi, Mi wonaali jogitotooɗo majjinooɓe ɓen sembinooɓe. @Corrected"},{"SurahNumber":18,"VerseNumber":52,"Text":"E ñannde O Daalata: \"Noddee kafidaaɓe An ɓen, ɓen ɓe aaƴiɗon, ɓe nodda ɓe, ɓe jaabotaako ɓe Men waɗi hakkunde maɓɓe halkorde"},{"SurahNumber":18,"VerseNumber":53,"Text":"Bomɓe ɓen yi'a Yiite ngen ɓe fellita wonnde kamɓe ko ɓe ukketeeɓe e magge, ɓe heɓataa gaayi magge yiltorde"},{"SurahNumber":18,"VerseNumber":54,"Text":"Gomɗii Men fensitanii yimɓe ɓen e nder ndee Alqur'aanaare immorde e kala misal, neɗɗanke on wonii himo ɓuri kala huunde wennjugol"},{"SurahNumber":18,"VerseNumber":55,"Text":"Haɗaali yimɓe ɓen nde ɓe gomɗinta ɓe insinanoo Joomi maɓɓe tuma nde Peewal ngal arunoo e maɓɓe, si wanaa nde arata e maɓɓe sunna aranɓe ɓen maaɗun nde arata e maɓɓe lepte ɗen ko ɗe feeñuɗe"},{"SurahNumber":18,"VerseNumber":56,"Text":"Men Nuliraali Nulaaɓe ɓen si wanaa ko weltinooɓe e jertinooɓe, ɓen heeferɓe hiɓe wennjana meere nden fii yo ɓe fuynir nde Goonga kan, ɓe jogitii Aayeeje An ɗen e ko ɓe jertiniraa kon jalnori"},{"SurahNumber":18,"VerseNumber":57,"Text":"Alaa fotayɗo tooñude on waajuraaɗo Aayeeje Joomi makko o ɗuurii=fali e gaayi majje o yejjiti ko juuɗe makko ɗen ardini kon. Menen Men waɗii e ɓerɗe maɓɓe ɗen cokooɗe fii wota ɓe faamu nde, ka noppi maɓɓe kadi pahu, hay si a noddii ɓe faade e Peewal ɓe feewataa ontuma haapoomaa"},{"SurahNumber":18,"VerseNumber":58,"Text":"Ko Joomi mon woni Surroowo ko O Jom Hinnayee on, sinndo O nangitirno ɓe ko ɓe faggitii kon O yaccinanayno ɓe lepte ɗen, ko woni, no woodani ɓe fodoore ɓe heɓataa gaanin mayre fattorde"},{"SurahNumber":18,"VerseNumber":59,"Text":"Ɗen ca'e, Men halkuno ɓe tuma nde ɓe tooñunoo Men waɗani halkeede maɓɓe nden Fodoore"},{"SurahNumber":18,"VerseNumber":60,"Text":"Tuma nde Muusaa maakannoo sagataa makko on: \"Mi seerataa haa mi yottoo ka fottirde maaje ɗen ɗiɗi, maaɗun mi wuloo jamaanu"},{"SurahNumber":18,"VerseNumber":61,"Text":"Tuma nde ɓe yottoyinoo hakkonde majje ɓe yejjiti linngil maɓɓe ngil, ngil jogitii laawol maggil ka maayo wuddere"},{"SurahNumber":18,"VerseNumber":62,"Text":"Nde ɓe lummbunoo o [Muusaa] maakani sagataa makko on: \"Anndanii en sojjaari=bottaari men ndin, gomɗii en hawrii e nduu yaadu men ɗoo tampere"},{"SurahNumber":18,"VerseNumber":63,"Text":"O wi'i: \"A yi'ii, nde sorunoɗen ka fetere, min mi yejjuno linngil ngil, yejjintinaali lan fii maggil si wanaa Seytaane nde mi anndita ngil, ngil jogitii laawol maggil ka maayo no hawnori"},{"SurahNumber":18,"VerseNumber":64,"Text":"[Muusaa] maaki: \"Ko ɗon ko wonɗen ɗaɓɓude kon [woni], ɓe ruttii e ɓatteeji maɓɓe fillitagol"},{"SurahNumber":18,"VerseNumber":65,"Text":"Ɓe tawoyi jeyaaɗo immorde e jeyaaɓe Amen Men Okki mo Hinnayee immorde ka Amen, Men Anndini mo immorde e Amen Ganndal"},{"SurahNumber":18,"VerseNumber":66,"Text":"Muusaa maakani mo: \"Enee [a accay] mi jokkete fii yo a anndinan goɗɗun e ko anndinaɗaa kon Peewal"},{"SurahNumber":18,"VerseNumber":67,"Text":"[Khadiru] maaki: \"Pellet, an a hattantaake muñal wonndugol e an"},{"SurahNumber":18,"VerseNumber":68,"Text":"Ko honno munñuretaa e dow kon ko a huɓindoraa ɗun ganndal"},{"SurahNumber":18,"VerseNumber":69,"Text":"[Muusaa] maaki: \"A taway lan si Alla Muuyi ko mi munñiiɗo, mi yeddataa yamiroore maa"},{"SurahNumber":18,"VerseNumber":70,"Text":"O maaki: \"Si a jokkay lam wata a lanndo lan gaayi huunde haa mi yeewte immorde e mayre janta"},{"SurahNumber":18,"VerseNumber":71,"Text":"Ɓe yahi haa nde ɓe waɗɗinoo ka laana o yulika, [Muusaa] maaki: \"A yulii ka fii yo ka yoolu yimɓe makka?! gomɗii a addii huunde mawnde"},{"SurahNumber":18,"VerseNumber":72,"Text":"[Khadiru] maaki: \"Enee, mi wi'aano ma pellet, an a hattantaake muñal wonndugol e am"},{"SurahNumber":18,"VerseNumber":73,"Text":"[Muusaa] maaki: wata a jogoran ko mi yijjiti kon, wata a hewtinan e fiyaake an on satteende"},{"SurahNumber":18,"VerseNumber":74,"Text":"Ɓe yahi haa nde ɓe fottunoo e suka o wari mo! O maakani [mo]: \"E a waru wonkii laaɓuki tanaa [yoɓtanagol] wonkii, gomɗii a addii huunde añiinde"}]}