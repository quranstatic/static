{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":46,"VerseNumber":1,"Text":"Haa-meem"},{"SurahNumber":46,"VerseNumber":2,"Text":"Iss kitab ka utarna Allah Taalaa ghalib hikmat waly ki taraf say hai"},{"SurahNumber":46,"VerseNumber":3,"Text":"Hum ney aasmano aur zamin aur inn dono kay darmiyan ki tamam cheezon ko behtreen tadbeer kay sath hi aik muddat moayyen kay liye peda kiya hai aur kafir log jiss cheez say daraye jatay hain mun mor letay hain"},{"SurahNumber":46,"VerseNumber":4,"Text":"Aap keh dijiye! Bhala dekho to jinhen tum Allah kay siwa pukartay ho mujhay bhi to dikhao kay unho ney zamin ka konsa tukra banaya hai ya aasmano mein unn ka konsa hissa hai? Agar tum sachay ho to iss say pehlay hi ki koi kitab ya koi ilm hi jo naqal kiya jata ho meray pass lao"},{"SurahNumber":46,"VerseNumber":5,"Text":"Aur iss say barh ker gumrah aur kon hoga? Jo Allah kay siwa aison ko pukarta hai jo qayamat tak uss ki dua qabool na ker saken bulkay unn kay pukarney say mehaz baykhabar hon"},{"SurahNumber":46,"VerseNumber":6,"Text":"Aur jab logon ko jama kiya jayega to yeh unn kay dushman hojayen gay aur unn ki parastish say saaf inkaar ker jayen gay"},{"SurahNumber":46,"VerseNumber":7,"Text":"Aur enhen jabb humari aayaten parh ker sunaee jati hain to munkir log sachi baat ko jabkay unkay pass aa chuki keh detay hain kay yeh to sareeh jadoo hai"},{"SurahNumber":46,"VerseNumber":8,"Text":"Kiya woh kehtay hain kay issay to iss ney khud ghar liya hai aap keh dijiye! Kay agar mein hi issay bana laya hun to tum meray liye Allah ki taraf say kissi cheez ka ikhtiyar nahi rakhtay tum iss (quran) kay baray mein jo kuch keh sunn rahey ho ussay Allah khoob janta hai meray aur tumharay darmiyan gawahee kay liye wohi kafi hai aur woh bakhshney wala meharban hai"},{"SurahNumber":46,"VerseNumber":9,"Text":"Aap keh dijiye! Kay mein koi bilkul anokha payghamber to nahi na mujhay yeh maloom hai kay meray satha aur tumharay sath kiya kiya jayega. Mein to sirf ussi ki perwi kerta hun jo meri taraf wahee bheji jati hai aur mein to sirf alal elan aagah ker denay wala hun"},{"SurahNumber":46,"VerseNumber":10,"Text":"Aap keh dijiye! Agar yeh (quran) Allah hi ki taraf say ho aur tum ney issay na mana ho aur bani israeel ka aik gawah iss jaisi ki gawahee bhi dey chuka ho aur woh eman bhi la chuka ho aur tum ney sirkashi ki ho to be-shak Allah Taalaa zalimon ko raah nahi dikhata"},{"SurahNumber":46,"VerseNumber":11,"Text":"Aur kafiron ney emaandaron ki nisbat kaha kay agar yeh (deen) behtar hota to yeh log iss ki taraf hum say sabqat kerney na patay aur chonkay enhon ney iss quran say hidayat nahi paaee pus yeh keh den gay kay qadeemi jhoot hai"},{"SurahNumber":46,"VerseNumber":12,"Text":"Aur iss say pehlay musa ki kitab peshwa aur rehmat thi. Aur yeh kitab hai tasdeeq kernay wali arabi zaban mein takay zalimon ko daraye aur nek karon ko bisharat ho"},{"SurahNumber":46,"VerseNumber":13,"Text":"Be-shak jinn logon ney kaha kay humara rab Allah hai phir iss per jamay rahey to inn per na to koi khof hoga aur na ghumgeen hongay"},{"SurahNumber":46,"VerseNumber":14,"Text":"Yeh to ehl-e-jannat hain jo sada issi mein rahengay unn aemaal kay badlay jo woh kiya kertay thay"},{"SurahNumber":46,"VerseNumber":15,"Text":"Aur hum ney insan ko apnay maa baap kay sath husn-e-salook kerney ka hukum diya hai uss ki maa ney ussay takleef jhel ker pet mein rakha aur takleef bardasht kerkay ussay jana. Uss kay hamal aur uss kay doodh churaney ka zamana tees maheeney ka hai yahan tak kay jab woh apni pukhtagi aur chalees saal ki umer ko phoncha to kehnay laga aey meray perwerdigar! Mujhay tofiq dey kay mein teri iss nemat ka shukar baja laon jo tu ney mujh per aur meray maa baap per inam ki hai aur yeh kay mein aisay nek amal keron jinn say tu khush hojaye aur tu meri aulad bhi saleh bana. Mein teri tarf rujoo kerta hun aur mein musalmano mein say hun"},{"SurahNumber":46,"VerseNumber":16,"Text":"Yehi woh log hain jinn kay nek aemaal to hum qabool farma letay hain aur jinn kay bad aemaal say darguzar ker letay hain (yeh) jannati logon mein hain. Iss sachay waday kay mutabiq jo inn say kiya jata tha"},{"SurahNumber":46,"VerseNumber":17,"Text":"Aur jiss ney apnay maa baap say kaha kay tum say mein tang aagaya tum mujh say yehi kehtay raho gay kay mein marney kay baad phir zindah kiya jaoon ga mujh say pehlay bhi ummaten guzar chuki hain woh dono janab bari mein faryad kertay hain aur kehtay hain tujhay kharabi ho tu eman ley aa be-shak Allah ka wada haq hai woh jawab deta hai kay yeh to sirf aglon kay afsaney hain"},{"SurahNumber":46,"VerseNumber":18,"Text":"Woh log hain jinn per (Allah kay azab ka) wada sadiq aagaya inn jinnaat aur insano kay girohon kay sath jo inn say pehlay guzar chukay hain yaqeenan yeh nuksan panay walay thay"},{"SurahNumber":46,"VerseNumber":19,"Text":"Aur her aik ko apnay apnay aemaal kay mutabiq darjay milen gay takay unhen unn kay aemaal kay pooray badlay day aur unn per zulm na kiya jayega"},{"SurahNumber":46,"VerseNumber":20,"Text":"Aur jiss din kafir jahannum kay siray per layen jayen gay (kaha jayega) tum ney apni nekiyan duniya ki zindagi mein hi barbaad kerdin aur inn say faeedah utha chukay pus aaj tumhen zillat kay azab ki saza di jayegi iss baees kay tum zamin mein na-haq takabbur kiya kertay thay aur iss baees bhi kay tum hukum adooli kiya kertay thay"},{"SurahNumber":46,"VerseNumber":21,"Text":"Aur aad kay bhai ko yaad kero jabb uss ney apni qom ko aahqaaf mein daraya aur yaqeenan iss say pehlay bhi daraney walay guzar chukay hain aur iss kay baad bhi yeh kay tum siwaye Allah Taalaa kay aur ki ibadat na kero. Be-shak mein tum per baray din kay azab say khof khata hun"},{"SurahNumber":46,"VerseNumber":22,"Text":"Qom ney jawab diya kiya aap humaray pass iss liye aaye hain kay humen apnay maboodon (ki parastish) say baaz rakhen? Pus agar aap sachay hain to jiss azab ka aap wada kertay hain ussay hum per la dalen"},{"SurahNumber":46,"VerseNumber":23,"Text":"(hazrat Hood ney) kaha (iss ka) ilm to Allah hi kay pass hai mein to jo paygham dey ker bheja gaya tha woh tumhen phoncha raha hun lekin mein dekhta hun kay tum log nadani ker rahey ho"},{"SurahNumber":46,"VerseNumber":24,"Text":"Phir jabb unhon ney azab ko basoorat badal dekha apni wadiyon ki taraf aatay huye to kehnay lagay yeh abar hum per barasney wala hai (nahi) bulkay dar-asal yeh abar woh (azab) hai jiss ki tum jaldi ker rahey thay hawa hai jiss mein dard-naak azab hai"},{"SurahNumber":46,"VerseNumber":25,"Text":"Jo apnay rab kay hukum say her cheez ko halak ker day gi puz woh aisay hogaye kay bajuz unkay maknaat kay aur kuch dikhaee na deta tha gunahgaron kay girohon ko hum yunhi saza detay hain"},{"SurahNumber":46,"VerseNumber":26,"Text":"Aur bil-yaqeen hum ney (qom aad) ko woh maqdoor diye thay jo tumhen to diye bhi nahi aur hum ney unhen kaan aankhen aur dil bhi dey rakhay thay. Lekin inn kay kano aur dilon ney enhen kuch bhi nafa na phonchaya jabkay woh Allah Taalaa ki aayaton ka inkar kerney lagay aur jiss cheez ka woh mazak uraya kertay thay wohi unn per ulat pari"},{"SurahNumber":46,"VerseNumber":27,"Text":"Aur yaqeenan hum ney tumahray aas pass ki bastiyan tabah ker den aur tarah tarah ki hum ney apni nishaniyan biyan ker den takay woh rujoo ker len"},{"SurahNumber":46,"VerseNumber":28,"Text":"Pus qurb-e-elahi hasil kerney kay liye unhon ney Allah kay siwa jinn jinn ko mabood bana rakha tha unhon ney unn ki madad kiyon na ki? Bulkay woh to unn say kho gaye (bulkay dar-asal) yeh unn ka mehaz jhoot aur (bilkul) bohtan tha"},{"SurahNumber":46,"VerseNumber":29,"Text":"Aur yaad kero! Jabkay hum ney jinno ki aik jammat ko teri taraf mutawajja kiya kay woh quran sunen pus jab (nabi kay) pass phonch gaye to (aik doosray say) kehney lagay khamosh hojao phir jab parh ker khatam hogaya to apni qom ko khabardar kerney kay liye wapis lot gaye"},{"SurahNumber":46,"VerseNumber":30,"Text":"Kehney lagay aey humari qom! Hum ney yaqeenan woh kitab suni hai jo musa (alh-e-salam) kay baad nazil ki gaee hai jo apnay say pehlay kitabon ki tasdeeq kernay wali hai jo sachay deen ki aur rah-e-raast ki taraf reh numaee kerti hai"},{"SurahNumber":46,"VerseNumber":31,"Text":"Aey humari qom! Allah kay bulanay walay ka kaha mano iss per eman lao to Allah Taalaa tumharay gunah bakhsh dey ga aur tumehn alamnaak azab say panah dey ga"},{"SurahNumber":46,"VerseNumber":32,"Text":"Aur jo shaks Allah kay bulanay walay ka kaha na manay ga pus woh zamin mein kahin (bhag ker Allah ko) aajiz nahi ker sakta na Allah kay siwa aur koi uss kay madadgar hongay yeh log khulli gumrahee mein hain"},{"SurahNumber":46,"VerseNumber":33,"Text":"Kiya woh nahi dekhtay kay jiss Allah ney aasmano aur zamin ko peda kiya hai aur inn kay peda kerney say woh na thaka woh yaqeenan murdon ko zindah kerney per qadir hai? Kiyon na ho? Woh yaqeenan her cheez per qadir hai"},{"SurahNumber":46,"VerseNumber":34,"Text":"Woh log jinhon ney kufur kiya jiss din jahannum kay samney layen jayen gay (aur unn say kaha jayega kay) kiya yeh haq nahi hai? To jawab dein gay haan qasam hai humaray rab ki (haq hai) (Allah) farmaye ga abb apnay kufur kay badlay azab ka maza chakho"},{"SurahNumber":46,"VerseNumber":35,"Text":"Pus (aey payghumber!) tum aisa sabar kero jaisa sabar aali himmat rasoolon ney kiya aur inn kay liye (azab talab kerney mein) jaldi na kero yeh jiss din iss azab ko dekh len gay jiss ka wada diye jatay hain to (yeh maloom honay lagay ga kay) din ki aik ghari hi (duniya mein) theray thay yeh hai pahgham phoncha dena pus badkaron kay siwa koi halak na kiya jaye ga"},{"SurahNumber":47,"VerseNumber":1,"Text":"Jinn logon ney kufur kiya aur Allah ki raah say roka Allah ney unn kay aemaal barbad ker diye"},{"SurahNumber":47,"VerseNumber":2,"Text":"Aur jo log eman laye aur achay kaam kiye aur uss per bhi eman laye jo Muhammad (PBUH) per utari gaee hai aur darasal inn kay rab ki taraf say sacha (deen) bhi wohi hai Allah ney inn kay gunah door ker diye aur inn kay haal ki islaah kerdi"},{"SurahNumber":47,"VerseNumber":3,"Text":"Yeh iss liye kay kafiron ney baatil ki pairwee ki aur momino ney uss din haq ki ittaba ki jo unn kay Allah ki taraf say hai Allah Taalaa logon ko unkay ehwaal issi tarah batata hai"},{"SurahNumber":47,"VerseNumber":4,"Text":"To jabb kafiron say tumhari mud-bher ho to gardano per war maro jabb unko achi tarah kuchal dalo to abb khoob mazboot qaid-o-band say giriftar kero (phir ikhtiyar hai) kay khuwa ehsan rakh ker chor do ya fidya ley ker ta-waqt-e-kay laraee apnay hathyar rakh day. Yehi hukum hai aur agar Allah chahta to (khud) hi inn say badla ley leta lekin (uska mansha yeh hai) kay tum mein say aik ka imtehan doosray kay zariyey say ley ley jo log Allah ki raah mein shaheed ker diye jatay hain Allah Taalaa unkay aemaal hergiz zaya na keray ga"},{"SurahNumber":47,"VerseNumber":5,"Text":"Unhen raah dikhaye ga aur unkay halaat ki islah kerday ga"},{"SurahNumber":47,"VerseNumber":6,"Text":"Aur unhen uss jannat mein ley jaye ga jiss say unhen shanasa ker diya hai"},{"SurahNumber":47,"VerseNumber":7,"Text":"Aey eman walo! Agar tum Allah kay (deen) ki madad kero gay to woh tumhari madad keray ga aur tumhen sabit qadam rakhay ga"},{"SurahNumber":47,"VerseNumber":8,"Text":"Aur jo log kafir huye unhen halaki ho Allah unkay aemaal ghaarat kerday ga"},{"SurahNumber":47,"VerseNumber":9,"Text":"Yeh iss liye kay woh Allah ki nazil kerdah cheez say na khush huye pus Allah Taalaa ney (bhi) unn kay aemaal zaya ker diye"},{"SurahNumber":47,"VerseNumber":10,"Text":"Kiya inn logon nay zamin mein chal phir ker iss ka moaeena nahi kiya kay inn say pehlay kay logon ka nateeja kiya hua? Allah ney unhen halak ker diya aur kafiron kay liye iss tarah ki sazayen hain"},{"SurahNumber":47,"VerseNumber":11,"Text":"Woh iss liye kay eman walon ka kaar saaz khud Allah Taalaa hai aur iss liye kay kafiron ka koi kaar saaz nahi"},{"SurahNumber":47,"VerseNumber":12,"Text":"Jo log eman laye aur unhon ney nek aemaal kiye unhen Allah Taalaa aisay baghon mein dakhil keray ga jinn kay neechay nehren beh jari hain aur jo log kafir huye woh (duniya hi ka) faeedah utha rahey hain aur misil chopayon kay kha rahey hain unn ka asal thikana jahannum hai"},{"SurahNumber":47,"VerseNumber":13,"Text":"Hum ney kitni bastiyon ko jo taqat mein teri iss basti say ziyadah thin jiss say tujhay nikala hum ney unhen halak ker diya jinka madadgar koi na utha"},{"SurahNumber":47,"VerseNumber":14,"Text":"Kiya pus woh shaks jo apnay perwerdigar ki taraf say dalil per ho uss shaks jaisa ho sakta hai? Jiss kay liye uss ka bura kaam muzayyan ker diya gaya ho aur woh apni nafsani khuwaishon ka pero ho"},{"SurahNumber":47,"VerseNumber":15,"Text":"Uss jannat ki sift jiss ka perhezgaron say wada kiya gaya hai yeh hai kay uss mein pani ki nehren hain jo badboo kernay wala nahi aur doodh ki nehren hain jinka maza nahi badla aur sharab ki nehren hain jinn mein peenay walon kay liye bari lazzat hai aur nehren hain shehad ki jo boht saaf hain aur unn kay liye wahan her qisam kay meway hain aur unkay rab ki taraf say maghfirat hai kiya yeh misil iss kay hain jo hamesha aag mein rehnay wala hai? Aur jihen garam kholta hua pani pilaya jaye ga jo inn ki aanton kay tukray tukray ker dey ga"},{"SurahNumber":47,"VerseNumber":16,"Text":"Aur inn mein baaz (aisay bhi hain kay) teri taraf kaan lagatay hain yahan tak kay jabb teray pass say jatay hain to ehl-e-ilm say (ba-waja kund zehni-o-laperwahee kay) poochtay hain kay iss ney abhi kiya kaha tha? Yehi log hain jinn kay dilon per Allah ney mohar ker di hai aur woh apni khuawishon ki perwi kertay hain"},{"SurahNumber":47,"VerseNumber":17,"Text":"Aur jo log hidayat yafta hain Allah ney unhen hidayat mein aur barha diya hai aur unhen unki perhezgari ata farmaee hai"},{"SurahNumber":47,"VerseNumber":18,"Text":"To kiya yeh qayamat ka intezar ker rahe hain kay woh inn kay pass achanak aajaye yaqeenan iss ki alamaten to aa chuki hain phir jabkay inn kay pass qayamat aajaye enhen naseehat kerna kahan hoga"},{"SurahNumber":47,"VerseNumber":19,"Text":"So (aey nabi) aap yaqeen kerlen kay Allah kay siwa koi mabood nahi aur apnay gunahon ki bakhsish manga keren aur momin mardon aur momin aurton kay haq mein bhi Allah tum logo ki amdoraft ki aur rehnay sehnay ki jagah khoob janta hai"},{"SurahNumber":47,"VerseNumber":20,"Text":"Aur jo log eman laye woh kehtay hain koi soorat kiyon nazil nahi ki gaee? Phir jab koi saaf matlab wali soorat nazil ki jati hai aur iss mein qitaal ka ziker kiya jata hai to aap dekhtay hain jinn logon kay dilon mein beemari hai woh aap ki taraf iss tarah dekhtay hain jaisay uss shaks ki nazar hoti hai jiss per mot ki beyhoshi taari ho pus boht behtar tha unn kay liye"},{"SurahNumber":47,"VerseNumber":21,"Text":"Farman ka baja lana aur achi baat ka kehna. Phir jab kaam muqarrar hojaye to agar Allah kay sath sachay rahen to unn kay liye behtri hai"},{"SurahNumber":47,"VerseNumber":22,"Text":"Aur tum say yeh bhi baeed nahi kay tum ko agar hukumat mill jaye to tum zamin per fasad berpa kerdo aur rishtay natay tor dalo"},{"SurahNumber":47,"VerseNumber":23,"Text":"Yeh wohi log hain jinn per Allah ki phitkaar hai aur jinn ki samaat aur aankhon ki roshni cheen li hai"},{"SurahNumber":47,"VerseNumber":24,"Text":"Kiya yeh quran mein ghor-o-fiker nahi kertay? Ya inn kay dilon per unn kay talay lag gaye hain"},{"SurahNumber":47,"VerseNumber":25,"Text":"Jo log apni peeth kay bal ultay phir gaye iss kay baad kay unn kay liye hidayat wazeh ho chuki yaqeenan shetan ney unn kay liye (unkay fail ko) muzayyen ker diya hai aur unhen dheel day rakhi hai"},{"SurahNumber":47,"VerseNumber":26,"Text":"Yeh iss liye kay unhon ney inn logon say jinhon ney Allah ki nazil kerdah wahee ko bura samjha yeh kaha kay hum bhi unqareeb baaz kamon mein tumhara kaha manen gay aur Allah unki posheedah batein khoob janta hai"},{"SurahNumber":47,"VerseNumber":27,"Text":"Pus unki kaisi (durgat) hogi jabkay farishtay unki rooh qabaz kertay huye unkay chehron aur unki sareeno per maaren gay"},{"SurahNumber":47,"VerseNumber":28,"Text":"Yeh iss bina per kay yeh woh raah chalay jiss say unhon ney Allah ko naraz kerdiya aur unhon ney uss ki raza mandi ko bura jana to Allah ney unkay aemaal ikarat ker diye"},{"SurahNumber":47,"VerseNumber":29,"Text":"Kiya unn logon ney jinkay dilon mein beemari hai yeh samjh rakha hai kay Allah unkay keeno ko zahir hi na keray ga"},{"SurahNumber":47,"VerseNumber":30,"Text":"Aur agar hum chahtay to unn sabb ko tujhay dikha detay pus tu unhen unn kay chehron say hi pehchan leta aur yaqeenan tu unhen unki baat kay dhab say pehchan leyga tumharay sabb kaam Allah ko maloom hain"},{"SurahNumber":47,"VerseNumber":31,"Text":"Yaqeenan hum tumhara imtehan keren gay takay tum mein say jihad kernay walon aur sabar kerney walon ko zahir kerden aur hum tumhari halaton ki bhi jaanch kerlen"},{"SurahNumber":47,"VerseNumber":32,"Text":"Yaqeenan jinn logon ney kufur kiya aur Allah ki raah say logon ko roka aur rasool ki mukhalifat ki iss kay baad kay unn kay liye hidayat zahir ho chuki yeh hergiz hergiz Allah ka kuch nuksan na keren gay. Unqareeb inn kay aemaal woh ghaarat ker dey ga"},{"SurahNumber":47,"VerseNumber":33,"Text":"Aey eman walon! Allah ki ita’at kero aur rasool ka kaha mano aur apnay aemaal ko ghaarat na kero"},{"SurahNumber":47,"VerseNumber":34,"Text":"Jinn logon ney kufur kiya aur Allah ki raah say auron ko ko roka phir kufur ki halat mein hi marr gaye (yaqeen kerlo) kay Allah unhen hergiz na bakhshay ga"},{"SurahNumber":47,"VerseNumber":35,"Text":"Pus tum bodhay bann ker sulah ki darkhuast per na utar aao jabkay tum hi buland-o-ghalib rahop gay aur Allah tumharay sath hai na-mumkin hai kay woh tumharay aemaal zaya ker dey"},{"SurahNumber":47,"VerseNumber":36,"Text":"Waqaee zindagan-e-duniya to sirf khel kood hai aur agar tum eman ley aao gay aur taqwa ikhtiyar kero gay to Allah tumhen tumharay ajar dey ga aur woh tum say tumharay maal nahi mangta"},{"SurahNumber":47,"VerseNumber":37,"Text":"Agar woh tum say tumharay maal mangay aur zor dey ker mangay to tum uss say bakheeli kerney lago gay aur woh tumharay keenay zahir ker dey ga"},{"SurahNumber":47,"VerseNumber":38,"Text":"Khabardar! Tum woh log ho kay Allah ki raah mein kharch kernay kay liye bulaye jatay ho to tum mein say baaz bakheeli kerney lagtay hain aur jo bukhul kerta hai woh to dar-asal apni jaan say bakheeli kerta hai. Allah Taalaa ghani hai aur tum faqeer (aur mohtaj) ho aur agar tum roogardaan hojao to woh tumharay badlay tumharay siwa aur logon ko laye ga jo phir tum jaisay na hongay"},{"SurahNumber":48,"VerseNumber":1,"Text":"Be-shak (aey nabi) hum ney aap ko aik khullam khulla fatah di hai"},{"SurahNumber":48,"VerseNumber":2,"Text":"Takay jo kuch teray gunah aagay huye aur jo peechay sab ko Allah Taalaa maaf farmaye, aur tujh per apna ehsan poora ker day aur tujhay seedhi raah chalaye"},{"SurahNumber":48,"VerseNumber":3,"Text":"Aur aap ko aik zabardast madad day"},{"SurahNumber":48,"VerseNumber":4,"Text":"Wohi hai jiss ney musalmano kay dilon mein sukoon (aur itminan) daal diya takay apnay eman kay sath hi sath aur bhi eman mein barh jayen, aur aasmano aur zamin kay (kul) lashkar Allah hi kay hain. Aur Allah Taalaa dana ba-hikmat hai"},{"SurahNumber":48,"VerseNumber":5,"Text":"Takay momin mardon aur aurton ko inn jannaton mein ley jaye jinn kay neechay nehren beh rahi hain jahan woh hamesha rahen gay aur inn say unkay gunah door ker dey aur Allah kay nazdeek yeh boht bari kamyabi hai"},{"SurahNumber":48,"VerseNumber":6,"Text":"Aur takay inn munafiq mardon aur mufiq aurton aur mushrik mardon aur mushrika aurton ko azab day jo Allah Taalaa kay baray mein bad-gumaniyan rakhney walay hain. (dar-asal) enhin per buraee ka phera hai, Allah inn per naraz hua aur enhen lanat ki aur inn kay liye dozakh tayyar ki aur woh (boht) buri lotney ki jagah hai"},{"SurahNumber":48,"VerseNumber":7,"Text":"Aur Allah ji kay liye aasmano aur zamin kay lashkar hain aur Allah ghalib aur hikmat wala hai"},{"SurahNumber":48,"VerseNumber":8,"Text":"Yaqeenan hum ney tujhay gawahee denay wala aur khushkhabri sunanay wala aur daraney wala bana ker bheja hai"},{"SurahNumber":48,"VerseNumber":9,"Text":"Takay (aey musalmano), tum Allah aur uss kay rasool per eman lao aur uss ki madad kero aur uss ka adab kero aur Allah ki paki biyan kero subah-o-shaam"},{"SurahNumber":48,"VerseNumber":10,"Text":"Jo log tujh say bait kertay hain woh yaqeenan Allah say bait kertay hain, unkay hathon per Allah ka hath hai, to jo shaks ehad shikni keray woh apnay nafs per hi ehad shikni kerta hai aur jo shaks iss iqrar ko poora keray jo uss ney Allah kay sath kiya hai to ussay unqareeb Allah boht bara ajar deyga"},{"SurahNumber":48,"VerseNumber":11,"Text":"Dehatiyon mein say jo log peechay chor diyey gaye thay woh abb tujh say kahen gay kay hum apnay maal aur baal bachon mein lagay reh gaye pus aap humaray liye maghfirat talab kijiye. Yeh log apni zabano say woh kehtay hain jo inn kay dilon mein nahi hai. Aap jawab day dijiye kay tumharay liye Allah ki taraf say kissi cheez ka bhi ikhtiyar kon rakhta hai agar woh tumhen nuksan phonchana chahye to ya tumhen koi nafa dena chahye to, bulkay tum jo kuch ker rahey ho uss say Allah khoob ba-khabar hai"},{"SurahNumber":48,"VerseNumber":12,"Text":"(Nahi) bulkay tum ney to yeh guman ker rakha tha kay payghamber aur musalmano ka apnay gharon ki taraf lot aana qat’an na-mumkin hai aur yehi khayal tumharay dilon mein rach bus gaya tha aur tum ney bura guman ker rakha tha. Darasal tum log ho bhi halak honey walay"},{"SurahNumber":48,"VerseNumber":13,"Text":"Aur jo shaks Allah per aur uss kay rasool per eman na laye to hum ney bhi aisay kafiron kay liye dehakti aag tayyar ker rakhi hai"},{"SurahNumber":48,"VerseNumber":14,"Text":"Aur zamin aur aasmano ki badshaat Allah hi kay liye hai jissay chahye bakhshayaur jissay chahye azab keray. Aur Allah bara bakhshney wala meharban hai"},{"SurahNumber":48,"VerseNumber":15,"Text":"Jabb tum ghanimaten lenay janay lago gay to jhat say yeh peechay choray huye log kehney lagen gay kay humen bhi apnay sath chalney ki ijazat dijiye’ woh chahtay hain kay Allah Taalaa kay kalam ko badal dein aap keh dijiye! Kay Allah Taalaa pehaly hi farma chuka hai kay tum hergiz humaray sath nahi chalo gay’ woh iss ka jawab dein gay (nahi nahi) bulkay tum hum say hasad kertay ho’ (asal baat yeh hai) kay woh log boht hi kum samjhtay hain"},{"SurahNumber":48,"VerseNumber":16,"Text":"Aap peechay choray huye badviyon say kehdo kay unqareeb tum aik sakht jangjoo qom ki taraf bulaye jao gay kay tum unn say laro gay ya woh musalman hojayen gay pus agar tum ita’at kero gay to Allah tumhen boht behtar badla dey ga aur agar tum ney mun pher liya jaisa kay iss say pehlay tum mun pher chukay ho to woh tumhen dard-naak azab dey ga"},{"SurahNumber":48,"VerseNumber":17,"Text":"Andhay per koi harj nahi hai aur na langray per koi harj hai aur na beemar per koi harj hai’ jo koi Allah aur uss kay rasool ki farmabardaari keray ussay Allah aisi jannaton mein dakhil keray ga jiss kay (darkhton) talay nehren jaari hain aur jo min pher ley ussay dard-naak azab (ki saza) dey ga"},{"SurahNumber":48,"VerseNumber":18,"Text":"Yaqeenan Allah Taalaa momino say khush hogaya jabkay woh darakht talay tujh say bait ker rahey thay unn kay dilon mein jo tha ussay uss ney maloom kerliya aur unn per itminaan nazil farmaya aur unhen qareeb ki fatah inayat farmaee"},{"SurahNumber":48,"VerseNumber":19,"Text":"Aur boht si ghanimaten jinhen woh hasil keren gay aur Allah ghalib hikmat wala hai"},{"SurahNumber":48,"VerseNumber":20,"Text":"Allah Taalaa ney tum say boht sari ghnimaton ka wada kiya hai jinhen tum hasil kero gay pus yeh to tumhen jaldi hi ata farma di aur logon kay hath tum say rok diye takay momino kay liye yeh aik nishani hojaye aur (takay) woh tumhen seedhi raah chalaye"},{"SurahNumber":48,"VerseNumber":21,"Text":"Aur tumhen aur (ghanimaten) bhi day jinn per abb tak tum ney qaboo nahi paya. Allah Taalaa unhen apnay qaboo mein rakha hai aur Allah Taalaa her cheez per qadir hai"},{"SurahNumber":48,"VerseNumber":22,"Text":"Aur agar tum say kafir jang kertay to yaqeenan peeth dikha ker bhagtay phir na to koi kaarsaaz patay na madadgar"},{"SurahNumber":48,"VerseNumber":23,"Text":"Allah Taalaa kay qaeeday kay mutabiq jo pehlay say chala aaya hai tu kabhi bhi Allah kay qaeeday ko badalta hua na paye ga"},{"SurahNumber":48,"VerseNumber":24,"Text":"Wohi hai jiss ney khaas makkah mein kafiron kay hathon ko tum say aur tumharay hathon ko unn say rok liya iss kay baad kay uss ney tumhen unn per ghalba dey diya tha aur tum jo kuch ker rahey ho Allah Taalaa ussay dekh raha hai"},{"SurahNumber":48,"VerseNumber":25,"Text":"Yehi woh log hain jinhon ney kufur kiya aur tumko masjid-e-haram say roka aur qurbani kay liye moqoof janwar ko uss ki qurban gah mein phonchney say (roka) aur agar aisay (boht say) musalman mard aur (boht si) musalman aurten na hoti jinn ki tum ko khabar na thi yani unn kay piss janey ka ehtimal na hota jiss per unki waja say tum ko bhi bey khabri mein zararr phonchta (to tumhen larney ki ijazat dey di jati lekin aisa nahi kiya gaya) takay Allah Taalaa apni rehmat mein jiss ko chahye dakhil keray aur agar yeh alag alag hotay to inn mein say jo kafir thay hum unn ko dard-naak saza detay"},{"SurahNumber":48,"VerseNumber":26,"Text":"Jabkay inn kafiron ney apnay dilon mein hamiyat ko jagah di aur hamiyat bhi jaheeliyat ki so Allah Taalaa ney apnay rasool per aur momineen per apni taraf say taskeen nazil farmaee aur Allah Taalaa ney musalmano ko takway ki baat per jamaye rakha aur woh iss kay ehal aur ziyadah mustahiq thay aur Allah Taalaa her cheez ko khoob jaanta hai"},{"SurahNumber":48,"VerseNumber":27,"Text":"Yaqeenan Allah Taalaa ney apnay rasool ko khuwab sacha dikhaya kay inshaAllah tum yaqeenan pooray aman-o-aman kay sath masjid-e-haram mein dakhil hogay sir kay baal mundwatay huye aur sir kay baal katarwatay huye (chain kay sath) nidar hoker woh inn umoor ko jaanta hai jinhen tum nahi jantay pus uss ney iss say pehlay aik nazdeek ki fatah tumhen mayassar ki"},{"SurahNumber":48,"VerseNumber":28,"Text":"Wohi hai jiss ney apnay rasool ko hidayat aur deen-e-haq kay sath bheja takay issay her deen per ghalib keray aur Allah Taalaa kafi hai gawahee denay wala"},{"SurahNumber":48,"VerseNumber":29,"Text":"Muhammad (PBUH) Allah kay rasool hain aur jo log unn kay sath hain kafiron per sakht hain aapas mein reham dil hain tu enhen dekhay ga kay rukoo aur sajday ker rahey hain Allah Taalaa kay fazal aur raza mandi ki justujoo mein hain inn ka nishan inn kay chehron per sajdon kay asar say hai inn ki yeh hi misal toraat mein hai aur inn ki misal injeel mein hai misil uss kheti kay jiss ney apna ankhwa nikala phir ussay mazboot kiya aur woh mota hogaya phir apnay tanay per seedha khara hogaya aur kisano ko khush kernay laga takay inn ki waja say kafiron ko chiraye inn eman walon aur nek aemaal walon say Allah ney bakhsish ka aur boht baray sawab ka wada kiya hai"},{"SurahNumber":49,"VerseNumber":1,"Text":"Aey eman walay logo! Allah aur uss kay rasool say aagay na barho aur Allah say dartay raha kero. Yaqeenan Allah Taalaa sunnay wala, jannay wala hai"},{"SurahNumber":49,"VerseNumber":2,"Text":"Aey eman walo! Apni aawazen nabi ki awaz say uper na kero aur na unn say unchi aawaz say baat kero jesay aapas mein aik doosray say kertay ho, kahin (aisa na ho kay) tumharay aemaal ikaarat jayen aur tumhen khabar bhi na ho"},{"SurahNumber":49,"VerseNumber":3,"Text":"Be-shak jo log Rasool Allah (PBUH) kay huzoor mein apni aawazen past rakhtay hain yehi woh log hain jinn kay dilon ko Allah ney perhezgari kay liye jaanch liya hai. Inn kay liye maghfirat hai aur bara sawab hai"},{"SurahNumber":49,"VerseNumber":4,"Text":"Jo log aap ko hujron kay peechay say pukaray hain inn mein say aksar (bilkul) bey aqal hain"},{"SurahNumber":49,"VerseNumber":5,"Text":"Agar yeh log yahan tak sabar kertay kay aap khud say nikal ker inn kay pass ajatay to yehi inn kay liye behtar hota, aur Allah ghafoor-o-raheem hai"},{"SurahNumber":49,"VerseNumber":6,"Text":"Aey musalmano! Agar tumhen koi fasiq khabar dey to tum uss ko achi tarah tehqeeq kerlia kero aisa na ho kay nadaani mein kissi qom ko eza phoncha do phir apnay kiye per pasheymani uthao"},{"SurahNumber":49,"VerseNumber":7,"Text":"Aur jaan rakho kay tum mein Allah kay rasool mojood hain agar woh tumhara kaha kertay rahey boht umoor mein, to tum mushkil mein par jao lekin Allah Taalaa ney eman ko tumharay liye mehboob bana diya hai aur issay tumharay dilon mein zeenat dey rakhi hai aur kufur ko aur gunah ko aur nafarmaani ko tumhari nighaon mein napasandeedah bana diya hai, yehi log raah yaafta hain"},{"SurahNumber":49,"VerseNumber":8,"Text":"Allah kay ehsan-o-inam say aur Allah dana aur bahikmat hai"},{"SurahNumber":49,"VerseNumber":9,"Text":"Aur agar musalmanon ki do jamaten aapas mein larr paren to unn mein mail milaap kerwa diya kero. Phir agar unn dono mein say aik jamat doosri jamat per ziyadti keray to tum (sab) uss giroh say jo ziyadti kerta hai laro.yahan tak kay woh Allah kay hukum ki taraf lot aaye, agar lot aaye to phir insaf kay sath sulah kerado aur adal kero be-shak Allah Taalaa insaf kerney walon say mohabbat kerta hai"},{"SurahNumber":49,"VerseNumber":10,"Text":"(Yaad rakho) saray musalman bhai bhai hain pus apnay do bhaiyon mein milap kera diya kero, aur Allah say dartay raho takay tum per reham kiya jaye"},{"SurahNumber":49,"VerseNumber":11,"Text":"Aey eman walo! Mard doosray mardon ka mazak na urayen mumkin hai kay yeh unn say behtar ho aur na orten orton ka mazak urayen mumkin hai kay yeh unn say behtar hon aur aapas mein aik doosray ko aib na lagao aur na kissi ko buray laqab do eman kay baad fisq bura naam hai aur jo toba na keren wohi log zalim hain"},{"SurahNumber":49,"VerseNumber":12,"Text":"Aey eman walo! Boht badgumaaniyon say bacho yaqeen mano kay baaz badgumaniyan gunah hain, aur bhed na tatola kero aur na tum mein say koi kissi ki gheebat keray. Kiya tum mein say koi bhi apnay murdah bhai ka gosht khana pasand kerta ha? Tum ko iss say ghinn aayegi, aur Allah say dartay raho, be-shak Allah toba qabool kernay wala meharbaan hai"},{"SurahNumber":49,"VerseNumber":13,"Text":"Aey logo! Hum ney tum sabb ko aik (hi) mard-o-orat say peda kiya hai aur iss liye kay tum aapas mein aik doosray ko pehchano kunbay aur qabeelay bana diye hain Allah kay nazdeek tum sabb mein say ba-izzat woh hai jo sabb say ziyadah darney wala hai yaqeen mano kay Allah dana aur ba-khabar hai"},{"SurahNumber":49,"VerseNumber":14,"Text":"Dehaati log kehtay hain kay hum eman laye. Aap keh dijiye kay darhaqeeqat tum eman nahi laye lekin tum yun kaho kay hum islam laye (mukhalifat chor ker mutee hogaye) halankay abhi tak tumharay dilon mein eman dakhil hi nahi hua. Tum agar Allah ki aur uss kay rasool ki farmabardaari kerney lago gay to Allah tumharay aemaal mein say kuch bhi kum na keray ga. Be-shak Allah bakhshney wala meharbaan hai"},{"SurahNumber":49,"VerseNumber":15,"Text":"Momin to woh hain jo Allah per aur uss kay rasool per (pakka) eman layen phir shak-o-shuba na keren aur apnay malon say aur apni jano say Allah ki raah mein jihad kertay rahen, (apnay dawaay-e-emaan mein) yehi sachay aur raast go hain"},{"SurahNumber":49,"VerseNumber":16,"Text":"Kehdijiye! Kay kiya tum Allah Taalaa ko apni deen dari say aagah ker rahey ho, Allah her uss cheez say jo aasmano mein aur zamin mein hai bakhoobi aagah hai aur Allah her cheez ka jannay wala hai"},{"SurahNumber":49,"VerseNumber":17,"Text":"Apnay musalman honay ka aap per ehsan jatatay hain. Aap kehdijiye kay apnay musalman honay ka ehsan mujh per na rakho bulkay dar-asal Allah ka tum per ehsan hai kay uss ney tumhen eman ki hidayat ki agar tum raast go ho"},{"SurahNumber":49,"VerseNumber":18,"Text":"Yaqeen mano kay aasmano aur zamin ki posheedah baaten Allah khoob jaanta hai aut jo kuch tum ker rahey ho ussay Allah khoob dekh raha hai"},{"SurahNumber":50,"VerseNumber":1,"Text":"Qaaf bohat bari shan walay iss quran ki qasam"},{"SurahNumber":50,"VerseNumber":2,"Text":"bulkay enhen tajjub maloom hua kay inn kay pass inhi mein say aik aagah kerney wala aaya to kafiron ney kaha kay yeh aik ajeeb cheez hai"},{"SurahNumber":50,"VerseNumber":3,"Text":"kiya jabb hum mar ker mitti hojayen gay phir yeh wapsi door (az aqal) hai"},{"SurahNumber":50,"VerseNumber":4,"Text":"Zamin jo kuch inn mein say ghatati hai who humen maloom hai aur humaray pass sabb yaad rakhnay waali kitab hai"},{"SurahNumber":50,"VerseNumber":5,"Text":"Buklay inhon nay sachi baat ko jhoot kaha hai jabkay who inn kay pass phonch chuki pus who aik uljhao mein par gaye hain"},{"SurahNumber":50,"VerseNumber":6,"Text":"Kiya inhon nay aasman ko apnay uper nahi dekha? Kay hum ney ussay kiss tarah banaya aur zeenat di hai iss mein koi shigaf nahi"},{"SurahNumber":50,"VerseNumber":7,"Text":"Aur zamin ko hum ney bicha diya hai aur iss mein hum ney pahaar daal diye hain aur iss mein hum ney qisam qisam ki khushnuma cheezen uga di hain"},{"SurahNumber":50,"VerseNumber":8,"Text":"Takay her rujoo kernay walay bandey kay liye beenaee aur daanaaee ka zariya ho"},{"SurahNumber":50,"VerseNumber":9,"Text":"Aur hum ney aasman say babarkat pani barsaya aur iss say baghaat aur katney walay khet k ghallay peda kiye"},{"SurahNumber":50,"VerseNumber":10,"Text":"Aur khujuron kay buland-o-bala darakht jinkay khoshay teh ba teh hain"},{"SurahNumber":50,"VerseNumber":11,"Text":"Bandon ki rozi kay liye aur hum ney pani say murda shehar ko zinda ker diya. Issi tarah (qabron say) nikalna hai"},{"SurahNumber":50,"VerseNumber":12,"Text":"Inn say pehlay Nooh ki qom ney aur rass walon ney aur samood ney"},{"SurahNumber":50,"VerseNumber":13,"Text":"Aur aad ney aur firaon ney aur biradran-e-loot ney"},{"SurahNumber":50,"VerseNumber":14,"Text":"Aur aeeka walon ney aur tubba ki qom ney bhi takzeeb ki thi.sab ney payghambron ko jhutlaya pus mera wada-e-azab inn per sadiq aagaya"},{"SurahNumber":50,"VerseNumber":15,"Text":"Kiya hum pehli baar kay peda kerney say thak gaye? Bulkay yeh log naee pedaeesh ki taraf say shak mein hain"},{"SurahNumber":50,"VerseNumber":16,"Text":"Hum ney insan ko peda kiya hai aur iss kay dil mein jo khayalat uthtay hain unn say hum waqif hain aur hum uss ki rag-e-jaan say bhi ziyadah uss say qareeb hain"},{"SurahNumber":50,"VerseNumber":17,"Text":"Jiss din do lenay walay ja letay hain aik dayen taraf aur aik bayen taraf betha hua hai"},{"SurahNumber":50,"VerseNumber":18,"Text":"(Insan) mun say koi lafz nikal nahi pata magar kay usskay pass nigheban tayyar hai"},{"SurahNumber":50,"VerseNumber":19,"Text":"Aur mot ki beyhoshi haq ley ker aa phonchi yehi hai jiss say tu bidakta phirta tha"},{"SurahNumber":50,"VerseNumber":20,"Text":"Aur soor phonk diya jayega.Wada-e-azab ka din yehi hai"},{"SurahNumber":50,"VerseNumber":21,"Text":"Aur her shaks iss tarah aayega kay uss kay sath aik lanay wala hoga aur aik gawahee denay wala"},{"SurahNumber":50,"VerseNumber":22,"Text":"Yaqeenan tu iss say ghaflat mein tha lekin hum ney teray samney say pardah hata diya pus aaj teri nigah bohat tez hai"},{"SurahNumber":50,"VerseNumber":23,"Text":"Uss ka humnasheen (farishta) kahega yeh hazir hai jo kay meray pass tha"},{"SurahNumber":50,"VerseNumber":24,"Text":"Daal do jahannum mein her kafir sirkash ko"},{"SurahNumber":50,"VerseNumber":25,"Text":"Jo nek kaam say rikney wala aur hadd say guzar janay wala aur shak kerney wala tha"},{"SurahNumber":50,"VerseNumber":26,"Text":"Jiss ney Allah k sath doosra mabood bana liye tha pus iss say sakht azab mein daal do"},{"SurahNumber":50,"VerseNumber":27,"Text":"Iss ka humnasheen (shetan) kahega aey humaray rab! Mein ney issay gumrah nahi kiya tha bulkay yeh khud hi door daraz ki gumrahi mein tha"},{"SurahNumber":50,"VerseNumber":28,"Text":"Haq taalaa farmaye ga bus meray samney jhagray ki baat mat kero mein to pehlay hi tumhari taraf waeed (wada-e-azab) bhej chuka tha"},{"SurahNumber":50,"VerseNumber":29,"Text":"Meray haan baat badalti nahi aur na hi mein apnay bandon per zara bhi zulm kerney wala hun"},{"SurahNumber":50,"VerseNumber":30,"Text":"Jiss din hum dozakh say poochen gay kiya tu bhar chuki? Woh jawab dey di kiya kuch aur ziyadah bhi hai"},{"SurahNumber":50,"VerseNumber":31,"Text":"Aur jannat perhezgaron kay liye bilkul qareeb kerdi jayegi zara bhi door na hogi"},{"SurahNumber":50,"VerseNumber":32,"Text":"Yeh hai jiss ka tum say wada kiya jata tha her uss shaks kay liye jo rujoo kerney wala aur pabandi kerney wala ho"},{"SurahNumber":50,"VerseNumber":33,"Text":"Jo rehman ka ghaeebana khof rakhta ho aur tawajja wala dil laya ho"},{"SurahNumber":50,"VerseNumber":34,"Text":"Tum iss jannat mein salamti kay sath dakhil hojao. Yeh hamesha rehney ka din hai"},{"SurahNumber":50,"VerseNumber":35,"Text":"Yeh wahan jo chahyen unhen milay ga (bulkay) humaray pass aur bhi ziyadah hai"},{"SurahNumber":50,"VerseNumber":36,"Text":"Aur inn say pehlay bhi hum boht si ummaton ko halak ker chukay hain jo inn say taqat mein bohat ziyadah thi woh shehron mein dhondtay hi reh gaye, kay koi bhagney ka thikana hai"},{"SurahNumber":50,"VerseNumber":37,"Text":"Iss mein her sahib-e-dil kay liye ibrat hai aur uss kay liye jo dil say mutawajja hoker kaan lagaye aur woh hazir ho"},{"SurahNumber":50,"VerseNumber":38,"Text":"Yaqeenan hum ney aasmanon aur zamin aur jo kuch iss kay darmiyan hai sab ko (sirf) cheh (6) din mein peda kerdiya aur humen thakaan ney chua tak nahi"},{"SurahNumber":50,"VerseNumber":39,"Text":"Pus yeh jo kuch kehtay hain aap iss per sabar keren aur apnay rab ki tasbeeh tareef kay sath biyan keren sooraj nikalney say pehlay bhi aur sooraj ghuroob honey say pehlay bhi"},{"SurahNumber":50,"VerseNumber":40,"Text":"Aur raat kay kissi waqt bhi tasbeeh keren aur namaz kay baad bhi"},{"SurahNumber":50,"VerseNumber":41,"Text":"Aur sunn rakhen kay jiss din aik pukarney wala qareeb hi ki jagah say pukaray ga"},{"SurahNumber":50,"VerseNumber":42,"Text":"Jiss roz uss tund-o-tez cheekh ko yaqeen kay sath sunn len gay, yeh din hoga nikalney ka"},{"SurahNumber":50,"VerseNumber":43,"Text":"Hum hi jilatay hain aur hum hi martay hain aur humari hi taraf lot phir ker aana hai"},{"SurahNumber":50,"VerseNumber":44,"Text":"Jiss din zamin phat jayegi aur yeh dortay huye (nikal paren gay) yeh jama kerlena hum per boht hi aasan hai"},{"SurahNumber":50,"VerseNumber":45,"Text":"Yeh jo kuch keh rahey hain hum bakhoobi jaantay hain aur aap inn per jabar kerney walay nahi to aap quran kay zariyey enhen samjhatay rahen jo meray waeed (daraway kay wadon) say dartay hain"},{"SurahNumber":51,"VerseNumber":1,"Text":"qasam hai bikherney waliyan ki ura ker"},{"SurahNumber":51,"VerseNumber":2,"Text":"Phir uthaney waliyan bojh ko"},{"SurahNumber":51,"VerseNumber":3,"Text":"Phir chalney waliyan narmi say"},{"SurahNumber":51,"VerseNumber":4,"Text":"Phir kaam ko taqseem kerney waliyan"},{"SurahNumber":51,"VerseNumber":5,"Text":"Yaqeen mano kay tum say jo wadey kiye jatay hain (sab) sachay hain"},{"SurahNumber":51,"VerseNumber":6,"Text":"Aur be-shak insaf honey walahai"},{"SurahNumber":51,"VerseNumber":7,"Text":"Qasam hai raahon walay aasman ki"},{"SurahNumber":51,"VerseNumber":8,"Text":"Yaqeenan tum mukhtalif baat mein paray huye ho"},{"SurahNumber":51,"VerseNumber":9,"Text":"Iss say wohi baaz rakha jatahai jo pher diya gaya ho"},{"SurahNumber":51,"VerseNumber":10,"Text":"Bey savad baten kerney walay gharat kerdiye gayr"},{"SurahNumber":51,"VerseNumber":11,"Text":"Jo ghaflat mein hain aur bhoolay huye hain"},{"SurahNumber":51,"VerseNumber":12,"Text":"Poochtey hain kay yom-e-jaza kab hoga"},{"SurahNumber":51,"VerseNumber":13,"Text":"han yeh woh din hai kay yeh aag per tapaye jayen gey"},{"SurahNumber":51,"VerseNumber":14,"Text":"Apni fitna-perdazi ka maza chakho yehi hai jiss ki tum jaldi macha rahey thay"},{"SurahNumber":51,"VerseNumber":15,"Text":"Be-shak taqwa walay log bahishton aur chashmon mein hongey"},{"SurahNumber":51,"VerseNumber":16,"Text":"unn kay rab ney jo kuch unhen ata farmaya hai ussay ley rahey hongey woh to iss say pehlay hi nekokaar thay"},{"SurahNumber":51,"VerseNumber":17,"Text":"Woh raat ko boht kum soya kertay thay"},{"SurahNumber":51,"VerseNumber":18,"Text":"Aur waqt-e-sahar istaghfaar kiya kertay thay"},{"SurahNumber":51,"VerseNumber":19,"Text":"Aur unkay maal mein mangney walon ka aur sawal say bachney walon ka haq tha"},{"SurahNumber":51,"VerseNumber":20,"Text":"Aur yaqeen walon kay liye to zamin mein boht si nishaniyan hain"},{"SurahNumber":51,"VerseNumber":21,"Text":"Aur khud tumhari zaat mein bhi to kiya tum dekhtay ho"},{"SurahNumber":51,"VerseNumber":22,"Text":"Aur tumhari rozi aur jo tum say wada kiya jata hai sab aasman mein hai"},{"SurahNumber":51,"VerseNumber":23,"Text":"Aasman-o-zamin kay perwerdigar ki qasam! kay yeh bilkul barhaq hai aisa hi jaisay kay tum baten kertay ho"},{"SurahNumber":51,"VerseNumber":24,"Text":"Kiya tujhay ibrahim(alh-e-salam)kay moazziz mehmanon ki khabar bhi phonchi hai"},{"SurahNumber":51,"VerseNumber":25,"Text":"Woh jab unkay han aaye to salam kiya ibrahim ney jawab-e-salam diya(aur kaha yeh to) ajnabi log hain"},{"SurahNumber":51,"VerseNumber":26,"Text":"Phir (Chup chaap jaldi jaldi) apney ghar walon ki taraf gaye aur aik farba bachrey (ka gosht) laye"},{"SurahNumber":51,"VerseNumber":27,"Text":"Aur issay unkay passrakha aur kaha aap khatay kiyon nahi"},{"SurahNumber":51,"VerseNumber":28,"Text":"phir to dil hi dil mein unn say khofzada hogaye. unhon ney kaha aap khof na kijiye aur unhon ney uss (hazrat Ibrahim) ko aik ilm walay larkay ki bisharat di"},{"SurahNumber":51,"VerseNumber":29,"Text":"Pus unki biwi aagay barhi aur heyrat mein aaker apney mun per hath maar ker kaha kay mein to burhiya hun aur sath hi banjh"},{"SurahNumber":51,"VerseNumber":30,"Text":"Unhon ney kaha han teray perwerdigar ney issi tarah farmaya hai. be-shakwoh hakeem-o-aleem hai"}]}