{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":41,"VerseNumber":47,"Text":"دانش رستاخيز به او باز گردانيده مى‌شود- تنها او مى‌داند و بس-. و هيچ ميوه‌اى از غلاف و شكوفه‌اش بيرون نيايد و هيچ ماده‌اى باردار نشود و بار ننهد مگر به دانش او. و آن روز كه آنان- مشركان- را خواند كه كجايند آن انبازان من [كه مى‌پنداشتيد] گويند: تو را گفتيم كه از ما هيچ كس گواه نيست [بر اينكه تو را انباز بوده است‌]- يعنى از شرك بيزارى مى‌نمايند"},{"SurahNumber":41,"VerseNumber":48,"Text":"و آنچه پيش از اين مى‌خواندند- مى‌پرستيدند- از آنها گم شود و باور كنند كه آنان را هيچ گريزگاهى نيست"},{"SurahNumber":41,"VerseNumber":49,"Text":"آدمى از خواستن نيكى- نعمت و تندرستى و مانند اينها- خسته [و سير] نشود و اگر او را بدى- سختى و تنگدستى و بيمارى- برسد پس نوميد و دلسرد گردد"},{"SurahNumber":41,"VerseNumber":50,"Text":"و اگر پس از گزندى كه بدو رسيده وى را رحمتى بچشانيم هر آينه گويد: اين مراست- از دانش و تدبير خود من است و من سزاوار آنم- و نپندارم كه رستاخيز برپا شود، و اگر به پروردگدارم باز گردانده شوم مرا نزد او پاداشى نيكوتر خواهد بود. پس هر آينه كسانى را كه كافر شدند بدانچه كردند آگاه سازيم، و بى‌گمان آنان را عذابى سخت بچشانيم"},{"SurahNumber":41,"VerseNumber":51,"Text":"و چون به آدمى نيكويى كنيم و نعمت ارزانى داريم، [از ما و طاعت ما] روى بگرداند و [با حال تكبر و استغنا] خود را [از ما] دور دارد، و چون بدى به او رسد پس دعائى دور و دراز خواهد داشت"},{"SurahNumber":41,"VerseNumber":52,"Text":"بگو: مرا خبر دهيد كه اگر [اين قرآن‌] از نزد خدا باشد و شما بدان كافر شويد، كيست گمراه‌تر از آن كه در مخالفتى دور [از حق و صواب‌] است؟"},{"SurahNumber":41,"VerseNumber":53,"Text":"زودا كه آنان را نشانه‌هاى خويش در كناره‌هاى جهان و در جانهاى خودشان بنماييم تا آنكه برايشان روشن و آشكار شود كه همانا او- يا آن- حق است. آيا اين بس نيست كه پروردگار تو بر هر چيزى گواه و آگاه است؟"},{"SurahNumber":41,"VerseNumber":54,"Text":"آگاه باش كه آنان- كافران- از ديدار پروردگار خويش- روز رستاخيز- در شك‌اند، آگاه باش كه همانا او همه چيز را [به علم و قدرت خود] فراگيرنده است"},{"SurahNumber":42,"VerseNumber":1,"Text":"حاميم"},{"SurahNumber":42,"VerseNumber":2,"Text":"عين، سين، قاف"},{"SurahNumber":42,"VerseNumber":3,"Text":"خداى تواناى بى‌همتا و داناى با حكمت اينچنين به تو و به آنان كه پيش از تو بودند وحى مى‌فرستد"},{"SurahNumber":42,"VerseNumber":4,"Text":"او راست آنچه در آسمانها و آنچه در زمين است، و اوست والا مرتبه و بزرگ"},{"SurahNumber":42,"VerseNumber":5,"Text":"نزديك است كه آسمانها [از عظمت و هيبت او] از فراز يكديگر- يعنى نخست آسمان بلندتر و پس از آن يكايك- بشكافند، و فرشتگان پروردگارشان را همراه با سپاس و ستايش به پاكى ياد مى‌كنند و براى كسانى كه در زمين‌اند آمرزش مى‌خواهند. آگاه باشيد كه خداست آمرزگار و مهربان"},{"SurahNumber":42,"VerseNumber":6,"Text":"و كسانى كه به جاى خدا دوستان و كارسازانى گرفته‌اند، خداوند بر [گفتار و كردار] آنان نگاهبان است و تو بر آنها گماشته و نگهبان نيستى"},{"SurahNumber":42,"VerseNumber":7,"Text":"و اينچنين قرآنى به زبان تازى به تو وحى كرديم تا اهل مكه و هر كه را كه پيرامون آن است بيم كنى و [بويژه‌] از روز فراهم‌آمدن- روز قيامت- كه هيچ شكى در آن نيست بترسانى كه گروهى در بهشت‌اند و گروهى در آتش سوزان"},{"SurahNumber":42,"VerseNumber":8,"Text":"و اگر خدا مى‌خواست هر آينه آنان را يك امت مى‌ساخت و ليكن هر كه را خواهد در بخشايش خود در آورد، و ستمكاران را هيچ دوست و ياورى نيست"},{"SurahNumber":42,"VerseNumber":9,"Text":"بلكه جز او دوستان و سرپرستانى گرفته‌اند و حال آنكه خداست كه دوست و سرپرست است، و همو مردگان را زنده مى‌كند، و او بر هر چيزى تواناست"},{"SurahNumber":42,"VerseNumber":10,"Text":"و آنچه در آن اختلاف كرديد، هر چه باشد، پس حكمش با خداست، اين است خداى، پروردگار من، تنها بر او توكل كردم و به او بازمى‌گردم- روى دل به او مى‌كنم"},{"SurahNumber":42,"VerseNumber":11,"Text":"پديدآرنده آسمانها و زمين است براى شما از جنس خودتان همسرانى بيافريد، و از چارپايان نيز جفتها بيافريد، شما را در اين [زناشويى و تناسل‌] بسيار و پراكنده مى‌گرداند. چيزى همانند او نيست، و اوست شنوا و بينا"},{"SurahNumber":42,"VerseNumber":12,"Text":"او راست كليدهاى [خزائن‌] آسمانها و زمين روزى را براى هر كه بخواهد فراخ مى‌كند و تنگ مى‌گرداند، همانا او به هر چيزى داناست"},{"SurahNumber":42,"VerseNumber":13,"Text":"براى شما از دين چيزى را مقرر كرد كه نوح را بدان سفارش كرده بود و نيز آنچه را به تو وحى كرديم و آنچه ابراهيم و موسى و عيسى را به آن سفارش كرديم كه اين دين را برپا داريد و در آن پراكندگى و اختلاف مكنيد آنچه بدان مى‌خوانى بر مشركان گران و دشوار است. خدا هر كه را خواهد به سوى خود- يعنى براى رسالت خود- برمى‌گزيند و هر كه را [به دل‌] به او بازگردد به سوى خود راه مى‌نمايد"},{"SurahNumber":42,"VerseNumber":14,"Text":"و پراكندگى و اختلاف نكردند مگر پس از آنكه دانش بديشان رسيد، آنهم از روى ستم و حسدى كه ميان خود داشتند و اگر نبود سخنى كه از پروردگارت از پيش رفته است [به مهلت‌دادن ايشان‌] تا سرآمدى نامبرده، هر آينه ميانشان حكم مى‌شد- عذاب آنها را فرو مى‌گرفت-. و همانا كسانى كه پس از آنان كتابشان داده‌اند در باره آن- كتاب يا دين- به شك و ترديد اندرند"},{"SurahNumber":42,"VerseNumber":15,"Text":"پس براى اين- براى وحدت دين و عدم پراكندگى در آن- [آنان را به برپا داشتن دين‌] بخوان و چنانكه فرمان يافته‌اى استوار و پايدار باش و از كامها و هوسهاى آنان پيروى مكن، و بگو: به كتابى كه خداى فروفرستاده است ايمان آوردم و فرمان يافته‌ام تا ميان شما به عدل و داد رفتار كنم. خداى يكتا پروردگار ما و پروردگار شماست. ما را كارهاى ما و شما را كارهاى شما ميان ما و شما هيچ ستيزه‌اى نيست. خدا ميان ما گرد آرد- هنگام رستاخيز-، و بازگشت [همه‌] به سوى اوست"},{"SurahNumber":42,"VerseNumber":16,"Text":"و آنان كه در باره خدا- يا دين او- پس از آنكه دعوت او اجابت شده است- يعنى به فطرت خودشان- گفت‌وگو و ستيزه مى‌كنند حجتشان نزد پروردگارشان تباه و ناچيز است و بر آنهاست خشمى [از خداوند] و آنان راست عذابى سخت"},{"SurahNumber":42,"VerseNumber":17,"Text":"خداست كه كتاب را بدرستى فروفرستاد و نيز ترازو را- تا چون ترازو راست باشند و حق و عدل و انصاف را رعايت كنند- و تو چه مى‌دانى؟ شايد كه قيامت نزديك باشد"},{"SurahNumber":42,"VerseNumber":18,"Text":"كسانى آن را به شتاب مى‌خواهند كه آن را باور ندارند، و كسانى كه ايمان دارند از آن بيمناكند و مى‌دانند كه آن راست است. آگاه باش، كسانى كه در [آمدن‌] قيامت ستيزه و جدل مى‌كنند- اصرار بر انكار آن دارند- هر آينه در گمراهى دورند"},{"SurahNumber":42,"VerseNumber":19,"Text":"خداى به بندگان خويش مهربان و نيكوكار- يا در كارهاشان دقيق و باريكدان- است، هر كه را خواهد روزى دهد، و اوست نيرومند و تواناى بى‌همتا"},{"SurahNumber":42,"VerseNumber":20,"Text":"هر كه كشت- ثواب- آن جهان خواهد براى او در كشتش مى‌افزاييم، و هر كه كشت اين جهان خواهد به وى از آن مى‌دهيم و در آن جهان هيچ بهره‌اى ندارد"},{"SurahNumber":42,"VerseNumber":21,"Text":"يا مگر آنان- مشركان- را انبازانى است- بتان يا شياطين كه شريك خدا مى‌پنداشتند- كه از دين آنچه را كه خداى بدان رخصت نداده است برايشان بنهاده اند؟ و اگر نبود آن سخن پايانى- فيصله‌دهنده- [در تأخير كيفرشان‌]، هر آينه ميانشان حكم كرده مى‌شد- عذابشان مى‌آمد-، و همانا ستمكاران را عذابى است دردناك"},{"SurahNumber":42,"VerseNumber":22,"Text":"ستمكاران را بينى كه از آنچه كرده‌اند ترسانند و حال آنكه آن- وبال آنچه كرده‌اند- به ايشان رسد. و كسانى كه ايمان آورده‌اند و كارهاى نيك و شايسته كرده‌اند در باغهاى بهشت باشند، آنان راست نزد پروردگارشان هر چه خواهند. اين است آن فزون‌بخشى بزرگ"},{"SurahNumber":42,"VerseNumber":23,"Text":"اين است آنچه خداوند به بندگان خود، آنان كه ايمان آوردند و كارهاى نيك و شايسته كردند، نويد مى‌دهد. بگو: بر اين [رساندن پيام‌] هيچ مزدى از شما نمى‌خواهم مگر دوستى در باره خويشاوندان [نزديكم‌] و هر كه نيكويى ورزد او را در آن، نيكويى بيفزاييم همانا خدا آمرزنده و سپاسدار است"},{"SurahNumber":42,"VerseNumber":24,"Text":"بلكه گويند كه بر خدا دروغ بافته است! پس اگر خداى خواهد بر دل تو مُهر مى‌نهد و خدا باطل را نابود كند و حق را با سخنان خود استوار و پايدار سازد همانا او بدانچه در سينه‌هاست داناست"},{"SurahNumber":42,"VerseNumber":25,"Text":"و اوست آن [خداى‌] كه توبه را از بندگان خود مى‌پذيرد و از بديها- گناهانشان- درمى‌گذرد و آنچه مى‌كنيد مى‌داند"},{"SurahNumber":42,"VerseNumber":26,"Text":"و آنان را كه ايمان آوردند و كارهاى نيك و شايسته كردند پاسخ مى‌دهد و از فزون‌بخشى خويش مى‌افزايدشان و كافران را عذابى سخت است"},{"SurahNumber":42,"VerseNumber":27,"Text":"و اگر خداوند روزى را بر بندگان خود فراخ مى‌كرد هر آينه در زمين ستم و سركشى مى‌كردند و ليكن به اندازه‌اى كه بخواهد فرو مى‌آرد، كه او به بندگان خويش آگاه و بيناست- كه چگونه و چند فراخور حالشان روزى دهد"},{"SurahNumber":42,"VerseNumber":28,"Text":"و اوست آن [خداى‌] كه باران سودمند را پس از آنكه [از آمدنش‌] نااميد شدند فرو مى‌فرستد و رحمت خويش را مى‌گستراند- باران را مى‌پراكند و انواع گياهان و درختان و ميوه‌ها را پديد مى‌آورد-، و اوست دوست و كارساز [مؤمنان‌] و ستوده"},{"SurahNumber":42,"VerseNumber":29,"Text":"و از نشانه‌هاى او آفريدن آسمانها و زمين است و آنچه در آنها از جنبندگان پراكنده كرده است و او بر فراهم‌آوردن آنها هر گاه بخواهد تواناست"},{"SurahNumber":42,"VerseNumber":30,"Text":"و هر مصيبتى كه به شما رسد به سبب كارهايى- خطاها و گناهانى- است كه دستهايتان كرده، و از بسيارى [گناهان‌] درمى‌گذرد"},{"SurahNumber":42,"VerseNumber":31,"Text":"و شما در زمين عاجزكننده [خدا] نيستيد- نمى‌توانيد از فرو آمدن مصيبتها به سزاى نافرمانى‌تان بگريزيد-، و شما را جز خدا دوست كارساز و ياورى نيست"},{"SurahNumber":42,"VerseNumber":32,"Text":"و از نشانه‌هاى [قدرت‌] او كشتيهايى است چون كوه‌ها كه در دريا روانند"},{"SurahNumber":42,"VerseNumber":33,"Text":"اگر خواهد باد را ساكن گرداند تا كشتيها بر روى آن- دريا- ايستاده بمانند. هر آينه در آن- روان‌شدن باد و كشتيها- براى هر شكيباى سپاسگزارى نشانه‌ها و عبرتهاست"},{"SurahNumber":42,"VerseNumber":34,"Text":"يا آنها را بدانچه آنان- كشتى‌نشينان- كرده‌اند هلاك كند- غرق گرداند- و [اگر خواهد] از بسيارى [گناهان‌] درمى‌گذرد،"},{"SurahNumber":42,"VerseNumber":35,"Text":"[تا مؤمنان عبرت گيرند] و تا كسانى كه در آيات ما ستيزه مى‌كنند بدانند كه آنان را هيچ گريزگاهى نيست"},{"SurahNumber":42,"VerseNumber":36,"Text":"پس هر چه- كه تعلق به اين جهان دارد از مال و فرزند- به شما داده‌اند، [اندك‌] بهره‌اى است از زندگانى [ناپايدار] دنيا و آنچه نزد خداوند است بهتر و پاينده‌تر است براى آنان كه ايمان آورده‌اند و بر پروردگارشان توكل مى‌كنند"},{"SurahNumber":42,"VerseNumber":37,"Text":"و آنان كه از گناهان بزرگ و كارهاى زشت دورى مى‌جويند و چون به خشم آيند درمى‌گذرند"},{"SurahNumber":42,"VerseNumber":38,"Text":"و آنان كه [دعوت‌] پروردگار خويش را پاسخ داده‌اند و نماز را برپا داشته‌اند و كارشان با مشورت ميان خودشان باشد و از آنچه ايشان را روزى كرده ايم انفاق مى‌كنند"},{"SurahNumber":42,"VerseNumber":39,"Text":"و آنان كه چون ستمى بديشان رسد دادخواهى كنند- و به يكديگر يارى رسانند"},{"SurahNumber":42,"VerseNumber":40,"Text":"و كيفر بدى بديى باشد مانند آن- نه بيشتر-، پس هر كه درگذرد و اصلاح كند- ميان خود و ستمكار خود- پاداش او بر خداست. همانا او ستمكاران را دوست ندارد"},{"SurahNumber":42,"VerseNumber":41,"Text":"و هر آينه هر كه كين ستاند پس از آنكه بر او ستم رفته باشد، پس هيچ راهى [از تعرض و سرزنش‌] بر آنان نيست"},{"SurahNumber":42,"VerseNumber":42,"Text":"همانا راه [تعرض و ملامت‌] تنها بر كسانى است كه به مردم ستم مى‌كنند و در زمين به ناروا ستم و سركشى مى‌كنند- يا از حد درمى‌گذرند و فزونى مى‌جويند- اينان را عذابى است دردناك"},{"SurahNumber":42,"VerseNumber":43,"Text":"و هر كه شكيبايى ورزد و درگذرد، هر آينه آن از كارهاى ستوده و استوار است"},{"SurahNumber":42,"VerseNumber":44,"Text":"و هر كه را خدا گمراه كند پس او را هيچ دوست و كارسازى پس از وى نيست و ستمكاران را بينى كه چون عذاب را بينند گويند: آيا راهى به بازگشت هست؟"},{"SurahNumber":42,"VerseNumber":45,"Text":"و آنان را بينى كه بر آن"},{"SurahNumber":42,"VerseNumber":46,"Text":"و آنان را جز خدا دوستان و كارسازانى كه ياريشان كنند نيست و هر كه را خدا گمراه كند او را هيچ راهى [به رستگارى‌] نيست"},{"SurahNumber":42,"VerseNumber":47,"Text":"پروردگارتان را پاسخ دهيد- به پذيرش فرمان او- پيش از آنكه روزى بيايد- روز رستاخيز- كه آن را بازگشتى از سوى خدا نيست- زيرا به آن حكم كرده و آن حكم باطل‌نشدنى است- در آن روز هيچ پناهگاهى نداريد و شما را ياراى هيچ انكارى نيست"},{"SurahNumber":42,"VerseNumber":48,"Text":"پس اگر روى گرداندند، ما تو را بر آنها نگهبان نفرستاده‌ايم بر تو جز رساندن پيام نيست. و هر گاه آدمى را از جانب خويش رحمتى- نعمتى- بچشانيم بدان شادمان شود- و از ما غافل گردد- و اگر بديى- گزندى- به آنان رسد بدانچه دستهايشان از پيش فرستاده- از كارهاى ناشايسته-، پس آنگاه آدمى ناسپاس است- نعمت را فراموش مى‌كند"},{"SurahNumber":42,"VerseNumber":49,"Text":"خداى راست پادشاهى آسمانها و زمين آنچه خواهد مى‌آفريند به هر كه خواهد دختران مى‌بخشد و به هر كه خواهد پسران مى‌بخشد"},{"SurahNumber":42,"VerseNumber":50,"Text":"يا آنان را پسران و دختران هر دو مى‌دهد، و هر كه را خواهد نازا و بى‌فرزند مى‌گرداند، كه او دانا و تواناست"},{"SurahNumber":42,"VerseNumber":51,"Text":"و هيچ آدمى را نرسد كه خداى با او سخن گويد مگر به وحى يا از پس پرده، يا فرستاده‌اى- فرشته‌اى- فرستد پس به فرمان او آنچه خواهد [به وى‌] وحى كند. همانا او والا مرتبه و با حكمت است"},{"SurahNumber":42,"VerseNumber":52,"Text":"و همچنين از فرمان خويش روحى- قرآن- را به تو وحى كرديم. تو نمى‌دانستى كه كتاب و ايمان چيست و ليكن ما آن را نورى ساختيم كه بدان هر كه را از بندگان خويش بخواهيم راه نماييم و هر آينه تو به راهى راست راه مى‌نمايى"},{"SurahNumber":42,"VerseNumber":53,"Text":"راه آن خدايى كه او راست آنچه در آسمانها و آنچه در زمين است. آگاه باشيد كه همه كارها به خدا باز مى‌گردد"},{"SurahNumber":43,"VerseNumber":1,"Text":"حاميم"},{"SurahNumber":43,"VerseNumber":2,"Text":"سوگند به [اين‌] كتاب روشن و روشن‌كننده،"},{"SurahNumber":43,"VerseNumber":3,"Text":"كه همانا ما آن را قرآنى به زبان تازى كرديم باشد كه شما به خرد دريابيد"},{"SurahNumber":43,"VerseNumber":4,"Text":"و هر آينه آن"},{"SurahNumber":43,"VerseNumber":5,"Text":"آيا اين ذكر- يادآورى و پند قرآن- را از شما از آن رو كه مردمى گزافكاريد از روى اعراض باز داريم؟- نه، بلكه شما را بدان پند مى‌دهيم"},{"SurahNumber":43,"VerseNumber":6,"Text":"و بسا پيامبران را در ميان پيشينيان فرستاديم"},{"SurahNumber":43,"VerseNumber":7,"Text":"و هيچ پيامبرى بديشان نيامد مگر آنكه بدو استهزا مى‌كردند"},{"SurahNumber":43,"VerseNumber":8,"Text":"پس آنان را كه از اينان- كفار قريش- نيرومندتر بودند هلاك كرديم، و داستان پيشينيان گذشت- كه چه كردند و ما با آنها چه كرديم"},{"SurahNumber":43,"VerseNumber":9,"Text":"و اگر از آنها بپرسى چه كسى آسمانها و زمين را آفريده است؟ هر آينه گويند آنها را آن بى‌همتا تواناى دانا آفريده است"},{"SurahNumber":43,"VerseNumber":10,"Text":"همان كه زمين را آرامگاه شما كرد و برايتان در آن راه‌ها پديد آورد، باشد كه راه يابيد- به جاها و شهرهايى كه خواهيد، يا به شناخت حق تعالى"},{"SurahNumber":43,"VerseNumber":11,"Text":"و آن كه از آسمان آبى به اندازه فروفرستاد پس با آن زمينى مرده را زنده كرديم، همچنين شما [از گور] بيرون آورده شويد"},{"SurahNumber":43,"VerseNumber":12,"Text":"و آن كه همه اصناف [آفريدگان‌]- يا جفتها- را آفريد و براى شما آنچه سوار مى‌شويد از كشتيها و چارپايان پديد كرد،"},{"SurahNumber":43,"VerseNumber":13,"Text":"تا بر پشت آنها قرار گيريد آنگاه نعمت پروردگارتان را چون بر آنها برنشينيد ياد كنيد و گوييد: پاك و منزه است آن كه اين را رام ما كرد و ما خود بر آن توانا نبوديم،"},{"SurahNumber":43,"VerseNumber":14,"Text":"و ما به سوى پروردگارمان بازمى‌گرديم"},{"SurahNumber":43,"VerseNumber":15,"Text":"و او"},{"SurahNumber":43,"VerseNumber":16,"Text":"آيا از آفريدگان خود دختران را برگرفت و شما را به پسران ويژه ساخت؟"},{"SurahNumber":43,"VerseNumber":17,"Text":"و [حال آنكه‌] چون يكى از آنان را به آنچه براى خداى رحمان مَثَل آورد- يعنى به تولد دختر كه براى خود نپسنديد و براى خدا پسنديد- مژده دهند رويش سياه گردد در حالى كه پُر از خشم و اندوه باشد"},{"SurahNumber":43,"VerseNumber":18,"Text":"آيا آن كه در پيرايه و زيور پرورش مى‌يابد و در مجادله و حجت‌آوردن بيان روشن و رسا ندارد- يعنى دختر- [شايسته فرزندى خداست‌]؟"},{"SurahNumber":43,"VerseNumber":19,"Text":"و فرشتگان را كه بندگان خداى رحمان‌اند دختران نام نهادند. آيا به هنگام آفرينش ايشان حاضر و گواه بوده‌اند- تا بدانند كه از كدام جنس‌اند-؟! زودا كه گواهيشان نوشته شود و از آنان پرسش و بازخواست خواهد شد"},{"SurahNumber":43,"VerseNumber":20,"Text":"و گفتند: اگر خداى رحمان مى‌خواست آنها را نمى‌پرستيديم. آنان را بدان [سخن‌] هيچ دانشى نيست اينان جز دروغ و گزاف نمى‌گويند"},{"SurahNumber":43,"VerseNumber":21,"Text":"يا مگر [در اين باره‌] آنان را پيش از اين [قرآن‌] كتابى داده‌ايم كه بدان چنگ زده‌اند- به آن احتجاج مى‌كنند-؟"},{"SurahNumber":43,"VerseNumber":22,"Text":"[نه،] بلكه گفتند: ما پدرانمان را بر آيينى يافته‌ايم و ما بر پى ايشان رهيافته‌ايم"},{"SurahNumber":43,"VerseNumber":23,"Text":"و همچنين پيش از تو در هيچ آبادى و شهرى هيچ بيم‌كننده‌اى نفرستاديم مگر آنكه توانگران و كامرانانش گفتند كه ما پدران خود را بر آيينى يافته‌ايم و همانا ما بر پى ايشان مى‌رويم"},{"SurahNumber":43,"VerseNumber":24,"Text":"[آن بيم‌كننده‌] گفت: آيا هر چند شما را رهنمون‌تر از آنچه پدرانتان را بر آن يافته‌ايد بياورم [باز هم بر پيروى از آنها باقى مى‌مانيد]؟ گفتند: ما بدانچه شما به آن فرستاده شده‌ايد كافريم"},{"SurahNumber":43,"VerseNumber":25,"Text":"پس، از آنها كين ستانديم، و بنگر كه سرانجام تكذيب‌كنندگان چگونه بود"},{"SurahNumber":43,"VerseNumber":26,"Text":"و [ياد كن‌] آنگاه كه ابراهيم به پدر و قوم خود گفت: من از آنچه مى‌پرستيد بيزارم،"},{"SurahNumber":43,"VerseNumber":27,"Text":"مگر آن [خداى‌] كه مرا آفريده كه او مرا راهنمايى خواهد كرد"},{"SurahNumber":43,"VerseNumber":28,"Text":"و آن- يعنى كلمه توحيد- را در فرزندان خود سخنى پاينده كرد تا شايد [قومش و ديگر مشركان از شرك به دين توحيد و خدا پرستى‌] باز گردند"},{"SurahNumber":43,"VerseNumber":29,"Text":"بلكه اينان- كفار مكه- و پدرانشان را برخوردار كردم تا حق- قرآن- و فرستاده‌اى آشكار و روشنگر- محمد"},{"SurahNumber":43,"VerseNumber":30,"Text":"و آنگاه كه حق بديشان آمد گفتند: اين جادوست و ما به آن كافريم"},{"SurahNumber":43,"VerseNumber":31,"Text":"و گفتند: چرا اين قرآن بر مردى بزرگ- از جهت مال و جاه- از اين دو شهر- مكّه و طائف- فروفرستاده نشده است؟"},{"SurahNumber":43,"VerseNumber":32,"Text":"آيا آنها رحمت پروردگار تو- نبوت- را بخش مى‌كنند؟ ماييم كه ميان آنان مايه گذرانشان را در زندگانى دنيا بخش كرده‌ايم، و پايه‌هاى برخى را بر برخى برتر داشته‌ايم- در روزى و جاه- تا برخى برخ ديگر را به خدمت گيرند و بخشايش پروردگار تو از آنچه گرد مى‌آورند بهتر است"},{"SurahNumber":43,"VerseNumber":33,"Text":"و اگر نه آن بود كه مردمان همه يك امت مى‌گشتند- همه دنياجو مى‌شدند يا به كفر مى گراييدند- هر آينه كسانى را كه به خداى رحمان كافر مى‌شوند براى خانه‌هاشان سقفهايى از نقره مى‌ساختيم و نيز نردبانهايى [از نقره‌] كه بر آنها بالا روند"},{"SurahNumber":43,"VerseNumber":34,"Text":"و نيز براى خانه‌هاشان درها و تختهايى- از زر يا سيم- [مى‌ساختيم‌] كه بر آنها تكيه زنند،"},{"SurahNumber":43,"VerseNumber":35,"Text":"و نيز زيورهايى [زرين‌]. و اين همه نيست مگر كالا و برخوردارى زندگانى اين جهان، و آن جهان نزد پروردگار تو ويژه پرهيزگاران است"},{"SurahNumber":43,"VerseNumber":36,"Text":"و هر كه از يادكرد خداى رحمان روى برتابد- يا: چشم بپوشد و بگردد-، شيطانى براى او برانگيزيم- برگماريم- كه او را دمساز و همنشين باشد"},{"SurahNumber":43,"VerseNumber":37,"Text":"و هر آينه آنها"},{"SurahNumber":43,"VerseNumber":38,"Text":"تا آنگاه كه [يكى از آنان‌] نزد ما آيد- در روز رستاخيز-، [به شيطان همدمش‌] گويد: اى كاش ميان من و تو چندان دورى بود كه ميان خاور و باختر، و بد همنشينى هستى"},{"SurahNumber":43,"VerseNumber":39,"Text":"و امروز گردآمدنتان در عذاب، شما را سود ندهد چون [بر خود] ستم كرديد"},{"SurahNumber":43,"VerseNumber":40,"Text":"پس مگر تو مى‌توانى كران را بشنوانى يا كوران- كوردلان- و آن كس را كه در گمراهى آشكار است راه بنمايى؟"},{"SurahNumber":43,"VerseNumber":41,"Text":"پس اگر تو را ببريم- بميرانيم-، همانا از آنان كين مى‌ستانيم"},{"SurahNumber":43,"VerseNumber":42,"Text":"يا آنچه را [از عذاب‌] به ايشان وعده كرده‌ايم به تو مى‌نماييم، كه ما بر آنان تواناييم"},{"SurahNumber":43,"VerseNumber":43,"Text":"پس بدانچه به تو وحى شده است چنگ زن، همانا تو بر راه راستى"},{"SurahNumber":43,"VerseNumber":44,"Text":"و هر آينه اين [قرآن‌] براى تو و قوم تو يادى [از خداوند] است- يا: يادگارى از عزت و شرف است-، و زودا كه پرسيده شويد- از قرآن و سپاسدارى از اين نعمت"},{"SurahNumber":43,"VerseNumber":45,"Text":"و از پيامبران ما كه پيش از تو فرستاديم بپرس: آيا جز خداى رحمان خدايانى قرار داده‌ايم كه پرستيده شوند؟- يعنى همه پيامبران بر توحيد متفق و همصدا بوده‌اند"},{"SurahNumber":43,"VerseNumber":46,"Text":"و هر آينه موسى را با نشانه‌هاى خويش به سوى فرعون و مهتران او فرستاديم گفت: همانا من فرستاده پروردگار جهانيانم"},{"SurahNumber":43,"VerseNumber":47,"Text":"پس چون با نشانه‌هاى ما بديشان آمد- يا نشانه‌هاى ما را بديشان آورد- هماندم از آن نشانه‌ها خنده سردادند"},{"SurahNumber":43,"VerseNumber":48,"Text":"و آنان را هيچ نشانه‌اى- معجزه‌اى- ننموديم مگر آنكه بزرگتر از نشانه ديگر بود. و به عذاب گرفتارشان كرديم تا شايد باز گردند"},{"SurahNumber":43,"VerseNumber":49,"Text":"و گفتند: اى جادوگر، پروردگار خويش را به آن عهدى كه با تو كرده است براى ما بخوان [كه اين عذاب را از ما بردارد] كه ما راهيافته‌ايم"},{"SurahNumber":43,"VerseNumber":50,"Text":"و چون عذاب را از آنها برداشتيم هماندم پيمان شكستند"},{"SurahNumber":43,"VerseNumber":51,"Text":"و فرعون در ميان قوم خود بانگ برآورد و گفت: اى قوم من، آيا پادشاهى مصر و اين جويها كه از زير [كوشك‌] من روانند از آن من نيستند؟ آيا [عظمت و حشمت مرا] نمى‌بينيد؟"},{"SurahNumber":43,"VerseNumber":52,"Text":"بلكه من بهترم از اين [مرد] كه خوار و زبون است و نمى‌تواند سخن را روشن بيان كند"},{"SurahNumber":43,"VerseNumber":53,"Text":"[اگر حق است و شايسته رياست‌] پس چرا دستبندهاى زرّين بر او افكنده نشده؟ يا چرا فرشتگان همراه وى [براى تصديق رسالتش‌] نيامده‌اند؟"},{"SurahNumber":43,"VerseNumber":54,"Text":"پس قوم خود را [بدين نيرنگ‌] به نابخردى گرفت، و آنان هم از او فرمان بردند، زيرا كه مردمى بدكار و بيرون از فرمان خداى بودند"},{"SurahNumber":43,"VerseNumber":55,"Text":"پس چون ما را به خشم آوردند از آنان كين ستانديم و همگى را غرق كرديم"},{"SurahNumber":43,"VerseNumber":56,"Text":"پس آنان را گذشتگانى- پيشروانى براى كافران آينده- و پندى و عبرتى براى پسينيان كرديم"},{"SurahNumber":43,"VerseNumber":57,"Text":"و چون پسر مريم مثَل آورده شد- كه تولد او مانند آدم"},{"SurahNumber":43,"VerseNumber":58,"Text":"و گفتند: خدايان ما بهترند يا او؟ اين [مثَل‌] را براى تو نزدند مگر از روى ستيزه و جدل، بلكه آنان مردمى ستيزه گرند"},{"SurahNumber":43,"VerseNumber":59,"Text":"او"},{"SurahNumber":43,"VerseNumber":60,"Text":"و اگر مى‌خواستيم هر آينه به جاى شما فرشتگانى پديد مى‌كرديم كه در زمين جانشين [شما] باشند"},{"SurahNumber":43,"VerseNumber":61,"Text":"و هر آينه او"},{"SurahNumber":43,"VerseNumber":62,"Text":"و شيطان شما را [از راه راست‌] باز ندارد و مگرداند، كه او دشمن آشكار شماست"},{"SurahNumber":43,"VerseNumber":63,"Text":"و چون عيسى با نشانه‌ها و دلايل روشن آمد، گفت: همانا براى شما حكمت- سخن درست و استوار در عقايد و اخلاق- آورده‌ام [تا بدان راه يابيد] و تا برخى از آنچه را كه در باره آن اختلاف مى‌كنيد برايتان بيان كنم. پس، از خداى پروا كنيد و مرا فرمان بريد"},{"SurahNumber":43,"VerseNumber":64,"Text":"همانا خداى يكتا پروردگار من و پروردگار شماست، پس او را بپرستيد، اين است راه راست"},{"SurahNumber":43,"VerseNumber":65,"Text":"اما آن گروه‌ها- ترسايان- ميان خود [در باره او] اختلاف كردند، پس واى بر ستمكاران از عذاب روزى دردناك"},{"SurahNumber":43,"VerseNumber":66,"Text":"آيا جز رستاخيز را چشم براه‌اند كه ناگهان بديشان آيد در حالى كه آگاه نباشند؟"},{"SurahNumber":43,"VerseNumber":67,"Text":"دوستان- كه دوستيشان در راه كفر و گناه است- در آن روز برخى دشمن برخ ديگرند، مگر پرهيزگاران- كه دوستى ايشان براى خدا و در راه خداست"},{"SurahNumber":43,"VerseNumber":68,"Text":"اى بندگان من، امروز نه بيمى بر شماست و نه اندوهگين مى‌شويد"},{"SurahNumber":43,"VerseNumber":69,"Text":"آنان كه به آيات ما ايمان آوردند و مسلمان بودند"},{"SurahNumber":43,"VerseNumber":70,"Text":"[به آنان گفته شود:] شما و همسرانتان به بهشت در آييد شادان و خرمان- گرامى‌داشتگان"},{"SurahNumber":43,"VerseNumber":71,"Text":"كاسه‌هايى از زر- پُر از طعام- و كوزه‌هايى- از شراب- بر آنان بگردانند، و در آن"},{"SurahNumber":43,"VerseNumber":72,"Text":"و اين است بهشتى كه به پاداش آنچه مى‌كرديد به ميراث مى‌بريد"},{"SurahNumber":43,"VerseNumber":73,"Text":"شما را در آنجا ميوه بسيار هست كه از آن مى‌خوريد"},{"SurahNumber":43,"VerseNumber":74,"Text":"همانا بزهكاران در عذاب دوزخ جاويدانند"},{"SurahNumber":43,"VerseNumber":75,"Text":"[عذاب‌] از آنان سبك نشود و آنها در آن نوميد باشند- از بيرون‌شدن از آتش"},{"SurahNumber":43,"VerseNumber":76,"Text":"و ما به آنان ستم نكرديم و ليكن آنان خود ستمكار بودند"},{"SurahNumber":43,"VerseNumber":77,"Text":"و [چون اميد رهايى ندارند] آواز دهند كه اى مالك- نگهبان آتش دوزخ-، بايد كه پروردگارت ما را بميراند گويد: همانا شما درنگ‌كننده و ماندنى هستيد"},{"SurahNumber":43,"VerseNumber":78,"Text":"[و خدا فرمايد:] هر آينه حق را براى شما آورديم و ليكن بيشترتان حق را ناخوش مى‌داشتيد"},{"SurahNumber":43,"VerseNumber":79,"Text":"بلكه [كافران‌] كارى استوار- در ردّ حق- ساختند، پس ما هم [براى كيفر آنها] كارى استوار مى‌سازيم"},{"SurahNumber":43,"VerseNumber":80,"Text":"يا مگر مى‌پندارند كه ما انديشه نهانى و رازگويى آنان با يكديگر را نمى‌شنويم؟ چرا، [مى‌شنويم‌]، و فرستادگان ما- فرشتگان نويسنده اعمال- در نزد آنها مى‌نويسند"},{"SurahNumber":43,"VerseNumber":81,"Text":"بگو: اگر خداى رحمان را فرزندى مى‌بود، پس من نخستين پرستنده [وى‌] بودم"},{"SurahNumber":43,"VerseNumber":82,"Text":"پاك است پروردگار آسمانها و زمين، پروردگار عرش، از آنچه [او را به ناشايست‌] وصف مى‌كنند"},{"SurahNumber":43,"VerseNumber":83,"Text":"پس واگذارشان تا بيهوده گفت‌وگو كنند و به بازى سرگرم باشند تا آن روزشان را كه وعده داده مى‌شوند ديدار كنند"},{"SurahNumber":43,"VerseNumber":84,"Text":"و اوست آن كه در آسمان خداست و در زمين خداست و اوست با حكمت و دانا"},{"SurahNumber":43,"VerseNumber":85,"Text":"و بزرگ و بزرگوار است آن [خداى‌] كه او راست پادشاهى آسمانها و زمين و آنچه ميان آنهاست، و دانش هنگام رستاخيز نزد اوست و به سوى او بازگردانده مى‌شويد"},{"SurahNumber":43,"VerseNumber":86,"Text":"و آنان كه جز خداى را مى‌خوانند- مى‌پرستند- ياراى شفاعت‌كردن ندارند مگر كسانى كه به حق- توحيد- گواهى داده باشند و بدانند- كه از چه كسى شفاعت كنند، و شفاعت نخواهند كرد مگر از مؤمنان گناهكار"},{"SurahNumber":43,"VerseNumber":87,"Text":"و اگر از آنان بپرسى چه كسى آنان را آفريده است هر آينه گويند: خدا. پس كجا و چگونه [از پرستش خدا به پرستش غير او] گردانيده مى‌شوند؟"},{"SurahNumber":43,"VerseNumber":88,"Text":"و [نزد اوست علم به‌] گفتار او- پيامبر"},{"SurahNumber":43,"VerseNumber":89,"Text":"پس، از آنان روى بگردان و سلام گو زودا كه بدانند"},{"SurahNumber":44,"VerseNumber":1,"Text":"حاميم"},{"SurahNumber":44,"VerseNumber":2,"Text":"سوگند به اين كتاب روشن و روشنگر"},{"SurahNumber":44,"VerseNumber":3,"Text":"همانا آن را در شبى با بركت فرو فرستاديم كه ما [هماره‌] بيم‌كننده بوده‌ايم"},{"SurahNumber":44,"VerseNumber":4,"Text":"در آن شب هر كار استوارى جدا كرده و بازنموده شود- از اجمال به تفصيل درمى‌آيد-،"},{"SurahNumber":44,"VerseNumber":5,"Text":"فرمانى از نزد ماست كه ما [هماره‌] فرستنده [پيامبران‌] بوده‌ايم"},{"SurahNumber":44,"VerseNumber":6,"Text":"از روى بخشايشى از پروردگارت، كه اوست شنوا و دانا"},{"SurahNumber":44,"VerseNumber":7,"Text":"همان پروردگار آسمانها و زمين و آنچه ميان آنهاست، اگر بى‌گمان باور داريد"},{"SurahNumber":44,"VerseNumber":8,"Text":"هيچ خدايى جز او نيست، زنده مى‌كند و مى‌ميراند، پروردگار شما و پروردگار پدران پيشين شماست"},{"SurahNumber":44,"VerseNumber":9,"Text":"[كافران اين را باور ندارند،] بلكه آنها در شك و ترديد سرگرم بازى‌اند"},{"SurahNumber":44,"VerseNumber":10,"Text":"پس روزى را چشم مى‌دار كه آسمان دودى آشكار بياورد،"},{"SurahNumber":44,"VerseNumber":11,"Text":"كه مردم را فروگيرد [گويند:] اين است عذاب دردناك"},{"SurahNumber":44,"VerseNumber":12,"Text":"پروردگارا، اين عذاب را از ما بردار كه ما ايمان آرنده‌ايم"},{"SurahNumber":44,"VerseNumber":13,"Text":"كجا و چگونه آنان را پندگرفتن باشد؟ و حال آنكه ايشان را پيامبرى آشكار و روشنگر آمد،"},{"SurahNumber":44,"VerseNumber":14,"Text":"آنگاه از او روى گرداندند و گفتند: آموخته‌اى است ديوانه"},{"SurahNumber":44,"VerseNumber":15,"Text":"[اينك‌] ما عذاب را اندكى- زمانى اندك- برمى‌داريم، [ولى‌] شما [به كفر] بازمى‌گرديد"},{"SurahNumber":44,"VerseNumber":16,"Text":"روزى كه [كافران را] سخت فروگيريم، كه ما كين‌ستانيم"},{"SurahNumber":44,"VerseNumber":17,"Text":"و هر آينه پيش از آنان قوم فرعون را آزموديم، و ايشان را پيامبرى بزرگوار آمد،"},{"SurahNumber":44,"VerseNumber":18,"Text":"[به اين‌] كه بندگان خدا- بنى اسرائيل- را به من سپاريد، كه من شما را پيامبرى امينم،"},{"SurahNumber":44,"VerseNumber":19,"Text":"و بر خدا سركشى و گردنفرازى مكنيد، كه من شما را حجتى روشن- همچون عصا و يد بيضا- آورده‌ام"},{"SurahNumber":44,"VerseNumber":20,"Text":"و همانا به پروردگار خود و پروردگار شما پناه مى‌برم از اينكه سنگسارم كنيد- يا دشنامم دهيد"},{"SurahNumber":44,"VerseNumber":21,"Text":"و اگر به من نمى‌گرويد، از من كناره گيريد- مرا ميازاريد يا مانع گرويدن مردم مشويد"},{"SurahNumber":44,"VerseNumber":22,"Text":"آنگاه پروردگار خويش را بخواند كه اينها قومى بزهكارند"},{"SurahNumber":44,"VerseNumber":23,"Text":"پس [به او گفتيم:] بندگان من- يعنى بنى اسرائيل- را شب هنگام بيرون بَر همانا [فرعون و پيروان او] از پى شما خواهند آمد"},{"SurahNumber":44,"VerseNumber":24,"Text":"و دريا را آرام- ساكن و راهى خشك- پشت سر بگذار همانا آنها- قوم فرعون- لشكرى غرق‌شدنى‌اند"},{"SurahNumber":44,"VerseNumber":25,"Text":"چه بسيار باغها و چشمه‌ها كه بگذاشتند،"},{"SurahNumber":44,"VerseNumber":26,"Text":"و كشتزارها و جايهاى نيكو و آراسته،"},{"SurahNumber":44,"VerseNumber":27,"Text":"و نعمتها و آسايشى كه در آن برخوردار بودند"},{"SurahNumber":44,"VerseNumber":28,"Text":"اينچنين [بود سرگذشتشان‌]، و آنها را به قومى ديگر- بنى اسرائيل- ميراث داديم"},{"SurahNumber":44,"VerseNumber":29,"Text":"پس آسمان و زمين بر آنان نگريست، و مهلت هم نيافتند"},{"SurahNumber":44,"VerseNumber":30,"Text":"و هر آينه فرزندان اسرائيل را از عذاب خواركننده رهانيديم،"},{"SurahNumber":44,"VerseNumber":31,"Text":"از فرعون، كه او برترى‌جوى و سركشى از گزافكاران بود"},{"SurahNumber":44,"VerseNumber":32,"Text":"و هر آينه آنان را از روى دانش بر جهانيان- مردم زمانه- برگزيديم"},{"SurahNumber":44,"VerseNumber":33,"Text":"و ايشان را از نشانه‌ها آنچه در آن آزمايشى هويدا بود، بداديم"},{"SurahNumber":44,"VerseNumber":34,"Text":"هر آينه اينان- كافران مكه- مى گويند"},{"SurahNumber":44,"VerseNumber":35,"Text":"آن- سرانجام كار- جز همين مرگ نخستين ما نيست و ما [از گور] برانگيخته نمى‌شويم"},{"SurahNumber":44,"VerseNumber":36,"Text":"پس اگر راست مى‌گوييد پدران ما را بازآريد"},{"SurahNumber":44,"VerseNumber":37,"Text":"آيا اينها بهترند يا قوم تُبّع و كسانى كه پيش از آنان بودند- مانند قوم عاد و ثمود و فرعونيان-؟ همه را هلاك كرديم، زيرا كه آنها بزهكار بودند"},{"SurahNumber":44,"VerseNumber":38,"Text":"و ما آسمانها و زمين و آنچه را ميان آنهاست به بازى نيافريديم"},{"SurahNumber":44,"VerseNumber":39,"Text":"آن دو را جز بحق نيافريديم، ولى بيشترشان نمى‌دانند"},{"SurahNumber":44,"VerseNumber":40,"Text":"همانا روز جدايى- جدايى ميان حق و باطل و مؤمن و كافر و نيكوكار و بدكار، يا روز داورى قيامت- وعده گاه همه آنان است"},{"SurahNumber":44,"VerseNumber":41,"Text":"روزى كه هيچ دوستى براى دوست خود سودى ندارد و به كار نيايد- و عذاب را از او دفع نكند-، و نه آنها يارى شوند،"},{"SurahNumber":44,"VerseNumber":42,"Text":"مگر كسى كه خداى بر او رحمت آرد، كه اوست تواناى بى‌همتا و مهربان"},{"SurahNumber":44,"VerseNumber":43,"Text":"همانا درخت زقوم،"},{"SurahNumber":44,"VerseNumber":44,"Text":"خوردنى بزه‌مند است،"},{"SurahNumber":44,"VerseNumber":45,"Text":"مانند مس و روى گداخته است كه در شكمها مى‌جوشد،"},{"SurahNumber":44,"VerseNumber":46,"Text":"همچون جوشيدن آب جوشان"},{"SurahNumber":44,"VerseNumber":47,"Text":"[فرشتگان را ندا آيد:] بگيريدش و به سختى و خوارى به ميان دوزخش بكشيد،"},{"SurahNumber":44,"VerseNumber":48,"Text":"سپس بر فراز سرش از عذاب آب جوشان فرو ريزيد،"},{"SurahNumber":44,"VerseNumber":49,"Text":"بچش، كه تو همان توانمند بزرگوارى"},{"SurahNumber":44,"VerseNumber":50,"Text":"اين همان است كه به آن شك مى‌كرديد"},{"SurahNumber":44,"VerseNumber":51,"Text":"همانا پرهيزگاران در جايگاهى امن و بى‌بيم باشند،"},{"SurahNumber":44,"VerseNumber":52,"Text":"در بوستانها و چشمه سارها،"},{"SurahNumber":44,"VerseNumber":53,"Text":"از جامه‌هاى پرنيان نازك و ستبر مى‌پوشند، روياروى هم [مى‌نشينند]"},{"SurahNumber":44,"VerseNumber":54,"Text":"اينچنين [است حالشان‌]، و ايشان را حوران فراخ چشم به همسرى دهيم"},{"SurahNumber":44,"VerseNumber":55,"Text":"در آنجا هر ميوه‌اى بخواهند فراخوانند، در ايمنى [از زيان و آوال آن‌]"},{"SurahNumber":44,"VerseNumber":56,"Text":"آنجا مرگ را نچشند مگر همان مرگ نخستين- كه در دنيا چشيده‌اند- و [خداوند] ايشان را از عذاب دوزخ نگاه داشته است،"},{"SurahNumber":44,"VerseNumber":57,"Text":"از روى بخششى از پروردگار تو، اين است پيروزى و كاميابى بزرگ"},{"SurahNumber":44,"VerseNumber":58,"Text":"پس جز اين نيست كه ما آن قرآن را به زبان تو آسان ساختيم، باشد كه ياد كنند و پند گيرند"},{"SurahNumber":44,"VerseNumber":59,"Text":"پس منتظر باش كه آنان نيز منتظرند"},{"SurahNumber":45,"VerseNumber":1,"Text":"حاميم"},{"SurahNumber":45,"VerseNumber":2,"Text":"فرو فرستادن اين كتاب از نزد خداى تواناى بى‌همتا و داناى با حكمت است"},{"SurahNumber":45,"VerseNumber":3,"Text":"هر آينه در آسمانها و زمين براى مؤمنان نشانه‌هاست- براى استدلال بر حكمت خداوند"},{"SurahNumber":45,"VerseNumber":4,"Text":"و در آفرينش شما و آنچه از جنبندگان [در زمين‌] مى‌پراكند براى مردمى كه بى گمان باور دارند نشانه هاست"},{"SurahNumber":45,"VerseNumber":5,"Text":"و در آمد و شد شب و روز- و افزونى و كاستى آنها- و روزيى- يعنى بارانى- كه خداى از آسمان- ابر- فروآورده و زمين را به آن پس از مردگى‌اش زنده كرده و در وزيدن و گردانيدن بادها نشانه هاست براى مردمى كه خرد را كار بندند"},{"SurahNumber":45,"VerseNumber":6,"Text":"اينها آيات خداست كه بر تو به راستى و درستى مى‌خوانيم، پس به كدام سخن پس از [سخن‌] خداى و آيات او ايمان مى‌آورند؟"},{"SurahNumber":45,"VerseNumber":7,"Text":"واى بر هر دروغزن گنه پيشه‌اى"},{"SurahNumber":45,"VerseNumber":8,"Text":"كه آيات خداى را كه بر او خوانده مى‌شود مى شنود، آنگاه به گردنكشى و بزرگ منشى [بر كفر و عناد] اصرار مى‌ورزد، گويى كه هرگز آن را نشنيده است، پس او را به عذابى دردناك مژده ده"},{"SurahNumber":45,"VerseNumber":9,"Text":"و چون چيزى از آيات ما بداند به ريشخندش مى‌گيرد، اينانند كه عذابى خوار كننده دارند"},{"SurahNumber":45,"VerseNumber":10,"Text":"فرا روى ايشان دوزخ است، و آنچه به دست آورده‌اند- از اموال- و آنچه به جاى خدا دوستان گرفته‌اند آنان را هيچ سودى ندارد و به كار نيايد و ايشان را عذابى است بزرگ"},{"SurahNumber":45,"VerseNumber":11,"Text":"اين [قرآن‌] رهنمونى است، و كسانى كه به آيات پروردگارشان كفر ورزيده‌اند آنان را عذابى است از گونه عذابى سخت دردناك"},{"SurahNumber":45,"VerseNumber":12,"Text":"خداست آن كه دريا را براى شما رام كرد تا كشتيها در آن به فرمان او روان شوند و تا از بخشش او- روزى- بجوييد و باشد كه سپاس گزاريد،"},{"SurahNumber":45,"VerseNumber":13,"Text":"و آنچه در آسمانها و آنچه در زمين است همه را كه از سوى اوست براى شما رام ساخت. هر آينه در اين [كارها] نشانه هاست براى مردمى كه مى انديشند"},{"SurahNumber":45,"VerseNumber":14,"Text":"به كسانى كه ايمان آورده‌اند، بگو: از كسانى كه روزهاى [سخت و ناگوار] خداى را باور و اميد ندارند در گذرند تا [خدا خود] گروهى را بدانچه مى كردند سزا دهد"},{"SurahNumber":45,"VerseNumber":15,"Text":"هر كه كارى نيك و شايسته كند به سود خود اوست، و هر كه كار بد و ناشايست كند به زيان اوست، سپس به سوى پروردگارتان باز گردانده مى شويد"},{"SurahNumber":45,"VerseNumber":16,"Text":"و هر آينه فرزندان اسرائيل را كتاب- تورات- و حكم- حكمت يا فرمانروايى- و پيامبرى داديم و ايشان را از چيزهاى پاكيزه روزى كرديم، و آنان را بر جهانيان- مردم زمانه- برترى نهاديم"},{"SurahNumber":45,"VerseNumber":17,"Text":"و ايشان را نشانه‌ها و دلايل روشن از كار [دين خود و رسالت محمد ص‌] بداديم، پس اختلاف نكردند- در احكام تورات يا در باره پيامبر [ص‌]- مگر پس از آنكه دانش بديشان رسيد، از روى ستم و بدخواهى ميان خود. همانا پروردگار تو ميان آنان در روز رستاخيز در باره آنچه در آن اختلاف مى‌كردند داورى خواهد كرد"},{"SurahNumber":45,"VerseNumber":18,"Text":"سپس تو را بر راه و روشى از كار [دين و شريعت‌] نهاديم، پس آن را پيروى كن و از هوسها و خواهشهاى دل كسانى كه نمى‌دانند پيروى مكن"},{"SurahNumber":45,"VerseNumber":19,"Text":"همانا آنان تو را از خدا- در برابر خدا- هيچ سودى ندارند و به كار نيايند، و ستمكاران برخى دوستان برخى ديگرند و خدا دوست و كارساز پرهيزگاران است"},{"SurahNumber":45,"VerseNumber":20,"Text":"اين- دين يا قرآن- بينش هايى است براى مردم، و رهنمونى و بخشايشى است براى گروهى كه بى‌گمان باور دارند"},{"SurahNumber":45,"VerseNumber":21,"Text":"يا مگر كسانى كه به كارهاى بد دست يازيدند مى‌پندارند كه آنان را همانند كسانى كه ايمان آوردند و كارهاى نيك و شايسته كردند قرار مى‌دهيم كه زندگانى و مرگشان يكسان و برابر باشد؟ بد داورى مى‌كنند"},{"SurahNumber":45,"VerseNumber":22,"Text":"و خدا آسمانها و زمين را به راستى و درستى آفريد [تا نشانه‌هاى قدرت و خدايى او آشكار شود] و تا هر كسى بدانچه كرده است پاداش يابد و به آنان ستم نمى‌شود"},{"SurahNumber":45,"VerseNumber":23,"Text":"آيا ديدى كسى را كه خداى خود را خواهش و هوس دل خويش گرفت و خدا از روى دانش گمراهش كرد و بر گوش و دلش مهر نهاد و بر چشمش پرده افكند؟ پس كيست كه او را پس از [فرو گذاشتن‌] خدا راه نمايد؟ آيا پند نمى‌گيريد؟"},{"SurahNumber":45,"VerseNumber":24,"Text":"و [كافران‌] گفتند: اين- يعنى زندگى- نيست مگر زندگى ما در اين جهان، مى‌ميريم و زنده مى شويم و ما را جز دهر- روزگار و زمانه- هلاك نكند، و آنان را هيچ دانشى به آن نيست، آنان جز در گمان و پندار نيستند"},{"SurahNumber":45,"VerseNumber":25,"Text":"و چون آيات روشن ما- در باره زنده شدن مردگان به هنگام رستاخيز- بر آنان خوانده شود حجت ايشان جز اين نباشد كه گويند: پدران ما را بياريد- زنده كنيد- اگر راستگوييد"},{"SurahNumber":45,"VerseNumber":26,"Text":"بگو: خدا شما را زنده مى‌كند و باز مى‌ميراند و سپس شما را به روز رستاخيز كه شكى در آن نيست فراهم مى‌آورد، ولى بيشتر مردم نمى دانند"},{"SurahNumber":45,"VerseNumber":27,"Text":"و خداى راست پادشاهى آسمانها و زمين، و روزى كه رستاخيز بر پا شود در آن روز باطل گرايان- حق ناباوران و كجروان- زيان مى‌كنند"},{"SurahNumber":45,"VerseNumber":28,"Text":"و هر گروهى را به زانو در آمده- نيم خيز آماده برخاستن از هول آن روز- بينى. هر گروهى را به نامه [كردار] ش فراخوانند. امروز شما را پاداش آنچه مى‌كرديد بدهند"},{"SurahNumber":45,"VerseNumber":29,"Text":"اين است نامه ما كه بر شما- به زيان و بر ضد شما- به راستى سخن مى‌گويد. همانا ما از كارهايى كه مى‌كرديد رو نوشت بر مى‌داشتيم"},{"SurahNumber":45,"VerseNumber":30,"Text":"اما كسانى كه ايمان آوردند و كارهاى نيك و شايسته كردند، پس پروردگارشان ايشان را در رحمت خود- در بهشت- درآرد. اين است كاميابى و پيروزى بزرگ"},{"SurahNumber":45,"VerseNumber":31,"Text":"و اما كسانى كه كافر شدند [به آنها گويند:] آيا نه اين بود كه آيات من بر شما خوانده مى‌شد پس شما گردنكشى كرديد و مردمى‌بزهكار بوديد؟"},{"SurahNumber":45,"VerseNumber":32,"Text":"و هنگامى كه گفته مى‌شد: همانا وعده خدا راست است و رستاخيز شكى در آن نيست، مى‌گفتيد: ما نمى‌دانيم رستاخيز چيست. ما جز پندارى گمان نبريم، و ما [بدان‌] باور بى‌گمان نداريم"},{"SurahNumber":45,"VerseNumber":33,"Text":"و آنان را [در آن روز] كارهاى بدى كه مى‌كردند پديدار شود و آنچه بدان استهزا مى‌كردند آنان را فروگيرد"},{"SurahNumber":45,"VerseNumber":34,"Text":"و گفته شود: امروز شما را فراموش مى‌كنيم- فرو مى‌گذاريم- چنانكه شما ديدار اين روزتان را فراموش كرديد، و جاى شما دوزخ است و شما را يارى كننده‌اى نيست"},{"SurahNumber":45,"VerseNumber":35,"Text":"اين [عذاب‌] به سبب آن است كه شما آيات خدا را به مسخره گرفتيد و زندگى دنيا شما را بفريفت، پس امروز از آن"},{"SurahNumber":45,"VerseNumber":36,"Text":"پس سپاس و ستايش خداى راست، خداوند آسمانها و زمين، پروردگار جهانيان"},{"SurahNumber":45,"VerseNumber":37,"Text":"و او راست بزرگى در آسمانها و زمين و اوست تواناى بى‌همتا و داناى با حكمت"}]}