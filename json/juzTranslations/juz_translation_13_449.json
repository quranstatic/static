{"Id":449,"LanguageCodes":["uk","ukr"],"Name":"ukr-yakubovych","Author":"Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":12,"VerseNumber":53,"Text":"Я не виправдовую себе, бо людська душа закликає до зла, хіба що змилується над нею Господь мій. Воістину, мій Господь — Прощаючий, Милосердний!»"},{"SurahNumber":12,"VerseNumber":54,"Text":"Цар сказав: «Приведіть його! Я зроблю його своїм наближеним!» А коли він поговорив із ним, то сказав: «Сьогодні ти отримав коло нас посаду й довіру"},{"SurahNumber":12,"VerseNumber":55,"Text":"Той відповів: «Постав мене над скарбницями землі, адже я охоронець надійний і знаючий"},{"SurahNumber":12,"VerseNumber":56,"Text":"Так Ми укріпили Юсуфа на землі, тож він міг оселитися там, де захоче. Ми даруємо милість Нашу, кому побажаємо, і Ми не загубимо винагороди праведників"},{"SurahNumber":12,"VerseNumber":57,"Text":"Винагорода наступного життя краща для тих, які увірували й були богобоязливими"},{"SurahNumber":12,"VerseNumber":58,"Text":"І ось прибули брати Юсуфа та ввійшли до нього. Він упізнав їх, та вони не впізнали його"},{"SurahNumber":12,"VerseNumber":59,"Text":"Коли він наділив їх припасами, то сказав: «Приведіть до мене свого брата, сина вашого батька. Невже ви не бачите, що я дарую повну міру та що я — найгостинніший із господарів"},{"SurahNumber":12,"VerseNumber":60,"Text":"А якщо ви не приведете його, то я не наповню вашої міри. І тоді не наближайтеся до мене"},{"SurahNumber":12,"VerseNumber":61,"Text":"Ті відповіли: «Ми спробуємо вмовити його батька. Справді, ми неодмінно зробимо це"},{"SurahNumber":12,"VerseNumber":62,"Text":"А він сказав слугам: «Підкладіть принесені ними гроші до в’юків їхніх. Можливо, вони знайдуть їх, коли повернуться до своїх родин і, можливо, вони прийдуть сюди знову"},{"SurahNumber":12,"VerseNumber":63,"Text":"І коли вони повернулися до свого батька, то сказали: «Батьку наш! Буде відмовлено нам у мірі. Відпусти з нами нашого брата, тож ми отримаємо міру свою. Справді, ми будемо охоронцями його"},{"SurahNumber":12,"VerseNumber":64,"Text":"Той сказав: «Невже я довірю його вам так, як колись довірив його брата? Найкращий охоронець — Аллаг! А Він — Наймилостивіший із милостивих"},{"SurahNumber":12,"VerseNumber":65,"Text":"І коли вони відкрили свої в’юки, то віднайшли там гроші, які повернули їм. Вони сказали: «О батьку наш! Чого ж можна побажати іще? Наші гроші нам повернули. Ми забезпечимо наші родини, збережемо нашого брата й отримаємо додатково верблюжий в’юк! Така міра буде легкою"},{"SurahNumber":12,"VerseNumber":66,"Text":"Той відповів: «Я не відішлю його з вами, доки ви не заприсягнетесь Аллагом, що неодмінно приведете його, якщо тільки не станеться з вами лихо!» І коли вони присягнули, то він сказав: «Аллаг — Опікун того, що сказано нами"},{"SurahNumber":12,"VerseNumber":67,"Text":"Він сказав: «Не заходьте туди через одні ворота, а йдіть різними. Я нічим не зможу вам допомогти проти волі Аллага. Рішення належить лише Аллагу. На Нього я покладаюся й на Нього нехай покладають сподівання ті, хто сподівається!»"},{"SurahNumber":12,"VerseNumber":68,"Text":"І коли вони ввійшли саме так, як наказав їм батько, то він нічим не міг їм допомогти проти волі Аллага. Але бажання в душі Якуба вдовольнилося! Воістину, він мав знання, якого Ми навчили його, але ж більшість людей цього не знає"},{"SurahNumber":12,"VerseNumber":69,"Text":"І коли вони ввійшли до Юсуфа, то він притулив до себе брата й сказав: «Воістину, я — твій брат. Не журися через те, що робили вони»"},{"SurahNumber":12,"VerseNumber":70,"Text":"Коли він наділив їх припасами, то у в’юк свого брата підклав келих. А далі вісник заголосив: «О ви, люди з каравану! Воістину, ви — крадії"},{"SurahNumber":12,"VerseNumber":71,"Text":"Ті обернулися й запитали: «Що ви загубили"},{"SurahNumber":12,"VerseNumber":72,"Text":"Їм відповіли [глашатаї]: «Загубили чашу царя. Хто її принесе, той отримає верблюжий в’юк. І я відповідаю за це"},{"SurahNumber":12,"VerseNumber":73,"Text":"Ті сказали: «Клянемося Аллагом, ви знаєте, що ми не прийшли сюди ширити безчестя на землі. І ми — не крадії"},{"SurahNumber":12,"VerseNumber":74,"Text":"Але їм відповіли: «Якою ж буде відплата в тому разі, якщо ви — брехуни"},{"SurahNumber":12,"VerseNumber":75,"Text":"[Брати Юсуфа] сказали: «Відплатою тому, в чиєму в’юку її знайдуть, буде він сам. Так ми винагороджуємо нечестивців"},{"SurahNumber":12,"VerseNumber":76,"Text":"[Юсуф] почав обшукувати їхні мішки раніше за мішок свого брата. А потім він витягнув [чашу] з мішка свого брата! Така Наша хитрість для Юсуфа, бо інакше він не міг затримати брата згідно з законом царя, якби цього не побажав Аллаг. Ми підносимо на вищий щабель, кого побажаємо! І над кожним знаючим є ще більш Знаючий!»"},{"SurahNumber":12,"VerseNumber":77,"Text":"А ті сказали: «Якщо вкрав він, то ще раніше крав його брат!» Юсуф приховав це в собі й не відкрився їм, а тільки подумав: «Але й гірке ж ваше становище! Аллаг знає про те, що вигадуєте ви!»"},{"SurahNumber":12,"VerseNumber":78,"Text":"Ті відповіли: «О шляхетний чоловіче! Воістину, його батько вже старий. Тож затримай замість нього когось іншого серед нас. Воістину, ми бачимо, що ти — праведник"},{"SurahNumber":12,"VerseNumber":79,"Text":"Той сказав: «Рятуй Аллаг, щоб ми затримали когось іншого, а не того, у кого знайшли нашу річ! Тоді ми були б несправедливі"},{"SurahNumber":12,"VerseNumber":80,"Text":"Коли вони втратили надію забрати його, то зібралися на самоті для розмови. Найстарший із них сказав: «Невже ви не знаєте того, що ваш батько вимагав присягнути перед Аллагом, а також того, як ви скривдили Юсуфа? Я не піду з цієї землі, доки мені не дозволить батько, або Аллаг не винесе свого рішення мені. А Він — найкращий із суддів"},{"SurahNumber":12,"VerseNumber":81,"Text":"Тож повертайтеся до свого батька й скажіть: «О батьку наш! Воістину, твій син вкрав. Ми свідчимо тільки про те, що знаємо, тож нам було невідомо про потаємне"},{"SurahNumber":12,"VerseNumber":82,"Text":"Запитай жителів селища, в якому ми були, а також людей каравану, з яким ми повернулися сюди. Ми говоримо правду"},{"SurahNumber":12,"VerseNumber":83,"Text":"[Якуб] відповів: «Ваші душі звабили вас, але терпіння краще. Можливо, Аллаг поверне мені всіх разом. Воістину, Він — Всезнаючий, Мудрий!»"},{"SurahNumber":12,"VerseNumber":84,"Text":"Відвернувся й сказав: «Шкода Юсуфа!» Очі його побіліли від смутку, який він стримував"},{"SurahNumber":12,"VerseNumber":85,"Text":"[Діти] сказали йому: «Клянемося Аллагом, якщо ти не припиниш згадувати Юсуфа, то заслабнеш або й дійдеш до загибелі"},{"SurahNumber":12,"VerseNumber":86,"Text":"Він сказав: «Воістину, зі своїм лихом і журбою я звертаюся тільки до Аллага й знаю від Аллага те, чого не знаєте ви"},{"SurahNumber":12,"VerseNumber":87,"Text":"О сини мої! Йдіть і відшукайте Юсуфа та його брата. Не втрачайте надії на милість Аллага. Воістину, втрачають надію на милість Аллага тільки невіруючі люди"},{"SurahNumber":12,"VerseNumber":88,"Text":"І коли вони ввійшли до [Юсуфа], то сказали: «О шляхетний чоловіче! Лихо зачепило нас та рід наш. Грошей у нас небагато, але даруй нам повну міру й вияви щедрість до нас. Воістину, Аллаг винагороджує тих, які дають пожертви"},{"SurahNumber":12,"VerseNumber":89,"Text":"Він сказав: «Чи ви зрозуміли, що зробили з Юсуфом і його братом, коли ще були невігласами"},{"SurahNumber":12,"VerseNumber":90,"Text":"Ті запитали: «Невже ти — Юсуф?» Він відповів: «Так, я — Юсуф. А це — мій брат! Аллаг дарував нам Свою милість. Воістину, якщо хто богобоязливий і терплячий, то Аллаг не губить винагороди праведників"},{"SurahNumber":12,"VerseNumber":91,"Text":"Вони сказали: «Клянемось Аллагом! Він віддав тобі перевагу, а ми були грішниками"},{"SurahNumber":12,"VerseNumber":92,"Text":"[Юсуф] сказав: «Сьогодні я не докоряю вам. Нехай Аллаг простить вас, а Він — Наймилостивіший із милостивих"},{"SurahNumber":12,"VerseNumber":93,"Text":"Ідіть із моєю сорочкою та вкрийте нею обличчя мого батька, щоб він прозрів. І приведіть до мене всю родину мою"},{"SurahNumber":12,"VerseNumber":94,"Text":"Щойно караван вийшов, їхній батько сказав: «Воістину, я відчуваю запах Юсуфа, якщо тільки ви не скажете, що я втратив розум"},{"SurahNumber":12,"VerseNumber":95,"Text":"Йому сказали: «Клянемось Аллагом, ти перебуваєш у своїй давній омані"},{"SurahNumber":12,"VerseNumber":96,"Text":"І коли прийшов добрий вісник і накрив обличчя його, то він знову став зрячим. І сказав: «Чи я не говорив вам, що знаю від Аллага те, чого не знаєте ви"},{"SurahNumber":12,"VerseNumber":97,"Text":"Сказали [сини]: «О батьку наш! Попроси прощення за провини наші, адже ми були грішниками"},{"SurahNumber":12,"VerseNumber":98,"Text":"Той відповів: «Я буду просити прощення для вас у Господа вашого! Воістину, Він — Прощаючий, Милосердний"},{"SurahNumber":12,"VerseNumber":99,"Text":"І коли вони ввійшли до Юсуфа, то він притулив до себе батьків і сказав: «Входьте до Єгипту безпечно, якщо цього побажає Аллаг!»"},{"SurahNumber":12,"VerseNumber":100,"Text":"Він підняв своїх батьків на трон, але вони схилились перед ним у земному поклоні. [Юсуф] сказав: «О батьку мій! Це — тлумачення мого давнього сну. Господь мій зробив його правдою. Він учинив зі мною якнайкраще, коли визволив мене з в’язниці, а також коли привів вас із пустелі — після того, як шайтан посіяв ворожнечу між мною та братами моїми. Воістину, мій Господь ласкавий до того, до кого побажає! Воістину, Він — Всезнаючий і Мудрий"},{"SurahNumber":12,"VerseNumber":101,"Text":"Господь дарував мені владу й навчив мене тлумачити сни. Творець небес і землі, Ти — мій Покровитель у житті земному й наступному! Забери мене відданим Тобі й приєднай мене до тих, які роблять добро"},{"SurahNumber":12,"VerseNumber":102,"Text":"Це — звістки про потаємне, які Ми розповідаємо тобі. Ти не був разом із ними, коли вони об’єдналися задля хитрощів"},{"SurahNumber":12,"VerseNumber":103,"Text":"Більшість людей — хоч би ти й прагнув цього — не увірує"},{"SurahNumber":12,"VerseNumber":104,"Text":"І ти не просиш у них винагороди, адже це лише нагадування для світів"},{"SurahNumber":12,"VerseNumber":105,"Text":"Як багато знамень на небесах і на землі, повз які вони проходять і відвертаються"},{"SurahNumber":12,"VerseNumber":106,"Text":"Більшість із них вірує в Аллага, додаючи Йому рівних у поклонінні"},{"SurahNumber":12,"VerseNumber":107,"Text":"Невже вони захищені від того, що накриє їх завісою кара Аллага, або й прийде раптово Час, коли вони цього й не відчуватимуть"},{"SurahNumber":12,"VerseNumber":108,"Text":"Скажи: «Це — мій шлях. Разом із тими, хто йде за мною, я закликаю до Аллага так, як мені дано це зрозуміти. Преславний Аллаг! Я не багатобожник"},{"SurahNumber":12,"VerseNumber":109,"Text":"Ще раніше за тебе Ми відсилали до жителів селищ чоловіків, які мали від Нас одкровення. Невже [багатобожники] не подорожували землею та не бачили, яким був кінець тих, хто жив раніше? Наступне життя краще для богобоязливих! То невже ви не розумієте"},{"SurahNumber":12,"VerseNumber":110,"Text":"А коли посланці впадали у відчай і думали, що їх визнали брехунами, то приходила до них Наша допомога, і Ми рятували, кого бажали. Та не відвернути кари Нашої від грішних людей"},{"SurahNumber":12,"VerseNumber":111,"Text":"В оповіданні про них є повчання для обдарованих розумом. Це не вигадана розповідь, але підтвердження того, що було раніше, розрізнення кожної речі, прямий шлях і милість для віруючих людей"},{"SurahNumber":13,"VerseNumber":1,"Text":"Аліф. Лям. Мім. Ра. Це — знамення Писання. Зіслане тобі від Господа твого — істина, але більшість людей не вірує"},{"SurahNumber":13,"VerseNumber":2,"Text":"Аллаг — Той, Хто звів небеса без опори, яку б ви могли бачити. Потім Він утвердився на троні, підкорив сонце й місяць. Плинуть вони до визначеного строку. Керує Він справами й пояснює знамення — можливо, ви будете впевнені в зустрічі з Господом своїм"},{"SurahNumber":13,"VerseNumber":3,"Text":"Він — Той, Хто простяг землю й поставив на ній гори й річки. Із кожного плоду Він зробив дві пари. Він накриває ніччю день. Воістину, в цьому знамення для людей, які мислять"},{"SurahNumber":13,"VerseNumber":4,"Text":"Є на землі суміжні ділянки, виноградні сади, посіви, а також пальми – ті, які ростуть із одного кореня, й ті, які ростуть із різних коренів. Зрошуються вони тією самою водою, але Ми робимо одні з них кращими за смаком, ніж інші. Воістину, в цьому знамення для людей, які розуміють"},{"SurahNumber":13,"VerseNumber":5,"Text":"Якщо ти дивуєшся чомусь, то подивуйся їхнім словам: «Невже ми, ставши прахом, постанемо в новому творінні?» Такі ті, які не вірують у Господа свого, такі ті, у кого на шиях пута, такі жителі вогню, де вони й будуть вічно"},{"SurahNumber":13,"VerseNumber":6,"Text":"Вони прагнуть від тебе лиха швидше, ніж добра, хоча ще раніше за них були приклади кари. Воістину, твій Господь дарує прощення людям за їхню несправедливість. Воістину, твій Господь — суворий у покаранні"},{"SurahNumber":13,"VerseNumber":7,"Text":"Говорять ті, які не увірували: «Чому не зіслано йому знамення від Господа його?» Але ж ти тільки застерігач. І у кожного народу — свій провідник"},{"SurahNumber":13,"VerseNumber":8,"Text":"Аллаг знає те, що несе в собі жінка, скільки зменшилось і збільшилось у кожному лоні. Воістину, кожна річ у Нього має міру"},{"SurahNumber":13,"VerseNumber":9,"Text":"Знаючий потаємне й відкрите, Великий, Піднесений"},{"SurahNumber":13,"VerseNumber":10,"Text":"Однаково для Нього — чи хтось приховує своє слово чи промовляє його, чи хтось ховається уночі чи йде вдень"},{"SurahNumber":13,"VerseNumber":11,"Text":"Ангели йдуть за людиною одні за одними — ззаду й попереду, охороняючи її за наказом Аллага. Воістину, Аллаг не змінює людей, доки вони не змінять самих себе. Та якщо Аллаг побажає людям зла, то ніщо не відверне його. І немає для них, замість Нього, покровителя"},{"SurahNumber":13,"VerseNumber":12,"Text":"Він — Той, Хто показує вам блискавку як страх і надію, і Він утворює важкі хмари"},{"SurahNumber":13,"VerseNumber":13,"Text":"Грім славить Його хвалою, а також ангели — від страху перед Ним. Він посилає блискавки, вражаючи ними, кого побажає. Сперечаються про Нього, а Він — могутній у карі"},{"SurahNumber":13,"VerseNumber":14,"Text":"Йому належить заклик до істини! А ті, яких вони кличуть, окрім Нього, ніяк їм не відповідають. Адже вони схожі на того, хто простягає руки до води, намагаючись піднести її до рота, але не може цього зробити. Молитва невіруючих лише омана"},{"SurahNumber":13,"VerseNumber":15,"Text":"Усі, хто на небесах і на землі, а також їхні тіні вклоняються Аллагу, добровільно та примусово, зранку та ввечері"},{"SurahNumber":13,"VerseNumber":16,"Text":"Запитай: «Хто Господь небес і землі?» І скажи: «Аллаг!» Скажи: «Невже ви взяли собі у покровителі замість Нього тих, хто не має влади принести користь чи заподіяти шкоду навіть самим собі?» Скажи: «Чи рівні між собою сліпий і зрячий, чи рівні між собою темрява й світ­ло?» Чи вони вважають, що Аллаг має помічників, які творять так, як творить Він, а творіння Його схоже на їхнє? Скажи: «Аллаг — Творець кожної речі. Він — Єдиний, Всепереможний"},{"SurahNumber":13,"VerseNumber":17,"Text":"Він проливає з неба воду, якою долини наповнюються відповідно до своїх розмірів. На своїй поверхні потік несе піну. Така сама піна з’являється й на тому, що вони плавлять у вогні, виробляючи прикраси або якесь начиння. Так Аллаг пояснює істину й неправду. Згодом піна зникне, а те, що приносить користь людям, залишиться на землі. Так Аллаг наводить притчі"},{"SurahNumber":13,"VerseNumber":18,"Text":"На тих, які відповіли своєму Господу, чекає найкраще. А якби у тих, які не відповіли Йому, було все, що на землі й ще стільки ж, то вони неодмінно спробували б відкупитись. На них чекає гірка відплата, і притулком їхнім буде геєна. Який мерзотний цей притулок"},{"SurahNumber":13,"VerseNumber":19,"Text":"Невже той, хто знає, що зіслане тобі від Господа твого — істина, такий самий, як і сліпий? Воістину, згадують це тільки обдаровані розумом"},{"SurahNumber":13,"VerseNumber":20,"Text":"які виконують обіцянку перед Аллагом і не порушують заповіту"},{"SurahNumber":13,"VerseNumber":21,"Text":"які з’єднують те, що наказав з’єднувати Аллаг, мають страх перед Господом своїм і бояться суворої відплати"},{"SurahNumber":13,"VerseNumber":22,"Text":"які виявляють терпіння, прагнучи до лику Господа свого, звершують молитву, таємно й відкрито жертвують із того, чим Ми їх наділили, відштовхують зло добром. Чекає на них остання обитель"},{"SurahNumber":13,"VerseNumber":23,"Text":"сади Едену, куди вони ввійдуть разом зі своїми праведними батьками, дружинами й нащадками. До них будуть входити ангели через усі ворота"},{"SurahNumber":13,"VerseNumber":24,"Text":"«Мир вам за терпіння ваше!» Яка ж прекрасна остання обитель"},{"SurahNumber":13,"VerseNumber":25,"Text":"А на тих, які порушують обіцяне перед Аллагом після завіту з Ним, які розривають те, що Аллаг наказав з’єднувати, і які поширюють безчестя на землі — чекає на них прокляття й чекає найгірша обитель"},{"SurahNumber":13,"VerseNumber":26,"Text":"Аллаг збільшує наділ, кому побажає, й зменшує, кому побажає. Вони радіють земному життю, але життя земне в порівнянні з життям наступним — лише тимчасова насолода"},{"SurahNumber":13,"VerseNumber":27,"Text":"Говорять ті, які не увірували: «Чому не зіслано йому знамення від Господа його?» Скажи: «Воістину, Аллаг збиває зі шляху, кого побажає, та веде прямим шляхом того, хто до Нього навертається"},{"SurahNumber":13,"VerseNumber":28,"Text":"тих, які увірували й знайшли спокій для своїх сердець у згадуванні Аллага!» Хіба ж не в згадуванні Аллага знаходять спокій серця"},{"SurahNumber":13,"VerseNumber":29,"Text":"На тих, які увірували й робили добро, чекає блаженство та найкращий притулок"},{"SurahNumber":13,"VerseNumber":30,"Text":"Так Ми відіслали тебе до народу, раніше якого жили інші народи, щоб ти читав йому те, що Ми тобі відкрили. Але вони не увірували в Милостивого. Скажи: «Він — Господь мій, немає бога, крім Нього! На Нього я покладаюся й до Нього я повернуся"},{"SurahNumber":13,"VerseNumber":31,"Text":"Якби через якесь [писання] рухались гори, виверталася земля чи говорили померлі, то це був би Коран. Але вся справа належить Аллагу. Невже ті, які увірували, не знають, що якби Аллаг побажав, то Він повів би прямим шляхом усіх людей? Тих, які не увірували, будуть і далі вражати лиха за те, що вони робили. Або вони будуть поряд із їхніми житлами, доки не прийде обіцяне Аллагом. Воістину, Аллаг не порушує обіцянки"},{"SurahNumber":13,"VerseNumber":32,"Text":"Із посланців, які жили раніше за тебе, також глузували. Я давав їм певний час, а потім карав отих. Яким же було це покарання"},{"SurahNumber":13,"VerseNumber":33,"Text":"Невже Той, Хто наглядає за кожною душею й тим, що вона отримала, схожий на [ідолів]? Багатобожники додають Аллагу рівних у поклонінні. Скажи: «Назвіть їх! Чи ви розповісте Йому щось таке, чого Він не знає на землі, чи ваші слова — пусті?» Але видалися прекрасними для невіруючих їхні хитрощі й збили їх зі шляху! Кого Аллаг збив зі шляху, тому немає провідника"},{"SurahNumber":13,"VerseNumber":34,"Text":"На них очікує покарання в земному житті, а покарання життя наступного буде ще важчим! Але немає для них замість Аллага захисника"},{"SurahNumber":13,"VerseNumber":35,"Text":"Ось образ раю, обіцяного богобоязливим: там течуть ріки, а їжа та затінок невичерпні. Отакий кінець для богобоязливих, а кінцем для невіруючих буде вогонь"},{"SurahNumber":13,"VerseNumber":36,"Text":"Ті, яким Ми дарували Писання, радіють тому, що Ми зіслали тобі. Але є такі групи, які заперечують частину з нього. Скажи: «Мені наказано лише поклонятись Аллагу й не додавати Йому рівних у поклонінні. До Нього я закликаю й до Нього повернення"},{"SurahNumber":13,"VerseNumber":37,"Text":"Отак Ми зіслали Коран арабською мовою як закон. Якщо ти підеш за їхніми пристрастями після того, як до тебе прийшло знання, то не буде тобі замість Аллага ні покровителя, ні захисника"},{"SurahNumber":13,"VerseNumber":38,"Text":"Ми відсилали посланців раніше за тебе й дарували їм дружин і нащадків. Але жоден посланець не міг показати знамення без дозволу Аллага. Для кожного строку — своє Писання"},{"SurahNumber":13,"VerseNumber":39,"Text":"Аллаг скасовує те, що побажає, і встановлює те, що побажає. У Нього — Матір Писання"},{"SurahNumber":13,"VerseNumber":40,"Text":"Чи Ми покажемо тобі частину того, що обіцяли їм, чи тебе заберемо — ти повинен тільки передати одкровення, а відплата буде за Нами"},{"SurahNumber":13,"VerseNumber":41,"Text":"Невже невіруючі не бачать, як Ми зменшуємо їхню землю з країв? Вирішує Аллаг, і ніхто не скасує Його рішення. Він швидкий у відплаті"},{"SurahNumber":13,"VerseNumber":42,"Text":"Хитрували й ті, які жили раніше за них, але всі хитрощі належать Аллагу! Він знає те, що отримує кожна душа. Скоро невіруючі дізнаються, кому належить остання обитель"},{"SurahNumber":13,"VerseNumber":43,"Text":"Ті, які не увірували, говорять: «Ніякий ти не посланець!» Скажи: «Достатньо Аллага як Свідка між мною та вами, а також тих, хто знає Писання"},{"SurahNumber":14,"VerseNumber":1,"Text":"Аліф. Лям. Ра. Це Писання зіслано тобі для того, щоб ти вивів людей із темряви до світла з дозволу Господа їхнього, до шляху Великого, Хвалимог"},{"SurahNumber":14,"VerseNumber":2,"Text":"Аллага, Якому належить усе, що на небесах і на землі. Горе невіруючим від суворого покарання"},{"SurahNumber":14,"VerseNumber":3,"Text":"тим, які віддають перевагу земному життю перед життям наступним і збивають зі шляху Аллага, прагнучи викривити його. Вони опинились у глибокій омані"},{"SurahNumber":14,"VerseNumber":4,"Text":"Ми відсилали посланцями тільки тих, хто говорив мовою свого народу, щоб вони зрозуміло пояснювали. Аллаг уводить в оману, кого побажає, і веде прямим шляхом, кого побажає. Він — Всемогутній, Мудрий"},{"SurahNumber":14,"VerseNumber":5,"Text":"І Ми відіслали Мусу зі знаменнями Нашими: «Виведи свій народ із темряви до світла та нагадай їм про Дні Аллага». Воістину, в цьому — знамення для кожного терплячого, вдячного"},{"SurahNumber":14,"VerseNumber":6,"Text":"Ось Муса сказав народу своєму: «Згадайте милість Аллага до вас, коли вас було врятовано Ним від роду Фірауна. Вони завдавали вам страждань, убивали ваших синів і лишали живими ваших жінок. У цьому для вас — велике випробування від Господа вашого"},{"SurahNumber":14,"VerseNumber":7,"Text":"Ось ваш Господь сповістив: «Якщо ви будете вдячними, Я дарую вам іще більше! А якщо ви будете невдячними, то Моє покарання суворе"},{"SurahNumber":14,"VerseNumber":8,"Text":"Муса сказав: «А якщо невдячними будете ви та всі, хто на землі, то Аллаг — Багатий, Хвалимий"},{"SurahNumber":14,"VerseNumber":9,"Text":"Невже до вас не приходили звістки про тих, які жили раніше за вас – народ Нуха, адитів, самудитів, а також про тих, які жили після них, і про яких знає тільки Аллаг? Приходили до них посланці їхні з ясними знаменнями, але ті затуляли руками свої вуста й говорили: «Ми не віруємо в те, з чим послано вас, і перебуваємо у великому сумніві щодо того, до чого ви нас закликаєте!»"},{"SurahNumber":14,"VerseNumber":10,"Text":"Їхні посланці говорили: «Невже ви маєте сумніви щодо Аллага, Творця небес і землі? Він кличе вас, щоб простити вам гріхи ваші й відстрочити до певного часу». Ті відповідали: «Та ви – люди, такі самі, як і ми. Ви прагнете відвернути нас від того, чому поклонялись наші батьки. Тож покажіть нам доказ ясний"},{"SurahNumber":14,"VerseNumber":11,"Text":"Їхні посланці говорили їм: «Ми — люди, такі самі, як і ви. Проте Аллаг дарує милість тому з рабів Своїх, кому побажає. Ми не дамо вам доказу без дозволу Аллага. І нехай віруючі покладаються на Аллага"},{"SurahNumber":14,"VerseNumber":12,"Text":"Чому ж нам не покладатися на Аллага, якщо Він повів нас нашими шляхами? Ми стерпимо те, чим ви ображаєте нас! І нехай ті, хто покладає сподівання, покладаються на Аллага"},{"SurahNumber":14,"VerseNumber":13,"Text":"Ті, які не повірили своїм посланцям, сказали: «Ми неодмінно виженемо вас зі своєї землі, якщо ви не повернетеся до нашої релігії». Але Господь їхній відкрив їм: «Ми неодмінно знищимо нечестивців"},{"SurahNumber":14,"VerseNumber":14,"Text":"а після них Ми заселимо землю вами. Це — для тих, хто боїться постати переді Мною та хто боїться погрози"},{"SurahNumber":14,"VerseNumber":15,"Text":"Вони просили про перемогу — і кожен упертий супротивник зазнав втрат"},{"SurahNumber":14,"VerseNumber":16,"Text":"Попереду на нього чекає геєна, а напуватимуть його напоєм із гною"},{"SurahNumber":14,"VerseNumber":17,"Text":"Він питиме його ковтками, проте ледь зможе проковтнути. Смерть оточить його з усіх боків, але він не помре. А попереду на нього чекає жорстока кара"},{"SurahNumber":14,"VerseNumber":18,"Text":"Вчинки тих, які не увірували, подібні до попелу, розвіяного в буремний день вітром. Вони не матимуть ніякої влади над тим, що отримали. Це — глибока омана"},{"SurahNumber":14,"VerseNumber":19,"Text":"Невже ти не бачиш, що Аллаг створив небеса й землю в істині? Якщо Він побажає, то забере вас і приведе творіння нове"},{"SurahNumber":14,"VerseNumber":20,"Text":"І це для Аллага зовсім неважко"},{"SurahNumber":14,"VerseNumber":21,"Text":"Усі постануть перед Аллагом! Слабкі скажуть тим, які вивищувались: «Ми йшли слідом за вами! Чи можете позбавити нас хоча б від частки кари Аллага?» Ті скажуть: «Якби Аллаг повів нас прямим шляхом, то й ми повели б вас прямим шляхом! Все одно нам, будемо ми сумувати чи терпіти — немає порятунку для нас"},{"SurahNumber":14,"VerseNumber":22,"Text":"Коли справу буде вирішено, шайтан скаже: «Воістину, обіцянка Аллага — правдива обіцянка, а своєю обіцянкою я обманув вас! Я не мав над вами влади, а тільки кликав вас. Ви мені відповіли, тож не докоряйте мені, а докоряйте собі! Я не помічник вам, а ви не помічники мені. Я непричетний до того, що ви раніше поклонялися мені [нарівні з Аллагом]!» Воістину, невіруючих чекає болісна кара"},{"SurahNumber":14,"VerseNumber":23,"Text":"Тих, які увірували й робили добрі справи, введуть до садів раю, де течуть ріки. З дозволу Господа їхнього будуть вони там вічно! Вітанням їхнім там буде «Мир"},{"SurahNumber":14,"VerseNumber":24,"Text":"Невже ти не бачиш, як Аллаг наводить притчі? Добре слово схоже на добре дерево, корінь якого міцний, а гілки сягають неба"},{"SurahNumber":14,"VerseNumber":25,"Text":"Воно постійно дає плоди з дозволу Господа його. Аллаг наводить притчі для людей — можливо, вони замисляться"},{"SurahNumber":14,"VerseNumber":26,"Text":"А погане слово подібне до поганого дерева, вирваного з землі — воно не має основи"},{"SurahNumber":14,"VerseNumber":27,"Text":"Тих, які увірували, Аллаг утверджує словом твердим як у земному, так і в наступному житті. Аллаг збиває нечестивців зі шляху; Аллаг робить, що побажає"},{"SurahNumber":14,"VerseNumber":28,"Text":"Невже ти не бачив тих, які змінили милість Аллага на невір’я та вкинули свій народ у місце загибелі"},{"SurahNumber":14,"VerseNumber":29,"Text":"геєну, куди ввійдуть вони! Який мерзотний цей притулок"},{"SurahNumber":14,"VerseNumber":30,"Text":"Вони додавали Аллагу рівних, щоб збивати з Його шляху. Скажи: «Насолоджуйтесь благами, але, воістину, притулком вашим буде вогонь"},{"SurahNumber":14,"VerseNumber":31,"Text":"Скажи Моїм рабам, які увірували, щоб вони звершували молитву й жертвували таємно й відкрито те, чим наділили Ми їх, раніше, ніж прийде День, коли не буде ні торгівлі, ні дружби"},{"SurahNumber":14,"VerseNumber":32,"Text":"Аллаг — Той, Хто створив небеса й землю, пролив із неба воду й виростив нею плоди для вашого прожитку. Він підкорив вам кораблі, які пливуть морем за наказом Його. Він підкорив вам рік"},{"SurahNumber":14,"VerseNumber":33,"Text":"й підкорив вам сонце й місяць, які невпинно рухаються, підкорив вам ніч і день"},{"SurahNumber":14,"VerseNumber":34,"Text":"Він дарував вам усе, що ви просили. Якщо ви почнете рахувати милості Аллага, то не перелічите їх. Воістину, людина — несправедлива й невдячна"},{"SurahNumber":14,"VerseNumber":35,"Text":"Ось сказав Ібрагім: «Господи! Зроби це місто безпечним і врятуй мене й синів моїх від поклоніння ідолам"},{"SurahNumber":14,"VerseNumber":36,"Text":"Господи! Воістину, вони збили зі шляху багатьох людей! І хто піде за мною, той від мене. А хто не слухатиме мене, то Ти — Прощаючий, Милосердний"},{"SurahNumber":14,"VerseNumber":37,"Text":"Господи наш! Я поселив частину нащадків своїх у долині, де немає посівів, біля Твого Забороненого Дому. Господи наш! Нехай вони звершують молитву. Сповни людські серця любов’ю до них і наділи їх плодами — можливо, вони будуть вдячні"},{"SurahNumber":14,"VerseNumber":38,"Text":"Господи наш! Ти знаєш те, що ми приховуємо й що відкриваємо. Ніщо не приховається від Аллага ні на землі, ні у небі"},{"SurahNumber":14,"VerseNumber":39,"Text":"Хвала Аллагу, який дарував мені на схилі віку Ісмаїля та Ісхака! Воістину, Господь мій чує молитви"},{"SurahNumber":14,"VerseNumber":40,"Text":"Господи! Зроби мене й моїх нащадків стійкими в молитві! Господи наш! Прийми заклики наші"},{"SurahNumber":14,"VerseNumber":41,"Text":"Господи наш! Прости гріхи мені, батькам моїм і віруючим у той День, коли буде відплата"},{"SurahNumber":14,"VerseNumber":42,"Text":"Не думай, що Аллаг не помічає того, що роблять нечестивці. Він дарував їм відстрочку до того Дня, коли застигнуть погляди"},{"SurahNumber":14,"VerseNumber":43,"Text":"і вони поспішатимуть, задерши голови. Їхні погляди застигнуть, а серця будуть спустошені"},{"SurahNumber":14,"VerseNumber":44,"Text":"Застерігай людей від того Дня, коли прийде покарання. Ті, які були несправедливі, скажуть: «Господи наш! Даруй нам відстрочку до близького часу! Ми відповімо на твій заклик і підемо за посланцями!» [Скажуть їм:] «А чи не клялися ви раніше, що ніколи не зникнете"},{"SurahNumber":14,"VerseNumber":45,"Text":"Ви живете у житлах тих, які були несправедливі самі до себе. Вам зрозуміло, як Ми вчинили з ними, і Ми наводили для вас притчі»"},{"SurahNumber":14,"VerseNumber":46,"Text":"Вони вдавалися до хитрощів, але Аллаг знає їхні хитрощі, й ці хитрощі неспроможні зсунути гори"},{"SurahNumber":14,"VerseNumber":47,"Text":"Не думай, що Аллаг порушує свою обіцянку. Воістину, Аллаг — Великий, Володар відплати"},{"SurahNumber":14,"VerseNumber":48,"Text":"Того Дня земля зміниться іншою, так само, як і небеса. Постануть вони перед Аллагом — Єдиним, Всепереможним"},{"SurahNumber":14,"VerseNumber":49,"Text":"Того Дня ти побачиш грішників, закутих у кайдани"},{"SurahNumber":14,"VerseNumber":50,"Text":"Одяг їхній буде зі смоли, а обличчя покриватиме вогонь"},{"SurahNumber":14,"VerseNumber":51,"Text":"щоб Аллаг відплатив кожній душі за те, що робила вона. Воістину, Аллаг швидкий у відплаті"},{"SurahNumber":14,"VerseNumber":52,"Text":"Це — послання до людей, щоб їх застерігали ним, і щоб знали вони, що Він — Єдиний Бог. І нехай замисляться обдаровані розумом"}]}