{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":41,"VerseNumber":47,"Text":"Kıyametin, ne vakit kopacağına dair bilgi, Allah'a aittir ve onun hükmü ve bilgisi olmadan meyveler, tomurcuklarından ve kabuklarından çıkamaz ve hiçbir kadın gebe kalamaz ve çocuğunu doğuramaz ve o gün, nerede şeriklerim diye nida edilir onlara da sana bildirdik zaten derler, bu hususta bir tanığımız bile yok"},{"SurahNumber":41,"VerseNumber":48,"Text":"Ve önceden çağırdıkları putlar, gözlerinden kaybolup gitmiştir ve onlar, kaçıp sığınacakları bir yerleri olmadığını da iyideniyiye anlamışlardır"},{"SurahNumber":41,"VerseNumber":49,"Text":"İnsan, hayır istemekten hiç usanmaz ve bir şerre uğrarsa da iyideniyiye yeise düşer, ümitsizliğe kapılıp gider"},{"SurahNumber":41,"VerseNumber":50,"Text":"Ve andolsun ki bir sıkıntıdan sonra katımızdan bir rahmet tattırsak ona, bu der, zaten benim hakkım ve hiç sanmıyorum ki kıyamet kopsun ve andolsun ki Rabbimin tapısına dönüp varsam bile hiç şüphesiz, onun katında daha güzel bir lütuf var bana; artık biz de, andolsun ki kafir olanlara, neler yaptıklarını elbette haber veririz ve elbette onlara çok ağır azabı tattırırız"},{"SurahNumber":41,"VerseNumber":51,"Text":"Ve insana bir nimet verdik mi yüz çevirir ve şükürden uzaklaşır ve eğer bir şerre uğrarsa uzunuzadıya dua eder durur"},{"SurahNumber":41,"VerseNumber":52,"Text":"De ki: Kur'an'ın Allah katından geldiğini görmüşseniz, sonra da ona kafir olmuşsanız haber verin bana, gerçeğe tamamıyla aykırı kalandan daha sapık kimdir ki"},{"SurahNumber":41,"VerseNumber":53,"Text":"Yakında delillerimizi, alemde de göstereceğiz, kendi varlıklarında da, böylece sonucu, onlarca da apaçık anlaşılacaktır ki o, gerçektir şüphesiz; Rabbinin, her şeye tanık olması, yetmez mi sana"},{"SurahNumber":41,"VerseNumber":54,"Text":"İyice bil ki onlar, şüphe yok, Rablerine kavuşacaklarından şüphe etmedeler; iyice bil ki şüphe yok, o, her şeyi kuşatmış, kavramıştır"},{"SurahNumber":42,"VerseNumber":1,"Text":"Ha mim"},{"SurahNumber":42,"VerseNumber":2,"Text":"Ayn sin kaaf"},{"SurahNumber":42,"VerseNumber":3,"Text":"İşte böyle vahyetmededir sana ve senden öncekilere o üstün, o hüküm ve hikmet sahibi Allah"},{"SurahNumber":42,"VerseNumber":4,"Text":"Onundur ne varsa göklerde ve ne varsa yeryüzünde ve odur pek yüce, pek ulu"},{"SurahNumber":42,"VerseNumber":5,"Text":"Müşriklerin sözlerinden neredeyse gökler, üstlerinden çatlayıp yarılacak ve melekler, ona hamd ederek tenzih ederler onu ve yeryüzündekilere yarlıganma dilerler; iyice bil ki şüphe yok Allah, odur örten ve rahim olan"},{"SurahNumber":42,"VerseNumber":6,"Text":"Onun bırakıp da ondan başka dostlar ve tanrılar kabul edenlerin yaptıklarını Allah, görür, gözetir ve onların yaptıklarını görüp gözetecek, sen değilsin"},{"SurahNumber":42,"VerseNumber":7,"Text":"Ve işte sana, böylece Arapça Kur'an'ı vahyettik, şehirlerin aslı ve temeli olan Mekke'yi ve çevresindeki bütün şehirleri korkutman ve geleceğinde şüphe olmayan topluluk gününü haber vererek o günün dehşetiyle korkutman için; halkın bir bölüğü cennettedir ve bir bölüğü yakıp kavuran cehennemde"},{"SurahNumber":42,"VerseNumber":8,"Text":"Ve Allah isteseydi elbette onları bir ümmet olarak halkederdi ve fakat dilediğini rahmetine ithal eder ve zalimlere gelince: Onlara ne bir dost vardır, ne bir yardımcı"},{"SurahNumber":42,"VerseNumber":9,"Text":"Yoksa, onu bırakıp kendilerine sahip olacak başka mabutlar mı kabul ettiler? Gerçekten de kudret sahibi ancak o Allah'tır ve odur ölüyü dirilten ve onun, her şeye gücü yeter"},{"SurahNumber":42,"VerseNumber":10,"Text":"Ve bir şeyde ihtilafa düştünüz mü onun hükmü, Allah'a aittir, budur mabudunuz olan Rabbim Allah, ona dayandım ben ve her hususta ona dönerim ben"},{"SurahNumber":42,"VerseNumber":11,"Text":"Odur yoktan var eden gökleri ve yeryüzünü, size kendi cinsinizden eşler halketmiştir, davarları da çifterçifter halketmiştir, bu suretle üretip çoğaltmadadır sizi; ona hiçbir benzer yoktur ve odur duyan, gören"},{"SurahNumber":42,"VerseNumber":12,"Text":"Onundur göklerin ve yeryüzünün kilitleri, dilediğine bolbol rızık verir, dilediğinin rızkını daraltır; şüphe yok ki o, her şeyi bilir"},{"SurahNumber":42,"VerseNumber":13,"Text":"Dine ait hükümlerden, Nuh'a tavsiye ettiğini ve sana vahyettiklerimizi ve İbrahim'e, Musa ve İsa'ya tavsiye ettiklerimizi, size de gidilecek yol olarak bildirdi, açıkladı; dine yapışın ve o hususta hiçbir ayrılığa düşmeyin. Onları, inanmaya çağırdığın şey, müşriklere pek büyük, pek ağır gelmede; Allah, dilediğini kendisine seçer ve kim, ona dönerse doğru yolu gösterir ona"},{"SurahNumber":42,"VerseNumber":14,"Text":"Onlar, aralarındaki hırs ve haset yüzünden, kendilerine bu hususta bilgi geldikten sonra ayrılığa düştüler ve Rabbin, muayyen bir zamana kadar onlara azap etmemeyi takdir etmeseydi aralarında çoktan hükmedilirdi ve onlardan sonra kitaba varis olanlarda bu hususta elbette şüphe içindedir, tereddüde düşmüşlerdir"},{"SurahNumber":42,"VerseNumber":15,"Text":"Ve işte bunun için artık onları çağır ve doğru hareket et emredildiğin gibi ve uyma onların dileklerine ve de ki: Ben, kitaptan ne indirdiyse Allah, inandım ona ve bana, aranızda adaletle hükmetmem emredildi; Allah, Rabbimizdir ve Rabbiniz; bizim yaptıklarımız, bize aittir, sizin yaptıklarınız size; düşmanlık yok bizimle sizin aranızda; Allah, bir yerde toplayacak bizi ve sonunda dönüp onun tapısına varılacak"},{"SurahNumber":42,"VerseNumber":16,"Text":"Halk tarafından, ona icabet edildikten sonra Allah hakkında cedelleşmeye girişenlerin gösterdikleri düşmanlık, Rableri katında boştur ve onlaradır gazep ve onlaradır çetin bir azap"},{"SurahNumber":42,"VerseNumber":17,"Text":"Öyle bir Allah'tır ki gerçek olarak kitabı ve adaleti indirmiştir ve ne bilirsin, belki de kıyamet, pek yakındır"},{"SurahNumber":42,"VerseNumber":18,"Text":"Buna inanmayanlar, çabuk gelmesini isterler ve inananlarsa gelip çatmasından korkarlar ve bilirler ki o, gerçektir; iyice bil ki kıyametten şüphe edip o hususta mücadeleye girişenler, elbette doğrudan pek uzak bir sapıklık içindedir"},{"SurahNumber":42,"VerseNumber":19,"Text":"Allah, kullarına lutfeder, dilediğini rızıklandırır ve odur pek kuvvetli ve üstün"},{"SurahNumber":42,"VerseNumber":20,"Text":"Kim, ahiret kazancı isterse kazancını arttırırız ve kim, dünya kazancını isterse ona da dünyaya ait şeylerin bir kısmını veririz ve ahiretten bir nasibi yoktur onun"},{"SurahNumber":42,"VerseNumber":21,"Text":"Yoksa Allah'ın emir ve izin vermediği bir dini onlara kuran ortaklar mı var? Azabın, mukadder bir zamana geciktirilmesi takdir edilmemiş olsaydı çoktan aralarında hükmedilirgiderdi ve şüphe yok ki zalimleredir elemli azap"},{"SurahNumber":42,"VerseNumber":22,"Text":"Görürsün ki zulmedenler, kazandıkları şeylerden dolayı korkup durular ve korktukları da başlarına gelecek ve inananlar ve iyi işlerde bulunanlarsa cennet bahçelerindedir, onlarındır Rableri katında ne dilerlerse; bu, pek büyük bir lütuftur, ihsandır"},{"SurahNumber":42,"VerseNumber":23,"Text":"Bu, Allah'ın, inanan ve iyi işlerde bulunan kullarını müjdelemesidir işte. De ki: Sizden, tebliğime karşılık bir ücret istemiyorum, istediğim, ancak yakınlarıma sevgidir ve kim güzel ve iyi bir iş yaparsa onun güzelim mükafatını arttırırız; şüphe yokki Allah, suçları örter, iyiliğe, mükafatla karşılık verir"},{"SurahNumber":42,"VerseNumber":24,"Text":"Yoksa bunu Allah'a isnat ederek o uydurdu mu derler? Gerçekten de Allah dilerse gönlünü mühürler senin ve Allah, batılı mahveder ve gerçeği gerçekleştirir sözleriyle; şüphe yok ki o, gönüllerde olanları bilir"},{"SurahNumber":42,"VerseNumber":25,"Text":"Ve o, bir mabuttur ki kullarının tövbesini kabul eder ve kötülükleri bağışlar ve ne yapıyorsanız, hepsini bilir"},{"SurahNumber":42,"VerseNumber":26,"Text":"İnanan ve iyi işlerde bulunanların dileklerine icabet eder ve onlar hakkındaki ihsan ve keremini, lütfüyle arttırır ve kafirlere gelince: Onlaradır çetin azap"},{"SurahNumber":42,"VerseNumber":27,"Text":"Ve Allah, kullarının rızkını yaysaydı, bollaştırsaydı yeryüzünde azgınlıkta bulunurlardı ve fakat o, ne kadar dilerse o kadar indirir; şüphe yok ki o, kullarından haberdardır, onları görür"},{"SurahNumber":42,"VerseNumber":28,"Text":"Ve öyle bir mabuttur ki onlar, tamamıyla ümitsizliğe düşerler de ondan sonra yağmur yağdırır ve rahmetini yayar ve odur onların işlerini tedbir ve tasarruf eden ve hamde layık olan"},{"SurahNumber":42,"VerseNumber":29,"Text":"Ve delillerindendir gökleri ve yeryüzünü yaratması ve her ikisinde mahlukatı yayıp dağıtması ve onun, elbette onları toplamaya da gücü yeter"},{"SurahNumber":42,"VerseNumber":30,"Text":"Ve size gelip çatan her felaket, ellerinizle kazandığınız bir şeydir ancak ve çoğunu da bağışlar"},{"SurahNumber":42,"VerseNumber":31,"Text":"Ve siz, yeryüzünde onu aciz bir hale getiremezsiniz ve size, Allah'tan başka ne bir dost vardır, ne bir yardımcı"},{"SurahNumber":42,"VerseNumber":32,"Text":"Ve onun delillerindendir denizde akıp giden yüce dağlar gibi gemiler"},{"SurahNumber":42,"VerseNumber":33,"Text":"Dilerse rüzgarı durdurur da denizin üstünde, öylece kalakalırlar; şüphe yok ki bunda, iyideniyiye sabreden ve çok şükreden herkese elbette deliller var"},{"SurahNumber":42,"VerseNumber":34,"Text":"Yahut da, kazandıkları suçlar yüzünden fırtınalarla helak eder gemileri ve çoğunu da bağışlar"},{"SurahNumber":42,"VerseNumber":35,"Text":"Delillerimiz hakkında cedelleşmeye kalkışanlar, bilsinler ki onlara hiçbir yer yok ki kaçıp da kurtulsunlar"},{"SurahNumber":42,"VerseNumber":36,"Text":"Gerçekten de size verilenler, dünya yaşayışına ait metalardan ibaret ve Allah katındakiyse daha da hayırlıdır ve daha da fazla kalır inananlara ve Rablerine dayananlara"},{"SurahNumber":42,"VerseNumber":37,"Text":"Ve suçların büyüklerinden ve çirkin şeylerden kaçınanlara ve kızdıkları zaman, suçları örtenlere"},{"SurahNumber":42,"VerseNumber":38,"Text":"Ve Rablerinin davetine icabet edenlere ve namaz kılanlara ve işlerini, aralarında danışarak yapanlara ve onları rızıklandırdığımız şeylerin bir kısmını ayırıp yoksulları doyuranlara, hayra harcayanlara"},{"SurahNumber":42,"VerseNumber":39,"Text":"Ve bir zulme uğradıkları zaman haddi aşmaksızın birbirlerine yardım ederek karşı duranlara"},{"SurahNumber":42,"VerseNumber":40,"Text":"Ve kötülüğün karşılığı, ona benzer bir kötü cezadır. Gerçekten de kim bağışlar ve barışı sağlarsa mükafatı, Allah'a aittir; şüphe yok ki o, zulmedenleri sevmez"},{"SurahNumber":42,"VerseNumber":41,"Text":"Ve kim, zulme karşı savunursa bu çeşit kişileri suçlu saymaya bir yol yoktur"},{"SurahNumber":42,"VerseNumber":42,"Text":"Ancak halka zulmedenleri ve haksız yere, yeryüzünde azgınlıkta bulunanları suçlu saymaya yol var, onlaradır elemli azap"},{"SurahNumber":42,"VerseNumber":43,"Text":"Ve kim, dayanır ve suçları örterse şüphe yok ki bu, azme, iradeye dayanan işlerdendir elbet"},{"SurahNumber":42,"VerseNumber":44,"Text":"Ve Allah, kimi saptırırsa artık ona, bundan böyle bir dost yoktur ve zalimleri görürsün ki azabı görünce, geriye dünyaya dönmeye derler, bir yol var mı ki"},{"SurahNumber":42,"VerseNumber":45,"Text":"Ve görürsün ki onlar, ateşin önüne getirildikleri zaman düştükleri horluktan ürküp titremedeler ve cehenneme, göz ucuyla gizlice bakmadalar ve inananlarsa şüphe yok ki derler, ziyana düşenler, kıyamet gününde kendilerini ve yakınlarını ziyana düşürenlerdir. İyice bil ki zulmedenler, şüphesiz, sürekli bir azap içindedir"},{"SurahNumber":42,"VerseNumber":46,"Text":"Ve Allah'tan başka onlara yardım edecek bir dost da yoktur ve Allah, kimi saptırırsa artık bir yol yok ona"},{"SurahNumber":42,"VerseNumber":47,"Text":"Rabbinizin davetine icabet edin reddine imkan olmayan gün Allah tarafından gelip çatmadan; o gün, ne kaçıp sığınılacak bir yer var size ve ne suçlarını inkara mecal var size"},{"SurahNumber":42,"VerseNumber":48,"Text":"Yüz çevirirlerse artık biz, seni onları korumaya göndermedik ki; sana ancak tebliğ etmek düşer ve şüphe yok ki biz, insana, katımızdan bir rahmet tattırdık mı sevinir, övünür onunla, fakat elleriyle hazırlayıp kazandıkları bir kötülüğe uğrarlarsa da gerçekten insan, pek nankördür"},{"SurahNumber":42,"VerseNumber":49,"Text":"Allah'ındır göklerin ve yeryüzünün saltanatı ve tedbiri, dilediğini yaratır, dilediğine kız evlat verir ve dilediğine oğlan evlat"},{"SurahNumber":42,"VerseNumber":50,"Text":"Yahut da çift olarak hem kız evlat verir, hem oğlan ve dilediğini de kısır yaratır; şüphe yok ki onun her şeye gücü yeter"},{"SurahNumber":42,"VerseNumber":51,"Text":"Ve hiçbir insana söz söylemez Allah, ancak vahiyle, yahut perde ardından, yahut da bir elçi gönderir de, izniyle dilediğini vahyeder ona; şüphe yok ki o, pek yücedir, hüküm ve hikmet sahibidir"},{"SurahNumber":42,"VerseNumber":52,"Text":"Ve işte biz, emrimizle sana böylece Ruh'u gönderdik de vahyettik; ne kitap nedir, bilirdin, ne de iman ve fakat onu, kullarımızdan dilediğimizi doğru yola sevk eden bir nur olarak yarattık ve şüphe yok ki sen de elbette doğru yola sevk edersin"},{"SurahNumber":42,"VerseNumber":53,"Text":"O yoluna Allah'ın ki onundur ne varsa göklerde ve ne varsa yeryüzünde; iyice bilin ki bütün işler, dönüp Allah tapısına varır"},{"SurahNumber":43,"VerseNumber":1,"Text":"Ha mim"},{"SurahNumber":43,"VerseNumber":2,"Text":"Andolsun her şeyi açıklayan kitaba"},{"SurahNumber":43,"VerseNumber":3,"Text":"Şüphe yok ki biz, akıl edesiniz, anlayasınız diye Kur'an'ı Arap diliyle meydana getirdik"},{"SurahNumber":43,"VerseNumber":4,"Text":"Ve şüphe yok ki o, bizim katımızda, kitabın aslındadır, temelindedir, elbette pek yücedir, hüküm ve hikmetle doludur"},{"SurahNumber":43,"VerseNumber":5,"Text":"Haddi aşmış bir topluluk olduğunuzdan dolayı size Kur'an'ı bildirmekten vaz mı geçelim"},{"SurahNumber":43,"VerseNumber":6,"Text":"Önce gelenler içinde de nice peygamberler gönderdik"},{"SurahNumber":43,"VerseNumber":7,"Text":"Ve hiçbir peygamber gelmedi onlara ki onunla alay etmesinler"},{"SurahNumber":43,"VerseNumber":8,"Text":"Derken kuvvet bakımından, bunlardan çok daha çetin oldukları halde helak ettik onları ve öncekilere ait kıssalar, sana anlatıldı evvelce"},{"SurahNumber":43,"VerseNumber":9,"Text":"Ve andolsun ki onlara, kim yarattı gökleri ve yeryüzünü diye sorsan elbette onları diyeceklerdir, üstün olan ve her şeyi bilen yarattı"},{"SurahNumber":43,"VerseNumber":10,"Text":"Öyle bir mabuttur ki yeryüzünü, size karar edilecek bir yurt olarak yaratmıştır ve istediğinizi elde etmeniz için de orada yollar halketmiştir"},{"SurahNumber":43,"VerseNumber":11,"Text":"Ve öyle bir mabuttur ki ihtiyaç miktarınca yağmur yağdırır gökten, derken onunla ölü şehri diriltiriz, işte böylece sizi de diriltip kabirlerinizden çıkarır"},{"SurahNumber":43,"VerseNumber":12,"Text":"Ve öyle bir mabuttur ki bütün mahlukatı erkek ve dişi olarak yaratmıştır ve bindiğiniz gemileri ve hayvanları halketmiştir"},{"SurahNumber":43,"VerseNumber":13,"Text":"Binip oturun da sonra onların üstünde doğruldunuz mu Rabbinizin nimetini anın ve yücedir, münezzehtir noksan sıfatlardan o mabut ki ram etmiştir bunu bize, yoksa biz, zaptedemezdik onu deyin diye"},{"SurahNumber":43,"VerseNumber":14,"Text":"Ve şüphe yok ki biz, Rabbimize döneceğiz deyin diye"},{"SurahNumber":43,"VerseNumber":15,"Text":"Ve bazı kullarının, onun bir parçası olduğuna, ondan vücuda geldiğine hükmettiler, gerçekten de insan, apaçık bir nankördür elbet"},{"SurahNumber":43,"VerseNumber":16,"Text":"Yoksa o, yarattıklarından kızları, kendisine kız ediniyor da oğulları size mi bırakıyor"},{"SurahNumber":43,"VerseNumber":17,"Text":"Ve onlardan biri, bir kızın oldu diye müjdelendi mi, Allah'ın kızı var dediği halde yüzü kapkara olur ve kızar, kederlenir"},{"SurahNumber":43,"VerseNumber":18,"Text":"Onlar, süslenip bezenerek yetişen ve münakaşada, düşmanlıkta, apaçık bir delil bile getiremeyen, istediğini söyliyemeyen bir mahluku mabuda mı nispet ediyorlar"},{"SurahNumber":43,"VerseNumber":19,"Text":"Ve rahmanın kulları olan meleklerin, kız olduğuna hükmediyorlar, onları yarattığımız vakit gördüler mi ki? Tanıklıklarını yazacağız ve soruya çekilecek onlar"},{"SurahNumber":43,"VerseNumber":20,"Text":"Ve rahman isteseydi derler, kulluk etmezdik onlara; bu hususta hiçbir bilgileri yok; onlar, yalandan başka bir şey söylemiyorlar"},{"SurahNumber":43,"VerseNumber":21,"Text":"Yoksa onlara, bu kitaptan önce bir kitap mı verdik de ona sımsıkı yapışmışlar"},{"SurahNumber":43,"VerseNumber":22,"Text":"Hayır, şüphe yok ki dediler, biz atalarımızı bir dine, bir inanca sahip bulduk ve şüphe yok ki biz de onların izini izlemede, o yola gitmedeyiz"},{"SurahNumber":43,"VerseNumber":23,"Text":"Ve böylece senden önce de hiçbir şehre bir korkutucu göndermedik ki o şehrin, halivakti yerinde olanları, şüphe yok ki biz, atalarımızı bir dine, bir inanca sahip bulduk ve şüphe yok ki biz de onların izine uyduk demesinler"},{"SurahNumber":43,"VerseNumber":24,"Text":"Peygamber, onlara, ben dedi, atalarınızdan bulduğunuz dinden daha doğru bir dinle gelsem de gene atalarınızın yoluna mı gideceksiniz? Şüphe yok ki biz dediler, sizin gönderildiğiniz şeyleri zaten inkar etmedeyiz"},{"SurahNumber":43,"VerseNumber":25,"Text":"Derken öç aldık onlardan, bak da gör, yalanlayanların sonları ne oldu"},{"SurahNumber":43,"VerseNumber":26,"Text":"Ve an o zamanı ki hani İbrahim, atasına ve kavmine demişti: Şüphe yok ki ben, sizin kulluk ettiklerinizden tamamıyla uzağım"},{"SurahNumber":43,"VerseNumber":27,"Text":"Ben, ancak beni yoktan var edene taparım, artık o da doğru yolu gösterir bana"},{"SurahNumber":43,"VerseNumber":28,"Text":"Ve bu birlik sözünü, gerçeğe dönsünler diye soyu arasında da daima kalacak ve zeval bulmayacak bir vasiyet olarak bıraktı"},{"SurahNumber":43,"VerseNumber":29,"Text":"Belki de ben, onları da, atalarını da, onlara bir gerçek ve apaçık bir peygamber gelinceye dek geçindirmedeydim"},{"SurahNumber":43,"VerseNumber":30,"Text":"Ve onlara gerçek gelince de bu dediler, büyü ve biz şüphe yok ki inkar etmedeyiz onu"},{"SurahNumber":43,"VerseNumber":31,"Text":"Ve bu Kur'an dediler, iki şehirden birinin en büyük, en ileri gelen adamına inseydi ne olurdu"},{"SurahNumber":43,"VerseNumber":32,"Text":"Onlar mı Rabbinin rahmetini pay edecekler? Biziz geçimlerini, aralarında paylaştıran dünya yaşayışında ve bir kısmı, bir kısmına hizmet etsin diye bazılarını derece bakımından bazılarından üstün halkettik ve Rabbinin rahmeti, onların toplayıp biriktirdiklerinden daha hayırlıdır"},{"SurahNumber":43,"VerseNumber":33,"Text":"Bütün insanların, kafir olmaları gibi bir mahzur bulunmasaydı rahmanı inkar edenlerin evlerindeki tavanları ve üstüne basıp çıktıkları merdivenleri bile gümüşten halk ederdik"},{"SurahNumber":43,"VerseNumber":34,"Text":"Ve evlerinin kapılarını ve üstüne oturup yaslandıkları tahtları gümüşten yapardık"},{"SurahNumber":43,"VerseNumber":35,"Text":"Ve onları altınlara, mücevherlere boğardık ve bütün bunlar, dünya yaşayışına ait metalardan ibaret ve ahiretse, Rabbinin katında, çekinenlerin"},{"SurahNumber":43,"VerseNumber":36,"Text":"Ve kim, rahmanı anmadan yüz çevirirse ona bir Şeytan musallat ederiz, artık o, arkadaş olur ona"},{"SurahNumber":43,"VerseNumber":37,"Text":"Ve şüphe yok ki Şeytanlar, onları yoldan çıkarır ve şüphe yok ki doğru yolu bulduklarını sanırlar"},{"SurahNumber":43,"VerseNumber":38,"Text":"Sonunda bizim tapımıza geldi mi keşke der, seninle benim aramda doğuyla batı kadar bir uzaklık olsaydı, gerçekten de ne kötü arkadaşmış"},{"SurahNumber":43,"VerseNumber":39,"Text":"Ve o zaman zulmetmiştiniz, bugün pişmanlık kesin olarak fayda vermez size, şüphe yok ki azapta da müştereksiniz"},{"SurahNumber":43,"VerseNumber":40,"Text":"Sen mi sağıra duyuracaksın, yahut köre ve apaçık bir sapıklık içinde bulunana yol göstereceksin"},{"SurahNumber":43,"VerseNumber":41,"Text":"Seni, katımıza alsak bile hiç şüphe yok ki mutlaka onlardan öç alırız biz"},{"SurahNumber":43,"VerseNumber":42,"Text":"Yahut da onlara vaadettiğimiz azabı mutlaka sana gösteririz, gerçekten de onlara gücümüz yeter bizim"},{"SurahNumber":43,"VerseNumber":43,"Text":"Sen yapış sana vahyedilene, şüphe yok ki doğru yoldasın sen"},{"SurahNumber":43,"VerseNumber":44,"Text":"Ve şüphe yok ki o, sana da elbet öğüttür, kavmine de ve soruya çekileceksiniz yakında"},{"SurahNumber":43,"VerseNumber":45,"Text":"Ve sor senden önce peygamberlerimizden gönderdiklerimize: Rahmandan başka kulluk edilen mabutlar yarattık mı"},{"SurahNumber":43,"VerseNumber":46,"Text":"Ve andolsun ki Musa'yı, delillerimizle Firavun'a ve kavminin ileri gelenlerine gönderdik de ben dedi, şüphe yok ki alemlerin Rabbinin peygamberiyim"},{"SurahNumber":43,"VerseNumber":47,"Text":"Onlara delillerimizle gelince o delillere gülmeye başladılar"},{"SurahNumber":43,"VerseNumber":48,"Text":"Onlara hiçbir delil göstermedik ki biri, öbüründen büyük olmasın ve tuttukları yoldan dönsünler diye de azaplandırdık onları"},{"SurahNumber":43,"VerseNumber":49,"Text":"Ve ey büyücü demişlerdi, sana söz verdiğini sandığın Rabbine yalvar bizim için, şüphe yok ki biz de elbette doğru yola geliriz"},{"SurahNumber":43,"VerseNumber":50,"Text":"Derken onlardan azabı kaldırdık mı sözlerinden döndüler"},{"SurahNumber":43,"VerseNumber":51,"Text":"Ve Firavun, kavminin arasında bağırıp dedi ki: Ey kavmim, Mısır saltanatı ve ayağımın altından akıp duran şu ırmaklar, benim değil mi, görmüyor musunuz"},{"SurahNumber":43,"VerseNumber":52,"Text":"Ben, şu aşağılık ve doğrudüzen söz bile söyliyemeyen adamdan daha hayırlı değil miyim"},{"SurahNumber":43,"VerseNumber":53,"Text":"Ne olurdu, bari ona altın bilezikler takılmış olsaydı, yahut da onunla, ona uyan, yardım eden melekler gelseydi"},{"SurahNumber":43,"VerseNumber":54,"Text":"Derken kavminin aklını çeldi de ona itaat ettiler, şüphe yok ki onlar, yoldan çıkmış bir topluluktu"},{"SurahNumber":43,"VerseNumber":55,"Text":"Bizi gazaba getirdiler mi öç aldık onlardan, derken hepsini de sulara boğduk"},{"SurahNumber":43,"VerseNumber":56,"Text":"Gerçekten de kafirlerin önde gidenleri kıldık onları ve sonradan gelenlere ibret ettik"},{"SurahNumber":43,"VerseNumber":57,"Text":"Meryemoğlu örnek getirilince kavmin hemen bağrışmaya başladı"},{"SurahNumber":43,"VerseNumber":58,"Text":"Ve bizim mabutlarımız mı hayırlı, yoksa o mu dediler, onlar, bu örneği ancak çekişmek için getirdiler; zaten de onlar düşmanlık ededuran bir topluluktur"},{"SurahNumber":43,"VerseNumber":59,"Text":"Oysaki o, kendisine nimetler verdiğimiz ve İsrailoğullarına örnek gösterdiğimiz bir kuldu ancak"},{"SurahNumber":43,"VerseNumber":60,"Text":"Ve dileseydik yeryüzüne melekler getirirdik, sizin yerinize onları geçirirdik"},{"SurahNumber":43,"VerseNumber":61,"Text":"Onun gökten inmesi, kıyametin yaklaştığını bildirir, sakın kıyamet hakkında şüpheye düşmeyin ve uyun bana; budur doğru yol"},{"SurahNumber":43,"VerseNumber":62,"Text":"Ve Şeytan, sizi yoldan çıkarmasın; şüphe yok ki o, size apaçık bir düşmandır"},{"SurahNumber":43,"VerseNumber":63,"Text":"Ve İsa, apaçık delillerle gelince ben demişti, andolsun ki size peygamber olarak geldim ve ayrılığa düştüğünüz bazı şeyleri elbette açıklayıp bildireceğim size; artık çekinin Allah'tan ve itaat edin bana"},{"SurahNumber":43,"VerseNumber":64,"Text":"Şüphe yok ki Allah, Rabbimdir ve Rabbinizdir o, kulluk edin ona. Budur doğru yol"},{"SurahNumber":43,"VerseNumber":65,"Text":"Aralarından bölükler, ayrılığa düştü; yazıklar olsun zulmedenlere elemli günün azabından"},{"SurahNumber":43,"VerseNumber":66,"Text":"Onlar, kıyametin kopmasından başka bir şey mi bekliyorlar ki ansızın kopuverir başlarına ve onlar, anlamazlar bile"},{"SurahNumber":43,"VerseNumber":67,"Text":"Dostların bir kısmı, bir kısmına düşman olur o gün, ancak çekinenler müstesna"},{"SurahNumber":43,"VerseNumber":68,"Text":"Ey kullarım, korku yok size bugün, kederlenmezsiniz de"},{"SurahNumber":43,"VerseNumber":69,"Text":"O kullarım, inananlardır delillerimize ve onlar, teslim olanlardır"},{"SurahNumber":43,"VerseNumber":70,"Text":"Girin cennete siz ve eşleriniz kutlulukla, sevinerek"},{"SurahNumber":43,"VerseNumber":71,"Text":"Onlara altından yapılmış tabaklar ve testiler sunulacak ve orada nefsin istediği ve gözün hoşlandığı her şey var ve siz, orada ebedi olarak kalırsınız"},{"SurahNumber":43,"VerseNumber":72,"Text":"Ve şu cennete mirasçı oldunuz işlediğiniz şeyler yüzünden"},{"SurahNumber":43,"VerseNumber":73,"Text":"Size orada birçok meyveler de var, onlardan yersiniz"},{"SurahNumber":43,"VerseNumber":74,"Text":"Şüphe yok ki mücrimler, cehennem azabında ebedi olarak kalırlar"},{"SurahNumber":43,"VerseNumber":75,"Text":"Azapları hafifletilmiyecek ve orada ümitsiz bir halde kalacaklar"},{"SurahNumber":43,"VerseNumber":76,"Text":"Ve biz zulmetmedik onlara ve fakat onlar zulmettiler kendi kendilerine"},{"SurahNumber":43,"VerseNumber":77,"Text":"Ve ey Malik diye bağıracaklar, yalvar Rabbine de öldürsün bizi; Malik, şüphe yok ki siz diyecek, ebedi olarak azaptasınız"},{"SurahNumber":43,"VerseNumber":78,"Text":"Andolsun ki size gerçeği gönderdik ve fakat çoğunuz gerçeği hoş görmüyor, istemiyordunuz"},{"SurahNumber":43,"VerseNumber":79,"Text":"Onlar, kafirlikte ısrar ettiler, biz de onları cezalandırmada ısrar edeceğiz"},{"SurahNumber":43,"VerseNumber":80,"Text":"Yoksa onların gizlediklerini ve gizligizli konuştuklarını işitmedik mi sanırlar? Hayır ve elçilerimiz, ne dediklerini, ne yaptıklarını yazıp durmada"},{"SurahNumber":43,"VerseNumber":81,"Text":"De ki: Rahmanın çocuğu olsaydı gerçekten de ben, mabuduma kulluk edenlerin ilki olurdum"},{"SurahNumber":43,"VerseNumber":82,"Text":"Yücedir, münezzehtir göklerin ve yeryüzünün Rabbi, arşın Rabbi, onların dediklerinden"},{"SurahNumber":43,"VerseNumber":83,"Text":"Bırak onları, vaadedilen güne ulaşıncaya dek didinip oynasınlar"},{"SurahNumber":43,"VerseNumber":84,"Text":"Ve o öyledir ki gökte de mabuttur o, yerde de mabut ve odur hüküm ve hikmet sahibi olan ve her şeyi bilen"},{"SurahNumber":43,"VerseNumber":85,"Text":"Ve yücedir o ki onundur saltanatı ve tedbiri göklerin ve yeryüzünün ve ikisinin arasındakilerin ve onun katındadır kıyametin ne vakit kopacağına ait bilgi ve hep dönüp onun tapısına varacaksınız"},{"SurahNumber":43,"VerseNumber":86,"Text":"Ve ondan başkalarına tapanlar, şefaate nail olmazlar, ancak gerçeğe tanık olanlar müstesna ve onlar, gerçeği bilirler de"},{"SurahNumber":43,"VerseNumber":87,"Text":"Ve andolsun ki onları kim yarattı diye sorsan elbette Allah derler; artık ne diye boş şeylere kapılırlar"},{"SurahNumber":43,"VerseNumber":88,"Text":"Ve der ki Ya Rabbi: Şüphe yok ki bunlar, inanmayan bir topluluk"},{"SurahNumber":43,"VerseNumber":89,"Text":"Artık yüzçevir onlardan ve de ki: Esenlik size, yakında bilip anlarlar"},{"SurahNumber":44,"VerseNumber":1,"Text":"Ha mim"},{"SurahNumber":44,"VerseNumber":2,"Text":"Andolsun her şeyi açıklayan Kur'an'a"},{"SurahNumber":44,"VerseNumber":3,"Text":"Şüphe yok ki biz onu, kutlu bir gecede indirdik, şüphe yok ki biz, insanları korkuturuz"},{"SurahNumber":44,"VerseNumber":4,"Text":"O gecede ayrılır, takdir edilir her hükmolunan iş"},{"SurahNumber":44,"VerseNumber":5,"Text":"Bir iş ki katımızdan hükmolunur, şüphe yok ki biz göndermişizdir"},{"SurahNumber":44,"VerseNumber":6,"Text":"Rahmet olarak Rabbinden; şüphe yok ki o, duyar, bilir"},{"SurahNumber":44,"VerseNumber":7,"Text":"Rabbidir göklerin ve yeryüzünün ve ikisinin arasındakilerin. Adamakıllı inanır, iyice bilirseniz"},{"SurahNumber":44,"VerseNumber":8,"Text":"Yoktur ondan başka tapacak, diriltir ve öldürür; Rabbinizdir ve Rabbidir gelip geçen atalarınızın"},{"SurahNumber":44,"VerseNumber":9,"Text":"Hayır, onlar şüphe içindedir, alay edip dururlar"},{"SurahNumber":44,"VerseNumber":10,"Text":"Artık gözetle gökyüzünden apaçık, gözle görünür bir dumanın geleceği günü"},{"SurahNumber":44,"VerseNumber":11,"Text":"Bütün insanlara yayılır, budur elemli azap"},{"SurahNumber":44,"VerseNumber":12,"Text":"Rabbimiz, bizden azabı, gider, şüphe yok ki inandık biz"},{"SurahNumber":44,"VerseNumber":13,"Text":"Siz neredesiniz, öğüt alma nerede ve andolsun ki onlara, her şeyi açıklayan bir Peygamber geldi de"},{"SurahNumber":44,"VerseNumber":14,"Text":"Sonra yüz çevirdiler ondan ve kendisine birşeyler öğretilmiş delinin biri dediler"},{"SurahNumber":44,"VerseNumber":15,"Text":"Şüphe yok ki birazcık gidereceğiz azabı, fakat gene şüphe yok ki kafirliğe döneceksiniz"},{"SurahNumber":44,"VerseNumber":16,"Text":"O gün pek şiddetli bir surette tutar, cezalandırırız, şüphe yok ki öc alırız biz"},{"SurahNumber":44,"VerseNumber":17,"Text":"Ve andolsun ki onlardan önce Firavun'un kavmini de sınamıştık ve onlara güzel huylu bir peygamber gelmişti de"},{"SurahNumber":44,"VerseNumber":18,"Text":"Allah'ın kullarını demişti, bana teslim edin, şüphe yok ki ben, emin bir peygamberim size"},{"SurahNumber":44,"VerseNumber":19,"Text":"Ve Allah'a karşı yücelik satmaya kalkışmayın; şüphe yok ki ben size, apaçık bir delil getirdim"},{"SurahNumber":44,"VerseNumber":20,"Text":"Ve şüphe yok ki ben Rabbime ve Rabbinize sığınırım beni taşlayıp öldürmenizden"},{"SurahNumber":44,"VerseNumber":21,"Text":"Bana inanmıyorsanız bırakın tek başıma beni"},{"SurahNumber":44,"VerseNumber":22,"Text":"Derken Rabbine dua edip şüphe yok ki bunlar demişti, mücrim bir topluluk"},{"SurahNumber":44,"VerseNumber":23,"Text":"Artık kullarımla geceleyin yola düş, şüphe yok ki ardınızdan geleceklerdir"},{"SurahNumber":44,"VerseNumber":24,"Text":"Deniz açılmışken öylece bırak, şüphe yok, onlar bir ordudur ki boğulacak"},{"SurahNumber":44,"VerseNumber":25,"Text":"Nice bahçeler terkettiler ve nice akarsular"},{"SurahNumber":44,"VerseNumber":26,"Text":"Ve tarlalar ve güzelim meclisler"},{"SurahNumber":44,"VerseNumber":27,"Text":"Ve bolbol yeyip geçindikleri nice nimetler"},{"SurahNumber":44,"VerseNumber":28,"Text":"Böyle işte ve onları miras verdik bir başka topluluğa"},{"SurahNumber":44,"VerseNumber":29,"Text":"Derken ne gök ağladı onlara, ne yer ve mühlet de verilmedi onlara"},{"SurahNumber":44,"VerseNumber":30,"Text":"Ve andolsun ki İsrailoğullarını aşağılatıcı bir azaptan kurtardık"},{"SurahNumber":44,"VerseNumber":31,"Text":"Firavun'dan; şüphe yok ki o haddi aşanlardan yücelik satan, ululanan biriydi"},{"SurahNumber":44,"VerseNumber":32,"Text":"Ve andolsun ki İsrailoğullarını, bilerek bütün alemlerden üstün olmak üzere seçtik"},{"SurahNumber":44,"VerseNumber":33,"Text":"Ve onlara, apaçık nimetleri muhtevi deliller verdik"},{"SurahNumber":44,"VerseNumber":34,"Text":"Gerçekten de şunlar elbette derler ki"},{"SurahNumber":44,"VerseNumber":35,"Text":"İlk ölümümüzden başka ölüm yok bize ve biz, tekrar dirilmeyiz de"},{"SurahNumber":44,"VerseNumber":36,"Text":"Doğru söylüyorsanız getirin babalarımızı bize"},{"SurahNumber":44,"VerseNumber":37,"Text":"Bunlar mı daha hayırlıdır, yoksa Tubba' kavmiyle onlardan öncekiler mi? Helak ettik onları, şüphe yok ki mücrimlerdi onlar"},{"SurahNumber":44,"VerseNumber":38,"Text":"Ve biz gökleri ve yeryüzünü ve ikisinin arasındakileri eğlence için, boşuboşuna yaratmadık"},{"SurahNumber":44,"VerseNumber":39,"Text":"Biz onları, ancak gerçek olarak yarattık ve fakat çoğu bilmez"},{"SurahNumber":44,"VerseNumber":40,"Text":"Ayrılma günü, gerçekten de hepsinin muayyen bir günüdür"},{"SurahNumber":44,"VerseNumber":41,"Text":"O gün dostun dosta faydası olmaz ve onlar, bir yardım da görmezler"},{"SurahNumber":44,"VerseNumber":42,"Text":"Ancak Allah kime acırsa o başka; şüphe yok ki odur üstün ve rahim"},{"SurahNumber":44,"VerseNumber":43,"Text":"Şüphe yok ki zakkum ağacı"},{"SurahNumber":44,"VerseNumber":44,"Text":"Suçluların yemeğidir"},{"SurahNumber":44,"VerseNumber":45,"Text":"Erimiş bakıra, kurşuna benzer, karınlarda kaynar"},{"SurahNumber":44,"VerseNumber":46,"Text":"Kaynar su gibi"},{"SurahNumber":44,"VerseNumber":47,"Text":"Tutun onu da sürüyün koca cehennemin ta ortasına"},{"SurahNumber":44,"VerseNumber":48,"Text":"Sonra da dökün kaynar suyu azab olarak tepesine"},{"SurahNumber":44,"VerseNumber":49,"Text":"Tat, şüphe yok ki sen üstündün, kerem sahibiydin"},{"SurahNumber":44,"VerseNumber":50,"Text":"Gerçekten de buydu şüphe ettiğiniz"},{"SurahNumber":44,"VerseNumber":51,"Text":"Şüphe yok ki çekinenler, emin bir makamdadır"},{"SurahNumber":44,"VerseNumber":52,"Text":"Cennetlerde ve akarsuların kıyılarında"},{"SurahNumber":44,"VerseNumber":53,"Text":"İnce ve kalın ipekliler giyerler, karşıkarşıya otururlar"},{"SurahNumber":44,"VerseNumber":54,"Text":"Böyle işte ve onları evlendiririz iri gözlü hurilerle"},{"SurahNumber":44,"VerseNumber":55,"Text":"Orada emin bir halde her çeşit meyvelar isterler"},{"SurahNumber":44,"VerseNumber":56,"Text":"İlk ölümden başka ölüm tatmazlar orada ve onları korur koca cehennemin azabından"},{"SurahNumber":44,"VerseNumber":57,"Text":"Rabbinden bir lütuf ve ihsan olarak; budur o büyük kurtuluşun, murada erişin ta kendisi"},{"SurahNumber":44,"VerseNumber":58,"Text":"Gerçekten de öğüt alsınlar diye Kur'an'ı senin dilinle indirdik, okuyuşunu da kolaylaştırdık"},{"SurahNumber":44,"VerseNumber":59,"Text":"Artık gözetle, bekle; şüphe yok ki onlar da gözetlemedeler, beklemedeler"},{"SurahNumber":45,"VerseNumber":1,"Text":"Ha mim"},{"SurahNumber":45,"VerseNumber":2,"Text":"Bu kitap, üstün ve her şeyi bilen Allah tarafından indirilmiştir"},{"SurahNumber":45,"VerseNumber":3,"Text":"Şüphe yok ki göklerde ve yeryüzünde deliller var elbet inananlara"},{"SurahNumber":45,"VerseNumber":4,"Text":"Ve sizin yaratılışınızda ve yürüyen mahlukatı yayışında iyice inanıp anlamış topluluğa deliller var"},{"SurahNumber":45,"VerseNumber":5,"Text":"Ve geceyle gündüzün, birbiri ardınca gelip gitmesi ve Allah'ın, gökten, rızka ait yağmur yağdırıp da o sayede ölümünden sonra yeryüzünü diriltmesi ve rüzgarı dilediği yerden dilediği yere estirmesi, delillerdir akıl eden topluluğa"},{"SurahNumber":45,"VerseNumber":6,"Text":"İşte bunlar, Allah'ın ayetleridir ki gerçek olarak okuyoruz sana; Allah'ın sözünden ve delillerinden sonra hangi söze inanırlar ki"},{"SurahNumber":45,"VerseNumber":7,"Text":"Yazık boyuna yalan söyleyip durmadan suç işleyene"},{"SurahNumber":45,"VerseNumber":8,"Text":"Ona okununca Allah'ın ayetlerini dinler de sonra gene hiç duymamış gibi ululanıp ısrar eder; artık müjdele onu elemli bir azapla"},{"SurahNumber":45,"VerseNumber":9,"Text":"Ve ayetlerimizden bir şey öğrendi mi onu alaya alır; onlar, öyle kişilerdir ki onlaradır aşağılatıcı azap"},{"SurahNumber":45,"VerseNumber":10,"Text":"Bulundukları halin ardında da cehennem var ve ne kazandıkları, azaplarından birşeyceğizi defedebilir, ne Allah'ı bırakıp da kabul ettikleri mabutlar ve onlaradır pek büyük bir azap"},{"SurahNumber":45,"VerseNumber":11,"Text":"Bu Kur'an, doğru yolu gösterir ve Rablerinin ayetlerini inkar edenlere gelince: Onlaradır elemli ve en çetin azabın cezası"},{"SurahNumber":45,"VerseNumber":12,"Text":"Öyle bir Allah'tır ki üstünde gemi, emriyle kayıp gitsin ve siz de lutfundan, ihsanından nasibinizi arayıp elde edin de şükreyleyin diye ram etmiştir denizi size"},{"SurahNumber":45,"VerseNumber":13,"Text":"Ve ram etmiştir size, ne varsa göklerde ve ne varsa yeryüzünde, hepsi de onun rahmetindendir; şüphe yok ki bunda da deliller var düşünen topluluğa"},{"SurahNumber":45,"VerseNumber":14,"Text":"Îman edenlere de ki: İşlediklerine karşılık ceza vermesi için, Allah'ın günlerinin gelip çatacağını ummayanların suçlarını, şimdilik örtsünler"},{"SurahNumber":45,"VerseNumber":15,"Text":"Kim iyilik ederse kendisinedir ve kim kötülükte bulunursa gene kendisine, sonra da dönüp Rabbinizin tapısına varırsınız"},{"SurahNumber":45,"VerseNumber":16,"Text":"Ve andolsun ki biz, İsrailoğullarına kitap ve hüküm ve peygamberlik verdik ve onları, temiz şeylerle rızıklandırdık ve alemlere üstün ettik"},{"SurahNumber":45,"VerseNumber":17,"Text":"Ve sonradan olacak işe ait de apaçık deliller gösterdik onlara; derken, o hususta kendilerine bir bilgi geldikten sonradır ki ancak aralarındaki hırs ve haset yüzünden ayrılığa düştüler; şüphe yok ki Rabbin, kıyamet gününde, ayrılığa düştükleri şeyler hakkında, aralarında hüküm verecek"},{"SurahNumber":45,"VerseNumber":18,"Text":"Sonra seni, dine ait bir şeriata sahip ettik, artık uy ona ve bilmeyenlerin dileklerine uyma"},{"SurahNumber":45,"VerseNumber":19,"Text":"Şüphe yok ki onlar, senden Allah'ın azabına ait hiçbir şeyi defedemezler ve şüphe yok ki zulmedenlerin bir kısmı, bir kısmına yardım eder ve Allah'sa, çekinenlerin yardımcısıdır"},{"SurahNumber":45,"VerseNumber":20,"Text":"Bu, can gözleridir insanlara ve doğru yolu gösterir ve rahmettir iyideniyiye inanıp anlamış topluluğa"},{"SurahNumber":45,"VerseNumber":21,"Text":"Yoksa kötülük kazananlar, kendilerini de iman edenler ve iyi işlerde bulunanlarla eşit mi tutacağız, dirimleri de, ölümleri de onlarla bir olacak mı sanıyorlar? Ne de kötü hükmediyorlar"},{"SurahNumber":45,"VerseNumber":22,"Text":"Ve halketmiştir Allah gökleri ve yeryüzünü gerçek olarak ve herkes, kazancına göre karşılık bulsun diye ve onlara zulmedilmez"},{"SurahNumber":45,"VerseNumber":23,"Text":"Gördün mü dileğini mabud edineni ve halini bildiği halde Allah tarafından sapıklığa terkedileni ve onun kulağını ve kalbini mühürlemiştir ve gözüne de perde çekmiştir; artık Allah'tan sonra kim doğru yolu gösterebilir ona? Hala mı öğüt ve ibret almazsınız"},{"SurahNumber":45,"VerseNumber":24,"Text":"Ve dediler ki: Yaşayış, ancak bu dünyadaki yaşayışımızdan ibaret, ölürüz ve diriliriz ve bizi zamandan başka bir şey öldürmez ve bu hususta bir bilgileri yoktur onların, yalnız zanna kapılmışlardır onlar"},{"SurahNumber":45,"VerseNumber":25,"Text":"Ve onlara apaçık ayetlerimiz okununca kesin delilleri, ancak doğru söylüyorsanız getirin atalarımızı bize demelerinden ibarettir"},{"SurahNumber":45,"VerseNumber":26,"Text":"De ki: Allah diriltir sizi, sonra öldürür, sonra da şüphe bile olmayan kıyamet günü, toplar sizi ve fakat insanların çoğu bilmez"},{"SurahNumber":45,"VerseNumber":27,"Text":"Ve Allah'ındır göklerin ve yeryüzünün saltanatı ve tedbiri ve kıyametin koptuğu gün, gerçeği kabul etmeyip boş şeylere kapılanlar, ziyan ederler"},{"SurahNumber":45,"VerseNumber":28,"Text":"Ve görürsün ki her ümmet, diz çökmüş, kendi kitabına çağrılmada. O gün, ne yaptıysanız onun karşılığını bulur, ona göre mücazata ve mükafata erişirsiniz"},{"SurahNumber":45,"VerseNumber":29,"Text":"Bu kitabımız, size gerçeği söyler; şüphe yok ki biz, ne yaptıysanız hepsini yazdırmışızdır"},{"SurahNumber":45,"VerseNumber":30,"Text":"İnanan ve iyi işlerde bulunanları, artık Rableri, rahmetine alır, budur apaçık kurtuluşun, murada erişin ta kendisi"},{"SurahNumber":45,"VerseNumber":31,"Text":"Ve ama kafir olanlara gelince: Âyetlerim okunmuyor muydu size? Derken ululandınız ve mücrim bir topluluk oldunuz"},{"SurahNumber":45,"VerseNumber":32,"Text":"Ve size, şüphe yok ki Allah'ın vaadi gerçektir ve kıyamette şüphe yoktur dendi mi, kıyamet nedir derdiniz, bilmiyoruz ki, ancak bir zanda bulunmadayız ve biz, iyideniyiye bilmedik, anlamadık ki"},{"SurahNumber":45,"VerseNumber":33,"Text":"Ve belirir, görünür onlara yaptıkları işlerin kötülükleri ve başlarına gelir alay ettikleri şey"},{"SurahNumber":45,"VerseNumber":34,"Text":"Ve denir ki: Siz nasıl bugüne kavuşacağınızı unuttuysanız bugün de biz, sizi unuttuk ve yurdunuz ateştir ve size bir yardımcı da yoktur"},{"SurahNumber":45,"VerseNumber":35,"Text":"Bu da, Allah ayetlerini alaya almanızdan ve dünya yaşayışının sizi aldatmasından geldi başınıza; artık bugün oradan çıkarılmaz onlar ve özür de istenmez onlardan"},{"SurahNumber":45,"VerseNumber":36,"Text":"Artık hamd, göklerin Rabbine ve yeryüzünün Rabbine, alemlerin Rabbine"},{"SurahNumber":45,"VerseNumber":37,"Text":"Ve onundur ululuk göklerde ve yeryüzünde ve odur üstün, hüküm ve hikmet sahibi"}]}