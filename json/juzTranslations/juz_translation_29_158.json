{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"بزرگوار [و خجسته‌] است آنكه فرمانروايى به دست اوست و او بر هر چيزى تواناست"},{"SurahNumber":67,"VerseNumber":2,"Text":"همانكه مرگ و زندگى را پديد آورد تا شما را بيازمايد كه كدامتان نيكوكارتريد، و اوست ارجمند آمرزنده"},{"SurahNumber":67,"VerseNumber":3,"Text":"همان كه هفت آسمان را طبقه طبقه بيافريد. در آفرينش آن [خداى‌] بخشايشگر هيچ گونه اختلاف [و تفاوتى‌] نمى‌بينى. بازبنگر، آيا خلل [و نقصانى‌] مى‌بينى؟"},{"SurahNumber":67,"VerseNumber":4,"Text":"باز دوباره بنگر تا نگاهت زبون و درمانده به سويت بازگردد"},{"SurahNumber":67,"VerseNumber":5,"Text":"و در حقيقت، آسمان دنيا را با چراغهايى زينت داديم و آن را مايه طرد شياطين [= قواى مزاحم‌] گردانيديم و براى آنها عذاب آتش فروزان آماده كرده‌ايم"},{"SurahNumber":67,"VerseNumber":6,"Text":"و كسانى كه به پروردگارشان انكار آوردند، عذاب آتش جهنم خواهند داشت و چه بد سرانجامى است"},{"SurahNumber":67,"VerseNumber":7,"Text":"چون در آنجا افكنده شوند، از آن خروشى مى‌شنوند در حالى كه مى‌جوشد"},{"SurahNumber":67,"VerseNumber":8,"Text":"نزديك است كه از خشم شكافته شود. هر بار كه گروهى در آن افكنده شوند، نگاهبانان آن از ايشان پرسند: «مگر شما را هشدار دهنده‌اى نيامد؟»"},{"SurahNumber":67,"VerseNumber":9,"Text":"گويند: «چرا، هشدار دهنده‌اى به سوى ما آمد و[لى‌] تكذيب كرديم و گفتيم: خدا چيزى فرو نفرستاده است، شما جز در گمراهى بزرگ نيستيد.»"},{"SurahNumber":67,"VerseNumber":10,"Text":"و گويند: «اگر شنيده [و پذيرفته‌] بوديم يا تعقل كرده بوديم در [ميان‌] دوزخيان نبوديم.»"},{"SurahNumber":67,"VerseNumber":11,"Text":"پس به گناه خود اقرار مى‌كنند. و مرگ باد بر اهل جهنم"},{"SurahNumber":67,"VerseNumber":12,"Text":"كسانى كه در نهان از پروردگارشان مى‌ترسند، آنان را آمرزش و پاداشى بزرگ خواهد بود"},{"SurahNumber":67,"VerseNumber":13,"Text":"و [اگر] سخن خود را پنهان داريد، يا آشكارش نماييد، در حقيقت وى به راز دلها آگاه است"},{"SurahNumber":67,"VerseNumber":14,"Text":"آيا كسى كه آفريده است نمى‌داند؟ با اينكه او خود باريك بين آگاه است"},{"SurahNumber":67,"VerseNumber":15,"Text":"اوست كسى كه زمين را براى شما رام گردانيد، پس در فراخناى آن رهسپار شويد و از روزى [خدا] بخوريد و رستاخيز به سوى اوست"},{"SurahNumber":67,"VerseNumber":16,"Text":"آيا از آن كس كه در آسمان است ايمن شده‌ايد كه شما را در زمين فرو برد، پس بناگاه [زمين‌] به تپيدن افتد؟"},{"SurahNumber":67,"VerseNumber":17,"Text":"يا از آن كس كه در آسمان است ايمن شده‌ايد كه بر [سر] شما تندبادى از سنگريزه فرو فرستد؟ پس به زودى خواهيد دانست كه بيم دادن من چگونه است"},{"SurahNumber":67,"VerseNumber":18,"Text":"و پيش از آنان [نيز] كسانى به تكذيب پرداختند پس عذاب من چگونه بود؟"},{"SurahNumber":67,"VerseNumber":19,"Text":"آيا در بالاى سرشان به پرندگان ننگريسته‌اند [كه گاه‌] بال مى‌گسترند و [گاه‌] بال مى‌آنند؟ جز خداى رحمان [كسى‌] آنها را نگاه نمى‌دارد، او به هر چيزى بيناست"},{"SurahNumber":67,"VerseNumber":20,"Text":"يا آن كسى كه خود براى شما [چون‌] سپاهى است كه ياريتان مى‌كند، جز خداى رحمان كيست؟ كافران جز گرفتار فريب نيستند"},{"SurahNumber":67,"VerseNumber":21,"Text":"يا كيست آن كه به شما روزى دهد اگر [خدا] روزى خود را [از شما] باز دارد؟ [نه‌] بلكه در سركشى و نفرت پافشارى كردند"},{"SurahNumber":67,"VerseNumber":22,"Text":"پس آيا آن كس كه نگونسار راه مى‌پيمايد هدايت يافته تر است يا آن كس كه ايستاده بر راه راست مى‌رود؟"},{"SurahNumber":67,"VerseNumber":23,"Text":"بگو: «اوست آن كس كه شما را پديد آورده و براى شما گوش و ديدگان و دلها آفريده است. چه كم سپاسگزاريد.»"},{"SurahNumber":67,"VerseNumber":24,"Text":"بگو: «اوست كه شما را در زمين پراكنده كرده، و به نزد او [ست كه‌] گرد آورده خواهيد شد.»"},{"SurahNumber":67,"VerseNumber":25,"Text":"و مى‌گويند: «اگر راست مى‌گوييد، اين وعده كى خواهد بود؟»"},{"SurahNumber":67,"VerseNumber":26,"Text":"بگو: «علم [آن‌] فقط پيش خداست و من صرفاً هشدار دهنده‌اى آشكارم.»"},{"SurahNumber":67,"VerseNumber":27,"Text":"و آنگاه كه آن [لحظه موعود] را نزديك ببينند، چهره‌هاى كسانى كه كافر شده‌اند در هم رود، و گفته شود: «اين است همان چيزى كه آن را فرا مى‌خوانديد»"},{"SurahNumber":67,"VerseNumber":28,"Text":"بگو: «به من خبر دهيد، اگر خدا مرا و هر كه را با من است هلاك كند يا ما را مورد رحمت قرار دهد، چه كسى كافران را از عذابى پر درد پناه خواهد داد؟»"},{"SurahNumber":67,"VerseNumber":29,"Text":"بگو: «اوست خداى بخشايشگر، به او ايمان آورديم، و بر او توكل كرديم. و به زودى خواهيد دانست چه كسى است كه خود در گمراهى آشكارى است.»"},{"SurahNumber":67,"VerseNumber":30,"Text":"بگو: «به من خبر دهيد، اگر آب [آشاميدنى‌] شما [به زمين‌] فرو رود، چه كسى آب روان برايتان خواهد آورد؟»"},{"SurahNumber":68,"VerseNumber":1,"Text":"نون، سوگند به قلم و آنچه مى‌نويسند،"},{"SurahNumber":68,"VerseNumber":2,"Text":"[كه‌] تو، به لطف پروردگارت، ديوانه نيستى"},{"SurahNumber":68,"VerseNumber":3,"Text":"و بى‌گمان، تو را پاداشى بى‌منت خواهد بود"},{"SurahNumber":68,"VerseNumber":4,"Text":"و راستى كه تو را خويى والاست"},{"SurahNumber":68,"VerseNumber":5,"Text":"به زودى خواهى ديد و خواهند ديد،"},{"SurahNumber":68,"VerseNumber":6,"Text":"[كه‌] كدام يك از شما دستخوش جنونيد"},{"SurahNumber":68,"VerseNumber":7,"Text":"پروردگارت خود بهتر مى‌داند چه كسى از راه او منحرف شده، و [هم‌] او به راه يافتگان داناتر است"},{"SurahNumber":68,"VerseNumber":8,"Text":"پس، از دروغزنان فرمان مبر"},{"SurahNumber":68,"VerseNumber":9,"Text":"دوست دارند كه نرمى كنى تا نرمى نمايند"},{"SurahNumber":68,"VerseNumber":10,"Text":"و از هر قسم خورنده فرو مايه‌اى فرمان مبر"},{"SurahNumber":68,"VerseNumber":11,"Text":"[كه‌] عيبجوست و براى خبرچينى گام برمى‌دارد،"},{"SurahNumber":68,"VerseNumber":12,"Text":"مانع خير، متجاوز، گناه پيشه،"},{"SurahNumber":68,"VerseNumber":13,"Text":"گستاخ، [و] گذشته از آن زنازاده است،"},{"SurahNumber":68,"VerseNumber":14,"Text":"به صرف اينكه مالدار و پسردار است،"},{"SurahNumber":68,"VerseNumber":15,"Text":"چون آيات ما بر او خوانده شود، گويد: «افسانه‌هاى پيشينيان است.»"},{"SurahNumber":68,"VerseNumber":16,"Text":"زودا كه بر بينى‌اش داغ نهيم [و رسوايش كنيم‌]"},{"SurahNumber":68,"VerseNumber":17,"Text":"ما آنان را همان گونه كه باغداران را آزموديم، مورد آزمايش قرار داديم، آنگاه كه سوگند خوردند كه صبح برخيزند و [ميوه‌] آن [باغ‌] را حتماً بچينند"},{"SurahNumber":68,"VerseNumber":18,"Text":"و[لى‌] «ان شاء الله» نگفتند"},{"SurahNumber":68,"VerseNumber":19,"Text":"پس در حالى كه آنان غنوده بودند، بلايى از جانب پروردگارت بر آن [باغ‌] به گردش در آمد"},{"SurahNumber":68,"VerseNumber":20,"Text":"و [باغ،] آفت زده [و زمين باير] گرديد"},{"SurahNumber":68,"VerseNumber":21,"Text":"پس [باغداران‌] بامدادان يكديگر را صدا زدند،"},{"SurahNumber":68,"VerseNumber":22,"Text":"كه: «اگر ميوه مى‌چينيد، بامدادان به سوى كشت خويش رويد.»"},{"SurahNumber":68,"VerseNumber":23,"Text":"پس به راه افتادند و آهسته به هم مى‌گفتند"},{"SurahNumber":68,"VerseNumber":24,"Text":"«كه: امروز نبايد در باغ بينوايى بر شما در آيد.»"},{"SurahNumber":68,"VerseNumber":25,"Text":"و صبحگاهان در حالى كه خود را بر منع [بينوايان‌] توانا مى‌ديدند، رفتند"},{"SurahNumber":68,"VerseNumber":26,"Text":"و چون [باغ‌] را ديدند، گفتند: «قطعاً ما راه گم كرده‌ايم"},{"SurahNumber":68,"VerseNumber":27,"Text":"[نه‌] بلكه ما محروميم"},{"SurahNumber":68,"VerseNumber":28,"Text":"خردمندترينشان گفت: «آيا به شما نگفتم: چرا خدا را به پاكى نمى‌ستاييد؟»"},{"SurahNumber":68,"VerseNumber":29,"Text":"گفتند: «پروردگارا، تو را به پاكى مى‌ستاييم، ما واقعاً ستمگر بوديم. «"},{"SurahNumber":68,"VerseNumber":30,"Text":"پس بعضى‌شان رو به بعضى ديگر آوردند و همديگر را به نكوهش گرفتند"},{"SurahNumber":68,"VerseNumber":31,"Text":"گفتند: «اى واى بر ما كه سركش بوده‌ايم"},{"SurahNumber":68,"VerseNumber":32,"Text":"اميد است كه پروردگار ما بهتر از آن را به ما عوض دهد، زيرا ما به پروردگارمان مشتاقيم"},{"SurahNumber":68,"VerseNumber":33,"Text":"عذاب [دنيا] چنين است، و عذاب آخرت، اگر مى‌دانستند قطعاً بزرگتر خواهد بود"},{"SurahNumber":68,"VerseNumber":34,"Text":"براى پرهيزگاران، نزد پروردگارشان باغستانهاى پر ناز و نعمت است"},{"SurahNumber":68,"VerseNumber":35,"Text":"پس آيا فرمانبرداران را چون بدكاران قرار خواهيم داد؟"},{"SurahNumber":68,"VerseNumber":36,"Text":"شما را چه شده؟ چگونه داورى مى‌كنيد؟"},{"SurahNumber":68,"VerseNumber":37,"Text":"يا شما را كتابى هست كه در آن فرا مى‌گيريد،"},{"SurahNumber":68,"VerseNumber":38,"Text":"كه هر چه را برمى‌گزينيد، براى شما در آن خواهد بود؟"},{"SurahNumber":68,"VerseNumber":39,"Text":"يا اينكه شما تا روز قيامت [از ما] سوگندهايى رسا گرفته‌ايد كه هر چه دلتان خواست حكم كنيد؟"},{"SurahNumber":68,"VerseNumber":40,"Text":"از آنان بپرس: كدامشان ضامن اين [ادعا] يند؟"},{"SurahNumber":68,"VerseNumber":41,"Text":"يا شريكانى دارند؟ پس اگر راست مى‌گويند شريكانشان را بياورند"},{"SurahNumber":68,"VerseNumber":42,"Text":"روزى كه كار، زار [و رهايى دشوار] شود و به سجده فرا خوانده شوند و در خود توانايى نيابند"},{"SurahNumber":68,"VerseNumber":43,"Text":"ديدگانشان به زير افتاده، خوارى آنان را فرو مى‌گيرد، در حالى كه [پيش از اين‌] به سجده دعوت مى‌شدند و تندرست بودند"},{"SurahNumber":68,"VerseNumber":44,"Text":"پس مرا با كسى كه اين گفتار را تكذيب مى‌كند واگذار. به تدريج آنان را به گونه‌اى كه در نيابند [گريبان‌] خواهيم گرفت،"},{"SurahNumber":68,"VerseNumber":45,"Text":"و مهلتشان مى‌دهم، زيرا تدبير من [سخت‌] استوار است"},{"SurahNumber":68,"VerseNumber":46,"Text":"آيا از آنان مزدى درخواست مى‌كنى، و آنان خود را زير بار تاوان، گرانبار مى‌يابند؟"},{"SurahNumber":68,"VerseNumber":47,"Text":"يا [علم‌] غيب پيش آنهاست و آنها مى‌نويسند؟"},{"SurahNumber":68,"VerseNumber":48,"Text":"پس در [امتثال‌] حكم پروردگارت شكيبايى ورز، و مانند همدم ماهى [=يونس‌] مباش، آنگاه كه اندوه زده ندا درداد"},{"SurahNumber":68,"VerseNumber":49,"Text":"اگر لطفى از جانب پروردگارش تدارك [حال‌] او نمى‌كرد، قطعاً نكوهش شده بر زمين خشك انداخته مى‌شد"},{"SurahNumber":68,"VerseNumber":50,"Text":"پس پروردگارش وى را برگزيد و از شايستگانش گردانيد"},{"SurahNumber":68,"VerseNumber":51,"Text":"و آنان كه كافر شدند، چون قرآن را شنيدند چيزى نمانده بود كه تو را چشم بزنند، و مى‌گفتند: «او واقعاً ديوانه‌اى است.»"},{"SurahNumber":68,"VerseNumber":52,"Text":"و حال آنكه [قرآن‌] جز تذكارى براى جهانيان نيست"},{"SurahNumber":69,"VerseNumber":1,"Text":"آن رخ دهنده"},{"SurahNumber":69,"VerseNumber":2,"Text":"چيست آن رخ دهنده؟"},{"SurahNumber":69,"VerseNumber":3,"Text":"و چه دانى كه آن رخ دهنده چيست؟"},{"SurahNumber":69,"VerseNumber":4,"Text":"ثمود و عاد، آن حادثه كوبنده را تكذيب كردند"},{"SurahNumber":69,"VerseNumber":5,"Text":"اما ثمود به [سزاى‌] سركشى [خود] به هلاكت رسيدند"},{"SurahNumber":69,"VerseNumber":6,"Text":"و اما عاد، به [وسيله‌] تندبادى توفنده سركش هلاك شدند"},{"SurahNumber":69,"VerseNumber":7,"Text":"[كه خدا] آن را هفت شب و هشت روز پياپى بر آنان بگماشت: در آن [مدت‌] مردم را فرو افتاده مى‌ديدى، گويى آنها تنه‌هاى نخلهاى ميان تهى‌اند"},{"SurahNumber":69,"VerseNumber":8,"Text":"آيا از آنان كسى را بر جاى مى‌بينى؟"},{"SurahNumber":69,"VerseNumber":9,"Text":"و فرعون و كسانى كه پيش از او بودند و [مردم‌] شهرهاى سرنگون شده [سدوم و عاموره‌] مرتكب خطا شدند"},{"SurahNumber":69,"VerseNumber":10,"Text":"و از امر فرستاده پروردگارشان سرپيچى كردند، و [خدا هم‌] آنان را به گرفتنى سخت، فرو گرفت"},{"SurahNumber":69,"VerseNumber":11,"Text":"ما، چون آب طغيان كرد، شما را بر كشتى سوار نموديم"},{"SurahNumber":69,"VerseNumber":12,"Text":"تا آن را براى شما [مايه‌] تذكرى گردانيم و گوشهاى شنوا آن را نگاه دارد"},{"SurahNumber":69,"VerseNumber":13,"Text":"پس آنگاه كه در صور يك بار دميده شود"},{"SurahNumber":69,"VerseNumber":14,"Text":"و زمين و كوه‌ها از جاى خود برداشته شوند و هر دوى آنها با يك تكان ريز ريز گردند"},{"SurahNumber":69,"VerseNumber":15,"Text":"پس آن روز است كه واقعه [آنچنانى‌] وقوع يابد"},{"SurahNumber":69,"VerseNumber":16,"Text":"و آسمان از هم بشكافد، و در آن روز است كه آن از هم گسسته باشد"},{"SurahNumber":69,"VerseNumber":17,"Text":"و فرشتگان در اطراف [آسمان‌]اند، و عرش پروردگارت را آن روز، هشت [فرشته ] بر سر خود بر مى‌دارند"},{"SurahNumber":69,"VerseNumber":18,"Text":"در آن روز، شما [به پيشگاه خدا] عرضه مى‌شويد، [و] پوشيده‌اى از شما پوشيده نمى‌ماند"},{"SurahNumber":69,"VerseNumber":19,"Text":"اما كسى كه كارنامه‌اش به دست راستش داده شود، گويد: «بياييد و كتابم را بخوانيد"},{"SurahNumber":69,"VerseNumber":20,"Text":"من يقين داشتم كه به حساب خود مى‌رسم"},{"SurahNumber":69,"VerseNumber":21,"Text":"پس او در يك زندگى خوش است"},{"SurahNumber":69,"VerseNumber":22,"Text":"در بهشتى برين،"},{"SurahNumber":69,"VerseNumber":23,"Text":"[كه‌] ميوه هايش در دسترس است"},{"SurahNumber":69,"VerseNumber":24,"Text":"بخوريد و بنوشيد، گواراتان باد، به [پاداش‌] آنچه در روزهاى گذشته انجام داديد"},{"SurahNumber":69,"VerseNumber":25,"Text":"و اما كسى كه كارنامه‌اش به دست چپش داده شود، گويد: «اى كاش كتابم را دريافت نكرده بودم"},{"SurahNumber":69,"VerseNumber":26,"Text":"و از حساب خود خبردار نشده بودم"},{"SurahNumber":69,"VerseNumber":27,"Text":"اى كاش آن [مرگ‌] كار را تمام مى‌كرد"},{"SurahNumber":69,"VerseNumber":28,"Text":"مال من، مرا سودى نبخشيد"},{"SurahNumber":69,"VerseNumber":29,"Text":"قدرت من از [كف‌] من برفت"},{"SurahNumber":69,"VerseNumber":30,"Text":"[گويند:] «بگيريد او را و در غل كشيد"},{"SurahNumber":69,"VerseNumber":31,"Text":"آنگاه ميان آتشش اندازيد"},{"SurahNumber":69,"VerseNumber":32,"Text":"پس در زنجيرى كه درازى آن هفتاد گز است وى را در بند كشيد"},{"SurahNumber":69,"VerseNumber":33,"Text":"چرا كه او به خداى بزرگ نمى‌گرويد"},{"SurahNumber":69,"VerseNumber":34,"Text":"و به اطعام مسكين تشويق نمى‌كرد"},{"SurahNumber":69,"VerseNumber":35,"Text":"پس امروز او را در اينجا حمايتگرى نيست"},{"SurahNumber":69,"VerseNumber":36,"Text":"و خوراكى جز چركابه ندارد،"},{"SurahNumber":69,"VerseNumber":37,"Text":"كه آن را جز خطاكاران نمى‌خورند"},{"SurahNumber":69,"VerseNumber":38,"Text":"پس نه [چنان است كه مى‌پنداريد]، سوگند ياد مى‌كنم به آنچه مى‌بينيد،"},{"SurahNumber":69,"VerseNumber":39,"Text":"و آنچه نمى‌بينيد،"},{"SurahNumber":69,"VerseNumber":40,"Text":"كه [قرآن‌] قطعاً گفتار فرستاده‌اى بزرگوار است"},{"SurahNumber":69,"VerseNumber":41,"Text":"و آن گفتار شاعرى نيست [كه‌] كمتر [به آن‌] ايمان داريد"},{"SurahNumber":69,"VerseNumber":42,"Text":"و نه گفتار كاهنى [كه‌] كمتر [از آن‌] پند مى‌گيريد"},{"SurahNumber":69,"VerseNumber":43,"Text":"[پيام‌] فرودآمده‌اى است از جانب پروردگار جهانيان"},{"SurahNumber":69,"VerseNumber":44,"Text":"و اگر [او] پاره‌اى گفته‌ها بر ما بسته بود،"},{"SurahNumber":69,"VerseNumber":45,"Text":"دست راستش را سخت مى‌گرفتيم،"},{"SurahNumber":69,"VerseNumber":46,"Text":"سپس رگ قلبش را پاره مى‌كرديم،"},{"SurahNumber":69,"VerseNumber":47,"Text":"و هيچ يك از شما مانع از [عذاب‌] او نمى‌شد"},{"SurahNumber":69,"VerseNumber":48,"Text":"و در حقيقت، [قرآن‌] تذكارى براى پرهيزگاران است"},{"SurahNumber":69,"VerseNumber":49,"Text":"و ما به راستى مى‌دانيم كه از [ميان‌] شما تكذيب‌كنندگانى هستند"},{"SurahNumber":69,"VerseNumber":50,"Text":"و آن واقعاً بر كافران حسرتى است"},{"SurahNumber":69,"VerseNumber":51,"Text":"و اين [قرآن‌]، بى‌شبهه، حقيقتى يقينى است"},{"SurahNumber":69,"VerseNumber":52,"Text":"پس به [پاس‌] نام پروردگار بزرگت تسبيح گوى"},{"SurahNumber":70,"VerseNumber":1,"Text":"پرسنده‌اى از عذاب واقع‌شونده‌اى پرسيد،"},{"SurahNumber":70,"VerseNumber":2,"Text":"كه اختصاص به كافران دارد [و] آن را بازدارنده‌اى نيست"},{"SurahNumber":70,"VerseNumber":3,"Text":"[و] از جانب خداوند صاحب درجات [و مراتب‌] است"},{"SurahNumber":70,"VerseNumber":4,"Text":"فرشتگان و روح، در روزى كه مقدارش پنجاه هزار سال است به سوى «او» بالا مى‌روند"},{"SurahNumber":70,"VerseNumber":5,"Text":"پس صبر كن، صبرى نيكو"},{"SurahNumber":70,"VerseNumber":6,"Text":"زيرا آنان [عذاب‌] را دور مى‌بينند،"},{"SurahNumber":70,"VerseNumber":7,"Text":"و [ما] نزديكش مى‌بينيم"},{"SurahNumber":70,"VerseNumber":8,"Text":"روزى كه آسمانها چون فلز گداخته شود،"},{"SurahNumber":70,"VerseNumber":9,"Text":"و كوهها چون پشم زده گردد،"},{"SurahNumber":70,"VerseNumber":10,"Text":"و هيچ دوست صميمى از دوست صميمى [حال‌] نپرسد،"},{"SurahNumber":70,"VerseNumber":11,"Text":"آنان را به ايشان نشان مى‌دهند. گناهكار آرزو مى‌كند كه كاش براى رهايى از عذاب آن روز، مى توانست پسران خود را عوض دهد،"},{"SurahNumber":70,"VerseNumber":12,"Text":"و [نيز] همسرش و برادرش را،"},{"SurahNumber":70,"VerseNumber":13,"Text":"و قبيله‌اش را كه به او پناه مى‌دهد،"},{"SurahNumber":70,"VerseNumber":14,"Text":"و هر كه را كه در روى زمين است همه را [عوض مى‌داد] و آنگاه خود را رها مى‌كرد"},{"SurahNumber":70,"VerseNumber":15,"Text":"نه چنين است. [آتش‌] زبانه مى‌كشد،"},{"SurahNumber":70,"VerseNumber":16,"Text":"پوست سر و اندام را بركننده است"},{"SurahNumber":70,"VerseNumber":17,"Text":"هر كه را پشت كرده و روى برتافته،"},{"SurahNumber":70,"VerseNumber":18,"Text":"و گرد آورده و انباشته [و حسابش را نگاه داشته‌] فرا مى‌خواند"},{"SurahNumber":70,"VerseNumber":19,"Text":"به راستى كه انسان سخت آزمند [و بى‌تاب‌] خلق شده است"},{"SurahNumber":70,"VerseNumber":20,"Text":"چون صدمه‌اى به او رسد عجز و لابه كند"},{"SurahNumber":70,"VerseNumber":21,"Text":"و چون خيرى به او رسد بخل ورزد"},{"SurahNumber":70,"VerseNumber":22,"Text":"غير از نمازگزاران"},{"SurahNumber":70,"VerseNumber":23,"Text":"همان كسانى كه بر نمازشان پايدارى مى‌كنند"},{"SurahNumber":70,"VerseNumber":24,"Text":"و همانان كه در اموالشان حقى معلوم است،"},{"SurahNumber":70,"VerseNumber":25,"Text":"براى سائل و محروم"},{"SurahNumber":70,"VerseNumber":26,"Text":"و كسانى كه روز جزا را باور دارند"},{"SurahNumber":70,"VerseNumber":27,"Text":"و آنان كه از عذاب پروردگارشان بيمناكند"},{"SurahNumber":70,"VerseNumber":28,"Text":"چرا كه از عذاب پروردگارشان ايمن نمى‌توانند بود"},{"SurahNumber":70,"VerseNumber":29,"Text":"و كسانى كه دامن خود را حفظ مى‌كنند،"},{"SurahNumber":70,"VerseNumber":30,"Text":"مگر بر همسران خود يا كنيزانشان كه [در اين صورت‌] مورد نكوهش نيستند"},{"SurahNumber":70,"VerseNumber":31,"Text":"و هر كس پا از اين [حد] فراتر نهد، آنان همان از حد درگذرندگانند"},{"SurahNumber":70,"VerseNumber":32,"Text":"و كسانى كه امانتها و پيمان خود را مراعات مى‌كنند"},{"SurahNumber":70,"VerseNumber":33,"Text":"و آنان كه بر شهادتهاى خود ايستاده‌اند"},{"SurahNumber":70,"VerseNumber":34,"Text":"و كسانى كه بر نمازشان مداومت مى‌ورزند"},{"SurahNumber":70,"VerseNumber":35,"Text":"آنها هستند كه در باغهايى [از بهشت‌]، گرامى خواهند بود"},{"SurahNumber":70,"VerseNumber":36,"Text":"چه شده است كه آنان كه كفر ورزيده‌اند، به سوى تو شتابان،"},{"SurahNumber":70,"VerseNumber":37,"Text":"گروه گروه، از راست و از چپ [هجوم مى‌آورند]؟"},{"SurahNumber":70,"VerseNumber":38,"Text":"آيا هر يك از آنان طمع مى‌بندد كه در بهشت پر نعمت درآورده شود؟"},{"SurahNumber":70,"VerseNumber":39,"Text":"نه چنين است. ما آنان را از آنچه [خود] مى‌دانند آفريديم"},{"SurahNumber":70,"VerseNumber":40,"Text":"[هرگز،] به پروردگار خاوران و باختران سوگند ياد مى‌كنم كه ما تواناييم،"},{"SurahNumber":70,"VerseNumber":41,"Text":"كه به جاى آنان بهتر از ايشان را بياوريم؛ و بر ما پيشى نتوانند جست"},{"SurahNumber":70,"VerseNumber":42,"Text":"پس بگذارشان ياوه گويند و بازى كنند تا روزى را كه وعده داده شده‌اند ملاقات نمايند"},{"SurahNumber":70,"VerseNumber":43,"Text":"روزى كه از گورها[ى خود] شتابان برآيند، گويى كه آنان به سوى پرچمهاى افراشته مى دوند"},{"SurahNumber":70,"VerseNumber":44,"Text":"ديدگانشان فرو افتاده، [غبار] مذلّت آنان را فرو گرفته است. اين است همان روزى كه به ايشان وعده داده مى‌شد"},{"SurahNumber":71,"VerseNumber":1,"Text":"ما نوح را به سوى قومش فرستاديم كه: «قومت را، پيش از آنكه عذابى دردناك به آنان رسد، هشدار ده.»"},{"SurahNumber":71,"VerseNumber":2,"Text":"[نوح‌] گفت: «اى قوم من، من شما را هشدار دهنده‌اى آشكارم،"},{"SurahNumber":71,"VerseNumber":3,"Text":"كه خدا را بپرستيد و از او پروا داريد و مرا فرمان بريد"},{"SurahNumber":71,"VerseNumber":4,"Text":"[تا] برخى از گناهانتان را بر شما ببخشايد و [اجل‌] شما را تا وقتى معين به تأخير اندازد. اگر بدانيد، چون وقت مقرر خدا برسد، تأخير بر نخواهد داشت"},{"SurahNumber":71,"VerseNumber":5,"Text":"[نوح‌] گفت: «پروردگارا، من قوم خود را شب و روز دعوت كردم،"},{"SurahNumber":71,"VerseNumber":6,"Text":"و دعوت من جز بر گريزشان نيفزود"},{"SurahNumber":71,"VerseNumber":7,"Text":"و من هر بار كه آنان را دعوت كردم تا ايشان را بيامرزى، انگشتانشان را در گوشهايشان كردند و رداى خويشتن بر سر كشيدند و اصرار ورزيدند و هر چه بيشتر بر كبر خود افزودند"},{"SurahNumber":71,"VerseNumber":8,"Text":"سپس من آشكارا آنان را دعوت كردم"},{"SurahNumber":71,"VerseNumber":9,"Text":"باز من به آنان اعلام نمودم و در خلوت [و] پوشيده نيز به ايشان گفتم"},{"SurahNumber":71,"VerseNumber":10,"Text":"و گفتم: از پروردگارتان آمرزش بخواهيد كه او همواره آمرزنده است"},{"SurahNumber":71,"VerseNumber":11,"Text":"[تا] بر شما از آسمان باران پى در پى فرستد"},{"SurahNumber":71,"VerseNumber":12,"Text":"و شما را به اموال و پسران، يارى كند، و برايتان باغها قرار دهد و نهرها براى شما پديد آورد"},{"SurahNumber":71,"VerseNumber":13,"Text":"شما را چه شده است كه از شكوه خدا بيم نداريد؟"},{"SurahNumber":71,"VerseNumber":14,"Text":"و حال آنكه شما را مرحله به مرحله خلق كرده است"},{"SurahNumber":71,"VerseNumber":15,"Text":"مگر ملاحظه نكرده‌ايد كه چگونه خدا هفت آسمان را تُوبرتُو آفريده است؟"},{"SurahNumber":71,"VerseNumber":16,"Text":"و ماه را در ميان آنها روشنايى‌بخش گردانيد و خورشيد را [چون‌] چراغى قرار داد"},{"SurahNumber":71,"VerseNumber":17,"Text":"و خدا[ست كه‌] شما را [مانند] گياهى از زمين رويانيد؛"},{"SurahNumber":71,"VerseNumber":18,"Text":"سپس شما را در آن بازمى‌گرداند و بيرون مى‌آورد بيرون‌آوردنى [عجيب‌]"},{"SurahNumber":71,"VerseNumber":19,"Text":"و خدا زمين را براى شما فرشى [گسترده‌] ساخت،"},{"SurahNumber":71,"VerseNumber":20,"Text":"تا در راههاى فراخ آن برويد.»"},{"SurahNumber":71,"VerseNumber":21,"Text":"نوح گفت: «پروردگارا، آنان نافرمانى من كردند و كسى را پيروى نمودند كه مال و فرزندش جز بر زيان وى نيفزود"},{"SurahNumber":71,"VerseNumber":22,"Text":"و دست به نيرنگى بس بزرگ زدند"},{"SurahNumber":71,"VerseNumber":23,"Text":"و گفتند: زنهار، خدايان خود را رها مكنيد، و نه «وَدّ» را واگذاريد و نه «سُواع» و نه «يَغُوث» و نه «يَعُوق» و نه «نَسْر» را"},{"SurahNumber":71,"VerseNumber":24,"Text":"و بسيارى را گمراه كرده‌اند. [بار خدايا،] جز بر گمراهى ستمكاران ميفزاى.»"},{"SurahNumber":71,"VerseNumber":25,"Text":"[تا] به سبب گناهانشان غرقه گشتند و [پس از مرگ‌] در آتشى درآورده شدند و براى خود، در برابر خدا يارانى نيافتند"},{"SurahNumber":71,"VerseNumber":26,"Text":"و نوح گفت: «پروردگارا، هيچ كس از كافران را بر روى زمين مگذار،"},{"SurahNumber":71,"VerseNumber":27,"Text":"چرا كه اگر تو آنان را باقى گذارى، بندگانت را گمراه مى‌كنند و جز پليدكار ناسپاس نزايند"},{"SurahNumber":71,"VerseNumber":28,"Text":"پروردگارا، بر من و پدر و مادرم و هر مؤمنى كه در سرايم درآيد، و بر مردان و زنان با ايمان ببخشاى، و جز بر هلاكت ستمگران ميفزاى.»"},{"SurahNumber":72,"VerseNumber":1,"Text":"بگو: «به من وحى شده است كه تنى چند از جنّيان گوش فرا داشتند و گفتند: راستى ما قرآنى شگفت‌آور شنيديم"},{"SurahNumber":72,"VerseNumber":2,"Text":"[كه‌] به راه راست هدايت مى‌كند. پس به آن ايمان آورديم و هرگز كسى را شريك پروردگارمان قرار نخواهيم داد"},{"SurahNumber":72,"VerseNumber":3,"Text":"و اينكه او، پروردگار والاى ما، همسر و فرزندى اختيار نكرده است"},{"SurahNumber":72,"VerseNumber":4,"Text":"و [شگفت‌] آنكه كم خرد ما، در باره خدا سخنانى ياوه مى‌سرايد"},{"SurahNumber":72,"VerseNumber":5,"Text":"و ما پنداشته بوديم كه انس و جن هرگز به خدا دروغ نمى‌بندند"},{"SurahNumber":72,"VerseNumber":6,"Text":"و مردانى از آدميان به مردانى از جن پناه مى‌بردند و بر سركشى آنها مى‌افزودند"},{"SurahNumber":72,"VerseNumber":7,"Text":"و آنها [نيز] آن گونه كه [شما] پنداشته‌ايد، گمان بردند كه خدا هرگز كسى را زنده نخواهد گردانيد"},{"SurahNumber":72,"VerseNumber":8,"Text":"و ما بر آسمان دست يافتيم و آن را پر از نگهبانان توانا و تيرهاى شهاب يافتيم"},{"SurahNumber":72,"VerseNumber":9,"Text":"و در [آسمان‌] براى شنيدن، به كمين مى‌نشستيم، [اما] اكنون هر كه بخواهد به گوش باشد، تير شهابى در كمين خود مى‌يابد"},{"SurahNumber":72,"VerseNumber":10,"Text":"و ما [درست‌] نمى‌دانيم كه آيا براى كسانى كه در زمينند بدى خواسته شده يا پروردگارشان برايشان هدايت خواسته است؟"},{"SurahNumber":72,"VerseNumber":11,"Text":"و از ميان ما برخى درستكارند و برخى غير آن، و ما فرقه‌هايى گوناگونيم"},{"SurahNumber":72,"VerseNumber":12,"Text":"و ما مى‌دانيم كه هرگز نمى‌توانيم در زمين خداى را به ستوه آوريم، و هرگز او را با گريز [خود] درمانده نتوانيم كرد"},{"SurahNumber":72,"VerseNumber":13,"Text":"و ما چون هدايت را شنيديم بدان گرويديم؛ پس كسى كه به پروردگار خود ايمان آورد، از كمى [پاداش‌] و سختى بيم ندارد"},{"SurahNumber":72,"VerseNumber":14,"Text":"و از ميان ما برخى فرمانبردار و برخى از ما منحرفند: پس كسانى كه به فرمانند، آنان در جستجوى راه درستند،"},{"SurahNumber":72,"VerseNumber":15,"Text":"ولى منحرفان، هيزم جهنم خواهند بود.»"},{"SurahNumber":72,"VerseNumber":16,"Text":"و اگر [مردم‌] در راه درست، پايدارى ورزند، قطعاً آب گوارايى بديشان نوشانيم"},{"SurahNumber":72,"VerseNumber":17,"Text":"تا در اين باره آنان را بيازماييم، و هر كس از ياد پروردگار خود دل بگرداند، وى را در قيد عذابى [روز]افزون درآورد"},{"SurahNumber":72,"VerseNumber":18,"Text":"و مساجد ويژه خداست، پس هيچ كس را با خدا مخوانيد"},{"SurahNumber":72,"VerseNumber":19,"Text":"و همين كه «بنده خدا» برخاست تا او را بخواند، چيزى نمانده بود كه بر سر وى فرو افتند"},{"SurahNumber":72,"VerseNumber":20,"Text":"بگو: «من تنها پروردگار خود را مى‌خوانم و كسى را با او شريك نمى‌گردانم.»"},{"SurahNumber":72,"VerseNumber":21,"Text":"بگو: «من براى شما اختيار زيان و هدايتى را ندارم.»"},{"SurahNumber":72,"VerseNumber":22,"Text":"بگو: «هرگز كسى مرا در برابر خدا پناه نمى‌دهد و هرگز پناهگاهى غير از او نمى‌يابم"},{"SurahNumber":72,"VerseNumber":23,"Text":"[وظيفه من‌] تنها ابلاغى از خدا و [رساندن‌] پيامهاى اوست.» و هر كس خدا و پيامبرش را نافرمانى كند قطعاً آتش دوزخ براى اوست و جاودانه در آن خواهند ماند"},{"SurahNumber":72,"VerseNumber":24,"Text":"[باش‌] تا آنچه را وعده داده مى‌شوند ببينند، آنگاه دريابند كه ياور چه كسى ضعيف‌تر و كدام يك شماره‌اش كمتر است"},{"SurahNumber":72,"VerseNumber":25,"Text":"بگو: «نمى‌دانم آنچه را كه وعده داده شده‌ايد نزديك است يا پروردگارم براى آن زمانى نهاده است؟»"},{"SurahNumber":72,"VerseNumber":26,"Text":"داناى نهان است، و كسى را بر غيب خود آگاه نمى‌كند،"},{"SurahNumber":72,"VerseNumber":27,"Text":"جز پيامبرى را كه از او خشنود باشد، كه [در اين صورت‌] براى او از پيش رو و از پشت سرش نگاهبانانى بر خواهد گماشت،"},{"SurahNumber":72,"VerseNumber":28,"Text":"تا معلوم بدارد كه پيامهاى پروردگار خود را رسانيده‌اند؛ و [خدا] بدانچه نزد ايشان است احاطه دارد و هر چيزى را به عدد شماره كرده است"},{"SurahNumber":73,"VerseNumber":1,"Text":"اى جامه به خويشتن فرو پيچيده،"},{"SurahNumber":73,"VerseNumber":2,"Text":"به پا خيز شب را مگر اندكى،"},{"SurahNumber":73,"VerseNumber":3,"Text":"نيمى از شب يا اندكى از آن را بكاه،"},{"SurahNumber":73,"VerseNumber":4,"Text":"يا بر آن [نصف‌] بيفزاى و قرآن را شمرده شمرده بخوان"},{"SurahNumber":73,"VerseNumber":5,"Text":"در حقيقت ما به زودى بر تو گفتارى گرانبار القا مى‌كنيم"},{"SurahNumber":73,"VerseNumber":6,"Text":"قطعاً برخاستن شب، رنجش بيشتر و گفتار [در آن هنگام‌] راستين‌تر است"},{"SurahNumber":73,"VerseNumber":7,"Text":"[و] تو را، در روز، آمد و شدى دراز است"},{"SurahNumber":73,"VerseNumber":8,"Text":"و نام پروردگار خود را ياد كن و تنها به او بپرداز"},{"SurahNumber":73,"VerseNumber":9,"Text":"[اوست‌] پروردگار خاور و باختر، خدايى جز او نيست، پس او را كارساز خويش اختيار كن"},{"SurahNumber":73,"VerseNumber":10,"Text":"و بر آنچه مى‌گويند شكيبا باش و از آنان با دورى گزيدنى خوش فاصله بگير"},{"SurahNumber":73,"VerseNumber":11,"Text":"و مرا با تكذيب‌كنندگان توانگر واگذار و اندكى مهلتشان ده"},{"SurahNumber":73,"VerseNumber":12,"Text":"در حقيقت پيش ما زنجيرها و دوزخ،"},{"SurahNumber":73,"VerseNumber":13,"Text":"و غذايى گلوگير و عذابى پر درد است"},{"SurahNumber":73,"VerseNumber":14,"Text":"روزى كه زمين و كوهها به لرزه درآيند و كوهها به سان ريگ روان گردند"},{"SurahNumber":73,"VerseNumber":15,"Text":"بى‌گمان، ما به سوى شما فرستاده‌اى كه گواه بر شماست روانه كرديم، همان گونه كه فرستاده‌اى به سوى فرعون فرستاديم"},{"SurahNumber":73,"VerseNumber":16,"Text":"[ولى‌] فرعون به آن فرستاده عصيان ورزيد، پس ما او را به سختى فرو گرفتيم"},{"SurahNumber":73,"VerseNumber":17,"Text":"پس اگر كفر بورزيد، چگونه از روزى كه كودكان را پير مى‌گرداند، پرهيز توانيد كرد؟"},{"SurahNumber":73,"VerseNumber":18,"Text":"آسمان از [بيم‌] آن [روز] در هم شكافد؛ وعده او انجام يافتنى است"},{"SurahNumber":73,"VerseNumber":19,"Text":"قطعاً اين [آيات‌] اندرزى است، تا هر كه بخواهد به سوى پروردگار خود راهى در پيش گيرد"},{"SurahNumber":73,"VerseNumber":20,"Text":"در حقيقت، پروردگارت مى‌داند كه تو و گروهى از كسانى كه با تواند، نزديك به دو سوم از شب يا نصف آن يا يك سوم آن را [به نماز] برمى‌خيزيد، و خداست كه شب و روز را اندازه‌گيرى مى‌كند. [او ]مى‌داند كه [شما] هرگز حساب آن را نداريد، پس بر شما ببخشود، [اينك‌] هر چه از قرآن ميسر مى‌شود بخوانيد. [خدا] مى‌داند كه به زودى در ميانتان بيمارانى خواهند بود، و [عده‌اى‌] ديگر در زمين سفر مى‌كنند [و] در پى روزى خدا هستند، و [گروهى‌] ديگر در راه خدا پيكار مى‌نمايند. پس هر چه از [قرآن‌] ميسر شد تلاوت كنيد و نماز را برپا داريد و زكات را بپردازيد و وام نيكو به خدا دهيد؛ و هر كار خوبى براى خويش از پيش فرستيد آن را نزد خدا بهتر و با پاداشى بيشتر باز خواهيد يافت. و از خدا طلب آمرزش كنيد كه خدا آمرزنده مهربان است"},{"SurahNumber":74,"VerseNumber":1,"Text":"اى كشيده رداى شب بر سر،"},{"SurahNumber":74,"VerseNumber":2,"Text":"برخيز و بترسان"},{"SurahNumber":74,"VerseNumber":3,"Text":"و پروردگار خود را بزرگ دار"},{"SurahNumber":74,"VerseNumber":4,"Text":"و لباس خويشتن را پاك كن"},{"SurahNumber":74,"VerseNumber":5,"Text":"و از پليدى دور شو"},{"SurahNumber":74,"VerseNumber":6,"Text":"و منّت مگذار و فزونى مطلب"},{"SurahNumber":74,"VerseNumber":7,"Text":"و براى پروردگارت شكيبايى كن"},{"SurahNumber":74,"VerseNumber":8,"Text":"پس چون در صور دميده شود،"},{"SurahNumber":74,"VerseNumber":9,"Text":"آن روز [چه‌] روز ناگوارى است"},{"SurahNumber":74,"VerseNumber":10,"Text":"بر كافران آسان نيست"},{"SurahNumber":74,"VerseNumber":11,"Text":"مرا با آنكه [او را] تنها آفريدم واگذار"},{"SurahNumber":74,"VerseNumber":12,"Text":"و دارايى بسيار به او بخشيدم،"},{"SurahNumber":74,"VerseNumber":13,"Text":"و پسرانى آماده [به خدمت، دادم‌]،"},{"SurahNumber":74,"VerseNumber":14,"Text":"و برايش [عيش خوش‌] آماده كردم"},{"SurahNumber":74,"VerseNumber":15,"Text":"باز [هم‌] طمع دارد كه بيفزايم"},{"SurahNumber":74,"VerseNumber":16,"Text":"ولى نه، زيرا او دشمن آيات ما بود"},{"SurahNumber":74,"VerseNumber":17,"Text":"به زودى او را به بالارفتن از گردنه [عذاب‌] وادار مى‌كنم"},{"SurahNumber":74,"VerseNumber":18,"Text":"آرى، [آن دشمن حق‌] انديشيد و سنجيد"},{"SurahNumber":74,"VerseNumber":19,"Text":"كشته بادا، چگونه [او] سنجيد؟"},{"SurahNumber":74,"VerseNumber":20,"Text":"[آرى،] كشته بادا، چگونه [او] سنجيد"},{"SurahNumber":74,"VerseNumber":21,"Text":"آنگاه نظر انداخت"},{"SurahNumber":74,"VerseNumber":22,"Text":"سپس رو ترش نمود و چهره در هم كشيد"},{"SurahNumber":74,"VerseNumber":23,"Text":"آنگاه پشت گردانيد و تكبّر ورزيد،"},{"SurahNumber":74,"VerseNumber":24,"Text":"و گفت: «اين [قرآن‌] جز سحرى كه [به برخى‌] آموخته‌اند نيست"},{"SurahNumber":74,"VerseNumber":25,"Text":"اين غير از سخن بشر نيست.»"},{"SurahNumber":74,"VerseNumber":26,"Text":"زودا كه او را به سَقَر در آورم"},{"SurahNumber":74,"VerseNumber":27,"Text":"و تو چه دانى كه آن سَقَر چيست؟"},{"SurahNumber":74,"VerseNumber":28,"Text":"نه باقى مى‌گذارد و نه رها مى‌كند"},{"SurahNumber":74,"VerseNumber":29,"Text":"پوستها را سياه مى‌گرداند"},{"SurahNumber":74,"VerseNumber":30,"Text":"[و] بر آن [دوزخ‌]، نوزده [نگهبان‌] است"},{"SurahNumber":74,"VerseNumber":31,"Text":"و ما موكّلان آتش را جز فرشتگان نگردانيديم، و شماره آنها را جز آزمايشى براى كسانى كه كافر شده‌اند قرار نداديم، تا آنان كه اهل كتابند يقين به هم رسانند، و ايمان كسانى كه ايمان آورده‌اند افزون گردد، و آنان كه كتاب به ايشان داده شده و [نيز] مؤمنان به شك نيفتند، و تا كسانى كه در دلهايشان بيمارى است و كافران بگويند: «خدا از اين وصف‌كردن، چه چيزى را اراده كرده است؟» اين گونه، خدا هر كه را بخواهد بيراه مى‌گذارد و هر كه را بخواهد هدايت مى كند، و [شماره‌] سپاهيان پروردگارت را جز او نمى‌داند، و اين [آيات‌] جز تذكارى براى بشر نيست"},{"SurahNumber":74,"VerseNumber":32,"Text":"نه چنين است [كه مى‌پندارند!] سوگند به ماه،"},{"SurahNumber":74,"VerseNumber":33,"Text":"و سوگند به شامگاه چون پشت كند،"},{"SurahNumber":74,"VerseNumber":34,"Text":"و سوگند به بامداد چون آشكار شود،"},{"SurahNumber":74,"VerseNumber":35,"Text":"كه آيات [قرآن‌] از پديده‌هاى بزرگ است"},{"SurahNumber":74,"VerseNumber":36,"Text":"بشر را هشداردهنده است"},{"SurahNumber":74,"VerseNumber":37,"Text":"هر كه از شما را كه بخواهد پيشى جويد يا بازايستد"},{"SurahNumber":74,"VerseNumber":38,"Text":"هر كسى در گرو دستاورد خويش است،"},{"SurahNumber":74,"VerseNumber":39,"Text":"بجز ياران دست راست"},{"SurahNumber":74,"VerseNumber":40,"Text":"در ميان باغها. از يكديگر مى‌پرسند،"},{"SurahNumber":74,"VerseNumber":41,"Text":"درباره مجرمان"},{"SurahNumber":74,"VerseNumber":42,"Text":"«چه چيز شما را در آتش [سَقَر] درآورد؟»"},{"SurahNumber":74,"VerseNumber":43,"Text":"گويند: «از نمازگزاران نبوديم،"},{"SurahNumber":74,"VerseNumber":44,"Text":"و بينوايان را غذا نمى‌داديم،"},{"SurahNumber":74,"VerseNumber":45,"Text":"با هرزه‌درايان هرزه‌درايى مى‌كرديم،"},{"SurahNumber":74,"VerseNumber":46,"Text":"و روز جزا را دروغ مى‌شمرديم،"},{"SurahNumber":74,"VerseNumber":47,"Text":"تا مرگ ما در رسيد.»"},{"SurahNumber":74,"VerseNumber":48,"Text":"از اين رو شفاعت شفاعت‌كنندگان به حال آنها سودى نمى‌بخشد"},{"SurahNumber":74,"VerseNumber":49,"Text":"چرا آنها از تذكر روى گردانند؟"},{"SurahNumber":74,"VerseNumber":50,"Text":"گويى گورخرانى رميده‌اند،"},{"SurahNumber":74,"VerseNumber":51,"Text":"كه از (مقابل) شيرى فرار كرده‌اند"},{"SurahNumber":74,"VerseNumber":52,"Text":"بلكه هر كدام از آنها انتظار دارد نامه جداگانه‌اى (از سوى خدا) براى او فرستاده شود"},{"SurahNumber":74,"VerseNumber":53,"Text":"چنين نيست كه آنان مى‌گويند، بلكه آنها از آخرت نمى‌ترسند"},{"SurahNumber":74,"VerseNumber":54,"Text":"چنين نيست كه آنها مى‌گويند، آن (قرآن) يك تذكر و يادآورى است"},{"SurahNumber":74,"VerseNumber":55,"Text":"هر كس بخواهد از آن پند مى‌گيرد؛"},{"SurahNumber":74,"VerseNumber":56,"Text":"و هيچ كس پند نمى‌گيرد مگر اينكه خدا بخواهد؛ او اهل تقوا و اهل آمرزش است"},{"SurahNumber":75,"VerseNumber":1,"Text":"سوگند به روز قيامت،"},{"SurahNumber":75,"VerseNumber":2,"Text":"و سوگند به (نفس لوّامه و) وجدان بيدار و ملامتگر (كه رستاخيز حقّ است)"},{"SurahNumber":75,"VerseNumber":3,"Text":"آيا انسان مى‌پندارد كه هرگز استخوانهاى او را جمع نخواهيم كرد؟"},{"SurahNumber":75,"VerseNumber":4,"Text":"آرى قادريم كه (حتى خطوط سر) انگشتان او را موزون و مرتّب كنيم"},{"SurahNumber":75,"VerseNumber":5,"Text":"(انسان شك در معاد ندارد) بلكه او مى‌خواهد (آزاد باشد و بدون ترس از دادگاه قيامت) در تمام عمر گناه كند"},{"SurahNumber":75,"VerseNumber":6,"Text":"(از اين‌رو) مى‌پرسد: «قيامت كى خواهد بود»"},{"SurahNumber":75,"VerseNumber":7,"Text":"(بگو:) در آن هنگام كه چشمها از شدّت وحشت به گردش در آيد،"},{"SurahNumber":75,"VerseNumber":8,"Text":"و ماه بى‌نور گردد،"},{"SurahNumber":75,"VerseNumber":9,"Text":"و خورشيد و ماه يك جا جمع شوند،"},{"SurahNumber":75,"VerseNumber":10,"Text":"آن روز انسان مى‌گويد: «راه فرار كجاست؟!»"},{"SurahNumber":75,"VerseNumber":11,"Text":"هرگز چنين نيست، راه فرار و پناهگاهى وجود ندارد"},{"SurahNumber":75,"VerseNumber":12,"Text":"آن روز قرارگاه نهايى تنها بسوى پروردگار تو است؛"},{"SurahNumber":75,"VerseNumber":13,"Text":"و در آن روز انسان را از تمام كارهايى كه از پيش يا پس فرستاده آگاه مى‌كنند"},{"SurahNumber":75,"VerseNumber":14,"Text":"بلكه انسان خودش از وضع خود آگاه است،"},{"SurahNumber":75,"VerseNumber":15,"Text":"هر چند (در ظاهر) براى خود عذرهايى بتراشد"},{"SurahNumber":75,"VerseNumber":16,"Text":"زبانت را بخاطر عجله براى خواندن آن [= قرآن‌] حركت مده،"},{"SurahNumber":75,"VerseNumber":17,"Text":"چرا كه جمع‌كردن و خواندن آن بر عهده ماست"},{"SurahNumber":75,"VerseNumber":18,"Text":"پس هر گاه آن را خوانديم، از خواندن آن پيروى كن"},{"SurahNumber":75,"VerseNumber":19,"Text":"سپس بيان (و توضيح) آن (نيز) بر عهده ماست"},{"SurahNumber":75,"VerseNumber":20,"Text":"چنين نيست كه شما مى‌پنداريد (و دلايل معاد را كافى نمى‌دانيد)؛ بلكه شما دنياى زودگذر را دوست داريد (و هوسرانى بى‌قيد و شرط را)"},{"SurahNumber":75,"VerseNumber":21,"Text":"و آخرت را رها مى‌كنيد"},{"SurahNumber":75,"VerseNumber":22,"Text":"(آرى) در آن روز صورتهايى شاداب و مسرور است،"},{"SurahNumber":75,"VerseNumber":23,"Text":"و به پروردگارش مى‌نگرد"},{"SurahNumber":75,"VerseNumber":24,"Text":"و در آن روز صورتهايى عبوس و در هم كشيده است،"},{"SurahNumber":75,"VerseNumber":25,"Text":"زيرا مى‌داند عذابى در پيش دارد كه پشت را در هم مى‌شكند"},{"SurahNumber":75,"VerseNumber":26,"Text":"چنين نيست (كه انسان مى‌پندارد! او ايمان نمى‌آورد) تا موقعى كه جان به گلوگاهش رسد،"},{"SurahNumber":75,"VerseNumber":27,"Text":"و گفته شود: «آيا كسى هست كه(اين بيمار را از مرگ) نجات دهد؟!»"},{"SurahNumber":75,"VerseNumber":28,"Text":"و به جدائى از دنيا يقين پيدا كند،"},{"SurahNumber":75,"VerseNumber":29,"Text":"و ساق پاها (از سختى جان دادن) به هم بپيچد"},{"SurahNumber":75,"VerseNumber":30,"Text":"(آرى) در آن روز مسير همه بسوى (دادگاه) پروردگارت خواهد بود"},{"SurahNumber":75,"VerseNumber":31,"Text":"(در آن روز گفته مى‌شود:) او هرگز ايمان نياورد و نماز نخواند،"},{"SurahNumber":75,"VerseNumber":32,"Text":"بلكه تكذيب كرد و روى‌گردان شد،"},{"SurahNumber":75,"VerseNumber":33,"Text":"سپس بسوى خانواده خود باز گشت در حالى كه متكبّرانه قدم برمى‌داشت"},{"SurahNumber":75,"VerseNumber":34,"Text":"(با اين اعمال) عذاب الهى براى تو شايسته‌تر است، شايسته‌تر"},{"SurahNumber":75,"VerseNumber":35,"Text":"سپس عذاب الهى براى تو شايسته‌تر است، شايسته‌تر"},{"SurahNumber":75,"VerseNumber":36,"Text":"آيا انسان گمان مى‌كند بى‌هدف رها مى‌شود؟"},{"SurahNumber":75,"VerseNumber":37,"Text":"آيا او نطفه‌اى از منى كه در رحم ريخته مى‌شود نبود؟"},{"SurahNumber":75,"VerseNumber":38,"Text":"سپس بصورت خون‌بسته در آمد، و خداوند او را آفريد و موزون ساخت،"},{"SurahNumber":75,"VerseNumber":39,"Text":"و از او دو زوج مرد و زن آفريد"},{"SurahNumber":75,"VerseNumber":40,"Text":"آيا چنين كسى قادر نيست كه مردگان را زنده كند؟"},{"SurahNumber":76,"VerseNumber":1,"Text":"آيا زمانى طولانى بر انسان گذشت كه چيز قابل ذكرى نبود؟"},{"SurahNumber":76,"VerseNumber":2,"Text":"ما انسان را از نطفه مختلطى آفريديم، و او را مى‌آزماييم؛ (بدين جهت) او را شنوا و بينا قرار داديم"},{"SurahNumber":76,"VerseNumber":3,"Text":"ما راه را به او نشان داديم، خواه شاكر باشد (و پذيرا گردد) يا ناسپاس"},{"SurahNumber":76,"VerseNumber":4,"Text":"ما براى كافران، زنجيرها و غُلها و شعله‌هاى سوزان آتش آماده كرده‌ايم"},{"SurahNumber":76,"VerseNumber":5,"Text":"به يقين ابرار (و نيكان) از جامى مى‌نوشند كه با عطر خوشى آميخته است،"},{"SurahNumber":76,"VerseNumber":6,"Text":"چشمه‌اى كه بندگان خدا از آن مى‌نوشند و [به دلخواه خويش‌] جاريش مى‌كنند"},{"SurahNumber":76,"VerseNumber":7,"Text":"[همان بندگانى كه‌] به نذر خود وفا مى‌كردند، و از روزى كه گزند آن فراگيرنده است مى‌ترسيدند"},{"SurahNumber":76,"VerseNumber":8,"Text":"و به [پاس‌] دوستى [خدا]، بينوا و يتيم و اسير را خوراك مى‌دادند"},{"SurahNumber":76,"VerseNumber":9,"Text":"«ما براى خشنودى خداست كه به شما مى‌خورانيم و پاداش و سپاسى از شما نمى‌خواهيم"},{"SurahNumber":76,"VerseNumber":10,"Text":"ما از پروردگارمان از روز عبوسى سخت، هراسناكيم.»"},{"SurahNumber":76,"VerseNumber":11,"Text":"پس خدا [هم‌] آنان را از آسيب آن روز نگاه داشت و شادابى و شادمانى به آنان ارزانى داشت"},{"SurahNumber":76,"VerseNumber":12,"Text":"و به [پاس‌] آنكه صبر كردند، بهشت و پرنيان پاداششان داد"},{"SurahNumber":76,"VerseNumber":13,"Text":"در آن [بهشت‌] بر تختها[ى خويش‌] تكيه زنند. در آنجا نه آفتابى بينند و نه سرمايى"},{"SurahNumber":76,"VerseNumber":14,"Text":"و سايه‌ها[ى درختان‌] به آنان نزديك است، و ميوه‌هايش [براى چيدن‌] رام"},{"SurahNumber":76,"VerseNumber":15,"Text":"و ظروف سيمين و جامهاى بلورين، پيرامون آنان گردانده مى‌شود"},{"SurahNumber":76,"VerseNumber":16,"Text":"جامهايى از سيم كه درست به اندازه [و با كمال ظرافت‌] آنها را از كار در آورده‌اند"},{"SurahNumber":76,"VerseNumber":17,"Text":"و در آنجا از جامى كه آميزه زنجبيل دارد به آنان مى‌نوشانند"},{"SurahNumber":76,"VerseNumber":18,"Text":"از چشمه‌اى در آنجا كه «سلسبيل» ناميده مى‌شود"},{"SurahNumber":76,"VerseNumber":19,"Text":"و بر گرد آنان پسرانى جاودانى مى‌گردند. چون آنها را ببينى، گويى كه مرواريدهايى پراكنده‌اند"},{"SurahNumber":76,"VerseNumber":20,"Text":"و چون بدانجا نگرى [سرزمينى از] نعمت و كشورى پهناور مى‌بينى"},{"SurahNumber":76,"VerseNumber":21,"Text":"[بهشتيان را] جامه‌هاى ابريشمى سبز و ديباى ستبر در بر است و پيرايه آنان دستبندهاى سيمين است و پروردگارشان باده‌اى پاك به آنان مى‌نوشاند"},{"SurahNumber":76,"VerseNumber":22,"Text":"اين [پاداش‌] براى شماست و كوشش شما مقبول افتاده است"},{"SurahNumber":76,"VerseNumber":23,"Text":"در حقيقت، ما قرآن را بر تو به تدريج فرو فرستاديم"},{"SurahNumber":76,"VerseNumber":24,"Text":"پس در برابر فرمان پروردگارت شكيبايى كن، و از آنان گناهكار يا ناسپاسگزار را فرمان مبر"},{"SurahNumber":76,"VerseNumber":25,"Text":"و نام پروردگارت را بامدادان و شامگاهان ياد كن"},{"SurahNumber":76,"VerseNumber":26,"Text":"و بخشى از شب را در برابر او سجده كن و شب‌[هاى‌] دراز، او را به پاكى بستاى"},{"SurahNumber":76,"VerseNumber":27,"Text":"اينان دنياى زودگذر را دوست دارند، و روزى گرانبار را [به غفلت‌] پشت سر مى‌افكنند"},{"SurahNumber":76,"VerseNumber":28,"Text":"ماييم كه آنان را آفريده و پيوند مفاصل آنها را استوار كرده‌ايم، و چون بخواهيم، [آنان را] به نظايرشان تبديل مى‌كنيم"},{"SurahNumber":76,"VerseNumber":29,"Text":"اين [آيات،] پندنامه‌اى است. تا هر كه خواهد، راهى به سوى پروردگار خود پيش گيرد"},{"SurahNumber":76,"VerseNumber":30,"Text":"و تا خدا نخواهد، [شما] نخواهيد خواست؛ قطعاً خدا داناى حكيم است"},{"SurahNumber":76,"VerseNumber":31,"Text":"هر كه را خواهد، به رحمت خويش در مى‌آورد، و براى ظالمان عذابى پردرد آماده كرده است"},{"SurahNumber":77,"VerseNumber":1,"Text":"سوگند به فرستادگان پى‌درپى،"},{"SurahNumber":77,"VerseNumber":2,"Text":"كه سخت توفنده‌اند"},{"SurahNumber":77,"VerseNumber":3,"Text":"و سوگند به افشانندگان افشانگر،"},{"SurahNumber":77,"VerseNumber":4,"Text":"كه [ميان حق و باطل‌] جداگرند،"},{"SurahNumber":77,"VerseNumber":5,"Text":"و القاكننده وحى‌اند"},{"SurahNumber":77,"VerseNumber":6,"Text":"خواه عذرى باشد يا هشدارى"},{"SurahNumber":77,"VerseNumber":7,"Text":"كه آنچه وعده يافته‌ايد قطعاً رخ خواهد داد"},{"SurahNumber":77,"VerseNumber":8,"Text":"پس وقتى كه ستارگان محو شوند،"},{"SurahNumber":77,"VerseNumber":9,"Text":"و آنگاه كه آسمان بشكافد،"},{"SurahNumber":77,"VerseNumber":10,"Text":"و آنگاه كه كوه‌ها از جا كنده شوند،"},{"SurahNumber":77,"VerseNumber":11,"Text":"و آنگاه كه پيمبران به ميقات آيند،"},{"SurahNumber":77,"VerseNumber":12,"Text":"براى چه روزى تعيين وقت شده است؟"},{"SurahNumber":77,"VerseNumber":13,"Text":"براى روز داورى"},{"SurahNumber":77,"VerseNumber":14,"Text":"و تو چه دانى كه روز داورى چيست؟"},{"SurahNumber":77,"VerseNumber":15,"Text":"آن روز واى بر تكذيب‌كنندگان"},{"SurahNumber":77,"VerseNumber":16,"Text":"مگر پيشينيان را هلاك نكرديم؟"},{"SurahNumber":77,"VerseNumber":17,"Text":"سپس از پى آنان پسينيان را مى‌بريم"},{"SurahNumber":77,"VerseNumber":18,"Text":"با مجرمان چنين مى‌كنيم"},{"SurahNumber":77,"VerseNumber":19,"Text":"آن روز واى بر تكذيب‌كنندگان"},{"SurahNumber":77,"VerseNumber":20,"Text":"مگر شما را از آبى بى‌مقدار نيافريديم؟"},{"SurahNumber":77,"VerseNumber":21,"Text":"پس آن را در جايگاهى استوار نهاديم،"},{"SurahNumber":77,"VerseNumber":22,"Text":"تا مدّتى معيّن"},{"SurahNumber":77,"VerseNumber":23,"Text":"و توانا آمديم، و چه نيك تواناييم"},{"SurahNumber":77,"VerseNumber":24,"Text":"آن روز واى بر تكذيب‌كنندگان"},{"SurahNumber":77,"VerseNumber":25,"Text":"مگر زمين را محل اجتماع نگردانيديم؟"},{"SurahNumber":77,"VerseNumber":26,"Text":"چه براى مردگان چه زندگان"},{"SurahNumber":77,"VerseNumber":27,"Text":"و كوه‌هاى بلند در آن نهاديم و به شما آبى گوارا نوشانيديم"},{"SurahNumber":77,"VerseNumber":28,"Text":"آن روز واى بر تكذيب‌كنندگان"},{"SurahNumber":77,"VerseNumber":29,"Text":"برويد به سوى همان چيزى كه آن را تكذيب مى‌كرديد"},{"SurahNumber":77,"VerseNumber":30,"Text":"برويد به سوى [آن‌] دود سه شاخه،"},{"SurahNumber":77,"VerseNumber":31,"Text":"نه سايه‌دار است و نه از شعله [آتش‌] حفاظت مى‌كند"},{"SurahNumber":77,"VerseNumber":32,"Text":"[دوزخ‌] چون كاخى [بلند] شراره مى‌افكند،"},{"SurahNumber":77,"VerseNumber":33,"Text":"گويى شترانى زرد رنگند"},{"SurahNumber":77,"VerseNumber":34,"Text":"آن روز واى بر تكذيب‌كنندگان"},{"SurahNumber":77,"VerseNumber":35,"Text":"اين، روزى است كه دم نمى‌زنند"},{"SurahNumber":77,"VerseNumber":36,"Text":"و رخصت نمى‌يابند تا پوزش خواهند"},{"SurahNumber":77,"VerseNumber":37,"Text":"آن روز واى بر تكذيب‌كنندگان"},{"SurahNumber":77,"VerseNumber":38,"Text":"اين [همان‌] روز داورى است شما و [جمله‌] پيشينيان را گرد مى‌آوريم"},{"SurahNumber":77,"VerseNumber":39,"Text":"پس اگر حيلتى داريد، در برابر من بسگاليد"},{"SurahNumber":77,"VerseNumber":40,"Text":"آن روز واى بر تكذيب‌كنندگان"},{"SurahNumber":77,"VerseNumber":41,"Text":"اهل تقوا در زير سايه‌ها و بر كنار چشمه‌سارانند،"},{"SurahNumber":77,"VerseNumber":42,"Text":"با هر ميوه‌اى كه خوش داشته باشند"},{"SurahNumber":77,"VerseNumber":43,"Text":"به [پاداش‌] آنچه مى‌كرديد، بخوريد و بياشاميد؛ گواراتان باد"},{"SurahNumber":77,"VerseNumber":44,"Text":"ما نيكوكاران را چنين پاداش مى‌دهيم"},{"SurahNumber":77,"VerseNumber":45,"Text":"آن روز واى بر تكذيب‌كنندگان"},{"SurahNumber":77,"VerseNumber":46,"Text":"[اى كافران،] بخوريد و اندكى برخوردار شويد كه شما گناهكاريد"},{"SurahNumber":77,"VerseNumber":47,"Text":"[ولى‌] آن روز واى بر تكذيب‌كنندگان"},{"SurahNumber":77,"VerseNumber":48,"Text":"و چون به آنان گفته شود: «ركوع كنيد»، به ركوع نمى‌روند"},{"SurahNumber":77,"VerseNumber":49,"Text":"آن روز واى بر تكذيب‌كنندگان"},{"SurahNumber":77,"VerseNumber":50,"Text":"پس به كدامين سخن پس از [قرآن‌] ايمان مى‌آورند؟"}]}