{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":36,"VerseNumber":28,"Text":"اور ہم نے اس کے بعد اس کی قوم پر کوئی لشکر نہیں اُتارا اور نہ ہم اُتارنے والے تھے ہی"},{"SurahNumber":36,"VerseNumber":29,"Text":"وہ تو صرف ایک چنگھاڑ تھی (آتشین) سو وہ (اس سے) ناگہاں بجھ کر رہ گئے"},{"SurahNumber":36,"VerseNumber":30,"Text":"بندوں پر افسوس ہے کہ ان کے پاس کوئی پیغمبر نہیں آتا مگر اس سے تمسخر کرتے ہیں"},{"SurahNumber":36,"VerseNumber":31,"Text":"کیا انہوں نے نہیں دیکھا کہ ہم نے ان سے پہلے بہت سے لوگوں کو ہلاک کردیا تھا اب وہ ان کی طرف لوٹ کر نہیں آئیں گے"},{"SurahNumber":36,"VerseNumber":32,"Text":"اور سب کے سب ہمارے روبرو حاضر کيے جائیں گے"},{"SurahNumber":36,"VerseNumber":33,"Text":"اور ایک نشانی ان کے لئے زمین مردہ ہے کہ ہم نے اس کو زندہ کیا اور اس میں سے اناج اُگایا۔ پھر یہ اس میں سے کھاتے ہیں"},{"SurahNumber":36,"VerseNumber":34,"Text":"اور اس میں کھجوروں اور انگوروں کے باغ پیدا کیے اور اس میں چشمے جاری کردیئے"},{"SurahNumber":36,"VerseNumber":35,"Text":"تاکہ یہ ان کے پھل کھائیں اور ان کے ہاتھوں نے تو ان کو نہیں بنایا تو پھر یہ شکر کیوں نہیں کرتے؟"},{"SurahNumber":36,"VerseNumber":36,"Text":"وہ خدا پاک ہے جس نے زمین کی نباتات کے اور خود ان کے اور جن چیزوں کی ان کو خبر نہیں سب کے جوڑے بنائے"},{"SurahNumber":36,"VerseNumber":37,"Text":"اور ایک نشانی ان کے لئے رات ہے کہ اس میں سے ہم دن کو کھینچ لیتے ہیں تو اس وقت ان پر اندھیرا چھا جاتا ہے"},{"SurahNumber":36,"VerseNumber":38,"Text":"اور سورج اپنے مقرر رستے پر چلتا رہتا ہے۔ یہ (خدائے) غالب اور دانا کا (مقرر کیا ہوا) اندازہ ہے"},{"SurahNumber":36,"VerseNumber":39,"Text":"اور چاند کی بھی ہم نے منزلیں مقرر کردیں یہاں تک کہ (گھٹتے گھٹتے) کھجور کی پرانی شاخ کی طرح ہو جاتا ہے"},{"SurahNumber":36,"VerseNumber":40,"Text":"نہ تو سورج ہی سے ہوسکتا ہے کہ چاند کو جا پکڑے اور نہ رات ہی دن سے پہلے آسکتی ہے۔ اور سب اپنے اپنے دائرے میں تیر رہے ہیں"},{"SurahNumber":36,"VerseNumber":41,"Text":"اور ایک نشانی ان کے لئے یہ ہے کہ ہم نے ان کی اولاد کو بھری ہوئی کشتی میں سوار کیا"},{"SurahNumber":36,"VerseNumber":42,"Text":"اور ان کے لئے ویسی ہی اور چیزیں پیدا کیں جن پر وہ سوار ہوتے ہیں"},{"SurahNumber":36,"VerseNumber":43,"Text":"اور اگر ہم چاہیں تو ان کو غرق کردیں۔ پھر نہ تو ان کا کوئی فریاد رس ہوا اور نہ ان کو رہائی ملے"},{"SurahNumber":36,"VerseNumber":44,"Text":"مگر یہ ہماری رحمت اور ایک مدت تک کے فائدے ہیں"},{"SurahNumber":36,"VerseNumber":45,"Text":"اور جب ان سے کہا جاتا ہے کہ جو تمہارے آگے اور جو تمہارے پیچھے ہے اس سے ڈرو تاکہ تم پر رحم کیا جائے"},{"SurahNumber":36,"VerseNumber":46,"Text":"اور ان کے پاس ان کے پروردگار کی کوئی نشانی نہیں آتی مگر اس سے منہ پھیر لیتے ہیں"},{"SurahNumber":36,"VerseNumber":47,"Text":"اور جب ان سے کہا جاتا ہے کہ جو رزق خدا نے تم کو دیا ہے اس میں سے خرچ کرو۔ تو کافر مومنوں سے کہتے ہیں کہ بھلا ہم ان لوگوں کو کھانا کھلائیں جن کو اگر خدا چاہتا تو خود کھلا دیتا۔ تم تو صریح غلطی میں ہو"},{"SurahNumber":36,"VerseNumber":48,"Text":"اور کہتے ہیں اگر تم سچ کہتے ہو تو یہ وعدہ کب (پورا) ہوگا؟"},{"SurahNumber":36,"VerseNumber":49,"Text":"یہ تو ایک چنگھاڑ کے منتظر ہیں جو ان کو اس حال میں کہ باہم جھگڑ رہے ہوں گے آپکڑے گی"},{"SurahNumber":36,"VerseNumber":50,"Text":"پھر نہ وصیت کرسکیں گے اور نہ اپنے گھر والوں میں واپس جاسکیں گے"},{"SurahNumber":36,"VerseNumber":51,"Text":"اور (جس وقت) صور پھونکا جائے گا یہ قبروں سے (نکل کر) اپنے پروردگار کی طرف دوڑ پڑیں گے"},{"SurahNumber":36,"VerseNumber":52,"Text":"کہیں گے اے ہے ہمیں ہماری خوابگاہوں سے کس نے (جگا) اُٹھایا؟ یہ وہی تو ہے جس کا خدا نے وعدہ کیا تھا اور پیغمبروں نے سچ کہا تھا"},{"SurahNumber":36,"VerseNumber":53,"Text":"صرف ایک زور کی آواز کا ہونا ہوگا کہ سب کے سب ہمارے روبرو آحاضر ہوں گے"},{"SurahNumber":36,"VerseNumber":54,"Text":"اس روز کسی شخص پر کچھ ظلم نہیں کیا جائے گا اور تم کو بدلہ ویسا ہی ملے گا جیسے تم کام کرتے تھے"},{"SurahNumber":36,"VerseNumber":55,"Text":"اہل جنت اس روز عیش ونشاط کے مشغلے میں ہوں گے"},{"SurahNumber":36,"VerseNumber":56,"Text":"وہ بھی اور ان کی بیویاں بھی سایوں میں تختوں پر تکیے لگائے بیٹھے ہوں گے"},{"SurahNumber":36,"VerseNumber":57,"Text":"وہاں ان کے لئے میوے اور جو چاہیں گے (موجود ہوگا)"},{"SurahNumber":36,"VerseNumber":58,"Text":"پروردگار مہربان کی طرف سے سلام (کہا جائے گا)"},{"SurahNumber":36,"VerseNumber":59,"Text":"اور گنہگارو! آج الگ ہوجاؤ"},{"SurahNumber":36,"VerseNumber":60,"Text":"اے آدم کی اولاد ہم نے تم سے کہہ نہیں دیا تھا کہ شیطان کو نہ پوجنا وہ تمہارا کھلا دشمن ہے"},{"SurahNumber":36,"VerseNumber":61,"Text":"اور یہ کہ میری ہی عبادت کرنا۔ یہی سیدھا رستہ ہے"},{"SurahNumber":36,"VerseNumber":62,"Text":"اور اس نے تم میں سے بہت سی خلقت کو گمراہ کردیا تھا۔ تو کیا تم سمجھتے نہیں تھے؟"},{"SurahNumber":36,"VerseNumber":63,"Text":"یہی وہ جہنم ہے جس کی تمہیں خبر دی جاتی ہے"},{"SurahNumber":36,"VerseNumber":64,"Text":"(سو) جو تم کفر کرتے رہے ہو اس کے بدلے آج اس میں داخل ہوجاؤ"},{"SurahNumber":36,"VerseNumber":65,"Text":"آج ہم ان کے مونہوں پر مہر لگا دیں گے اور جو کچھ یہ کرتے رہے تھے ان کے ہاتھ ہم سے بیان کردیں گے اور ان کے پاؤں (اس کی) گواہی دیں گے"},{"SurahNumber":36,"VerseNumber":66,"Text":"اور اگر ہم چاہیں تو ان کی آنکھوں کو مٹا کر (اندھا کر) دیں۔ پھر یہ رستے کو دوڑیں تو کہاں دیکھ سکیں گے"},{"SurahNumber":36,"VerseNumber":67,"Text":"اور اگر ہم چاہیں تو ان کی جگہ پر ان کی صورتیں بدل دیں پھر وہاں سے نہ آگے جاسکیں اور نہ (پیچھے) لوٹ سکیں"},{"SurahNumber":36,"VerseNumber":68,"Text":"اور جس کو ہم بڑی عمر دیتے ہیں تو اسے خلقت میں اوندھا کردیتے ہیں تو کیا یہ سمجھتے نہیں؟"},{"SurahNumber":36,"VerseNumber":69,"Text":"اور ہم نے ان (پیغمبر) کو شعر گوئی نہیں سکھائی اور نہ وہ ان کو شایاں ہے۔ یہ تو محض نصیحت اور صاف صاف قرآن (پُرازحکمت) ہے"},{"SurahNumber":36,"VerseNumber":70,"Text":"تاکہ اس شخص کو جو زندہ ہو ہدایت کا رستہ دکھائے اور کافروں پر بات پوری ہوجائے"},{"SurahNumber":36,"VerseNumber":71,"Text":"کیا انہوں نے نہیں دیکھا کہ جو چیزیں ہم نے اپنے ہاتھوں سے بنائیں ان میں سے ہم نے ان کے لئے چارپائے پیدا کر دیئے اور یہ ان کے مالک ہیں"},{"SurahNumber":36,"VerseNumber":72,"Text":"اور ان کو ان کے قابو میں کردیا تو کوئی تو ان میں سے ان کی سواری ہے اور کسی کو یہ کھاتے ہیں"},{"SurahNumber":36,"VerseNumber":73,"Text":"اور ان میں ان کے لئے (اور) فائدے اور پینے کی چیزیں ہیں۔ تو یہ شکر کیوں نہیں کرتے؟"},{"SurahNumber":36,"VerseNumber":74,"Text":"اور انہوں نے خدا کے سوا (اور) معبود بنا لیے ہیں کہ شاید (ان سے) ان کو مدد پہنچے"},{"SurahNumber":36,"VerseNumber":75,"Text":"(مگر) وہ ان کی مدد کی (ہرگز) طاقت نہیں رکھتے۔ اور وہ ان کی فوج ہو کر حاضر کیے جائیں گے"},{"SurahNumber":36,"VerseNumber":76,"Text":"تو ان کی باتیں تمہیں غمناک نہ کردیں۔ یہ جو کچھ چھپاتے اور جو کچھ ظاہر کرتے ہیں ہمیں سب معلوم ہے"},{"SurahNumber":36,"VerseNumber":77,"Text":"کیا انسان نے نہیں دیکھا کہ ہم نے اس کو نطفے سے پیدا کیا۔ پھر وہ تڑاق پڑاق جھگڑنے لگا"},{"SurahNumber":36,"VerseNumber":78,"Text":"اور ہمارے بارے میں مثالیں بیان کرنے لگا اور اپنی پیدائش کو بھول گیا۔ کہنے لگا کہ (جب) ہڈیاں بوسیدہ ہوجائیں گی تو ان کو کون زندہ کرے گا؟"},{"SurahNumber":36,"VerseNumber":79,"Text":"کہہ دو کہ ان کو وہ زندہ کرے گا جس نے ان کو پہلی بار پیدا کیا تھا۔ اور وہ سب قسم کا پیدا کرنا جانتا ہے"},{"SurahNumber":36,"VerseNumber":80,"Text":"جس نے تمہارے لئے سبز درخت سے آگ پیدا کی پھر تم اس (کی ٹہنیوں کو رگڑ کر ان) سے آگ نکالتے ہو"},{"SurahNumber":36,"VerseNumber":81,"Text":"بھلا جس نے آسمانوں اور زمین کو پیدا کیا، کیا وہ اس بات پر قادر نہیں کہ (ان کو پھر) ویسے ہی پیدا کر دے۔ کیوں نہیں۔ اور وہ تو بڑا پیدا کرنے والا اور علم والا ہے"},{"SurahNumber":36,"VerseNumber":82,"Text":"اس کی شان یہ ہے کہ جب وہ کسی چیز کا ارادہ کرتا ہے تو اس سے فرما دیتا ہے کہ ہوجا تو وہ ہوجاتی ہے"},{"SurahNumber":36,"VerseNumber":83,"Text":"وہ (ذات) پاک ہے جس کے ہاتھ میں ہر چیز کی بادشاہت ہے اور اسی کی طرف تم کو لوٹ کر جانا ہے"},{"SurahNumber":37,"VerseNumber":1,"Text":"قسم ہے صف باندھنے والوں کی پرا جما کر"},{"SurahNumber":37,"VerseNumber":2,"Text":"پھر ڈانٹنے والوں کی جھڑک کر"},{"SurahNumber":37,"VerseNumber":3,"Text":"پھر ذکر (یعنی قرآن) پڑھنے والوں کی (غور کرکر)"},{"SurahNumber":37,"VerseNumber":4,"Text":"کہ تمہارا معبود ایک ہے"},{"SurahNumber":37,"VerseNumber":5,"Text":"جو آسمانوں اور زمین اور جو چیزیں ان میں ہیں سب کا مالک ہے اور سورج کے طلوع ہونے کے مقامات کا بھی مالک ہے"},{"SurahNumber":37,"VerseNumber":6,"Text":"بےشک ہم ہی نے آسمان دنیا کو ستاروں کی زینت سے مزین کیا"},{"SurahNumber":37,"VerseNumber":7,"Text":"اور ہر شیطان سرکش سے اس کی حفاظت کی"},{"SurahNumber":37,"VerseNumber":8,"Text":"کہ اوپر کی مجلس کی طرف کان نہ لگاسکیں اور ہر طرف سے (ان پر انگارے) پھینکے جاتے ہیں"},{"SurahNumber":37,"VerseNumber":9,"Text":"(یعنی وہاں سے) نکال دینے کو اور ان کے لئے دائمی عذاب ہے"},{"SurahNumber":37,"VerseNumber":10,"Text":"ہاں جو کوئی (فرشتوں کی کسی بات کو) چوری سے جھپٹ لینا چاہتا ہے تو جلتا ہوا انگارہ ان کے پیچھے لگتا ہے"},{"SurahNumber":37,"VerseNumber":11,"Text":"تو ان سے پوچھو کہ ان کا بنانا مشکل ہے یا جتنی خلقت ہم نے بنائی ہے؟ انہیں ہم نے چپکتے گارے سے بنایا ہے"},{"SurahNumber":37,"VerseNumber":12,"Text":"ہاں تم تو تعجب کرتے ہو اور یہ تمسخر کرتے ہیں"},{"SurahNumber":37,"VerseNumber":13,"Text":"اور جب ان کو نصیحت دی جاتی ہے تو نصیحت قبول نہیں کرتے"},{"SurahNumber":37,"VerseNumber":14,"Text":"اور جب کوئی نشانی دیکھتے ہیں تو ٹھٹھے کرتے ہیں"},{"SurahNumber":37,"VerseNumber":15,"Text":"اور کہتے ہیں کہ یہ تو صریح جادو ہے"},{"SurahNumber":37,"VerseNumber":16,"Text":"بھلا جب ہم مرگئے اور مٹی اور ہڈیاں ہوگئے تو کیا پھر اٹھائے جائیں گے؟"},{"SurahNumber":37,"VerseNumber":17,"Text":"اور کیا ہمارے باپ دادا بھی (جو) پہلے (ہو گزرے ہیں)"},{"SurahNumber":37,"VerseNumber":18,"Text":"کہہ دو کہ ہاں اور تم ذلیل ہوگے"},{"SurahNumber":37,"VerseNumber":19,"Text":"وہ تو ایک زور کی آواز ہوگی اور یہ اس وقت دیکھنے لگیں گے"},{"SurahNumber":37,"VerseNumber":20,"Text":"اور کہیں گے، ہائے شامت یہی جزا کا دن ہے"},{"SurahNumber":37,"VerseNumber":21,"Text":"(کہا جائے گا کہ ہاں) فیصلے کا دن جس کو تم جھوٹ سمجھتے تھے یہی ہے"},{"SurahNumber":37,"VerseNumber":22,"Text":"جو لوگ ظلم کرتے تھے ان کو اور ان کے ہم جنسوں کو اور جن کو وہ پوجا کرتے تھے (سب کو) جمع کرلو"},{"SurahNumber":37,"VerseNumber":23,"Text":"(یعنی جن کو) خدا کے سوا (پوجا کرتے تھے) پھر ان کو جہنم کے رستے پر چلا دو"},{"SurahNumber":37,"VerseNumber":24,"Text":"اور ان کو ٹھیرائے رکھو کہ ان سے (کچھ) پوچھنا ہے"},{"SurahNumber":37,"VerseNumber":25,"Text":"تم کو کیا ہوا کہ ایک دوسرے کی مدد نہیں کرتے؟"},{"SurahNumber":37,"VerseNumber":26,"Text":"بلکہ آج تو وہ فرمانبردار ہیں"},{"SurahNumber":37,"VerseNumber":27,"Text":"اور ایک دوسرے کی طرف رخ کرکے سوال (وجواب) کریں گے"},{"SurahNumber":37,"VerseNumber":28,"Text":"کہیں گے کیا تم ہی ہمارے پاس دائیں (اور بائیں) سے آتے تھے"},{"SurahNumber":37,"VerseNumber":29,"Text":"وہ کہیں گے بلکہ تم ہی ایمان لانے والے نہ تھے"},{"SurahNumber":37,"VerseNumber":30,"Text":"اور ہمارا تم پر کچھ زور نہ تھا۔ بلکہ تم سرکش لوگ تھے"},{"SurahNumber":37,"VerseNumber":31,"Text":"سو ہمارے بارے میں ہمارے پروردگار کی بات پوری ہوگئی اب ہم مزے چکھیں گے"},{"SurahNumber":37,"VerseNumber":32,"Text":"ہم نے تم کو بھی گمراہ کیا (اور) ہم خود بھی گمراہ تھے"},{"SurahNumber":37,"VerseNumber":33,"Text":"پس وہ اس روز عذاب میں ایک دوسرے کے شریک ہوں گے"},{"SurahNumber":37,"VerseNumber":34,"Text":"ہم گنہگاروں کے ساتھ ایسا ہی کیا کرتے ہیں"},{"SurahNumber":37,"VerseNumber":35,"Text":"ان کا یہ حال تھا کہ جب ان سے کہا جاتا تھا کہ خدا کے سوا کوئی معبود نہیں تو غرور کرتے تھے"},{"SurahNumber":37,"VerseNumber":36,"Text":"اور کہتے تھے کہ بھلا ہم ایک دیوانے شاعر کے کہنے سے کہیں اپنے معبودوں کو چھوڑ دینے والے ہیں"},{"SurahNumber":37,"VerseNumber":37,"Text":"بلکہ وہ حق لے کر آئے ہیں اور (پہلے) پیغمبروں کو سچا کہتے ہیں"},{"SurahNumber":37,"VerseNumber":38,"Text":"بےشک تم تکلیف دینے والے عذاب کا مزہ چکھنے والے ہو"},{"SurahNumber":37,"VerseNumber":39,"Text":"اور تم کو بدلہ ویسا ہی ملے گا جیسے تم کام کرتے تھے"},{"SurahNumber":37,"VerseNumber":40,"Text":"مگر جو خدا کے بندگان خاص ہیں"},{"SurahNumber":37,"VerseNumber":41,"Text":"یہی لوگ ہیں جن کے لئے روزی مقرر ہے"},{"SurahNumber":37,"VerseNumber":42,"Text":"(یعنی) میوے اور ان کا اعزاز کیا جائے گا"},{"SurahNumber":37,"VerseNumber":43,"Text":"نعمت کے باغوں میں"},{"SurahNumber":37,"VerseNumber":44,"Text":"ایک دوسرے کے سامنے تختوں پر (بیٹھے ہوں گے)"},{"SurahNumber":37,"VerseNumber":45,"Text":"شراب لطیف کے جام کا ان میں دور چل رہا ہوگا"},{"SurahNumber":37,"VerseNumber":46,"Text":"جو رنگ کی سفید اور پینے والوں کے لئے (سراسر) لذت ہوگی"},{"SurahNumber":37,"VerseNumber":47,"Text":"نہ اس سے دردِ سر ہو اور نہ وہ اس سے متوالے ہوں گے"},{"SurahNumber":37,"VerseNumber":48,"Text":"اور ان کے پاس عورتیں ہوں گی جو نگاہیں نیچی رکھتی ہوں گی اور آنکھیں بڑی بڑی"},{"SurahNumber":37,"VerseNumber":49,"Text":"گویا وہ محفوظ انڈے ہیں"},{"SurahNumber":37,"VerseNumber":50,"Text":"پھر وہ ایک دوسرے کی طرف رخ کرکے سوال (وجواب) کریں گے"},{"SurahNumber":37,"VerseNumber":51,"Text":"ایک کہنے والا ان میں سے کہے گا کہ میرا ایک ہم نشین تھا"},{"SurahNumber":37,"VerseNumber":52,"Text":"(جو) کہتا تھا کہ بھلا تم بھی ایسی باتوں کے باور کرنے والوں میں ہو"},{"SurahNumber":37,"VerseNumber":53,"Text":"بھلا جب ہم مر گئے اور مٹی اور ہڈیاں ہوگئے تو کیا ہم کو بدلہ ملے گا؟"},{"SurahNumber":37,"VerseNumber":54,"Text":"(پھر) کہے گا کہ بھلا تم (اسے) جھانک کر دیکھنا چاہتے ہو؟"},{"SurahNumber":37,"VerseNumber":55,"Text":"(اتنے میں) وہ (خود) جھانکے گا تو اس کو وسط دوزخ میں دیکھے گا"},{"SurahNumber":37,"VerseNumber":56,"Text":"کہے گا کہ خدا کی قسم تُو تو مجھے ہلاک ہی کرچکا تھا"},{"SurahNumber":37,"VerseNumber":57,"Text":"اور اگر میرے پروردگار کی مہربانی نہ ہوتی تو میں بھی ان میں ہوتا جو (عذاب میں) حاضر کئے گئے ہیں"},{"SurahNumber":37,"VerseNumber":58,"Text":"کیا (یہ نہیں کہ) ہم (آئندہ کبھی) مرنے کے نہیں"},{"SurahNumber":37,"VerseNumber":59,"Text":"ہاں (جو) پہلی بار مرنا (تھا سو مرچکے) اور ہمیں عذاب بھی نہیں ہونے کا"},{"SurahNumber":37,"VerseNumber":60,"Text":"بےشک یہ بڑی کامیابی ہے"},{"SurahNumber":37,"VerseNumber":61,"Text":"ایسی ہی (نعمتوں) کے لئے عمل کرنے والوں کو عمل کرنے چاہئیں"},{"SurahNumber":37,"VerseNumber":62,"Text":"بھلا یہ مہمانی اچھی ہے یا تھوہر کا درخت؟"},{"SurahNumber":37,"VerseNumber":63,"Text":"ہم نے اس کو ظالموں کے لئے عذاب بنا رکھا ہے"},{"SurahNumber":37,"VerseNumber":64,"Text":"وہ ایک درخت ہے کہ جہنم کے اسفل میں اُگے گا"},{"SurahNumber":37,"VerseNumber":65,"Text":"اُس کے خوشے ایسے ہوں گے جیسے شیطانوں کے سر"},{"SurahNumber":37,"VerseNumber":66,"Text":"سو وہ اسی میں سے کھائیں گے اور اسی سے پیٹ بھریں گے"},{"SurahNumber":37,"VerseNumber":67,"Text":"پھر اس (کھانے) کے ساتھ ان کو گرم پانی ملا کر دیا جائے گا"},{"SurahNumber":37,"VerseNumber":68,"Text":"پھر ان کو دوزخ کی طرف لوٹایا جائے گا"},{"SurahNumber":37,"VerseNumber":69,"Text":"انہوں نے اپنے باپ دادا کو گمراہ ہی پایا"},{"SurahNumber":37,"VerseNumber":70,"Text":"سو وہ ان ہی کے پیچھے دوڑے چلے جاتے ہیں"},{"SurahNumber":37,"VerseNumber":71,"Text":"اور ان سے پیشتر بہت سے لوگ بھی گمراہ ہوگئے تھے"},{"SurahNumber":37,"VerseNumber":72,"Text":"اور ہم نے ان میں متنبہ کرنے والے بھیجے"},{"SurahNumber":37,"VerseNumber":73,"Text":"سو دیکھ لو کہ جن کو متنبہ کیا گیا تھا ان کا انجام کیسا ہوا"},{"SurahNumber":37,"VerseNumber":74,"Text":"ہاں خدا کے بندگان خاص (کا انجام بہت اچھا ہوا)"},{"SurahNumber":37,"VerseNumber":75,"Text":"اور ہم کو نوح نے پکارا سو (دیکھ لو کہ) ہم (دعا کو کیسے) اچھے قبول کرنے والے ہیں"},{"SurahNumber":37,"VerseNumber":76,"Text":"اور ہم نے ان کو اور ان کے گھر والوں کو بڑی مصیبت سے نجات دی"},{"SurahNumber":37,"VerseNumber":77,"Text":"اور ان کی اولاد کو ایسا کیا کہ وہی باقی رہ گئے"},{"SurahNumber":37,"VerseNumber":78,"Text":"اور پیچھے آنے والوں میں ان کا ذکر (جمیل باقی) چھوڑ دیا"},{"SurahNumber":37,"VerseNumber":79,"Text":"(یعنی) تمام جہان میں (کہ) نوح پر سلام"},{"SurahNumber":37,"VerseNumber":80,"Text":"نیکوکاروں کو ہم ایسا ہی بدلہ دیا کرتے ہیں"},{"SurahNumber":37,"VerseNumber":81,"Text":"بےشک وہ ہمارے مومن بندوں میں سے تھا"},{"SurahNumber":37,"VerseNumber":82,"Text":"پھر ہم نے دوسروں کو ڈبو دیا"},{"SurahNumber":37,"VerseNumber":83,"Text":"اور ان ہی کے پیرووں میں ابراہیم تھے"},{"SurahNumber":37,"VerseNumber":84,"Text":"جب وہ اپنے پروردگار کے پاس (عیب سے) پاک دل لے کر آئے"},{"SurahNumber":37,"VerseNumber":85,"Text":"جب انہوں نے اپنے باپ سے اور اپنی قوم سے کہا کہ تم کن چیزوں کو پوجتے ہو؟"},{"SurahNumber":37,"VerseNumber":86,"Text":"کیوں جھوٹ (بنا کر) خدا کے سوا اور معبودوں کے طالب ہو؟"},{"SurahNumber":37,"VerseNumber":87,"Text":"بھلا پروردگار عالم کے بارے میں تمہارا کیا خیال ہے؟"},{"SurahNumber":37,"VerseNumber":88,"Text":"تب انہوں نے ستاروں کی طرف ایک نظر کی"},{"SurahNumber":37,"VerseNumber":89,"Text":"اور کہا میں تو بیمار ہوں"},{"SurahNumber":37,"VerseNumber":90,"Text":"تب وہ ان سے پیٹھ پھیر کر لوٹ گئے"},{"SurahNumber":37,"VerseNumber":91,"Text":"پھر ابراہیم ان کے معبودوں کی طرف متوجہ ہوئے اور کہنے لگے کہ تم کھاتے کیوں نہیں؟"},{"SurahNumber":37,"VerseNumber":92,"Text":"تمہیں کیا ہوا ہے تم بولتے نہیں؟"},{"SurahNumber":37,"VerseNumber":93,"Text":"پھر ان کو داہنے ہاتھ سے مارنا (اور توڑنا) شروع کیا"},{"SurahNumber":37,"VerseNumber":94,"Text":"تو وہ لوگ ان کے پاس دوڑے ہوئے آئے"},{"SurahNumber":37,"VerseNumber":95,"Text":"انہوں نے کہا کہ تم ایسی چیزوں کو کیوں پوجتے ہو جن کو خود تراشتے ہو؟"},{"SurahNumber":37,"VerseNumber":96,"Text":"حالانکہ تم کو اور جو تم بناتے ہو اس کو خدا ہی نے پیدا کیا ہے"},{"SurahNumber":37,"VerseNumber":97,"Text":"وہ کہنے لگے کہ اس کے لئے ایک عمارت بناؤ پھر اس کو آگ کے ڈھیر میں ڈال دو"},{"SurahNumber":37,"VerseNumber":98,"Text":"غرض انہوں نے ان کے ساتھ ایک چال چلنی چاہی اور ہم نے ان ہی کو زیر کردیا"},{"SurahNumber":37,"VerseNumber":99,"Text":"اور ابراہیم بولے کہ میں اپنے پروردگار کی طرف جانے والا ہوں وہ مجھے رستہ دکھائے گا"},{"SurahNumber":37,"VerseNumber":100,"Text":"اے پروردگار مجھے (اولاد) عطا فرما (جو) سعادت مندوں میں سے (ہو)"},{"SurahNumber":37,"VerseNumber":101,"Text":"تو ہم نے ان کو ایک نرم دل لڑکے کی خوشخبری دی"},{"SurahNumber":37,"VerseNumber":102,"Text":"جب وہ ان کے ساتھ دوڑنے (کی عمر) کو پہنچا تو ابراہیم نے کہا کہ بیٹا میں خواب میں دیکھتا ہوں کہ (گویا) تم کو ذبح کر رہا ہوں تو تم سوچو کہ تمہارا کیا خیال ہے؟ انہوں نے کہا کہ ابا جو آپ کو حکم ہوا ہے وہی کیجیئے خدا نے چاہا تو آپ مجھے صابروں میں پایئے گا"},{"SurahNumber":37,"VerseNumber":103,"Text":"جب دونوں نے حکم مان لیا اور باپ نے بیٹے کو ماتھے کے بل لٹا دیا"},{"SurahNumber":37,"VerseNumber":104,"Text":"تو ہم نے ان کو پکارا کہ اے ابراہیم"},{"SurahNumber":37,"VerseNumber":105,"Text":"تم نے خواب کو سچا کر دکھایا۔ ہم نیکوکاروں کو ایسا ہی بدلہ دیا کرتے ہیں"},{"SurahNumber":37,"VerseNumber":106,"Text":"بلاشبہ یہ صریح آزمائش تھی"},{"SurahNumber":37,"VerseNumber":107,"Text":"اور ہم نے ایک بڑی قربانی کو ان کا فدیہ دیا"},{"SurahNumber":37,"VerseNumber":108,"Text":"اور پیچھے آنے والوں میں ابراہیم کا (ذکر خیر باقی) چھوڑ دیا"},{"SurahNumber":37,"VerseNumber":109,"Text":"کہ ابراہیم پر سلام ہو"},{"SurahNumber":37,"VerseNumber":110,"Text":"نیکوکاروں کو ہم ایسا ہی بدلہ دیا کرتے ہیں"},{"SurahNumber":37,"VerseNumber":111,"Text":"وہ ہمارے مومن بندوں میں سے تھے"},{"SurahNumber":37,"VerseNumber":112,"Text":"اور ہم نے ان کو اسحاق کی بشارت بھی دی (کہ وہ) نبی (اور) نیکوکاروں میں سے (ہوں گے)"},{"SurahNumber":37,"VerseNumber":113,"Text":"اور ہم نے ان پر اور اسحاق پر برکتیں نازل کی تھیں۔ اور ان دونوں اولاد کی میں سے نیکوکار بھی ہیں اور اپنے آپ پر صریح ظلم کرنے والے (یعنی گنہگار) بھی ہیں"},{"SurahNumber":37,"VerseNumber":114,"Text":"اور ہم نے موسیٰ اور ہارون پر بھی احسان کئے"},{"SurahNumber":37,"VerseNumber":115,"Text":"اور ان کو اور ان کی قوم کو مصیبت عظیمہ سے نجات بخشی"},{"SurahNumber":37,"VerseNumber":116,"Text":"اور ان کی مدد کی تو وہ غالب ہوگئے"},{"SurahNumber":37,"VerseNumber":117,"Text":"اور ان دونوں کو کتاب واضح (المطالب) عنایت کی"},{"SurahNumber":37,"VerseNumber":118,"Text":"اور ان کو سیدھا رستہ دکھایا"},{"SurahNumber":37,"VerseNumber":119,"Text":"اور پیچھے آنے والوں میں ان کا ذکر (خیر باقی) چھوڑ دیا"},{"SurahNumber":37,"VerseNumber":120,"Text":"کہ موسیٰ اور ہارون پر سلام"},{"SurahNumber":37,"VerseNumber":121,"Text":"بےشک ہم نیکوکاروں کو ایسا ہی بدلہ دیا کرتے ہیں"},{"SurahNumber":37,"VerseNumber":122,"Text":"وہ دونوں ہمارے مومن بندوں میں سے تھے"},{"SurahNumber":37,"VerseNumber":123,"Text":"اور الیاس بھی پیغمبروں میں سے تھے"},{"SurahNumber":37,"VerseNumber":124,"Text":"جب انہوں نے اپنی قوم سے کہا کہ تم ڈرتے کیوں نہیں؟"},{"SurahNumber":37,"VerseNumber":125,"Text":"کیا تم بعل کو پکارتے (اور اسے پوجتے) ہو اور سب سے بہتر پیدا کرنے والے کو چھوڑ دیتے ہو"},{"SurahNumber":37,"VerseNumber":126,"Text":"(یعنی) خدا کو جو تمہارا اور تمہارے اگلے باپ دادا کا پروردگار ہے"},{"SurahNumber":37,"VerseNumber":127,"Text":"تو ان لوگوں نے ان کو جھٹلا دیا۔ سو وہ (دوزخ میں) حاضر کئے جائیں گے"},{"SurahNumber":37,"VerseNumber":128,"Text":"ہاں خدا کے بندگان خاص (مبتلائے عذاب نہیں) ہوں گے"},{"SurahNumber":37,"VerseNumber":129,"Text":"اور ان کا ذکر (خیر) پچھلوں میں (باقی) چھوڑ دیا"},{"SurahNumber":37,"VerseNumber":130,"Text":"کہ اِل یاسین پر سلام"},{"SurahNumber":37,"VerseNumber":131,"Text":"ہم نیک لوگوں کو ایسا ہی بدلہ دیتے ہیں"},{"SurahNumber":37,"VerseNumber":132,"Text":"بےشک وہ ہمارے مومن بندوں میں سے تھے"},{"SurahNumber":37,"VerseNumber":133,"Text":"اور لوط بھی پیغمبروں میں سے تھے"},{"SurahNumber":37,"VerseNumber":134,"Text":"جب ہم نے ان کو اور ان کے گھر والوں کو سب کو (عذاب سے) نجات دی"},{"SurahNumber":37,"VerseNumber":135,"Text":"مگر ایک بڑھیا کہ پیچھے رہ جانے والوں میں تھی"},{"SurahNumber":37,"VerseNumber":136,"Text":"پھر ہم نے اوروں کو ہلاک کردیا"},{"SurahNumber":37,"VerseNumber":137,"Text":"اور تم دن کو بھی ان (کی بستیوں) کے پاس سے گزرتے رہتے ہو"},{"SurahNumber":37,"VerseNumber":138,"Text":"اور رات کو بھی۔ تو کیا تم عقل نہیں رکھتے"},{"SurahNumber":37,"VerseNumber":139,"Text":"اور یونس بھی پیغمبروں میں سے تھے"},{"SurahNumber":37,"VerseNumber":140,"Text":"جب بھاگ کر بھری ہوئی کشتی میں پہنچے"},{"SurahNumber":37,"VerseNumber":141,"Text":"اس وقت قرعہ ڈالا تو انہوں نے زک اُٹھائی"},{"SurahNumber":37,"VerseNumber":142,"Text":"پھر مچھلی نے ان کو نگل لیا اور وہ (قابل) ملامت (کام) کرنے والے تھے"},{"SurahNumber":37,"VerseNumber":143,"Text":"پھر اگر وہ (خدا کی) پاکی بیان نہ کرتے"},{"SurahNumber":37,"VerseNumber":144,"Text":"تو اس روز تک کہ لوگ دوبارہ زندہ کئے جائیں گے اسی کے پیٹ میں رہتے"},{"SurahNumber":37,"VerseNumber":145,"Text":"پھر ہم نے ان کو جب کہ وہ بیمار تھے فراخ میدان میں ڈال دیا"},{"SurahNumber":37,"VerseNumber":146,"Text":"اور ان پر کدو کا درخت اُگایا"},{"SurahNumber":37,"VerseNumber":147,"Text":"اور ان کو لاکھ یا اس سے زیادہ (لوگوں) کی طرف (پیغمبر بنا کر) بھیجا"},{"SurahNumber":37,"VerseNumber":148,"Text":"تو وہ ایمان لے آئے سو ہم نے بھی ان کو (دنیا میں) ایک وقت (مقرر) تک فائدے دیتے رہے"},{"SurahNumber":37,"VerseNumber":149,"Text":"ان سے پوچھو تو کہ بھلا تمہارے پروردگار کے لئے تو بیٹیاں اور ان کے لئے بیٹے"},{"SurahNumber":37,"VerseNumber":150,"Text":"یا ہم نے فرشتوں کو عورتیں بنایا اور وہ (اس وقت) موجود تھے"},{"SurahNumber":37,"VerseNumber":151,"Text":"دیکھو یہ اپنی جھوٹ بنائی ہوئی (بات) کہتے ہیں"},{"SurahNumber":37,"VerseNumber":152,"Text":"کہ خدا کے اولاد ہے کچھ شک نہیں کہ یہ جھوٹے ہیں"},{"SurahNumber":37,"VerseNumber":153,"Text":"کیا اس نے بیٹوں کی نسبت بیٹیوں کو پسند کیا ہے؟"},{"SurahNumber":37,"VerseNumber":154,"Text":"تم کیسے لوگ ہو، کس طرح کا فیصلہ کرتے ہو"},{"SurahNumber":37,"VerseNumber":155,"Text":"بھلا تم غور کیوں نہیں کرتے"},{"SurahNumber":37,"VerseNumber":156,"Text":"یا تمہارے پاس کوئی صریح دلیل ہے"},{"SurahNumber":37,"VerseNumber":157,"Text":"اگر تم سچے ہو تو اپنی کتاب پیش کرو"},{"SurahNumber":37,"VerseNumber":158,"Text":"اور انہوں نے خدا میں اور جنوں میں رشتہ مقرر کیا۔ حالانکہ جنات جانتے ہیں کہ وہ (خدا کے سامنے) حاضر کئے جائیں گے"},{"SurahNumber":37,"VerseNumber":159,"Text":"یہ جو کچھ بیان کرتے ہیں خدا اس سے پاک ہے"},{"SurahNumber":37,"VerseNumber":160,"Text":"مگر خدا کے بندگان خالص (مبتلائے عذاب نہیں ہوں گے)"},{"SurahNumber":37,"VerseNumber":161,"Text":"سو تم اور جن کو تم پوجتے ہو"},{"SurahNumber":37,"VerseNumber":162,"Text":"خدا کے خلاف بہکا نہیں سکتے"},{"SurahNumber":37,"VerseNumber":163,"Text":"مگر اس کو جو جہنم میں جانے والا ہے"},{"SurahNumber":37,"VerseNumber":164,"Text":"اور (فرشتے کہتے ہیں کہ) ہم میں سے ہر ایک کا ایک مقام مقرر ہے"},{"SurahNumber":37,"VerseNumber":165,"Text":"اور ہم صف باندھے رہتے ہیں"},{"SurahNumber":37,"VerseNumber":166,"Text":"اور (خدائے) پاک (ذات) کا ذکر کرتے رہتے ہیں"},{"SurahNumber":37,"VerseNumber":167,"Text":"اور یہ لوگ کہا کرتے تھے"},{"SurahNumber":37,"VerseNumber":168,"Text":"کہ اگر ہمارے پاس اگلوں کی کوئی نصیحت (کی کتاب) ہوتی"},{"SurahNumber":37,"VerseNumber":169,"Text":"تو ہم خدا کے خالص بندے ہوتے"},{"SurahNumber":37,"VerseNumber":170,"Text":"لیکن (اب) اس سے کفر کرتے ہیں سو عنقریب ان کو (اس کا نتیجہ) معلوم ہوجائے گا"},{"SurahNumber":37,"VerseNumber":171,"Text":"اور اپنے پیغام پہنچانے والے بندوں سے ہمارا وعدہ ہوچکا ہے"},{"SurahNumber":37,"VerseNumber":172,"Text":"کہ وہی (مظفرو) منصور ہیں"},{"SurahNumber":37,"VerseNumber":173,"Text":"اور ہمارا لشکر غالب رہے گا"},{"SurahNumber":37,"VerseNumber":174,"Text":"تو ایک وقت تک ان سے اعراض کئے رہو"},{"SurahNumber":37,"VerseNumber":175,"Text":"اور انہیں دیکھتے رہو۔ یہ بھی عنقریب (کفر کا انجام) دیکھ لیں گے"},{"SurahNumber":37,"VerseNumber":176,"Text":"کیا یہ ہمارے عذاب کے لئے جلدی کر رہے ہیں"},{"SurahNumber":37,"VerseNumber":177,"Text":"مگر جب وہ ان کے میدان میں آ اُترے گا تو جن کو ڈر سنا دیا گیا تھا ان کے لئے برا دن ہوگا"},{"SurahNumber":37,"VerseNumber":178,"Text":"اور ایک وقت تک ان سے منہ پھیرے رہو"},{"SurahNumber":37,"VerseNumber":179,"Text":"اور دیکھتے رہو یہ بھی عنقریب (نتیجہ) دیکھ لیں گے"},{"SurahNumber":37,"VerseNumber":180,"Text":"یہ جو کچھ بیان کرتے ہیں تمہارا پروردگار جو صاحب عزت ہے اس سے (پاک ہے)"},{"SurahNumber":37,"VerseNumber":181,"Text":"اور پیغمبروں پر سلام"},{"SurahNumber":37,"VerseNumber":182,"Text":"اور سب طرح کی تعریف خدائے رب العالمین کو (سزاوار) ہے"},{"SurahNumber":38,"VerseNumber":1,"Text":"ص۔ قسم ہے اس قرآن کی جو نصیحت دینے والا ہے (کہ تم حق پر ہو)"},{"SurahNumber":38,"VerseNumber":2,"Text":"مگر جو لوگ کافر ہیں وہ غرور اور مخالفت میں ہیں"},{"SurahNumber":38,"VerseNumber":3,"Text":"ہم نے ان سے پہلے بہت سی اُمتوں کو ہلاک کردیا تو وہ (عذاب کے وقت) لگے فریاد کرنے اور وہ رہائی کا وقت نہیں تھا"},{"SurahNumber":38,"VerseNumber":4,"Text":"اور انہوں نے تعجب کیا کہ ان کے پاس ان ہی میں سے ہدایت کرنے والا آیا اور کافر کہنے لگے کہ یہ تو جادوگر ہے جھوٹا"},{"SurahNumber":38,"VerseNumber":5,"Text":"کیا اس نے اتنے معبودوں کی جگہ ایک ہی معبود بنا دیا۔ یہ تو بڑی عجیب بات ہے"},{"SurahNumber":38,"VerseNumber":6,"Text":"تو ان میں جو معزز تھے وہ چل کھڑے ہوئے (اور بولے) کہ چلو اور اپنے معبودوں (کی پوجا) پر قائم رہو۔ بےشک یہ ایسی بات ہے جس سے (تم پر شرف وفضلیت) مقصود ہے"},{"SurahNumber":38,"VerseNumber":7,"Text":"یہ پچھلے مذہب میں ہم نے کبھی سنی ہی نہیں۔ یہ بالکل بنائی ہوئی بات ہے"},{"SurahNumber":38,"VerseNumber":8,"Text":"کیا ہم سب میں سے اسی پر نصیحت (کی کتاب) اُتری ہے؟ (نہیں) بلکہ یہ میری نصیحت کی کتاب سے شک میں ہیں۔ بلکہ انہوں نے ابھی میرے عذاب کا مزہ نہیں چکھا"},{"SurahNumber":38,"VerseNumber":9,"Text":"کیا ان کے پاس تمہارے پروردگار کی رحمت کے خزانے ہیں جو غالب اور بہت عطا کرنے والا ہے"},{"SurahNumber":38,"VerseNumber":10,"Text":"یا آسمانوں اور زمین اور جو کچھ ان میں ہے ان (سب) پر ان ہی کی حکومت ہے۔ تو چاہیئے کہ رسیاں تان کر (آسمانوں) پر چڑھ جائیں"},{"SurahNumber":38,"VerseNumber":11,"Text":"یہاں شکست کھائے ہوئے گروہوں میں سے یہ بھی ایک لشکر ہے"},{"SurahNumber":38,"VerseNumber":12,"Text":"ان سے پہلے نوح کی قوم اور عاد اور میخوں والا فرعون (اور اس کی قوم کے لوگ) بھی جھٹلا چکے ہیں"},{"SurahNumber":38,"VerseNumber":13,"Text":"اور ثمود اور لوط کی قوم اور بن کے رہنے والے بھی۔ یہی وہ گروہ ہیں"},{"SurahNumber":38,"VerseNumber":14,"Text":"(ان) سب نے پیغمبروں کو جھٹلایا تو میرا عذاب (ان پر) آ واقع ہوا"},{"SurahNumber":38,"VerseNumber":15,"Text":"اور یہ لوگ تو صرف ایک زور کی آواز کا جس میں (شروع ہوئے پیچھے) کچھ وقفہ نہیں ہوگا، انتظار کرتے ہیں"},{"SurahNumber":38,"VerseNumber":16,"Text":"اور کہتے ہیں کہ اے ہمارے پروردگار ہم کو ہمارا حصہ حساب کے دن سے پہلے ہی دے دے"},{"SurahNumber":38,"VerseNumber":17,"Text":"(اے پیغمبر) یہ جو کچھ کہتے ہیں اس پر صبر کرو۔ اور ہمارے بندے داؤد کو یاد کرو جو صاحب قوت تھے (اور) بےشک وہ رجوع کرنے والے تھے"},{"SurahNumber":38,"VerseNumber":18,"Text":"ہم نے پہاڑوں کو ان کے زیر فرمان کردیا تھا کہ صبح وشام ان کے ساتھ (خدائے) پاک (کا) ذکر کرتے تھے"},{"SurahNumber":38,"VerseNumber":19,"Text":"اور پرندوں کو بھی کہ جمع رہتے تھے۔ سب ان کے فرمانبردار تھے"},{"SurahNumber":38,"VerseNumber":20,"Text":"اور ہم نے ان کی بادشاہی کو مستحکم کیا اور ان کو حکمت عطا کی اور (خصومت کی) بات کا فیصلہ (سکھایا)"},{"SurahNumber":38,"VerseNumber":21,"Text":"بھلا تمہارے پاس ان جھگڑنے والوں کی بھی خبر آئی ہے جب وہ دیوار پھاند کر عبادت خانے میں داخل ہوئے"},{"SurahNumber":38,"VerseNumber":22,"Text":"جس وقت وہ داؤد کے پاس آئے تو وہ ان سے گھبرا گئے انہوں نے کہا کہ خوف نہ کیجیئے۔ ہم دونوں کا ایک مقدمہ ہے کہ ہم میں سے ایک نے دوسرے پر زیادتی کی ہے تو آپ ہم میں انصاف کا فیصلہ کر دیجیئے اور بےانصافی نہ کیجیئے گا اور ہم کو سیدھا رستہ دکھا دیجیئے"},{"SurahNumber":38,"VerseNumber":23,"Text":"(کیفیت یہ ہے کہ) یہ میرا بھائی ہے اس کے (ہاں) ننانوے دنبیاں ہیں اور میرے (پاس) ایک دُنبی ہے۔ یہ کہتا ہے کہ یہ بھی میرے حوالے کردے اور گفتگو میں مجھ پر زبردستی کرتا ہے"},{"SurahNumber":38,"VerseNumber":24,"Text":"انہوں نے کہا کہ یہ جو تیری دنبی مانگتا ہے کہ اپنی دنبیوں میں ملالے بےشک تجھ پر ظلم کرتا ہے۔ اور اکثر شریک ایک دوسرے پر زیادتی ہی کیا کرتے ہیں۔ ہاں جو ایمان لائے اور عمل نیک کرتے رہے اور ایسے لوگ بہت کم ہیں۔ اور داؤد نے خیال کیا کہ (اس واقعے سے) ہم نے ان کو آزمایا ہے تو انہوں نے اپنے پروردگار سے مغفرت مانگی اور جھک کر گڑ پڑے اور (خدا کی طرف) رجوع کیا"},{"SurahNumber":38,"VerseNumber":25,"Text":"تو ہم نے ان کو بخش دیا۔ اور بےشک ان کے لئے ہمارے ہاں قرب اور عمدہ مقام ہے"},{"SurahNumber":38,"VerseNumber":26,"Text":"اے داؤد ہم نے تم کو زمین میں بادشاہ بنایا ہے تو لوگوں میں انصاف کے فیصلے کیا کرو اور خواہش کی پیروی نہ کرنا کہ وہ تمہیں خدا کے رستے سے بھٹکا دے گی۔ جو لوگ خدا کے رستے سے بھٹکتے ہیں ان کے لئے سخت عذاب (تیار) ہے کہ انہوں نے حساب کے دن کو بھلا دیا"},{"SurahNumber":38,"VerseNumber":27,"Text":"اور ہم نے آسمان اور زمین کو اور جو کائنات ان میں ہے اس کو خالی از مصلحت نہیں پیدا کیا۔ یہ ان کا گمان ہے جو کافر ہیں۔ سو کافروں کے لئے دوزخ کا عذاب ہے"},{"SurahNumber":38,"VerseNumber":28,"Text":"جو لوگ ایمان لائے اور عمل نیک کرتے رہے۔ کیا ان کو ہم ان کی طرح کر دیں گے جو ملک میں فساد کرتے ہیں۔ یا پرہیزگاروں کو بدکاروں کی طرح کر دیں گے"},{"SurahNumber":38,"VerseNumber":29,"Text":"(یہ) کتاب جو ہم نے تم پر نازل کی ہے بابرکت ہے تاکہ لوگ اس کی آیتوں میں غور کریں اور تاکہ اہل عقل نصیحت پکڑیں"},{"SurahNumber":38,"VerseNumber":30,"Text":"اور ہم نے داؤد کو سلیمان عطا کئے۔ بہت خوب بندے (تھے اور) وہ (خدا کی طرف) رجوع کرنے والے تھے"},{"SurahNumber":38,"VerseNumber":31,"Text":"جب ان کے سامنے شام کو خاصے کے گھوڑے پیش کئے گئے"},{"SurahNumber":38,"VerseNumber":32,"Text":"تو کہنے لگے کہ میں نے اپنے پروردگار کی یاد سے (غافل ہو کر) مال کی محبت اختیار کی۔ یہاں تک کہ (آفتاب) پردے میں چھپ گیا"},{"SurahNumber":38,"VerseNumber":33,"Text":"(بولے کہ) ان کو میرے پاس واپس لے آؤ۔ پھر ان کی ٹانگوں اور گردنوں پر ہاتھ پھیرنے لگے"},{"SurahNumber":38,"VerseNumber":34,"Text":"اور ہم نے سلیمان کی آزمائش کی اور ان کے تخت پر ایک دھڑ ڈال دیا پھر انہوں نے (خدا کی طرف) رجوع کیا"},{"SurahNumber":38,"VerseNumber":35,"Text":"(اور) دعا کی کہ اے پروردگار مجھے مغفرت کر اور مجھ کو ایسی بادشاہی عطا کر کہ میرے بعد کسی کو شایاں نہ ہو۔ بےشک تو بڑا عطا فرمانے والا ہے"},{"SurahNumber":38,"VerseNumber":36,"Text":"پھر ہم نے ہوا کو ان کے زیرفرمان کردیا کہ جہاں وہ پہنچنا چاہتے ان کے حکم سے نرم نرم چلنے لگتی"},{"SurahNumber":38,"VerseNumber":37,"Text":"اَور دیووں کو بھی (ان کے زیرفرمان کیا) وہ سب عمارتیں بنانے والے اور غوطہ مارنے والے تھے"},{"SurahNumber":38,"VerseNumber":38,"Text":"اور اَوروں کو بھی جو زنجیروں میں جکڑے ہوئے تھے"},{"SurahNumber":38,"VerseNumber":39,"Text":"(ہم نے کہا) یہ ہماری بخشش ہے (چاہو) تو احسان کرو یا (چاہو تو) رکھ چھوڑو (تم سے) کچھ حساب نہیں ہے"},{"SurahNumber":38,"VerseNumber":40,"Text":"اور بےشک ان کے لئے ہمارے ہاں قُرب اور عمدہ مقام ہے"},{"SurahNumber":38,"VerseNumber":41,"Text":"اور ہمارے بندے ایوب کو یاد کرو جب انہوں نے اپنے رب کو پکارا کہ (بار الہٰا) شیطان نے مجھ کو ایذا اور تکلیف دے رکھی ہے"},{"SurahNumber":38,"VerseNumber":42,"Text":"(ہم نے کہا کہ زمین پر) لات مارو (دیکھو) یہ (چشمہ نکل آیا) نہانے کو ٹھنڈا اور پینے کو (شیریں)"},{"SurahNumber":38,"VerseNumber":43,"Text":"اور ہم نے ان کو اہل و عیال اور ان کے ساتھ ان کے برابر اور بخشے۔ (یہ) ہماری طرف سے رحمت اور عقل والوں کے لئے نصیحت تھی"},{"SurahNumber":38,"VerseNumber":44,"Text":"اور اپنے ہاتھ میں جھاڑو لو اور اس سے مارو اور قسم نہ توڑو۔ بےشک ہم نے ان کو ثابت قدم پایا۔ بہت خوب بندے تھے بےشک وہ رجوع کرنے والے تھے"},{"SurahNumber":38,"VerseNumber":45,"Text":"اور ہمارے بندوں ابراہیم اور اسحاق اور یعقوب کو یاد کرو جو ہاتھوں والے اور آنکھوں والے تھے"},{"SurahNumber":38,"VerseNumber":46,"Text":"ہم نے ان کو ایک (صفت) خاص (آخرت کے) گھر کی یاد سے ممتاز کیا تھا"},{"SurahNumber":38,"VerseNumber":47,"Text":"اور ہمارے نزدیک منتخب اور نیک لوگوں میں سے تھے"},{"SurahNumber":38,"VerseNumber":48,"Text":"اور اسمٰعیل اور الیسع اور ذوالکفل کو یاد کرو۔ وہ سب نیک لوگوں میں سے تھے"},{"SurahNumber":38,"VerseNumber":49,"Text":"یہ نصیحت ہے اور پرہیزگاروں کے لئے تو عمدہ مقام ہے"},{"SurahNumber":38,"VerseNumber":50,"Text":"ہمیشہ رہنے کے باغ جن کے دروازے ان کے لئے کھلے ہوں گے"},{"SurahNumber":38,"VerseNumber":51,"Text":"ان میں تکیٴے لگائے بیٹھے ہوں گے اور (کھانے پینے کے لئے) بہت سے میوے اور شراب منگواتے رہیں گے"},{"SurahNumber":38,"VerseNumber":52,"Text":"اور ان کے پاس نیچی نگاہ رکھنے والی (اور) ہم عمر (عورتیں) ہوں گی"},{"SurahNumber":38,"VerseNumber":53,"Text":"یہ وہ چیزیں ہیں جن کا حساب کے دن کے لئے تم سے وعدہ کیا جاتا تھا"},{"SurahNumber":38,"VerseNumber":54,"Text":"یہ ہمارا رزق ہے جو کبھی ختم نہیں ہوگا"},{"SurahNumber":38,"VerseNumber":55,"Text":"یہ (نعمتیں تو فرمانبرداروں کے لئے ہیں) اور سرکشوں کے لئے برا ٹھکانا ہے"},{"SurahNumber":38,"VerseNumber":56,"Text":"(یعنی) دوزخ۔ جس میں وہ داخل ہوں گے اور وہ بری آرام گاہ ہے"},{"SurahNumber":38,"VerseNumber":57,"Text":"یہ کھولتا ہوا گرم پانی اور پیپ (ہے) اب اس کے مزے چکھیں"},{"SurahNumber":38,"VerseNumber":58,"Text":"اور اسی طرح کے اور بہت سے (عذاب ہوں گے)"},{"SurahNumber":38,"VerseNumber":59,"Text":"یہ ایک فوج ہے جو تمہارے ساتھ داخل ہوگی۔ ان کو خوشی نہ ہو یہ دوزخ میں جانے والے ہیں"},{"SurahNumber":38,"VerseNumber":60,"Text":"کہیں گے بلکہ تم ہی کو خوشی نہ ہو۔ تم ہی تو یہ (بلا) ہمارے سامنے لائے سو (یہ) برا ٹھکانا ہے"},{"SurahNumber":38,"VerseNumber":61,"Text":"وہ کہیں گے اے پروردگار جو اس کو ہمارے سامنے لایا ہے اس کو دوزخ میں دونا عذاب دے"},{"SurahNumber":38,"VerseNumber":62,"Text":"اور کہیں گے کیا سبب ہے کہ (یہاں) ہم ان شخصوں کو نہیں دیکھتے جن کو بروں میں شمار کرتے تھے"},{"SurahNumber":38,"VerseNumber":63,"Text":"کیا ہم نے ان سے ٹھٹھا کیا ہے یا (ہماری) آنکھیں ان (کی طرف) سے پھر گئی ہیں؟"},{"SurahNumber":38,"VerseNumber":64,"Text":"بےشک یہ اہل دوزخ کا جھگڑنا برحق ہے"},{"SurahNumber":38,"VerseNumber":65,"Text":"کہہ دو کہ میں تو صرف ہدایت کرنے والا ہوں۔ اور خدائے یکتا اور غالب کے سوا کوئی معبود نہیں"},{"SurahNumber":38,"VerseNumber":66,"Text":"جو آسمانوں اور زمین اور جو مخلوق ان میں ہے سب کا مالک ہے غالب (اور) بخشنے والا"},{"SurahNumber":38,"VerseNumber":67,"Text":"کہہ دو کہ یہ ایک بڑی (ہولناک چیز کی) خبر ہے"},{"SurahNumber":38,"VerseNumber":68,"Text":"جس کو تم دھیان میں نہیں لاتے"},{"SurahNumber":38,"VerseNumber":69,"Text":"مجھ کو اوپر کی مجلس (والوں) کا جب وہ جھگڑتے تھے کچھ بھی علم نہ تھا"},{"SurahNumber":38,"VerseNumber":70,"Text":"میری طرف تو یہی وحی کی جاتی ہے کہ میں کھلم کھلا ہدایت کرنے والا ہوں"},{"SurahNumber":38,"VerseNumber":71,"Text":"جب تمہارے پروردگار نے فرشتوں سے کہا کہ میں مٹی سے انسان بنانے والا ہوں"},{"SurahNumber":38,"VerseNumber":72,"Text":"جب اس کو درست کرلوں اور اس میں اپنی روح پھونک دوں تو اس کے آگے سجدے میں گر پڑنا"},{"SurahNumber":38,"VerseNumber":73,"Text":"تو تمام فرشتوں نے سجدہ کیا"},{"SurahNumber":38,"VerseNumber":74,"Text":"مگر شیطان اکڑ بیٹھا اور کافروں میں ہوگیا"},{"SurahNumber":38,"VerseNumber":75,"Text":"(خدا نے) فرمایا کہ اے ابلیس جس شخص کو میں نے اپنے ہاتھوں سے بنایا اس کے آگے سجدہ کرنے سے تجھے کس چیز نے منع کیا۔ کیا تو غرور میں آگیا یا اونچے درجے والوں میں تھا؟"},{"SurahNumber":38,"VerseNumber":76,"Text":"بولا کہ میں اس سے بہتر ہوں (کہ) تو نے مجھ کو کو آگ سے پیدا کیا اور اِسے مٹی سے بنایا"},{"SurahNumber":38,"VerseNumber":77,"Text":"فرمایا یہاں سے نکل جا تو مردود ہے"},{"SurahNumber":38,"VerseNumber":78,"Text":"اور تجھ پر قیامت کے دن تک میری لعنت (پڑتی) رہے گی"},{"SurahNumber":38,"VerseNumber":79,"Text":"کہنے لگا کہ میرے پروردگار مجھے اس روز تک کہ لوگ اٹھائے جائیں مہلت دے"},{"SurahNumber":38,"VerseNumber":80,"Text":"فرمایا کہ تجھ کو مہلت دی جاتی ہے"},{"SurahNumber":38,"VerseNumber":81,"Text":"اس روز تک جس کا وقت مقرر ہے"},{"SurahNumber":38,"VerseNumber":82,"Text":"کہنے لگا کہ مجھے تیری عزت کی قسم میں ان سب کو بہکاتا رہوں گا"},{"SurahNumber":38,"VerseNumber":83,"Text":"سوا ان کے جو تیرے خالص بندے ہیں"},{"SurahNumber":38,"VerseNumber":84,"Text":"فرمایا سچ (ہے) اور میں بھی سچ کہتا ہوں"},{"SurahNumber":38,"VerseNumber":85,"Text":"کہ میں تجھ سے اور جو ان میں سے تیری پیروی کریں گے سب سے جہنم کو بھر دوں گا"},{"SurahNumber":38,"VerseNumber":86,"Text":"اے پیغمبر کہہ دو کہ میں تم سے اس کا صلہ نہیں مانگتا اور نہ میں بناوٹ کرنے والوں میں ہوں"},{"SurahNumber":38,"VerseNumber":87,"Text":"یہ قرآن تو اہل عالم کے لئے نصیحت ہے"},{"SurahNumber":38,"VerseNumber":88,"Text":"اور تم کو اس کا حال ایک وقت کے بعد معلوم ہوجائے گا"},{"SurahNumber":39,"VerseNumber":1,"Text":"اس کتاب کا اُتارا جانا خدائے غالب (اور) حکمت والے کی طرف سے ہے"},{"SurahNumber":39,"VerseNumber":2,"Text":"(اے پیغمبر) ہم نے یہ کتاب تمہاری طرف سچائی کے ساتھ نازل کی ہے تو خدا کی عبادت کرو (یعنی) اس کی عبادت کو (شرک سے) خالص کرکے"},{"SurahNumber":39,"VerseNumber":3,"Text":"دیکھو خالص عبادت خدا ہی کے لئے (زیبا ہے) اور جن لوگوں نے اس کے سوا اور دوست بنائے ہیں۔ (وہ کہتے ہیں کہ) ہم ان کو اس لئے پوجتے ہیں کہ ہم کو خدا کا مقرب بنادیں۔ تو جن باتوں میں یہ اختلاف کرتے ہیں خدا ان میں ان کا فیصلہ کردے گا۔ بےشک خدا اس شخص کو جو جھوٹا ناشکرا ہے ہدایت نہیں دیتا"},{"SurahNumber":39,"VerseNumber":4,"Text":"اگر خدا کسی کو اپنا بیٹا بنانا چاہتا تو اپنی مخلوق میں سے جس کو چاہتا انتخاب کرلیتا۔ وہ پاک ہے وہی تو خدا یکتا (اور) غالب ہے"},{"SurahNumber":39,"VerseNumber":5,"Text":"اسی نے آسمانوں اور زمین کو تدبیر کے ساتھ پیدا کیا ہے۔ (اور) وہی رات کو دن پر لپیٹتا ہے اور دن کو رات پر لپیٹتا ہے اور اسی نے سورج اور چاند کو بس میں کر رکھا ہے۔ سب ایک وقت مقرر تک چلتے رہیں گے۔ دیکھو وہی غالب (اور) بخشنے والا ہے"},{"SurahNumber":39,"VerseNumber":6,"Text":"اسی نے تم کو ایک شخص سے پیدا کیا پھر اس سے اس کا جوڑا بنایا اور اسی نے تمہارے لئے چار پایوں میں سے آٹھ جوڑے بنائے۔ وہی تم کو تمہاری ماؤں کے پیٹ میں (پہلے) ایک طرح پھر دوسری طرح تین اندھیروں میں بناتا ہے۔ یہی خدا تمہارا پروردگار ہے اسی کی بادشاہی ہے۔ اس کے سوا کوئی معبود نہیں پھر تم کہاں پھرے جاتے ہو؟"},{"SurahNumber":39,"VerseNumber":7,"Text":"اگر ناشکری کرو گے تو خدا تم سے بےپروا ہے۔ اور وہ اپنے بندوں کے لئے ناشکری پسند نہیں کرتا اور اگر شکر کرو گے تو وہ اس کو تمہارے لئے پسند کرے گا۔ اور کوئی اٹھانے والا دوسرے کا بوجھ نہیں اٹھائے گا۔ پھر تم اپنے پروردگار کی طرف لوٹنا ہے۔ پھر جو کچھ تم کرتے رہے وہ تم کو بتائے گا۔ وہ تو دلوں کی پوشیدہ باتوں تک سے آگاہ ہے"},{"SurahNumber":39,"VerseNumber":8,"Text":"اور جب انسان کو تکلیف پہنچتی ہے تو اپنے پروردگار کو پکارتا (اور) اس کی طرف دل سے رجوع کرتا ہے۔ پھر جب وہ اس کو اپنی طرف سے کوئی نعمت دیتا ہے تو جس کام کے لئے پہلے اس کو پکارتا ہے اسے بھول جاتا ہے اور خدا کا شریک بنانے لگتا ہے تاکہ (لوگوں کو) اس کے رستے سے گمراہ کرے۔ کہہ دو کہ (اے کافر نعمت) اپنی ناشکری سے تھوڑا سا فائدہ اٹھالے۔ پھر تُو تو دوزخیوں میں ہوگا"},{"SurahNumber":39,"VerseNumber":9,"Text":"(بھلا مشرک اچھا ہے) یا وہ جو رات کے وقتوں میں زمین پر پیشانی رکھ کر اور کھڑے ہو کر عبادت کرتا اور آخرت سے ڈرتا اور اپنے پروردگار کی رحمت کی امید رکھتا ہے۔ کہو بھلا جو لوگ علم رکھتے ہیں اور جو نہیں رکھتے دونوں برابر ہوسکتے ہیں؟ (اور) نصیحت تو وہی پکڑتے ہیں جو عقلمند ہیں"},{"SurahNumber":39,"VerseNumber":10,"Text":"کہہ دو کہ اے میرے بندو جو ایمان لائے ہو اپنے پروردگار سے ڈرو۔ جنہوں نے اس دنیا میں نیکی کی ان کے لئے بھلائی ہے۔ اور خدا کی زمین کشادہ ہے۔ جو صبر کرنے والے ہیں ان کو بےشمار ثواب ملے گا"},{"SurahNumber":39,"VerseNumber":11,"Text":"کہہ دو کہ مجھ سے ارشاد ہوا ہے کہ خدا کی عبادت کو خالص کرکے اس کی بندگی کروں"},{"SurahNumber":39,"VerseNumber":12,"Text":"اور یہ بھی ارشاد ہوا ہے کہ میں سب سے اول مسلمان بنوں"},{"SurahNumber":39,"VerseNumber":13,"Text":"کہہ دو کہ اگر میں اپنے پروردگار کا حکم نہ مانوں تو مجھے بڑے دن کے عذاب سے ڈر لگتا ہے"},{"SurahNumber":39,"VerseNumber":14,"Text":"کہہ دو کہ میں اپنے دین کو (شرک سے) خالص کرکے اس کی عبادت کرتا ہوں"},{"SurahNumber":39,"VerseNumber":15,"Text":"تو تم اس کے سوا جس کی چاہو پرستش کرو۔ کہہ دو کہ نقصان اٹھانے والے وہی لوگ ہیں جنہوں نے قیامت کے دن اپنے آپ کو اور اپنے گھر والوں کو نقصان میں ڈالا۔ دیکھو یہی صریح نقصان ہے"},{"SurahNumber":39,"VerseNumber":16,"Text":"ان کے اوپر تو آگ کے سائبان ہوں گے اور نیچے (اس کے) فرش ہوں گے۔ یہ وہ (عذاب) ہے جس سے خدا اپنے بندوں کو ڈراتا ہے۔ تو اے میرے بندو مجھ سے ڈرتے رہو"},{"SurahNumber":39,"VerseNumber":17,"Text":"اور جنہوں نے اس سے اجتناب کیا کہ بتوں کو پوجیں اور خدا کی طرف رجوع کیا ان کے لئے بشارت ہے۔ تو میرے بندوں کو بشارت سنا دو"},{"SurahNumber":39,"VerseNumber":18,"Text":"جو بات کو سنتے اور اچھی باتوں کی پیروی کرتے ہیں۔ یہی وہ لوگ ہیں جن کو خدا نے ہدایت دی اور یہی عقل والے ہیں"},{"SurahNumber":39,"VerseNumber":19,"Text":"بھلا جس شخص پر عذاب کا حکم صادر ہوچکا۔ تو کیا تم (ایسے) دوزخی کو مخلصی دے سکو گے؟"},{"SurahNumber":39,"VerseNumber":20,"Text":"لیکن جو لوگ اپنے پروردگار سے ڈرتے ہیں ان کے لئے اونچے اونچے محل ہیں جن کے اوپر بالا خانے بنے ہوئے ہیں۔ (اور) ان کے نیچے نہریں بہہ رہی ہیں۔ (یہ) خدا کا وعدہ ہے۔ خدا وعدے کے خلاف نہیں کرتا"},{"SurahNumber":39,"VerseNumber":21,"Text":"کیا تم نے نہیں دیکھا کہ خدا آسمان سے پانی نازل کرتا پھر اس کو زمین میں چشمے بنا کر جاری کرتا پھر اس سے کھیتی اُگاتا ہے جس کے طرح طرح کے رنگ ہوتے ہیں۔ پھر وہ خشک ہوجاتی ہے تو تم اس کو دیکھتے ہو (کہ) زرد (ہوگئی ہے) پھر اسے چورا چورا کر دیتا ہے۔ بےشک اس میں عقل والوں کے لئے نصیحت ہے"},{"SurahNumber":39,"VerseNumber":22,"Text":"بھلا جس شخص کا سینہ خدا نے اسلام کے لئے کھول دیا ہو اور وہ اپنے پروردگار کی طرف سے روشنی پر ہو (تو کیا وہ سخت دل کافر کی طرح ہوسکتا ہے) پس ان پر افسوس ہے جن کے دل خدا کی یاد سے سخت ہو رہے ہیں۔ اور یہی لوگ صریح گمراہی میں ہیں"},{"SurahNumber":39,"VerseNumber":23,"Text":"خدا نے نہایت اچھی باتیں نازل فرمائی ہیں (یعنی) کتاب (جس کی آیتیں باہم) ملتی جلتی (ہیں) اور دہرائی جاتی (ہیں) جو لوگ اپنے پروردگار سے ڈرتے ہیں ان کے بدن کے (اس سے) رونگٹے کھڑے ہوجاتے ہیں۔ پھر ان کے بدن اور دل نرم (ہو کر) خدا کی یاد کی طرف (متوجہ) ہوجاتے ہیں۔ یہی خدا کی ہدایت ہے وہ اس سے جس کو چاہتا ہے ہدایت دیتا ہے۔ اور جس کو خدا گمراہ کرے اس کو کوئی ہدایت دینے والا نہیں"},{"SurahNumber":39,"VerseNumber":24,"Text":"بھلا جو شخص قیامت کے دن اپنے منہ سے برے عذاب کو روکتا ہو (کیا وہ ویسا ہوسکتا ہے جو چین میں ہو) اور ظالموں سے کہا جائے گا کہ جو کچھ تم کرتے رہے تھے اس کے مزے چکھو"},{"SurahNumber":39,"VerseNumber":25,"Text":"جو لوگ ان سے پہلے تھے انہوں نے بھی تکذیب کی تھی تو ان پر عذاب ایسی جگہ سے آگیا کہ ان کو خبر ہی نہ تھی"},{"SurahNumber":39,"VerseNumber":26,"Text":"پھر ان کو خدا نے دنیا کی زندگی میں رسوائی کا مزہ چکھا دیا۔ اور آخرت کا عذاب تو بہت بڑا ہے۔ کاش یہ سمجھ رکھتے"},{"SurahNumber":39,"VerseNumber":27,"Text":"اور ہم نے لوگوں کے (سمجھانے کے) لئے اس قرآن میں ہر طرح کی مثالیں بیان کی ہیں تاکہ وہ نصیحت پکڑیں"},{"SurahNumber":39,"VerseNumber":28,"Text":"(یہ) قرآن عربی (ہے) جس میں کوئی عیب (اور اختلاف) نہیں تاکہ وہ ڈر مانیں"},{"SurahNumber":39,"VerseNumber":29,"Text":"خدا ایک مثال بیان کرتا ہے کہ ایک شخص ہے جس میں کئی (آدمی) شریک ہیں۔ (مختلف المزاج اور) بدخو اور ایک آدمی خاص ایک شخص کا (غلام) ہے۔ بھلا دونوں کی حالت برابر ہے۔ (نہیں) الحمدلله بلکہ یہ اکثر لوگ نہیں جانتے"},{"SurahNumber":39,"VerseNumber":30,"Text":"(اے پیغمبر) تم بھی مر جاؤ گے اور یہ بھی مر جائیں گے"},{"SurahNumber":39,"VerseNumber":31,"Text":"پھر تم سب قیامت کے دن اپنے پروردگار کے سامنے جھگڑو گے (اور جھگڑا فیصل کردیا جائے گا)"}]}