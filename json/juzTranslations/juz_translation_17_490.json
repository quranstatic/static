{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":21,"VerseNumber":1,"Text":"Kusondele kubantu ukwehlulelwa kwabo kulapho bona befulathela benganaki"},{"SurahNumber":21,"VerseNumber":2,"Text":"Asifiki kubona isikhumbuzo esivela eNkosini yabo ngaphandle kokuba bayasilalela kulapho bona bedlala"},{"SurahNumber":21,"VerseNumber":3,"Text":"Izinhliziyo zabo zibambezelekile (ekwenzeni ukona) futhi bayayifihla inkulumo yangasese labo abayizoni (babuzana bodwa bathi) “ngakube lona akayilutho ngaphandle kokuba ngumuntu onjengani na? Ngakho-ke ngakube nifikelwa ngumlingo kulapho nina nibhekile na"},{"SurahNumber":21,"VerseNumber":4,"Text":"Ithi, “Inkosi yami iyayazi inkulumo esemazulwini nesemhlabeni futhi yona ingezwayo eyaziyo”"},{"SurahNumber":21,"VerseNumber":5,"Text":"Kepha bathi, (iQur’an) ingamaphupho axubene ayimanga, Qha uyakhile, Qha uyimbongi ngakho-ke akasilethele uphawu olufana nalolo olwaluthunyelwe (kubaphrofethi) basendulo”"},{"SurahNumber":21,"VerseNumber":6,"Text":"Alikho idolobha (abantu) esababhubhisa ababekholwa ngaphambilini kwabo, ngakube bona bayakholwa na"},{"SurahNumber":21,"VerseNumber":7,"Text":"Futhi asizange simthumele (umuntu) ngaphambi kwakho ngaphandle kwamadoda esembula kuwona (umyalezo) ngakho-ke buzani abantu besikhumbuzo (abanolwazi) uma nina ningazi"},{"SurahNumber":21,"VerseNumber":8,"Text":"Futhi asibanikezanga imizimba engakudli ukudla futhi asibenzanga ukuthi bahlale ingunaphakade"},{"SurahNumber":21,"VerseNumber":9,"Text":"Sabe sesiqinisekisa kubona isethembiso ngakho-ke sabasindisa kanye nalabo esibathandayo, sababhubhisa abamoshayo"},{"SurahNumber":21,"VerseNumber":10,"Text":"Ngempela sayehlisela phansi kunina incwadi kuyona kunesikhumbuzo senu, ngakube aninamqondo yini na"},{"SurahNumber":21,"VerseNumber":11,"Text":"Futhi mangaki amadolobha esawabhubhisa ayenza okungalungile na? Futhi emva kwawo sabavusa abanye abantu"},{"SurahNumber":21,"VerseNumber":12,"Text":"Ngakho-ke kwathi lapho sebesibona isijeziso sethu kwaba yilapho bona bebaleka kusona"},{"SurahNumber":21,"VerseNumber":13,"Text":"Musani ukubaleka phindelani empilweni yenu enhle enothile enanikuyona nasezindlini zenu ukuze mhlawumbe nibuzwe"},{"SurahNumber":21,"VerseNumber":14,"Text":"Bathi, “Oh! usizi kuthina ngempela thina sasiyizoni”"},{"SurahNumber":21,"VerseNumber":15,"Text":"Lokho kukhala kwabo akupheli kuze kube yilapho sibenza ukuba babe njengensimu evuniweyo, efile"},{"SurahNumber":21,"VerseNumber":16,"Text":"Futhi asiwadalanga ngokudlala amazulu nomhlaba kanye nalokho okuphakathi kwako kokubili"},{"SurahNumber":21,"VerseNumber":17,"Text":"Ukube sasithandile ukuthatha isikhathi sokuzilibazisa ngempela sasizosithatha kuthina, uma sasizokwenza (lokho)"},{"SurahNumber":21,"VerseNumber":18,"Text":"Qha, siyaliveza iqiniso ukushabalalisa amanga ngakho-ke liyawabhubhisa bheka! (amanga) ayanyamalala futhi okwenu lusizi ngenxa yalokho enikuchazayo"},{"SurahNumber":21,"VerseNumber":19,"Text":"Futhi ungowakhe (ungokaMvelinqangi) noma ngabe ngubani osemazulwini nasemhlabeni futhi noma ngabe ngubani oseduzane naye (izingelosi) azizigabisi ngokumdumisa (zenza lokho eziphoqwayo ukuba zikwenze) futhi azidinwa"},{"SurahNumber":21,"VerseNumber":20,"Text":"(Izingelosi) zimdumisa ubusuku nemini azidembeseli"},{"SurahNumber":21,"VerseNumber":21,"Text":"Noma ngakube bazithathele onkulunkulu emhlabeni abakwaziyo ukuvusa abafile baphile na"},{"SurahNumber":21,"VerseNumber":22,"Text":"Ukube kwakukhona abanye onkulunkulu kukona (emazulwini nasemhlabeni) ngaphandle kukaMvelinqangi ngempela kokubili (amazulu nomhlaba) ayezoba nenxushunxushu, ngakho-ke udumo malube kuMvelinqangi iNkosi yesihlalo sobukhosi (iphakeme) ngaphezu kwalokho abakuchazayo"},{"SurahNumber":21,"VerseNumber":23,"Text":"Akabuzwa ngakwenzayo kepha bona bayobuzwa"},{"SurahNumber":21,"VerseNumber":24,"Text":"Noma bazithathela abanye onkulunkulu esikhundleni sakhe na? Ithi “lethani ubufakazi benu, lesi yisikhumbuzo kulabo abakanye nami nesikhumbuzo kulabo ababengaphambilini kwami” kepha iningi labo alilazi iqiniso njengoba lifulathela"},{"SurahNumber":21,"VerseNumber":25,"Text":"Futhi asizange sisithumele isithunywa ngaphambilini kwakho ngaphandle kokuthi sembule kusona ukuthi, “akekho onokukhonzwa ngeqiniso ngaphandle kwami ngakho-ke ngikhonzeni”"},{"SurahNumber":21,"VerseNumber":26,"Text":"Futhi bathi, “Onomusa unendodana,” udumo malube kuye kepha bayizinceku ezihloniphekile"},{"SurahNumber":21,"VerseNumber":27,"Text":"Abakhulumi ngaphambi kokuba akhulume futhi bona benza ngendlela yempoqo yakhe"},{"SurahNumber":21,"VerseNumber":28,"Text":"Uyakwazi lokho okungaphambi okwabo kanye nalokho okungemumva kwabo futhi angeke bakwazi ukuzincengela ngaphandle kwalowo amvumelayo kulapho bona beqhaqhazela ngenxa yokumesaba"},{"SurahNumber":21,"VerseNumber":29,"Text":"Futhi noma ngabe ngubani phakathi kwabo othi, “ngempela mina nguMvelinqangi esikhundleni sakhe ngempela lowo simnika umvuzo oyisihogo, sizinika kanjalo izoni umvuzo”"},{"SurahNumber":21,"VerseNumber":30,"Text":"Ababoniyinilaboabangakholwangaukuthiamazulunomhlaba kwakuhlangene kuyinto eyodwa sabe sesiyakuhlukanisa futhi sazenza ngamanzi zonke izinto eziphilayo, ngakube abakholwa yini na"},{"SurahNumber":21,"VerseNumber":31,"Text":"Futhi sazenza izintaba zasimama emhlabeni hleze uzamazame nabo futhi sazenza kuwona izindlela ezinkulu ezibanzi ukuze mhlawumbe bakwazi ukuholeleka"},{"SurahNumber":21,"VerseNumber":32,"Text":"Futhi salenza izulu laba nguphahla olugadiwe kulapho bona bezifulathela izimpawu zalo"},{"SurahNumber":21,"VerseNumber":33,"Text":"Futhi nguyena owadala ubusuku nemini nelanga nenyanga konke kuhamba emkhondweni wako"},{"SurahNumber":21,"VerseNumber":34,"Text":"Futhi ngaphambilini kwakho asizange simbekele umuntu impilo eyingunaphakade ngakube uma ufa bazohlala ingunaphakade yini na"},{"SurahNumber":21,"VerseNumber":35,"Text":"Yonke imiphefumulo iyozwa ukufa futhi siyanilinga ngobubi nangobuhle ngendlela yokulinga futhi niyobuyiselwa kuthina"},{"SurahNumber":21,"VerseNumber":36,"Text":"Futhi uma bekubona labo abangakholwanga abenzi lutho ngawe ngaphandle kokukwenza inhlekisa bethi, “ngakube nguyena yini lona okhuluma okubi ngonkulunkulu benu na?” Kulapho bona bengakholelwa ekukhunjulweni konomusa"},{"SurahNumber":21,"VerseNumber":37,"Text":"Umuntu wadalwa ngokushesha, ngizonikhombisa amavesi ami ngakho-ke ningangiceli ukuba ngisheshise"},{"SurahNumber":21,"VerseNumber":38,"Text":"Futhi bathi, “siyofika nini lesisithembiso uma nina ningabaneqiniso na?”"},{"SurahNumber":21,"VerseNumber":39,"Text":"Ukube bayazi labo abangakholwanga lapho bengeke bakwazi khona ukuwuphunga umlilo ebusweni babo nasemihlane yabo, futhi bona angeke basizwe"},{"SurahNumber":21,"VerseNumber":40,"Text":"Kepha (ihora) liyofika kubo ngokuzuma liyobakhungatha ngakho-ke angeke babe nawo amandla okulivimba futhi bona angeke banikezwe ithuba"},{"SurahNumber":21,"VerseNumber":41,"Text":"Futhi ngempela zenziwa inhlekisa izithunywa ngaphambilini kwakho, ngakho-ke kwaqiniseka kulabo ababenza inhlekisa phakathi kwabo lokho ababenza ngako inhlekisa"},{"SurahNumber":21,"VerseNumber":42,"Text":"Ithi, “ngubani onivikelayo ngaphandle konomusa ebusuku nasemini na?” kepha bona bayaqhelelana nokukhunjulwa kweNkosi yabo"},{"SurahNumber":21,"VerseNumber":43,"Text":"Noma banomunye unkulunkulu obanqabelayo esikhundleni sethu na? Abanamandla okuzisiza bona futhi bona angeke bavikelwe yithina"},{"SurahNumber":21,"VerseNumber":44,"Text":"Kepha labantu sabanikeza injabulo kanye naboyise kwaze kwaba yilapho bandiselwa khona impilo, ngakube ababoni yini ukuthi siyeza emhlabeni siwunciphise emacaleni awo na? Ngakube bona banganqoba yini na"},{"SurahNumber":21,"VerseNumber":45,"Text":"Ithi, “Kuphela ngiyanexwayisa ngesambulo futhi izithuli azikuzwa ukumenyezwa ngenkathi zexwayiswa”"},{"SurahNumber":21,"VerseNumber":46,"Text":"Futhi uma bethintwa inhlupheko encane esijezisweni seNkosi yakho ngempela bangathi, “Oh usizi kuthina! ngempela thina sasiyizoni”"},{"SurahNumber":21,"VerseNumber":47,"Text":"Futhi siyobeka isikalo sobulungiswa ngosuku lokuvuka kwabafileyo ngakho-ke awukho umphefumulo oyokwehlulelwa ngokungenabo ubulungiswa futhi uma kukhona okungangesisindo sohlamvu lwemastadi siyoza nakho futhi singabanele ekwahluleleni"},{"SurahNumber":21,"VerseNumber":48,"Text":"Futhi ngempela samnikeza uMose no-Aroni isimo sokunquma (phakathi kokuhle nokubi) nokukhanya nesikhumbuzo salabo abagwema okubi"},{"SurahNumber":21,"VerseNumber":49,"Text":"Labo abayesabayo iNkosi yabo engabonwayo futhi bona bayalisaba ihora"},{"SurahNumber":21,"VerseNumber":50,"Text":"Futhi lesi isikhumbuzo esibusisiwe esasihlisela phansi ngakube nina niyasiphika yini na"},{"SurahNumber":21,"VerseNumber":51,"Text":"Futhi khumbula ngempela samnikeza u-Abrahamu ukuholwa kwakhe ngaphambilini futhi sasazi kahle ngaye"},{"SurahNumber":21,"VerseNumber":52,"Text":"Ngenkathi ethi kuyise nakubantu bakhe “iyini lemifanekiso enizinikele kuyona na"},{"SurahNumber":21,"VerseNumber":53,"Text":"Bathi, “sabafumana obaba bethu beyikhonza (lemifanekiso)”"},{"SurahNumber":21,"VerseNumber":54,"Text":"Wathi, “Ngempela nina uqobo lwenu nobaba benu nanisekudukeni okucacile”"},{"SurahNumber":21,"VerseNumber":55,"Text":"Bathi, “Ngakube usilethele iqiniso noma wena ungomunye walabo abenza umdlalo na?”"},{"SurahNumber":21,"VerseNumber":56,"Text":"(U-Abrahamu) wathi, “Qha! INkosi yenu yiNkosi yamazulu nomhlaba okuyiyona eyawadala futhi mina kulokho ngingomunye walabo abafakazayo”"},{"SurahNumber":21,"VerseNumber":57,"Text":"Futhi (ngiyafunga) ngoMvelinqangi ngempela ngizozenzela isu izithixo zenu emva kokuba senifulathele senihambile”"},{"SurahNumber":21,"VerseNumber":58,"Text":"Ngakho-ke (u-Abrahamu) waziphihlisa (izithixo) zaba yizicucu ngaphandle kwesikhulu sazo ukuze babuyele kusona (basibuze)"},{"SurahNumber":21,"VerseNumber":59,"Text":"(Babuza) bathi, “ngubani owenze lokhu konkulunkulu bethu na? Ngempela yena ungomunye wabangalungile”"},{"SurahNumber":21,"VerseNumber":60,"Text":"Bathi “simzwile umfanyana ongu-Abrahamu ekhuluma ngabo”"},{"SurahNumber":21,"VerseNumber":61,"Text":"Bathi, “mletheni lapha ngaphambi kwamehlo abantu, ukuze bambone”"},{"SurahNumber":21,"VerseNumber":62,"Text":"(Bambuza) bathi, “ngakube nguwena owenze lokhu konkulunkulu bethu Oh Abraham na!?”"},{"SurahNumber":21,"VerseNumber":63,"Text":"(U-Abraham) wathi, “Qha okwenzile ilesi (sithixo) esikhulu sazo ngakho-ke zibuzeni (izithixo) uma zikwazi ukukhuluma”"},{"SurahNumber":21,"VerseNumber":64,"Text":"Base bephendukela emiphefumulweni yabo base bethi, “ngempela nina uqobo lwenu niyizoni”"},{"SurahNumber":21,"VerseNumber":65,"Text":"Base becabanga kabusha (bathi) “ngempela wazile ukuthi izithixo lezi azikhulumi”"},{"SurahNumber":21,"VerseNumber":66,"Text":"Wathi “ngakube nikhonza okunye esikhundleni sikaMvelinqangi lokho okunganisizi ngalutho futhi okunganilimazi na?”"},{"SurahNumber":21,"VerseNumber":67,"Text":"Okubi phezu kwenu kanye nakulokho enikhonzayo esikhundleni sikaMvelinqangi ngakube aninamqondo yini na"},{"SurahNumber":21,"VerseNumber":68,"Text":"Bathi, “Mshiseni, nelekelele onkulunkulu benu uma nifuna ukwenza (okuthize)”"},{"SurahNumber":21,"VerseNumber":69,"Text":"Sathi, “Oh Mlilo! banda, ungabi nobungozi ku-Abrahamu”"},{"SurahNumber":21,"VerseNumber":70,"Text":"Futhi babemfunela icebo ngakho-ke sabenza abalahlekelwa ngokwedlulele"},{"SurahNumber":21,"VerseNumber":71,"Text":"Futhi samsindisa kanye noLoti sabaletha ezweni esalibusisa emihlabeni"},{"SurahNumber":21,"VerseNumber":72,"Text":"Futhi samupha u-Isak no-Jakobe njengesipho (indodana yendodana) futhingamunyewabosamenzawabangolungileyo"},{"SurahNumber":21,"VerseNumber":73,"Text":"Futhi sabenza ukuthi babengabaholi abahola ngempoqo yethu futhi sazembula kubona izenzo ezinhle nokwenza umthandazo nokukhokha izakaah (ingxenye yemali ekhokhwa kwabampofu) futhi babeyizikhonzi zethu"},{"SurahNumber":21,"VerseNumber":74,"Text":"Futhi uLothi samnikeza ukwehlulela nolwazi futhi samsindisa edolobheni (ebantwini) ababenza izenzo ezingcolile, ngempela bona babengabantu abangalungile abaphula umthetho"},{"SurahNumber":21,"VerseNumber":75,"Text":"Futhi samngenisa emseni wethu, ngempela yena ungowabalungileyo"},{"SurahNumber":21,"VerseNumber":76,"Text":"Kanye noNowa khumbula ngenkathi ememeza ngaphambilini ngakho-ke samphendula sabe sesimsindisa kanye nabantu bakhe ebunzimeni obukhulu"},{"SurahNumber":21,"VerseNumber":77,"Text":"Futhi samlekelela ebantwini labo ababephika amavesi ethu ngempela bona babengabantu abangalungile ngakho-ke sabaminzisa bonke"},{"SurahNumber":21,"VerseNumber":78,"Text":"Kanye noDavide noSolomoni ngenkathi bobabili bephika isehlulelo mayelana nensimu ngenkathi kwakudle kuyona izimvu zabantu futhi thina sasingofakazi esinqumweni sabo bobabili"},{"SurahNumber":21,"VerseNumber":79,"Text":"Ngakho-ke samenza uSolomoni khumbula ukuthi asiqonde (lesisimo), futhi ngamunye wabo samnikeza ukwahlulela nolwazi, futhi sazenza izintaba, uDavide kanye nezinyoni ukuthi zidumise (uMvelinqangi) futhi thina sasingabenzi (balokho)"},{"SurahNumber":21,"VerseNumber":80,"Text":"Futhi samfundisa ukwenziwa kwezembatho zensimbi zenu ukunivikela ezimpini zenu ngakho-ke ngakube nina ningababongayo yini na"},{"SurahNumber":21,"VerseNumber":81,"Text":"Futhi uSolomoni samnika umoya onamandla ohelezayo ngempoqo yakhe ubheke ezweni okuyilona esalibusisa futhi siyizazi zazo zonke izinto"},{"SurahNumber":21,"VerseNumber":82,"Text":"Futhi phakathi kosathane kunalabo ababemtshuzela futhi benza nomunye umsebenzi ngaphandle kwalowo futhi sasibaqaphele"},{"SurahNumber":21,"VerseNumber":83,"Text":"NoJobe khumbula ngenkathi ememeza iNkosi yakhe (ethi), “ngempela ngithintwe inhlupheko futhi wena ungonomusa ukubedlula bonke abanomusa”"},{"SurahNumber":21,"VerseNumber":84,"Text":"Ngakho-ke samphendula sakususa lokho okwakukuyena okuyinhlupheko futhi samnikeza umndeni wakhe kanye nabanjengabo kanye nabo umusa ovela kuthina nesikhumbuzo sezikhonzi (zikaMvelinqangi)"},{"SurahNumber":21,"VerseNumber":85,"Text":"No-Ishmayeli no-Idris noDhul Kifl (Isaiah) bonke babengababekezelayo"},{"SurahNumber":21,"VerseNumber":86,"Text":"Futhisabangenisaemseniwethu, ngempelabonababengabanye babalungileyo"},{"SurahNumber":21,"VerseNumber":87,"Text":"Futhi uDhuh-Nun (uJonah) khumbula ngenkathi ehamba ethukuthele ngakho-ke wacabanga ukuthi angeke simjezise ngakho-ke wamemeza ebumnyameni wathi “akekho omunye uNkulunkulu ngaphandle kwakho, udumo malube kuwe! Ngempela mina bengingomunye wezoni”"},{"SurahNumber":21,"VerseNumber":88,"Text":"Ngakho-ke samphendula futhi samsindisa enhluphekweni, futhi sibasindisa kanjalo abakholwayo"},{"SurahNumber":21,"VerseNumber":89,"Text":"NoZakariya khumbula ngenkathi ememeza iNkosi yakhe (ethi) “Nkosi yami! Ungangishiyi ngedwa (ngingenayo ingane) kanti wena ungongcono kunazozonke izindlalifa”"},{"SurahNumber":21,"VerseNumber":90,"Text":"Ngakho-ke sawuphendula (umthandazo wakhe) futhi samupha uJohane futhi samenza unkosikazi wakhe wabangolungileyo kuye, ngempela bona babencintisana ekwenzeni izenzo ezilungileyo futhi basibiza (bathandaza) ngothando nangokwesaba futhi babezithobile ngaphambi kwethu"},{"SurahNumber":21,"VerseNumber":91,"Text":"Futhi lowo owesifazane (uMariya) aqaphela ubumsulwa bakhe, ngakho-ke siphefumulela kuyena ngomoya wethu futhi samenza yena kanye nendodana yakhe (uJesu) uphawu lwemihlaba"},{"SurahNumber":21,"VerseNumber":92,"Text":"Ngempela lena yindlela yenu inkolo eyodwa futhi mina ngiyiNkosi yenu ngakho-ke ngikhonzeni"},{"SurahNumber":21,"VerseNumber":93,"Text":"Futhi balehlukanisa phakathi kwabo udaba lwabo, bonke bayophindela kuthina"},{"SurahNumber":21,"VerseNumber":94,"Text":"Ngakho-ke noma ngabe ngubani owenza izenzo (ezinhle) ezilungileyo futhi kulapho eyikholwa ngakho-ke angeke yenqatshwe imizamo yakhe futhi ngempela singabalobi bakhe"},{"SurahNumber":21,"VerseNumber":95,"Text":"Futhi akuvumelekile edolobheni esalibhubhisa ukuthi bona bangaphindela"},{"SurahNumber":21,"VerseNumber":96,"Text":"Kuze kube bayavulelwa uGog noMagog futhi bona bayoqhamuka kuwona wonke amacala behla"},{"SurahNumber":21,"VerseNumber":97,"Text":"Futhi ngempela sesisondele isethembiso (usuku lokwahlulela), lapho amehlo alabo abangakholwanga ayobe egqolozele (bese bethi), “Oh! usizi kuthina sasingakunakile lokhu kepha sasiyizoni”"},{"SurahNumber":21,"VerseNumber":98,"Text":"Ngempela nina kanye nalokho enikukhonzayo esikhundleni sikaMvelinqangi niyoba yizinkuni zokuvuthisa isihogo, nina niyongena kusona"},{"SurahNumber":21,"VerseNumber":99,"Text":"Ukube laba babengonkulunkulu babengeke bangene kusona (isihogo) futhi bonke bayohlala khona ingunaphakade"},{"SurahNumber":21,"VerseNumber":100,"Text":"Okwabo lapho phakathi kuyoba ukuquma futhi bona lapho phakathi bayobe bengezwa"},{"SurahNumber":21,"VerseNumber":101,"Text":"Ngempela labo abathenjiswa ubuhle obuvela kuthina bayobekwa kude naso"},{"SurahNumber":21,"VerseNumber":102,"Text":"Angeke bazwe ngisho nomncane umsindo waso, futhi bona bayohlala ingunaphakade kulokho imiphefumulo yabo ekufisayo"},{"SurahNumber":21,"VerseNumber":103,"Text":"Alubaphathi kabi uvalo olukhulu kakhulu futhi ziyohlangana nabo izingelosi (ziyothi) “Lolu usuku lwenu okuyilona enanithenjiswe lona.”"},{"SurahNumber":21,"VerseNumber":104,"Text":"Ngosuku lapho siyobe sigoqa amazulu kuyobe kunjengokugoqwa kwamaqeqeba emibhalo njengoba sayisungula indalo yokuqala siyoyiveza kabusha (lesi) isethembiso kuthina ngempela siyokwenza (lokhu)"},{"SurahNumber":21,"VerseNumber":105,"Text":"Futhi ngempela sabhala kwiZabur emva kwesikhumbuzo ukuthi umhlaba uyodliwa izinceku zami ezilungileyo"},{"SurahNumber":21,"VerseNumber":106,"Text":"Ngempela kulokhu kunomyalezo ebantwini abayizikhonzi"},{"SurahNumber":21,"VerseNumber":107,"Text":"Futhi asizange sikuthumele ngaphandle kokuba ube ngumusa emihlabeni"},{"SurahNumber":21,"VerseNumber":108,"Text":"Ithi, “kuphela kwembuliwe kumina ukuthi uNkulunkulu wenu nguNkulunkulu oyedwa, ngakube nina nizoba ngabazinikeleyo ngaphansi kwentando kaMvelinqangi na?”"},{"SurahNumber":21,"VerseNumber":109,"Text":"Kephaumabefulathelaithi,“nginibizilenonkengokulinganayo angazi noma kuseduzane noma kukude lokho enethenjiswa kona.”"},{"SurahNumber":21,"VerseNumber":110,"Text":"Ngempela yena uyayazi inkulumo esobala futhi uyakwazi konke lokho enikufihlayo"},{"SurahNumber":21,"VerseNumber":111,"Text":"Futhi angazi ukuthi kuyisilingo kunina nenjabulo yesikhashana"},{"SurahNumber":21,"VerseNumber":112,"Text":"Wathi, “Nkosi yami yehlulela ngeqiniso futhi iNkosi yethu ingenomusa ekuyiyona usizo lwayo olubhekana nalokho enikuchazayo”"},{"SurahNumber":22,"VerseNumber":1,"Text":"Oh Bantu! Yesabani iNkosi yenu ngempela ukuzamazama kwehora kuyinto enkulu"},{"SurahNumber":22,"VerseNumber":2,"Text":"Ngosuku lapho niyokubona lokho, bonke abancelisayo bayokhohlwa ilezo zingane abazincelisayo, futhi bonke abesifazane abakhulelwe bayobeletha lokho kwabo abakukhulelwe futhi uyobabona abantu sengathi badakiwe kulapho bona bengadakiwe, kepha isijeziso sikaMvelinqangi sinzima"},{"SurahNumber":22,"VerseNumber":3,"Text":"Futhi phakathi kwabantu kunalowo owenza impikiswano ngoMvelinqangi engenalo ulwazi futhi elandela bonke osathane abangahloniphi"},{"SurahNumber":22,"VerseNumber":4,"Text":"Kunqunyiwe ngaye (usathane) ukuthi noma ngabe ngubani ongumngane wakhe uzomdukisa futhi amholele esijezisweni somlilo"},{"SurahNumber":22,"VerseNumber":5,"Text":"Oh Bantu! uma nisekungabazeni ngokuvuka kwabafileyo ngakho-ke ngempela thina sanidala ngothuli kwase kuba ukuhlangana koketshezi lowesilisa nelowesifazane kwasekuba ingehlule kwasekuba ingesigaxa senyama eyakhekile kanye nengakhekile ukuze sinenzele kucace futhi senza ukuthi lokho esikuthandayo kuhlale ezizalweni kuze kube yisikhathi esinqunyiwe bese sinikhipha niyizingane ukuze nifinyelele esigabeni senu sobudala futhi phakathi kwenu kunabanye abenziwa ukuthi bafe (besebancane) futhi phakathi kwenu kunalabo abaphindiselwa ezingene lokukhula elikhulu kakhulu ukuze angazi emva kokuba wayenolwazi oluthize futhi ubone umhlaba ungugwadule kepha uma sehlisela phansi kuwona amanzi (imvula) uyavuka ubuyele empilweni futhi ukhukhumale bese uveza zonke izinhlobo ezithandekayo (zokumilayo okungutshani nezihlahla)"},{"SurahNumber":22,"VerseNumber":6,"Text":"Lokho kungenxa yokuthi uMvelinqangi uyiqiniso futhi yena uphilisa abafileyo futhi yena ungamele zonke izinto"},{"SurahNumber":22,"VerseNumber":7,"Text":"Futhi ihora liyeza akukho kungabaza ngalo nokuthi uMvelinqangi uyobavusa labo abasemangcwabeni"},{"SurahNumber":22,"VerseNumber":8,"Text":"Futhi phakathi kwabantu kunalowo owenza impikiswano ngoMvelinqangi ngaphandle kolwazi futhi engaholiwe futhi engenayo incwadi ekhanyisayo"},{"SurahNumber":22,"VerseNumber":9,"Text":"Eqhelelana neqiniso ukuze adukise abantu endleleni kaMvelinqangi okwakhe emhlabeni yihlazo futhi ngosuku lokuvuka kwabafileyo siyomenza ukuthi ezwe isijeziso somlilo"},{"SurahNumber":22,"VerseNumber":10,"Text":"Lokho kungenxa yalokho okulethwe yizandla zakho zombili ngaphambili futhi uMvelinqangi akasiyena ongenabulungiswa ezincekwini"},{"SurahNumber":22,"VerseNumber":11,"Text":"Futhi phakathi kwabantu kunalowo okhonza uMvelinqangi ecophelweni ngakho-ke uma ehlelwe okuhle ulapho kanye nako kepha uma isilingo simehlela uyashintsha ebusweni bakhe ulahlekelwe yilomhlaba nempilo ezayo lokho kungukulahlekelwa okusobala"},{"SurahNumber":22,"VerseNumber":12,"Text":"Umemeza (ukhonza) esikhundleni sikaMvelinqangi lokho okungamlimazi kanye nalokho okungamzuzisi lokho kungukuduka okukude le"},{"SurahNumber":22,"VerseNumber":13,"Text":"Umemeza lowo ukulimala kwakhe okuseduzane kakhulu kuyena kunenzuzo yakhe ngempela ngumvikeli omubi futhi ngempela ngumhlanganyeli omubi"},{"SurahNumber":22,"VerseNumber":14,"Text":"Ngempela uMvelinqangi uyobangenisa ezivandeni ekugeleza ngaphansi kwazo imifula labo abakholwayo futhi abenza izenzo ezinhle ezilungileyo ngempela uMvelinqangi wenza lokho akuthandayo"},{"SurahNumber":22,"VerseNumber":15,"Text":"Noma ngabe ngubani ocabanga ukuthi akasoze uMvelinqangi amlekelele emhlabeni nasempilweni ezayo akadonse intambo eya ezulwini bese eyinqamula bese eyalibona icebo lakhe ukuthi lizokususa yini lokho akuthukuthelelayo na"},{"SurahNumber":22,"VerseNumber":16,"Text":"Futhi kanjalo sawehlisela phansi amavesi acacile futhi ngempela uMvelinqangi uholela (endleleni eqondile) lowo amthandayo"},{"SurahNumber":22,"VerseNumber":17,"Text":"Ngempela labo abakholwayo kanye nalabo abangamaJuda namaSabayi namaKrestu namaMajusi (abakhonzi bezithixo) kanye nalabo abenzela uMvelinqangi abahlanganyeli ekumkhonzeni ngempela uMvelinqangi uyokwehlulela phakathi kwabo ngosuku lokuvuka kwabafileyo, ngempela uMvelinqangi ungufakazi phezu kwazo zonke izinto"},{"SurahNumber":22,"VerseNumber":18,"Text":"Awuboni yini ukuthi uMvelinqangi ukhothanyelwa yinoma ngabe ngubani osemazulwini nanoma ngabe ngubani osemhlabeni nelanga nenyanga nezinkanyezi nezintaba nezihlahla nezinhlobonhlobo zezilwane neningi labantu nabaningi esifanelekile kubona isijeziso futhi lowo ohlazwe nguMvelinqangi ngakho-ke akekho ozomhlonipha, ngempela uMvelinqangi wenza lokho akuthandayo"},{"SurahNumber":22,"VerseNumber":19,"Text":"Laba ngabaphikisanayo ababili abaphikisana ngeNkosi yabo, ngakho-ke labo abangakholwayo bayonqunyelwa izingubo zomlilo, amanzi abilayo ayothelwa phezu kwamakhanda abo"},{"SurahNumber":22,"VerseNumber":20,"Text":"Kuyoncitshilikiswa ngawo lokho okuseziswini zabo nezikhumba (zabo)"},{"SurahNumber":22,"VerseNumber":21,"Text":"Futhi okwabo kuyoba izagila zensimbi (abayojeziswa ngazo)"},{"SurahNumber":22,"VerseNumber":22,"Text":"Okuyothi uma befisa ukuphunyuka kuzona ngenxa yosizi baphindiselwe kuzona futhi kuyothiwa yizwani isijeziso somlilo”"},{"SurahNumber":22,"VerseNumber":23,"Text":"Ngempela uMvelinqangi uyongenisa labo abakholwayo futhi abenza izenzo ezinhle ezilungileyo ezivandeni okugeleza ngaphansi kwazo imifula, lapho phakathi bayohlotshiswa ngezigqizo zegolide nobuhlalu futhi izembatho zabo lapho phakathi kuyoba ngezikasilika"},{"SurahNumber":22,"VerseNumber":24,"Text":"Futhi bayaholelwa enkulumweni enhle (iKalima) futhi baholelwe endleleni yalowo ofanelwe ukudunyiswa"},{"SurahNumber":22,"VerseNumber":25,"Text":"Ngempela labo abangakholwanga futhi bavimba endleleni kaMvelinqangi naseMasjid engcwele okuyiyona esayibekela abantu abahlala kuyona kanye nabaqhamuka ngaphandle bayalingana futhi noma ngabe ngubani othanda ukwenza ukungathembeki ngokona phakathi kuyona simzwisa esijezisweni esibuhlungu"},{"SurahNumber":22,"VerseNumber":26,"Text":"Futhi khumbula ngenkathi lapho sikhombisa u-Abrahamu indawoyendluukuthiungangenzeliluthoolungumhlanganyeli ekungikhonzeni futhi indlu yami yihlanzele labo abayizungelezayo nalabo abamele (ukuthandaza) nabakhothamayo nabaguqayo"},{"SurahNumber":22,"VerseNumber":27,"Text":"Futhi memezela kubantu ihajj (uhambo oluya endaweni engcwele) bazoza kuwena behamba ngezinyawo nangawo wonke amakameli, bekhathele (uhambo) beqhamuka kuzona zonke izindawo ezikude"},{"SurahNumber":22,"VerseNumber":28,"Text":"Ukuze babone lokho okungusizo kubona futhi bakhumbule igama likaMvelinqangi ngezinsuku ezikhethiweyo (ezinqunyiweyo) ngaphezu kwalokho ababele kona ezilwaneni eziyizinkomo ngakho-ke dlanini kuzona futhi nondle ohluphekayo ompofu"},{"SurahNumber":22,"VerseNumber":29,"Text":"Bese uyabavumela ukuthi bagcine izenzo zabo futhi ukuze bagcwalise izethembiso zabo futhi ukuze bazungeleze indlu yasendulo"},{"SurahNumber":22,"VerseNumber":30,"Text":"Lokho, futhi noma ngabe ngubani ohlonipha izinto ezingcwele zikaMvelinqangi ngakho-ke lokho kungcono kuyena eNkosini yakhe, futhi zenziwe zaba semthethweni kunina izinkomo ngaphandle kwalezo ezizomenyezelwa kunina ngakho-ke qhelelanani nokungcola kwezithixo futhi qhelelanani nenkulumo eyamanga"},{"SurahNumber":22,"VerseNumber":31,"Text":"Nibe qotho kuMvelinqangi, ningabi ngabamenzela abahlanganyeli ekumkhonzeni futhi noma ngabe ngubani owenzela uMvelinqangi abahlanganyeli ekumkhonzeni kunjengokuthi uwe esibhakabhakeni wathathwa yizinyoni zahamba naye noma wathathwa ngumoya wahamba naye wamyisa endaweni ekude"},{"SurahNumber":22,"VerseNumber":32,"Text":"Lokho, futhi noma ngabe ngubani ozihloniphayo izimpawu zikaMvelinqangingakho-kengempelazonazivelaebuqothweni bezinhliziyo"},{"SurahNumber":22,"VerseNumber":33,"Text":"Okwenu lapho kuzona yizinzuzo kuze kube yisikhathi esinqunyiwe bese indawo yomnikelo kuba yindlu yasendulo"},{"SurahNumber":22,"VerseNumber":34,"Text":"Futhi leso naleso sizwe sasenzela izindlela zokukhonza ukuze zikhumbule igama likaMvelinqangi kulokho azabela kona okuyizilwane eziyizinkomo ngakho-ke uNkulunkulu wenu nguNkulunkulu oyedwa, zithobeni ngaphansi kwentando yakhe futhi banike izindaba ezinhle labo abazithobayo"},{"SurahNumber":22,"VerseNumber":35,"Text":"Labo okuthi uma kukhunjulwa uMvelinqangi izinhliziyo zabo zigcwala ukwesaba futhi bangabakubekezelelayo okubehlelayo futhi benza umthandazo futhi basebenzisa kulokho esibaphe kona"},{"SurahNumber":22,"VerseNumber":36,"Text":"Futhi sanenzela amakameli ukuthi abe ngezinye zezimpawu zikaMvelinqangiokwenulaphoubuhlengakho-kekhumbulani igama lika Mvelinqangi kuzona (izilwane zomnikelo) uma sezingolayini (zilungele ukwenziwa umnikelo) uma seziwile ngamacala azo (emva kokuba sezihlinziwe) ngakho-ke yidlani kuzona niphe ompofu nocelayo, sinenzele kwaba kanjalo ukuze nibonge"},{"SurahNumber":22,"VerseNumber":37,"Text":"Ayisoze yafinyelela kuMvelinqangi inyama yazo (izilwane zomnikelo) negazi lazo kepha kuyafinyelela kuyena ukwesaba okuvela kunina, kanjalo sizenze ukuthi zinithobele ukuze nidumise uMvelinqangi ngenxa yokunihola kwakhe futhi batshele izindaba ezimnandi abenzi bokuhle"},{"SurahNumber":22,"VerseNumber":38,"Text":"Ngempela uMvelinqangi uyabavikela labo abakholwayo, ngempela uMvelinqangi akamthandi noma ngabe ngubani ongathembekile, ongabongi"},{"SurahNumber":22,"VerseNumber":39,"Text":"Imvume yokulwa yanikezwa labo ekuliwa nabo ngenxa yokuthi bona benziwa okungenabulungiswa futhi ngempela uMvelinqangi uyakwazi ukubanika usizo"},{"SurahNumber":22,"VerseNumber":40,"Text":"Labo abakhishwa ezindlini zabo ngokungeyisilona iqiniso ngenxa yokuthi bathi “iNkosi yethu nguMvelinqangi” futhi ukube uMvelinqangi akabavimbi abanye babantu ngabanye wawuzobhidlizwa umuzi wamaRoma namasonto namasinagogi namamasjid ekukhunjulwa kuwona igama likaMvelinqangi kakhulu, futhi ngempela uyamsiza uMvelinqangi lowo omsizayo futhi ngempela uMvelinqangi uqatha unamandla"},{"SurahNumber":22,"VerseNumber":41,"Text":"Labo okuthi uma sibazinzisa emhlabeni benze umthandazo bakhokhe izakaah (ingxenye yengcebo ekhokhelwa abampofu) futhi benze izenzo ezinhle banqabele okubi futhi singesikaMvelinqangi isiphetho sezindaba"},{"SurahNumber":22,"VerseNumber":42,"Text":"Futhi uma bekuphika, babaphika ngaphambilini kwabo abantu baNowa naba-Adi nobaThamud"},{"SurahNumber":22,"VerseNumber":43,"Text":"Kanye nabantu ba-Ibrahim nabantu baLothi"},{"SurahNumber":22,"VerseNumber":44,"Text":"Kanye nabahlali baseMidiyane futhi noMose waphikwa ngakho-ke ngabanika ithuba abangakholwayo ngabe sengiyabathatha, ngakho-ke sasinjani isijeziso sami"},{"SurahNumber":22,"VerseNumber":45,"Text":"Mangaki amadolobha esawabhubhisa kulapho wona ayenza ukona uphahla lwawo lwawa kanye nomthombo wamanzi woma kanye nendlu enkulu eyinqaba edephile"},{"SurahNumber":22,"VerseNumber":46,"Text":"Ngakube abazange yini bahambe ezweni ukuze babe nezinhliziyo eziqondayo ngako noma izindlebe abezwa ngazo na? Ngakho-ke ngempela lokho akwenzi amehlo ukuthi angaboni kepha kwenza izinhliziyo ezisezifubeni ukuthi zingaboni"},{"SurahNumber":22,"VerseNumber":47,"Text":"Futhi bakwenza ukuthi usheshise ngesijeziso futhi uMvelinqangi akasoze ehluleke esethembisweni sakhe, futhi ngempela usuku (olulodwa) eNkosini yakho lunjengeminyaka eyinkulungwane kulokho enikubalayo"},{"SurahNumber":22,"VerseNumber":48,"Text":"Futhi mangaki amadolobha engawanika ithuba kulapho wona ayenza ukungalungi ngabe sengiyawathatha, futhi kukumina ukubuyela (kwazo zonke izidalwa)"},{"SurahNumber":22,"VerseNumber":49,"Text":"Ithi, “Oh Bantu! Kuphela mina ngingumxwayisi wenu ogqamile”"},{"SurahNumber":22,"VerseNumber":50,"Text":"Ngakho-ke labo abakholwayo futhi abenza izenzo ezinhle ezilungileyo okwabo intethelelo nesabelo esihloniphekile"},{"SurahNumber":22,"VerseNumber":51,"Text":"Futhi labo abazabalaza kanzima ukuphikisana namavesi ethu ukuze kungabibikho impumelelo, labo bangabangane besihogo"},{"SurahNumber":22,"VerseNumber":52,"Text":"Futhi asizange sisithumele isithunywa ngaphambilini kwakho ngisho nomphrofethi asimuthumelanga ngaphandle kokuthi uma eyifunda (iQur’an) usathane uphonsa (okungeyisilona iqiniso) kukona kepha uMvelinqangi uyakususa lokho akuphonsayo usathane bese uMvelinqangi eyawaqinisa amavesi akhe futhi uMvelinqangi unolwazi unobuhlakani"},{"SurahNumber":22,"VerseNumber":53,"Text":"Ukuze enze lokho usathane akuphonsayo kube yisilingo kulabo ezinhliziyweni zabo okunokugula kanye nabanezinhliziyo ezilukhuni futhi ngempela izoni zisekuphikisaneni okukude le"},{"SurahNumber":22,"VerseNumber":54,"Text":"Futhi ukuze bazi labo abanikezwa ulwazi ukuthi yona (iQur’an) iyiqiniso elivela eNkosini yakho ngakho-ke mabakholelwe kuyona ukuze izinhliziyo zabo zizithobe ngaphansi kwakhe futhi ngempela uMvelinqangi ungumholi walabo abakholwayo ebaholela endleleni eqondile"},{"SurahNumber":22,"VerseNumber":55,"Text":"Futhi angeke bayeke labo abangakholwanga ukuba sekungabazeni ngayo kuze kube ihora liyabafikela bengalindele noma bafikelwe isijeziso sosuku lokuvuka kwabafileyo"},{"SurahNumber":22,"VerseNumber":56,"Text":"UbukhosingalolosukubungobukaMvelinqangiuyokwehlulela phakathi kwabo ngakho-ke abakholwayo futhi abenza izenzo ezinhle ezilungileyo bayokuba sezivandeni zenjabulo"},{"SurahNumber":22,"VerseNumber":57,"Text":"Futhi labo abangakholwanga futhi abaphika amavesi ethu labo-ke okwabo isijeziso esidumazayo"},{"SurahNumber":22,"VerseNumber":58,"Text":"Futhi labo abafudukayo endleleni kaMvelinqangi base bebulawa noma bafa ngempela uMvelinqangi uzobabela isabelo esihle futhi ngempela uMvelinqangi ungongcono kunabo bonke ababayo"},{"SurahNumber":22,"VerseNumber":59,"Text":"Ngempela uyobenza ukuthi bangene endaweni yokungena abayoyithokozela futhi ngempela uMvelinqangi ungonolwazi obekezelayo"},{"SurahNumber":22,"VerseNumber":60,"Text":"Lokho, futhi noma ngabe ngubani ophindiselayo ngokufana nalokho ahlushwe ngakho bese ehlushwa okwesibili, ngempela uMvelinqangi\tuzomelekelela\tngempela\tuMvelinqangi uyaxolela uyathethelela"},{"SurahNumber":22,"VerseNumber":61,"Text":"Lokho kungenxa yokuthi uMvelinqangi wenza ukuthi ubusuku bungene osukwini futhi wenza ukuthi usuku lungene ebusukwini futhi uMvelinqangi uyezwa uyabona"},{"SurahNumber":22,"VerseNumber":62,"Text":"Lokho kungenxa yokuthi uMvelinqangi uyiqiniso nokuthi abangamemezi omunye esikhundleni sakhe lokho akusilona iqiniso nokuthi uMvelinqangi ungophakeme omkhulu"},{"SurahNumber":22,"VerseNumber":63,"Text":"Awuboni yini ukuthi uMvelinqangi wehlisela phansi amanzi (imvula) evela esibhakabhakeni wabe sewuphenduka umhlaba wabo oluhlaza ngempela uMvelinqangi umnene ungamele konke ngolwazi"},{"SurahNumber":22,"VerseNumber":64,"Text":"Kungokwakhe konke okusemazulwini nakho konke okusemhlabeni futhi ngempela uMvelinqangi yena akaswele lutho ungodunyiswayo"},{"SurahNumber":22,"VerseNumber":65,"Text":"Awuboni yini ukuthi uMvelinqangi wanenzela ukuthi konke okusemhlabeni kunithobele kanye nemikhumbi entweza olwandle ngempoqo yakhe futhi ubambe isibhakabhaka ukuthi singaweli phezu komhlaba ngaphandle kokuba kungemvume yakhe, ngempela uMvelinqangi kubantu unobubele unesihawu"},{"SurahNumber":22,"VerseNumber":66,"Text":"Futhi nguyena owanipha ukuphila wayesenenza ukuthi nife wayesenenza ukuthi niphile ngempela umuntu akabongi"},{"SurahNumber":22,"VerseNumber":67,"Text":"Zonke izizwe sazenzela izindlela zazo zokukhonza ekufanele zenze ngazo ngakho-ke mabangaphikisani nawe odabeni futhi memela eNkosini yakho ngempela wena usekuholweni okuqondile"},{"SurahNumber":22,"VerseNumber":68,"Text":"Futhi uma bephikisana nawe ngakho-ke ithi “uMvelinqangi owazi kangcono ngalokho enikwenzayo”"},{"SurahNumber":22,"VerseNumber":69,"Text":"UMvelinqangi uyokwehlulela phakathi kwenu ngosuku lokuvuka kwabafileyo kulokho enaniphikisana ngakho"},{"SurahNumber":22,"VerseNumber":70,"Text":"Awazi yini ukuthi uMvelinqangi uyakwazi konke lokho okusesibhakabhakeni nokusemhlabeni na? Ngempela lokho kusencwadini, ngempela lokho kuMvelinqangi kulula"},{"SurahNumber":22,"VerseNumber":71,"Text":"Futhi bakhonza esikhundleni sikaMvelinqangi lokho okungazangekwehliselwephansiigunyangakhokanyenalokho abangenalo ulwazi ngakho futhi abenzi bokungalungile abanamsizi"},{"SurahNumber":22,"VerseNumber":72,"Text":"Futhi uma befundelwa amavesi ethu acacile uyakwazi ukubona ubuso balabo abangakholwanga bunqaba, kusala kancane ukuthi bahlasele labo ababafundela amavesi ethu, ithi “ngakho-ke ngakube kufanele yini nginitshele ngokubi kakhulu kunalokho na?” Umlilo uMvelinqangi awulungiselela labo abangakholwanga futhi okubi (yileso) siphetho"},{"SurahNumber":22,"VerseNumber":73,"Text":"Oh Bantu! nenzelwe isibonelo ngakho-ke silaleleni ngempela labo enibamemezayo (enibakhonzayo) esikhundleni sikaMvelinqangi abakwazi ngisho nokudala impukane ngisho noma ngabe bonke bayakuhlanganisela ukuyidala, futhi uma impukane ithatha okuthize kubona abanawo amandla okukuthatha (lokho) kuyona, akanamandla ocelayo nocelwayo (lokhu kubheke kulowo okhonza isithixo kanye nesithixo uqobo lwaso)"},{"SurahNumber":22,"VerseNumber":74,"Text":"Abamnaki uMvelinqangi ngendlela ekufaneleke ukuthi anakwe ngayo ngempela uMvelinqangi unamandla uphakeme ngamandla"},{"SurahNumber":22,"VerseNumber":75,"Text":"UMvelinqangi ukhetha izithunywa ezingelosini kanye nakubantu ngempela uMvelinqangi uyezwa uyabona"},{"SurahNumber":22,"VerseNumber":76,"Text":"Uyakwazi lokho okungaphambi kwabo kanye nalokho okungemumva kwabo futhi ikuMvelinqangi lapho izindaba zibuyiselwa khona"},{"SurahNumber":22,"VerseNumber":77,"Text":"Oh nina enakholwayo! Khothamani niguqe futhi nikhonze iNkosi yenu futhi nenze okuhle ukuze mhlawumbe niphumelele"},{"SurahNumber":22,"VerseNumber":78,"Text":"FuthimuzabalazelenikanzimauMvelinqangiukumuzabalazela okuyiqiniso, yena wanikhetha futhi akazange abeke phezu kwenu ubunzima enkolweni, inkolo kayihlo u-Abrahamu, ngaphambilini yena wanibiza ngokuthi ningabazinikeleyo ngaphansi kwentando kaMvelinqangi futhi nakulesi (sambulo) ukuze isithunywa (uMuhammad) sibengufakazi kunina nokuthi nibe ngofakazi kubantu ngakho-ke yenzani umthandazo futhi nikhokhe izakaah (ingxenye yengcebo ekhokhelwa abampofu) futhi nibambelele kuMvelinqangi yena ungumvikeli wenu ngakho-ke ungumvikeli omnene nomsizi omnene"}]}