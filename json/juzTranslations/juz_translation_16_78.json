{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"Řekl: „Neřekl jsem ti, že nebudeš s to, abys trpělivě vyčkal se mnou?“"},{"SurahNumber":18,"VerseNumber":76,"Text":"Řekl Mojžíš: „Otáži-li se tě nač po tomto případě, nenech mne déle zůstati tvým druhem: tentokrát ještě podávám ti omluvu.“"},{"SurahNumber":18,"VerseNumber":77,"Text":"I kráčeli vpřed, až přišli k lidu jistého města: i žádali jej o jídlo, však lidé oni odmítli pohostiti jich. A nalezli v městě zeď, jež jako by chtěla spadnouti a on narovnal ji"},{"SurahNumber":18,"VerseNumber":78,"Text":"Řekl (Mojžíš): „Kdybys byl chtěl, mohl bys byl za to dostati odměnu.“ Řekl: „Zde dělí se cesta má od cesty tvé: však oznámím ti výklad toho, v čem nebyl's s to, abys trpělivě vyčkal"},{"SurahNumber":18,"VerseNumber":79,"Text":"Pokud se týče lodi, patřila nuzným pracovníkům na moři a chtěl jsem poškodití ji, nebo od zadu šel na ni král, jenž každou loď bral násilím"},{"SurahNumber":18,"VerseNumber":80,"Text":"A pokud se týče jinocha, rodičové jeho byli věřícími a obávali jsme se aby neuvalil na ně žal svým zblouděním a nevírou"},{"SurahNumber":18,"VerseNumber":81,"Text":"A chtěli jsme, aby zaměnil jim jej Pán jejich synem lepším jeho v bezúhonnosti a bližším lásce (synovské)"},{"SurahNumber":18,"VerseNumber":82,"Text":"A pokud se týče zdi, patřila dvěma mládcům osiřelým v městě a pod ní byl poklad patřící jim; a otec jejich byl mužem spravedlivým: i chtěl Pán tvůj, aby oba dospěli mužnosti a vytáhli zpod zdi poklad svůj z milosrdenství Pána tvého. A neučinil jsem toho ze své vlastní vůle. Toto jest výklad toho, v čem nebyl's s to, abys trpělivě vyčkal.“"},{"SurahNumber":18,"VerseNumber":83,"Text":"A budou dotazovati se tě ohledně Dvourožce: „Vyprávěti vám budu děje jeho.“"},{"SurahNumber":18,"VerseNumber":84,"Text":"Upevnili jsme (moc) jeho na zemi a dali jsme mu ke všem věcem cestu"},{"SurahNumber":18,"VerseNumber":85,"Text":"a on následoval cestu onu"},{"SurahNumber":18,"VerseNumber":86,"Text":"až dospěl k západu slunce a shledal, že zapadá v prameni horkém:“ a nalezl u něho lid. Řekli jsme: „Ó Dvourožče, jest na tobě, abys buď potrestal je, aneb abys naložil s nimi dobře.“"},{"SurahNumber":18,"VerseNumber":87,"Text":"Řekl: „Pokud se týče nepravostných, ztresceme je: poté navráceni budou k Pánu svému i ztresce je trestem odporným"},{"SurahNumber":18,"VerseNumber":88,"Text":"Však pokud se týče těch, kdož uvěřili a konali dobré skutky, těm dána bude odměna krásná a rozkazy, jež dáme jim, budou snadné.“"},{"SurahNumber":18,"VerseNumber":89,"Text":"Poté pak následoval cestu jinou"},{"SurahNumber":18,"VerseNumber":90,"Text":"až dospěl k východu slunce a shledal, že vychází nad lidem, jimž nedali jsme před ním clony"},{"SurahNumber":18,"VerseNumber":91,"Text":"Tak tomu bylo a zpraveni jsme o všech, kdož byli s ním"},{"SurahNumber":18,"VerseNumber":92,"Text":"Poté následoval cestu (jinou)"},{"SurahNumber":18,"VerseNumber":93,"Text":"až došel mezi dvě zdi, pod nimiž nalezl lid, jenž stěží mohl pochopiti mluvu"},{"SurahNumber":18,"VerseNumber":94,"Text":"Řekli: „Ó Dvourožče, zajisté Jádžúdž a Mádžúdž tropí spoušť v zemi: zdaž dáme ti poplatek, abys ty učinil mezi námi a mezi nimi zeď?“"},{"SurahNumber":18,"VerseNumber":95,"Text":"Řekl: „To, nad čím upevnil Pán můj (moc moji) lepším jest pro mne: pročež pomozte mi ze všech sil, i vystavím mezi vámi a nimi přehradu"},{"SurahNumber":18,"VerseNumber":96,"Text":"Přineste mi kusy železa, dokud nebude vyrovnáno místo mezi oběma boky (hor).“ Pak řekl: „Foukejte, dokud nerozžhavíte je“ — řekl — „a přineste k vylití do něho mosaz roztavenou.“"},{"SurahNumber":18,"VerseNumber":97,"Text":"A nebyli s to, aby slezli zeď, aniž byli s to, aby ji prorazili.“"},{"SurahNumber":18,"VerseNumber":98,"Text":"Řekl: „Totoť jest milosrdenství od Pána mého: a když přijde vyplnění slibu Pána mého, obrátí ji v prach: a slib Pána mého pravdivý jest!“"},{"SurahNumber":18,"VerseNumber":99,"Text":"V den onen ponecháme je ve vlnách narážeti na se navzájem: i zatroubeno bude na roh a shromáždíme je veškeré"},{"SurahNumber":18,"VerseNumber":100,"Text":"A v den onen představíme peklo před nevěřícími představením"},{"SurahNumber":18,"VerseNumber":101,"Text":"před ony, jichž zrakové byli zastřeni před varováním mým a již nebyli s to, aby slyšeli"},{"SurahNumber":18,"VerseNumber":102,"Text":"Zdaž domnívali se ti, kdož neveřili, že mohou služebníky mé vzíti sobě za ochránce mimo mne? Zajisté přichystali jsme peklo pro nevěřící příbytkem"},{"SurahNumber":18,"VerseNumber":103,"Text":"Rci: „Zdaž povím vám o těch, jichž nejvíce ztraceni byli skutkové"},{"SurahNumber":18,"VerseNumber":104,"Text":"Jichž snažení poblouzené bylo v životě pozemském a kteří přec domnívají se, že dobře činili"},{"SurahNumber":18,"VerseNumber":105,"Text":"To jsou ti, kdož neuvěřili ve znamení Pána svého a v setkání s ním: i niveč obráceny jsou skutky jejich a nepřipočteme jim v den zmrtvýchvstání váhy nijaké"},{"SurahNumber":18,"VerseNumber":106,"Text":"Toto bude odměna jejich: peklo! Za to, že neuvěřili a za žert považovali znamení má a proroky mé"},{"SurahNumber":18,"VerseNumber":107,"Text":"Však těm, kteří uvěřili a konali dobré skutky, budou zahrady rajské příbytkem"},{"SurahNumber":18,"VerseNumber":108,"Text":"V nich přebývati budou věčně: a nebudou přáti si za ně výměny.“"},{"SurahNumber":18,"VerseNumber":109,"Text":"Rci: „Kdyby moře bylo inkoustem ke (psaní) slov Pána mého, vyčerpalo by se moře dříve než vyčerpala by se slova Pána mého, i kdybychom ještě jednoho (moře) použili v objemu.“"},{"SurahNumber":18,"VerseNumber":110,"Text":"Rci: „Jáť zajisté jsem jen člověk jako vy; vnuknuto bylo mi, Bůh váš jest jenom Bůh Jediný, kdožkoli teda doufá v setkání s Pánem svým, nechť koná skutky dobré a nechť nespolčuje v uctívání Pána svého nikoho.“"},{"SurahNumber":19,"VerseNumber":1,"Text":"Káf. Há. Já. `Ain. Sád"},{"SurahNumber":19,"VerseNumber":2,"Text":"Toto jest zmínka o milosrdenství Pána tvého nad služebníkem jeho Zachariášem"},{"SurahNumber":19,"VerseNumber":3,"Text":"když volal k Pánu svému voláním skrytým"},{"SurahNumber":19,"VerseNumber":4,"Text":"a řekl: „Pane můj, zajisté ochably kosti mé a zastkvěla se hlava má šedinami, ale nikdy nebyl jsem ve své modlitbě k tobě, Pane můj, oslyšán"},{"SurahNumber":19,"VerseNumber":5,"Text":"jáť obávám se o ty, kdož přijdou po mně; má žena pak neplodna jest, pročež dej mi od sebe následníka"},{"SurahNumber":19,"VerseNumber":6,"Text":"jenž dědicem byl by mým a dědicem Jakuba: a učiň jej, Pane můj, zalíbeníhodným.“"},{"SurahNumber":19,"VerseNumber":7,"Text":"„Zachariáši, oznamujeme ti narození mládce, jehož jméno bude Jahjá: neučinili jsme mu před ním jmenovce.“"},{"SurahNumber":19,"VerseNumber":8,"Text":"Řekl: „Pane můj, jakž narodí se mi syn, když žena má neplodna jest a já sám dospěl jsem zesláblosti stáří?“"},{"SurahNumber":19,"VerseNumber":9,"Text":"Řekl: „Takto pravil Pán tvůj: snadné jest mi to, neboť stvořil jsem tě před tím, když nebyl's ničím.“"},{"SurahNumber":19,"VerseNumber":10,"Text":"Řekl: „Pane můj, učiň mi znamení.“ Řekl: „Znamením tobě bude, že nebudeš mluviti s lidmi po tři noci, (ač) v plném zdraví.“"},{"SurahNumber":19,"VerseNumber":11,"Text":"I vyšel ze svatyně k lidu svému a činil jim posuňky, aby chválili Boha z jitra i z večera"},{"SurahNumber":19,"VerseNumber":12,"Text":"„Ó Jahjá, vezmi Knihu s pevným předsevzetím,“ (řekli jsme) a dali jsme mu soudnost již v dětství"},{"SurahNumber":19,"VerseNumber":13,"Text":"jakož i slitovnost od nás a bezúhonnost: a bohabojným byl"},{"SurahNumber":19,"VerseNumber":14,"Text":"a bez provinění vůči rodičům svým a nebyl zpupnýn a neposlušným"},{"SurahNumber":19,"VerseNumber":15,"Text":"Pokoj budiž s ním v den, kdy narodil se i v den, kdy zemřel a v den, kdy vzkříšen bude"},{"SurahNumber":19,"VerseNumber":16,"Text":"A zmiň se v Knize o MARII. když vzdálila se od rodiny své k místu východnímu"},{"SurahNumber":19,"VerseNumber":17,"Text":"a vzala na se závoj (aby skryla se jím) před nimi: a poslali jsme k ní ducha svého, jenž vzal na se podobu před ní muže urostlého"},{"SurahNumber":19,"VerseNumber":18,"Text":"Řekla: „Béřu útočiště k Milosrdnému před tebou, bojíš-li se jej.“"},{"SurahNumber":19,"VerseNumber":19,"Text":"Řekl: „Jáť pouze jsem poslem Pána tvého, abych obdařil tě synem svatým.“"},{"SurahNumber":19,"VerseNumber":20,"Text":"Řekla: „Jak budu míti syna, když nedotkl se mne muž a nejsem nepočestnou?“"},{"SurahNumber":19,"VerseNumber":21,"Text":"Řekl: „Takto pravil Pán tvůj: snadné jest mi to a učiníme jej znamením lidstvu a milosrdenstvím od nás; věc jest to rozhodnutá.“"},{"SurahNumber":19,"VerseNumber":22,"Text":"I obtěžkala jím a vzdálila se k místu dalekému"},{"SurahNumber":19,"VerseNumber":23,"Text":"a přišly na ni bolesti u pně datlovníku. Řekla: „Kéž byla bych zemřela před touto chvílí a kéž byla bych zapomenuta, nadobro zapomenuta!“"},{"SurahNumber":19,"VerseNumber":24,"Text":"A zavolal na ni (hlas) zpod ní: „Nermuť se, neb Pán tvůj učinil pod tebou ručej"},{"SurahNumber":19,"VerseNumber":25,"Text":"a zatřes k sobě pněm datlovníku i spadnou na tebe datle čerstvé, uzrálé"},{"SurahNumber":19,"VerseNumber":26,"Text":"i jez a pij a buď veselé mysli, a spatříš-li z lidí někoho, rci: Učinila jsem slib Milosrdnému postiti se; a nebudu mluviti dnes s nikým z lidí.“"},{"SurahNumber":19,"VerseNumber":27,"Text":"I přišla pak s děckem k lidu svému, nesouc je. Řekli: „Marie, učinila's věru, věc podivnou"},{"SurahNumber":19,"VerseNumber":28,"Text":"Sestro Áronova, otec tvůj nebyl mužem špatným, aniž matka tvá byla nepočestná.“"},{"SurahNumber":19,"VerseNumber":29,"Text":"I ukázala na děcko. Řekli: „Jak budeme mluviti s někým, jenž v kolébce jest děckem?“"},{"SurahNumber":19,"VerseNumber":30,"Text":"Řekl (Ježíš): „Jáť služebník jsem Boha: on dal mi Knihu a učinil mne prorokem"},{"SurahNumber":19,"VerseNumber":31,"Text":"a učinil mne požehnaným kdekoliv byl bych: a poručil mi modlitbu a dávání poviné almužny, pokavaď budu mezi živými"},{"SurahNumber":19,"VerseNumber":32,"Text":"A (dal mi), abych úctu měl vůči matce své: aniž učinil mne zpupným zbídačelcem"},{"SurahNumber":19,"VerseNumber":33,"Text":"A (dal mi), aby pokoj byl nade mnou v den narození mého i v den smrti mé a v den, kdy vzkříšen budu mezi živými.“"},{"SurahNumber":19,"VerseNumber":34,"Text":"Totoť jest Ježíš, syn Mariin: totoť jest pravdivé podání ohledně toho, v čem mají pochybnosti"},{"SurahNumber":19,"VerseNumber":35,"Text":"Nepřísluší Bohu, aby učinil sobě syna: chválen budiž! Když rozhodne o věci, řekne pouze: „Staň se!“ a stane se"},{"SurahNumber":19,"VerseNumber":36,"Text":"Bůh zajisté jest Pánem mým a Pánem vaším: pročež uctívejte jej, totoť jest stezka přímá"},{"SurahNumber":19,"VerseNumber":37,"Text":"A rozcházejí se strany mezi sebou v názoru: a běda těm, kdož neuvěřili, při spatření dne velkého"},{"SurahNumber":19,"VerseNumber":38,"Text":"Ohlašuj jim a ukazuj jim den, kdy přijdou před nás: však nepravostní dnes jsou v bloudění zjevném"},{"SurahNumber":19,"VerseNumber":39,"Text":"A varuj je přede dnem nářku, kdy rozhodnuto bude o věci, mezitím co oni jsou v lhostejnosti a nevěří"},{"SurahNumber":19,"VerseNumber":40,"Text":"Zajisté my zdědíme zemi a vše, což na ní jest, a oni k nám se navrátí"},{"SurahNumber":19,"VerseNumber":41,"Text":"A zmiň se v Knize o Abrahamovi, neboť on byl mužem pravdomluvým a prorokem"},{"SurahNumber":19,"VerseNumber":42,"Text":"Když řekl otci svému: „Otče můj, proč uctíváš to, co neslyší a nevidí, aniž prospěšno ti může býti v čem"},{"SurahNumber":19,"VerseNumber":43,"Text":"Otče můj, nyní přišlo mi vědění, které nepřišlo tobě: i následuj mne a povedu tě cestou rovnou"},{"SurahNumber":19,"VerseNumber":44,"Text":"Otče můj, neuctívej Satana, neboť Satan byl Milosrdného neposlušen"},{"SurahNumber":19,"VerseNumber":45,"Text":"Otče můj, zajisté obávám se, aby nedotkl se tě trest od Milosrdného a abys nebyl Satanovi přítelem.“"},{"SurahNumber":19,"VerseNumber":46,"Text":"Řekl (otec): „Ty tedy zříkáš se božstev mých, Abrahame? Nezanecháš-li toho, dojista kamenovati tě budu! A teď odejdi ode mne na dlouho!“"},{"SurahNumber":19,"VerseNumber":47,"Text":"Řekl: „Pokoj budiž s tebou: budu prositi za odpustění pro tebe Pána svého, neboť on jest ke mně laskavým"},{"SurahNumber":19,"VerseNumber":48,"Text":"a vzdaluji se vás a toho, co uctíváte vedle Boha a uctívati budu Pána svého: možná, že nebudu v modlitbě své k Pánu svému oslyšán.“"},{"SurahNumber":19,"VerseNumber":49,"Text":"A když vzdálil se od nich a od toho, co uctívali vedle Pána svého, obdařili jsme jej Isákem a Jakubem: a oba učinili jsme proroky"},{"SurahNumber":19,"VerseNumber":50,"Text":"A poskytli jsme jim darů z milosrdenství svého a dali jsme jim pověst pravdy vznešenou"},{"SurahNumber":19,"VerseNumber":51,"Text":"A zmiň se v Knize o Mojžíšovi, neboť on upřímným byl a byl poslem i prorokem"},{"SurahNumber":19,"VerseNumber":52,"Text":"A volali jsme naň se strany hory Sinai pravé a způsobili jsme, aby přiblížil se k rozmluvě tajné"},{"SurahNumber":19,"VerseNumber":53,"Text":"A obdařili jsme jej z milosrdenství svého bratrem jeho Áronem, též prorokem"},{"SurahNumber":19,"VerseNumber":54,"Text":"A zmiň se v Knize o Ismaelovi, neboť on byl věrným ve slibech svých a byl poslem i prorokem"},{"SurahNumber":19,"VerseNumber":55,"Text":"A nabádal lid svůj k modlitbě a dávání povinné almužny a byl u Pána svého oblíben"},{"SurahNumber":19,"VerseNumber":56,"Text":"A zmiň se v Knize o Idrísovi, neboť on byl spravedlivým a prorokem"},{"SurahNumber":19,"VerseNumber":57,"Text":"A Pozdvihli jsme jej na místo vysoké"},{"SurahNumber":19,"VerseNumber":58,"Text":"Tito jsou, kterým požehnal Bůh z proroků z potomstva Adamova a z těch, které spasili jsme s Noemem: a z potomstva Abrahama a Israele a z těch, které vedli jsme (cestou pravou) a vyvolili jsme si. Když předčítána jim byla znamení Milosrdného, padli k zemi obráceni tvářemi svými úctou a plačíce"},{"SurahNumber":19,"VerseNumber":59,"Text":"Však po nich následovali potomci, kteří stranou odhodili modlitbu a následovali jen náruživosti své: a tito potkají jen blud"},{"SurahNumber":19,"VerseNumber":60,"Text":"vyjma těch, kteří kajícně obrátí se a uvěří a konati budou dobré skutky: tito vstoupí do zahrady (ráje) a nebudou utištěni v nejmenším"},{"SurahNumber":19,"VerseNumber":61,"Text":"do zahrad Edenu, jež slíbil Milosrdný služebníkům svým z věcí skrytých: a zajisté slib jeho naplní se"},{"SurahNumber":19,"VerseNumber":62,"Text":"V nich nebudou slyšeti ničemností, pouze „Pokoj s vámi!“ a v nich výživu budou dostávati z jitra i za večera"},{"SurahNumber":19,"VerseNumber":63,"Text":"Taková bude zahrada, jejímiž dědici učiníme ty ze služebníků našich, kteří byli bohabojní"},{"SurahNumber":19,"VerseNumber":64,"Text":"A nesestupujeme s nebe, vyjma z rozkazu Pána tvého, jemuť přináleží, což před námi jest i za námi a cožkoliv mezi tím jest: a Pán tvůj jistě není zapomětlivým"},{"SurahNumber":19,"VerseNumber":65,"Text":"Onť Pánem jest nebes i země a všeho, což mezi nimi jest: pročež uctívej jej a buď vytrvalým v uctívání jej: zdaž znáš koho, jenž byl by s ním soujmenným"},{"SurahNumber":19,"VerseNumber":66,"Text":"A dí člověk: „Zdaž poté, až zemru, vyveden budu z hrobu živým?“"},{"SurahNumber":19,"VerseNumber":67,"Text":"Zdaž nepomní člověk, že stvořili jsme jej před tím, když nebyl ničím"},{"SurahNumber":19,"VerseNumber":68,"Text":"Při Pánu tvém přisahám, že dojista shromáždíme je i zlé duchy: pak předvedeme je kol pekla na kolenou"},{"SurahNumber":19,"VerseNumber":69,"Text":"Pak oddělíme od každé skupiny ty, kdož nejurputnějšími byli proti Milosrdnému v odboji"},{"SurahNumber":19,"VerseNumber":70,"Text":"a pak my nejlépe budeme věděti o těch, kdo nejvíce zaslouží si v něm sžíhání"},{"SurahNumber":19,"VerseNumber":71,"Text":"A není nikoho, jenž nevešel by do něho: to u Pána tvého jest určením rozhodnutým"},{"SurahNumber":19,"VerseNumber":72,"Text":"Poté pak spasíme ty, kdož bohabojnými byli a ponecháme nepravostné v něm klečící"},{"SurahNumber":19,"VerseNumber":73,"Text":"A když předčítána jsou jim znamení naše jasná, říkají ti, kdož neuvěřili, k těm, kdož uvěřili: „Která z obou stran jest lepší postavením a která jest lepší společností?“"},{"SurahNumber":19,"VerseNumber":74,"Text":"Však kolik zahladili jsme před nimi pokolení, jež lepší byla jich bohatstvím a nádherou"},{"SurahNumber":19,"VerseNumber":75,"Text":"Rci: „Těch, kdož v bludu nalézají se, nechť prodlouží Milosrdný délku žití, až spatří to, co přislíbeno jim bylo — ať již trest v tomto životě, anebo hodinu (soudu): a tehdy seznají, kdo v horším jest postavení aneb slabším v posile"},{"SurahNumber":19,"VerseNumber":76,"Text":"však Bůh rozmnoží ty, kdož (dobře) jsou vedeni, (dobrým) vedením. a dobré skutky, jež trvají jsou lepší u Pána tvého odměnou a lepší náhradou.“"},{"SurahNumber":19,"VerseNumber":77,"Text":"Zdaž viděl's onoho, jenž neuvěřil ve znamení naše a řekl: „Dojista dány budou mi statky i děti.“"},{"SurahNumber":19,"VerseNumber":78,"Text":"Což dospěl znalosti věcí skrytých, aneb učinil s Milosrdným smlouvu"},{"SurahNumber":19,"VerseNumber":79,"Text":"Jistě, že ne: a zapíšeme si, co říká a prodloužíme mu trestu jeho délku"},{"SurahNumber":19,"VerseNumber":80,"Text":"A my zdědíme to, o čem mluví, a přijde k nám samojediný"},{"SurahNumber":19,"VerseNumber":81,"Text":"A přibrali si vedle Boha božstva, aby byla jim oporou"},{"SurahNumber":19,"VerseNumber":82,"Text":"Však ne: božstva ta zaprou uctívání jich a budou jim protivníky"},{"SurahNumber":19,"VerseNumber":83,"Text":"Zdaž neviděl's, že poslali jsme zlé duchy, aby dráždili je ke hříchu"},{"SurahNumber":19,"VerseNumber":84,"Text":"Nesnaž se uspíšiti (lhůtu) jejich, neb my sami spočteme (jich dní) počet"},{"SurahNumber":19,"VerseNumber":85,"Text":"V den, kdy shromáždíme bohabojné u Milosrdného s poctou"},{"SurahNumber":19,"VerseNumber":86,"Text":"a poženeme provinilce k peklu jak k napajedlu"},{"SurahNumber":19,"VerseNumber":87,"Text":"tehdy neprospěje jim přímluva, leda těm, kdož byli učinili s Milosrdným smlouvu"},{"SurahNumber":19,"VerseNumber":88,"Text":"Říkají: „Učinil sobě Milosrdný syna.“"},{"SurahNumber":19,"VerseNumber":89,"Text":"Tím vyřkli jste věc úžasnou"},{"SurahNumber":19,"VerseNumber":90,"Text":"Málem nebesa by rozpoltila se z toho a roztrhla se země a hory zbortily se v kusech"},{"SurahNumber":19,"VerseNumber":91,"Text":"z toho, že připisují Milosrdnému syna"},{"SurahNumber":19,"VerseNumber":92,"Text":"když není třeba Milosrdnému, aby učinil si syna"},{"SurahNumber":19,"VerseNumber":93,"Text":"neboť vše, což na nebi jest i na zemi Milosrdnému jen co služebník se blíží"},{"SurahNumber":19,"VerseNumber":94,"Text":"zaznamenal si je všechny a spočetl (přesným) počtem"},{"SurahNumber":19,"VerseNumber":95,"Text":"a každý z nich přijde k němu v den zmrtvýchvstání, jeden za druhým"},{"SurahNumber":19,"VerseNumber":96,"Text":"Těm, kdož uvěřili a konali dobré skutky, popřeje Milosrdný lásky"},{"SurahNumber":19,"VerseNumber":97,"Text":"Zajisté pak učinili jsme jej snadným, v tvé vlastní řeči, abys radostnou zvěst věstil jím bohabojným a abys varoval jím lidi hašteřivé"},{"SurahNumber":19,"VerseNumber":98,"Text":"A kolik zahubili jsme před nimi pokolení! Zdaž pozorovat z nich můžeš koho, aneb slyšet je zašeptnouti"},{"SurahNumber":20,"VerseNumber":1,"Text":"Tá. Há"},{"SurahNumber":20,"VerseNumber":2,"Text":"Neseslali jsme ti Korán, abys se trápil"},{"SurahNumber":20,"VerseNumber":3,"Text":"nýbrž napomenutím těm, kdož bojí se"},{"SurahNumber":20,"VerseNumber":4,"Text":"a sesláním od toho, jenž stvořil zemi a nebesa vysoká"},{"SurahNumber":20,"VerseNumber":5,"Text":"Milosrdný na trůn svůj se posadil"},{"SurahNumber":20,"VerseNumber":6,"Text":"jemu přináleží vše, což na nebi jest i na zemi, a cožkoliv mezi oběma jest i pod (půdou) země"},{"SurahNumber":20,"VerseNumber":7,"Text":"Jsi-li hlasitý v mluvě, zbytečno to: neb on jistě zná řeč tajnou i co jest skryto"},{"SurahNumber":20,"VerseNumber":8,"Text":"Bůh! není Boha, kromě něho: jemu přináležejí jména nejkrásnější"},{"SurahNumber":20,"VerseNumber":9,"Text":"Zdaž došly tě děje Mojžíšovy"},{"SurahNumber":20,"VerseNumber":10,"Text":"Když viděl oheň a řekl k lidu svému: „Posečkejte, neb v pravdě shlédl jsem oheň: snad budu moci přinésti vám z něho louč, aneb naleznu v tom ohni vedení.“"},{"SurahNumber":20,"VerseNumber":11,"Text":"A když přišel k němu, bylo naň zvoláno: „Ó Mojžíši! —"},{"SurahNumber":20,"VerseNumber":12,"Text":"Jáť zajisté jsem Pán tvůj: i sundej opánky své, neboť ve svatém's údolí Tuwá"},{"SurahNumber":20,"VerseNumber":13,"Text":"Jáť vyvolil si tě: i slyš, co vnuknuto ti bude"},{"SurahNumber":20,"VerseNumber":14,"Text":"jáť zajisté jsem Bůh, není boha kromě mne: pročež uctívej mne a zachovávej modlitbu, abys vzpomínal na mne"},{"SurahNumber":20,"VerseNumber":15,"Text":"Zajisté pak hodina (soudu) přijde — skorem byl bych již dal jí zjeviti se, abych odměnil každou duši dle skutků jejích"},{"SurahNumber":20,"VerseNumber":16,"Text":"Nechť neodvrátí tě od víry v ni ten, kdo v ni nevěří a následuje choutky své, neb zhynul bys"},{"SurahNumber":20,"VerseNumber":17,"Text":"A co jest to v tvé pravici, Mojžíši?“"},{"SurahNumber":20,"VerseNumber":18,"Text":"Řekl: „Toť hůl má, o niž opírám se a jíž srážím dolů listí pro ovce své a ještě jinak používám jí.“"},{"SurahNumber":20,"VerseNumber":19,"Text":"Řekl (Bůh): „Vrhni ji na zem Mojžíši.“"},{"SurahNumber":20,"VerseNumber":20,"Text":"I vrhl ji na zem, a hle! stal se z ní had plazící se"},{"SurahNumber":20,"VerseNumber":21,"Text":"Řekl (Bůh): „Uchop ji a neboj se: my vrátíme ji v to, co byla prve"},{"SurahNumber":20,"VerseNumber":22,"Text":"A vlož ruku svou v podpaží své: když vytáhneš ji, bude bílá, beze vší bolesti: toť druhé znamení"},{"SurahNumber":20,"VerseNumber":23,"Text":"Abychom pak ukázali ti některé z našich znamení největších"},{"SurahNumber":20,"VerseNumber":24,"Text":"jdi k Faraonovi, neb jedná svévolně.“"},{"SurahNumber":20,"VerseNumber":25,"Text":"Řekl Mojžíš: „Pane můj, uvolni hruď mou"},{"SurahNumber":20,"VerseNumber":26,"Text":"a ulehči mi práci mou"},{"SurahNumber":20,"VerseNumber":27,"Text":"a rozvaž uzel na jazyku mém"},{"SurahNumber":20,"VerseNumber":28,"Text":"aby chápali řeč mou"},{"SurahNumber":20,"VerseNumber":29,"Text":"a učiň mi rádce z lidu mého"},{"SurahNumber":20,"VerseNumber":30,"Text":"Árona, bratra mého"},{"SurahNumber":20,"VerseNumber":31,"Text":"opásej jím bedra má"},{"SurahNumber":20,"VerseNumber":32,"Text":"a společníkem jej učiň v práci mé"},{"SurahNumber":20,"VerseNumber":33,"Text":"abychom chváliti tě mohli často"},{"SurahNumber":20,"VerseNumber":34,"Text":"a vzpomínati na tě mohli často"},{"SurahNumber":20,"VerseNumber":35,"Text":"neb ty dobře nás pozoruješ.“"},{"SurahNumber":20,"VerseNumber":36,"Text":"Řekl (Bůh): „Dáno jest ti, oč žádáš, Mojžíši"},{"SurahNumber":20,"VerseNumber":37,"Text":"vždyť již dobrodiní jsme ti prokázali jindy"},{"SurahNumber":20,"VerseNumber":38,"Text":"když vnuknuli jsme matce tvé, co vnuknuto jí bylo"},{"SurahNumber":20,"VerseNumber":39,"Text":"Polož jej do, bedny a polož jej na moře: i vyvrhne jej moře na břeh, a ujme se jej nepřítel můj a nepřítel jeho.‘ A zahrnul jsem tě láskou svou, abys vychován byl pod zrakem mým"},{"SurahNumber":20,"VerseNumber":40,"Text":"I šla sestra tvá a řekla: ,Mám ukázati vám ženu, jež kojiti jej bude?‘ Tak navrátili jsme tě matce tvé, aby zaradovala se a nermoutila se. Pak zabil's kohosi a zachránili jsme tě z nesnáze a četnými zkoušeli jsme tě zkouškami: a pobýval's po léta mezi lidem Madianským: pak přišel's (sem z mého) určení, Mojžíši"},{"SurahNumber":20,"VerseNumber":41,"Text":"A vychoval jsem tě pro sebe"},{"SurahNumber":20,"VerseNumber":42,"Text":"jdi ty a bratr tvůj se znameními mými a neochabujte ve vzpomínání na mne"},{"SurahNumber":20,"VerseNumber":43,"Text":"Jděte oba k Faraonovi, neb jedná svévolně"},{"SurahNumber":20,"VerseNumber":44,"Text":"i mluvte k němu mluvou laskavou: snad rozmyslí si to, neb zalekne se.“"},{"SurahNumber":20,"VerseNumber":45,"Text":"Řekli: „Pane náš, obáváme se, že výstřednosti dopustí se proti nám, aneb svévole.“"},{"SurahNumber":20,"VerseNumber":46,"Text":"Řekl (Bůh): „Nebojte se, neboť já jsem s vámi oběma: slyším a vidím"},{"SurahNumber":20,"VerseNumber":47,"Text":"Jděte k němu a rcete: ,Myť zajisté jsme posly Pána tvého: i pošli s námi syny Israele a netrap je. Ted přišli jsme k tobě se znamením od Pána tvého a pokoj budiž nad tím, jenž následuje vedení (pravé)"},{"SurahNumber":20,"VerseNumber":48,"Text":"Vnuknuto nám bylo, že zajisté trest čeká toho, jenž lháři nás nazývá a odvrací se.‘“"},{"SurahNumber":20,"VerseNumber":49,"Text":"Řekl (Farao): „A kdo jest Pánem vaším, Mojžíši?“"},{"SurahNumber":20,"VerseNumber":50,"Text":"Řekl: „Pánem naším jest ten, jenž každé věci dal tvar a pak vedl ji (správně).“"},{"SurahNumber":20,"VerseNumber":51,"Text":"Řekl (Farao): „A jak (smýšlela) pokolení dřívější?“"},{"SurahNumber":20,"VerseNumber":52,"Text":"Řekl: „Vědění o tom jest u Pána mého v Knize (věčné): nemýlí se Pán můj, aniž zapomíná"},{"SurahNumber":20,"VerseNumber":53,"Text":"Onť učinil vám zemi kolébkou a naznačil vám na ní stezky: a seslal s nebe vodu a jí vzrůsti dáváme druhům rostlin různých"},{"SurahNumber":20,"VerseNumber":54,"Text":"jezte a paste dobytčata svá! Zajisté v tomto znamení jsou těm, kdož rozumem jsou obdařeni"},{"SurahNumber":20,"VerseNumber":55,"Text":"Z ní stvořili jsme vás a do ní navrátíme vás a z ní vyjíti vám dáme opětně.“"},{"SurahNumber":20,"VerseNumber":56,"Text":"A tak ukázali jsme na znamení svá veškerá: však vylhanými nazval je a odepřel jim víry"},{"SurahNumber":20,"VerseNumber":57,"Text":"Řekl: „Zdaž přišel's k nám, abys vypudil nás ze země naší svými kouzly, Mojžíši"},{"SurahNumber":20,"VerseNumber":58,"Text":"Dojista pak předvedeme ti kouzla stejného druhu: ustanov tedy mezi námi a sebou schůzi: nezůstaneme pozadu my, aniž ty — za okolností stejných.“"},{"SurahNumber":20,"VerseNumber":59,"Text":"Řekl Mojžíš: „Schůze s vámi budiž v den zdobení a nechť shromáždí se lidé v poledne.“"},{"SurahNumber":20,"VerseNumber":60,"Text":"I odešel Farao a shromáždil kouzelníky své: poté přišel"},{"SurahNumber":20,"VerseNumber":61,"Text":"I řekl jim Mojžíš: „Běda vám! Nevymýšlejte lží o Bohu, aby nezahladil vás trestem, neboť ztroskotali vždy ti, kdož tak činili.“"},{"SurahNumber":20,"VerseNumber":62,"Text":"I radili se mezi sebou v rozhovoru tajném"},{"SurahNumber":20,"VerseNumber":63,"Text":"Řekli: „Tito dva jsou zajisté kouzelníky: chtějí vyhnati vás ze země vaší kouzly svými a odstraniti vaši nauku příkladnou.“"},{"SurahNumber":20,"VerseNumber":64,"Text":"Řekl Mojžíš: „Shromážděte jen kouzelníky své: pak seřaďte se: a jistě dobře povede se tomu dnes, kdo vyhrá.“"},{"SurahNumber":20,"VerseNumber":65,"Text":"Řekli: „Ó Mojžíši, vrhneš ty první hůl svou na zem, anebo my první ji vrhneme?“"},{"SurahNumber":20,"VerseNumber":66,"Text":"Řekl Mojžíš: „Tak jest, vrhnete vy první.“ A hle, provazy a hole jejich připadaly mu následkem kouzel jejich, jako by se plazily"},{"SurahNumber":20,"VerseNumber":67,"Text":"I zachvěl se v duchu Mojžíš strachem"},{"SurahNumber":20,"VerseNumber":68,"Text":"Řekli jsme mu (tehdy): „Neboj se, neboť ty vyhráš"},{"SurahNumber":20,"VerseNumber":69,"Text":"I vrhni to, co v pravici své držíš: i požere to, co oni vyrobili, neboť co oni vyrobili, jest pouze lest kouzelníka; a nedojde dobrých výsledků kouzelník, kamkoli by přišel.“"},{"SurahNumber":20,"VerseNumber":70,"Text":"I padli kouzelníci úctou na tváře své a řekli: „Uvěřili jsme v Pána Áronova a Mojžíšova.“"},{"SurahNumber":20,"VerseNumber":71,"Text":"Řekl (Farao): „Zdaž uvěřili jste v něho dříve, než dovolil jsem? On zajisté jest náčelníkem vaším, který naučil vás kouzlům: pročež uřezati dám vám ruce a nohy pokřižmo, a dojista dám ukřižovati vás na pních datlovníků a tak dojista zvíte, kdo z nás dvou přísnějším jest v trestání a stálejším.“"},{"SurahNumber":20,"VerseNumber":72,"Text":"Řekli: „Nebudeme vážit si tebe nad to, co přišlo nám z jasných důkazů, aneb nad toho, jenž stvořil nás: i rozsuď si, jak chceš rozsouditi, však ty souditi můžeš jen ve věcech života pozemského"},{"SurahNumber":20,"VerseNumber":73,"Text":"Myť pak zajisté uvěřili jsme v Pána svého, aby odpustiti mohl nám hříchy naše a kouzelnictví, k němuž donutil's nás, neboť Bůh lepším jest a stálejším.“"},{"SurahNumber":20,"VerseNumber":74,"Text":"V pravdě ten, jenž přijde před Pána svého jako provinilec, schystáno má peklo: v něm ani nezemře, aniž bude žíti"},{"SurahNumber":20,"VerseNumber":75,"Text":"Ale ten, jenž přijde k němu co věřící, konavší dobré skutky pro tyto připraveny jsou stupně nejvyšší"},{"SurahNumber":20,"VerseNumber":76,"Text":"zahrady Edenu, pod nimiž řeky tekou, v nichž přebývati budou věčně: toto odměna bude bezúhonných.“"},{"SurahNumber":20,"VerseNumber":77,"Text":"A pak vnuknuli jsme Mojžíšovi: „Vyjdi ven se služebníky mými a proraz jim stezku v moři suchou: neboj se dostihnutí a nestrachuj se.“"},{"SurahNumber":20,"VerseNumber":78,"Text":"I pronásledoval je Farao s vojsky svými a zaplavila je moře záplava"},{"SurahNumber":20,"VerseNumber":79,"Text":"tak zavedl Farao lid svůj v blud a neuvedl je na stezku (pravou)"},{"SurahNumber":20,"VerseNumber":80,"Text":"Synové Israele, tak zachránili jsme vás před nepřáteli vašimi a ujednali jsme s vámi schůzku na úbočí hory Sinai pravém a seslali jsme vám mannu a křepelky"},{"SurahNumber":20,"VerseNumber":81,"Text":"požívejte z dobrých věcí, které potravou dali jsme vám však nebuďte v tom svévolnými, aby nepadl na vás hněv můj: neboť ten, na něhož padne hněv můj, zhyne"},{"SurahNumber":20,"VerseNumber":82,"Text":"Ale zajisté velkým jsem v odpouštění k tomu, jenž kajícně obrací se ke mně a věří a koná dobré skutky a tím dobře jest veden"},{"SurahNumber":20,"VerseNumber":83,"Text":"„Však co uspíšilo tvé oddálení se od lidu tvého, Mojžíši?“"},{"SurahNumber":20,"VerseNumber":84,"Text":"Řekl: „Oni jsou mi těsně v patách i přispěchal jsem k tobě, Pane můj, pro tvé zalíbení.“"},{"SurahNumber":20,"VerseNumber":85,"Text":"Řekl (Bůh): „Zajistéť na zkoušku postavili jsme lid tvůj po odchodu tvém: i v blud zavedl je As-Sámirí.“"},{"SurahNumber":20,"VerseNumber":86,"Text":"I vrátil se Mojžíš k lidu svému rozlícen, zkormoucen"},{"SurahNumber":20,"VerseNumber":87,"Text":"řekl: „Lide můj, zdaž neslíbil vám Pán vás slib krásný? Či dlouhou již zdála se vám býti smlouva s Bohem, aneb chtěli jste, aby padl na vás hněv Pána vašeho proto, že nedodrželi jste slibu mně učiněného?“"},{"SurahNumber":20,"VerseNumber":88,"Text":"Řekli, „Nedodrželi jsme slibu ti učiněného nikoliv z našeho popudu, nýbrž přinuceni byli jsme, abychom snesli náklady šperků lidu a naházeli je v kupu, a tak vmetl je v oheň As-Sámirí. A vytáhl z něho pro ně tele ztělesněné, bučící, i řekli: „Totoť jest Bůh váš a Bůh Mojžíše, na kterého on zapomněl.“"},{"SurahNumber":20,"VerseNumber":89,"Text":"Což neseděli že neodvětilo jim mluvou, a že nemohlo jim způsobiti ani škody, ani prospěchu"},{"SurahNumber":20,"VerseNumber":90,"Text":"Vždyť Áron jim byl již řekl dříve: „Lide můj, pouze na zkoušku jste postaveni jím: a Pánem vaším jest Milosrdný, pročež následujte mne a poslouchejte rozkazy mé.“"},{"SurahNumber":20,"VerseNumber":91,"Text":"Řekli: „Nepřestaneme uctívati je, dokud nenavrátí se Mojžíš.“"},{"SurahNumber":20,"VerseNumber":92,"Text":"Mojžíš řekl: „Ó Árone, co zbraňovalo ti, když viděls s je v bludu"},{"SurahNumber":20,"VerseNumber":93,"Text":"abys mne následoval? Což neposlušen byl's rozkazu mého?“"},{"SurahNumber":20,"VerseNumber":94,"Text":"Řekl: „Synu matky mé, necuchej vous můj a hlavu mou! Zajistéť obával jsem se, abys neřekl: „Rozštěpil jsi syny Israele a nedával's pozor na nařízení mé.“"},{"SurahNumber":20,"VerseNumber":95,"Text":"A jak jest to s tebou, As-Sámirí?“"},{"SurahNumber":20,"VerseNumber":96,"Text":"Řekl: „Viděl jsem, co oni neviděli: i uchopil jsem hrst prachu ze šlépěje poslovy a vysypal jsem jej do telete: a takto ponukla mne duše má.“"},{"SurahNumber":20,"VerseNumber":97,"Text":"Řekl Mojžíš: „Odejdiž: a (trestem ti) v tomto životě budiž, abys říkal,,Nedotýkejte se mne!' A zajisté bude ti dostáti (tak) slibu, kterého nebudeš moci nedodržeti. A pohleď na boha svého jemuž nepřestal's býti oddán: myť dojista spálíme ho a do moře rozprášíme jako prach"},{"SurahNumber":20,"VerseNumber":98,"Text":"Bohem vaším jest pouze Bůh (jediný), není boha kromě něho: onť zahrnuje všechny věci ve vědění svém.“"},{"SurahNumber":20,"VerseNumber":99,"Text":"Takovýmto způsobem vyprávíme ti děje minulé a dali jsme ti od sebe varování"},{"SurahNumber":20,"VerseNumber":100,"Text":"Kdokoli odvrátí se od něho, ponese v den zmrtvýchvstání břímě"},{"SurahNumber":20,"VerseNumber":101,"Text":"jež ponesou věčně a špatně ponese se jim v den zmrtvýchvstání"},{"SurahNumber":20,"VerseNumber":102,"Text":"v den, kdy zatroubeno bude na roh a shromáždíme provinilce v den onen, osleplé"},{"SurahNumber":20,"VerseNumber":103,"Text":"budou šeptati si navzájem mezi sebou: „Dleli jste na zemi jen deset dní.“"},{"SurahNumber":20,"VerseNumber":104,"Text":"My nejlépe však budeme věděti, co říci budou chtíti nejpříkladnější z nich, když řeknou: „Dleli jste na ní pouze jeden den.“"},{"SurahNumber":20,"VerseNumber":105,"Text":"A dotazovati budou se tě ohledně hor; i rci: „Rozpráší je Pán můj v prach"},{"SurahNumber":20,"VerseNumber":106,"Text":"a zůstaví je jako pláně srovnané"},{"SurahNumber":20,"VerseNumber":107,"Text":"nespatříš v nich záhybu ni vlnitosti"},{"SurahNumber":20,"VerseNumber":108,"Text":"V den onen následovati budou toho, jenž zavolá je a bez zatáček půjde vpřed: a poníží se hlasy před Milosrdným a slyšány budou jen kroky jejich"},{"SurahNumber":20,"VerseNumber":109,"Text":"V den onen neprospěje přímluva, leda toho, jemuž dovolí to Milosrdný a schválí, aby mluvil"},{"SurahNumber":20,"VerseNumber":110,"Text":"Onť ví, co před nimi jest a co za nimi: však oni nemohou obsáhnouti toho ve vědění svém"},{"SurahNumber":20,"VerseNumber":111,"Text":"A poníženy budou tváře před Živým a Stálým a ztroskotá ten, jenž obtížen bude nepravostí"},{"SurahNumber":20,"VerseNumber":112,"Text":"Však kdo konal dobré skutky a byl věřícím, tomu nebude třeba báti se ukřivdění, aniž ztráty"},{"SurahNumber":20,"VerseNumber":113,"Text":"Takovýmto způsobem seslali jsme jej jako Korán arabský a rozmanité rozsili v něm hrozby: aby báli se Boha, a aby vzbudil v nich vzpomínání"},{"SurahNumber":20,"VerseNumber":114,"Text":"Pročež povýšen budiž, Bůh, Král, Pravda! Nespěchej s Koránem dříve než dokončeno ti bude vnuknutí jeho a rci: „Pane můj, rozmnož mne věděním!“"},{"SurahNumber":20,"VerseNumber":115,"Text":"Kdysi učinili jsme již smlouvu s Adamem, však zapomněl ji a nenašli jsme v něm (pevného) rozhodnutí"},{"SurahNumber":20,"VerseNumber":116,"Text":"A když řekli jsme andělům: „Padněte před Adamem na tváře své,“ učinili tak všichni, vyjma Iblíse, jenž se vzepřel"},{"SurahNumber":20,"VerseNumber":117,"Text":"I řekli jsme Adamovi: „Adame, totoť nepřítel jest tvůj a ženy tvé: nechť tedy nevypudí vás ze zahrady ráje a nestanete se zbědovanými"},{"SurahNumber":20,"VerseNumber":118,"Text":"Zajisté (dáno) jest ti, abys nehladověl v ní, aniž chodil nahý"},{"SurahNumber":20,"VerseNumber":119,"Text":"a abys nežíznil v ní, aniž trpěl horkem.“"},{"SurahNumber":20,"VerseNumber":120,"Text":"I našeptal mu Satan, řka: „Adame, zdaž ukáži ti strom věčného života a panství, jež nikdy nepomine?“"},{"SurahNumber":20,"VerseNumber":121,"Text":"I pojedli z něho oba a zjevila se jim nahota jejich: a počali sešívati si krytbu na sebe z listí zahrady: tak neposlušen byl Adam Pána svého a byl zváben"},{"SurahNumber":20,"VerseNumber":122,"Text":"Poté pak vyvolil si jej Pán jeho a popřál sluchu pokání jeho a uvedl jej (na cestu pravou)"},{"SurahNumber":20,"VerseNumber":123,"Text":"Řekl: „Ven s vámi ze zahrady se všemi: budete navzájem sobě nepřáteli! A když přijde vám ode mne vedení, tehdy kdož následovati budou vedení mé, nezbloudí, aniž bude zbědovaný"},{"SurahNumber":20,"VerseNumber":124,"Text":"A kdo odvrátí se od napomenutí mého, ten bude míti život ztísněný: a předvedeme k sobě jej v den zmrtvýchvstání slepým.“"},{"SurahNumber":20,"VerseNumber":125,"Text":"Řekne: „Pane můj, proč předvedl's mne k sobě slepým, když před tím byl jsem vidoucím?“"},{"SurahNumber":20,"VerseNumber":126,"Text":"Řekne Bůh: „Jakož přišla ti znamení naše a zapomněl's je: taktéž dnes zapomenut jseš.“"},{"SurahNumber":20,"VerseNumber":127,"Text":"A takto odměníme každého, kdož přestoupil (meze) a neuvěřil ve znamení Pána svého: a zajisté trest v životě budoucím přísnějším bude a stálejším"},{"SurahNumber":20,"VerseNumber":128,"Text":"Zdaž nepozorují kolik zahladili jsme před nimi pokolení, v jichž obýváních prochází se nyní? Zajisté v tom znamení jsou rozvážným"},{"SurahNumber":20,"VerseNumber":129,"Text":"Nebýti slova předem vysloveného Pánem tvým, byl by uskutečnil se již trest jejich: však lhůta jeho, jest předurčená"},{"SurahNumber":20,"VerseNumber":130,"Text":"Měj strpení s tím, co mluví a vyvyšuj Pána svého ve chvále před východem slunce i před západem jeho a ve chvílích příchodu noci: a na obou koncích dne, abys zalíbil se mu"},{"SurahNumber":20,"VerseNumber":131,"Text":"A nespočívej dlouho zrakem na tom, čeho dočasně popřáli jsme několika párům z nich — marností života pozemského — abychom na zkoušku postavili je v tom: však úděl daný ti Pánem tvým lepším bude a stálejším"},{"SurahNumber":20,"VerseNumber":132,"Text":"Nakazuj modlitbu rodině své a vytrvávej v ní. My nežádáme od výživy od tebe, nýbrž my tebe živíme: a k (dobrému) konci dovede bázeň boží"},{"SurahNumber":20,"VerseNumber":133,"Text":"A říkají: „Nepředvede-li nám znamení od Pána svého, (neuvěříme). Což nepřišel jim jasný důkaz o tom co psáno jest v knihách předešlých"},{"SurahNumber":20,"VerseNumber":134,"Text":"A kdybychom byli zahladili je trestem před ním, byli by řekli „Pane náš, proč neposlal's nám proroka, abychom následovati byli mohli znamení tvá dříve, než potupa a pohana nás stihla?“"},{"SurahNumber":20,"VerseNumber":135,"Text":"Rci: „Všichni (pilně) vyčkávejmež konce: vyčkávejte a shledáte, kdo z nás jest na stezce rovné a kdo dobře jest veden!“"}]}