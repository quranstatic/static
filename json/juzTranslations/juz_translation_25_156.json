{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":41,"VerseNumber":47,"Text":"از ساعت قیامت تنها خدا آگاه است، و هیچ میوه‌ای از غنچه خود بیرون نیاید و هیچ آبستنی بار بر ندارد و نزاید مگر به علم ازلی او. و (یاد آر) روزی که خدا به مشرکان خطاب کند: آن معبودان باطلی که شریک من پنداشتید کجا رفتند؟ مشرکان گویند: بار الها، ما حضور تو عرضه داشتیم که از ما هیچ کس گواه نیست (که تو شریک داشته‌ای. یعنی از شرک بیزاری می‌جویند)"},{"SurahNumber":41,"VerseNumber":48,"Text":"و معبودان باطلی که در دنیا عبادت می‌کردند همه از نظرشان محو و نابود شود و آن زمان بدانند که (از آتش قهر خدا) هیچ مفرّ و نجاتی بر آنها نیست"},{"SurahNumber":41,"VerseNumber":49,"Text":"آدمی (حریص، از خدا) به دعا دایم تمنّای خیر می‌کند و هرگز خستگی و سیری ندارد و لیکن اگر به وی شرّ و آسیبی رسد (از رحمت الهی) زود مأیوس و ناامید می‌گردد"},{"SurahNumber":41,"VerseNumber":50,"Text":"و اگر ما به انسان (مغرور کم ظرف) پس از رنج و ضرری که به او رسیده نعمت و رحمتی نصیب کنیم البته خواهد گفت که این نعمت برای من (از لیاقت من) است، و گمان نمی‌کنم که قیامتی بر پا شود و به فرض اینکه به سوی خدایم برگردم باز هم برای من نزد خدا بهترین نعمت خواهد بود. ما البته کافران را به (کیفر) اعمالشان آگاه می‌سازیم و عذابی بسیار سخت می‌چشانیم"},{"SurahNumber":41,"VerseNumber":51,"Text":"و ما هر گاه به انسان (بی‌حوصله کم ظرف) نعمتی عطا کنیم رو بگرداند و (از شکر خدا) دوری جوید، و هر گاه شرّ و بلایی به او روی آورد آن گاه دایم زبان به دعا گشاید (و اظهار عجز نماید)"},{"SurahNumber":41,"VerseNumber":52,"Text":"(کافران را) بگو: چه می‌پندارید اگر (قرآن) از جانب خدا باشد و شما به آن کافر شده باشید آیا گمراه‌تر از آن کس که (مانند شما) به کفر و شقاق دور (از راه سعادت) است در جهان کسی تواند بود؟"},{"SurahNumber":41,"VerseNumber":53,"Text":"ما آیات (قدرت و حکمت) خود را در آفاق جهان و نفوس بندگان کاملا هویدا و روشن می‌گردانیم تا ظاهر و آشکار شود که خدا (و آیات حکمت و قیامت و رسالتش همه) بر حق است. آیا همین حقیقت که خدا بر همه موجودات عالم پیدا و گواه است کفایت (از برهان) نمی‌کند؟"},{"SurahNumber":41,"VerseNumber":54,"Text":"الا (ای اهل ایمان) بدانید که کافران از لقای خدای خود در شک و انکارند و باز بدانید که خدا را بر همه موجودات عالم احاطه کامل است"},{"SurahNumber":42,"VerseNumber":1,"Text":"حم‌"},{"SurahNumber":42,"VerseNumber":2,"Text":"عسق (اسرار کتاب خداست)"},{"SurahNumber":42,"VerseNumber":3,"Text":"این گونه به سوی تو و رسولان پیش از تو خدای مقتدر دانا وحی می‌کند"},{"SurahNumber":42,"VerseNumber":4,"Text":"آنچه در آسمانها و آنچه در زمین است همه ملک اوست و او خدای بلند مرتبه بزرگ است"},{"SurahNumber":42,"VerseNumber":5,"Text":"نزدیک است که آسمانها از فراز هم یکی پس از دیگری شکافته (و درهای آن به وحی رسولان باز) شود، و فرشتگان (رحمت) به ستایش خدای خود تسبیح گویند و برای اهل زمین از خدا مغفرت و آمرزش طلبند (و ندا کنند که) الا ای بندگان، بدانید که خداست آن ذاتی که بسیار آمرزنده و مهربان است"},{"SurahNumber":42,"VerseNumber":6,"Text":"و آنان که غیر خدا را معبود و محبوب خویش برگرفتند خدا رقیب و نگهبان بر (اعمال) آنهاست و تو وکیل (کار و مسئول کردار) آنان نخواهی بود"},{"SurahNumber":42,"VerseNumber":7,"Text":"و این چنین قرآن فصیح عربی را ما به تو وحی کردیم تا مردم امّ القری (شهر مکه) و هر که را که در اطراف آن است (از خدا) بترسانی و هم از (سختی) روز بزرگ قیامت که همه جمع آیند و هیچ شک در آن نیست و گروهی در بهشت جاودان و فرقه‌ای در آتش سوزان روند بیم دهی"},{"SurahNumber":42,"VerseNumber":8,"Text":"و اگر خدا می‌خواست (و در ازل صلاح نظام عالم می‌دانست) تمام خلایق را (به قهر) یک فرقه (مؤمن) قرار می‌داد و لیکن (برای امتحان چنین نخواسته تا) هر که را بخواهد به رحمت خود داخل کند و ستمکاران را هیچ یار و ناصری نباشد"},{"SurahNumber":42,"VerseNumber":9,"Text":"آری، مشرکان غیر خدا را یار و دوستدار خود برگرفتند و حال آنکه خدا منحصرا دوست و یاور بندگان است و اوست که مردگان را زنده می‌کند و اوست که بر هر چیز تواناست"},{"SurahNumber":42,"VerseNumber":10,"Text":"و آنچه در آن اختلاف و نزاع کردید حکم آن به خدا (و احکام خدا) راجع است، همان خدا (ی آفریننده عالم و آدم) پروردگار من است که بر او توکل کرده و به درگاه او به تضرّع باز می‌گردم"},{"SurahNumber":42,"VerseNumber":11,"Text":"خدا آفریننده آسمانها و زمین است، برای شما آدمیان از جنس خودتان زنان را هم جفت شما قرار داد و نیز چهار پایان را جفت (نر و ماده) آفرید، و به این تدبیر (ازدواج) شما را خلق بی‌شمار کند. آن خدای یکتا را هیچ مثل و مانندی نیست و او شنوا و بیناست"},{"SurahNumber":42,"VerseNumber":12,"Text":"کلید (گنج نعمتهای) آسمانها و زمین او راست، هر که را خواهد رزق وسیع دهد و هر که را خواهد تنگ روزی کند، که او به هر چیز آگاه است"},{"SurahNumber":42,"VerseNumber":13,"Text":"خدا شرع و آیینی که برای شما مسلمین قرار داد حقایق و احکامی است که نوح را هم به آن سفارش کرد و بر تو نیز همان را وحی کردیم و به ابراهیم و موسی و عیسی هم آن را سفارش نمودیم که دین خدا را بر پا دارید و هرگز تفرقه و اختلاف در دین مکنید. مشرکان را که به خدای یگانه و ترک بتان دعوت می‌کنی (قبولش) بسیار در نظرشان بزرگ می‌آید. (باری از انکار آنها میندیش که) خدا هر که را بخواهد به سوی خود (و مقام رسالت خویش) برمی‌گزیند و هر که را به درگاه خدا به تضرّع و دعا باز آید هدایت می‌فرماید"},{"SurahNumber":42,"VerseNumber":14,"Text":"و مردم (در دین) راه تفرقه و اختلاف نپیمودند مگر پس از آنکه علم و برهان (از جانب حق) بر آنها آمد و لیکن دانسته برای تعدی و ظلم به یکدیگر اختلاف کردند، و اگر آن کلمه (رحمت) از (لطف) خدا سبقت نگرفته بود (که) تا وقتی معین (تعجیل در عذاب نکند) البته میان مردم (ستمکار) حکم (به هلاک) می‌شد. و آنان که پس از گذشتگان وارث کتاب آسمانی شدند (مانند یهود و نصارا) در آن کتاب آسمانی سخت در شک و ریب بماندند"},{"SurahNumber":42,"VerseNumber":15,"Text":"بدین سبب تو همه را (به دین اسلام و کلمه توحید) دعوت کن و چنانکه مأموری پایداری کن و پیرو هوای نفس مردم مباش و بگو که من به کتابی که خدا فرستاد (قرآن) ایمان آورده‌ام و مأمورم که میان شما به عدالت حکم کنم، خدای یگانه پروردگار همه ما و شماست، (پاداش) عمل ما بر ما و عمل شما بر شماست (و پس از تبلیغ رسالت) دیگر هیچ حجت و گفت و گویی بین ما و شما باقی نیست. خدا (روز جزا برای حکم حق) میان ما جمع می‌کند و بازگشت همه به سوی اوست"},{"SurahNumber":42,"VerseNumber":16,"Text":"و آنان که در دین خدا (از حسد و عناد با رسولش) جدل و احتجاج برانگیزند پس از آنکه خلق دعوت او را پذیرفتند حجت آنها نزد خدا لغو و باطل است و بر آنها قهر و غضب و عذاب سخت خواهد بود"},{"SurahNumber":42,"VerseNumber":17,"Text":"خداست آن که کتاب (آسمانی) را به حق و نیز ترازوی عدالت را فرستاد، و تو چه دانی؟ ممکن است ساعت قیامت بسیار نزدیک باشد"},{"SurahNumber":42,"VerseNumber":18,"Text":"آنان که به ساعت قیامت ایمان نمی‌آورند (به تمسخر) تقاضای تعجیل در ظهور قیامت می‌کنند، امّا اهل ایمان از آن روز سخت ترسانند و می‌دانند که آن روز (و همه وعده‌های آخرت) بر حق است. الا (ای مردم) بدانید آنان که در قیامت جدل و انکار می‌کنند سخت در گمراهی دور (از سعادت) اند"},{"SurahNumber":42,"VerseNumber":19,"Text":"خدا را به بندگان لطف و محبت بسیار است، هر که را بخواهد روزی می‌دهد و او توانای مطلق و مقتدر و غالب است"},{"SurahNumber":42,"VerseNumber":20,"Text":"هر کس حاصل کشت آخرت را بخواهد ما بر تخمی که کاشته می‌افزاییم و هر که تنها حاصل کشت دنیا را بخواهد او را هم از آن نصیب می‌کنیم ولی در آخرت (از نعمت ابدی آن چون نخواسته) نصیبی نخواهد یافت"},{"SurahNumber":42,"VerseNumber":21,"Text":"آیا خدایان باطل مشرکان بر آنها شرع و احکامی که خدا اجازه نفرموده جعل کرده‌اند؟ و اگر کلمه فصل (یعنی حکم تأخیر عذاب) نبود میان آنها (به هلاکت) حکم می‌شد، و ستمکاران را البته (روزی) عذاب دردناک خواهد بود"},{"SurahNumber":42,"VerseNumber":22,"Text":"(در آن روز) ظالمان را بینی که از (کیفر) کردار خود سخت ترسان و هراسانند و البته به کیفر خواهند رسید، و آنان که به خدا ایمان آوردند و نیکوکار شدند در باغهای بهشت منزل یافته و نزد خدای خود هر چه خواهند بر آنان مهیّاست. این همان فضل و رحمت نامنتهای خداست (که نصیب اهل ایمان است)"},{"SurahNumber":42,"VerseNumber":23,"Text":"این (بهشت ابد) همان است که خدا به بندگانی که ایمان آورده و نیکوکار شدند بشارت آن را داده است. بگو: من از شما اجر رسالت جز این نخواهم که مودّت و محبّت مرا در حقّ خویشاوندان منظور دارید (و دوستدار آل محمّد باشید، که این اجر هم به نفع امت و برای هدایت یافتن آنهاست)، و هر که کاری نیکو انجام دهد ما نیز در آن مورد بر نیکوییش بیفزاییم که خدا بسیار آمرزنده گناهان و پذیرنده شکر بندگان است"},{"SurahNumber":42,"VerseNumber":24,"Text":"بلکه (مردم نادان) خواهند گفت: او (محمّد صلّی اللّه علیه و آله و سلّم) بر خدا دروغ بسته (که محبّت اهل بیت را بر امت واجب کرده. چنین نیست و هرگز رسولی بر خدا دروغ نتواند بست که) اگر خدا بخواهد بر قلب تو مهر می‌نهد و به کلمات (وحی) خود سخن باطل را محو و نابود و حق را ثابت و برقرار می‌گرداند، که خدا به اسرار دلهای خلق کاملا آگاه است"},{"SurahNumber":42,"VerseNumber":25,"Text":"و اوست خدایی که توبه بندگانش را می‌پذیرد و گناهان را می‌بخشد و هر چه کنید می‌داند"},{"SurahNumber":42,"VerseNumber":26,"Text":"و دعای آنان را که ایمان آورده و نیکوکار شوند مستجاب می‌گرداند و از فضل و کرم خود بر ثواب آنها می‌افزاید، و برای کافران عذابی سخت خواهد بود"},{"SurahNumber":42,"VerseNumber":27,"Text":"و اگر خدا روزی بندگان را وسیع و فراوان کند در روی زمین ظلم و طغیان بسیار کنند لیکن به اندازه‌ای که بخواهد (و صلاح داند) نازل می‌گرداند، که خدا به احوال بندگانش آگاه و بیناست"},{"SurahNumber":42,"VerseNumber":28,"Text":"و اوست خدایی که باران را پس از نومیدی خلق می‌فرستد و رحمت (و نعمت) خود را فراوان می‌گرداند و اوست خداوندگار محبوب الذّات ستوده صفات"},{"SurahNumber":42,"VerseNumber":29,"Text":"و از جمله آیات (قدرت) او خلقت آسمانها و زمین است و هم آنچه در آنها از انواع جنبندگان پراکنده است، و او بر جمع آوری موجوداتی که (در آسمانها و کرات بی‌شمار عالم) پراکنده است هر وقت بخواهد قادر است"},{"SurahNumber":42,"VerseNumber":30,"Text":"و آنچه از رنج و مصائب به شما می‌رسد همه از دست (اعمال زشت) خود شماست در صورتی که خدا بسیاری از اعمال بد را عفو می‌کند"},{"SurahNumber":42,"VerseNumber":31,"Text":"و شما در زمین هیچ قدرتی ندارید و از کوچکترین قوای جهان زبون و عاجزید و غیر خدا در عالم هیچ یار و یاوری ندارید"},{"SurahNumber":42,"VerseNumber":32,"Text":"و یکی از آیات (قدرت) الهی سیر و گردش کشتیهاست که در آب دریا مانند کوههای بلند در حرکت است"},{"SurahNumber":42,"VerseNumber":33,"Text":"اگر خدا بخواهد باد را سکون و آرامش دهد تا کشتیها بر پشت آب از جنبش بایستد. در این کار برای مردم با صبر شکر گزار ادلّه‌ای (از قدرت خدا) نمودار است"},{"SurahNumber":42,"VerseNumber":34,"Text":"یا اگر بخواهد خدا کشتیهایشان را به جرم بدکاری به دریا غرق می‌کند و (اگر بخواهد) بسیاری از جرم شما را می‌بخشد"},{"SurahNumber":42,"VerseNumber":35,"Text":"و تا آنان که در آیات ما راه جدال و انکار می‌پیمایند بدانند که بر آنها (از قهر و عذاب ما) هیچ مفرّ و نجاتی نیست"},{"SurahNumber":42,"VerseNumber":36,"Text":"پس چیزی که نصیب شما گردیده متاع (فانی) زندگی دنیاست و آنچه نزد خداست بسیار بهتر و باقی‌تر است اما آن مخصوص است به آنان که به خدا ایمان آورده‌اند و بر پروردگار خود توکل می‌کنند"},{"SurahNumber":42,"VerseNumber":37,"Text":"و آنان که از گناهان بزرگ و زشتکاری می‌پرهیزند و چون (بر کسی) خشم و غضب کنند (بر او) می‌بخشند"},{"SurahNumber":42,"VerseNumber":38,"Text":"و آنان که امر خدایشان را اجابت کردند و نماز به پا داشتند و کارشان را به مشورت یکدیگر انجام می‌دهند و از آنچه روزی آنها کردیم (به فقیران) انفاق می‌کنند"},{"SurahNumber":42,"VerseNumber":39,"Text":"و آنان که چون ظلمی بر آنها هجوم کند (از مؤمنان یاری طلبیده) انتقام می‌جویند"},{"SurahNumber":42,"VerseNumber":40,"Text":"و انتقام بدی (مردم) به مانند آن بد رواست (نه بیشتر) و باز اگر کسی عفو کرده و (بین خود و خصم خود را به عفو) اصلاح نمود اجر او بر خداست، که خدا ستمکاران را هیچ دوست نمی‌دارد"},{"SurahNumber":42,"VerseNumber":41,"Text":"و هر کس پس از ظلمی که بر او رفته انتقام طلبد، بر اینان هیچ گناه و مؤاخذه نیست"},{"SurahNumber":42,"VerseNumber":42,"Text":"تنها راه مؤاخذه بر آنهایی است که به مردم ظلم کنند و در زمین به ناحق شرارت انگیزند، بر آنها (در دنیا انتقام و در آخرت) عذاب دردناک است"},{"SurahNumber":42,"VerseNumber":43,"Text":"و هر که (بر ظلم کسی) صبر کند (و با قدرت انتقام ببخشد) این مقام (حلم و بردباری است که) از عزم در امور (الهی و تسلط بر نفس و قوت عقل و اراده) است"},{"SurahNumber":42,"VerseNumber":44,"Text":"و هر که را خدا به گمراهی خود واگذارد دیگر هیچ کس پس از خدا یار و یاور او نیست. و ستمکاران را بنگری که چون عذاب (قیامت) را به چشم ببینند در آن حال گویند: آیا راهی به بازگشت (به دنیا) برای ما هست؟"},{"SurahNumber":42,"VerseNumber":45,"Text":"و آن ظالمان را بنگری که به دوزخشان متوجه گردانند و آنها با ترس و ذلّت از گوشه چشم (بر آتش دوزخ) می‌نگرند و در آن حال مؤمنان (ایمن و شادان) گویند: آری، زیانکاران آنان هستند که نفوس خود و اهل بیت خود را در امروز قیامت به زیان عذاب انداخته‌اند. الا (ای مردم) بدانید که ستمکاران عالم به عذاب ابدی گرفتارند"},{"SurahNumber":42,"VerseNumber":46,"Text":"و آنها را غیر خدا هیچ یار و یاوری نباشد که یاریشان دهند. و هر که را خدا به گمراهی واگذارد دیگر هیچ راه نجاتی بر او نخواهد بود"},{"SurahNumber":42,"VerseNumber":47,"Text":"(بندگان غافل) دعوت خدای خود را اجابت کنید پیش از آنکه بیاید روزی که نه از (قهر) خدا راه نجاتی یابید و نه ملجأ و پناهی دارید و نه کسی از شما دفاع و انکاری تواند کرد"},{"SurahNumber":42,"VerseNumber":48,"Text":"(ای رسول، تو این آیات قیامت را بر خلق برسان) پس اگر باز اعراض کردند دیگر تو را نگهبان آنها نفرستادیم، بر تو جز ابلاغ رسالت تکلیفی نیست، و ما چون به انسان (بی‌صبر کم ظرف) از لطف و رحمت خود بهره‌ای بخشیم بدان شاد شود و اگر به کیفر کردار خود رنج و عذابی به آنان رسد آدمی سخت راه کفران پوید"},{"SurahNumber":42,"VerseNumber":49,"Text":"تنها خدا راست ملک آسمانها و زمین، هر چه بخواهد می‌آفریند، به هر که خواهد فرزندان اناث (دختر) و به هر که خواهد فرزندان ذکور (پسر) عطا می‌کند"},{"SurahNumber":42,"VerseNumber":50,"Text":"یا در یک رحم فرزندان پسر و دختر قرار می‌دهد، و هر که را خواهد عقیم (نازا) می‌گرداند، که او (به صلاح خلق) دانا و (به هر چه خواهد) تواناست"},{"SurahNumber":42,"VerseNumber":51,"Text":"و هیچ بشری را یارای آن نباشد که خدا با او سخن گوید مگر به وحی (و الهام خدا) یا از پس پرده غیب عالم (و حجاب ملکوت جهان) یا رسولی (از فرشتگان عالم بالا) فرستد تا به امر خدا هر چه او خواهد وحی کند، که او خدای بلند مرتبه حکیم است"},{"SurahNumber":42,"VerseNumber":52,"Text":"و همین گونه ما روح (و فرشته بزرگ) خود را به فرمان خویش (برای وحی) به تو فرستادیم، تو از آن پیش که وحی بر تو رسد نه دانستی کتاب (خدا) چیست و نه فهم کردی که راه ایمان و شرع کدام است و لیکن ما آن (کتاب و شرع) را نور (وحی و معرفت) گردانیدیم که هر کس از بندگان خود را بخواهیم به آن نور هدایت می‌کنیم و اینک تو (که به نور وحی ما هدایت یافتی خلق را) به راه راست هدایت خواهی کرد"},{"SurahNumber":42,"VerseNumber":53,"Text":"یعنی به راه خدا همان خدایی که هر چه در آسمانها و زمین است همه ملک اوست، الا بدانید که رجوع تمام امور (عالم آفرینش) به سوی خداست"},{"SurahNumber":43,"VerseNumber":1,"Text":"حم (رسول و جانشینانش بر اسرار این حرف آگاهند. یا اشاره به دو اسم حمید و مجید خداست)"},{"SurahNumber":43,"VerseNumber":2,"Text":"قسم به این کتاب روشن بیان"},{"SurahNumber":43,"VerseNumber":3,"Text":"که ما آن را قرآنی به لسان فصیح عربی مقرر داشتیم تا مگر شما (بندگان در فهم آن) عقل و فکرت کار بندید"},{"SurahNumber":43,"VerseNumber":4,"Text":"و همانا این کتاب نزد ما در لوح محفوظ که اصل مخزن کتب آسمانی است بسی بلند پایه و محکم اساس است"},{"SurahNumber":43,"VerseNumber":5,"Text":"آیا ما از متذکر ساختن شما (به قرآن) چون (به انکار آن) بر خویش ستم می‌کنید صرف نظر کنیم؟"},{"SurahNumber":43,"VerseNumber":6,"Text":"و چقدر پیمبرانی در اقوام پیشین (برای هدایت خلق) فرستادیم"},{"SurahNumber":43,"VerseNumber":7,"Text":"و بر مردم هیچ رسولی نمی‌آمد جز آنکه او را به مسخره (و انکار) می‌گرفتند"},{"SurahNumber":43,"VerseNumber":8,"Text":"ما هم قوی‌ترین سرکشانشان را هلاک کردیم و شرح حال پیشینیان (برای عبرت مردم) گذشت"},{"SurahNumber":43,"VerseNumber":9,"Text":"و اگر از این کافران بپرسی که آسمانها و زمین را که آفریده؟ البته جواب دهند خدای مقتدر دانا آفریده است"},{"SurahNumber":43,"VerseNumber":10,"Text":"همان خدایی که زمین را مهد آسایش شما بندگان قرار داد و در آن راهها بر (تحصیل امر معاش و معاد) شما پدید آورد تا مگر هدایت یابید"},{"SurahNumber":43,"VerseNumber":11,"Text":"و آن خدایی که از (باران) آسمان آبی به قدر و اندازه نازل کرد و به آن صحرا و دیار مرده خشک را زنده گردانیدیم. همین گونه شما هم (از قبرها) بیرون آورده می‌شوید"},{"SurahNumber":43,"VerseNumber":12,"Text":"و آن خدایی که همه موجودات عالم را جفت آفرید و برای سواری شما بندگان کشتیها و چهار پایان را (در آب و خاک) مقرر فرمود"},{"SurahNumber":43,"VerseNumber":13,"Text":"تا چون با کمال تسلط بر پشت آنها نشستید متذکر نعمت خدایتان شوید و گویید: پاک و منزّه خدایی که این (انواع کشتی و چهار پایان قوی) را مسخر ما گردانید و گرنه ما هرگز قادر بر آن نبودیم"},{"SurahNumber":43,"VerseNumber":14,"Text":"و بازگشت ما البته به سوی خدای ما خواهد بود"},{"SurahNumber":43,"VerseNumber":15,"Text":"و مشرکان برای خدا چیزی را (مانند فرشته) که بنده و مخلوق اوست جزء (وجود و فرزند واقعی او) قرار دادند (زهی جهل و کفر و سفاهت) که انسان بسیار ناسپاس و کفرش آشکار است"},{"SurahNumber":43,"VerseNumber":16,"Text":"(ای مشرکان) آیا خدا از مخلوقات خود بر خویش دختران را برگزید و شما را به پسران امتیاز داد؟"},{"SurahNumber":43,"VerseNumber":17,"Text":"و حال آنکه هر کدام از مشرکان را به دختری که به خدا نسبت دادند مژده دهند (ننگ دارد و) رویش (از غم) سیاه می‌شود در حالی که پر از خشم و اندوه است"},{"SurahNumber":43,"VerseNumber":18,"Text":"آیا کسی که به زیب و زیور پرورده می‌شود (یعنی دختران) و در خصومت (از حفظ حقوق خود) عاجز است (چنین کس لایق فرزندی خداست)"},{"SurahNumber":43,"VerseNumber":19,"Text":"و فرشتگان را که مخلوق و بندگان خدا هستند دختر می‌خوانند. آیا در وقت خلقت آنها حاضر بودند؟ (و دیدند که آنها دخترند؟ اگر آنها بر این گواهی دهند) البته شهادت (کذب) شان (در نامه عملشان) نوشته شده و بر آن سخت مؤاخذه می‌شوند"},{"SurahNumber":43,"VerseNumber":20,"Text":"و مشرکان گویند: اگر خدا می‌خواست ما آنها (فرشتگان و بتان) را نمی‌پرستیدیم. گفتار آنها نه از روی علم و دانش است بلکه به وهم و پندار باطل خویش می‌گویند"},{"SurahNumber":43,"VerseNumber":21,"Text":"یا مگر بر آنها از این پیش کتابی فرستادیم که (در این سخن جبر و عقیده باطل) به آن کتاب استدلال می‌کنند؟"},{"SurahNumber":43,"VerseNumber":22,"Text":"بلکه گفتند: ما پدران خود را به عقاید و آیینی یافتیم و البته ما هم که در پی آنها رویم بر هدایت هستیم"},{"SurahNumber":43,"VerseNumber":23,"Text":"و همچنین ما هیچ رسولی پیش از تو در هیچ شهر و دیاری نفرستادیم جز آنکه اهل ثروت و مال آن دیار به رسولان گفتند که ما پدران خود را بر آیین و عقایدی یافتیم و از آنها البته پیروی خواهیم کرد"},{"SurahNumber":43,"VerseNumber":24,"Text":"آن رسول ما به آنان گفت: اگر چه من به آیینی بهتر از دین (باطل) پدرانتان شما را هدایت کنم (باز هم پدران را تقلید می‌کنید)؟ آنها پاسخ دادند (به هر تقدیر) ما به آنچه شما را به رسالت آن فرستاده‌اند کافریم"},{"SurahNumber":43,"VerseNumber":25,"Text":"ما هم از آن مردم (پر غرور و عناد) انتقام کشیدیم، بنگر تا عاقبت حال کافران مکذّب به کجا کشید؟"},{"SurahNumber":43,"VerseNumber":26,"Text":"(یاد آر) وقتی که ابراهیم با پدر (یعنی عموی خود) و قومش گفت: من از معبودان شما سخت بیزارم"},{"SurahNumber":43,"VerseNumber":27,"Text":"و جز آن خدایی که مرا آفریده و البته مرا هدایت خواهد کرد نمی‌پرستم"},{"SurahNumber":43,"VerseNumber":28,"Text":"و خدا این خدا پرستی را در همه ذرّیّت او تا قیامت کلمه باقی گردانید، باشد که (همه فرزندانش به خدای یکتا) رجوع کنند"},{"SurahNumber":43,"VerseNumber":29,"Text":"(و من تعجیل در عقوبت کافران نکردم) بلکه آنان و پدرانشان را (مهلت داده و از عمر) بهره‌مند کردم تا آنکه دین حق و رسول مبین بر آنها آمد"},{"SurahNumber":43,"VerseNumber":30,"Text":"و چون حق به سوی آنها آمد گفتند: این (قرآن) سحر است و ما به (وحی بودن) آن ایمان نداریم"},{"SurahNumber":43,"VerseNumber":31,"Text":"و باز گفتند: چرا این قرآن بر آن مرد بزرگ قریه مکّه و طایف (ولید و حبیب یا عروة بن مسعود) نازل نشد؟"},{"SurahNumber":43,"VerseNumber":32,"Text":"آیا آنها باید فضل و رحمت خدای تو را تقسیم (و مقام نبوت را تعیین) کنند؟ در صورتی که ما خود معاش و روزی آنها را در حیات دنیا تقسیم کرده‌ایم و بعضی را بر بعضی به درجاتی (از مال و جاه دنیوی) برتری داده‌ایم تا بعضی از مردم (به ثروت) بعضی دیگر را مسخر خدمت کنند، و (بهشت، دار) رحمت خدا از آنچه (از مال دنیا) جمع می‌کنند بسی بهتر است"},{"SurahNumber":43,"VerseNumber":33,"Text":"و اگر نه این بود که مردم همه یک نوع و یک امّتند ما (از پستی و بی‌قدری دنیا) برای آنان که کافر به خدا می‌شوند سقف خانه‌هاشان را از نقره خام قرار می‌دادیم و (چندین طبقه که) نردبامهایی (نصب کرده) که بر سقف بالا روند"},{"SurahNumber":43,"VerseNumber":34,"Text":"و نیز بر منزلهاشان (از بزرگی و وسعت) درهای بسیار و تختهای زرنگار که بر آن تکیه زنند قرار می‌دادیم"},{"SurahNumber":43,"VerseNumber":35,"Text":"و عماراتشان به زر و زیور می‌آراستیم، و اینها همه متاع (پست فانی مردم) دنیاست و (نعمتهای ابدی) آخرت نزد خدای تو مخصوص اهل تقواست"},{"SurahNumber":43,"VerseNumber":36,"Text":"و هر که از یاد خدا (و حکم قرآن) رخ بتابد شیطانی را بر او برانگیزیم تا یار و همنشین دایم وی باشد"},{"SurahNumber":43,"VerseNumber":37,"Text":"و آن شیاطین همیشه آن مردم از خدا غافل را از راه خدا باز دارند (و به ضلالت در افکنند) و پندارند که هدایت یافته‌اند"},{"SurahNumber":43,"VerseNumber":38,"Text":"(و چنین کس سرگرم دنیا شود) تا وقتی که به سوی ما باز آید آن گاه با نهایت حسرت گوید: ای کاش میان من و تو (ای شیطان) فاصله‌ای به دوری مشرق و مغرب بود که تو بسیار همنشین و یار بد اندیشی بر من بودی"},{"SurahNumber":43,"VerseNumber":39,"Text":"و (ای ستمکاران، پشیمانی) هرگز در آن روز به حال شما سودی ندارد، زیرا در دنیا ظلم کردید، که امروز با شیاطین البته در عذاب دوزخ شریک هستید"},{"SurahNumber":43,"VerseNumber":40,"Text":"آیا تو این کران را سخنی توانی آموخت یا این کوران (باطن) و آن را که دانسته به گمراهی می‌رود هدایت توانی کرد؟"},{"SurahNumber":43,"VerseNumber":41,"Text":"پس اگر ما تو را به جوار خود بریم بعد از تو سخت از آنها انتقام می‌کشیم"},{"SurahNumber":43,"VerseNumber":42,"Text":"یا عذابی را که به آنها وعده دادیم به تو می‌نمایانیم (و به شمشیر تو از آنها انتقام می‌کشیم) که ما همه گونه بر (هلاک) آنها قادریم"},{"SurahNumber":43,"VerseNumber":43,"Text":"پس به قرآنی که تو را وحی می‌شود تمسّک کن که البته تو به راه راست (و طریق حق) هستی"},{"SurahNumber":43,"VerseNumber":44,"Text":"و قرآن برای تو و (مؤمنان) قومت شرف و نام بلندی است، و البته شما امت را باز می‌پرسند (که با قرآن چه کردید؟)"},{"SurahNumber":43,"VerseNumber":45,"Text":"و از رسولانی که پیش از تو فرستادیم باز پرس (یعنی از سیرت آنها باز جو) که آیا ما جز خدای یکتای مهربان خدایان دیگری را معبود مردم قرار دادیم؟"},{"SurahNumber":43,"VerseNumber":46,"Text":"و ما موسی را با آیات و معجزاتی که به او دادیم به سوی فرعون و اشراف قومش (به رسالت) فرستادیم، او به آنها گفت: من رسول ربّ العالمینم"},{"SurahNumber":43,"VerseNumber":47,"Text":"چون آیات ما را بر آنها آورد آن را مسخره کرده و بر او خندیدند"},{"SurahNumber":43,"VerseNumber":48,"Text":"و ما هیچ معجز و آیتی به آنان نمی‌نمودیم جز آنکه از آیت دیگر بزرگتر (و در دلالت بر نبوت موسی روشن‌تر) بود (اما همه را تکذیب کردند) و ما هم آنها را به عذاب و بلایا گرفتار کردیم تا مگر (به سوی خدا) باز آیند"},{"SurahNumber":43,"VerseNumber":49,"Text":"و گفتند: ای ساحر بزرگ، تو از خدای خود چون تعهدی با تو دارد (که دعایت مستجاب کند) بخواه (تا عذاب از ما بردارد) و ما بدین شرط البته هدایت می‌شویم"},{"SurahNumber":43,"VerseNumber":50,"Text":"پس آن گاه که (به دعای موسی) ما عذاب را از آنها برداشتیم باز آنها نقض عهد کردند"},{"SurahNumber":43,"VerseNumber":51,"Text":"و فرعون در میان قومش آوازه بلند کرد که ای مردم، آیا کشور با عظمت مصر از من نیست؟ و چنین نهرها از زیر قصر من جاری نیست؟ آیا (عزت و جلال مرا در عالم به چشم) مشاهده نمی‌کنید؟"},{"SurahNumber":43,"VerseNumber":52,"Text":"بلکه من (به ریاست و سلطنت) بهترم تا چنین مرد فقیر خواری که هیچ منطق و بیان روشنی ندارد؟"},{"SurahNumber":43,"VerseNumber":53,"Text":"(و اگر موسی رسول خداست) چرا (او را دستگاهی نیست و) طوق زرین بر دست ندارد یا چرا فرشتگان آسمان همراه او نیامده‌اند"},{"SurahNumber":43,"VerseNumber":54,"Text":"و (به این تبلیغات دروغ و باطل) قومش را ذلیل و زبون داشت تا همه مطیع فرمان وی شدند که آنها مردمی فاسق و نابکار بودند"},{"SurahNumber":43,"VerseNumber":55,"Text":"پس آن گاه که فرعون و فرعونیان ما را به خشم آوردند ما هم از آنان انتقام کشیدیم و همه را غرق (دریای هلاک) نمودیم"},{"SurahNumber":43,"VerseNumber":56,"Text":"و هلاک آن قوم را مایه عبرت آیندگان قرار دادیم"},{"SurahNumber":43,"VerseNumber":57,"Text":"و چون به عیسی فرزند مریم مثلی زده شد (او را به آدم در نداشتن پدر مثل زد) قوم تو از آن به فریاد آمدند (و سخت بر آنان گران بود)"},{"SurahNumber":43,"VerseNumber":58,"Text":"و مشرکان به اعتراض گفتند: آیا خدایان ما بهترند یا او (عیسی بن مریم؟ اگر به قول محمّد، غیر خدا همه معبودان در آتش بسوزند لازم آید عیسی هم بسوزد) و این سخن را با تو جز به جدل و انکار نگفتند، که آنها قومی حریف جدل و خصومتند"},{"SurahNumber":43,"VerseNumber":59,"Text":"عیسی نبود جز بنده خاصی که ما او را به نعمت (رسالت) برگزیدیم و بر بنی اسرائیل مثل (و حجت) قرار دادیم"},{"SurahNumber":43,"VerseNumber":60,"Text":"و اگر ما بخواهیم، به جای شما آدمیان فرشتگان را در زمین جانشین می‌گردانیم"},{"SurahNumber":43,"VerseNumber":61,"Text":"و (نزول) عیسی علم و نشانه ساعت قیامت است (و مبشر حضرت محمّد صلّی اللّه علیه و آله و سلّم خواهد بود)، زنهار در آن ساعت شک و ریب روا مدارید و (امر) مرا پیروی کنید که راه راست همین است"},{"SurahNumber":43,"VerseNumber":62,"Text":"و مبادا شیطان شما را (از راه حق) بازگرداند، که دشمنی او شما را آشکار است"},{"SurahNumber":43,"VerseNumber":63,"Text":"و چون عیسی با ادلّه و معجزات (برای هدایت خلق) آمد گفت: من آمده‌ام با حکمت و برهان (و کتاب انجیل آسمانی تا شما را هدایت کنم) و تا بعض احکامی که در آن اختلاف می‌کنید (از تورات) بیان سازم، پس خدا ترس و پرهیزکار شوید و مرا اطاعت کنید"},{"SurahNumber":43,"VerseNumber":64,"Text":"همانا خدای یکتا پروردگار من و شماست، تنها پرستش او کنید که این راه راست است"},{"SurahNumber":43,"VerseNumber":65,"Text":"باز فرق یهود و نصارا بین خود اختلاف انداختند، پس وای بر ستمکاران عالم از عذاب دردناک روز قیامت"},{"SurahNumber":43,"VerseNumber":66,"Text":"آیا به جز ساعت قیامت را انتظار می‌کشند که ناگاه بر آنها فرا می‌رسد و آنها غافل (از خدا) و بی‌خبر (از روز قیامت) اند؟"},{"SurahNumber":43,"VerseNumber":67,"Text":"در آن روز دوستان همه با یکدیگر دشمنند به جز متقیان"},{"SurahNumber":43,"VerseNumber":68,"Text":"(آن روز خطاب شود) الا ای بندگان (صالح) من، امروز شما را هیچ ترس و حزنی نخواهد بود"},{"SurahNumber":43,"VerseNumber":69,"Text":"آنان که به آیات ما ایمان آوردند و تسلیم امر ما شدند"},{"SurahNumber":43,"VerseNumber":70,"Text":"(به همه خطاب رسد که) شما با همسرانتان مسرور و شادمان در بهشت جاوید وارد شوید"},{"SurahNumber":43,"VerseNumber":71,"Text":"و بر آن مؤمنان کاسه‌های زرین و کوزه‌های بلورین (مملوّ از انواع طعام لذیذ و شراب طهور) دور زنند و در آنجا هر چه نفوس را بر آن میل و اشتهاست و چشمها را شوق و لذت، مهیّا باشد و شما مؤمنان در آن بهشت جاویدان متنعّم خواهید بود"},{"SurahNumber":43,"VerseNumber":72,"Text":"این همان بهشتی است که از اعمال (صالح) خود به ارث یافتید"},{"SurahNumber":43,"VerseNumber":73,"Text":"برای شما در آنجا انواع میوه فراوان است که از آن (هر چه خواهید) تناول کنید"},{"SurahNumber":43,"VerseNumber":74,"Text":"بد کاران عالم هم آنجا سخت در عذاب آتش جهنم مخلّدند"},{"SurahNumber":43,"VerseNumber":75,"Text":"و هیچ از عذابشان کاسته نشود و امید نجات و خلاصی ندارند"},{"SurahNumber":43,"VerseNumber":76,"Text":"و ما به آنها ظلم و ستمی نکردیم لیکن آنان خود مردمی ستمکار و ظالم بودند"},{"SurahNumber":43,"VerseNumber":77,"Text":"و (آن دوزخیان، مالک دوزخ را) ندا کنند که ای مالک، از خدای خود بخواه که ما را بمیراند (تا از عذاب برهیم). جواب دهد: شما (در این عذاب) همیشه خواهید بود"},{"SurahNumber":43,"VerseNumber":78,"Text":"ما راه خدا و آیین حق را برای شما مردم آوردیم و لیکن اکثرتان از قبول حق کراهت (و اعراض) داشتید"},{"SurahNumber":43,"VerseNumber":79,"Text":"بلی کافران بر کار (کفر و عصیان) تصمیم گرفتند ما هم (بر کیفر و انتقام ایشان) تصمیم گرفتیم"},{"SurahNumber":43,"VerseNumber":80,"Text":"آیا گمان می‌کنند که سخنان سرّی و پنهان که به گوش هم می‌گویند نمی‌شنویم؟ بلی می‌شنویم و رسولان ما (فرشتگان) همان دم آن را می‌نویسند"},{"SurahNumber":43,"VerseNumber":81,"Text":"بگو: اگر خدا را فرزندی بود اوّل من او را می‌پرستیدم"},{"SurahNumber":43,"VerseNumber":82,"Text":"خدای آسمانها و زمین و پروردگار عرش (عظیم) از آنچه کافران توصیف او کنند پاک و منزّه است"},{"SurahNumber":43,"VerseNumber":83,"Text":"ای رسول، کافران را بگذار تا (به عالم حیوانیت) فرو روند و (به بازیچه دنیا) سرگرم باشند تا روزی را که به آنها وعده شده ببینند"},{"SurahNumber":43,"VerseNumber":84,"Text":"و آن ذات یگانه است که در آسمان و زمین (و در همه عوالم نامتناهی) او خداست و هم او (به نظام کامل آفرینش) به حقیقت با حکمت و داناست"},{"SurahNumber":43,"VerseNumber":85,"Text":"و بزرگوار خدایی که آسمانها و زمین و هر چه بین آنهاست همه ملک اوست و علم ساعت قیامت نزد اوست و شما همه به سوی او بازگردانیده می‌شوید"},{"SurahNumber":43,"VerseNumber":86,"Text":"و غیر خدای یکتا آنان را که به خدایی می‌خوانند قادر بر شفاعت کسی نیستند مگر (عزیر و عیسی و فرشتگان) کسانی که با علم الیقین بر توحید حق گواهی دهند (و شفاعت اهل حق کنند)"},{"SurahNumber":43,"VerseNumber":87,"Text":"و اگر از مشرکان باز پرسی که آنها را که آفریده است؟ به یقین جواب دهند: خدا آفریده. پس به کجایشان می‌گردانند؟"},{"SurahNumber":43,"VerseNumber":88,"Text":"(خدا هم از ساعت قیامت آگاه است) و هم از گفتار و دادخواهی رسولش که گوید: خدایا اینها قومی هستند که هیچ ایمان نمی‌آورند"},{"SurahNumber":43,"VerseNumber":89,"Text":"(پاسخ دهیم: رسولا، اکنون که از ایمان قوم مأیوسی) پس روی از آنها بگردان و بگو به سلامت (تا بروند در ضلالت) که به زودی (بر کیفر کفر و عصیانشان) آگاه می‌شوند"},{"SurahNumber":44,"VerseNumber":1,"Text":"حم (قسم به حمید و مجید دو نام مقدس الهی)"},{"SurahNumber":44,"VerseNumber":2,"Text":"قسم به این کتاب روشن بیان"},{"SurahNumber":44,"VerseNumber":3,"Text":"که ما آن را در شبی مبارک (شب قدر) فرستادیم، که ما بیم کننده‌ایم (و خلق را از عذاب قیامت آگاه کنیم و بترسانیم)"},{"SurahNumber":44,"VerseNumber":4,"Text":"در آن شب هر امر استواری (با حکمت و تدبیر نظام احسن) معیّن و ممتاز می‌گردد"},{"SurahNumber":44,"VerseNumber":5,"Text":"تعیین آن امر البته از جانب ما که فرستنده پیغمبرانیم خواهد بود"},{"SurahNumber":44,"VerseNumber":6,"Text":"(این ارسال رسول از) لطف و رحمت پروردگار توست که شنوا و داناست"},{"SurahNumber":44,"VerseNumber":7,"Text":"همان پروردگاری که خالق آسمانها و زمین و هر آنچه میان آنهاست اوست اگر یقین دارید"},{"SurahNumber":44,"VerseNumber":8,"Text":"هیچ خدایی غیر او نیست، او زنده می‌گرداند و باز می‌میراند، او خدای آفریننده شما و پدران پیشین شماست"},{"SurahNumber":44,"VerseNumber":9,"Text":"(کافران را به خدا و قیامت ایمان نیست) بلکه با شک و ریب (و استهزاء) به بازیچه (دنیا) مشغولند"},{"SurahNumber":44,"VerseNumber":10,"Text":"(ای رسول) منتظر باش روزی را که (بر عذاب کافران) آسمان دودی پدید آرد پیدا و آشکار"},{"SurahNumber":44,"VerseNumber":11,"Text":"آن دود آسمانی که عذابی دردناک است مردم را احاطه کند"},{"SurahNumber":44,"VerseNumber":12,"Text":"(و کافران فریاد برآرند که) پروردگارا، این عذاب از ما بر طرف ساز که ما البته ایمان می‌آوریم"},{"SurahNumber":44,"VerseNumber":13,"Text":"کجا متذکر شده و ایمان می‌آورند در صورتی که رسول ما با آیات روشن بیان آمد (و ایمان نیاوردند)"},{"SurahNumber":44,"VerseNumber":14,"Text":"پس (از مشاهده آیات) باز از او اعراض کردند و گفتند: او شخص دیوانه‌ای است که (مردم قرآن را) به او آموخته‌اند"},{"SurahNumber":44,"VerseNumber":15,"Text":"ما تا زمانی اندک (که برای امتحان) عذاب را (از شما) برمی‌داریم باز (به کفر خود) بر می‌گردید"},{"SurahNumber":44,"VerseNumber":16,"Text":"(ای رسول منتظر باش) آن روز بزرگ که ما (آنها را) به عذاب سخت بگیریم که البته ما (از آنها) انتقام خواهیم کشید"},{"SurahNumber":44,"VerseNumber":17,"Text":"و ما پیش از این امت قوم فرعون را آزمودیم و رسولی بزرگوار (مانند موسی) به سوی آنها فرستادیم"},{"SurahNumber":44,"VerseNumber":18,"Text":"(او گفت) که (ای فرعونیان) امر بندگان خدا را به من واگذارید، که من بر شما به یقین رسول امین پروردگارم"},{"SurahNumber":44,"VerseNumber":19,"Text":"و زنهار بر خدا تکبر و طغیان مجویید که من بر شما حجت آشکار آوردم"},{"SurahNumber":44,"VerseNumber":20,"Text":"و من به خدای خود و خدای شما پناه می‌برم از اینکه عزم آزار و سنگسار من کنید"},{"SurahNumber":44,"VerseNumber":21,"Text":"و اگر به (رسالت) من ایمان نمی‌آورید پس مرا به حال خود واگذارید (و در پی قتل و آزارم بر نیایید)"},{"SurahNumber":44,"VerseNumber":22,"Text":"(فرعونیان دست از ستمش برنداشتند) پس دعا کرد که ای خدا، اینان مردمی سخت مجرم و بدکارند"},{"SurahNumber":44,"VerseNumber":23,"Text":"(خدا فرمود) پس تو بندگان (با ایمان) مرا شبانه از شهر بیرون بر، چرا که فرعونیان شما را تعقیب کنند"},{"SurahNumber":44,"VerseNumber":24,"Text":"آن گاه دریا را (همان گونه که بر تو بشکافتیم) آرام و خشک بگذار و بگذر که فرعون و لشکریانش تمام به دریا غرق شوند"},{"SurahNumber":44,"VerseNumber":25,"Text":"چه بسیار باغ و بستانها و چشمه‌های آب،"},{"SurahNumber":44,"VerseNumber":26,"Text":"و کشت و زرعها و مقام و منزلهای عالی رها کردند و رفتند"},{"SurahNumber":44,"VerseNumber":27,"Text":"و ناز و نعمت وافری که در آن غرق بودند و از همه چشم پوشیدند"},{"SurahNumber":44,"VerseNumber":28,"Text":"این چنین بود و ما آن ناز و نعمتها را از قوم گذشته ارث به قوم دیگر دادیم"},{"SurahNumber":44,"VerseNumber":29,"Text":"و بر مرگ گذشتگان هیچ چشم آسمان و زمین نگریست و بر هلاکشان مهلت ندادند"},{"SurahNumber":44,"VerseNumber":30,"Text":"و البته ما بنی اسرائیل را از عذاب ذلّت و خواری نجات دادیم"},{"SurahNumber":44,"VerseNumber":31,"Text":"از شر فرعون که سخت متکبر و ستمکار بود آسوده ساختیم"},{"SurahNumber":44,"VerseNumber":32,"Text":"و آنها را در آن دور بر عالمیان به علم و دانش (کتاب آسمانی تورات) برگزیدیم"},{"SurahNumber":44,"VerseNumber":33,"Text":"و آیات و معجزاتی (از رحمت و غضب) بر آنها به دست موسی آوردیم که در آن کاملا و آشکارا آزمایش شوند"},{"SurahNumber":44,"VerseNumber":34,"Text":"همانا اینان (یعنی مشرکان مانند دهریان) البته خواهند گفت،"},{"SurahNumber":44,"VerseNumber":35,"Text":"که ما جز این مرگ اول (دیگر هیچ مرگ و زندگی) نداریم و هیچ (در قیامت) زنده نخواهیم شد"},{"SurahNumber":44,"VerseNumber":36,"Text":"پس پدران ما را اگر راست می‌گویید بیاورید"},{"SurahNumber":44,"VerseNumber":37,"Text":"آیا اینان بهترند (و نیرومندتر) یا قوم تبّع و اقوام پیش از آنان که چون بسیار مردم بدکار مجرمی بودند ما همه را هلاک کردیم"},{"SurahNumber":44,"VerseNumber":38,"Text":"و ما آسمانها و زمین و آنچه را بین آنهاست به بازیچه خلق نکردیم"},{"SurahNumber":44,"VerseNumber":39,"Text":"آنها را جز به حق (و از روی حکمت و مصلحت) نیافریدیم و لیکن اکثر مردم از آن آگاه نیستند"},{"SurahNumber":44,"VerseNumber":40,"Text":"همانا روز قیامت که روز فصل و جدایی (مؤمن و کافر) است وعده‌گاه جمیع خلایق است"},{"SurahNumber":44,"VerseNumber":41,"Text":"روزی که هیچ حمایت خویش و یار و یاوری کسی را از عذاب نرهاند و احدی را نصرت نکنند"},{"SurahNumber":44,"VerseNumber":42,"Text":"مگر آن که خدا به او رحم کند، که او تنها بر خلق مقتدر و مهربان است"},{"SurahNumber":44,"VerseNumber":43,"Text":"همانا درخت زقّوم جهنّم،"},{"SurahNumber":44,"VerseNumber":44,"Text":"قوت و غذای بدکاران است"},{"SurahNumber":44,"VerseNumber":45,"Text":"که آن غذا در شکمهاشان چون مس گداخته در آتش می‌جوشد"},{"SurahNumber":44,"VerseNumber":46,"Text":"آن سان که آب به روی آتش جوشان است"},{"SurahNumber":44,"VerseNumber":47,"Text":"(خطاب قهر رسد که) این بدکار را بگیرید و به میان دوزخ افکنید"},{"SurahNumber":44,"VerseNumber":48,"Text":"پس از آن آب جوشان بر سرش فرو ریزید"},{"SurahNumber":44,"VerseNumber":49,"Text":"(و به استهزاء وی گویید: عذاب دوزخ را) بچش که تو بسیار (نزد خود) توانمند و گرامی هستی"},{"SurahNumber":44,"VerseNumber":50,"Text":"این همان عذابی است که از آن در شک و انکار بودید"},{"SurahNumber":44,"VerseNumber":51,"Text":"همانا (آن روز سخت) آنان که متّقی و خداترس بودند مقام امن و امان یابند"},{"SurahNumber":44,"VerseNumber":52,"Text":"در باغها و کنار چشمه‌ها و نهرها بیارامند"},{"SurahNumber":44,"VerseNumber":53,"Text":"لباس از سندس و استبرق (حریر نازک و ستبر) پوشند و رو به روی هم بر تختها تکیه زنند"},{"SurahNumber":44,"VerseNumber":54,"Text":"همچنین است و با حوریان زیبا چشمشان جفت قرار داده‌ایم"},{"SurahNumber":44,"VerseNumber":55,"Text":"در آن بهشت پر نعمت از هر نوع میوه‌ای بخواهند بر آنان حاضر و (از هر درد و رنج و زحمت) ایمن و آسوده‌اند"},{"SurahNumber":44,"VerseNumber":56,"Text":"و جز آن مرگ اول (که از دنیا مردند) دیگر هیچ طعم مرگ را نمی‌چشند و خدا آنها را از عذاب دوزخ محفوظ خواهد داشت"},{"SurahNumber":44,"VerseNumber":57,"Text":"این به فضل و رحمت خدای توست و همین به حقیقت سعادت و فیروزی بزرگ است"},{"SurahNumber":44,"VerseNumber":58,"Text":"و ما این قرآن را (با این آیات وعد و وعید با بیان فصیح) به زبان تو آسان کردیم تا مگر خلقان متذکر (حقایق آن) شوند"},{"SurahNumber":44,"VerseNumber":59,"Text":"پس (از تلاوت این آیات و اتمام حجت بر کافران) منتظر (عذاب بر آنان) باش چنان که آنها هم (بر تو) انتظار (روزگار بد و حوادث ناگوار) دارند"},{"SurahNumber":45,"VerseNumber":1,"Text":"حم (قسم به نام خدای حمید و مجید که)"},{"SurahNumber":45,"VerseNumber":2,"Text":"تنزیل این کتاب عظیم از جانب خدای مقتدر حکیم است"},{"SurahNumber":45,"VerseNumber":3,"Text":"همانا در خلقت آسمانها و زمین برای اهل ایمان آیات و ادلّه‌ای (از قدرت الهی) پدیدار است"},{"SurahNumber":45,"VerseNumber":4,"Text":"و در خلقت خود شما آدمیان و انواع بی‌شمار حیوان که در روی زمین پراکنده است هم آیات و براهینی (از قدرت حق) برای اهل یقین آشکار است"},{"SurahNumber":45,"VerseNumber":5,"Text":"و نیز در رفت و آمد شب و روز و آنچه خدا از آسمان روزی (برای خلق از برف و باران) می‌فرستد و زمین را پس از خزان مرگ دیگر بار بدانها زنده می‌سازد و در وزش بادهای عالم، در همه این موجودات برای خردمندان جهان آیاتی (از قدرت صانع) پیداست"},{"SurahNumber":45,"VerseNumber":6,"Text":"اینها آیات خداست که ما بر تو به حق تلاوت می‌کنیم، پس بعد از خدا و آیات روشن او دیگر به چه برهان ایمان می‌آورند؟"},{"SurahNumber":45,"VerseNumber":7,"Text":"وای بر هر دروغگوی بسیار زشتکار"},{"SurahNumber":45,"VerseNumber":8,"Text":"آن که آیات خدا را که بر او تلاوت می‌شود شنیده و بر تکبر و طغیان اصرار می‌کند چنانکه گویی هیچ آیات را نشنیده است، چنین کسانی را به عذاب دردناک بشارت ده"},{"SurahNumber":45,"VerseNumber":9,"Text":"و چون از آیات ما چیزی بداند آن را به مسخره می‌گیرد، چنین مردم کافر را (در دنیا و آخرت) عذاب ذلّت و خواری مهیّاست"},{"SurahNumber":45,"VerseNumber":10,"Text":"آنها را آتش دوزخ در پیش است و آنچه اندوختند هیچ آنان را نجات و رهایی ندهد و آنچه غیر خدا دوست گرفتند به کارشان نیاید و کیفر آنها بزرگ عذاب قهر خداست"},{"SurahNumber":45,"VerseNumber":11,"Text":"این قرآن هدایت خلق است و آنان که به آیات خدای خود کافر شدند جزای آنها عذاب دردناک دوزخ است"},{"SurahNumber":45,"VerseNumber":12,"Text":"خداست آن که برای شما دریا را مسخر گردانید تا کشتی به امر او (آسان) در آب جاری شود و از آن (به تجارت و سفر) از فضل خدا (روزی) طلبید و باشد که شکر نعمتش به جای آرید"},{"SurahNumber":45,"VerseNumber":13,"Text":"و آنچه در آسمانها و زمین است تمام را مسخر شما گردانید و اینها همه از سوی اوست. در این کار نیز برای مردم با فکرت آیاتی (از قدرت الهی) کاملا پدیدار است"},{"SurahNumber":45,"VerseNumber":14,"Text":"به آنان که ایمان آورده‌اند بگو که از (جور جهالتهای) مردمی که به ایّام الهی (و روز وعده‌های خدا) امیدوار نیستند درگذرند تا خدا عاقبت هر قومی را به پاداش اعمال خود برساند"},{"SurahNumber":45,"VerseNumber":15,"Text":"هر کس کار نیک کند به نفع خود و هر که بد کند به زیان خویش کرده است، آن گاه (برای پاداش نیک و بد) به سوی خدای خود بازگردانیده می‌شوید"},{"SurahNumber":45,"VerseNumber":16,"Text":"و ما بنی اسرائیل را کتاب (آسمانی تورات) و حکم و نبوت عطا کردیم و از هر روزی لذیذ و حلال نصیب آنها گردانیدیم و آنان را بر اهل دوران خود فضیلت دادیم"},{"SurahNumber":45,"VerseNumber":17,"Text":"و نیز به آن قوم آیات و معجزات روشن در امر (دین و نظم دنیا) عطا نمودیم و آنها خلاف و نزاع بر نینگیختند مگر دانسته، برای ظلم و تعدّی به حقوق یکدیگر. البته خدا بین نزاع و اختلافات آنها روز قیامت داوری خواهد کرد"},{"SurahNumber":45,"VerseNumber":18,"Text":"سپس ما تو را بر شریعت کامل در امر دین مقرر فرمودیم. تو آن را کاملا پیروی کن و هیچ پیرو هوای نفس مردم (مشرک) نادان مباش"},{"SurahNumber":45,"VerseNumber":19,"Text":"آن مردم هیچ تو را در برابر (عذاب) خدا به کار نیایند، و ستمکاران عالم به نفع خود در ظلم و ستم دوستدار و مددکار یکدیگرند و خدا دوستدار و مددکار متقیان است"},{"SurahNumber":45,"VerseNumber":20,"Text":"این قرآن برای عموم مردم مایه بصیرت بسیار و برای اهل یقین موجب هدایت و رحمت پروردگار است"},{"SurahNumber":45,"VerseNumber":21,"Text":"آیا آنان که مرتکب اعمال زشت و تبهکاری شدند گمان کردند رتبه آنها را مانند کسانی که ایمان آورده و نیکوکار شدند قرار می‌دهیم تا در مرگ و زندگانی هم با مؤمنان یکسان باشند؟ حکم آنها اندیشه بسیار باطل و جاهلانه‌ای است"},{"SurahNumber":45,"VerseNumber":22,"Text":"و خدا آسمانها و زمین را به حق آفریده است (و در هر چه خلق کرده مصلحت و مقصودی داشته) و عاقبت هر نفسی بی هیچ ستمی پاداش هر عملی که کرده است خواهد یافت"},{"SurahNumber":45,"VerseNumber":23,"Text":"(ای رسول ما) آیا می‌نگری آن را که هوای نفسش را خدای خود قرار داده و خدا او را دانسته (و پس از اتمام حجت) گمراه ساخته و مهر (قهر) بر گوش و دل او نهاده و بر چشم وی پرده ظلمت کشیده؟ پس او را بعد از خدا دیگر که هدایت خواهد کرد؟ آیا متذکر این معنی نمی‌شوید؟"},{"SurahNumber":45,"VerseNumber":24,"Text":"و کافران گفتند که زندگی ما جز همین نشأه دنیا و مرگ و حیات طبیعت نیست و جز دهر و طبیعت کسی ما را نمی‌میراند. و این سخن نه از روی علم و دلیل بلکه از روی جهل و وهم و خیال می‌گویند"},{"SurahNumber":45,"VerseNumber":25,"Text":"و چون آیات و ادلّه روشن ما بر آن کافران تلاوت شود دیگر حجت و عذری نداشته جز اینکه گویند: اگر راست می‌گویید پدران ما را (زنده کنید و) بیاورید"},{"SurahNumber":45,"VerseNumber":26,"Text":"بگو: خدا شما را زنده کند سپس بمیراند و باز تمام شما را جمع گرداند به روز قیامت که آن روز بی شک و ریب بیاید و لیکن اکثر مردم نمی‌دانند"},{"SurahNumber":45,"VerseNumber":27,"Text":"آسمانها و زمین همه ملک خداست و روزی که ساعت قیامت بر پا شود آن روز اهل باطل (و منکران معاد) زیانکار خواهند بود"},{"SurahNumber":45,"VerseNumber":28,"Text":"و در آن روز هر گروهی را بنگری که به زانو در آمده و هر فرقه به سوی کتاب و نامه عمل خود خوانده شود (و ندا شود که) امروز همه به پاداش اعمال خود می‌رسید"},{"SurahNumber":45,"VerseNumber":29,"Text":"این کتاب ضبط ما به حق بر شما سخن می‌گوید، که ما هر چه می‌کرده‌اید همه را درست می‌نگاشتیم"},{"SurahNumber":45,"VerseNumber":30,"Text":"اما آنان که ایمان آورده و نیکوکار شدند آنها را خدا در رحمت خود داخل سازد که آن سعادت و فیروزی معیّن و معلومی است"},{"SurahNumber":45,"VerseNumber":31,"Text":"و اما آنان که کافر شدند (چون از شدت عذاب بنالند به آنها گوییم) آیا بر شما آیات مرا تلاوت نمی‌کردند و شما تکبر و عصیان کرده و مردمی بدکار و مجرم بودید؟"},{"SurahNumber":45,"VerseNumber":32,"Text":"و چون به شما گفته شد که وعده خدا حق است و در قیامت هیچ شک و ریب نیست شما گفتید: قیامت چیست؟ نمی‌فهمیم، بس خیالی پیش خود می‌کنیم و به آن هیچ یقین نداریم"},{"SurahNumber":45,"VerseNumber":33,"Text":"و در آن هنگام بر آنان نتیجه اعمال بدشان پدید آید و عذابی که به آن تمسخر می‌کردند به آنها احاطه کند"},{"SurahNumber":45,"VerseNumber":34,"Text":"و با آنها خطاب شود که امروز ما شما را (از رحمت خود) فراموش می‌کنیم چنانکه شما ملاقات این روز سخت را فراموش کردید. اینک منزل شما آتش دوزخ است و بر نجات خود هیچ یار و یاوری ندارید"},{"SurahNumber":45,"VerseNumber":35,"Text":"این عذاب شما کیفر آن است که به آیات خدا تمسخر کردید و مغرور زندگانی دنیا شدید. پس کافران امروز از آتش دوزخ رهایی ندارند و هیچ عذر و توبه ایشان نپذیرند"},{"SurahNumber":45,"VerseNumber":36,"Text":"باری ستایش و سپاس مخصوص خداست که به یکتایی آفریننده آسمانها و زمین و همه جهانهای بی نهایت است"},{"SurahNumber":45,"VerseNumber":37,"Text":"و مقام جلال و کبریایی در آسمانها و زمین مخصوص اوست و او یکتا خدای مقتدر حکیم است"}]}