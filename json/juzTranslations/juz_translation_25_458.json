{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":41,"VerseNumber":47,"Text":"qayaamath ka ilm Allah hee ki taraf lautaaya jaata hai aur jo jo phal apne shagufo mein se nikalte hai aur jo maada hamal se hoti hai aur jo bacche wo janthi hai, sab ka ilm ose hai aur jis din Allah ta’ala un (mushriko) ko bula kar daryaaft farmayega mere shareek kahaa hai, wo jawaab denge ke hum ne to tujhe keh sunaaya ke hum mein se to koyi is ka gawaah nahi"},{"SurahNumber":41,"VerseNumber":48,"Text":"aur ye jin (jin) ki parastish is se pehle karte thein, wo un ki nigaah se gum ho gaye aur unhone samajh liya ke ab un ke liye koyi bachaao nahi"},{"SurahNumber":41,"VerseNumber":49,"Text":"bhalaayi ke maangne se, insaan thakta nahi aur agar ose koyi takleef pahonch jaaye to mayoos aur na ummidh ho jaata hai"},{"SurahNumber":41,"VerseNumber":50,"Text":"aur jo musibath ose pahonch chuki hai, us ke baadh agar hum ose kisi rehmath ka maza chakaaye to, wo keh uthta hai ke is ka to main haqdaar hee tha aur main to qayaal nahi kar sakta ke qayaamath qaayam hogi aur agar main apne rab ke paas waapas kiya gaya to bhi yaqinan mere liye us ke paas bhi behetri hai, yaqinan hum un kuffaar ko un ke amaal se qabardaar karenge aur unhe saqth azaab ka maza chakayenge"},{"SurahNumber":41,"VerseNumber":51,"Text":"aur jab hum insaan par apna in’aan karte hai to wo mu pher leta hai aur kinaara kash ho jaata hai aur jab ose musibath padti hai to badi lambi chaudi duaaye karne waala ban jaata hai"},{"SurahNumber":41,"VerseNumber":52,"Text":"aap keh dijiye ke bhala ye to bataao ke agar ye Qur’aan Allah ki taraf se ayaa hoa ho, phir tum ne ose na maana, bas us se bad kar behka hoa kaun hoga jo muqaalifath mein (haq se) door chala jaaye"},{"SurahNumber":41,"VerseNumber":53,"Text":"an-qareeb hum unhe apni nishaaniyaa afaaq-e-aalam2mein bhi dikhaayenge aur khud un ki apni zaath mein bhi, yahaa tak ke un par khol jaaye ke haq yahi hai, kya aap ke rab ka har cheez se waaqif wa agaah hona kaafi nahi"},{"SurahNumber":41,"VerseNumber":54,"Text":"yaqeen jaano ke ye log apne rab ke rubaro jaane se shak mein hai, yaad rakho ke Allah ta’ala har cheez ka eehaata kiye hoye hai"},{"SurahNumber":42,"VerseNumber":1,"Text":"haa meeem"},{"SurahNumber":42,"VerseNumber":2,"Text":"ayeen seen qaaaf"},{"SurahNumber":42,"VerseNumber":3,"Text":"Allah ta’ala jo zabardast hai aur hikmath waala hai, isi tarah teri taraf aur tujh se aglo ki taraf wahi bhejta raha"},{"SurahNumber":42,"VerseNumber":4,"Text":"asmaano ki(tamaam) cheeze aur jo kuch zameen mein hai sab osi ka hai, wo bartar aur azeem osh shaan hai"},{"SurahNumber":42,"VerseNumber":5,"Text":"qareeb hai asmaan upar se phat pade, aur tamaam farishte apne rab ki paaki tareef ke saath bayaan kar rahe hai aur zameen waalo ke liye isteghfaar kar rahe hai, qoob samajh rakho ke Allah ta’ala hee maaf farmaane waala, rehmath waala hai"},{"SurahNumber":42,"VerseNumber":6,"Text":"aur jin logo ne us ke siva dosro ko kaar saaz bana liya hai, Allah ta’ala un par nigraan hai aur aap un ke zimmedaar nahi hai"},{"SurahNumber":42,"VerseNumber":7,"Text":"isi tarah hum ne aap ki taraf arabi Qur’aan ki wahi ki hai, ta ke aap makke waalo ko aur us ke aas paas ke logo ko qabardaar karde, aur jama hone ke din se jis ke aane mein koyi shak nahi, dara de, ek gruh jannath mein hoga aur ek gruh jahannam mein hoga"},{"SurahNumber":42,"VerseNumber":8,"Text":"agar Allah ta’ala chahta to un sab ko ek hee ummath ka bana deta, lekin wo jise chaahta hai, apni rahmath mein daakhil kar leta hai aur zaalimo ka haami aur madadgaar koyi nahi"},{"SurahNumber":42,"VerseNumber":9,"Text":"kya un logo ne Allah ta’ala ke siva aur kaar saaz bana liye hai (haqiqatan to) Allah ta’ala hee kaar saaz hai, wahi murdo ko zinda karega aur wahi har cheez par qaadir hai"},{"SurahNumber":42,"VerseNumber":10,"Text":"aur jis jis cheez mein tumhaara eqtelaaf ho, us ka faysla Allah ta’ala hee ki taraf hai, yahi Allah mera rab hai, jis par main ne bharosa kar rakha hai aur jis ki taraf main jhukta hoon"},{"SurahNumber":42,"VerseNumber":11,"Text":"wo asmaano aur zameen ka payda karne waala hai, us ne tumhaare liye tumhaari jins ke jode bana diye hai aur chaupaayo ke jode banaaye hai, tumhe wo us mein phayla raha hai, us jaisi koyi cheez nahi, wo sunne aur dekhne waala hai"},{"SurahNumber":42,"VerseNumber":12,"Text":"asmaano aur zameen ki konjiya osi ki hai, jis ki chaahe rozi kushaada karde aur tang karde, yaqinan wo har cheez ko jaanne waala hai"},{"SurahNumber":42,"VerseNumber":13,"Text":"Allah ta’ala ne tumhaare liye wahi deen muqarrar kar diya hai, jis ke qaayam karne ka us ne Nuh (alaihissalaam) ko hukm diya tha aur jo (ba zariye wahi) hum ne teri taraf bhej di hai aur jis ka taakidi hukm hum ne Ibraheem(alaihissalaam) aur Mosa(alaihissalaam) aur Isa(alaihissalaam) ko diya tha, ke is deen ko qaayam rakhna aur us mein phot na daalna, jis cheez ki taraf aap unhe bula rahe hai, wo to (un) mushrikeen par gira guzarti hai, Allah ta’ala jise chaahta hai, apna barguzida banaata hai aur jo bhi us ki taraf rujo kare, wo us ki sahih rehnumaayi karta hai"},{"SurahNumber":42,"VerseNumber":14,"Text":"un logo ne apne paas ilm aa jaane ke baadh hee eqtelaaf kiya (aur wo bhi) baahmi zidh bahes se aur agar aap ke rab ki baath ek waqth muqarrar tak ke liye pehle hee se qaraar pa gayi hoyi na hoti, to yaqinan un ka faysla ho chuka hota aur jin logo ko un ke baadh kitaab di gayi hai, wo bhi us ki taraf se uljhan waale shak mein pade hoye hai"},{"SurahNumber":42,"VerseNumber":15,"Text":"pas aap logo ko osi taraf bulaate rahe aur jo kuch aap se kaha gaya hai, us par mazbooti se jam jaaye aur un ki qaahisho par na chale aur kehde ke Allah ta’ala ne jitni kitaabe naazil farmaayi hai, mera un par imaan hai aur mujhe hukm diya gaya hai ke tum mein insaaf karta raho, hamaara aur tum sab ka parvardigaar Allah hee hai, hamaare amaal hamaare liye hai aur tumhaare amaal tumhaare liye hai, hum tum mein koyi kat hujjati nahi, Allah ta’ala hum (sab) ko jama karega aur osi ki taraf lautna hai"},{"SurahNumber":42,"VerseNumber":16,"Text":"aur jo log Allah ta’ala ki baatho mein jhagda daalte hai, us ke baadh ke (maqlooq) ose maan chuki, un ki kat hujjati Allah ke nazdeek baatil hai aur un par ghazab hai aur un ke liye saqth azaab hai"},{"SurahNumber":42,"VerseNumber":17,"Text":"Allah ta’ala ne haq ke saath kitaab naazil farmaayi hai aur taraazu bhi (utaari hai) aur aap ko kya qabar shaayad, qayaamath qareeb hee ho"},{"SurahNumber":42,"VerseNumber":18,"Text":"us ki jaldi unhe padi hai jo ose nahi maante aur jo us par yaqeen rakhte hai wo to us se dar rahe hai, unhe us ke haq hone ka pura ilm hai, yaad rakho jo log qayaamath ke maamle mein lad jhagad rahe hai, wo door ki gumraahi mein pade hoye hai"},{"SurahNumber":42,"VerseNumber":19,"Text":"Allah ta’ala apne bandho par bada hee lutf karne waala hai, jise chaahta hai kushaada rozi deta hai aur wo badi taaqath, bade ghalbe waala hai"},{"SurahNumber":42,"VerseNumber":20,"Text":"jis ka iraada aaqirath ki kheti ka ho, hum ose us ki kheti mein taraqqi denge aur jo dunya ki kheti ki talab rakhta ho, hum ose us mein se hee kuch de denge, aise shaqs ka aaqirath mein koyi hissa nahi"},{"SurahNumber":42,"VerseNumber":21,"Text":"kya un logo ne aise (Allah ke) shareek (muqarrar kar rakhe) hai jinhone aise ehkaam deen muqarrar kar diye hai, jo Allah ke farmaaye hoye nahi hai, agar faysle ke din ka waada na hota, to (abhi hee) un mein faysla kar diya jaata, yaqinan (un) zaalimo ke liye hee dardnaak azaab hai"},{"SurahNumber":42,"VerseNumber":22,"Text":"aap dekhenge ke ye zaalim apne amaal se dar rahe honge, jin ke wabaal un par waaqeyi hone waale hai, aur jo log imaan laaye aur unhone nek amaal kiye, wo bahishto ke baghaath mein honge, wo jo qaahish kare, apne rab ke paas maujoodh payenge, yahi hai bada fazl"},{"SurahNumber":42,"VerseNumber":23,"Text":"yahi wo hai jis ki bashaarath Allah ta’ala apne un bandho ko de raha hai, jo imaan laaye aur (sunnath ke mutaabiq) nek amal kiye, to keh djiye ke main us par tum se koyi badhla nahi chaahta, magar muhabbath rishtedaari ki, jo shaqs koyi neki kare, hum us ke liye us ki neki mein aur neki bada denge, beshak Allah ta’ala bahuth baqshne waala (aur) bahuth qadardaan hai"},{"SurahNumber":42,"VerseNumber":24,"Text":"kya ye kehte hai ke (paighambar ne) Allah par jhoot baandha hai, agar Allah ta’ala chaahe to aap ke dil par muhar laga de aur Allah ta’ala apni baatho se jhoot ko mita deta hai aur sach ko saabith rakhta hai, wo sine ki baatho ko jaanne waala hai"},{"SurahNumber":42,"VerseNumber":25,"Text":"wahi hai jo apne bandho ki tauba qubool farmaata hai aur gunaaho se dar-guzar farmaata hai aur jo kuch tum kar rahe ho (sab) jaanta hai"},{"SurahNumber":42,"VerseNumber":26,"Text":"imaan waalo aur nekokaar logo ki sunta hai aur unhe apne fazl se aur bada kar deta hai aur kuffaar ke liye saqth azaab hai"},{"SurahNumber":42,"VerseNumber":27,"Text":"agar Allah ta’ala apne (sab) bandho ki rozi faraagh kar deta, to wo zameen mein fasaadh barpa kar dete, lekin wo andaaze ke saath jo kuch chaahta hai, nazil farmaata hai, wo apne bandho se pura qabardaar hai aur qoob dekhne waala hai"},{"SurahNumber":42,"VerseNumber":28,"Text":"aur wahi hai jo logo ke na-ummidh ho jaane ke baadh baarish barsaata hai aur apni rahmath phayla deta hai, wahi hai kaar-saaz aur qaabile hamdh wa sana"},{"SurahNumber":42,"VerseNumber":29,"Text":"aur us ki nishaaniyo mein se asmaano aur zameen ki paydayish hai aur un mein jaan-daaro ka phaylaana hai, wo us par bhi qaadir hai ke jab chaahe unhe jama karde"},{"SurahNumber":42,"VerseNumber":30,"Text":"tumhe jo kuch musibate pahonchti hai, wo tumhaare apne haatho ke kartooth ka badhla hai aur wo to bahuth si baatho se dar guzar farma deta hai"},{"SurahNumber":42,"VerseNumber":31,"Text":"aur tum hamein zameen mein aajiz karne waale nahi ho, tumhaare liye sivaaye Allah ta’ala ke na koyi kaar-saaz hai, na madadgaar"},{"SurahNumber":42,"VerseNumber":32,"Text":"aur darya mein chalne waali pahaado jaisi kashtiyaa, us ki nishaaniyo mein se hai"},{"SurahNumber":42,"VerseNumber":33,"Text":"agar wo chaahe to hawa bandh karde aur ye kashtiya samandaro par ruki reh jaaye, yaqinan is mein har sabr karne waale shukr guzaar ke liye nishaniya hai"},{"SurahNumber":42,"VerseNumber":34,"Text":"ya unhe un ke kartuto ke baayes tabaah karde, wo to bahuth si khataao se darguzar farmaaya karta hai"},{"SurahNumber":42,"VerseNumber":35,"Text":"aur ta ke jo log hamaari nishaaniyo mein jhagadte hai, wo maloom karle ke un ke liye koyi chutkaara nahi"},{"SurahNumber":42,"VerseNumber":36,"Text":"to tumhe jo kuch diya gaya hai wo zindagaani dunya ka kuch yo hee sa asbaab hai aur Allah ke paas jo hai, wo us se badarja behtar aur paaye daar hai, wo un ke liye hai jo imaan laaye aur sirf apne rab hee par bharosa rakhte hai"},{"SurahNumber":42,"VerseNumber":37,"Text":"aur kabira gunaaho se, be hayaaiyo se bachte hai aur ghusse ke waqt (bhi) maaf kar dete hai"},{"SurahNumber":42,"VerseNumber":38,"Text":"aur apne rab ke farmaan ko qubool karte hai aur namaaz ki paabandi karte hai aur un ka har kaam aapas ke mashwere se hota hai aur jo hum ne unhe de rakha hai, us mein se (hamaare naam par) dete hai"},{"SurahNumber":42,"VerseNumber":39,"Text":"aur jab un par zulm (wa zyaadati) ho, to wo sirf badhla le lete hai"},{"SurahNumber":42,"VerseNumber":40,"Text":"aur burayi ka badhla osi jaisi burayi hai aur jo maaf karde aur islaah karle, us ka ajr Allah ke zimme hai (fil waaqe) Allah ta’ala zaalimo se muhabbath nahi karta"},{"SurahNumber":42,"VerseNumber":41,"Text":"aur jo shaqs apne mazloom hone ke baadh (baraabar ka) badhla le le, to aise logo par (ilzaam ka) koyi raasta nahi"},{"SurahNumber":42,"VerseNumber":42,"Text":"ye raasta sirf un logo par hai jo khud dosro par zulm kare aur zameen mein na haq fasaadh karte phire, yahi log hai jin ke liye dardnaak azaab hai"},{"SurahNumber":42,"VerseNumber":43,"Text":"aur jo shaqs sabr karle aur maaf karde, yaqinan ye badi himmath ke kaamo mein se (ek kaam) hai"},{"SurahNumber":42,"VerseNumber":44,"Text":"aur jise Allah ta’ala behka de, us ka us ke baadh koyi chaara saaz nahi aur tu dekhega ke zaalim log azaab ko dekh kar keh rahe honge ke kya waapas jaane ki koyi raah hai"},{"SurahNumber":42,"VerseNumber":45,"Text":"aur tu unhe dekhega ke wo (jahannam ke) saamne la khade kiye jayenge, maare zillath ke jhuke ja rahe honge aur kin ankhiyo se dekh rahe honge, imaan waale saaf kahenge ke haqiqi ziyaa kaar1 wo hai jinhone aaj qayaamath ke din apne aap ko aur apne ghar waalo ko nuqsaan mein daal diya, yaad rakho ke yaqinan zaalim log dayimi azaab mein hai"},{"SurahNumber":42,"VerseNumber":46,"Text":"un ke koyi madagaar nahi, jo Allah ta’ala se alag un ki imdaad kar sake aur jise Allah gumraah karde, us ke liye koyi raasta hee nahi"},{"SurahNumber":42,"VerseNumber":47,"Text":"apne rab ka hukm maan lo, us se pehle ke Allah ki jaanib se wo din aa jaaye jis ka hat jaana na mumkin hai, tumhe us roz na to koyi panaah ki jageh milegi na chup kar anjaan ban jaane ki"},{"SurahNumber":42,"VerseNumber":48,"Text":"agar ye mu pher le to hum ne aap ko un par nigehbaan bana kar nahi bheja, aap ke zimme to sirf paighaam pahoncha dena hai, hum jab kabhi insaan ko apni meherbaani ka maza chakaate hai, to wo us par itra jaata hai aur agar unhe un ke amaal ki wajeh se koyi musibath pahonchti hai to beshak insaan bada hee na shukra hai"},{"SurahNumber":42,"VerseNumber":49,"Text":"asmaano ki aur zameen ki saltanath Allah ta’ala hee ke liye hai, wo jo chahta hai payda karta hai, jis ko chahta hai betiya deta hai aur jise chahta hai bete deta hai"},{"SurahNumber":42,"VerseNumber":50,"Text":"ya unhe jama kar deta hai, bete bhi aur betiya bhi aur jise chaahe baanjh kar deta hai, wo bade ilm waala aur kaamil khudrath waala hai"},{"SurahNumber":42,"VerseNumber":51,"Text":"na mumkin hai ke kisi bandhe se Allah ta’ala kalaam kare, magar wahi ke zariye ya pardeh ke piche se ya kisi farishte ko bheje aur wo Allah ke hukm se jo wo chaahe wahi kare, beshak wo bartar hai hikmath waala hai"},{"SurahNumber":42,"VerseNumber":52,"Text":"aur isi tarah hum ne aap ki taraf apne hukm se ruh ko utaara hai, aap us se pehle ye bhi nahi jaante thein ke kitaab aur imaan kya cheez hai? lekin hum ne ose noor banaya, us ke zariye se apne bandho mein se jise chaahte hai hidaayath dete hai, beshak aap raahe raasth ki rehnumaayi kar rahe hai"},{"SurahNumber":42,"VerseNumber":53,"Text":"us Allah ki raah ki jis ki milkiyath mein asmaano aur zameen ki har cheez hai, agaah raho, sab kaam Allah ta’ala hee ki taraf lauthte hai"},{"SurahNumber":43,"VerseNumber":1,"Text":"haa meeem"},{"SurahNumber":43,"VerseNumber":2,"Text":"qasam hai is waazeh kitaab ki"},{"SurahNumber":43,"VerseNumber":3,"Text":"hum ne is ko arabi zabaan ka Qur’aan banaya hai ke tum samajh lo"},{"SurahNumber":43,"VerseNumber":4,"Text":"yaqinan ye lauhe mehfooz mein hai aur hamaare nazdeek bulandh martaba hikmath waali hai"},{"SurahNumber":43,"VerseNumber":5,"Text":"kya hum is nasihath ko tum se is bina par hata le ke tum hadh se guzar jaane waale log ho"},{"SurahNumber":43,"VerseNumber":6,"Text":"aur hum ne agle logo mein bhi kitne hee nabi bheje"},{"SurahNumber":43,"VerseNumber":7,"Text":"jo nabi un ke paas aaya unhone us ka mazaaq udaaya"},{"SurahNumber":43,"VerseNumber":8,"Text":"pas hum ne un se zyaada zoor aawaro ko tabaah kar daala aur aglo ki misaal guzar chuki hai"},{"SurahNumber":43,"VerseNumber":9,"Text":"agar aap un se daryaaft kare ke asmaano aur zameen ko kis ne payda kiya to yaqinan un ka jawaab yahi hoga ke unhe ghaalib wa daana (Allah) ne hee payda kiya hai"},{"SurahNumber":43,"VerseNumber":10,"Text":"wahi hai jis ne tumhaare liye zameen ko farsh (bichona) banaya aur us mein tumhaare liye raaste kar diye, ta ke tum raah pa liya karo"},{"SurahNumber":43,"VerseNumber":11,"Text":"osi ne asmaan se ek andaaze ke mutaabiq paani naazil farmaya, pas hum ne us se murda shahar ko zinda kar diya, isi tarah tum nikaale jaoge"},{"SurahNumber":43,"VerseNumber":12,"Text":"jis ne tamaam chizo ke jode banaaye aur tumhaare liye kashtiyaa banayi aur chau paaye jaanwar (payda kiye) jin par tum sawaar hote ho"},{"SurahNumber":43,"VerseNumber":13,"Text":"ta ke tum un ki peet par jam kar sawaar hoa karo phir apne rab ki nemath ko yaadh karo, jab us par theek thaak baith jaao, aur kaho paak zaath hai us ki jis ne ise hamaare bas mein kar diya, halaan ke hamein ise qaabo karne ki taaqath na thi"},{"SurahNumber":43,"VerseNumber":14,"Text":"aur bil yaqeen hum apne rab ki taraf laut kar jaane waale hai"},{"SurahNumber":43,"VerseNumber":15,"Text":"aur unhone Allah ke baaz bandho ko us ka juz tehra diya, yaqinan insaan khullam khulla na shukra hai"},{"SurahNumber":43,"VerseNumber":16,"Text":"kya Allah ta’ala ne apni maqlooq mein se betiyaa to khud rakh li aur tumhe beto se nawaaza"},{"SurahNumber":43,"VerseNumber":17,"Text":"(halaan ke) un mein se kisi ko jab us cheez ki qabar di jaaye jis ki misaal us ne (Allah) rahmaan ke liye bayaan ki hai, to us ka chehra siyaah pad jaata hai aur wo ghamgeen ho jaata hai"},{"SurahNumber":43,"VerseNumber":18,"Text":"kya (Allah ki aulaad ladkiya hai) jo zewraath mein pali aur jhagde mein (apni baath) waazeh na kar sa ke"},{"SurahNumber":43,"VerseNumber":19,"Text":"aur unhone farishto ko jo rahmaan ke ibaadat guzaar hai aurte qaraar de liya, kya un ki padayish ke mauqe par ye maujoodh thein? un ki ye gawaahi likh li jayegi aur un se (is cheez ki) baaz purs ki jayegi"},{"SurahNumber":43,"VerseNumber":20,"Text":"aur kehte hai agar Allah chahta to hum un ki ibaadath na karte, unhe us ki kuch qabar nahi, ye to sirf atkal piccho (jhoot baatein) kehte hai"},{"SurahNumber":43,"VerseNumber":21,"Text":"kya hum ne unhe is se pehle koyi (aur) kitaab di hai jise ye mazbooth thaame hoye hai"},{"SurahNumber":43,"VerseNumber":22,"Text":"(nahi nahi) balke ye to kehte hai ke hum ne apne baap dada ko ek maz’hab par paaya, aur hum un hee ke naqsh khadam par chal kar raah yaafta hai"},{"SurahNumber":43,"VerseNumber":23,"Text":"isi tarah aap se pehle bhi hum ne jis basti mein koyi daraane waala bheja, wahaa ke aasuda haal logo ne yahi jawaab diya ke hum ne apne baap dada ko (ek raah par) aur ek deen par paaya aur hum to unhee ke naqshe pa ki pairvi karne waale hai"},{"SurahNumber":43,"VerseNumber":24,"Text":"(nabi ne) kaha bhi ke agar che main taumhaare paas us se bahuth behtar (maqsoodh tak pahonchaane waala) tariqa le kar aya hoon, jis par tum ne apne baap dadaao ko paaya, to unhone jawaab diya ke hum us ke munkir hai, jise de kar tumhe bheja gaya hai"},{"SurahNumber":43,"VerseNumber":25,"Text":"pas hum ne un se inteqaam liya aur dekh le jhutlaane waalo ka kaisa anjaam hoa"},{"SurahNumber":43,"VerseNumber":26,"Text":"aur jab ke Ibraheem(alaihissalaam) ne apne waalid se aur apni khaum se farmaaya ke main un chizo se bezaar hoon, jin ki tum ibaadath karte ho"},{"SurahNumber":43,"VerseNumber":27,"Text":"bajuz us zaath ke jis ne mujhe paida kiya hai aur wahi mujhe hidaayath bhi karega"},{"SurahNumber":43,"VerseNumber":28,"Text":"aur (Ibraheem(alaihissalaam)) osi ko apni aulaad mein bhi baaqi rehne waali baath qaayam kar gaye, ta ke log (shirk se) baaz aate rahe"},{"SurahNumber":43,"VerseNumber":29,"Text":"balke main ne un logo ko aur un ke baap dadaao ko samaan (aur asbaab) diya, yahaan tak ke un ke paas haq aur saaf saaf sunaane waala rasool aa gaya"},{"SurahNumber":43,"VerseNumber":30,"Text":"aur haq ke pahochte hee ye bol pade ke ye to jaadu hai aur hum is ke munkir hai"},{"SurahNumber":43,"VerseNumber":31,"Text":"aur kehne lage ye Qur’aan un duno bastiyo mein se kisi bade aadmi par kyo na naazil kiya gaya"},{"SurahNumber":43,"VerseNumber":32,"Text":"kya aap ke rab ki rahmath ko ye taqseem karte hai? hum ne hee un ki zindagaani dunya ki rozi un mein taqseem ki hai aur ek ko dosre se bulandh kiya hai, ta ke ek dosre ko maa taheth karle jise ye log samet te phirte hai us se aap ke rab ki rahmath bahuth hee behtar hai"},{"SurahNumber":43,"VerseNumber":33,"Text":"aur agar ye baath na hoti ke tamaam log ek hee tariqe par ho jayenge, to rahmaan ke saath kufr karne waalo ke gharo ki chatho ko hum chaandi ki bana dete aur zeeno ko (bhi) jin par chada karte"},{"SurahNumber":43,"VerseNumber":34,"Text":"aur un ke gharo ke darwaaze aur taqth bhi jin par wo takya laga laga kar baithte"},{"SurahNumber":43,"VerseNumber":35,"Text":"aur sone ke bhi aur ye sab kuch yo hee sa dunya ki zindagi ka fayda hai aur aaqirath to aap ke rab ke nazdik (sirf) parhezgaaro ke liye (hee) hai"},{"SurahNumber":43,"VerseNumber":36,"Text":"aur jo shaqs rahmaan ki yaad se ghaflath kare, hum us par ek shaytaan muqarrar kar dete hai, wahi us ka saathi rehta hai"},{"SurahNumber":43,"VerseNumber":37,"Text":"aur wo unhe raah se rokte hai, aur ye isi qayaal mein rehte hai ke ye hidaayath yaafta hai"},{"SurahNumber":43,"VerseNumber":38,"Text":"yahaa tak ke jab wo hamaare paas aayega, kahega kaash mere aur tere darmiyaan mashriq aur maghrib ki doori hoti (tu) bada bura saathi hai"},{"SurahNumber":43,"VerseNumber":39,"Text":"aur jab ke tum zaalim teher chuke to tumhe aaj hargiz tum sab ka azaab mein shareek hona koyi nafa na dega"},{"SurahNumber":43,"VerseNumber":40,"Text":"kya pas tu behre ko suna sakta hai ya andhe ko raah dikha sakta hai aur ose jo khuli gumraahi mein ho"},{"SurahNumber":43,"VerseNumber":41,"Text":"pas agar hum tujhe yahaa se le bhi jaaye to bhi hum un se badhla lene waale hai"},{"SurahNumber":43,"VerseNumber":42,"Text":"ya jo kuch un se waada kiya hai wo tujhe dikha de, hum un par bhi khudrath rakhte hai"},{"SurahNumber":43,"VerseNumber":43,"Text":"pas jo wahi aap ki taraf ki gayi hai ose mazbooth thaame rahe, beshak aap raahe raasth par hai"},{"SurahNumber":43,"VerseNumber":44,"Text":"aur yaqinan ye (khud) aap ke liye aur aap ki khaum ke liye nasihath hai aur an-qareeb tum log puche jaoge"},{"SurahNumber":43,"VerseNumber":45,"Text":"aur hamaare un nabiyo se pucho! jinhe hum ne aap se pehle bheja tha, ke kya hum ne sivaaye rahmaan ke aur maboodh muqarrar kiye thein jin ki ibaadath ki jaaye"},{"SurahNumber":43,"VerseNumber":46,"Text":"aur hum ne Mosa(alaihissalaam) ko apni nishaniya de kar feraun aur us ke ham raah ke paas bheja to (Mosa (alaihissalaam) ne ja kar) kaha ke main tamaam jahaano ke rab ka rasool hoon"},{"SurahNumber":43,"VerseNumber":47,"Text":"pas jab wo hamaari nishaaniya le kar un ke paas aaye to wo be saaqta un par hasne lage"},{"SurahNumber":43,"VerseNumber":48,"Text":"aur hum unhe jo nishaani dikhaate thein wo dosri se badi chadi hoti thi aur hum ne unhe azaab mein pakda, ta ke wo baaz aa jaaye"},{"SurahNumber":43,"VerseNumber":49,"Text":"aur unhone kaha aye jaadugar! hamaare liye apne rab se us ki dua kar, jis ka us ne tujh se waada kar rakha hai, yaqeen maan ke hum raah par lag jayenge"},{"SurahNumber":43,"VerseNumber":50,"Text":"phir jab hum ne wo azaab un se hata liya, unhone osi waqt apna khaul wa qaraar tod diya"},{"SurahNumber":43,"VerseNumber":51,"Text":"aur feraun ne apni khaum mein munaadi karaayi aur kaha aye meri khaum! kya misr ka mulk mera nahi ? aur mere (mehlo ke) niche ye nehre beh rahi hai, kya tum dekhte nahi"},{"SurahNumber":43,"VerseNumber":52,"Text":"balke mein behtar hoon ba nisbath us ke jo be-tauqeer1 hai aur saaf bol bhi nahi sakta"},{"SurahNumber":43,"VerseNumber":53,"Text":"accha is par sone ke kangan kyo nahi aa pade ya us ke saath paraa baandh kar farishte hee aate"},{"SurahNumber":43,"VerseNumber":54,"Text":"us ne apni khaum ko bhaylaaya phuslaaya aur unhone osi ki maan li, yaqinan ye saare hee na farmaan log thein"},{"SurahNumber":43,"VerseNumber":55,"Text":"phir jab unhone hamein ghussa dilaaya to hum ne un se inteqaam liya aur sab ko dubo diya"},{"SurahNumber":43,"VerseNumber":56,"Text":"pas hum ne unhe gaya guzra kar diya aur pichlo ke liye misaal bana di"},{"SurahNumber":43,"VerseNumber":57,"Text":"aur jab ibn maryam ki misaal bayaan ki gayi to us se teri khaum (khushi se) cheeqne lagi hai"},{"SurahNumber":43,"VerseNumber":58,"Text":"aur unhone kaha ke hamaare maboodh ache hai ya wo? tujh se un ka ye kehna mahaz jhagde ki gharz se hai, balke ye log hai hee jhagdaalo"},{"SurahNumber":43,"VerseNumber":59,"Text":"Isa (alaihissalaam) bhi sirf bandha hee hai jis par hum ne ehsaan kiya aur ose bani israel ke liye nishaan khudrath banaya"},{"SurahNumber":43,"VerseNumber":60,"Text":"agar hum chaahte to tumhaare ewaz farishte kar dete jo ameen mein jaanashini karte"},{"SurahNumber":43,"VerseNumber":61,"Text":"aur yaqinan Isa(alaihissalaam) qayaamath ki alaamath hai, pas tum (qayaamath) ke baare mein shak na karo aur meri taabedaari karo, yahi sidhi raah hai"},{"SurahNumber":43,"VerseNumber":62,"Text":"aur shaytaan tumhe rok na de yaqinan wo tumhaara sarih dushman hai"},{"SurahNumber":43,"VerseNumber":63,"Text":"aur jab Isa(alaihissalaam) maujeze laaye to kaha ke main tumhaare paas hikmath laaya hoon aur is liye aaya hoon ke jin baaz chizo mein tum muqtalif ho, unhe waaze kar doon pas tum Allah ta’ala se daro aur mera kaha maano"},{"SurahNumber":43,"VerseNumber":64,"Text":"mera aur tumhara rab faqt Allah ta’ala hee hai, pas tum sab us ki ibaadath karo, raahe raast(yahi) hai"},{"SurahNumber":43,"VerseNumber":65,"Text":"phir (bani israel ki) jamaato ne aapas mein eqtelaaf kiya, pas zaalimo ke liye qaraabi hai, dukh waale din ki aafath se"},{"SurahNumber":43,"VerseNumber":66,"Text":"ye log sirf qayaamath ke muntazir hai ke wo achaanak in par aa pade aur unhe qabar bhi na ho"},{"SurahNumber":43,"VerseNumber":67,"Text":"us din (gehre) dosth bhi ek dosre ke dushman ban jayenge sivaaye parhezgaaro ke"},{"SurahNumber":43,"VerseNumber":68,"Text":"mere bandho! aaj to tum par koyi khauf (wa hiraas) hai aur na tum (badh dil aur) ghamzada hoge"},{"SurahNumber":43,"VerseNumber":69,"Text":"jo hamaari aayato par imaan laaye aur thein bhi wo (farmabardaar) musalmaan"},{"SurahNumber":43,"VerseNumber":70,"Text":"tum aur tumhaari biwiya hasshaash basshaash (raazi khushi) jannath mein chale jaao"},{"SurahNumber":43,"VerseNumber":71,"Text":"un ke chaaro taraf se sone ki rikaabiya aur sone ke gilaaso ka daur chalaya jayega, un ke ji jis cheez ki qaahish kare aur jis se un ki aankhe lazzath paaye sab wahaa hoga aur tum us mein hamesha rahoge"},{"SurahNumber":43,"VerseNumber":72,"Text":"yahi wo bahisht hai ke tum apne amaal ke badhle is ke waaris banaaye gaye ho"},{"SurahNumber":43,"VerseNumber":73,"Text":"yahaa tumhaare liye ba kasrath mewe hai jinhe tum khaate rahoge"},{"SurahNumber":43,"VerseNumber":74,"Text":"beshak gunehgaar log azaab dozakh mein hamesha rahenge"},{"SurahNumber":43,"VerseNumber":75,"Text":"ye azaab kabi bhi un se halka na kiya jayega aur wo osi mein mayoos pade rahenge"},{"SurahNumber":43,"VerseNumber":76,"Text":"aur hum ne un par zulm nahi kiya balke ye khud hee zaalim thein"},{"SurahNumber":43,"VerseNumber":77,"Text":"aur pukaar pukaar kar kahenge ke aaye maalik! tera rab hamaara kaam hee tamaam karde, wo kahega ke tumhe to (hamesha) rehna hai"},{"SurahNumber":43,"VerseNumber":78,"Text":"hum to tumhaare paas haq le aaye lekin tum mein se aksar log haq se nafrath rakhne waale thein"},{"SurahNumber":43,"VerseNumber":79,"Text":"kya unhone kisi kaam ka poqta iraada kar liya hai to yaqeen maano ke hum bhi poqta kaam karne waale hai"},{"SurahNumber":43,"VerseNumber":80,"Text":"kya un ka ye qayaal hai ke hum ne un ki poshida baatho ko aur un ki sar goshiyo ko nahi sunte (yaqinan hum baraabar sun rahe hai) balke hamaare bheje hoye un ke paas hee likh rahe hai"},{"SurahNumber":43,"VerseNumber":81,"Text":"aap(sallallahualaihiwasallam) keh dijiye! ke agar bil farz rahmaan ki aulaad ho to main sab se pehle ibaadath karne waala hota"},{"SurahNumber":43,"VerseNumber":82,"Text":"asmaano aur zameen aur arsh ka rab jo kuch ye bayaan karte hai us se (bahuth) paak hai"},{"SurahNumber":43,"VerseNumber":83,"Text":"ab aap unhe isi behes mubaahese aur khel koodh mein chohd di jiye yahaa tak ke unhe us din se saabeqa pad jaaye jin ka ye waada diye jaate hai"},{"SurahNumber":43,"VerseNumber":84,"Text":"wahi asmaano mein maboodh hai aur zameen mein bhi wahi qaabile ibaadath hai aur wo badi hikmath waala aur pure ilm waala hai"},{"SurahNumber":43,"VerseNumber":85,"Text":"aur wo bahuth barkato waala hai jis ke paas aasmaan wa zameen aur un ke darmiyaan ki badshaahath hai aur qayaamath ka ilm bhi osi ke paas hai aur osi ki jaanib tum sab lautaaye jaoge"},{"SurahNumber":43,"VerseNumber":86,"Text":"jinhe ye log Allah ke siva pukaarte hai wo shifa’ath karne ka etiyaar nahi rakhte, haan (mustaheq shifa’ath wo hai) jo haq baath ka eqraar kare aur unhe ilm bhi ho"},{"SurahNumber":43,"VerseNumber":87,"Text":"agar aap un se daryaaft kare ke unhe kis ne paida kiya hai? to yaqinan ye jawaab denge ke Allah ne, phir ye kahaa ulte jaate hai"},{"SurahNumber":43,"VerseNumber":88,"Text":"aur un ka (paighambar ka aksar) ye kehna ke aye mere rab! yaqinan ye wo log hai jo imaan nahi laate"},{"SurahNumber":43,"VerseNumber":89,"Text":"pas aap un se mu pher le aur kehde (acha bhai) salaam! unhe an-qareeb (khud hee) maloom ho jayega"},{"SurahNumber":44,"VerseNumber":1,"Text":"haa meeem"},{"SurahNumber":44,"VerseNumber":2,"Text":"qasam hai is wazaahath waali kitaab ki"},{"SurahNumber":44,"VerseNumber":3,"Text":"yaqinan hum ne ise ba-barkath raath mein utaara hai, beshak hum daraane waale hai"},{"SurahNumber":44,"VerseNumber":4,"Text":"osi raath mein har ek mazbooth kaam ka faisla kiya jaata hai"},{"SurahNumber":44,"VerseNumber":5,"Text":"hamaare paas se hukm ho kar hum hee hai rasool bana kar bhejne waale"},{"SurahNumber":44,"VerseNumber":6,"Text":"aap ke rab ki meherbaani se, wo hee hai sunne waala jaanne waala"},{"SurahNumber":44,"VerseNumber":7,"Text":"jo rab hai asmaano ka aur zameen ka aur jo kuch un ke darmiyaan hai agar tum yaqeen karne waale ho"},{"SurahNumber":44,"VerseNumber":8,"Text":"koyi maboodh nahi us ke siva, wahi jilaata hai aur maarta hai wahi tumhaara rab hai aur tumhaare agle baap dadaao ka"},{"SurahNumber":44,"VerseNumber":9,"Text":"balke wo shak mein pade khel rahe hai"},{"SurahNumber":44,"VerseNumber":10,"Text":"aap us din ke muntazir rahe jab ke asmaan zaaher dhua layega"},{"SurahNumber":44,"VerseNumber":11,"Text":"jo logo ko gher lega, ye dardnaak azaab hai"},{"SurahNumber":44,"VerseNumber":12,"Text":"kahenge ke aye hamaare rab! ye aafath hum se door kar, hum imaan qubool karte hai"},{"SurahNumber":44,"VerseNumber":13,"Text":"un ke liye nasihath kahaa hai? khol khol kar bayaan karne waale paighambar un ke paas aa chuke"},{"SurahNumber":44,"VerseNumber":14,"Text":"phir bhi unhone un se mu phera aur keh diya ke sikhaaya padaaya hoa bawla hai"},{"SurahNumber":44,"VerseNumber":15,"Text":"hum azaab ko thoda door kar denge to tum phir apni osi haalath par aa jaoge"},{"SurahNumber":44,"VerseNumber":16,"Text":"jis din hum badi saqth pakad pakdenge bil yaqeen hum badhla lene waale hai"},{"SurahNumber":44,"VerseNumber":17,"Text":"yaqinan un se pehle hum khaum feraun ko (bhi) aazma chuke hai jin ke paas (Allah ka) ba-izzath rasool aaya"},{"SurahNumber":44,"VerseNumber":18,"Text":"ke Allah ta’ala ke bandho ko mere hawaale kardo, yaqeen maano ke main tuhaare liye amaanat-daar rasool hoon"},{"SurahNumber":44,"VerseNumber":19,"Text":"aur tum Allah ta’ala ke saamne sarkashi na karo, main tumhaare paas kholi daleel laane waala hoon"},{"SurahNumber":44,"VerseNumber":20,"Text":"aur main apne aur tumhaare rab ki panaah mein aata hoon, us se ke tum mujhe sangsaar kardo"},{"SurahNumber":44,"VerseNumber":21,"Text":"aur agar tum mujh par imaan nahi laate to mujh se alag hee raho"},{"SurahNumber":44,"VerseNumber":22,"Text":"phir unhone apne rab se dua ki, ke ye sab gunehgaar log hai"},{"SurahNumber":44,"VerseNumber":23,"Text":"(hum ne keh diya) ke raatho raath tu mere bandho ko le kar nikal, yaqinan tumhara picha kiya jayega"},{"SurahNumber":44,"VerseNumber":24,"Text":"to tu darya ko saakin1 chohd kar chala ja, bila shuba ye lashkar gharq kar diya jayega"},{"SurahNumber":44,"VerseNumber":25,"Text":"wo bahuth se baghaath aur chashme chohd gaye"},{"SurahNumber":44,"VerseNumber":26,"Text":"aur khetiyaa aur raahath baqsh thikaane"},{"SurahNumber":44,"VerseNumber":27,"Text":"aur wo araam ki chize jin mein aysh kar rahe thein"},{"SurahNumber":44,"VerseNumber":28,"Text":"osi tarah ho gaya aur hum ne un sab ka waaris dosri khaum ko bana diya"},{"SurahNumber":44,"VerseNumber":29,"Text":"so un par na to asmaan wa zameen roye aur na unhe mahullat mili"},{"SurahNumber":44,"VerseNumber":30,"Text":"aur beshak hum ne (hee) bani israel ko (saqth) ruswa kun saza se najaath di"},{"SurahNumber":44,"VerseNumber":31,"Text":"(jo) feraun ki taraf se (ho rahi) thi, fil waaqe wo sarkash aur hadh se guzar jaane waalo mein se tha"},{"SurahNumber":44,"VerseNumber":32,"Text":"aur hum ne daanista taur par bani israel ko dunya jahaan waalo par fauqiyath di"},{"SurahNumber":44,"VerseNumber":33,"Text":"aur hum ne unhe aisi nishaaniya di jin mein sarih azmaayesh thi"},{"SurahNumber":44,"VerseNumber":34,"Text":"ye log to yahi kehte hai"},{"SurahNumber":44,"VerseNumber":35,"Text":"ke (aaqri cheez) yahi hamaara pehli baar (dunya se) mar jaana hai aur hum dobaara uthaaye nahi jayenge"},{"SurahNumber":44,"VerseNumber":36,"Text":"agar tum sacche ho to hamaare baap dadaao ko le aao"},{"SurahNumber":44,"VerseNumber":37,"Text":"kya ye log behtar hai ya tubbah ki khaum aur jo in se bhi pehle thein, hum ne un sab ko halaak kar diya, yaqinan wo gunehgaar thein"},{"SurahNumber":44,"VerseNumber":38,"Text":"hum ne zameen aur asmaano aur un ke darmiyaan ki cheezo ko khel ke taur par payda nahi kiya"},{"SurahNumber":44,"VerseNumber":39,"Text":"balke hum ne unhe durusth tadhbeer ke saath hee payda kiya hai, lekin un mein se aksar log nahi jaante"},{"SurahNumber":44,"VerseNumber":40,"Text":"yaqinan faysle ka din un sab ka tay shuda waqth hai"},{"SurahNumber":44,"VerseNumber":41,"Text":"us din koyi dosth kisi dosth ke kuch bhi kaam na ayega aur na un ki imdaad ki jayegi"},{"SurahNumber":44,"VerseNumber":42,"Text":"magar jis par Allah ki meherbaani ho jaaye, wo zabardasth aur rahem karne waala hai"},{"SurahNumber":44,"VerseNumber":43,"Text":"beshak zaqqoom (tohar) ka daraqth"},{"SurahNumber":44,"VerseNumber":44,"Text":"gunehgaar ka khaana hai"},{"SurahNumber":44,"VerseNumber":45,"Text":"jo misl til-chat ke hai, pet mein khaulta rehta hai"},{"SurahNumber":44,"VerseNumber":46,"Text":"misl tez garam paani ke"},{"SurahNumber":44,"VerseNumber":47,"Text":"ose pakad lo phir ghasithte hoye beech jahannam tak pahonchaao"},{"SurahNumber":44,"VerseNumber":48,"Text":"phir us ke sar par saqth garam paani ka azaab bahaao"},{"SurahNumber":44,"VerseNumber":49,"Text":"(us se kaha jayega) chakta ja, tu to bada zi izzath aur bade ekraam waala tha"},{"SurahNumber":44,"VerseNumber":50,"Text":"yahi wo cheez hai jis mein tum shak kiya karte thein"},{"SurahNumber":44,"VerseNumber":51,"Text":"beshak (Allah se) darne waale aman chayn ki jageh mein honge"},{"SurahNumber":44,"VerseNumber":52,"Text":"baagh aur chashmo mein"},{"SurahNumber":44,"VerseNumber":53,"Text":"baarik aur dabeez resham ke libaas pehne hoye aamne saamne baithe honge"},{"SurahNumber":44,"VerseNumber":54,"Text":"ye isi tara hai aur hum badi badi aankho waali huro se un ka nikaah kar denge"},{"SurahNumber":44,"VerseNumber":55,"Text":"dil jamyi ke saath wahaa har tarah ke mewo ki farmaayeshe karte honge"},{"SurahNumber":44,"VerseNumber":56,"Text":"wahaa wo mauth chakne ke nahi hai, haan pehli mauth (jo wo mar chuke) unhe Allah ta’ala ne dozakh ki saza se bacha diya"},{"SurahNumber":44,"VerseNumber":57,"Text":"ye sirf tere rab ka fazl hai, yahi hai badi kamyaabi"},{"SurahNumber":44,"VerseNumber":58,"Text":"hum ne is Qur’aan ko teri zabaan mein asaan kar diya ta ke wo nasihath haasil kare"},{"SurahNumber":44,"VerseNumber":59,"Text":"ab tu muntzir reh, ye bhi muntazir hai"},{"SurahNumber":45,"VerseNumber":1,"Text":"haa meeem"},{"SurahNumber":45,"VerseNumber":2,"Text":"ye kitaab Allah ghaalib hikmath waale ki taraf se naazil ki hoyi hai"},{"SurahNumber":45,"VerseNumber":3,"Text":"asmaano aur zameen mein imaandaaro ke liye yaqinan bahuth si nishaaniya hai"},{"SurahNumber":45,"VerseNumber":4,"Text":"aur khud tumhaari paydayish mein aur un jaanwaro ki paydayish mein jinhe wo phailaata hai, yaqeen rakhne waali khaum ke liye bahuth si nishaaniya hai"},{"SurahNumber":45,"VerseNumber":5,"Text":"aur raath din ke badalne mein aur jo kuch rozi Allah ta’ala asmaan se naazil farma kar zameen ko us ki mauth ke baadh zinda kar deta hai (us mein) aur hawaao ke badalne mein bhi un logo ke liye jo aql rakhte hai nishaaniyaa hai"},{"SurahNumber":45,"VerseNumber":6,"Text":"ye hai Allah ki aayate jinhe hum aap ko raasti se suna rahe hai, pas Allah ta’ala aur us ki aayato ke baadh ye kis baath par imaan layenge"},{"SurahNumber":45,"VerseNumber":7,"Text":"wail aur afsoos hai har ek jhote gunehgar par"},{"SurahNumber":45,"VerseNumber":8,"Text":"jo aayate Allah ki apne saamne padhi jaati hoyi sune phir bhi ghuroor karta hoa is tarah ada rahe hai ke goya suni hee nahi, to aise logo ko dardnaak azaab ki qabar (pahoncha) di jiye"},{"SurahNumber":45,"VerseNumber":9,"Text":"wo jab hamaari aayato mein se kisi aayath ki qabar pa leta hai to us ki hasi udaata hai, yahi log hai jin ke liye ruswaayi ki maar hai"},{"SurahNumber":45,"VerseNumber":10,"Text":"un ke piche dozakh hai, jo kuch unhone haasil kiya tha, wo unhe kuch bhi nafa na dega aur na wo (kuch kaam ayenge) jin ko unhone Allah ke siva kaar saaz bana rakha tha, un ke liye to bahuth bada azaab hai"},{"SurahNumber":45,"VerseNumber":11,"Text":"ye (sar ta pa) hidaayath hai, aur jin logo ne apne rab ki aayato ko na maana un ke liye bahuth saqth dardnaak azaab hai"},{"SurahNumber":45,"VerseNumber":12,"Text":"Allah hee hai jis ne tumhaare liye darya ko taabe bana diya ta ke us ke hukm se us mein kashtiya chale aur tum us ka fazl talaash karo aur ta ke tum shukr baja laao"},{"SurahNumber":45,"VerseNumber":13,"Text":"aur asmaan wa zameen ki har har cheez ko bhi us ne apni taraf se tumhaare liye taabe kar diya hai, jo ghaur kare yaqinan wo us mein bahuth si nishaaniya paa lenge"},{"SurahNumber":45,"VerseNumber":14,"Text":"aap imaan waalo se keh de ke wo un logo se dar guzar kare jo Allah ke dino ki tawaqqo nahi rakhte ta ke Allah ta’ala ek khaum ko un ke kartuto ka badhla de"},{"SurahNumber":45,"VerseNumber":15,"Text":"jo neki karega wo apne zaathi bhale ke liye aur jo buraayi karega us ka wabaal osi par hai, phir tum sab apne parvardigaar ki taraf lautaaye jaoge"},{"SurahNumber":45,"VerseNumber":16,"Text":"yaqinan hum ne bani israel ko kitaab, hukumath aur nabuwath di thi aur hum ne unhe paakiza (aur nafees) roziya di thi aur unhe dunya waalo par fazilath di thi"},{"SurahNumber":45,"VerseNumber":17,"Text":"aur hum ne unhe deen ki saaf saaf dalile di, phir unhone apne paas ilm ke pahonch jaane ke baadh aapas ki zidh bahes se hee eqtelaaf barpa kar daala, ye jin jin chizo mein eqtelaaf kar rahe hai, un ka faysla qayaamath waale din un ke darmiyaan (khud) tera rab karega"},{"SurahNumber":45,"VerseNumber":18,"Text":"phir hum ne aap ko deen ki (zaaher) raah par qaayam kar diya, so aap osi par lage rahe aur na daano ki qaahisho ki pairvi mein na pade"},{"SurahNumber":45,"VerseNumber":19,"Text":"(yaad rakhe) ke ye log hargiz Allah ke saamne aap ke kuch kaam nahi aa sakte (samajh le ke) zaalim log aapas mein ek dosre ke rafeeq hote hai aur parhezgaaro ka kaar saaz Allah ta’ala hai"},{"SurahNumber":45,"VerseNumber":20,"Text":"ye (Qur’aan) logo ke liye ba-seerath ki baatein aur hidaayath wa rahmath hai, us khaum ke liye jo yaqeen rakhti hai"},{"SurahNumber":45,"VerseNumber":21,"Text":"kya un logo ka jo bure kaam karte hai, ye gumaan hai ke hum unhe un logo jaisa kar denge jo imaan laaye aur nek kaam kiye ke un ka marna jeena yeksa ho jaaye, bura hai wo faysla jo wo kar rahe hai"},{"SurahNumber":45,"VerseNumber":22,"Text":"aur asmaano aur zameen ko Allah ne bahuth hee adl ke saath payda kiya hai, aur ta ke har shaqs ko us ke kiye hoye kaam ka pura badhla diya jaaye aur un par zulm na kiya jayega"},{"SurahNumber":45,"VerseNumber":23,"Text":"kya aap ne ose bhi dekha? jis ne apni qaahish nafs ko apna maboodh bana rakha hai aur ba-wajoodh samajh boojh ke Allah ne ose gumraah kar diya hai aur us ke kaan aur dil par muhar laga di hai aur us ki aankh par bhi pardah daal diya hai, ab aise shaqs ko Allah ke baadh kaun hidaayath de sakta hai"},{"SurahNumber":45,"VerseNumber":24,"Text":"kya ab bhi tum nasihath nahi pakadte, unhone kaha ke hamaari zindagi to sirf dunya ki zindagi hee hai, hum marte hai aur jeete hai aur hamein sirf zamaana hee maar daalta hai, (dar asl) unhe is ka kuch ilm hee nahi, ye to sirf qiyaas aur atkal se hee kaam le rahe hai"},{"SurahNumber":45,"VerseNumber":25,"Text":"aur jab un ke saamne hamaari waazeh aur roushan aayato ki tilaawath ki jaati hai to un ke paas us khaul ke siva koyi daleel nahi hoti, ke agar tum sacche ho, to hamaare baap dadaao ko laao"},{"SurahNumber":45,"VerseNumber":26,"Text":"aap keh dijiye Allah hee tumhe zinda karta hai phir tumhe maar daalta hai, phir tumhe qayaamath ke din jama karega, jis mein koyi shak nahi lekin aksar log nahi samajhte"},{"SurahNumber":45,"VerseNumber":27,"Text":"aur asmaano aur zameen ki badshaahi Allah hee ki hai aur jis din qayaamath qaayam hogi us din ahle baatil bade nuqsaan mein padenge"},{"SurahNumber":45,"VerseNumber":28,"Text":"aur aap dekhenge ke har ummath ghutno ke bal giri hoyi hogi, har gruh apne naame amaal ki taraf bulaaya jayega, aaj tumhe apne kiye ka badhla diya jayega"},{"SurahNumber":45,"VerseNumber":29,"Text":"ye hai hamaari kitaab jo tumhaare baare mein sach sach bol rahi hai, hum tumhaare amaal likh waate jaate thein"},{"SurahNumber":45,"VerseNumber":30,"Text":"pas lekin jo log imaan laaye aur unhone nek kaam kiye to un ko un ka rab apni rehmath ta-le, le lega, yahi sarih kamyaab hai"},{"SurahNumber":45,"VerseNumber":31,"Text":"lekin jin logo ne kufr kiya, to (main un se kahonga) kya meri aayate tumhe sunaayi nahi jaati thi? phir bhi tum takabbur karte rahe aur tum thein hee gunehgaar log"},{"SurahNumber":45,"VerseNumber":32,"Text":"aur jab kabi kaha jaata ke Allah ka waada yaqinan saccha hai aur qayaamath ke aane mein koyi shak nahi to tum jawaab dete thein ke hum nahi jaante qayaamath kya cheez hai? hamein kuch yo hee sa qayaal ho jaata hai, lekin hamein yaqeen nahi"},{"SurahNumber":45,"VerseNumber":33,"Text":"aur un par apne amaal ki buraiya khul gayi aur jis ka wo mazaaq uda rahe thein us ne unhe gher liya"},{"SurahNumber":45,"VerseNumber":34,"Text":"aur keh diya gaya ke aaj hum tumhe bhula denge jaise ke tum ne apne is din se milne ko bhula diya tha, tumhaara thikaana jahannam hai aur tumhaara madadgaar koyi nahi"},{"SurahNumber":45,"VerseNumber":35,"Text":"ye is liye hai ke tum ne Allah ta’ala ki aayato ki hasi udaayi thi aur dunya ki zindagi ne tumhe dhoke mein daal rakha tha, pas aaj ke din na to ye (dozakh) se nikaale jayenge aur na un se uzr wa maazirath qubool kiya jayega"},{"SurahNumber":45,"VerseNumber":36,"Text":"pas Allah ki taareef hai jo asmaano aur zameen aur tamaam jahaan ka paalanhaar hai"},{"SurahNumber":45,"VerseNumber":37,"Text":"tamaam (buzrugi aur) badaayi asmaano aur zameen mein osi ki hai aur wahi ghaalib aur hikmath waala hai"}]}