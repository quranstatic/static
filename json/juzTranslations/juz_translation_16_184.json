{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":18,"VerseNumber":75,"Text":"Ya ce: \"Shin, ban ce maka ba, lalle ne kai bã zã ka iya yin haƙuri tãre da nĩ ba"},{"SurahNumber":18,"VerseNumber":76,"Text":"Ya ce: \"Idan na tambaye* ka daga wani abu a bãyanta, to, kada ka abũce ni. Lalle ne, kã isa ga iyakar uzuri daga gare ni"},{"SurahNumber":18,"VerseNumber":77,"Text":"Sai suka tafi, har a lõkacin da suka je wa mutãnen wata alƙarya, suka nẽmi mutãnenta da su bã su abinci, sai suka ƙi su yi musu liyãfa. Sai suka sãmi wani bango a cikinta yanã nufin ya karye, sai (Halliru) ya tãyar da shi mĩƙe. (Mũsã) ya ce: \"Dã kã so, lalle ne dã kã karɓi ijãra a kansa"},{"SurahNumber":18,"VerseNumber":78,"Text":"Ya ce: \"Wannan shi ne rabuwar tsakanina da tsakaninka. Zã ni gaya maka fassarar abin da ba ka iya yin haƙuri ba a kansa"},{"SurahNumber":18,"VerseNumber":79,"Text":"Amma Jirgin, to, ya zama na waɗansu matalauta ne sunã aiki* a cikin tẽku, sai na yi niyyar in aibanta shi, alhãli kuwa wani sarki ya kasance a gaba gare su, yanã karɓẽwar kõwane jirgi (lãfiyayye) da ƙwãce"},{"SurahNumber":18,"VerseNumber":80,"Text":"Kuma amma yaron, to, uwãyensa sun kasance mũminai, to, sai muka ji tsõron ya kallafa musu kangara da kãfirci"},{"SurahNumber":18,"VerseNumber":81,"Text":"Sai muka yi nufin Ubangijinsu Ya musanya musu mafi alhẽri daga gare shi ga tsarkakuwa, kuma mafi kusantar tausayi"},{"SurahNumber":18,"VerseNumber":82,"Text":"Kuma amma bangon, to, yã kasance na waɗansu yãra biyu ne, marãyu a cikin birnin, kuma akwai wata taska tãsu a ƙarƙashinsa, kuma ubansu ya kasance sahĩhin mutum* ne, dõmin haka Ubangijinka Ya yi nufin su isa iyãkar ƙarfinsu, kuma sũ, su fitar da taskarsu, sabõda rahama ne daga Ubangijinka. Kuma ban yi shi ba daga umurnĩna. Wancan shĩ ne fassarar abin da ba ka iya yin haƙuri ba a kansa"},{"SurahNumber":18,"VerseNumber":83,"Text":"Kuma suna tambayar ka daga zulƙarnaini*, ka ce: \"Zan karanta muku ambato daga gare shi"},{"SurahNumber":18,"VerseNumber":84,"Text":"Lalle ne Mũ Mun bã shi mulki a cikin ƙasa kuma Muka bã shi daga kõwane abu, hanya (zuwa ga murãdinsa)"},{"SurahNumber":18,"VerseNumber":85,"Text":"Sai ya bi hanya"},{"SurahNumber":18,"VerseNumber":86,"Text":"Har a lõkacin da ya isa ga mafãɗar rãnã, kuma ya sãme ta tanã ɓacẽwa a cikin wani ruwa mai baƙar lãkã, kuma ya sãmi waɗansu mutãne a wurinta. Muka ce: \"Yã Zulƙarnaini imma dai ka azabtar kuma imma ka riƙi kyautatãwa a cikinsu"},{"SurahNumber":18,"VerseNumber":87,"Text":"Ya ce: \"Amma wanda ya yi zãlunci, to zã mu azabta shi, sa'an nan a mayar da shi zuwa ga Ubangijinsa, sai kuma Ya yi masa azãba, azãba abar ƙyãma"},{"SurahNumber":18,"VerseNumber":88,"Text":"Kuma amma wanda ya yi ĩmãni kuma ya aikata aikin ƙwarai to, zã mu yi sakamako a gare shi (watau kyauta) mai kyau*, kuma zã mu gaya masa sauƙi daga umurninmu"},{"SurahNumber":18,"VerseNumber":89,"Text":"Sa'an nan kuma ya bi hanya"},{"SurahNumber":18,"VerseNumber":90,"Text":"Har a lõkacin da ya isa ga mafitar rãnã, ya sãme ta tanã fita a kan waɗansu mutãne (waɗanda) ba Mu sanya musu wata kãriya ba daga barinta"},{"SurahNumber":18,"VerseNumber":91,"Text":"Kamar wancan alhãli kuwa haƙĩƙa, Mun kẽwaye da jarrabãwa ga abin da ke gunsa"},{"SurahNumber":18,"VerseNumber":92,"Text":"Sa'an nan kuma ya bi hanya"},{"SurahNumber":18,"VerseNumber":93,"Text":"Har a lõkacin da ya isa a tsakãnin duwãtsu biyu, ya sãmi waɗansu mutãne daga gabãninsu. Ba su yi kusa su fahimci magana ba"},{"SurahNumber":18,"VerseNumber":94,"Text":"Suka ce: \"Yã Zulƙarnaini! Lalle ne Yãjũja da Majũja mãsu ɓarna ne a cikin ƙasa. To, ko zã mu Sanya harãji sabõda kai, a kan ka sanya wani danni a tsakãninmu da tsakãninsu"},{"SurahNumber":18,"VerseNumber":95,"Text":"Ya ce: \"Abin da Ubangijĩna Ya mallaka mini, a cikinsa yã fi zama alhẽri. Sai ku taimakeni da ƙarfi, in sanya babbar katanga a tsakãninku da tsakãninsu"},{"SurahNumber":18,"VerseNumber":96,"Text":"Ku kãwo mini guntãyen baƙin ƙarfe\". (Suka kai masa) har a lõkacin da ya daidaita a tsakãnin duwãtsun biyu (ya sanya wutã a cikin ƙarfen) ya ce: \"Ku hũra (da zugãzugai).\" Har a lõkacin da ya mayar da shi wutã, ya ce: \"Ku kãwo mini gaci (narkakke) in zuba a kansa"},{"SurahNumber":18,"VerseNumber":97,"Text":"Dõmin haka bã za su iya hawansa ba, kuma bã zã su iya hujẽwa gare shi ba"},{"SurahNumber":18,"VerseNumber":98,"Text":"Ya ce: \"Wannan wata rahama ce daga Ubangijĩna. Sai idan wa'adin* Ubangijĩna ya zo, ya mayar da shi niƙaƙƙe. Kuma wa'adin Ubangijĩna ya kasance tabbatacce"},{"SurahNumber":18,"VerseNumber":99,"Text":"Kuma Muka bar sãshensu a rãnar nan, yanã garwaya a cikin sãshe, kuma aka bũsa a cikin ƙaho sai muka tãra su, tãrãwa"},{"SurahNumber":18,"VerseNumber":100,"Text":"Kuma Muka gitta Jahannama, a rãnar nan ga kãfirai gittãwa"},{"SurahNumber":18,"VerseNumber":101,"Text":"Waɗanda idãnunsu suka kasance a cikin rufi daga tunã* Ni, kuma sun kasance bã su iya saurãrãwa"},{"SurahNumber":18,"VerseNumber":102,"Text":"Shin fa, waɗanda suka kãfirta sun yi zaton (daidai ne) su riƙi waɗansu bãyĩNa*, majiɓinta baic iNa? Lalle ne, Mun yi tattalin Jahannama ta zama liyãfa ga kãfirai"},{"SurahNumber":18,"VerseNumber":103,"Text":"Ka ce: \"Kõ mu gaya muku game da mafĩfita hasãra ga ayyuka"},{"SurahNumber":18,"VerseNumber":104,"Text":"Waɗanda aikinsu ya ɓace a cikin rãyuwar dũniya, alhãli kuwa sunã zaton lalle ne sũ, sunã kyautata, (abin da suke gani) aikin ƙwarai"},{"SurahNumber":18,"VerseNumber":105,"Text":"Waɗancan ne waɗanda suka kãfirta da ãyõyin Ubangijinsu, da kuma haɗuwa da Shi, sai ayyukansu suka ɓãci. Sabõda haka bã zã Mu tsayar musu da awo* ba a Rãnar ¡iyãma"},{"SurahNumber":18,"VerseNumber":106,"Text":"Wancan ne sakamakonsu shĩ ne Jahannama, sabõda kãfircinsu, kuma suka riƙi ãyõyi Na da Manzanni Na abin izgili"},{"SurahNumber":18,"VerseNumber":107,"Text":"Lalle ne, waɗanda suka yi ĩmãni kuma suka aikata ayyuka na ƙwarai, Aljannar Firdausi ta kasance ita ce liyãfa a gare su"},{"SurahNumber":18,"VerseNumber":108,"Text":"Suna madawwama a cikinta, bã su nẽman makarkata daga barinta"},{"SurahNumber":18,"VerseNumber":109,"Text":"Ka ce: \"Dã tẽku* ta kasance tawada ga (rubũtun) kalmõmin Ubangijina, lalle ne dã tẽkun ta ƙãre a gabãnin kalmõmin Ubangijĩna su ƙãre, kuma kõda mun jẽ da misãlinsa dõmin ƙari"},{"SurahNumber":18,"VerseNumber":110,"Text":"Ka ce: \"Nĩ, mutum ne kawai kamarku, anã yin wahayi zuwa gare ni cewa: Lalle ne, Abin bautawarku, Abin bautawa Guda ne, sabõda haka wanda ya kasance yanã fãtan haɗuwa da Ubangijinsa, to, sai ya yi aiki na ƙwarai. Kuma kada ya haɗa kõwa ga bauta wa Ubangijinsa"},{"SurahNumber":19,"VerseNumber":1,"Text":"K̃.H. Y.I. Ṣ̃"},{"SurahNumber":19,"VerseNumber":2,"Text":"Ambaton rahamar Ubangijinka ne ga BawanSa Zakariyya"},{"SurahNumber":19,"VerseNumber":3,"Text":"A lõkacin da ya kirãyi Ubangijinsa, kira ɓõyayye"},{"SurahNumber":19,"VerseNumber":4,"Text":"Ya ce: \"Yã Ubangijina! Lalle ne nĩ, ƙashi na daga gare ni ya yi rauni, kuma kaina ya kunnu da furfura, kuma ban kasance marashin arziki ba game da kiranKa, yã Ubangiji"},{"SurahNumber":19,"VerseNumber":5,"Text":"Kuma lalle nĩ, na ji tsõron* dangi a bãyãna, kuma mãtãta ta kasance bakarãriya! Sai ka bã ni wani mataimaki daga wajenKa"},{"SurahNumber":19,"VerseNumber":6,"Text":"Ya gãjẽ ni, kuma ya yi gãdo daga gidan Yãƙũba. Kuma Ka sanya shi yardajje, yã Ubangiji"},{"SurahNumber":19,"VerseNumber":7,"Text":"(Allah Ya karɓa) \"Yã zakariyya! Lalle ne Mũ, Munã yi maka bushãra da wani yãro, sunansa Yahaya. Ba Mu sanya masa wani takwara ba a gabãni"},{"SurahNumber":19,"VerseNumber":8,"Text":"Ya ce: \"Yã Ubangijĩna! Yãya wani yãro zai kasance a gare ni, alhãli kuwa mãtãta ta kasance bakarãriya, kuma gã shi nã kai ga matuƙa ta tsũfa"},{"SurahNumber":19,"VerseNumber":9,"Text":"Ya ce: \"Kamar wancan Ubangijinka Ya ce. Shĩ, a gare Ni mai sauƙi ne, kuma haƙĩƙa Na halitta ka a gabãnin haka, alhãli ba ka kasance kõme ba"},{"SurahNumber":19,"VerseNumber":10,"Text":"Ya ce: \"Yã Ubangijina! Ka sanya mini alãma.\" Ya ce: \"Alamarka ita ce ka kãsa yi wa mutãne magana a darũruwa uku daidai"},{"SurahNumber":19,"VerseNumber":11,"Text":"Sai ya fita ga mutãnensa daga masallãci, sa'an nan ya yi ishãra zuwa gare su da cẽwa, \"Ku yi tasbĩhi sãfe da yamma"},{"SurahNumber":19,"VerseNumber":12,"Text":"Yã kai Yahaya! Ka kãma littãfi da ƙarfi. Kuma Muka bã shi hukunci yanã yãro"},{"SurahNumber":19,"VerseNumber":13,"Text":"Kuma (Muka sanya shi) abin girmamãwa daga gun Mu, kuma mai albarka, kuma ya kasance mai ɗã'ã da taƙawa"},{"SurahNumber":19,"VerseNumber":14,"Text":"Kuma mai biyayya ga mahaifan sa biyu, kuma bai kasance mai girman kai mai sãɓo ba"},{"SurahNumber":19,"VerseNumber":15,"Text":"Kuma aminci ya tabbata a gare shi a rãnar da aka haife shi da rãnar da yake mutuwa da rãnar da ake tãyar da shi yanã mai rai"},{"SurahNumber":19,"VerseNumber":16,"Text":"Kuma ka ambaci Maryamu* a cikin Littãfi, a lõkacin da ta tsallake daga mutãnenta a wani wuri, a gẽfen gabas"},{"SurahNumber":19,"VerseNumber":17,"Text":"Sa'an nan ta riƙi wani shãmaki daga barinsu. Sai Muka aika rũhinMu zuwa gare ta. Sai ya bayyana a gare ta da siffar mutum madaidaci"},{"SurahNumber":19,"VerseNumber":18,"Text":"Ta ce: \"Lalle nĩ inã nẽman tsari ga Mai, rahama daga gare ka, idan ka kasance mai tsaron addini"},{"SurahNumber":19,"VerseNumber":19,"Text":"Ya ce: \"Abin sani kawai, ni Manzon Ubangijinki ne dõmin in bãyar da wani yãro tsarkakke gare ki"},{"SurahNumber":19,"VerseNumber":20,"Text":"Ta ce: \"A inã yãro zai kasance a gare ni alhãli kuwa wani mutum bai shãfe ni ba, kuma ban kasance kãruwa ba"},{"SurahNumber":19,"VerseNumber":21,"Text":"Ya ce: \"Kamar wancan Ubangijinki Ya ce. Shĩ, a gare Ni mai sauƙi* ne. Kuma dõmin Mu sanya shi wata alãma ga mutãne, kuma wata rahama ce daga gare Mu.' Kuma abin yã kasance wani al'amari hukuntacce"},{"SurahNumber":19,"VerseNumber":22,"Text":"Sai ta yi cikinsa, sai ta tsallake da shi ga wani wuri mai nĩsa"},{"SurahNumber":19,"VerseNumber":23,"Text":"Sai nãƙuda ta kai ta zuwa ga wani kututturen dabĩniya, ta ce \"Kaitona, dã dai na mutu a gabãnin wannan kuma na kasance wani abu wulakantacce wanda aka manta"},{"SurahNumber":19,"VerseNumber":24,"Text":"Sai (yãron da ta haifa) ya* kira ta daga ƙarƙashinta, \"Kada ki yi baƙin ciki! Haƙĩƙa Ubangijinki Ya sanya wani marmaro a ƙarƙashinki"},{"SurahNumber":19,"VerseNumber":25,"Text":"Kuma ki girgiza zuwa gare ki game da kututturen dabĩnon ya zuba a kanki yanã 'ya'yan dabĩno, ruɗabi nunannu"},{"SurahNumber":19,"VerseNumber":26,"Text":"Sai ki ci kuma ki sha kuma ki ji sanyi ga idãnunki*. To, idan kin ga wani aya daga mutãne, sai ki ce, 'Lalle nĩ, na yi alwãshin azumi dõmin Mai rahama sabõda haka bã zan yi wa wani mutum magana ba"},{"SurahNumber":19,"VerseNumber":27,"Text":"Sai ta je wa mutãnenta tanã auke da shi. Suka ce: \"Yã Maryamu! Lalle ne, haƙĩƙa kin zo da wani abu mai girma"},{"SurahNumber":19,"VerseNumber":28,"Text":"Yã 'yar'uwar Hãrũna! Ubanki bai kasance mutumin alfãsha ba, kuma uwarki ba ta kasance kãruwa ba"},{"SurahNumber":19,"VerseNumber":29,"Text":"Sai ta yi ishãra zuwa gare shi, suka ce: \"Yãya zã mu yi magana da wanda ya kasance a cikin shimfiar tsumma yanã jãrĩri"},{"SurahNumber":19,"VerseNumber":30,"Text":"Ya ce: \"Lalle ne, nĩ bãwan Allah ne Allah Yã bã ni Littãfi kuma Ya sanya ni Annabi"},{"SurahNumber":19,"VerseNumber":31,"Text":"Kuma Yã sanya ni mai albarka a inda duk na kasance kuma Ya umurce ni da yin salla da zakka matuƙar inã da rai"},{"SurahNumber":19,"VerseNumber":32,"Text":"Kuma mai biyayya ga uwãta, kuma bai sanya ni mai kaushin zũciya ba marashin alhẽri"},{"SurahNumber":19,"VerseNumber":33,"Text":"Kuma aminci ya tabbata a gare ni a rãnar da aka haife ni da rãnar da nake mutũwa da rãnar da ake tãyar da ni inã mai rai"},{"SurahNumber":19,"VerseNumber":34,"Text":"Wancan ne Ĩsã ɗan Maryamu, maganar gaskiya wadda suke shakka a cikinta"},{"SurahNumber":19,"VerseNumber":35,"Text":"Bã ya kasancẽwa ga Allah Ya riƙi wani ɗã*. Tsarki ya tabbata a gare shi! Idan Yã hukunta wani al'amari sai kawai Ya ce masa, \"Kasance.\" Sai ya dinga kasan cẽwa"},{"SurahNumber":19,"VerseNumber":36,"Text":"Kuma lalle Allah ne Ubangijina* kuma Ubangijinku, sai ku bauta Masa. Wannan shi ne tafarki madaidaici"},{"SurahNumber":19,"VerseNumber":37,"Text":"Sai ƙungiyõyin* suka sãɓã wa jũna a tsakãnins u. To, bõne ya tabbata ga waɗanda suka kãfirta daga halartar yini mai girma"},{"SurahNumber":19,"VerseNumber":38,"Text":"Mẽne ne ya yi jinsu*, kuma mẽne ne ya yi ganinsu a rãnar da suke zo Mana! Amma azzãlumai sunã a cikin ɓata bayyananna"},{"SurahNumber":19,"VerseNumber":39,"Text":"Kuma ka yi musu gargaɗi da rãnar nadãma a lõkacin da aka hukunta al'amari alhãli kuwa sunã a cikin ɓãta, kuma sũ bã su yin ĩmãni"},{"SurahNumber":19,"VerseNumber":40,"Text":"Lalle ne Mũ, Mũ ne ke gãdon ƙasa* da wanda yake a kanta, kuma zuwa gare Mu ake mayar da su"},{"SurahNumber":19,"VerseNumber":41,"Text":"Kuma ambaci Ibrãhĩm* a cikin Littafi. Lalle shi ya kasance mai yawan gaskatãwa, Annabi"},{"SurahNumber":19,"VerseNumber":42,"Text":"A lõkacin da ya ce wa ubansa, \"Yã bãba! Don me kake bauta wa abin da bã ya ji, kuma bã ya ga ni, kuma ba ya wadãtar da kõme daga barinka"},{"SurahNumber":19,"VerseNumber":43,"Text":"Yã bãba! Lalle ni, haƙĩƙa abin da bai je maka ba na ilmi ya zo mini, sabõda haka ka bĩ ni in shiryar da kai wani tafarki madaidaici"},{"SurahNumber":19,"VerseNumber":44,"Text":"Yã bãba! Kada ka bauta wa Shaiɗan. Lalle Shaiɗan ya kasance mai saɓãwa ga Mai rahama"},{"SurahNumber":19,"VerseNumber":45,"Text":"Yã bãba! Lalle ne ni inã tsõron wata azãba daga Mai rahama ta shãfe ka, har ka zama masõyi ga Shaiɗan"},{"SurahNumber":19,"VerseNumber":46,"Text":"Ya ce: \"Ashe, mai gudu ne kai daga gumãkãna? Yã Ibrãĩm! Lalle ne, idan ba ka hanu ba, haƙĩ ƙa, zan jẽfe ka. Kuma ka ƙaurace mini tun kanã mai mutunci"},{"SurahNumber":19,"VerseNumber":47,"Text":"Ya ce: \"Aminci ya tabbata a gare ka! zan nẽmi Ubangijina Ya gãfarta maka.* Lalle Shi Ya kasance Mai girmamãwa gare ni"},{"SurahNumber":19,"VerseNumber":48,"Text":"Kuma inã nĩsantar ku da abin da kuke kira, baicin Allah kuma inã kiran Ubangijina, tsammãnin kada in zama marashin arziki game da kiran Ubangijina"},{"SurahNumber":19,"VerseNumber":49,"Text":"To, sa'ad da ya nĩsance su da abin da suke bautãwa baicin Allah, Muka bã shi Is'hãƙa da Ya'aƙuba alhãli kuwa kõwanensu Mun mayar da shi Annabi"},{"SurahNumber":19,"VerseNumber":50,"Text":"Kuma Muka yi musu kyauta daga Rahamar Mu, kuma Muka sanya musu harshen gaskiya* maɗaukaki"},{"SurahNumber":19,"VerseNumber":51,"Text":"Kuma ka ambaci Mũsã a cikin Littãfi. Lalle ne shi, yã kasance zãɓaɓɓe, kuma yã kasance Manzo, Annabi"},{"SurahNumber":19,"VerseNumber":52,"Text":"Kuma Muka kira shi daga gẽfen dũtse na dãma kuma Muka kusanta shi yanã abõkin gãnãwa"},{"SurahNumber":19,"VerseNumber":53,"Text":"Kuma Muka yi masa kyauta daga Rahamar Mu da ɗan'uwan sa Hãrũna, ya zama Annabi"},{"SurahNumber":19,"VerseNumber":54,"Text":"Kuma ka ambaci Ismã'ila a cikin Littãfi. Lalle shi, yã kasance mai gaskiyar alkawari, kuma yã kasance Manzo, Annabi"},{"SurahNumber":19,"VerseNumber":55,"Text":"Kuma yã kasance yanã umurnin mutãnens *da salla da zakka. Kuma yã kasance yardajje a wurin Ubangijinsa"},{"SurahNumber":19,"VerseNumber":56,"Text":"Kuma ka ambaci Idrĩsa a cikin Littãfi. Lalle shi, ya kasance mai yawan gaskatãwa, Annabi"},{"SurahNumber":19,"VerseNumber":57,"Text":"Muka ɗaukaka shi a wuri maɗaukaki"},{"SurahNumber":19,"VerseNumber":58,"Text":"Waɗancan sũ ne waɗanda Allah Ya yi wa ni'ima daga Annabãwa daga zurriyar Ãdamu, kuma daga waɗanda muka ɗauka tãre da Nũhu, kuma daga zurriyar Ibrãhĩm da Isrã'ila, kuma daga waɗanda Muka shiryar kuma Muka zãɓe su. Idan anã karãtun ãyõyin Mai rahama a kansu, sai su fãɗi sunã mãsu sujada kuma mãsu kũka"},{"SurahNumber":19,"VerseNumber":59,"Text":"Sai waɗansu 'yan bãya* suka maye a bãyansu suka tõzarta salla, kuma suka bi sha'awõwinsu. To, da sannu zã su hau da wani sharri"},{"SurahNumber":19,"VerseNumber":60,"Text":"Fãce wanda ya tũba, kuma ya yi ĩmãni, kuma ya aikata aiki na ƙwarai. To, waɗannan sunã shiga Aljanna, kuma bã a zãluntar su da kõme"},{"SurahNumber":19,"VerseNumber":61,"Text":"Gidãjen Aljannar zama wadda Mai rahama ya yi alkawarin bãyarwa ga bãyinSa (mãsu aikin ĩmãni) a fake. Lalle ne shĩ, alkawarin ya kasance abin riskuwa"},{"SurahNumber":19,"VerseNumber":62,"Text":"Bã su jin yasassar magana a cikinta, fãce sallama. Kuma sunã da abinci, a cikinta, sãfe da maraice"},{"SurahNumber":19,"VerseNumber":63,"Text":"Wancan Aljannar ce wadda Muke gãdar da wanda ya kasance mai aiki da taƙawa daga bãyiNa"},{"SurahNumber":19,"VerseNumber":64,"Text":"(Sunã mãsu cẽwa) \"Kuma bã mu sauka* Fãce da umuruin Ubangijinka (Muhammad). Shĩ ne da mulkin abin da ke a gaba gare mu da abin da ke a bãyanmu da abin da ke a tsakãnin wannan.\" Kuma** (Ubangijinka bai kasance wanda ake mantãwa ba)"},{"SurahNumber":19,"VerseNumber":65,"Text":"Shi ne Ubangijin sammai da ƙasa da abin da yake a tsakãnin su. sai ka bauta Masa, kuma ka yi haƙuri ga bautar sa. Shin kã san wani takwara a gare shi"},{"SurahNumber":19,"VerseNumber":66,"Text":"Kuma mutum yana cẽwa, \"Shin idan na mutu lalle ne haƙĩ ƙa da sannu zã a fitar da ni inã mai rai"},{"SurahNumber":19,"VerseNumber":67,"Text":"Shin, kuma mutum bã zai tuna ba cẽwa lalle ne Mun halitta shi a gabãni, alhãli kuwa bai kasance kõme ba"},{"SurahNumber":19,"VerseNumber":68,"Text":"To, Munã rantsuwa da Ubangijin ka, lalle ne, Muna tãyar da su da kuma shaianun sa'an nan, kuma lalle Muna halatar da su da kuma Shaiɗanun sa'an nan, kuma, lalle Muna halatar da su a gẽfen Jahannama sunã gurfãne"},{"SurahNumber":19,"VerseNumber":69,"Text":"Sa'an nan kuma lalle Munã fizge wanda yake mafi tsananin girman kai ga Mai rahama daga kõwace ƙungiya"},{"SurahNumber":19,"VerseNumber":70,"Text":"Sa'an nan kuma lalle Mũ ne Mafi sani ga waɗan da suke sũ ne mafiya cancantar ƙõnuwa da ita"},{"SurahNumber":19,"VerseNumber":71,"Text":"Kuma bãbu kõwa daga gare ku sai mai tuzga mata.* Yã kasance wajibi ga Ubangijinka, hukuntacce"},{"SurahNumber":19,"VerseNumber":72,"Text":"Sa'an nan kuma Mu tsẽrar da waɗanda suka yi aiki da taƙawa, kuma Mu bar azzãlumai a cikinta gurfãne"},{"SurahNumber":19,"VerseNumber":73,"Text":"Kuma idan anã karatun ãyõyinMu, bayyanannu a kansu, sai waɗanda suka kãfirta su ce wa waɗanda suka yi ĩmãni, \"Wanne daga ƙungiyõyin biyu ya fi zama mafi alhẽri ga matsayi, kuma mafi kyaun majalisa"},{"SurahNumber":19,"VerseNumber":74,"Text":"Kuma da yawa daga mutãnen ƙarni Muka halakar a gabãninsu sũ (waɗandaMuka halakar) in ne mafi kyaun kãyan ãki da magãnã"},{"SurahNumber":19,"VerseNumber":75,"Text":"Ka ce: \"Wanda ya kasance a cikin ɓata sai Mai rahama Ya yalwata masa yalwatãwa, har idan sun ga abin da ake yi musu wa'adi, imma azãba kõ sã'a, to zã su sani, wane ne yake shĩ ne, mafi sharri ga wuri, kuma mafi rauni ga runduna"},{"SurahNumber":19,"VerseNumber":76,"Text":"Kuma Allah na ƙãra wa wa ɗanda suka nẽmi shiryuwa da shiriya. Kuma ayyuka mãsu wanzuwa na ƙwarai ne mafi alhẽri awurin Ubangijinka ga lãda, kuma mafi alhẽri ga makõma"},{"SurahNumber":19,"VerseNumber":77,"Text":"Shin, ka ga wanda ya kãfirta da ayõyinMu, kuma ya ce: \"Lalle ne zã a bã ni dũkiya da ɗiya"},{"SurahNumber":19,"VerseNumber":78,"Text":"Shin, yã tsinkãyi gaibi ne, kõ kuwa yã ɗauki wani alkawari daga Mai rahama ne"},{"SurahNumber":19,"VerseNumber":79,"Text":"Ã'aha! zã mu rubũta abin da yake faɗa, kuma Mu yalwata masa, daga azãba, yalwatãwa"},{"SurahNumber":19,"VerseNumber":80,"Text":"Kuma Mu gãde shi ga abin da yake faɗa, kuma ya zo Mana yanã shi kɗai"},{"SurahNumber":19,"VerseNumber":81,"Text":"Kuma suka riƙi gumãka,* baicin Allah, dõmin su kãsance mataimaka a gare su"},{"SurahNumber":19,"VerseNumber":82,"Text":"Ã'aha! Zã su kãfirta da ibãdarsu, kuma su kasance maƙiya a kansu"},{"SurahNumber":19,"VerseNumber":83,"Text":"Shin, ba ka gani ba cẽwa Mun saki shaiɗanu* a kan kãfirai sunã shũshũta su ga zunubi shũshũtãwa"},{"SurahNumber":19,"VerseNumber":84,"Text":"Sabõda haka kada ka yi gaggawa a kansu, Munã yi musu ƙidãyar Ajali ne kawai, ƙidãyãwa"},{"SurahNumber":19,"VerseNumber":85,"Text":"A rãnar da Muka tãra mãsu taƙawa zuwa ga Mai rahama sunã bãƙin girma"},{"SurahNumber":19,"VerseNumber":86,"Text":"Kuma Munã kõra mãsu laifi zuwa Jahannama, gargaãwa"},{"SurahNumber":19,"VerseNumber":87,"Text":"Ba su malakar cẽto fãce wanda ya riƙi alkawari a wurin Mai rahama"},{"SurahNumber":19,"VerseNumber":88,"Text":"Kuma suka ce: \"Mai rahama Yã riƙi ã"},{"SurahNumber":19,"VerseNumber":89,"Text":"Lalle ne haƙĩƙa kun zo da wani abu mai girman mũni"},{"SurahNumber":19,"VerseNumber":90,"Text":"Sammai sunã kusa su tsattsage sabõda shi, kuma ƙasa ke kẽce kuma duwãtsu su faɗi sunã karyayyu"},{"SurahNumber":19,"VerseNumber":91,"Text":"Dõmin sun yi da'awar ɗã ga Mai rahama"},{"SurahNumber":19,"VerseNumber":92,"Text":"Alhãli bã ya kamata ga Mai rahama ya riƙi wani ɗã"},{"SurahNumber":19,"VerseNumber":93,"Text":"Dukkan wanda yake a cikin sammai da ƙasa bai zama ba fãce mai jẽ wa Mai rahama ne yanã bãwã"},{"SurahNumber":19,"VerseNumber":94,"Text":"Lalle ne haƙĩƙa Yã lissafe su, kuma ya ƙidãye su, ƙidãya"},{"SurahNumber":19,"VerseNumber":95,"Text":"Kuma dukan kõwanensu mai jẽ Masa ne a Rãnar ¡iyãma yanã shi kaɗai"},{"SurahNumber":19,"VerseNumber":96,"Text":"Lalle ne waɗanda suka yi ĩmãni, kuma suka aikata ayyuka na ƙwarai, Mai rahama zai sanya musu so"},{"SurahNumber":19,"VerseNumber":97,"Text":"Sa'an nan Ibin sani kawai Mun sauƙaƙar da shi (Alƙur'ãni) a harshenka, dõmin ka yi bushãra da shi ga mãsu aiki da taƙawa kuma ka yi gargaɗi da shi ga mutãne mãsu tsananin husũma"},{"SurahNumber":19,"VerseNumber":98,"Text":"Kuma da yawa Muka halakar da mutãnen ƙarnõni a gabãninsu. Shin kanã jin mõtsin wani guda daga gare su, kõ kuwa kanã jin wata ɗuriya tãsu"},{"SurahNumber":20,"VerseNumber":1,"Text":"T,H"},{"SurahNumber":20,"VerseNumber":2,"Text":"Ba Mu saukar da Alƙur'ãni a gare ka dõmin ka wahala ba"},{"SurahNumber":20,"VerseNumber":3,"Text":"Fãce dõmin tunãtarwa ga wanda ke tsõron Allah"},{"SurahNumber":20,"VerseNumber":4,"Text":"(An saukar da shi) saukarwa daga wanda Ya halitta ƙasa da sammai maɗaukaka"},{"SurahNumber":20,"VerseNumber":5,"Text":"Mai rahama, Ya daidaita* a kan Al'arshi"},{"SurahNumber":20,"VerseNumber":6,"Text":"Abin da yake a cikin sammai nãsa ne, da abin da yake a cikin ƙasa da abin da yake a tsakãninsu da abin da ke ƙarƙashin turɓãya"},{"SurahNumber":20,"VerseNumber":7,"Text":"Kuma idan ka bayyana da magana, to, lalle Shi, Yanã sanin asĩri da mafi bõyuwa"},{"SurahNumber":20,"VerseNumber":8,"Text":"Allah bãbu abin bautãwa fãce Shi. Yanã da sunãye mafiya kyau"},{"SurahNumber":20,"VerseNumber":9,"Text":"Kuma shin, lãbarin Mũsã yãje maka"},{"SurahNumber":20,"VerseNumber":10,"Text":"A lõkacin da ya ga wata wuta, sai ya ce wa iyãlinsa, \"Ku dãkata. Lalle ne nĩ, na tsinkãyi wata wuta tsammãnĩna in zo mukuda makãmashi daga gare ta, kõ kuwa in sãmi wata shiriya a kan wutar"},{"SurahNumber":20,"VerseNumber":11,"Text":"Sa'an nan a lõkacin da ya je mata, aka kira shi, \"Ya Mũsã"},{"SurahNumber":20,"VerseNumber":12,"Text":"Lalle ne, Nĩ ne Ubangijnka, sai ka ɗẽbe takalmanka* Lalle ne kanã a rãfin nan abin tsarkakẽwa, ¦uwa"},{"SurahNumber":20,"VerseNumber":13,"Text":"Kuma Nĩ nã zãɓe ka. Sai ka saurãra ga abin da ake yin wahayi"},{"SurahNumber":20,"VerseNumber":14,"Text":"Lalle, Nĩ Ni ne Allah. Bãbu abin bautawa fãce Ni. Sai ka bauta Mini, kuma ka tsayar da salla dõmin tuna Ni"},{"SurahNumber":20,"VerseNumber":15,"Text":"Lalle ne Sa'a mai zuwa ce, lnã kusa da In ɓõye ta dõmin a sãka wa dukan rai da abin da yake aikatãwa"},{"SurahNumber":20,"VerseNumber":16,"Text":"Sabõda haka, kada wanda bã ya yin ĩmãni da ita kumaya bi son zuciyarsa, ya taushe ka daga gare ta har ka halaka"},{"SurahNumber":20,"VerseNumber":17,"Text":"Kuma wãce ce waccan ga dãmanka yã Mũsa"},{"SurahNumber":20,"VerseNumber":18,"Text":"Ya ce: \"Ita sandãta ce, inã dõgara a kanta, kuma inã kakkaɓar ganye da ita a kan ƙananan bisãshẽna kuma inã da waɗansu bukãtõci* na dabam a gare ta"},{"SurahNumber":20,"VerseNumber":19,"Text":"Ya ce: \"Ka yi jĩfa da ĩta, yã Mũsã"},{"SurahNumber":20,"VerseNumber":20,"Text":"Sai ya jẽfa ta. Sai gã ta dabbar macĩjiya, tanã tafiya da gaggãwa"},{"SurahNumber":20,"VerseNumber":21,"Text":"Ya ce: \"Ka kãma ta kuma kada ka ji tsõro. Za Mu mayar da ita ga hãlinta na farko"},{"SurahNumber":20,"VerseNumber":22,"Text":"Kuma ka haɗa hannunka zuwa ga damtsenka, ya fita yanã fari, bãbu sõfane, wata ãyã ta dabam"},{"SurahNumber":20,"VerseNumber":23,"Text":"Dõmin Mu nũna maka daga ãyõyin Mu manya"},{"SurahNumber":20,"VerseNumber":24,"Text":"Ka tafi zuwa ga Fĩr'auna. Lalle shĩ ya ƙẽtare haddi (da girman kai)"},{"SurahNumber":20,"VerseNumber":25,"Text":"Ya ce: \"Ya Ubangiji! Ka buɗa* mini, ƙirjĩna"},{"SurahNumber":20,"VerseNumber":26,"Text":"kuma ka sawwake mun Al'amari na"},{"SurahNumber":20,"VerseNumber":27,"Text":"Kuma Ka warware mini wani ƙulli daga harshẽna"},{"SurahNumber":20,"VerseNumber":28,"Text":"Su fahimci maganãta"},{"SurahNumber":20,"VerseNumber":29,"Text":"Kuma Ka sanya mini wani mataimaki daga mutãnena"},{"SurahNumber":20,"VerseNumber":30,"Text":"Hãrũna ɗan uwana"},{"SurahNumber":20,"VerseNumber":31,"Text":"Ka ƙarfafa halittata da shi"},{"SurahNumber":20,"VerseNumber":32,"Text":"Kuma Ka shigar da shi a cikin al'amarina"},{"SurahNumber":20,"VerseNumber":33,"Text":"Dõmin mu tsarkake Ka da yawa"},{"SurahNumber":20,"VerseNumber":34,"Text":"Kuma mu tuna Ka da yawa"},{"SurahNumber":20,"VerseNumber":35,"Text":"Lalle Kai, Ka kasance Mai gani gare mu"},{"SurahNumber":20,"VerseNumber":36,"Text":"Ya ce: \"Lalle ne, an bã ka rõƙonka, yã Mũsã"},{"SurahNumber":20,"VerseNumber":37,"Text":"Kuma lalle ne haƙĩƙa, Mun yi wata baiwa gare ka a wani lõkacin na dabam"},{"SurahNumber":20,"VerseNumber":38,"Text":"A lõkacin da Muka yi wahayin abin da aka yi wahayi zuwa ga uwarka"},{"SurahNumber":20,"VerseNumber":39,"Text":"Cẽwa, Ki jẽfa shi a cikin akwatin nan, sa'an nan ki jẽfa shi a cikin kõgi, sa'an nan kogin ya jefa shi a gãɓa, wani maƙiyi Nãwa kuma maƙiyi nãsa ya ɗauke shi.' Kuma Na jẽfa wani so daga gare Ni a kanka. Kuma dõmin a riƙe ka da kyau a kan gan iNa"},{"SurahNumber":20,"VerseNumber":40,"Text":"A sa'ad da 'yar'uwrka ke tafiya har ta ce, shin, in shiryar da ku ga wanda ke rẽnonsa?' Sai Muka mayar da kai zuwa ga uwarka dõmin idonta ya yi sanyi* kuma bã zã ta yi baƙin ciki ba. Kuma kã kashe wani rai, sa'an nan Muka tsẽrar da kai daga baƙin ciki, kuma Muka fitine ka da waɗansu fitinõni. Sa'an nan ka zauna shẽkaru a cikin mutãnen Madyana. Sa'an nan kuma ka zo a kan wata ƙaddara, yã Mũsã"},{"SurahNumber":20,"VerseNumber":41,"Text":"Kuma Na zãɓe ka dõmin Kaina"},{"SurahNumber":20,"VerseNumber":42,"Text":"Ka tafi kai da ɗan uwanka game da ãyõyi Na, kuma kada ku yi rauni ga ambatõ Na"},{"SurahNumber":20,"VerseNumber":43,"Text":"Ku tafi kũ biyu zuwa ga Fir'auna. Lalle shĩ ya ƙẽtare haddi (ga girman kai)"},{"SurahNumber":20,"VerseNumber":44,"Text":"Sai ku gaya masa magana mai laushi,* tsammãninsa yanã tunãwa kõ kuwa ya ji tsõro"},{"SurahNumber":20,"VerseNumber":45,"Text":"Su biyu suka ce: \"Ya Ubangijinmu! Lalle ne munã tsõron ya yi gaggawa a kanmu, kõ ya ƙẽtare haddi"},{"SurahNumber":20,"VerseNumber":46,"Text":"Ya ce: \"Kada ku ji tsõro. Lalle Nĩ, Inã tãre da ku, Inaji, kuma Inã gani"},{"SurahNumber":20,"VerseNumber":47,"Text":"Sai ku jẽ masa sa'an nan ku ce, Lalle mũ, Manzanni biyune na Ubangijinka, sai ka saki Banĩ Isrã'ĩla tãre da mu. Kuma kada ka yi musu azãba. Haƙĩƙa mun zomaka da wata ãyã daga, Ubangijinka. Kuma aminci ya tabbata ga wanda ya bi shiriya"},{"SurahNumber":20,"VerseNumber":48,"Text":"Lalle mũ, haƙĩƙa, an yi wahayi zuwa gare mu, cẽwa azãba tanã a kan wanda ya ƙaryata, kuma ya jũya bãya"},{"SurahNumber":20,"VerseNumber":49,"Text":"Ya ce: \"To, wãne ne Ubangijinku? Ya Mũsã"},{"SurahNumber":20,"VerseNumber":50,"Text":"Ya ce: \"Ubangijin mu Shi ne wanda Ya bai wa dukan kõme halittarsa, sa'an nan Ya shiryar"},{"SurahNumber":20,"VerseNumber":51,"Text":"Ya ce: \"To, mẽne hãlin ƙarnõnin farko"},{"SurahNumber":20,"VerseNumber":52,"Text":"Ya ce: \"Saninsu yanã a wurin Ubangijĩna, Ubangijĩna bã Ya ɓacẽwa kuma bã Ya mantuwa"},{"SurahNumber":20,"VerseNumber":53,"Text":"Wanda Ya sanya muku ƙasa shimfiɗa, kuma Ya shigar muku da hanyõyi a cikinta, kuma Ya saukar da ruwa daga sama.\" Sa'an nan game da shi* Muka fitar da nau'i-nau'i daga tsirũruwa dabam-dabam"},{"SurahNumber":20,"VerseNumber":54,"Text":"Ku ci kuma ku yi kiwon dabbõbin ni'imarku. Lalle ne, a cikin wannan akwai ãyõyi ga masu hankali"},{"SurahNumber":20,"VerseNumber":55,"Text":"Daga gare ta* Muka halitta ku, kuma a cikinta Muke mayar da ku, kuma daga gare ta Muke fitar da ku a wani lõkaci na dabam"},{"SurahNumber":20,"VerseNumber":56,"Text":"Kuma lalle, haƙĩƙa, Mun nũna masa ãyõyin Mu dukansu sai ya ƙaryata, kuma ya ƙiya"},{"SurahNumber":20,"VerseNumber":57,"Text":"Ya ce: \"Shin kã zo mana ne dõmin ka fitar da mu daga ƙasarmu game da sihirinka, yã Mũsã"},{"SurahNumber":20,"VerseNumber":58,"Text":"To, lalle ne munã zo maka da wani sihiri irinsa. Sai ka sanya wani wa'adi a tsakãninmu da tsakãninka bã mu sãɓa masa mũ kai kuma, bã ka sãɓãwa, a wani wuri mai dãcẽwa"},{"SurahNumber":20,"VerseNumber":59,"Text":"Ya ce: \"Wa'adinku shi ne rãnar ƙawa kuma a tãra mutãne da hantsi"},{"SurahNumber":20,"VerseNumber":60,"Text":"Sai Fir'auna ya jũya, sa'an nan ya tãra mugunyar dabãrarsa, sa'an nan kuma ya zo"},{"SurahNumber":20,"VerseNumber":61,"Text":"Mũsã ya ce musu, \"Kaitõnku! Kada ku ƙirƙira ƙarya ga Allah har Ya tumɓuke ku da wata azãba. Kuma wanda ya ƙirƙira ƙarya, yã tãɓe"},{"SurahNumber":20,"VerseNumber":62,"Text":"Sai suka yi jãyayya ga al'amarinsu a tsakãnin su kuma suka asirta gãnawa"},{"SurahNumber":20,"VerseNumber":63,"Text":"Suka ce: \"Lalle ne waɗannan biyun, haƙĩƙa masihirta ne sunã nufin su fitar da ku daga ƙasarku* game da sihirinsu kuma su tafi da tabĩ'arku mafĩficiya"},{"SurahNumber":20,"VerseNumber":64,"Text":"Sai ku haɗa dabãrarku sa'an nan kuma ku tafi a sahu guda, kuma haƙĩƙa, wanda ya rinjãya, a yau, ya rabbanta"},{"SurahNumber":20,"VerseNumber":65,"Text":"Suka ce: \"Ya Mũsã! Imma ka jefa, ko kuma mu kasance farkon mai jẽfawa"},{"SurahNumber":20,"VerseNumber":66,"Text":"Ya ce: \"Ã'a, ku jẽfa.\" Sai gã igiyoyinsu da sandunansu anã sũranta su a gare shi, daga sihirinsu, lalle sunã tafiya da sauri"},{"SurahNumber":20,"VerseNumber":67,"Text":"Sai Mũsã ya ji tsõro a cikin ransa"},{"SurahNumber":20,"VerseNumber":68,"Text":"Muka ce: \"Kada ka ji tsõro. lalle kai ne mafi ɗaukaka"},{"SurahNumber":20,"VerseNumber":69,"Text":"Kuma ka jẽfa abin da ke a cikin hannun dãmanka, ta cafe abin da suka aikata. Lalle ne abin da suka aikata mãkircin masihirci ne kuma masihirci bã ya cin nasara a duk inda ya je"},{"SurahNumber":20,"VerseNumber":70,"Text":"Sai aka jẽfar da masihirtan sunã mãsu sujada, suka ce: \"Mun yi ĩmãni da Ubangijin Hãrũna da Mũsã"},{"SurahNumber":20,"VerseNumber":71,"Text":"Ya ce: \"Kun yi ĩmãni sabõda shi a gabãnin in yi muku izni? Lalle shĩ, haƙĩƙa, babbanku ne wanda ya sanar da ku sihirin! To, lalle ne zan kakkãtse hannayenku da ƙafãfunku a tarnaƙi kuma lalle zan tsĩre ku a cikin kututturan itãcen dabĩno, kuma lalle zã ku sani wanenmu ne mafi tsananin azãba kuma wãne ne mafi wanzuwar (azãba)"},{"SurahNumber":20,"VerseNumber":72,"Text":"Suka ce: \"Bã zã mu fĩfĩta ka ba faufau a kan abin da ya zo mana na hujjõji. Munã rantsuwa da wanda Ya ƙãga halittarmu sai ka hukunta abin da kake mai hukuntãwa, ai kanã ƙãre wannan rãyuwar dũniya kawai ne"},{"SurahNumber":20,"VerseNumber":73,"Text":"Lalle mũ, mun yi ĩmãni da Ubangijinmu dõmin Ya gãfarta mana laifuffukanmu da abin da ka tĩlasta mu a kansa na sihiri. Kuma Allah ne Mafi alhẽri, kuma Mafi wanzuwa"},{"SurahNumber":20,"VerseNumber":74,"Text":"Lalle* shĩ wanda ya je wa Ubangijinsa yanã mai laifi, to lalle ne yanã da Jahannama, bã ya mutuwa a cikinta kuma bã ya rãyuwa"},{"SurahNumber":20,"VerseNumber":75,"Text":"Kuma wanda ya je Masa yanã mai ĩmãni, alhãli kuwaya aikata aikin ƙwarai to waɗannan sunã da darajõji maɗaukaka"},{"SurahNumber":20,"VerseNumber":76,"Text":"Gidãjen Aljannar zama kõguna na gudãna daga ƙarƙashinsu, sunã madawwama a cikinsu. Kuma wannan ne sakamakon wanda ya tsarkaku"},{"SurahNumber":20,"VerseNumber":77,"Text":"Kuma lalle ne haƙĩƙa Mun yi wahayi zuwa ga Mũsã cẽwa, \"Ka yi tafiyar dare da bãyiNa. Sa'an nan ka dõka musu hanya a cikin tẽku tana ƙẽƙasasshiya, bã ka tsõron riska, kuma bã ka fargabar nutsẽwa"},{"SurahNumber":20,"VerseNumber":78,"Text":"Sai Fir'auna ya bi su game da rundunarsa. Sai abin da ya rufe su daga tẽku ya rufe su"},{"SurahNumber":20,"VerseNumber":79,"Text":"Kuma Fir'auna ya ɓatar da mutãnensa, kuma bai shiryar (dasu) ba"},{"SurahNumber":20,"VerseNumber":80,"Text":"Yã Banĩ Isrã'ĩla! Lalle Mun tsẽrar da ku daga maƙiyinku, kuma mun yi muku wa'adi a gẽfen Dũtsen nan na dãma, kuma Mun sassaukar da darɓa da tattabaru dõminku"},{"SurahNumber":20,"VerseNumber":81,"Text":"Ku ci daga mãsu dãɗin abin da Muka azurtã ku kuma kada ku ƙẽtare haddi a cikinsa har fushĩ Na ya sauka a kanku. Kuma wanda fushĩ Na ya sauka a kansa, to, lalle ne, ya fãɗi"},{"SurahNumber":20,"VerseNumber":82,"Text":"Kuma lalle Nĩ haƙĩƙa Mai gãfara ne ga wanda ya tũba kuma ya yi ĩmãni, kuma ya aikata aikin ƙwarai, sa'an nan kuma ya nẽmi shiryuwa"},{"SurahNumber":20,"VerseNumber":83,"Text":"Kuma mẽne ne ya gaggautar* da kai ga barin mutãnenka? Yã Mũsã"},{"SurahNumber":20,"VerseNumber":84,"Text":"Ya ce: \"Su ne waɗannan a kan sãwũna, kuma na yi gaggãwa zuwa gare Ka, yã Ubangiji! Dõmin Ka yarda"},{"SurahNumber":20,"VerseNumber":85,"Text":"Ya ce: \"To, lalle ne, haƙĩƙa, Mun fitini, mutãnenka daga bayãnka, kuma sãmiri ya ɓatar da su"},{"SurahNumber":20,"VerseNumber":86,"Text":"Sai Mũsã ya kõma zuwa ga mutãnensa yanã mai hushi, mai baƙin ciki, ya ce: \"Yã mutãnẽna! shin, Ubangijinku bai yi muku wa'adi ba, wa'adi mai kyau? Shin, lõkacin ya yi tsãwo a kanku ne, kõ kun yi nufi ne wani hushi ya sauka a kanku daga Ubangijinku, sabõda haka kuka sãɓã wa alkawarĩna"},{"SurahNumber":20,"VerseNumber":87,"Text":"Suka ce: \"Ba mu sãɓa wa alkawarinka* ba da ĩkonmu kuma amma an ɗõra mana waɗansu kãya masu nauyi daga abin ƙawar mutãnen ne, sai muka jẽfar da su. Sa'an nan kamar haka ne sãmiri ya jẽfa"},{"SurahNumber":20,"VerseNumber":88,"Text":"Sai ya fitar musu da wani maraƙi, jikin mutãne, yanã rũri, sa'an nan suka ce: wannan ne gunkinku kuma gunkin Mũsã, sai ya manta"},{"SurahNumber":20,"VerseNumber":89,"Text":"Shin, to, bã su ganin cẽwabã ya mayar musu da magana, kuma bã ya mallakar wata cũta a gare su, kuma bã ya mallakar amfãni"},{"SurahNumber":20,"VerseNumber":90,"Text":"Kuma, haƙĩƙa, Hãrũna yã ce musu daga gabãni, \"Yã mutãnẽna! Lalle an fitinẽ ku da shi ne kawai. Kuma lalle Ubangijinku Mai rahama ne, sai ku bi ni, kuma ku yi ɗã'ã ga umarnĩna"},{"SurahNumber":20,"VerseNumber":91,"Text":"Suka ce ba zamu gushe ba muna bauta a gareshi ba har sai Musa dawo"},{"SurahNumber":20,"VerseNumber":92,"Text":"(Mũsã) ya ce: \"Yã Hãrũna! Mẽ ya hane ka, sa'ad da kagan su sun ɓace"},{"SurahNumber":20,"VerseNumber":93,"Text":"Ba ka bĩ ni ba! Shin, to, ka sãɓã wa umarnina ne"},{"SurahNumber":20,"VerseNumber":94,"Text":"(Hãrũna) ya ce: \"Yã ɗãn'uwãna! Kada ka yi kãmu ga gẽmũna kõ ga kaina. Lalle nĩ, nã ji tsõron ka ce: Ka rarraba a tsakãnin Banĩ Isrã'ĩla kuma ba ka tsare maganata ba"},{"SurahNumber":20,"VerseNumber":95,"Text":"(Mũsã) ya ce: \"Mẽne ne babban al'amarinka? Kai Sãmiri"},{"SurahNumber":20,"VerseNumber":96,"Text":"(Sãmiri) ya ce: \"Nã ga abin da ba su gan shi ba shi, sai na yi damƙa, damƙa guda daga kufan sãwun Manzon, sa'an nan na jẽfa ta. Kuma haka dai raina ya ƙawãta mini"},{"SurahNumber":20,"VerseNumber":97,"Text":"(Mũsã) ya ce: \"To, ka tafi, sabõda haka lalle ne kanã da a cikin rãyuwarka, ka ce 'Bãbu shãfa' kuma kanã da wani ma'alkawarta, bã zã a sãɓa maka gare ta ba. Kuma ka dũba zuwa ga gunkinka wanda ka yini a kansa kanã mai lazimta. Lalle ne muna ƙõne shi,* sa'an nan kuma munã shẽƙe shi, a cikin tẽku, shẽƙẽwa"},{"SurahNumber":20,"VerseNumber":98,"Text":"Abin sani kawai abin bautãwarku Allah kawai ne wanda bãbu wani abin bautãwa, fãce Shi kuma Yã yalwaci* dukkan kõme da ilmi"},{"SurahNumber":20,"VerseNumber":99,"Text":"Kamar wancan ne Muke lãbartãwa* a gare ka, daga lãbãran abin da ya gabãta, alhãli kuwa haƙĩƙa, Mun bã ka zikiri (Alƙur'ãni) daga gun Mu"},{"SurahNumber":20,"VerseNumber":100,"Text":"Wanda ya kau da kai daga gare shi, to, lalle shĩ, yanã ɗaukar wani nauyi a Rãnar ¡iyãma"},{"SurahNumber":20,"VerseNumber":101,"Text":"Sunã madawwama a cikinsa, kuma yã mũnana ya zama abin ɗauka, a Rãnar ¡iyãma"},{"SurahNumber":20,"VerseNumber":102,"Text":"A Rãnar da ake hũrãwa a cikin ƙãho kuma Munã tãra mãsu laifi, a rãnar nan, sunã mãsu shũɗãyen idãnu"},{"SurahNumber":20,"VerseNumber":103,"Text":"Suna ɓõye magana a tsakãninsu, (Sunã ce wa jũna) \"Ba ku zauna ba (a cikin dũniya) fãce kwãna gõma"},{"SurahNumber":20,"VerseNumber":104,"Text":"Mu ne mafi sani ga abin da suke faɗa a sa'ad da mafĩficinsu ga hanya ke cẽwa, \"Ba ku zauna ba fãce a yini guda"},{"SurahNumber":20,"VerseNumber":105,"Text":"Kuma sunã tambayar ka daga duwãtsu* sai ka ce: \"Ubangijina Yana shẽƙe su shẽƙẽwa"},{"SurahNumber":20,"VerseNumber":106,"Text":"Sa'an nan Yanã barin (wurinsu) faƙo mai santsi"},{"SurahNumber":20,"VerseNumber":107,"Text":"Bã ka ganin karkata a cikinsa, kuma bã ka ganin wani tudu"},{"SurahNumber":20,"VerseNumber":108,"Text":"A rãnar nan sunã biyar mai kira, bãbu karkata a gare shi, kuma sautuka suka yi kawaici ga Mai rahama, bã ka sauraren kõme fãce sautin tafiya"},{"SurahNumber":20,"VerseNumber":109,"Text":"A yinin nan cẽto bã ya yin amfãni fãce wanda Mai rahama Ya yi masa izni kuma Ya yarda da shi, da ya yi magana"},{"SurahNumber":20,"VerseNumber":110,"Text":"Yanã sanin* abin da ke a gaba gare su da abin da ke bãyansu, kuma bã su kẽwayẽwa da shi ga sani"},{"SurahNumber":20,"VerseNumber":111,"Text":"Kuma fuskõki suka ƙanƙan da kai ga Rãyayye, Tsayayye, alhãli kuwa wanda ya ɗauko wani zãlunci ya tãɓe"},{"SurahNumber":20,"VerseNumber":112,"Text":"Kuma wanda ya aikata wani abu daga ayyukan ƙwarai alhãli kuwa yanã mai ĩmãni, to, bã ya tsõron wani zãlunci ko wata naƙasa"},{"SurahNumber":20,"VerseNumber":113,"Text":"Kuma haka Muka saukar da shi, Alƙur'ãni, yanã abin karantãwa, da Larabci kuma Muka jujjuya misãlai, a cikinsa, na tsõratarwa, tsammãninsu, sunã yin taƙawa ko ya sabbaba musu wata wa'aztuwa"},{"SurahNumber":20,"VerseNumber":114,"Text":"Sa'an nan Allah Mamallaki, Tabbatacce Yã ɗaukaka. Kuma kada ka yi gaggãwa* da Alƙur'ãni a gabãnin a ƙãre wahayinsa zuwa gare ka. Kuma ka ce: \"Yã Ubangiji! Ka ƙãra mini ilmi"},{"SurahNumber":20,"VerseNumber":115,"Text":"Kuma lalle, haƙĩƙa, Mun yi alkawari zuwa ga Ãdamu a gabãnin wannan, sai ya manta, kuma ba Mu sãmi ƙarfin zũciya a gare shi ba"},{"SurahNumber":20,"VerseNumber":116,"Text":"Kuma sa'ad da Muka ce wa malã'iku, \"Ku yi sujada ga Ãdamu.\" Sai suka yi sujada, fãce Iblĩsa, yã ƙiya"},{"SurahNumber":20,"VerseNumber":117,"Text":"Sai Muka ce: \"Ya Ãdamu! Lalle ne wannan maƙiyi* ne gare ka da kuma ga mãtarka, sabõda haka kada ya fitar da ku daga Aljanna har ku wahala"},{"SurahNumber":20,"VerseNumber":118,"Text":"Lalle ne kã sãmu bã zã ka ji yunwa ba a cikinta, kuma bã zã ka yi tsiraici ba"},{"SurahNumber":20,"VerseNumber":119,"Text":"Lalle kai, bã zã ka ji ƙishirwa ba, kuma bã zã ka shiga hantsi ba"},{"SurahNumber":20,"VerseNumber":120,"Text":"Sai shaiɗan ya sanya waswãsi zuwa gare shi, ya ce: \"Yã Ãdamu! Shin, in shiryar da kai ga itãciyar dawwama da mulki wanda bã ya ƙãrẽwa"},{"SurahNumber":20,"VerseNumber":121,"Text":"Sai suka ci daga gare ta, sabõda haka al'aurunsu suka bayyana, kuma suka shiga sunã lulluɓãwa a kansu daga ganyen Aljanna. Kuma Ãdamu ya sãɓã wa Ubangijinsa, sabõda haka ya ɓace"},{"SurahNumber":20,"VerseNumber":122,"Text":"Sa'an nan kuma Ubangjinsa Ya zãɓẽ shi, Ya karɓi tũba gare shi, kuma Ya shiryar (da shi)"},{"SurahNumber":20,"VerseNumber":123,"Text":"Ya ce: \"Ku sauka kũ biyu daga gare ta gabã ɗaya, sãshenku yanã maƙiyi ga sãshe. To, imma dai wata shitiya ta jẽ muku daga gare Ni, to, wanda ya bi shiryarwãta, to, bã ya ɓacẽwa, kuma bã ya wahala"},{"SurahNumber":20,"VerseNumber":124,"Text":"Kuma wanda ya bijire* daga ambatõNa (Alƙur'ãni) to, lalle ne rãyuwa mai ƙunci ta tabbata a gare shi, kuma Munã tãyar da shi a Rãnar ¡iyãma yanã makãho"},{"SurahNumber":20,"VerseNumber":125,"Text":"Ya ce: \"Ya Ubangiji! Don me Ka tãyar da ni makãho alhãli kuwa nã kasance mai gani"},{"SurahNumber":20,"VerseNumber":126,"Text":"Ya ce: \"Kamar wancan ne ãyõyin Mu suka jẽ maka sai ka mance su, kuma kamar hakar a yau ake mance ka"},{"SurahNumber":20,"VerseNumber":127,"Text":"Kuma kamar haka Muke sãka wa wanda ya yawaita,* kuma bai yi ĩmãni da ãyõyin Ubangijinsa ba. Kuma lalle ne azãbar Lãhira ce mafi tsanani, kuma mafi wanzuwa"},{"SurahNumber":20,"VerseNumber":128,"Text":"Shin, to, bai shiryar da su ba cẽwa da yawa Muka halakarda (kãfirai) daga ƙarnuka, a gabãninsu, sunã tafiya a cikin masaukansu? Lalle ne, a cikin wancan akwai ãyõyi ga mãsu hankula"},{"SurahNumber":20,"VerseNumber":129,"Text":"Kuma bã dõmin wata kalma ba wadda ta gabãta daga Ubangijinka, da kuma ajali ambatacce haƙĩƙa, dã azãbarta kasance mai lazimta"},{"SurahNumber":20,"VerseNumber":130,"Text":"Sai ka yi haƙuri* a kan abin da suke cẽwa, kuma ka yi tasbĩhi da gõdẽ wa Ubangijinka a gabãnin fitõwar rãnã da gabãnin ɓacẽwarta, kuma daga sã'õ'in dare sai ka yi tasbĩhi da sãsannin yini, tsammãninka zã ka sãmi yarda"},{"SurahNumber":20,"VerseNumber":131,"Text":"Kuma kada ka mĩƙar da idãnunka zuwa ga abin da Muka jiyar da su dãɗi da shi, nau'i-nau'i daga gare su, kamar huren rãyuwar dũniya yake, dõmin Mu fitine su a cikin sa, alhãli kuwa arzikin Ubangijinka, ne mafi alhẽri kuma mafi wanzuwa"},{"SurahNumber":20,"VerseNumber":132,"Text":"Kuma ka umurci iyãlanka da salla, kuma ka yi haƙuri a kanta. Bã Mu tambayar ka wani Arziki Mu ne Muke azurta ka. Kuma ãƙiba mai kyau tanã ga taƙawa"},{"SurahNumber":20,"VerseNumber":133,"Text":"Kuma suka ce: \"Don me bã ya zo mana da wata ãyã daga Ubangijinsa?\" Shin, kuwa hujjar abin da ke a cikin littattafan farko, ba ta jẽ musu ba"},{"SurahNumber":20,"VerseNumber":134,"Text":"Kuma dã dai Mun halaka sũ da wata azãba daga gabãninsa, lalle ne dã sun ce: \"Yã Ubangijinmu! Dã Kã aiko da wani Manzo zuwa gare mu har mu bibiyi ãyõyinKa daga gabãnin mu ƙasƙanta, kuma mu wulãkantu"},{"SurahNumber":20,"VerseNumber":135,"Text":"Ka ce: \"Kõwa mai tsumãye ne. Sai ku yi tsumãye. Sa'an nan zã ku san su wa ne ma'abũta tafarki madaidaici, kuma wane ne ya nẽmi shiryuwa"}]}