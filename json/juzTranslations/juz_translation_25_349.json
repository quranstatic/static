{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":41,"VerseNumber":47,"Text":"UJUZI wa kuijua Saa ya Kiyama unarudishwa kwake tu Mwenyezi Mungu. Na matunda hayatoki katika mafumba yake, wala mwanamke hachukui mimba, wala hazai, ila kwa kujua kwake. Na siku atakayo waita, akawaambia: Wako wapi washirika wangu? Hapo watasema: Tunakiri kwako ya kwamba hapana miongoni mwetu anaye shuhudia hayo"},{"SurahNumber":41,"VerseNumber":48,"Text":"Na wakawapotea wale walio kuwa wakiwaomba hapo kwanza, na wakawa na yakini kuwa hawana pa kukimbilia"},{"SurahNumber":41,"VerseNumber":49,"Text":"Mwanaadamu hachoki kuomba dua za kheri, na inapo mpata shari, mara huvunjika moyo akakata tamaa"},{"SurahNumber":41,"VerseNumber":50,"Text":"Na pindi tukimwonjesha rehema itokayo kwetu baada ya kumgusa dhara, bila ya shaka husema: Haya nayastahiki mimi, wala sidhani kuwa Kiyama kitakuja. Na hata nikirudishwa kwa Mola wangu Mlezi bila ya shaka nina mema yangu kwake! Basi kwa yakini tutawaelezea walio kufuru hayo waliyo yatenda, na kwa yakini tutawaonjesha adhabu ngumu"},{"SurahNumber":41,"VerseNumber":51,"Text":"Na tukimneemesha mwanaadamu hugeuka na kujitenga upande, na inapo mgusa shari, huwa na madua marefu marefu"},{"SurahNumber":41,"VerseNumber":52,"Text":"Sema: Mnaonaje! Ikiwa haya yanatoka kwa Mwenyezi Mungu, nanyi ikawa ndio mmeyakataa, ni nani aliye potea zaidi kuliko aliye katika upinzani wa mbali"},{"SurahNumber":41,"VerseNumber":53,"Text":"Tutawaonyesha Ishara zetu katika upeo wa mbali na katika nafsi zao wenyewe mpaka iwabainikie kwamba haya ni kweli. Je! Haikutoshi kwamba Mola wako Mlezi kuwa Yeye ni Shahidi wa kila kitu"},{"SurahNumber":41,"VerseNumber":54,"Text":"Ama wao wamo katika shaka ya kukutana na Mola wao Mlezi! Ama hakika Yeye amekizunguka kila kitu"},{"SurahNumber":42,"VerseNumber":1,"Text":"H'a Mim"},{"SurahNumber":42,"VerseNumber":2,"Text":"A'yn Sin Qaf"},{"SurahNumber":42,"VerseNumber":3,"Text":"Hivi ndivyo Mwenyezi Mungu Mwenye nguvu na Mwenye hikima anavyo kuletea Wahyi wewe na walio kabla yako"},{"SurahNumber":42,"VerseNumber":4,"Text":"Ni vyake viliomo mbinguni, na viliomo katika ardhi. Na Yeye ndiye Mtukufu, Mkuu"},{"SurahNumber":42,"VerseNumber":5,"Text":"Zinakaribia mbingu kupasuka juu huko, na Malaika wakimtakasa Mola wao Mlezi na kumhimidi, na wakiwaombea maghfira waliomo kwenye ardhi. Ama hakika Mwenyezi Mungu ni Mwenye kusamehe, Mwenye kurehemu"},{"SurahNumber":42,"VerseNumber":6,"Text":"Na wale walio wafanya walinzi wengine badala yake Yeye, Mwenyezi Mungu ni Mwangalizi juu yao. Wala wewe si wakili juu yao"},{"SurahNumber":42,"VerseNumber":7,"Text":"Na namna hivi tumekufunulia Qur'ani kwa Kiarabu ili uwaonye watu wa Mama wa Miji na walio pembezoni mwake. Na uhadharishe na Siku ya Mkutano, haina shaka hiyo. Kundi moja litakuwa Peponi, na kundi jengine Motoni"},{"SurahNumber":42,"VerseNumber":8,"Text":"Na Mwenyezi Mungu angeli penda ange wafanya wote umma mmoja, lakini anamwingiza katika rehema yake amtakaye. Na wenye kudhulumu hawana mlinzi wala msaidizi"},{"SurahNumber":42,"VerseNumber":9,"Text":"Au wamechukua walinzi wengine badala yake! Lakini Mwenyezi Mungu ndiye Mlinzi khasa. Na Yeye ndiye anaye huisha wafu. Na Yeye ndiye Mweza wa kila kitu"},{"SurahNumber":42,"VerseNumber":10,"Text":"Na mkikhitalifiana katika jambo lolote, basi hukumu yake iko kwa Mwenyezi Mungu. Huyo Mwenyezi Mungu ndiye Mola wangu Mlezi, ninaye mtegemea na kwake Yeye narejea"},{"SurahNumber":42,"VerseNumber":11,"Text":"Yeye ndiye Muumba mbingu na ardhi, amekujaalieni mke na mume katika nafsi zenu, na katika nyama hoa dume na jike, anakuzidishieni namna hii. Hapana kitu kama mfano wake. Naye ni Mwenye kusikia Mwenye kuona"},{"SurahNumber":42,"VerseNumber":12,"Text":"Yeye ndiye Mwenye funguo za mbingu na ardhi. Humkunjulia riziki amtakaye, na humpimia amtakaye. Hakika Yeye ni Mjuzi wa kila kitu"},{"SurahNumber":42,"VerseNumber":13,"Text":"Amekuamrisheni Dini ile ile aliyo muusia Nuhu na tuliyo kufunulia wewe, na tuliyo wausia Ibrahim na Musa na Isa, kwamba shikeni Dini wala msifarikiane kwayo. Ni magumu kwa washirikina hayo unayo waitia. Mwenyezi Mungu humteua kwake amtakaye, na humwongoa kwake aelekeaye"},{"SurahNumber":42,"VerseNumber":14,"Text":"Na hawakufarikiana ila baada ya kuwajia ilimu kwa sababu ya husuda iliyo kuwa baina yao. Na lau kuwa haikwisha tangulia kauli kutoka kwa Mola wako Mlezi ya kuakhirisha mpaka muda maalumu, basi bila ya shaka palingeli hukumiwa baina yao. Na hakika walio rithishwa Kitabu baada yao wanakitilia shaka inayo wahangaisha"},{"SurahNumber":42,"VerseNumber":15,"Text":"Basi kwa haya waite! Nawe simama sawa sawa kama ulivyo amrishwa, wala usiyafuate matamanio yao. Na sema: Naamini aliyo teremsha Mwenyezi Mungu katika Vitabu. Na nimeamrishwa nifanye uadilifu baina yenu. Mwenyezi Mungu ni Mola wetu Mlezi, na Mola wenu Mlezi. Sisi tuna jukumu kwa vitendo vyetu, na nyinyi mna jukumu kwa vitendo vyenu. Hapana kuhojiana baina yetu na nyinyi. Na Mwenyezi Mungu atatukusanya pamoja, na marejeo ni kwake"},{"SurahNumber":42,"VerseNumber":16,"Text":"Na wanao hojiana juu ya Mwenyezi Mungu baada ya kukubaliwa, hoja za hawa ni baat'ili mbele ya Mola wao Mlezi, na juu yao ipo ghadhabu, na itakuwa kwao adhabu kali"},{"SurahNumber":42,"VerseNumber":17,"Text":"Mwenyezi Mungu ndiye aliye teremsha Kitabu kwa Haki, na Mizani. Na nini kitakacho kujuulisha ya kwamba pengine Saa ya Kiyama ipo karibu"},{"SurahNumber":42,"VerseNumber":18,"Text":"Wasio amini huihimiza hiyo Saa ifike upesi; lakini wanao amini wanaiogopa, na wanajua kwamba hakika hiyo ni kweli. Ama kwa hakika hao wanao bishana katika khabari za hiyo Saa wamo katika upotofu wa mbali kabisa"},{"SurahNumber":42,"VerseNumber":19,"Text":"Mwenyezi Mungu ni Mpole kwa waja wake. Humruzuku ampendaye. Naye ni Mwenye nguvu, Mtukufu"},{"SurahNumber":42,"VerseNumber":20,"Text":"Mwenye kutaka mavuno ya Akhera tutamzidishia katika mavuno yake, na mwenye kutaka mavuno ya duniani tutampa katika hayo, lakini katika Akhera hana fungu"},{"SurahNumber":42,"VerseNumber":21,"Text":"Au hao wana miungu ya kishirikina walio watungia dini asiyo itolea idhini Mwenyezi Mungu? Na lau lisinge kuwako neno la kupambanua basi wangeli katiwa hukumu baina yao. Na hakika wenye kudhulumu watapata adhabu chungu"},{"SurahNumber":42,"VerseNumber":22,"Text":"Utawaona hao madhaalimu wanavyo kuwa na khofu kwa sababu ya waliyo yachuma, nayo yatawafika tu. Na walio amini na wakatenda mema watakuwamo katika mabustani ya Peponi. Humo watapata wayatakayo kwa Mola wao Mlezi. Hiyo ndiyo fadhila kubwa"},{"SurahNumber":42,"VerseNumber":23,"Text":"Hayo ndiyo aliyo wabashiria Mwenyezi Mungu waja wake walio amini na wakatenda mema. Sema: Sikuombeni malipo yoyote kwenu ila mapenzi katika kujikurubisha. Na anaye fanya wema tutamzidishia wema. Hakika Mwenyezi Mungu ni Msamehevu Mwenye shukrani"},{"SurahNumber":42,"VerseNumber":24,"Text":"Ati wanasema: Amemzulia Mwenyezi Mungu uwongo? Mwenyezi Mungu akipenda atapiga muhuri juu ya moyo wako. Na Mwenyezi Mungu anaufuta upotofu na anaithibitisha Haki kwa maneno yake. Hakika Yeye anayajua yaliomo vifuani"},{"SurahNumber":42,"VerseNumber":25,"Text":"Naye ndiye anaye pokea toba kwa waja wake, na anasamehe makosa, na anayajua mnayo yatenda"},{"SurahNumber":42,"VerseNumber":26,"Text":"Na anawaitikia wanao amini na wakatenda mema, na anawazidishia fadhila zake. Na makafiri watakuwa na adhabu chungu"},{"SurahNumber":42,"VerseNumber":27,"Text":"Na lau kuwa Mwenyezi Mungu angeli wakunjulia riziki waja wake, basi bila ya shaka wangeli panda kiburi katika dunia. Lakini anaiteremsha kwa kipimo akitakacho. Hakika Yeye anawajua vyema waja wake na anawaona"},{"SurahNumber":42,"VerseNumber":28,"Text":"Naye ndiye anaye iteremsha mvua baada ya wao kwisha kata tamaa, na hueneza rehema yake. Naye ndiye Mlinzi Mwenye kuhimidiwa"},{"SurahNumber":42,"VerseNumber":29,"Text":"Na katika Ishara zake ni kuumba mbingu na ardhi, na wanyama alio waeneza. Naye ni Mwenye uweza wa kuwakusanya apendapo"},{"SurahNumber":42,"VerseNumber":30,"Text":"Na misiba inayo kusibuni ni kwa sababu ya vitendo vya mikono yenu. Naye anasamehe mengi"},{"SurahNumber":42,"VerseNumber":31,"Text":"Na nyinyi hamwezi kushinda katika ardhi. Na wala nyinyi hamna mlinzi wala msaidizi badala ya Mwenyezi Mungu"},{"SurahNumber":42,"VerseNumber":32,"Text":"Na katika Ishara zake ni vyombo vinavyo kwenda na kurejea baharini kama vilima"},{"SurahNumber":42,"VerseNumber":33,"Text":"Akitaka, huutuliza upepo navyo hivyo vyombo husimama tutwe juu ya bahari. Hakika katika hayo zipo Ishara kwa kila mwenye kusubiri akashukuru"},{"SurahNumber":42,"VerseNumber":34,"Text":"Au huviangamiza hivyo vyombo kwa sababu ya waliyo yatenda hao watu. Naye husamehe mengi"},{"SurahNumber":42,"VerseNumber":35,"Text":"Na ili wajue wanao jadiliana katika Ishara zetu kwamba hawana pahala pa kukimbilia"},{"SurahNumber":42,"VerseNumber":36,"Text":"Basi vyote mlivyo pewa ni starehe ya maisha ya dunia tu, lakini kilichoko kwa Mwenyezi Mungu ni bora, na cha kudumu kwa ajili ya walio amini, na wakawa wanamtegemea Mola wao Mlezi"},{"SurahNumber":42,"VerseNumber":37,"Text":"Na wanayo yaepuka madhambi makubwa na mambo machafu, na wanapo kasirika wao husamehe"},{"SurahNumber":42,"VerseNumber":38,"Text":"Na wanao mwitikia Mola wao Mlezi, na wakashika Sala, na mambo yao yakawa ni kwa kushauriana baina yao, na kutokana na tulicho waruzuku wakawa wanatoa"},{"SurahNumber":42,"VerseNumber":39,"Text":"Na ambao wanapo fanyiwa jeuri hujitetea"},{"SurahNumber":42,"VerseNumber":40,"Text":"Na malipo ya uovu ni uovu mfano wa huo. Lakini mwenye kusamehe, na akasuluhisha, basi huyo malipo yake yapo kwa Mwenyezi Mungu. Hakika Yeye hawapendi wenye kudhulumu"},{"SurahNumber":42,"VerseNumber":41,"Text":"Na wanao jitetea baada ya kudhulumiwa, hao hapana njia ya kuwalaumu"},{"SurahNumber":42,"VerseNumber":42,"Text":"Bali lawama ipo kwa wale wanao wadhulumu watu, na wanafanya jeuri katika nchi bila ya haki. Hao watapata adhabu iliyo chungu"},{"SurahNumber":42,"VerseNumber":43,"Text":"Na anaye subiri, na akasamehe, hakika hayo ni katika mambo ya kuazimiwa"},{"SurahNumber":42,"VerseNumber":44,"Text":"Na ambaye Mwenyezi Mungu amemwacha kupotea, hana mlinzi baada yake. Na utawaona wenye kudhulumu watakapo iona adhabu wanasema: Je! Ipo njia ya kurudi"},{"SurahNumber":42,"VerseNumber":45,"Text":"Na utawaona wanapelekwa kwenye Moto, nao wamenyenyekea kwa unyonge, wanatazama kwa mtazamo wa kificho. Na walio amini watasema: Hakika wapatao khasara ni hao walio khasiri nafsi zao na ahali zao Siku ya Kiyama. Ama hakika wenye kudhulumu watakuwa katika adhabu ya daima"},{"SurahNumber":42,"VerseNumber":46,"Text":"Wala hawatakuwa na walinzi wa kuwanusuru mbele ya Mwenyezi Mungu. Na ambaye Mwenyezi Mungu amemwacha kupotea, hana njia yoyote"},{"SurahNumber":42,"VerseNumber":47,"Text":"Muitikieni Mola wenu Mlezi kabla haijafika siku isiyo epukika itokayo kwa Mwenyezi Mungu. Siku hiyo hamtakuwa pa kukimbilia wala hamtakuwa na cha kukingia"},{"SurahNumber":42,"VerseNumber":48,"Text":"Na wakipuuza, basi Sisi hatukukupeleka ili uwe mwangalizi wao. Si juu yako ila kufikisha Ujumbe tu. Na hakika Sisi tukimwonjesha mtu rehema kutoka kwetu, huifurahia. Na akisibiwa na ovu kwa sababu ya iliyo yatanguliza mikono yao, basi hakika mtu huyu anakufuru"},{"SurahNumber":42,"VerseNumber":49,"Text":"Ufalme wa mbingu na ardhi ni wa Mwenyezi Mungu; anaumba apendavyo, anamtunukia amtakaye watoto wa kike, na anamtunukia amtakaye watoto wa kiume"},{"SurahNumber":42,"VerseNumber":50,"Text":"Au huwachanganya wanaume na wanawake, na akamfanya amtakaye tasa. Hakika Yeye ni Mjuzi Mwenye uweza"},{"SurahNumber":42,"VerseNumber":51,"Text":"Na haikuwa kwa mwanaadamu kwamba Mwenyezi Mungu amsemeze ila kwa Wahyi (Ufunuo), au kwa nyuma ya pazia, au kumtuma Mjumbe. Naye humfunulia ayatakayo kwa idhini yake. Hakika Yeye ni Mtukufu, Mwenye hikima"},{"SurahNumber":42,"VerseNumber":52,"Text":"Na namna hivi tumekufunulia Qur'ani kwa amri yetu. Ulikuwa hujui Kitabu ni nini, wala Imani. Lakini tumekifanya kuwa ni Nuru ambayo kwayo tunammwongoa tumtakaye katika waja wetu. Na hakika wewe unaongoa kwenye Njia Iliyo Nyooka"},{"SurahNumber":42,"VerseNumber":53,"Text":"Njia ya Mwenyezi Mungu ambaye ni vyake Yeye tu viliomo mbinguni na katika ardhi. Jueni kuwa mambo yote yanarudi kwa Mwenyezi Mungu"},{"SurahNumber":43,"VerseNumber":1,"Text":"H'a Mim"},{"SurahNumber":43,"VerseNumber":2,"Text":"Naapa kwa Kitabu kinacho bainisha"},{"SurahNumber":43,"VerseNumber":3,"Text":"Hakika Sisi tumeifanya Qur'ani kwa Kiarabu ili mfahamu"},{"SurahNumber":43,"VerseNumber":4,"Text":"Na hakika hiyo imo katika Asili ya Maandiko yalioko kwetu, ni tukufu na yenye hikima"},{"SurahNumber":43,"VerseNumber":5,"Text":"Je! Tuache kukukumbusheni kabisa kwa kuwa nyinyi ni watu mlio pita mipaka kwa ukafiri"},{"SurahNumber":43,"VerseNumber":6,"Text":"Na Manabii wangapi tuliwatuma kwa watu wa zamani"},{"SurahNumber":43,"VerseNumber":7,"Text":"Na hawajii Nabii yeyote ila walikuwa wakimkejeli"},{"SurahNumber":43,"VerseNumber":8,"Text":"Na tuliwaangamiza walio kuwa na nguvu kushinda wao. Na mfano wa watu wa zamani umekwisha pita"},{"SurahNumber":43,"VerseNumber":9,"Text":"Na ukiwauliza: Nani aliye ziumba mbingu na ardhi? Bila ya shaka watasema: Kaziumba Mwenye nguvu, Mjuzi"},{"SurahNumber":43,"VerseNumber":10,"Text":"Ambaye amekufanyieni ardhi kama tandiko, na akakufanyieni ndani yake njia mpate kuongoka"},{"SurahNumber":43,"VerseNumber":11,"Text":"Na ambaye ndiye aliye teremsha kutoka mbinguni maji kwa kiasi, na kwa hayo tukaifufua nchi iliyo kufa. Na namna hivi ndivyo mtakavyo tolewa"},{"SurahNumber":43,"VerseNumber":12,"Text":"Na ambaye ndiye aliye umba katika kila kitu jike na dume, na akakufanyieni marikebu na wanyama mnao wapanda"},{"SurahNumber":43,"VerseNumber":13,"Text":"Ili mkae vizuri migongoni mwao, kisha mkumbuke neema za Mola wenu Mlezi mnapokaa sawa sawa juu yao na mseme: Ametakasika aliye mfanya huyu atutumikie, na tusingeli weza kufanya haya wenyewe"},{"SurahNumber":43,"VerseNumber":14,"Text":"Na hakika sisi tutarudi kwa Mola wetu Mlezi"},{"SurahNumber":43,"VerseNumber":15,"Text":"Na wanamfanyia katika waja wake fungu. Kwa hakika mwanaadamu ni mtovu wa fadhila aliye dhaahiri"},{"SurahNumber":43,"VerseNumber":16,"Text":"Au amejichukulia watoto wanawake katika vile alivyo viumba, na akakuteulieni nyinyi watoto wanaume"},{"SurahNumber":43,"VerseNumber":17,"Text":"Na anapo bashiriwa mmoja wao kwa yale aliyo mpigia mfano Mwenyezi Mungu, uso wake husawijika na hujaa hasira"},{"SurahNumber":43,"VerseNumber":18,"Text":"Ati aliye lelewa katika mapambo, na katika mabishano hawezi kusema kwa bayana"},{"SurahNumber":43,"VerseNumber":19,"Text":"Na wakawafanya Malaika, ambao ni waja wa Mwingi wa Rehema, ni wanawake! Kwani wameshuhudia kuumbwa kwao? Ushahidi wao utaandikwa na wao watahojiwa"},{"SurahNumber":43,"VerseNumber":20,"Text":"Nao husema: Angeli penda Mwingi wa Rehema tusingeli waabudu sisi. Hawana ujuzi wowote wa hayo! Hawana ila kusema uwongo tu"},{"SurahNumber":43,"VerseNumber":21,"Text":"Kwani tuliwapa Kitabu kabla ya hichi, na ikawa wao wanakishikilia hicho"},{"SurahNumber":43,"VerseNumber":22,"Text":"Bali wanasema: Hakika sisi tuliwakuta baba zetu wanashika dini makhsusi, basi na sisi tunaongoza nyayo zao"},{"SurahNumber":43,"VerseNumber":23,"Text":"Na kadhaalika hatukumtuma mwonyaji kwenye mji wowote ila watu wake walio deka kwa starehe walisema: Hakika sisi tuliwakuta baba zetu wanashika dini makhsusi, na sisi tunafuata nyayo zao"},{"SurahNumber":43,"VerseNumber":24,"Text":"Akasema (Mwonyaji): Hata nikikuleteeni yenye uwongofu bora kuliko mlio wakuta nao baba zenu? Wakasema: Sisi tunayakataa tu hayo mliyo tumwa"},{"SurahNumber":43,"VerseNumber":25,"Text":"Basi tukawalipizia. Angalia ulikuwaje mwisho wa walio kadhibisha"},{"SurahNumber":43,"VerseNumber":26,"Text":"Na pale Ibrahim alipo mwambia baba yake na kaumu yake: Hakika mimi ninajitenga mbali na hayo mnayo yaabudu"},{"SurahNumber":43,"VerseNumber":27,"Text":"Isipo kuwa yule aliye niumba, kwani Yeye ataniongoa"},{"SurahNumber":43,"VerseNumber":28,"Text":"Na akalifanya hili liwe neno lenye kubaki katika vizazi vyake ili warejee"},{"SurahNumber":43,"VerseNumber":29,"Text":"Bali tuliwastarehesha hawa na baba zao mpaka ikawafikia Haki na Mtume aliye bainisha"},{"SurahNumber":43,"VerseNumber":30,"Text":"Na ilipo wafikia Haki wakasema: Huu ni uchawi, na sisi hakika tunaukataa"},{"SurahNumber":43,"VerseNumber":31,"Text":"Na walisema: Kwa nini Qur'ani hii haikuteremshwa kwa mtu mkubwa katika miji miwili hii"},{"SurahNumber":43,"VerseNumber":32,"Text":"Kwani wao ndio wanao gawa rehema za Mola wako Mlezi? Sisi tumewagawanyia baina yao maisha yao katika uhai wa duniani, na tukawanyanyua baadhi yao juu ya wengine kwa daraja nyingi; kwa hivyo baadhi yao wanawafanya wenginewe wawatumikie. Na rehema za Mwenyezi Mungu ni bora kuliko hayo wanayo yakusanya"},{"SurahNumber":43,"VerseNumber":33,"Text":"Na lau isinge kuwa watu watakuwa kundi moja tungeli wajaalia wanao mkufuru Rahmani wana nyumba zao zina dari ya fedha, na ngazi zao pia wanazo pandia"},{"SurahNumber":43,"VerseNumber":34,"Text":"Na milango ya nyumba zao na vitanda wanavyo egemea juu yake"},{"SurahNumber":43,"VerseNumber":35,"Text":"Na mapambo. Lakini hayo si chochote ila ni starehe ya maisha ya dunia tu, na Akhera iliyoko kwa Mola wako Mlezi ni ya wenye kumchamngu"},{"SurahNumber":43,"VerseNumber":36,"Text":"Anaye yafanyia upofu maneno ya Rahmani tunamwekea Shet'ani kuwa ndiye rafiki yake"},{"SurahNumber":43,"VerseNumber":37,"Text":"Na hakika wao wanawazuilia Njia na wenyewe wanadhani kuwa wameongoka"},{"SurahNumber":43,"VerseNumber":38,"Text":"Hata atakapo tujia atasema: Laiti ungeli kuwako baina yangu na wewe kama umbali baina ya mashariki na magharibi. Rafiki mwovu mno wewe"},{"SurahNumber":43,"VerseNumber":39,"Text":"Na kwa kuwa mlidhulumu, haitakufaeni kitu leo kwamba nyinyi mnashirikiana katika adhabu"},{"SurahNumber":43,"VerseNumber":40,"Text":"Je! Unaweza kuwasikilizisha viziwi, au unaweza kuwaongoa vipofu na waliomo katika upotofu ulio wazi"},{"SurahNumber":43,"VerseNumber":41,"Text":"Na hata tukikuondoa, Sisi tutalipiza kisasi chetu kwao"},{"SurahNumber":43,"VerseNumber":42,"Text":"Au tutakuonyesha tulio waahidi. Nasi bila ya shaka tuna uweza juu yao"},{"SurahNumber":43,"VerseNumber":43,"Text":"Basi wewe yashike yaliyo funuliwa kwako. Hakika wewe uko kwenye Njia Iliyo Nyooka"},{"SurahNumber":43,"VerseNumber":44,"Text":"Na hakika haya ni ukumbusho kwako na kwa kaumu yako. Na mtakuja ulizwa"},{"SurahNumber":43,"VerseNumber":45,"Text":"Na waulize Mitume wetu tulio watuma kabla yako: Je! Tulifanya miungu mingine iabudiwe badala ya Rah'mani"},{"SurahNumber":43,"VerseNumber":46,"Text":"Na bila ya shaka tulimtuma Musa kwa Ishara zetu ende kwa Firauni na waheshimiwa wake, na akasema: Hakika mimi ni Mtume wa Mola Mlezi wa walimwengu wote"},{"SurahNumber":43,"VerseNumber":47,"Text":"Lakini alipo wajia na Ishara zetu wakaingia kuzicheka"},{"SurahNumber":43,"VerseNumber":48,"Text":"Na hatukuwaonyesha Ishara yoyote ila hiyo ilikuwa kubwa zaidi kuliko nyenginewe. Na tukawakamata kwa adhabu ili warejee"},{"SurahNumber":43,"VerseNumber":49,"Text":"Na wakasema: Ewe mchawi! Tuombee kwa Mola wako Mlezi kwa ile ahadi aliyo kuahidi; hakika sisi tutakuwa wenye kuongoka"},{"SurahNumber":43,"VerseNumber":50,"Text":"Basi tulipo waondolea adhabu hiyo, mara wakaingia kuvunja ahadi"},{"SurahNumber":43,"VerseNumber":51,"Text":"Na Firauni alitangaza kwa watu wake, akisema: Enyi watu wangu! Kwani mimi sinao huu ufalme wa Misri, na hii mito inapita chini yangu? Je! Hamwoni"},{"SurahNumber":43,"VerseNumber":52,"Text":"Au mimi si bora kuliko huyu aliye mnyonge, wala hawezi kusema waziwazi"},{"SurahNumber":43,"VerseNumber":53,"Text":"Basi mbona hakuvikwa vikuku vya dhahabu, au hawakuja Malaika pamoja naye wakamwandama"},{"SurahNumber":43,"VerseNumber":54,"Text":"Basi aliwachezea watu wake, na wakamt'ii. Kwa hakika hao walikuwa watu wapotovu"},{"SurahNumber":43,"VerseNumber":55,"Text":"Walipo tukasirisha tuliwapatiliza tukawazamisha wote"},{"SurahNumber":43,"VerseNumber":56,"Text":"Kisha tukawafanya kuwa watangulizi na mfano kwa wa baadaye"},{"SurahNumber":43,"VerseNumber":57,"Text":"Na alipo pigiwa mfano Mwana wa Mariamu, watu wako waliupiga ukelele"},{"SurahNumber":43,"VerseNumber":58,"Text":"Wakasema: Miungu yetu kwani si bora kuliko huyu? Hawakukupigia mfano huo ila kwa ubishi tu. Bali hao ni watu wagomvi"},{"SurahNumber":43,"VerseNumber":59,"Text":"Hakuwa yeye (Isa) ila ni Mtumwa tuliye mneemesha na tukamfanya ni mfano kwa Wana wa Israili"},{"SurahNumber":43,"VerseNumber":60,"Text":"Na tungeli penda tungeli wafanyia miongoni mwenu Malaika katika ardhi wakifuatana"},{"SurahNumber":43,"VerseNumber":61,"Text":"Na kwa hakika yeye ni alama ya Saa ya Kiyama. Basi usiitilie shaka, na nifuateni. Hii ndiyo Njia Iliyo Nyooka"},{"SurahNumber":43,"VerseNumber":62,"Text":"Wala asikuzuilieni Shet'ani. Hakika yeye ni adui yenu wa dhaahiri"},{"SurahNumber":43,"VerseNumber":63,"Text":"Na alipo kuja Isa na dalili zilizo wazi, alisema: Nimekujieni na hikima, na ili nikuelezeni baadhi ya yale mliyo khitalifiana. Basi mcheni Mwenyezi Mungu, na mnit'ii mimi"},{"SurahNumber":43,"VerseNumber":64,"Text":"Kwa hakika Mwenyezi Mungu ni Mola wangu Mlezi, na ni Mola wenu Mlezi. Basi Muabuduni Yeye tu. Hii ndiyo Njia Iliyo Nyooka"},{"SurahNumber":43,"VerseNumber":65,"Text":"Lakini makundi kwa makundi yao yalikhitalifiana wao kwa wao. Ole wao walio dhulumu kwa adhabu ya siku chungu"},{"SurahNumber":43,"VerseNumber":66,"Text":"Je! Nini wanangojea ila Saa iwajie kwa ghafla na wala wao hawatambui"},{"SurahNumber":43,"VerseNumber":67,"Text":"Siku hiyo marafiki watakuwa ni maadui, wao kwa wao, isipo kuwa wachamngu"},{"SurahNumber":43,"VerseNumber":68,"Text":"Enyi waja wangu! Hamtakuwa na khofu siku hiyo, wala hamtahuzunika"},{"SurahNumber":43,"VerseNumber":69,"Text":"Ambao waliziamini Ishara zangu na walikuwa Waislamu"},{"SurahNumber":43,"VerseNumber":70,"Text":"Ingieni Peponi, nyinyi na wake zenu; mtafurahishwa humo"},{"SurahNumber":43,"VerseNumber":71,"Text":"Watakuwa wanapitishiwa sahani za dhahabu na vikombe; na vitakuwamo ambavyo nafsi zinavipenda na macho yanavifurahia, na nyinyi mtakaa humo milele"},{"SurahNumber":43,"VerseNumber":72,"Text":"Na hiyo ni Pepo mliyo rithishwa kwa hayo mliyo kuwa mkiyafanya"},{"SurahNumber":43,"VerseNumber":73,"Text":"Mnayo humo matunda mengi mtakayo yala"},{"SurahNumber":43,"VerseNumber":74,"Text":"Kwa hakika wakosefu watakaa katika adhabu ya Jahannamu"},{"SurahNumber":43,"VerseNumber":75,"Text":"Hawatapumzishwa nayo na humo watakata tamaa"},{"SurahNumber":43,"VerseNumber":76,"Text":"Wala Sisi hatukuwadhulumu, bali wao ndio walio kuwa madhaalimu"},{"SurahNumber":43,"VerseNumber":77,"Text":"Nao watapiga kelele waseme: Ewe Malik! Na atufishe Mola wako Mlezi! Naye aseme: Hakika nyinyi mtakaa humo humo"},{"SurahNumber":43,"VerseNumber":78,"Text":"Kwa yakini tulikuleteeni Haki, lakini wengi katika nyinyi mlikuwa mnaichukia Haki"},{"SurahNumber":43,"VerseNumber":79,"Text":"Au waliweza kupitisha amri yao? Bali ni Sisi ndio tunao pitisha"},{"SurahNumber":43,"VerseNumber":80,"Text":"Au wanadhani kwamba hatusikii siri zao na minong'ono yao? Wapi! Na wajumbe wetu wapo karibu nao, wanayaandika"},{"SurahNumber":43,"VerseNumber":81,"Text":"Sema: Ingeli kuwa Rahmani ana mwana, basi mimi ningeli kuwa wa kwanza kumuabudu"},{"SurahNumber":43,"VerseNumber":82,"Text":"Ametakasika Mola Mlezi wa mbingu na ardhi, Mola Mlezi wa A'rshi, na hayo wanayo msifia"},{"SurahNumber":43,"VerseNumber":83,"Text":"Basi waache wapige porojo wakicheza mpaka wakutwe na hiyo siku yao waliyo ahidiwa"},{"SurahNumber":43,"VerseNumber":84,"Text":"Na Yeye ndiye Mungu mbinguni, na ndiye Mungu katika ardhi. Naye ndiye Mwenye hikima, Mwenye ujuzi"},{"SurahNumber":43,"VerseNumber":85,"Text":"Na ametukuka Mwenye ufalme wa mbingu na ardhi na viliomo ndani yake. Na uko kwake ujuzi wa Saa ya Kiyama, na kwake Yeye mtarudishwa"},{"SurahNumber":43,"VerseNumber":86,"Text":"Wala hao mnao waomba badala yake Yeye hawana uweza wa kumwombea mtu, isipo kuwa anaye shuhudia kwa haki, na wao wanajua"},{"SurahNumber":43,"VerseNumber":87,"Text":"Na ukiwauliza ni nani aliye waumba? Bila ya shaka watasema: Mwenyezi Mungu! Basi ni wapi wanako geuziwa"},{"SurahNumber":43,"VerseNumber":88,"Text":"Na usemi wake (Mtume) ni: Ewe Mola wangu Mlezi! Hakika hawa ni watu wasio amini"},{"SurahNumber":43,"VerseNumber":89,"Text":"Basi wasamehe, na uwambie maneno ya salama. Watakuja jua"},{"SurahNumber":44,"VerseNumber":1,"Text":"H'a Mim"},{"SurahNumber":44,"VerseNumber":2,"Text":"Naapa kwa Kitabu kinacho bainisha"},{"SurahNumber":44,"VerseNumber":3,"Text":"Hakika tumekiteremsha katika usiku ulio barikiwa. Hakika Sisi ni Waonyaji"},{"SurahNumber":44,"VerseNumber":4,"Text":"Katika usiku huu hubainishwa kila jambo la hikima"},{"SurahNumber":44,"VerseNumber":5,"Text":"Jambo litokalo kwetu. Hakika Sisi ndio wenye kutuma"},{"SurahNumber":44,"VerseNumber":6,"Text":"Ni rehema itokayo kwa Mola wako Mlezi. Hakika Yeye ni Mwenye kusikia Mwenye kujua"},{"SurahNumber":44,"VerseNumber":7,"Text":"Mola Mlezi wa mbingu na ardhi na vilio baina yao, ikiwa nyinyi mna yakini"},{"SurahNumber":44,"VerseNumber":8,"Text":"Hakuna mungu ila Yeye; anahuisha na anafisha- Mola Mlezi wenu na Mola Mlezi wa baba zenu wa mwanzo"},{"SurahNumber":44,"VerseNumber":9,"Text":"Lakini wao wanacheza katika shaka"},{"SurahNumber":44,"VerseNumber":10,"Text":"Basi ingoje siku ambayo mbingu zitakapo leta moshi ulio dhaahiri"},{"SurahNumber":44,"VerseNumber":11,"Text":"Utakao wafunika watu: Hii ni adhabu chungu"},{"SurahNumber":44,"VerseNumber":12,"Text":"Mola wetu Mlezi! Tuondolee adhabu hii. Hakika tutaamini"},{"SurahNumber":44,"VerseNumber":13,"Text":"Nini faida ya kukumbuka kwao? Na alikwisha wafikia Mtume mwenye kubainisha"},{"SurahNumber":44,"VerseNumber":14,"Text":"Na wao wakamgeuzia uso, na wakasema: Huyu amefunzwa, naye ni mwendawazimu"},{"SurahNumber":44,"VerseNumber":15,"Text":"Hakika sisi tutaiondoa adhabu kidogo, lakini nyinyi kwa yakini mtarejea vile vile"},{"SurahNumber":44,"VerseNumber":16,"Text":"Siku tutayo yashambulia mashambulio makubwa, bila ya shaka Sisi ni wenye kutesa"},{"SurahNumber":44,"VerseNumber":17,"Text":"Na hakika kabla ya hawa tuliwafanyia mtihani watu wa Firauni, na aliwafikia Mtume Mtukufu"},{"SurahNumber":44,"VerseNumber":18,"Text":"Akasema: Nipeni waja wa Mwenyezi Mungu; kwa hakika mimi kwenu ni Mtume Muaminifu"},{"SurahNumber":44,"VerseNumber":19,"Text":"Na msimfanyie kiburi Mwenyezi Mungu; hakika mimi nitakuleteeni uthibitisho ulio wazi"},{"SurahNumber":44,"VerseNumber":20,"Text":"Nami najikinga kwa Mola wangu Mlezi na ndiye Mola wenu Mlezi pia, ili msinipige mawe"},{"SurahNumber":44,"VerseNumber":21,"Text":"Na ikiwa hamniamini, basi jitengeni nami"},{"SurahNumber":44,"VerseNumber":22,"Text":"Ndipo akamwomba Mola wake Mlezi: Hakika watu hawa ni wakosefu"},{"SurahNumber":44,"VerseNumber":23,"Text":"Mwenyezi Mungu akasema: Basi nenda na waja wangu usiku. Kwa yakini mtafuatwa"},{"SurahNumber":44,"VerseNumber":24,"Text":"Na iache bahari vivyo hivyo imeachana, hakika wao hao ni jeshi litakalo zamishwa"},{"SurahNumber":44,"VerseNumber":25,"Text":"Mabustani mangapi, na chemchem ngapi waliziacha"},{"SurahNumber":44,"VerseNumber":26,"Text":"Na mimea na vyeo vitukufu"},{"SurahNumber":44,"VerseNumber":27,"Text":"Na neema walizo kuwa wakijistareheshea"},{"SurahNumber":44,"VerseNumber":28,"Text":"Ndio hivyo! Na tukawarithisha haya watu wenginewe"},{"SurahNumber":44,"VerseNumber":29,"Text":"La mbingu wala ardhi hazikuwalilia, wala hawakupewa muhula"},{"SurahNumber":44,"VerseNumber":30,"Text":"Na bila ya shaka tuliwaokoa Wana wa Israili katika adhabu ya kuwadhalilisha"},{"SurahNumber":44,"VerseNumber":31,"Text":"Ya Firauni. Hakika yeye alikuwa jeuri katika wenye kupindukia mipaka"},{"SurahNumber":44,"VerseNumber":32,"Text":"Na tuliwakhiari kwa ujuzi wetu kuliko walimwengu wenginewe"},{"SurahNumber":44,"VerseNumber":33,"Text":"Na tukawapa katika ishara zenye majaribio yaliyo wazi"},{"SurahNumber":44,"VerseNumber":34,"Text":"Hakika hawa wanasema"},{"SurahNumber":44,"VerseNumber":35,"Text":"Hapana ila kufa kwetu mara ya kwanza tu, wala sisi hatufufuliwi"},{"SurahNumber":44,"VerseNumber":36,"Text":"Basi warudisheni baba zetu, ikiwa nyinyi mnasema kweli"},{"SurahNumber":44,"VerseNumber":37,"Text":"Je! Ni wao bora au watu wa Tubbaa' na walio kuwa kabla yao? Tuliwaangamiza. Hakika hao walikuwa wakosefu"},{"SurahNumber":44,"VerseNumber":38,"Text":"Na hatukuziumba mbingu na ardhi na vilivyomo baina yake kwa mchezo"},{"SurahNumber":44,"VerseNumber":39,"Text":"Hatukuviumba hivyo ila kwa Haki, lakini wengi wao hawajui"},{"SurahNumber":44,"VerseNumber":40,"Text":"Hakika siku ya Uamuzi ni wakati ulio wekwa kwa wao wote"},{"SurahNumber":44,"VerseNumber":41,"Text":"Siku ambayo rafiki hatamfaa rafiki yake kwa chochote, wala hawatanusuriwa"},{"SurahNumber":44,"VerseNumber":42,"Text":"Isipo kuwa atakaye mrehemu Mwenyezi Mungu. Hakika Yeye ndiye Mwenye nguvu, Mwenye kurehemu"},{"SurahNumber":44,"VerseNumber":43,"Text":"Hakika Mti wa Zaqqum"},{"SurahNumber":44,"VerseNumber":44,"Text":"Ni chakula cha mwenye dhambi"},{"SurahNumber":44,"VerseNumber":45,"Text":"Kama shaba iliyo yayushwa, hutokota matumboni"},{"SurahNumber":44,"VerseNumber":46,"Text":"Kama kutokota kwa maji ya moto"},{"SurahNumber":44,"VerseNumber":47,"Text":"(Itasemwa:) Mkamateni na mtupeni katikati ya Jahannamu"},{"SurahNumber":44,"VerseNumber":48,"Text":"Kisha mmwagieni juu ya kichwa chake adhabu ya maji yanayo chemka"},{"SurahNumber":44,"VerseNumber":49,"Text":"Onja! Ati wewe ndiye mwenye nguvu, mtukufu"},{"SurahNumber":44,"VerseNumber":50,"Text":"Hakika haya ndiyo mliyo kuwa mkiyatilia shaka"},{"SurahNumber":44,"VerseNumber":51,"Text":"Hakika wachamngu watakuwa katika mahali pa amani"},{"SurahNumber":44,"VerseNumber":52,"Text":"Katika mabustani na chemchem"},{"SurahNumber":44,"VerseNumber":53,"Text":"Watavaa hariri nyepesi na hariri nzito wakikabiliana"},{"SurahNumber":44,"VerseNumber":54,"Text":"Hivi ndivyo itakavyo kuwa, na tutawaoza mahurilaini"},{"SurahNumber":44,"VerseNumber":55,"Text":"Humo watataka kila aina ya matunda, na wakae kwa amani"},{"SurahNumber":44,"VerseNumber":56,"Text":"Humo hawataonja mauti ila mauti yale ya kwanza, na (Mwenyezi Mungu) atawalinda na adhabu ya Jahannamu"},{"SurahNumber":44,"VerseNumber":57,"Text":"Kuwa ni fadhila zitokazo kwa Mola wako Mlezi. Huko ndiko kufuzu kukubwa"},{"SurahNumber":44,"VerseNumber":58,"Text":"Basi tumeifanya nyepesi hii Qur'ani kwa ulimi wako, ili wapate kukumbuka"},{"SurahNumber":44,"VerseNumber":59,"Text":"Ngoja tu, na wao wangoje pia"},{"SurahNumber":45,"VerseNumber":1,"Text":"H'a Mim"},{"SurahNumber":45,"VerseNumber":2,"Text":"Uteremsho wa Kitabu umetoka kwa Mwenyezi Mungu, Mwenye nguvu, Mwenye hikima"},{"SurahNumber":45,"VerseNumber":3,"Text":"Hakika katika mbingu na ardhi ziko Ishara kwa Waumini"},{"SurahNumber":45,"VerseNumber":4,"Text":"Na katika umbo lenu na katika wanyama alio watawanya zimo Ishara kwa watu wenye yakini"},{"SurahNumber":45,"VerseNumber":5,"Text":"Na kupishana usiku na mchana, na riziki anayo iteremsha Mwenyezi Mungu kutoka mbinguni, na kwayo akaifufua ardhi baada ya kufa kwake, na mabadiliko ya upepo, ni Ishara kwa watu wenye akili"},{"SurahNumber":45,"VerseNumber":6,"Text":"Hizi Aya za Mwenyezi Mungu tunakusomea kwa haki; basi hadithi gani watakayo iamini baada ya Mwenyezi Mungu na Aya zake"},{"SurahNumber":45,"VerseNumber":7,"Text":"Ole wake kila mzushi mwenye dhambi"},{"SurahNumber":45,"VerseNumber":8,"Text":"Anaye sikia Aya za Mwenyezi Mungu akisomewa, kisha anashikilia yale yale aliyo katazwa, na anajivuna, kama kwamba hakuzisikia. Basi mbashirie adhabu chungu"},{"SurahNumber":45,"VerseNumber":9,"Text":"Na anapo kijua kitu kidogo katika Aya zetu hukifanyia mzaha. Watu hao ndio watakao kuwa na adhabu ya kufedhehesha"},{"SurahNumber":45,"VerseNumber":10,"Text":"Na nyuma yao ipo Jahannamu. Na walio yachuma hayatawafaa hata kidogo, wala walinzi walio washika badala ya Mwenyezi Mungu. Na watapata adhabu kubwa"},{"SurahNumber":45,"VerseNumber":11,"Text":"Huu ni uwongofu. Na wale wale walio zikataa Ishara za Mola wao Mlezi watapata adhabu inayo tokana na ghadhabu iliyo chungu"},{"SurahNumber":45,"VerseNumber":12,"Text":"Mwenyezi Mungu ndiye aliye ifanya bahari ikutumikieni, ili humo zipite marikebu kwa amri yake, na ili mtafute fadhila yake, na mpate kushukuru"},{"SurahNumber":45,"VerseNumber":13,"Text":"Na amefanya vikutumikieni vilivyomo mbinguni na vilivyomo katika ardhi, vyote vimetoka kwake. Hakika katika hayo zimo Ishara kwa watu wanao fikiri"},{"SurahNumber":45,"VerseNumber":14,"Text":"Waambie walio amini wawasamehe wale wasio zitaraji siku za Mwenyezi Mungu, ili awalipe kwa waliyo kuwa wakiyachuma"},{"SurahNumber":45,"VerseNumber":15,"Text":"Mwenye kutenda mema basi ni kwa ajili ya nafsi yake, na mwenye kutenda uovu ni juu yake mwenyewe. Kisha mtarudishwa kwa Mola wenu Mlezi"},{"SurahNumber":45,"VerseNumber":16,"Text":"Na hakika tuliwapa Wana wa Israili Kitabu na hukumu na Unabii, na tukawaruzuku vitu vizuri vizuri, na tukawafadhilisha kuliko walimwengu wote"},{"SurahNumber":45,"VerseNumber":17,"Text":"Na tukawapa maelezo wazi ya amri. Basi hawakukhitalifiana ila baada ya kuwajia ujuzi, kwa ajili ya uhasidi uliyo kuwa baina yao. Hakika Mola wako Mlezi atahukumu baina yao Siku ya Kiyama katika mambo waliyo kuwa wakikhitalifiana"},{"SurahNumber":45,"VerseNumber":18,"Text":"Kisha tukakuweka wewe juu ya Njia ya haya mambo, basi ifuate, wala usifuate matamanio ya wasio jua kitu"},{"SurahNumber":45,"VerseNumber":19,"Text":"Kwa hakika hao hawatakufaa kitu mbele ya Mwenyezi Mungu. Na hakika wenye kudhulumu ni marafiki wao kwa wao. Na Mwenyezi Mungu ni rafiki wa wamchao"},{"SurahNumber":45,"VerseNumber":20,"Text":"Hizi ni dalili zilizo wazi kwa watu wote, na ni uwongofu, na rehema kwa watu wanao yakinisha"},{"SurahNumber":45,"VerseNumber":21,"Text":"Je! Wanadhani wanao tenda maovu kuwa tutawafanya kama walio amini, na wakatenda mema, sawa sawa uhai wao na kufa kwao? Ni hukumu mbaya wanayo ihukumu"},{"SurahNumber":45,"VerseNumber":22,"Text":"Na Mwenyezi Mungu ameziumba mbingu na ardhi kwa haki, na ili kila nafsi ilipwe yale iliyo yachuma. Nao hawatadhulumiwa"},{"SurahNumber":45,"VerseNumber":23,"Text":"Je! Umemwona aliye fanya matamanio yake kuwa ndiye mungu wake, na Mwenyezi Mungu akamwacha apotee pamoja na kuwa ana ujuzi, na akapiga muhuri juu ya masikio yake, na moyo wake, na akambandika vitanga machoni mwake? Basi nani atamwongoa huyo baada ya Mwenyezi Mungu? Hamkumbuki"},{"SurahNumber":45,"VerseNumber":24,"Text":"Na walisema: Hapana ila huu uhai wetu wa duniani - twafa na twaishi, na hapana kinacho tuhiliki isipo kuwa dahari. Lakini wao hawana ilimu ya hayo, ila wao wanadhani tu"},{"SurahNumber":45,"VerseNumber":25,"Text":"Na wakisomewa Aya zetu zilizo wazi hawana hoja ila kusema: Waleteni baba zetu, ikiwa nyinyi ni wasemao kweli"},{"SurahNumber":45,"VerseNumber":26,"Text":"Sema: Mwenyezi Mungu anakuhuisheni, kisha anakufisheni, kisha anakukusanyeni Siku ya Kiyama isiyo na shaka. Lakini watu wengi hawajui"},{"SurahNumber":45,"VerseNumber":27,"Text":"Na Mwenyezi Mungu ndiye Mwenye ufalme wa mbingu na ardhi. Na siku itapo simama Saa ya Kiyama, siku hiyo wataangamia wenye kushikamana na upotovu"},{"SurahNumber":45,"VerseNumber":28,"Text":"Na utauona kila umma umepiga magoti, na kila umma utaitwa kwenda soma kitabu chake: Leo mtalipwa mliyo kuwa mkiyatenda"},{"SurahNumber":45,"VerseNumber":29,"Text":"Hichi kitabu chetu kinasema juu yenu kwa haki. Hakika Sisi tulikuwa tukiyaandika mliyo kuwa mkiyatenda"},{"SurahNumber":45,"VerseNumber":30,"Text":"Ama walio amini na wakatenda mema, Mola wao Mlezi atawatia katika rehema yake. Huko ndiko kufuzu kulio wazi"},{"SurahNumber":45,"VerseNumber":31,"Text":"Na ama walio kufuru, wataambiwa: Kwani hamkuwa mkisomewa Aya zangu nanyi mkapanda kichwa, na mkawa watu wakosefu"},{"SurahNumber":45,"VerseNumber":32,"Text":"Na ikisemwa: Hakika ahadi ya Mwenyezi Mungu ni kweli, na Saa haina shaka, nyinyi mkisema: Hatuijui hiyo Saa, tunadhania dhana tu, wala hatuna yakini"},{"SurahNumber":45,"VerseNumber":33,"Text":"Basi ubaya wa waliyo yatenda utawadhihirikia, na yatawazunguka waliyo yafanyia maskhara"},{"SurahNumber":45,"VerseNumber":34,"Text":"Na itasemwa: Leo tunakusahauni kama nyinyi mlivyo sahau mkutano wa siku yenu hii; na mahali penu ni Motoni, wala hamna wa kukunusuruni"},{"SurahNumber":45,"VerseNumber":35,"Text":"Hayo ni kwa sababu nyinyi mlizifanyia mzaha Aya za Mwenyezi Mungu; na maisha ya dunia yakakudanganyeni. Basi leo hawatatolewa humo wala hao hawatakubaliwa udhuru wao"},{"SurahNumber":45,"VerseNumber":36,"Text":"Basi sifa njema zote ni za Mwenyezi Mungu, Mola Mlezi wa mbingu, na Mola Mlezi wa ardhi, na Mola Mlezi wa walimwengu wote"},{"SurahNumber":45,"VerseNumber":37,"Text":"Na ukubwa ni wake Yeye tu, mbinguni na katika ardhi, naye ni Mwenye nguvu, Mwenye hikima"}]}