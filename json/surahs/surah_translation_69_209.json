{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":69,"VerseNumber":1,"Text":"Dina Qiyamat"},{"SurahNumber":69,"VerseNumber":2,"Text":"Apa kang aran dina qiyamat"},{"SurahNumber":69,"VerseNumber":3,"Text":"Lan sapa kang aweh weruh marang sira bab kahanane dina qiyamat mau"},{"SurahNumber":69,"VerseNumber":4,"Text":"Wong tsamud lan wong 'Aad biyen padha maido dina qiyamat kang gegirisi"},{"SurahNumber":69,"VerseNumber":5,"Text":"Wong Tsamud padha disirnakake dening Allah kalawan siksa kang banget anggegeteri"},{"SurahNumber":69,"VerseNumber":6,"Text":"Dene wong 'Aad padha disirnakake sarana prakara gedhe kang suwarane gegirisi"},{"SurahNumber":69,"VerseNumber":7,"Text":"Angin mau nempuh marang wong 'Aad lawase nganti wolung dina pitung wengi kang tumaruntun, ing kono wong 'Aad padha mati, hanggalasah kaya wit kurma padha rungkat"},{"SurahNumber":69,"VerseNumber":8,"Text":"Apa sira weruh wong 'Aad mau ana kang keri isih urip"},{"SurahNumber":69,"VerseNumber":9,"Text":"Fir'aun lan para umat sadurunge tuwin kutha - kutha sing padha ambruk iku (sebabe) padha nglakoni kaluputan"},{"SurahNumber":69,"VerseNumber":10,"Text":"Padha duraka ora manut utusane Pangeran (Musa lan Luth) mulane dipatrapi siksa dening Allah kelawan patrapan abot"},{"SurahNumber":69,"VerseNumber":11,"Text":"Nalika, kena topan bareng banyu wis munggah, sira Ingsun tunggahake perahu"},{"SurahNumber":69,"VerseNumber":12,"Text":"Kang mangkono supayapa dianggo wewulang supaya dieling - elinga dening wong kang duwe kuping/pangrungu ben krungu iki"},{"SurahNumber":69,"VerseNumber":13,"Text":"Besuk nalika slomprete (Israfil) dinamu sapisan"},{"SurahNumber":69,"VerseNumber":14,"Text":"Bumi lan gunung - gunung padha digulung lan dijunjung tuwin remuk kelawan pangremuk sapisan"},{"SurahNumber":69,"VerseNumber":15,"Text":"Ing dina iku dina qiyamat kelakon"},{"SurahNumber":69,"VerseNumber":16,"Text":"Langit banjur bengkah bakal dadi ringkih"},{"SurahNumber":69,"VerseNumber":17,"Text":"Para Malaikat padha nisih lan ing sadhuwure dheweke ing dina iku wowolu bakal nyangga damparing Pangeranira"},{"SurahNumber":69,"VerseNumber":18,"Text":"Ing dina iku padha diajokake marang panjenenganing Allah ditimbang hala-becike, Allah ora kasamaran marang samu barang kang padha sira singidake"},{"SurahNumber":69,"VerseNumber":19,"Text":"Sing sapa dielungi layang cathetane lelakune ssaka ing tengen (saking dening bungahe) banjur bakal kondho, \"wacanen kitab cathetan lelakonku"},{"SurahNumber":69,"VerseNumber":20,"Text":"Sayekti aku wis weruh, yen aku bakal ketemu petunganku"},{"SurahNumber":69,"VerseNumber":21,"Text":"Dadi wong iku mau uripe netepi keparenging Allah"},{"SurahNumber":69,"VerseNumber":22,"Text":"Manggon ana suwarga kang luhur"},{"SurahNumber":69,"VerseNumber":23,"Text":"Wowohane cendhek - cendhek (tumiyung cepak)"},{"SurahNumber":69,"VerseNumber":24,"Text":"(He wong ing suwarga) Sira padha mangan lan ngombea kelawan enak iku ganjarane kebecikan kang padha sira lakone ing dina - dina kang wis kliwat"},{"SurahNumber":69,"VerseNumber":25,"Text":"Dene wong kang dielungi layang cathetan saka ing kiwa padha ngucap, \"Adhuh, bok aja dielungi layang cathetane lelakonku wae"},{"SurahNumber":69,"VerseNumber":26,"Text":"Aku ora weruh kapriye panimbange hala - becikku"},{"SurahNumber":69,"VerseNumber":27,"Text":"O, mbok ya iki didadekake wekasanku"},{"SurahNumber":69,"VerseNumber":28,"Text":"Bandhaku ora pisan bisa mardikake aku"},{"SurahNumber":69,"VerseNumber":29,"Text":"Kasantosanku wis sirna kabeh"},{"SurahNumber":69,"VerseNumber":30,"Text":"(Dhawuhing Allah): Dheweke cekelen, nuli sira belenggu"},{"SurahNumber":69,"VerseNumber":31,"Text":"Tumuli cemplungna ing geni murub"},{"SurahNumber":69,"VerseNumber":32,"Text":"Banjur tikungen ing rante kang dawane pitung puluh hasta"},{"SurahNumber":69,"VerseNumber":33,"Text":"Sayekti dheweke iku biyen ora angestu ing Allah ingkang Agung"},{"SurahNumber":69,"VerseNumber":34,"Text":"Lan ora gelem tetulung ngluari pangan wong miskin"},{"SurahNumber":69,"VerseNumber":35,"Text":"Mulane ing dina iku dheweke ora duwe mitra tuhu"},{"SurahNumber":69,"VerseNumber":36,"Text":"Sarta ora entuk pangan kajaba rereged"},{"SurahNumber":69,"VerseNumber":37,"Text":"Ora ana wong mangan (rereged) kejaba wong kang anglakoni panggawe luput"},{"SurahNumber":69,"VerseNumber":38,"Text":"Ingsun supata kelawan barang kang sira weruhi"},{"SurahNumber":69,"VerseNumber":39,"Text":"Sarta barang kang ora sira weruhi"},{"SurahNumber":69,"VerseNumber":40,"Text":"Sayekti iku temen pangandikaning utusan kang mulya"},{"SurahNumber":69,"VerseNumber":41,"Text":"Lan iku dudu tembunge juru kidung, sathitik anggonira padha angestu"},{"SurahNumber":69,"VerseNumber":42,"Text":"Sarta dudu tembunge juru pethek, sathithik anggonira padha ngangen - angen"},{"SurahNumber":69,"VerseNumber":43,"Text":"Iku wewedhar (kang dhumawuh) saka pangeraning ngalam kabeh"},{"SurahNumber":69,"VerseNumber":44,"Text":"Lan saupama dheweke agawe - gawe sawenehing tetembungan (diwadekake) atas (saka) Ingsun"},{"SurahNumber":69,"VerseNumber":45,"Text":"Amasti dheweke bakal Ingsun candhak tangan tengene"},{"SurahNumber":69,"VerseNumber":46,"Text":"Banjur bakal Ingsun pedhot tatalining jantunge"},{"SurahNumber":69,"VerseNumber":47,"Text":"Lan ora ana siji - sijia saka antaranira kang bisa anduwa Ingsun saka dheweke"},{"SurahNumber":69,"VerseNumber":48,"Text":"Lan sayekti temen, iku pepeling tumrap wong kang padha anjaga dirine (saka ala)"},{"SurahNumber":69,"VerseNumber":49,"Text":"Satemene Ingsun nguningani yen sira ana kang maido (al-Quran)"},{"SurahNumber":69,"VerseNumber":50,"Text":"Satemene (al-Quran) bakal andadekake getune dheweke anggone padha maido"},{"SurahNumber":69,"VerseNumber":51,"Text":"Lan sayekti (al-Quran) iku temen sajati - jatining kasunyatan"},{"SurahNumber":69,"VerseNumber":52,"Text":"Mulane sira nyebuta Maha suci ing Allah kelawan ngucapake asmane Pangeranira kang Maha Agung"}]}