{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":36,"VerseNumber":1,"Text":"Ја-син"},{"SurahNumber":36,"VerseNumber":2,"Text":"Тако Ми Кур'ана мудрог"},{"SurahNumber":36,"VerseNumber":3,"Text":"ти си, уистину, један од посланика"},{"SurahNumber":36,"VerseNumber":4,"Text":"на Правом си путу"},{"SurahNumber":36,"VerseNumber":5,"Text":"Кур'ан је објава Силнога и Милостивога"},{"SurahNumber":36,"VerseNumber":6,"Text":"да упозораваш народ чији преци нису били упозоравани, па је немаран"},{"SurahNumber":36,"VerseNumber":7,"Text":"О већини њих већ се обистинила Реч - зато они неће да верују"},{"SurahNumber":36,"VerseNumber":8,"Text":"Ми смо учинили да буду као они на чије смо вратове окове ставили све до подбрадака – зато су они глава уздигнутих"},{"SurahNumber":36,"VerseNumber":9,"Text":"и као они испред којих и иза којих смо преграду ставили и на очи им копрену ставили. Зато они не виде"},{"SurahNumber":36,"VerseNumber":10,"Text":"и њима је свеједно упозоравао их ти или их не упозоравао, они неће да верују"},{"SurahNumber":36,"VerseNumber":11,"Text":"Твоја опомена ће користити само оном који Кур’ан следи и Милостивог се боји и када га нико не види – њега обрадуј опростом и наградом лепом"},{"SurahNumber":36,"VerseNumber":12,"Text":"Ми ћемо, заиста, мртве оживети и Ми смо записали оно што су урадили и дела која су иза себе оставили – све смо Ми то у Књизи јасно побројали"},{"SurahNumber":36,"VerseNumber":13,"Text":"Наведи им као пример становнике једног насеља, када су им дошли посланици"},{"SurahNumber":36,"VerseNumber":14,"Text":"када им Ми посласмо двојицу, али их они сматраше лажним, и појачасмо трећим, па рекоше: „Ми смо, заиста, вама послати!“"},{"SurahNumber":36,"VerseNumber":15,"Text":"„Ви сте људи као и ми“, они одговорише, „Свемилосни није објавио ништа; ви говорите неистину!“"},{"SurahNumber":36,"VerseNumber":16,"Text":"„Наш Господар зна да смо, заиста, послати вама“, рекоше они"},{"SurahNumber":36,"VerseNumber":17,"Text":"„и дужни смо само да јасно обзнанимо.“"},{"SurahNumber":36,"VerseNumber":18,"Text":"Они рекоше: „Ми слутимо да нам доносите несрећу; ако се не оканите, каменоваћемо вас и сигурно ће да вас задеси болна патња од нас.“"},{"SurahNumber":36,"VerseNumber":19,"Text":"“Узрок ваше несреће сте ви!” Рекоше они. “Зар зато што сте опоменути? Па ви сте народ који сваку границу зла прелази.”"},{"SurahNumber":36,"VerseNumber":20,"Text":"И са краја града журно дође један човек и рече: „О мој народе, следите оне који су послати"},{"SurahNumber":36,"VerseNumber":21,"Text":"следите оне који од вас не траже никакву награду, а на Правом су путу"},{"SurahNumber":36,"VerseNumber":22,"Text":"Зашто да не обожавам Онога Који ме је створио, а Њему ћете да будете враћени"},{"SurahNumber":36,"VerseNumber":23,"Text":"Зар да прихватим друге богове поред Њега?! Ако Свемилосни хоће да ме снађе неко зло, њихово посредовање неће да ми буде ни од какве користи и они ме неће моћи спасити"},{"SurahNumber":36,"VerseNumber":24,"Text":"а ја бих тад био у правој заблуди"},{"SurahNumber":36,"VerseNumber":25,"Text":"ја верујем у Господара вашег, чујте ме!”"},{"SurahNumber":36,"VerseNumber":26,"Text":"И би речено: „Уђи у Рај!“ - А он рече: “Камо среће да народ мој зна"},{"SurahNumber":36,"VerseNumber":27,"Text":"због чега ми је мој Господар опростио и учинио да будем међу почаствованим!“"},{"SurahNumber":36,"VerseNumber":28,"Text":"И против његовог народа, после њега, Ми нисмо војску са неба послали, нити смо је иначе слали"},{"SurahNumber":36,"VerseNumber":29,"Text":"само би се чуо један ужасан крик, и они би одједном сви помрли"},{"SurahNumber":36,"VerseNumber":30,"Text":"О како ће људи бити јадни! Ниједан посланик им није дошао, а да му се нису наругали"},{"SurahNumber":36,"VerseNumber":31,"Text":"Како они не увиде колико смо пре њих народа уништили од којих им се нико вратио није"},{"SurahNumber":36,"VerseNumber":32,"Text":"А сви они биће заједно доведени пред Нас"},{"SurahNumber":36,"VerseNumber":33,"Text":"Доказ им је мртва земља: Ми јој живот дајемо и из ње ниче жито које они једу"},{"SurahNumber":36,"VerseNumber":34,"Text":"Ми смо по њој створили баште, палмовике и винограде, и учинили смо да из ње извиру извори"},{"SurahNumber":36,"VerseNumber":35,"Text":"да они једу њихове плодове - а нису то њихове руке привредиле - па зашто неће да буду захвални"},{"SurahNumber":36,"VerseNumber":36,"Text":"Нека је слављен и Узвишен Онај Који је у свему створио парове: у ономе што из земље ниче, у њима самима, и у ономе што они не знају"},{"SurahNumber":36,"VerseNumber":37,"Text":"И ноћ им је доказ: Ми уклањамо дневну светлост и они остају у мраку"},{"SurahNumber":36,"VerseNumber":38,"Text":"И Сунце се креће до свога станишта, то је одредба Силнога и Свезнајућег"},{"SurahNumber":36,"VerseNumber":39,"Text":"И Месецу смо одредили положаје; и он се увек поново враћа као стари савијени палмин прут"},{"SurahNumber":36,"VerseNumber":40,"Text":"Нити Сунце може Месец да достигне, нити ноћ дан да претекне, сви они у свемиру плове"},{"SurahNumber":36,"VerseNumber":41,"Text":"Доказ им је и то што смо њихове претке превезли у крцатој лађи"},{"SurahNumber":36,"VerseNumber":42,"Text":"и што смо за њих, сличне њој, створили, оно на чему се возе"},{"SurahNumber":36,"VerseNumber":43,"Text":"И ако желимо, Ми их потопимо, и нико у помоћ неће да им притекне, нити ће да буду избављени"},{"SurahNumber":36,"VerseNumber":44,"Text":"осим ако им се не смилујемо, да би до рока одређеног уживали"},{"SurahNumber":36,"VerseNumber":45,"Text":"А кад им се каже: „Бојте се онога што се пре вас догодило и онога што вас чека да бисте били помиловани.“"},{"SurahNumber":36,"VerseNumber":46,"Text":"И не дође им ниједан знак од знакова њиховог Господара којем они леђа не окренуше"},{"SurahNumber":36,"VerseNumber":47,"Text":"А кад им се каже: „Удељујте од онога што вам Аллах даје“, онда неверници говоре онима који верују: „Зар да хранимо онога кога је Аллах, да је хтео, могао да нахрани? Ви сте, уистину, у правој заблуди!“"},{"SurahNumber":36,"VerseNumber":48,"Text":"И говоре: „Кад ће већ једном то обећање, ако истину говорите?“"},{"SurahNumber":36,"VerseNumber":49,"Text":"А не чекају друго до један страшан звук који ће да их, док се буду једни са другима препирали, обузети"},{"SurahNumber":36,"VerseNumber":50,"Text":"па неће моћи ништа да опоруче, нити својој породици да се врате"},{"SurahNumber":36,"VerseNumber":51,"Text":"И дувнуће се у рог, па ће они из гробова својих да похрле према своме Господару"},{"SurahNumber":36,"VerseNumber":52,"Text":"Рећи ће: „Тешко нама! Ко нас је оживео из наших гробова?“ „Ово је оно што је обећао Свемилосни, а посланици су говорили истину!“"},{"SurahNumber":36,"VerseNumber":53,"Text":"Биће то само један страшан звук, а они ће пред Нас сви да буду доведени"},{"SurahNumber":36,"VerseNumber":54,"Text":"Данас никоме неће да се учини насиље и ви ћете, само према ономе како сте радили, да будете награђени"},{"SurahNumber":36,"VerseNumber":55,"Text":"Заиста ће становници Раја тог Дана уживати у благодатима весели и радосни"},{"SurahNumber":36,"VerseNumber":56,"Text":"Они и њихове супруге биће у хладовини наслоњени на украшеним диванима"},{"SurahNumber":36,"VerseNumber":57,"Text":"у њему ће имати воћа, и оно што буду желели"},{"SurahNumber":36,"VerseNumber":58,"Text":"„Мир вама!“ - Биће речи Милостивог Господара"},{"SurahNumber":36,"VerseNumber":59,"Text":"“а ви, о грешници, данас се одвојите!”"},{"SurahNumber":36,"VerseNumber":60,"Text":"О Адамови синови, зар вам нисам наредио: 'Не обожавајте ђавола, он вам је отворени непријатељ"},{"SurahNumber":36,"VerseNumber":61,"Text":"већ Мене обожавајте; то је Пут прави"},{"SurahNumber":36,"VerseNumber":62,"Text":"Он је многе од вас одвео у заблуду, како нисте памети имали"},{"SurahNumber":36,"VerseNumber":63,"Text":"Ово је Пакао којим вам се претило"},{"SurahNumber":36,"VerseNumber":64,"Text":"пржите се сад у њему зато што нисте веровали!”"},{"SurahNumber":36,"VerseNumber":65,"Text":"Данас ћемо да им запечатимо уста, њихове руке ће да Нам говоре, а њихове ноге ће о оном што су радили да сведоче"},{"SurahNumber":36,"VerseNumber":66,"Text":"Да смо хтели, учинили бисмо их слепим, па кад би пошли на пут, како би видели"},{"SurahNumber":36,"VerseNumber":67,"Text":"А да смо хтели, могли смо да их претворимо у нешто на месту на коме су, па не би могли да иду ни напред ни назад"},{"SurahNumber":36,"VerseNumber":68,"Text":"Ономе коме дамо дуг живот, Ми му изглед изменимо нагоре. Зар они не разумеју"},{"SurahNumber":36,"VerseNumber":69,"Text":"Ми Посланика нисмо учили песништву, то му не приличи. Ово је само поука - јасни Кур'ан"},{"SurahNumber":36,"VerseNumber":70,"Text":"да упозорава онога ко је жив, и да се обистини Реч о казни за невернике"},{"SurahNumber":36,"VerseNumber":71,"Text":"Како они не виде да Ми само због њих стоку стварамо и да они њоме располажу као власници"},{"SurahNumber":36,"VerseNumber":72,"Text":"И да смо им дали да се служе њоме - на некима јашу, а некима се хране"},{"SurahNumber":36,"VerseNumber":73,"Text":"и других користи од ње имају, и пића, па зашто нису захвални"},{"SurahNumber":36,"VerseNumber":74,"Text":"И поред Аллаха друге прихватају као богове како би им они помогли"},{"SurahNumber":36,"VerseNumber":75,"Text":"они, међутим, неће моћи да им помогну, а људи су им послушна војска"},{"SurahNumber":36,"VerseNumber":76,"Text":"И нека те не жалосте њихове речи; Ми, заиста, знамо и оно што они крију и оно што показују"},{"SurahNumber":36,"VerseNumber":77,"Text":"Како човек не види да га Ми стварамо од капи семена, и он опет отворени противник"},{"SurahNumber":36,"VerseNumber":78,"Text":"и Нама наводи пример, а заборавља како је створен, и говори: „Ко ће да оживи кости, кад буду труле?“"},{"SurahNumber":36,"VerseNumber":79,"Text":"Реци: „Оживеће их Онај Који их је први пут створио; Он добро зна све што је створио"},{"SurahNumber":36,"VerseNumber":80,"Text":"Онај Који вам из зеленог дрвећа ватру ствара и ви њоме потпаљујете.“"},{"SurahNumber":36,"VerseNumber":81,"Text":"Зар Онај Који је створио небеса и Земљу није способан да створи њима сличне? Јесте, Он је Створитељ, Свезнајући"},{"SurahNumber":36,"VerseNumber":82,"Text":"А Његова наредба, када нешто хоће, јесте да само за то каже: „Буди!“ - И оно буде"},{"SurahNumber":36,"VerseNumber":83,"Text":"Па нека је узвишен Онај у Чијој је руци власт над свим, и Њему ћете да будете враћени"}]}