{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":26,"VerseNumber":1,"Text":"Та-син-мим"},{"SurahNumber":26,"VerseNumber":2,"Text":"Ова се ајети од Книгата јасна"},{"SurahNumber":26,"VerseNumber":3,"Text":"Зарем ќе се уништиш себеси затоа што тие не сакаат да станат верници"},{"SurahNumber":26,"VerseNumber":4,"Text":"Кога би сакале, Ние од небото еден знак би им пратиле пред кој тие своите глави би ги наведнале"},{"SurahNumber":26,"VerseNumber":5,"Text":"И ним не им доаѓа ниту една нова опомена од Семилосниот, а од неа да не се свртат"},{"SurahNumber":26,"VerseNumber":6,"Text":"И тие негираат, а ќе им дојдат вести за тоа за што се исмејуваа"},{"SurahNumber":26,"VerseNumber":7,"Text":"Зарем тие негледаат како правиме одземјата да никнуваат разновидни благородни растенија"},{"SurahNumber":26,"VerseNumber":8,"Text":"Навистина во тоа има Знак, но повеќето од нив не веруваат"},{"SurahNumber":26,"VerseNumber":9,"Text":"а Господарот твој навистина е Силен и Милостив"},{"SurahNumber":26,"VerseNumber":10,"Text":"А кога Господарот твој го повика Муса: „Оди кај народот насилнички"},{"SurahNumber":26,"VerseNumber":11,"Text":"народот на фараонот за да се исплаши од Аллах“"},{"SurahNumber":26,"VerseNumber":12,"Text":"тој рече: „Господару мој, се плашам тие да не ме обвинат за лага"},{"SurahNumber":26,"VerseNumber":13,"Text":"Да не ми стане тешко во душата и јазикот да не ми се сплетка; па подај му пратеништво и на Харун, за да ми помогне"},{"SurahNumber":26,"VerseNumber":14,"Text":"а тие за мене обвинение за злодело имаат, па се плашам да не ме убијат“"},{"SurahNumber":26,"VerseNumber":15,"Text":"„Нема!“ - рече тој. - „Одете двајцата со доказите Наши, Ние со вас ќе бидеме и ќе слушаме"},{"SurahNumber":26,"VerseNumber":16,"Text":"Одете кај фараонот и кажете: „Ние сме Пратеници од Господарот на световите"},{"SurahNumber":26,"VerseNumber":17,"Text":"Дозволи им на синовите Израилови да појдат со нас!“"},{"SurahNumber":26,"VerseNumber":18,"Text":"„Зарем не те одгледавме додека беше дете и зарем толку години од својот живот не помина меѓу нас?“ - рече фараонот"},{"SurahNumber":26,"VerseNumber":19,"Text":"„и ти го стори неделото кое го стори и згора на тоа си неблагодарен?!“"},{"SurahNumber":26,"VerseNumber":20,"Text":"„Јас тогаш тоа го сторив, а бев во заблуда“ - рече"},{"SurahNumber":26,"VerseNumber":21,"Text":"„а од вас избегав затоа што од вас се плашев, па Господарот мој мудрост ми подари и Пратеник ме направи"},{"SurahNumber":26,"VerseNumber":22,"Text":"А за добродетелството за кое ми го префрлаш – да не е тоа што синовите Израилови робови ги направи?“"},{"SurahNumber":26,"VerseNumber":23,"Text":"„А кој е Господарот на световите?“ - запраша фараонот"},{"SurahNumber":26,"VerseNumber":24,"Text":"„Господарот на небесата и на Земјата и на тоа што е меѓу нив, ако цврсто верувате“ - одоговори тој"},{"SurahNumber":26,"VerseNumber":25,"Text":"„Слушате ли?“ - им рече фараонот на тие околу себе"},{"SurahNumber":26,"VerseNumber":26,"Text":"„Господарот ваши Господарот навашите дамнешни предци“ - рече Муса"},{"SurahNumber":26,"VerseNumber":27,"Text":"„Пратеникот кој ви е испратен, навистина е луд“ - рече фараонот"},{"SurahNumber":26,"VerseNumber":28,"Text":"„Господарот на истокот и на западот и на тоа што е меѓу нив, ако разбирате“ - рече Муса"},{"SurahNumber":26,"VerseNumber":29,"Text":"А фараонот рече: „Ако, освен мене, признаеш некој друг за бог, сигурно во зандана ќе те фрлам!“"},{"SurahNumber":26,"VerseNumber":30,"Text":"„Зарем и тогаш кога нешто очигледно ќе ти донесам?“ - запраша тој"},{"SurahNumber":26,"VerseNumber":31,"Text":"„Па дај го, ако Вистината ја говориш!“ - рече фараонот"},{"SurahNumber":26,"VerseNumber":32,"Text":"И Муса го фрли својот стап, кога тој - вистинска змија"},{"SurahNumber":26,"VerseNumber":33,"Text":"И раката своја ја извлече, кога таа, за тие што ја гледаа – бела"},{"SurahNumber":26,"VerseNumber":34,"Text":"„Тој е навистина вешт маѓепсник“, - им рече фараонот на главешините околу себе"},{"SurahNumber":26,"VerseNumber":35,"Text":"„сака со својата маѓија од земјата ваша да ве изведе. Па што советувате?’"},{"SurahNumber":26,"VerseNumber":36,"Text":"„Остави ги него и брат му,“ - рекоа - „а во градовите испрати собирачи"},{"SurahNumber":26,"VerseNumber":37,"Text":"сите вешти меѓепсници ќе ти ги донесат!“"},{"SurahNumber":26,"VerseNumber":38,"Text":"И маѓепсниците во одреденото време и во означениот ден се собраа"},{"SurahNumber":26,"VerseNumber":39,"Text":"а на народот му беше кажано: „Сакате ли да се соберете"},{"SurahNumber":26,"VerseNumber":40,"Text":"да бидеме со маѓепсниците, ако тие бидат победници?“"},{"SurahNumber":26,"VerseNumber":41,"Text":"А кога дојдоа, маѓепсниците го запрашаа фараонот: „Дали за нас, навистина, ќе има награда ако бидеме победници?“"},{"SurahNumber":26,"VerseNumber":42,"Text":"„Да,“ - одговори тој - „и тогаш сигурно ќе ми бидете најблиски“"},{"SurahNumber":26,"VerseNumber":43,"Text":"Муса им рече: „Фрлете го тоа што сакате да го фрлите!“"},{"SurahNumber":26,"VerseNumber":44,"Text":"И тие ги фрлија јажињата свои и стаповите свои, и рекоа: „Со моќта на фараонот, ние секако ќе победиме!“"},{"SurahNumber":26,"VerseNumber":45,"Text":"Потоа Муса го фрли својот стап, кој одеднаш го проголта тоа што тие лажно го изведоа"},{"SurahNumber":26,"VerseNumber":46,"Text":"Волшебниците тогаш, поклонувајќи се, на земја се фрлија"},{"SurahNumber":26,"VerseNumber":47,"Text":"и рекоа: „Ние веруваме во Господарот на световите"},{"SurahNumber":26,"VerseNumber":48,"Text":"Господарот на Муса и на Харун"},{"SurahNumber":26,"VerseNumber":49,"Text":"„Зарем му поверувавте нему пред јас да ви дозволам?!“ - извика фараонот. „Тој е вашиот учител, тој ве научил на маѓепсништвото – а вие ќе запомните: ќе ви ги исечам вашите нозе и раце накрст и сите ќе ве распнам"},{"SurahNumber":26,"VerseNumber":50,"Text":"„Ништо страшно!“ - рекоа тие - „ние на Господарот свој ќе Мусе вратиме"},{"SurahNumber":26,"VerseNumber":51,"Text":"Ние се надеваме дека Господарот наш гревовите ќе ни ги прости затоа што сме вистински верници.“"},{"SurahNumber":26,"VerseNumber":52,"Text":"И Ние му објавивме на Муса: „Тргни во ноќта со робовите Мои, но ќе бидете гонети.“"},{"SurahNumber":26,"VerseNumber":53,"Text":"И фараонот по градовите испрати собирачи"},{"SurahNumber":26,"VerseNumber":54,"Text":"„Овие се, навистина, мала група"},{"SurahNumber":26,"VerseNumber":55,"Text":"и тие, навистина, нè разгневуваат"},{"SurahNumber":26,"VerseNumber":56,"Text":"а сите ние сме внимателни!“"},{"SurahNumber":26,"VerseNumber":57,"Text":"И Ние ги изведовме од градините и реките"},{"SurahNumber":26,"VerseNumber":58,"Text":"од ризниците и од дворците восхитувачки"},{"SurahNumber":26,"VerseNumber":59,"Text":"Ете, така беше, и Ние дадовме тоа да го наследат синовите Израилови"},{"SurahNumber":26,"VerseNumber":60,"Text":"И тие, кога сонцето изгреваше, ги стигнаа"},{"SurahNumber":26,"VerseNumber":61,"Text":"и кога едни со други се видоа, другарите на Муса повикаа: „Навистина нè стигнаа!“"},{"SurahNumber":26,"VerseNumber":62,"Text":"„Нема,“ - рече тој - „Господарот мој е со мене, Тој патот ќе ми го покаже“"},{"SurahNumber":26,"VerseNumber":63,"Text":"И Ние му објавиме на Муса: „Удри со стапот свој по морето!“ - и тоа се раздели и секоја негова страна беше како голема планина"},{"SurahNumber":26,"VerseNumber":64,"Text":"и Ние тогаш другите таму ги приближивме"},{"SurahNumber":26,"VerseNumber":65,"Text":"а Муса и сите што беа со него ги спасивме"},{"SurahNumber":26,"VerseNumber":66,"Text":"потоа тие другите ги потопивме"},{"SurahNumber":26,"VerseNumber":67,"Text":"Тоа е навистина поука, и повеќето од нив не беа верници"},{"SurahNumber":26,"VerseNumber":68,"Text":"а Господарот твој е навистина Силен и Милостив"},{"SurahNumber":26,"VerseNumber":69,"Text":"И кажи им ја веста за Ибрахим"},{"SurahNumber":26,"VerseNumber":70,"Text":"кога таткото свој и народот свој ги запраша: „Што обожувате вие?“"},{"SurahNumber":26,"VerseNumber":71,"Text":"а тие одговорија: „Ги обожуваме киповите и везден им се молиме“"},{"SurahNumber":26,"VerseNumber":72,"Text":"Тој им рече: „Дали тие ве слушаат кога им се молите"},{"SurahNumber":26,"VerseNumber":73,"Text":"или дали можат да ви користат или наштетат?“"},{"SurahNumber":26,"VerseNumber":74,"Text":"„Не“ - одговорија - „но ние запомнивме дека предците наши така постапуваа“"},{"SurahNumber":26,"VerseNumber":75,"Text":"„А дали гледате“ - запраша тој - „дека тие кои вие ги обожувате"},{"SurahNumber":26,"VerseNumber":76,"Text":"и кои ги обожувале предците ваши"},{"SurahNumber":26,"VerseNumber":77,"Text":"се, навистина, мои непријатели? Освен Господарот на световите"},{"SurahNumber":26,"VerseNumber":78,"Text":"Кој ме создаде и на Вистинскиот пат ме упати"},{"SurahNumber":26,"VerseNumber":79,"Text":"и Кој ме храни и пои"},{"SurahNumber":26,"VerseNumber":80,"Text":"и Кој, кога ќе се разболам, ме лечи"},{"SurahNumber":26,"VerseNumber":81,"Text":"и Кој животот ќе ми го одземе, и Кој потоа ќе ме оживее"},{"SurahNumber":26,"VerseNumber":82,"Text":"и Кој, копнеам за тоа, грешките мои на Судниот ден ќе ми ги прости"},{"SurahNumber":26,"VerseNumber":83,"Text":"Господару мој, подари ми мудрост и придружи ме кон добрите"},{"SurahNumber":26,"VerseNumber":84,"Text":"и направи по добро да ме спомнуваат тие што по мене ќе дојдат"},{"SurahNumber":26,"VerseNumber":85,"Text":"и направи ме еден од тие кој џеннетските благодати ќе ги наследи"},{"SurahNumber":26,"VerseNumber":86,"Text":"и на татко ми прости му, тој е еден од заталканите"},{"SurahNumber":26,"VerseNumber":87,"Text":"и не посрамотувај ме на Денот кога луѓето ќе бидат оживеани"},{"SurahNumber":26,"VerseNumber":88,"Text":"на Денот кога никакво богатство, а ни синовите, нема од корист да бидат"},{"SurahNumber":26,"VerseNumber":89,"Text":"само тој што кај Аллах со чисто срце ќе дојде, спасен ќе биде.“"},{"SurahNumber":26,"VerseNumber":90,"Text":"И џеннетот на богобојазните ќе им се приближи"},{"SurahNumber":26,"VerseNumber":91,"Text":"а џехеннемот на заталканите ќе им се укаже"},{"SurahNumber":26,"VerseNumber":92,"Text":"и ќе им се каже: „Каде се тие што ги обожувавте"},{"SurahNumber":26,"VerseNumber":93,"Text":"освен Аллах? Можат ли тие да ви помогнат, а можат ли и себеси да си помогнат?“"},{"SurahNumber":26,"VerseNumber":94,"Text":"па тие и тие кои во заблуда ги донеле во него ќе бидат фрлени"},{"SurahNumber":26,"VerseNumber":95,"Text":"и војските на Иблис – сите заедно"},{"SurahNumber":26,"VerseNumber":96,"Text":"и тие, карајќи се во него, ќе зборуваат"},{"SurahNumber":26,"VerseNumber":97,"Text":"„Се колнеме во Аллах, навистина бевме во очигледна заблуда"},{"SurahNumber":26,"VerseNumber":98,"Text":"кога со Господарот на световите ве изедначувавме"},{"SurahNumber":26,"VerseNumber":99,"Text":"а на лошиот пат не заведоа само злосторниците"},{"SurahNumber":26,"VerseNumber":100,"Text":"па немаме ни заземач"},{"SurahNumber":26,"VerseNumber":101,"Text":"ни близок пријател"},{"SurahNumber":26,"VerseNumber":102,"Text":"ние само да се вратиме, па да станеме верници!“"},{"SurahNumber":26,"VerseNumber":103,"Text":"Тоа е поука, но повеќето од нив не се верници"},{"SurahNumber":26,"VerseNumber":104,"Text":"а Господарот твој е навистина Силен и Милостив"},{"SurahNumber":26,"VerseNumber":105,"Text":"И народот на Нух ги сметаше Пратениците за лажни"},{"SurahNumber":26,"VerseNumber":106,"Text":"Кога братот нивен, Нух, им рече: „Како тоа да не се плашите од Аллах"},{"SurahNumber":26,"VerseNumber":107,"Text":"Јас сум ви, сигурно, поверлив Пратеник"},{"SurahNumber":26,"VerseNumber":108,"Text":"затоа, плашете се од Аллах и бидете ми послушни"},{"SurahNumber":26,"VerseNumber":109,"Text":"За ова од вас не барам никаква награда, мене Господарот на световите ќе ме награди"},{"SurahNumber":26,"VerseNumber":110,"Text":"Затоа плашете се од Аллах и бидете ми послушни!“"},{"SurahNumber":26,"VerseNumber":111,"Text":"Тие рекоа: „Како да те послушаме кога најниската класа на луѓе те следи?“"},{"SurahNumber":26,"VerseNumber":112,"Text":"„Јас не знам што прават тие,“ - рече тој"},{"SurahNumber":26,"VerseNumber":113,"Text":"„сите пред Господарот мој, да знаете, сметка ќе полагаат"},{"SurahNumber":26,"VerseNumber":114,"Text":"а јас верниците нема да ги избркам"},{"SurahNumber":26,"VerseNumber":115,"Text":"јас само јавно опоменувам.“"},{"SurahNumber":26,"VerseNumber":116,"Text":"„Ако не престанеш, о, Нух,“ - рекоа тие - „сигурно ќе бидеш каменуван!“"},{"SurahNumber":26,"VerseNumber":117,"Text":"„Господару мој,“ - рече тој - „народот мој за лага ме обвинува"},{"SurahNumber":26,"VerseNumber":118,"Text":"па Ти мене и ним пресуди ни, а мене и верниците кои се со мене, спаси нè!“"},{"SurahNumber":26,"VerseNumber":119,"Text":"И Ние него и тие што беа со него, во натоварен брод ги спасивме"},{"SurahNumber":26,"VerseNumber":120,"Text":"а останатите ги потопивме"},{"SurahNumber":26,"VerseNumber":121,"Text":"Тоа е поука, но повеќето од нив не се верници"},{"SurahNumber":26,"VerseNumber":122,"Text":"а Господарот твој е навистина Силен и Милостив"},{"SurahNumber":26,"VerseNumber":123,"Text":"И Ад ги сметаше Пратениците за лажни"},{"SurahNumber":26,"VerseNumber":124,"Text":"Кога братот нивен, Худ, им рече: „Како тоа да не се плашите од Аллах"},{"SurahNumber":26,"VerseNumber":125,"Text":"Јас сум ви, сигурно, поверлив Пратеник"},{"SurahNumber":26,"VerseNumber":126,"Text":"затоа, плаешете се од Аллах и бидете ми послушни"},{"SurahNumber":26,"VerseNumber":127,"Text":"За ова од вас не барам никаква награда, мене Господарот на световите ќе ме награди"},{"SurahNumber":26,"VerseNumber":128,"Text":"Зошто на секоја височинка, забавувајќи се, палати ѕидате"},{"SurahNumber":26,"VerseNumber":129,"Text":"и градите тврдини како вечно да ќе живеете"},{"SurahNumber":26,"VerseNumber":130,"Text":"а кога казнувате, казнувате како насилници"},{"SurahNumber":26,"VerseNumber":131,"Text":"Плашете се од Аллах и бидете ми послушни"},{"SurahNumber":26,"VerseNumber":132,"Text":"Плашете се од Тој што ви го дарува тоа што го знаете"},{"SurahNumber":26,"VerseNumber":133,"Text":"ви дарува добиток и синови"},{"SurahNumber":26,"VerseNumber":134,"Text":"и градини и извори"},{"SurahNumber":26,"VerseNumber":135,"Text":"Јас, навистина, се плашам за вас од страдањето на Големиот ден.“"},{"SurahNumber":26,"VerseNumber":136,"Text":"Тие рекоа: „Нам ни е сеедно ако нè советуваш или не нè советуваш"},{"SurahNumber":26,"VerseNumber":137,"Text":"вака веруваа древните народи"},{"SurahNumber":26,"VerseNumber":138,"Text":"и ние нема да бидеме измачувани.“"},{"SurahNumber":26,"VerseNumber":139,"Text":"И тие продолжија за лага да го обвинуваат, па Ние ги уништивме. Тоа е поука, но повеќето од нив не се верници"},{"SurahNumber":26,"VerseNumber":140,"Text":"а Господарот твој е навистина Силен и Милостив"},{"SurahNumber":26,"VerseNumber":141,"Text":"И Семуд ги сметаше Пратениците за лажни"},{"SurahNumber":26,"VerseNumber":142,"Text":"Кога братот нивен, Салих, им рече: „Како тоа да не се плашите од Аллах"},{"SurahNumber":26,"VerseNumber":143,"Text":"Јас сум ви, сигурно, поверлив Пратеник"},{"SurahNumber":26,"VerseNumber":144,"Text":"затоа, плашете се од Аллах и бидете ми послушни"},{"SurahNumber":26,"VerseNumber":145,"Text":"За ова од вас не барам никаква награда, мене Господарот на световите ќе ме награди"},{"SurahNumber":26,"VerseNumber":146,"Text":"Зарем мислите дека тука ќе бидете оставени безбедни"},{"SurahNumber":26,"VerseNumber":147,"Text":"во градините и меѓу изворите"},{"SurahNumber":26,"VerseNumber":148,"Text":"во посевите и меѓу палмите со плодовите зрели"},{"SurahNumber":26,"VerseNumber":149,"Text":"Вие во планините многу вешто куќи клесате"},{"SurahNumber":26,"VerseNumber":150,"Text":"затоа плашете се од Аллах и бидете ми послушни"},{"SurahNumber":26,"VerseNumber":151,"Text":"и не слушајте ги наредбите на тие што во злото претеруваат"},{"SurahNumber":26,"VerseNumber":152,"Text":"кои на Земјата ред не воспоставуваат, туку неред.“"},{"SurahNumber":26,"VerseNumber":153,"Text":"Тие рекоа: „Ти си само маѓепсан"},{"SurahNumber":26,"VerseNumber":154,"Text":"ти си човек како и ние; затоа донеси едно чудо ако е Вистина тоа што го зборуваш!“"},{"SurahNumber":26,"VerseNumber":155,"Text":"„Еве, тоа е камила,“ - рече тој - „еден ден таа ќе пие, а во другиот ден вие"},{"SurahNumber":26,"VerseNumber":156,"Text":"и не правете ѝ никакво зло за да не ве стигне страдањето на Големиот ден!“"},{"SurahNumber":26,"VerseNumber":157,"Text":"Но, тие ја заклаа и потоа се покајаа"},{"SurahNumber":26,"VerseNumber":158,"Text":"и ги стигна казната! Тоа е поука, но повеќето од нив не се верници"},{"SurahNumber":26,"VerseNumber":159,"Text":"а Господарот твој е навистина Силен и Милостив"},{"SurahNumber":26,"VerseNumber":160,"Text":"И Лутовиот народ ги сметаше Пратениците за лажни"},{"SurahNumber":26,"VerseNumber":161,"Text":"Кога братот нивен, Лут, им рече: „Како тоа да не се плашите од Аллах"},{"SurahNumber":26,"VerseNumber":162,"Text":"Јас сум ви, сигурно, поверлив Пратеник"},{"SurahNumber":26,"VerseNumber":163,"Text":"затоа, плашете се од Аллах и бидете ми послушни"},{"SurahNumber":26,"VerseNumber":164,"Text":"За ова од вас не барам никаква награда, мене Господарот на световите ќе ме награди"},{"SurahNumber":26,"VerseNumber":165,"Text":"Зошто вие, покрај целиот свет, имате односи со мажи"},{"SurahNumber":26,"VerseNumber":166,"Text":"а жените свои, кои за вас Господарот ваш ги создал, ги оставате? Вие сте луѓе кои секоја граница на злото ја преминувате“"},{"SurahNumber":26,"VerseNumber":167,"Text":"Тие рекоа: „Ако не престанеш, о, Лут, сигурно ќе бидеш протеран!“"},{"SurahNumber":26,"VerseNumber":168,"Text":"„Јас се згрозувам од тоа што вие го правите!“ - рече тој"},{"SurahNumber":26,"VerseNumber":169,"Text":"„Господару мој, сочувај ме мене и семејството мое, од казната за тоа што тие го прават!“"},{"SurahNumber":26,"VerseNumber":170,"Text":"И Ние го сочувавме него и семејството негово – сите"},{"SurahNumber":26,"VerseNumber":171,"Text":"освен старицата, која остана со тие што казната ја искусија"},{"SurahNumber":26,"VerseNumber":172,"Text":"а потоа останатите ги уништивме"},{"SurahNumber":26,"VerseNumber":173,"Text":"спуштајќи врз нив дожд, а страшен ли дожд за тие што беа предупредени"},{"SurahNumber":26,"VerseNumber":174,"Text":"Тоа е поука, но повеќето од нив не се верници"},{"SurahNumber":26,"VerseNumber":175,"Text":"а Господарот твој е навистина Силен и Милостив"},{"SurahNumber":26,"VerseNumber":176,"Text":"И жителите на Ејка ги сметаа Пратениците за лажни"},{"SurahNumber":26,"VerseNumber":177,"Text":"Кога Шуајб им рече: „Како тоа да не се плашите од Аллах"},{"SurahNumber":26,"VerseNumber":178,"Text":"Јас сум ви, сигурно, поверлив Пратеник"},{"SurahNumber":26,"VerseNumber":179,"Text":"затоа, плашете се од Аллах и бидете ми послушни"},{"SurahNumber":26,"VerseNumber":180,"Text":"За ова од вас не барам никаква награда, мене Господарот на световите ќе ме награди"},{"SurahNumber":26,"VerseNumber":181,"Text":"На литарот правилно мерете и не скусувајте"},{"SurahNumber":26,"VerseNumber":182,"Text":"и на вагата со исправна мерка мерете"},{"SurahNumber":26,"VerseNumber":183,"Text":"и на луѓето правата нивни не им ги намалувајте и безредие по Земјата не правете"},{"SurahNumber":26,"VerseNumber":184,"Text":"и плашете се од Тој што ве создаде и вас и народите дамнешни"},{"SurahNumber":26,"VerseNumber":185,"Text":"Тие рекоа: „Ти си само маѓепсан"},{"SurahNumber":26,"VerseNumber":186,"Text":"и ти си само човек како и ние; за нас ти си вистински лажливец"},{"SurahNumber":26,"VerseNumber":187,"Text":"затоа спушти врз нас парче од небото, ако Вистината ја зборуваш"},{"SurahNumber":26,"VerseNumber":188,"Text":"„Господарот мој добро знае што правите вие.“ - рече тој"},{"SurahNumber":26,"VerseNumber":189,"Text":"И тие продолжија да го обвнинуваат за лага, па ги стигна казна од темниот облак; а тоа беше ден на големата казна"},{"SurahNumber":26,"VerseNumber":190,"Text":"Тоа е поука, но повеќето од нив се неверници"},{"SurahNumber":26,"VerseNumber":191,"Text":"а Господарот твој, е навистина Силен и Милостив"},{"SurahNumber":26,"VerseNumber":192,"Text":"И Куранот сигурно е објава од Господарот на световите"},{"SurahNumber":26,"VerseNumber":193,"Text":"поверливиот Џибрил го донесува"},{"SurahNumber":26,"VerseNumber":194,"Text":"на срцето твое, за да опоменуваш"},{"SurahNumber":26,"VerseNumber":195,"Text":"на јасен арапски јазик"},{"SurahNumber":26,"VerseNumber":196,"Text":"Тој е спомнат во книгите на претходните Пратеници"},{"SurahNumber":26,"VerseNumber":197,"Text":"зарем на овие не им е доказ тоа што за него знаат учените луѓе на синовите Израилови"},{"SurahNumber":26,"VerseNumber":198,"Text":"А да го објавуваме и на некој неарап"},{"SurahNumber":26,"VerseNumber":199,"Text":"па тој да им го чита, повторно во него не би поверувале"},{"SurahNumber":26,"VerseNumber":200,"Text":"Ете така, Ние во срцата на грешниците внесуваме"},{"SurahNumber":26,"VerseNumber":201,"Text":"тие во него нема да веруваат сè додека не го видат неиздржливото страдање"},{"SurahNumber":26,"VerseNumber":202,"Text":"кое одеднаш ќе им дојде, кога најмалку ќе го очекуваат"},{"SurahNumber":26,"VerseNumber":203,"Text":"па ќе речат: „Ќе ни се даде ли малку време?“"},{"SurahNumber":26,"VerseNumber":204,"Text":"Па зарем тие казната Наша ја избрзуваат"},{"SurahNumber":26,"VerseNumber":205,"Text":"Што мислиш, ако Ние им дозволиме со години да уживаат"},{"SurahNumber":26,"VerseNumber":206,"Text":"и на крајот ги снајде заканата"},{"SurahNumber":26,"VerseNumber":207,"Text":"зарем ќе имаат нешто од слаткиот живот кој го поминувале"},{"SurahNumber":26,"VerseNumber":208,"Text":"Ние ниту еден град не разурнавме, пред да им дојдат тие што ги опоменувале"},{"SurahNumber":26,"VerseNumber":209,"Text":"за да примат поука; Ние не бевме неправедни"},{"SurahNumber":26,"VerseNumber":210,"Text":"Куранот не го донесуваат шејтани"},{"SurahNumber":26,"VerseNumber":211,"Text":"незамисливо е тие да го прават тоа; тие не се способни за тоа"},{"SurahNumber":26,"VerseNumber":212,"Text":"тие никако не можат да го прислушкуваат"},{"SurahNumber":26,"VerseNumber":213,"Text":"Затоа, покрај Аллах, не му се моли на друг бог – за да не бидеш еден од тие што ќе бидат мачени"},{"SurahNumber":26,"VerseNumber":214,"Text":"И опоменувај ги своите најблиски роднини"},{"SurahNumber":26,"VerseNumber":215,"Text":"и биди љубезен кон верниците кои те следат"},{"SurahNumber":26,"VerseNumber":216,"Text":"А ако не те послушаат, ти кажи: „Јас немам ништо со тоа што вие го правите"},{"SurahNumber":26,"VerseNumber":217,"Text":"И потпри се на Силниот и Милостивиот"},{"SurahNumber":26,"VerseNumber":218,"Text":"Кој те гледа кога стануваш"},{"SurahNumber":26,"VerseNumber":219,"Text":"и твоето наведнување меѓу тие кои чинат сеџда"},{"SurahNumber":26,"VerseNumber":220,"Text":"бидејќи Тој, навистина, сè слуша и сè знае"},{"SurahNumber":26,"VerseNumber":221,"Text":"Дали да ве известам кому му доаѓаат шејтаните"},{"SurahNumber":26,"VerseNumber":222,"Text":"Тие му доаѓаат на секој лажливец, грешник"},{"SurahNumber":26,"VerseNumber":223,"Text":"тие прислушкуваат, а повеќе лажат"},{"SurahNumber":26,"VerseNumber":224,"Text":"А заведениот ги следи поетите"},{"SurahNumber":26,"VerseNumber":225,"Text":"Зарем не знаеш дека тие во секој говор навлегуваат"},{"SurahNumber":26,"VerseNumber":226,"Text":"и дека го говорат тоа што не го прават"},{"SurahNumber":26,"VerseNumber":227,"Text":"а така не говорат само тие што веруваат и добри дела што прават, и кои често Аллах Го спомнуваат, и кои возвраќаат на навредите. А насилниците сигурно ќе сознаат во каква мака ќе се вовлечат"}]}