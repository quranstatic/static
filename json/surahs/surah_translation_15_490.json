{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":15,"VerseNumber":1,"Text":"Alif Lam Ra lawa ngamavesi encwadi neQur’an ecacile"},{"SurahNumber":15,"VerseNumber":2,"Text":"Mhlawumbe\tlabo\tabangakholwanga\tbayofisa\tsengathi babezinikele ngaphansi kwentando kaMvelinqangi"},{"SurahNumber":15,"VerseNumber":3,"Text":"Bayeke bazidlele, bazijabulise futhi babanjezelwe ithemba (elingeyilutho) ngakho-ke bazokwazi"},{"SurahNumber":15,"VerseNumber":4,"Text":"Futhi asizange silibhubhise idolobha ngaphandle kokuba kwakuyisimemezelo salo esaziwayo"},{"SurahNumber":15,"VerseNumber":5,"Text":"Asikho isizwe esingajahisa phambili isikhathi saso noma sisilibazise"},{"SurahNumber":15,"VerseNumber":6,"Text":"Futhi bathi, “Oh wena! Okwembulwe kuye isikhumbuzo (iQur’an) ngempela wena uyahlanya”"},{"SurahNumber":15,"VerseNumber":7,"Text":"Kungani\tungezi\tkuthina\tnezingelosi\tuma\tkungukuthi ungomunye wabaneqiniso na"},{"SurahNumber":15,"VerseNumber":8,"Text":"Asizithumeli\tizingelosi\tphansi\tngaphandle\tuma\t(ziza) nesijeziso futhi (abangakholwayo) angeke banikwe ithuba"},{"SurahNumber":15,"VerseNumber":9,"Text":"Ngempela thina sasembula isikhumbuzo (iQur’an) futhi ngempela thina singabalondolozi baso"},{"SurahNumber":15,"VerseNumber":10,"Text":"Futhi\tngempela\tsathumela\t(izithunywa)\tngaphambilini kwakho (Oh Muhammad!) phakathi kwabantu basendulo"},{"SurahNumber":15,"VerseNumber":11,"Text":"Futhi sasingafiki kubona isithunywa ngaphandle kokuba basenze inhlekisa"},{"SurahNumber":15,"VerseNumber":12,"Text":"Sikwenze kanjalo ukuba kungene ezinhliziyweni zezoni"},{"SurahNumber":15,"VerseNumber":13,"Text":"Abakholelwa kuyona (iQur’an) futhi ngempela sesadlula isibonelo salabo basendulo"},{"SurahNumber":15,"VerseNumber":14,"Text":"Futhi\tnoma\tngabe\tsabavulela\tumnyango\twezulu babezoqhubeka bakhuphuke lapho"},{"SurahNumber":15,"VerseNumber":15,"Text":"Babezothi, “kuphela amehlo ethu abexhoshiwe kepha thina singabantu abalunjiwe.”"},{"SurahNumber":15,"VerseNumber":16,"Text":"Futhi ngempela sabeka izinkanyezi ezinkulu ezulwini futhi sazenza zabukeka zizinhle kwabazibonayo"},{"SurahNumber":15,"VerseNumber":17,"Text":"Futhi saliqaphela kubona bonke osathane abagxoshiwe (embusweni kaMvelinqangi)"},{"SurahNumber":15,"VerseNumber":18,"Text":"Ngaphandle kwalowo (sathane) ontshontsha ukulalela ngakho-ke ulandelwa ilangabi eligqamile"},{"SurahNumber":15,"VerseNumber":19,"Text":"Nomhlaba sawendlala senza kuwona izintaba ezisimeme futhi senza ukuthi kumile kuwona zonke izinto ngendlela efanele"},{"SurahNumber":15,"VerseNumber":20,"Text":"Futhi sanenzela kuwona izindlela zokuphila kanye nalezo (zidalwa) eningazondli (izinkomo nokunye)"},{"SurahNumber":15,"VerseNumber":21,"Text":"Futhi akukho lutho olungekho kepha kuthina kunokugcinwa kwako futhi angeke sikwehlisele phansi ngaphandle ngesilinganiso esaziwayo"},{"SurahNumber":15,"VerseNumber":22,"Text":"Futhi sathumela imimoya ukuze ivundise sabe sesinethisa imvula evela esibhakabhakeni ukuze siniphuzise yona futhi nina aniyibona abagcini bayo (imvula)"},{"SurahNumber":15,"VerseNumber":23,"Text":"Futhi ngempela thina siyaphilisa futhi siyabulala futhi siyizindlalifa"},{"SurahNumber":15,"VerseNumber":24,"Text":"Futhi ngempela siyabazi abeza kuqala kunani (izizukulwane ezafika ngaphambilini kwenu) futhi ngempela siyabazi abayoza emveni (kwalokho)"},{"SurahNumber":15,"VerseNumber":25,"Text":"Futhi ngempela iNkosi yakho iyobaqoqela ndawonye, ngempela yona inobuhlakani iyazi"},{"SurahNumber":15,"VerseNumber":26,"Text":"Futhi ngempela samdala umuntu ngobumba olomile olubhucukile oluqhamuka emhlabathini ecwelekile"},{"SurahNumber":15,"VerseNumber":27,"Text":"NamaJinn sawadala ngaphambilini ngamalangabi omlilo"},{"SurahNumber":15,"VerseNumber":28,"Text":"Futhi (khumbula) ngenkathi iNkosi yakho ithi ezingelosini ngempela mina ngingumdali womuntu ngobumba olomileyo ocubuzekile oluqhamuka emhlabathini ocwelekileyo"},{"SurahNumber":15,"VerseNumber":29,"Text":"Ngakho-ke kwathi lapho sengimenzile (u-Adam) ngaphefumulela umoya wami kuyena ngakho-ke ngathi yiwani nimkhothamele"},{"SurahNumber":15,"VerseNumber":30,"Text":"Ngakho-ke izingelosi zamkhothamela zonke"},{"SurahNumber":15,"VerseNumber":31,"Text":"Ngaphandle kuka-Iblis wenqaba ukuthi abe kanye nabakhothamayo"},{"SurahNumber":15,"VerseNumber":32,"Text":"(UMvelinqangi) wathi, “Oh Iblis! kwenzenjani ngawe ukuthi ungabi kanye nabakhothamayo na?”"},{"SurahNumber":15,"VerseNumber":33,"Text":"Wathi (u-Iblis) “angeke ngikwazi ukukhothamela umuntu owamdala ngobumba olucubuzekileyo oluphuma emhlabathini ocwelekileyo”"},{"SurahNumber":15,"VerseNumber":34,"Text":"Wathi (uMvelinqangi) phuma kulona (izulu) ngakho-ke ngempela wena ungogxoshiweyo (embusweni wezulu)"},{"SurahNumber":15,"VerseNumber":35,"Text":"Futhi ngempela phezu kwakho kunesiqalekiso kuze kube ilanga lokuvuka kwabafileyo.”"},{"SurahNumber":15,"VerseNumber":36,"Text":"(U-Iblis) wathi, “Nkosi yami nginike ithuba kuze kube usuku lokuvuswa kwabafileyo”"},{"SurahNumber":15,"VerseNumber":37,"Text":"Wathi (uMvelinqangi) ngempela wena ungomunye wabanikwe ithuba"},{"SurahNumber":15,"VerseNumber":38,"Text":"Kuze kube usuku lwesikhathi esiqokiwe"},{"SurahNumber":15,"VerseNumber":39,"Text":"(U-Iblis) wathi, “Nkosi yami ngokuba ungidukisile ngempela ngizokwenza (ukona) kubukeke kukuhle kubona (abantu) emhlabeni futhi ngempela ngizobadukisa bonke.”"},{"SurahNumber":15,"VerseNumber":40,"Text":"Ngaphandle kwezinceku zakho (eziholiwe) phakathi kwabo"},{"SurahNumber":15,"VerseNumber":41,"Text":"Wathi “lena indlela yami eqondile (elungileyo).”"},{"SurahNumber":15,"VerseNumber":42,"Text":"Ngempela ezincekwini zami awunagunya phezu kwazo ngaphandle kwalezo ezikulandelayo ezidukileyo"},{"SurahNumber":15,"VerseNumber":43,"Text":"Futhi ngempela isihogo siyisithembiso sabo bonke (labo abalandela u-Iblis)"},{"SurahNumber":15,"VerseNumber":44,"Text":"Sinamasango ayisikhombisa isango nesango lalawomasango kunengxenye (yezoni) ebekiwe (kulona)"},{"SurahNumber":15,"VerseNumber":45,"Text":"Ngempela\tabenza\tokulungileyo\tbayohlala\tezivandeni nasemithonjeni yamanzi"},{"SurahNumber":15,"VerseNumber":46,"Text":"(Kuyothiwa kubona), “Ngenani kusona (isivande) ngokuthula niphephile”"},{"SurahNumber":15,"VerseNumber":47,"Text":"Futhi siyosusa konke okusezifubeni zabo okubi okuyinzondo bahlale njengabazalwane ezihlalweni eziqhwakele ezibhekene"},{"SurahNumber":15,"VerseNumber":48,"Text":"Angeke kubathinte ukukhathazeka khona lapho (esivandeni) futhi bona angeke bakhishwe kusona"},{"SurahNumber":15,"VerseNumber":49,"Text":"Zitshele\tizinceku\tzami\tukuthi\tmina\tngiyathethelela nginesihawu"},{"SurahNumber":15,"VerseNumber":50,"Text":"Nokuthi isijeziso sami siyisijeziso esibuhlungu"},{"SurahNumber":15,"VerseNumber":51,"Text":"Futhi batshele ngezivakashi zika-Abrahamu"},{"SurahNumber":15,"VerseNumber":52,"Text":"Khumbula ngenkathi zingena kuyena ngakho-ke zathi, “ukuthula” yena wathi “ngempela siyanesaba”"},{"SurahNumber":15,"VerseNumber":53,"Text":"Izivakashi (izingelosi) zathi, “ungesabi ngempela thina sikulethela izindaba ezimnandi zomfana onolwazi.”"},{"SurahNumber":15,"VerseNumber":54,"Text":"Wathi (u-Abrahamu), “Ngakube ningilethele izindaba ezimnandi kulapho sengificwe ukukhula (ukuguga) ningitshela izindaba ezimnandi ngani na"},{"SurahNumber":15,"VerseNumber":55,"Text":"Zathi (izingelosi) sikulethele izindabaezimnandingokweqiniso ngakho-ke ungabi ngomunye wabalahlekelwe yithemba"},{"SurahNumber":15,"VerseNumber":56,"Text":"Wathi (u-Abrahamu) “ngubani ongalahlekelwa yithemba lomusa weNkosi yakhe ngaphandle kwabadukileyo na?”"},{"SurahNumber":15,"VerseNumber":57,"Text":"(U-Abrahamu waphinde) wathi “nizokwenzani (lapha) Oh! Nina! zithunywa na?”"},{"SurahNumber":15,"VerseNumber":58,"Text":"Zathi (izingelosi), “ngempela thina sithunywe ebantwini abayizoni.”"},{"SurahNumber":15,"VerseNumber":59,"Text":"Ngaphandle komndeni kaLothi ngempela sizobasindisa bonke (ekubhujisweni)"},{"SurahNumber":15,"VerseNumber":60,"Text":"Ngaphandle konkosikazi wakhe esimthatha njengokuthi ngempela yena ungomunye wabasalela ngemumva"},{"SurahNumber":15,"VerseNumber":61,"Text":"Ngakho-ke kwathi lapho sezifika izithunywa ebantwini baLothi"},{"SurahNumber":15,"VerseNumber":62,"Text":"Wathi “ngempela nina ningabantu abangaziwa”"},{"SurahNumber":15,"VerseNumber":63,"Text":"Zathi, (izithunywa) “Qhabo size lapha kuwena nalokho abangabaza ngakho”"},{"SurahNumber":15,"VerseNumber":64,"Text":"Futhi size kuwena neqiniso, ngempela thina singabaneqiniso"},{"SurahNumber":15,"VerseNumber":65,"Text":"Ngakho-ke hamba nomndeni wakho ngengxenye yobusuku futhi ubalandele ngemumva futhi kungabi khona ngisho noyedwa wenu ozobheka ngemumva futhi niye lapho eniphoqwe ukuya khona"},{"SurahNumber":15,"VerseNumber":66,"Text":"Futhi salwenza lwazeka kuyena lelo daba ukuthi izimpande zalaba (abayizoni) zizonqunywa ekuseni"},{"SurahNumber":15,"VerseNumber":67,"Text":"Futhi abantu bedolobha bafika begcwele injabulo"},{"SurahNumber":15,"VerseNumber":68,"Text":"Wathi\t“ngempela\tlezi\tizihambeli\tzami\tngakho-ke ningangihlazi.”"},{"SurahNumber":15,"VerseNumber":69,"Text":"Futhi sabani uMvelinqangi futhi ningangihlazi"},{"SurahNumber":15,"VerseNumber":70,"Text":"Bathi\t(abantu\tbaLothi)\t“asizange\tyini\tsikwenqabele (ekungeniseni) abantu na?”"},{"SurahNumber":15,"VerseNumber":71,"Text":"Wathi\t(uLothi)\t“lawa\tngamadodakazi\tami\tuma\tnina ningabenzi (bokuhle).”"},{"SurahNumber":15,"VerseNumber":72,"Text":"(Isifungo)\tngempilo\tyakho!\tNgempela\tbona\tbadideke umqondo bayaphuphutheka njengezimpumputhe"},{"SurahNumber":15,"VerseNumber":73,"Text":"Ngakho-ke bathathwa ukukhala (umsindo) owesabekayo ngesikhathi sokuphuma kwelanga"},{"SurahNumber":15,"VerseNumber":74,"Text":"Ngakho-ke (idolobha lase-Sodom) saligumbuqela phansi futhi sanethisa phezu kwabo amatshe obumba olugazingiwe"},{"SurahNumber":15,"VerseNumber":75,"Text":"Ngempela kulokhu kunezimpawu kulabo ababonayo"},{"SurahNumber":15,"VerseNumber":76,"Text":"Futhi ngempela lona (idolobha laseSodom) lalisemgaqweni omkhulu"},{"SurahNumber":15,"VerseNumber":77,"Text":"Ngempela kulokho kunophawu kubantu abakholwayo"},{"SurahNumber":15,"VerseNumber":78,"Text":"Futhi izihlali zasehlathini (abantu baseMidyan) ngempela babengalungile"},{"SurahNumber":15,"VerseNumber":79,"Text":"Ngakho-ke saziphindisela kubona futhi ngempela wona womabili (amadolobha) asemgaqweni osobala"},{"SurahNumber":15,"VerseNumber":80,"Text":"Futhi ngempela izihlali zase-Hijr zaziphika izithunywa"},{"SurahNumber":15,"VerseNumber":81,"Text":"Futhi sabanikeza izimpawu zethu kepha abazinakanga (bazifulathela)"},{"SurahNumber":15,"VerseNumber":82,"Text":"Futhi babeqopha izintaba ukuze bakhe izindlu (bazizwe) bephephile"},{"SurahNumber":15,"VerseNumber":83,"Text":"Ngakho-ke umsindo owesabekayo wabathatha ngesikhathi sasekuseni"},{"SurahNumber":15,"VerseNumber":84,"Text":"Ngakho-ke akubazuzelanga lutho lokho ababekusebenzela"},{"SurahNumber":15,"VerseNumber":85,"Text":"Futhi asizange siwadale amazulu nomhlaba kanye nakho konke okuphakathi kwako kokubili ngaphandle kweqiniso futhi ngempela ihora liyeza ngakho-ke thethelela ngentethelelo emnene"},{"SurahNumber":15,"VerseNumber":86,"Text":"Ngempela iNkosi yakho ingumdali (wamazulu nomhlaba) iyisazi"},{"SurahNumber":15,"VerseNumber":87,"Text":"Futhi ngempela sikunikezile (amavesi) ayisikhombisa aphindaphindiwe (Surah Fatiha) kanye neQur’an enkulu (engcwele)"},{"SurahNumber":15,"VerseNumber":88,"Text":"Ungaphonsi amehlo akho kulokho esikuphe abanye phakathi kwabo njengesipho ukuze bazitike ngakho futhi ungabi lusizi ngabo yehlisela amaphiko akho (umusa wakho) phezu kwabakholwayo"},{"SurahNumber":15,"VerseNumber":89,"Text":"Futhi uthi, “ngempela mina ngingumxwayisi ogqamile”"},{"SurahNumber":15,"VerseNumber":90,"Text":"Njengoba sehlisa phezu kwalabo ababehlukanisa"},{"SurahNumber":15,"VerseNumber":91,"Text":"Labo abenza iQur’an ukuthi ibe izingxenye"},{"SurahNumber":15,"VerseNumber":92,"Text":"Ngakho-ke ngifunga ngeNkosi yakho! Siyobabuza bonke ndawonye"},{"SurahNumber":15,"VerseNumber":93,"Text":"Mayelana nalokho ababekwenza"},{"SurahNumber":15,"VerseNumber":94,"Text":"Ngakho-ke\tmemezela\tngokusobala\tngalokho\tophoqwe ngakho futhi uqhelelane nabakhonzi bezithixo"},{"SurahNumber":15,"VerseNumber":95,"Text":"Ngempela thina sikwenele ukubhekana nabenza inhlekisa"},{"SurahNumber":15,"VerseNumber":96,"Text":"Labo abenza omunye unkulunkulu (isithixo) basihlanganise noMvelinqangi ngakho-ke bayokwazi"},{"SurahNumber":15,"VerseNumber":97,"Text":"Futhi ngempela siyazi ukuthi wena siyacinana isifuba sakho ngenxa yalokho abakushoyo"},{"SurahNumber":15,"VerseNumber":98,"Text":"Ngakho-ke dumisa udumo lweNkosi yakho futhi ube ngomunye wabazithobayo"},{"SurahNumber":15,"VerseNumber":99,"Text":"Futhi khonza iNkosi yakho kuze kube ufikelwe isiqiniseko (ukufa)"}]}