{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":50,"VerseNumber":1,"Text":"Kaaf, andolsun büyük ve şerefli Kur'an'a"},{"SurahNumber":50,"VerseNumber":2,"Text":"Hayır, onlar, içlerinden bir korkutucunun gelmesine şaşıp kaldılar da kafirler, gerçekten de dediler, bu şaşılacak bir şey"},{"SurahNumber":50,"VerseNumber":3,"Text":"Ölüp bir yığın toprak olduktan sonra mı? Bu, pek uzak, pek olmayacak bir dönüş"},{"SurahNumber":50,"VerseNumber":4,"Text":"Gerçekten de yeryüzü, onlardan neyi eksiltir, biliriz biz ve katımızdadır her şeyi koruyan ve zapteden kitap"},{"SurahNumber":50,"VerseNumber":5,"Text":"Hayır, gerçek olan Kur'an, onlara gelince yalanladılar da şimdi darmadağın bir işe daldılar"},{"SurahNumber":50,"VerseNumber":6,"Text":"Bakmazlar mı üstlerindeki göğe? Nasıl kurduk onu ve bezedik ve bir yarığı, yırtığı da yok"},{"SurahNumber":50,"VerseNumber":7,"Text":"Ve yeryüzünü nasıl yaydık ve oraya metin dağlar koyduk ve orada, gözler, gönüller açan güzelim nebatları çifterçiftter bitirdik"},{"SurahNumber":50,"VerseNumber":8,"Text":"Mabuduna dönen her kulun, can gözünü açmak ve ona, ibret ve öğüt vermek için"},{"SurahNumber":50,"VerseNumber":9,"Text":"Ve gökten de kutlu bir yağmur yağdırmadayız da o sayede bağlar, bahçeler ve biçilecek taneler, yeşertip bitirmedeyiz"},{"SurahNumber":50,"VerseNumber":10,"Text":"Ve hurma ağaçları ki boy atıp uzar ve meyveleri, birbirine bitişmiş, adeta istiflenmiştir"},{"SurahNumber":50,"VerseNumber":11,"Text":"Kullara rızık olarak ve o yağmurla ölü şehri diriltiriz, işte kabirden çıkış da böyledir"},{"SurahNumber":50,"VerseNumber":12,"Text":"Onlardan önce Nuh kavmi ve Ashabı Ress ve Semud kavmi de yalanlamışlardı"},{"SurahNumber":50,"VerseNumber":13,"Text":"Ve Âd ve Firavun kavimleri ve Lut'un kardeşleri"},{"SurahNumber":50,"VerseNumber":14,"Text":"Ve Ashabı Eyke ve Tubba' kavmi; hepsi de peygamberleri yalanlamışlardı da helak olmayı hak ettiler"},{"SurahNumber":50,"VerseNumber":15,"Text":"İlk yaratışta aciz mi kaldık ki? Hayır; ama onlar, yeni bir yaratışta şüphe içindeler"},{"SurahNumber":50,"VerseNumber":16,"Text":"Ve andolsun ki biz insanı yarattık ve nefsi, onu ne gibi vesveselere düşürür, biliriz ve biz, ona, şah damarından daha yakınız"},{"SurahNumber":50,"VerseNumber":17,"Text":"Ne söyler, ne yaparsa yazan iki melek var, biri sağda oturmuş, biri solda"},{"SurahNumber":50,"VerseNumber":18,"Text":"Hiçbir söz söylemez ki yanında, onu zapteden, gözetip kollayan biri bulunmasın"},{"SurahNumber":50,"VerseNumber":19,"Text":"Ölüm baygınlığı, gerçek olarak gelip çattı mı buydu işte denir, senin kaçıp durduğun"},{"SurahNumber":50,"VerseNumber":20,"Text":"Ve üfürülür su'ra, işte bu gündür azap günü"},{"SurahNumber":50,"VerseNumber":21,"Text":"Ve herkes, yanında bir sürüp götüren ve bir tanık olarak gelir"},{"SurahNumber":50,"VerseNumber":22,"Text":"Andolsun ki gafletteydin bundan, derken perdeyi kaldırdık gözünden, artık gözün keskin bugün"},{"SurahNumber":50,"VerseNumber":23,"Text":"Arkadaşı olan melek, der ki: İşte, ne yaptıysa hepsi bende, hepsi hazır"},{"SurahNumber":50,"VerseNumber":24,"Text":"Artık atın cehenneme adamakıllı kafir olan ve gerçeğe karşı inat eden herkesi"},{"SurahNumber":50,"VerseNumber":25,"Text":"Hayrı tamamıyla meneden zalim şüpheciyi"},{"SurahNumber":50,"VerseNumber":26,"Text":"Ki Allah'la beraber bir başka mabut da kabul etmiştir, atın artık onu çetin azaba"},{"SurahNumber":50,"VerseNumber":27,"Text":"Arkadaşı, Rabbimiz der, onu, taşkınlığa ben sevketmedim ve fakat o, pek uzak bir sapıklık içindeydi"},{"SurahNumber":50,"VerseNumber":28,"Text":"Der ki: Huzurumda çekişmeyin ve ben, önceden azap edeceğimi bildirmiştim size"},{"SurahNumber":50,"VerseNumber":29,"Text":"Katımda söz değiştirilemez ve ben, kullara zulmetmem"},{"SurahNumber":50,"VerseNumber":30,"Text":"O gün deriz cehenneme: Doldun mu? Ve der ki: Daha yok mu"},{"SurahNumber":50,"VerseNumber":31,"Text":"Ve yaklaştırılır cennet, çekinenlere ve onlardan uzak değildir"},{"SurahNumber":50,"VerseNumber":32,"Text":"İşte denecek, size, mabuduna tövbe eden, emri, iyideniyiye koruyan herkese vaadedilen bu"},{"SurahNumber":50,"VerseNumber":33,"Text":"Görmediği halde rahmandan korkan ve ona yönelmiş bir yürekle gelen kişiye vaadedilen bu"},{"SurahNumber":50,"VerseNumber":34,"Text":"Esenlikle girin oraya; bugün, ebedilik günü"},{"SurahNumber":50,"VerseNumber":35,"Text":"Onlaradır ne dilerlerse orada ve katımızda daha da fazlası var"},{"SurahNumber":50,"VerseNumber":36,"Text":"Ve nice nesiller helak ettik onlardan önce; onlar, bunlardan daha çokluktu, daha güçlü kuvvetliydi, derken şehirleri delikdeşik etmişlerdi, her tarafı ellerine geçirmişlerdi, fakat bir kaçacak yer mi var"},{"SurahNumber":50,"VerseNumber":37,"Text":"Şüphe yok ki bunda, gönlü olana, yahut görerek kulak verene ibret ve öğüt var elbet"},{"SurahNumber":50,"VerseNumber":38,"Text":"Ve andolsun ki biz, gökleri ve yeryüzünü altı günde yarattık ve bir yorgunluk gelmedi bize"},{"SurahNumber":50,"VerseNumber":39,"Text":"Artık sabret ne derlerse ve Rabbine ham ederek onu tenzih et güneş doğmadan önce ve batmadan önce"},{"SurahNumber":50,"VerseNumber":40,"Text":"Ve geceleyin ve secdelerden sonra"},{"SurahNumber":50,"VerseNumber":41,"Text":"Ve dinle o nida edenin, yakın bir yerden bağıracağı gün, sesini"},{"SurahNumber":50,"VerseNumber":42,"Text":"O gün, o bağrışı, gerçek olarak işitecekler; işte o gündür kabirlerden çıkış günü"},{"SurahNumber":50,"VerseNumber":43,"Text":"Şüphe yok ki biz diriltiriz ve biz öldürürüz ve dönülüp gelinecek tapı, bizim tapımızdır"},{"SurahNumber":50,"VerseNumber":44,"Text":"O gün yarılır yeryüzü de çıkarlar oradan ve hızlıhızlı koşarlar; bu toplayış, bize pek kolaydır"},{"SurahNumber":50,"VerseNumber":45,"Text":"Biz daha iyi biliriz ne dediklerini ve senin, onlara, dilediğini yapacak bir kudretin yok, artık, azaptan korkana Kur'an'la öğüt ver"}]}