{"Id":437,"LanguageCodes":["tr","tur"],"Name":"tur-yasarnuriozturk1","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":76,"VerseNumber":1,"Text":"İnsan üzerinden, henüz anılan bir şey olmadığı bir süre geçmedi mi zamandan"},{"SurahNumber":76,"VerseNumber":2,"Text":"Doğrusu, biz insanı karışım olan bir spermden yarattık. Halden hale geçiririz onu. Sonunda onu işitici, görücü yaptık"},{"SurahNumber":76,"VerseNumber":3,"Text":"Biz onu yola kılavuzladık. Artık ya şükredici olur ya nankör"},{"SurahNumber":76,"VerseNumber":4,"Text":"Biz, nankörler için zincirler, bukağılar ve kızgın bir ateş hazırladık"},{"SurahNumber":76,"VerseNumber":5,"Text":"İyilere gelince, onlar, karışımı kâfur olan bir kadehten içerler"},{"SurahNumber":76,"VerseNumber":6,"Text":"Bir kaynak ki, Allah´ın kulları ondan içerler ve onu fışkırtarak akıtırlar"},{"SurahNumber":76,"VerseNumber":7,"Text":"Onlar verdikleri sözü tam bir biçimde yerine getirirler ve kötülüğü salgın olan bir günden korkarlar"},{"SurahNumber":76,"VerseNumber":8,"Text":"Yoksula, yetime ve esire, yemeği severek yedirirler"},{"SurahNumber":76,"VerseNumber":9,"Text":"Biz size yalnız ve yalnız Allah rızası için yediriyoruz. Sizden bir karşılık da bir teşekkür de istemiyoruz"},{"SurahNumber":76,"VerseNumber":10,"Text":"Çünkü biz, asık suratlı, sert bir gün yüzünden Rabbimizden korkarız.\" derler"},{"SurahNumber":76,"VerseNumber":11,"Text":"Allah da onları o gününün şerrinden korumuş ve kendilerini bir parlaklığa, bir sevince ulaştırmıştır"},{"SurahNumber":76,"VerseNumber":12,"Text":"Sabretmelerine karşılık olarak da onları bir bahçe ve ipekle ödüllendirmiştir"},{"SurahNumber":76,"VerseNumber":13,"Text":"Koltuklar üzerine yaslanarak otururlar orada. Ne bir güneş görürler orada ne de kavurucu bir soğuk"},{"SurahNumber":76,"VerseNumber":14,"Text":"Bahçenin gölgeleri üzerlerine eğilmiştir. Ve bahçenin meyveleri iyice yaklaştırılmşıtır"},{"SurahNumber":76,"VerseNumber":15,"Text":"Çevrelerinde, gümüşten ve billurdan kaplar dolaştırılır. Kupalardır onlar"},{"SurahNumber":76,"VerseNumber":16,"Text":"Gümüşten kupalar ki, tam diledikleri ölçüde belirlemişlerdir onları"},{"SurahNumber":76,"VerseNumber":17,"Text":"Orada kendilerine karışımı zencefil olan bir kadehten içirilir"},{"SurahNumber":76,"VerseNumber":18,"Text":"Bir pınar ki, orada, selsebil diye anılır"},{"SurahNumber":76,"VerseNumber":19,"Text":"Dolaşır çevrelerinde, sürekli görevlendirilmiş gençler. Görseydin onları, dizilmiş inciler sanırdın"},{"SurahNumber":76,"VerseNumber":20,"Text":"Oraya baktığında, nereye göz atsan büyük bir nimet, büyük bir mülk ve yönetim görürsün"},{"SurahNumber":76,"VerseNumber":21,"Text":"Üzerlerinde yeşil ince ipeklerle, sırmalı, kalın ipeklerden giysiler vardır. Gümüşten bileziklerle süslenmişlerdir. Ve Rableri onlara tertemiz bir içki ikram etmiştir"},{"SurahNumber":76,"VerseNumber":22,"Text":"İşte bu size bir ödüldür. Ve sizin gayretiniz şükranla karşılanmıştır"},{"SurahNumber":76,"VerseNumber":23,"Text":"Biz indirdik o Kur´an´ı sana parça parça, biz"},{"SurahNumber":76,"VerseNumber":24,"Text":"O halde, Rabbinin hükmü karşısında sabret ve onların günahkârlarına da nankörlerine de boyun eğme"},{"SurahNumber":76,"VerseNumber":25,"Text":"Rabbinin adını sabahtan da akşamdan da an"},{"SurahNumber":76,"VerseNumber":26,"Text":"Gecenin bir kısmında da O´na secde et! Ve geceleyin O´nu uzunca tespih et/uzun bir gece boyu O´nu tespih et"},{"SurahNumber":76,"VerseNumber":27,"Text":"Bunlar, hemen gelecek olanı seviyorlar da ötelerindeki zorlu bir günü ihmal ediyorlar"},{"SurahNumber":76,"VerseNumber":28,"Text":"Biz yarattık onları ve kuvvetli yaptık bağlarını/eklemlerini. Dilediğimizde benzerleri ile değiştiririz onları"},{"SurahNumber":76,"VerseNumber":29,"Text":"İşte bu, bir hatırlatıcı ve düşündürücüdür. Dileyen, Rabbine doğru, bir yol edinir"},{"SurahNumber":76,"VerseNumber":30,"Text":"Allah dilemedikçe siz dileyemezsiniz. Allah Alîm´dir, Hakîm´dir"},{"SurahNumber":76,"VerseNumber":31,"Text":"Dilediğini/dileyeni rahmetinin içine sokar. Zalimlere gelince, onlar için korkunç bir azap hazırlamıştır"}]}