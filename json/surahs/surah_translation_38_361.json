{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":38,"VerseNumber":1,"Text":"సాద్. మరియు హితబోధతో నిండివున్న ఈ ఖుర్ఆన్ సాక్షిగా"},{"SurahNumber":38,"VerseNumber":2,"Text":"వాస్తవానికి, సత్యాన్ని తిరస్కరించిన వారు అహంకారంలో మరియు విరోధంలో పడివున్నారు"},{"SurahNumber":38,"VerseNumber":3,"Text":"వారికి పూర్వం గతించిన ఎన్నో తరాలను మేము నాశనం చేశాము. అప్పుడు వారు మొర పెట్టుకోసాగారు, కాని అప్పుడు వారికి దాని నుండి తప్పించుకునే సమయం లేకపోయింది"},{"SurahNumber":38,"VerseNumber":4,"Text":"మరియు వారిని హెచ్చరించేవాడు, తమలో నుంచే రావటం చూసి వారు ఆశ్చర్యపడ్డారు! మరియు సత్యతిరస్కారులు ఇలా అన్నారు: \"ఇతడు మాంత్రికుడు, అసత్యవాది"},{"SurahNumber":38,"VerseNumber":5,"Text":"ఏమీ? ఇతను (ఈ ప్రవక్త) దైవాలందరినీ, ఒకే ఆరాధ్యదైవంగా చేశాడా? నిశ్చయంగా ఇది ఎంతో విచిత్రమైన విషయం"},{"SurahNumber":38,"VerseNumber":6,"Text":"మరియు వారి నాయకులు ఇలా అనసాగారు: \"పదండి! మీరు మీ దైవాల (ఆరాధన) మీద స్థిరంగా ఉండండి.\" నిశ్చయంగా, ఇందులో (మీకు విరుద్ధంగా) ఏదో ఉద్దేశింపబడి ఉంది"},{"SurahNumber":38,"VerseNumber":7,"Text":"ఇలాంటి విషయాన్ని మేము ఇటీవలి కాలపు మతంలో విని ఉండలేదు. ఇది కేవలం కల్పన మాత్రమే"},{"SurahNumber":38,"VerseNumber":8,"Text":"ఏమీ? మా అందరిలోనూ, కేవలం ఇతనిపైననే, ఈ హితబోధ అవతరింప జేయబడిందా? వాస్తవానికి వారు నా హితబోధను గురించి సంశయంలో పడి వున్నారు. అలా కాదు, వారు ఇంకా (నా) శిక్షను రుచి చూడలేదు"},{"SurahNumber":38,"VerseNumber":9,"Text":"లేక వారి దగ్గర సర్వశక్తుడు, సర్వప్రదుడు అయిన నీ ప్రభువు యొక్క కారుణ్య నిధులు ఉన్నాయా"},{"SurahNumber":38,"VerseNumber":10,"Text":"లేక! ఆకాశాలు మరియు భూమి మరియు వాటి మధ్య ఉన్న సమస్తం మీద వారికి సామ్రాజ్యాధిపత్యం ఉందా? అలా అయితే వారిని తమ సాధనాలతో పైకి (ఆకాశలోకి) ఎక్కమను"},{"SurahNumber":38,"VerseNumber":11,"Text":"ఇంతకు ముందు ఓడించబడిన సైన్యాల వలే, ఒక వర్గం వీరిది కూడా ఉంటుంది"},{"SurahNumber":38,"VerseNumber":12,"Text":"వీరికి పూర్వం నూహ్ మరియు ఆద్ (జాతి) వారు మరియు మేకుల ఫిర్ఔన్ జాతుల వారు సత్యాన్ని తిరస్కరించారు"},{"SurahNumber":38,"VerseNumber":13,"Text":"మరియు సమూద్ మరియు లూత్ జాతుల వారు మరియు అయ్ కహ్ (మద్ యన్) వాసులు అందరూ ఇలాంటి వర్గాలకు చెందినవారే"},{"SurahNumber":38,"VerseNumber":14,"Text":"ఇక వీరిలో ఏ ఒక్కరూ ప్రవక్తలను అసత్యవాదులని తిరస్కరించకుండా ఉండలేదు, కావున నా శిక్ష అనివార్యమయ్యింది"},{"SurahNumber":38,"VerseNumber":15,"Text":"మరియు వీరందరూ కేవలం ఒక గర్జన (సయ్ హా) కొరకు మాత్రమే ఎదురు చూస్తున్నారు, దానికి ఎలాంటి నిలుపుదల ఉండదు"},{"SurahNumber":38,"VerseNumber":16,"Text":"మరియు వారు: \"ఓ మా ప్రభూ! లెక్క దినానికి ముందే మా భాగం మాకు తొందరగా ఇచ్చి వెయ్యి.\" అని అంటారు"},{"SurahNumber":38,"VerseNumber":17,"Text":"(ఓ ముహమ్మద్!) వారి మాటల యెడల నీవు సహనం వహించు మరియు బలవంతుడైన, మా దాసుడు దావూద్ ను జ్ఞాపకం చేసుకో. నిశ్చయంగా, అతను ఎల్లప్పుడూ పశ్చాత్తాపంతో (అల్లాహ్ వైపునకు) మరలుతూ ఉండేవాడు"},{"SurahNumber":38,"VerseNumber":18,"Text":"నిశ్చయంగా, మేము పర్వతాలను అతనితో బాటు సాయంత్రం మరియు ఉదయం మా పవిత్రతను కొనియాడుతూ ఉండేటట్లు చేశాము"},{"SurahNumber":38,"VerseNumber":19,"Text":"మరియు పక్షులు కూడా గుమికూడేవి. అంతా కలసి ఆయన (అల్లాహ్) వైపుకు మరలేవారు"},{"SurahNumber":38,"VerseNumber":20,"Text":"మరియు మేము అతని సామ్రాజ్యాన్ని పటిష్టపరిచాము మరియు మేము అతనికి వివేకాన్ని మరియు తిరుగులేని తీర్పు చేయడంలో, నేర్పరితనాన్ని ప్రసాదించాము"},{"SurahNumber":38,"VerseNumber":21,"Text":"మరియు తగవులాడుకొని వచ్చిన ఆ ఇద్దరి వార్త నీకు చేరిందా? వారు గోడ ఎక్కి అతని ప్రార్థనా గదిలోకి వచ్చారు"},{"SurahNumber":38,"VerseNumber":22,"Text":"వారు దావూద్ వద్దకు వచ్చినపుడు, అతను వారిని చూసి బెదిరి పోయాడు. వారన్నారు: \"భయపడకు! మేమిద్దరం ప్రత్యర్థులం, మాలో ఒకడు మరొకనికి అన్యాయం చేశాడు. కావున నీవు మా మధ్య న్యాయంగా తీర్పు చెయ్యి. మరియు నీతి మీరి నడువకు, మాకు సరైన మార్గం వైపునకు మార్గదర్శకత్వం చెయ్యి"},{"SurahNumber":38,"VerseNumber":23,"Text":"వాస్తవానికి, ఇతడు నా సోదరుడు, ఇతని వద్ద తొంభై తొమ్మిది ఆడ గొర్రెలున్నాయి. మరియు నా దగ్గర కేవలం ఒకే ఒక్క ఆడ గొర్రె ఉంది, అయినా ఇతడు అంటున్నాడు: 'దీనిని నాకివ్వు.' మరియు తన మాటల నేర్పులోత నన్ను వశపరచుకుంటున్నాడు"},{"SurahNumber":38,"VerseNumber":24,"Text":"(దావూద్) అన్నాడు: \"వాస్తవంగా, నీ ఆడగొర్రెను తన గొర్రెలలో కలుపుకోవటానికి అడిగి, ఇతడు నీపై అన్యాయం చేస్తున్నాడు. మరియు వాస్తవానికి, చాలా మంది భాగస్థులు ఒకరి కొకరు అన్యాయం చేసుకుంటూ ఉంటారు, విశ్వసించి సత్కార్యాలు చేసేవారు తప్ప! కాని అటువంటి వారు కొందరు మాత్రమే!\" వాస్తవానికి మేము అతనిని (దావూద్ ను) పరీక్షిస్తున్నామని అతను అర్థం చేసుకున్నాడు. కాబట్టి తన ప్రభువును క్షమాపణ వేడుకున్నాడు. మరియు సాష్టాంగం (సజ్దా)లో పడిపోయాడు మరియు పశ్చాత్తాపంతో (అల్లాహ్ వైపుకు) మరలాడు"},{"SurahNumber":38,"VerseNumber":25,"Text":"అప్పుడు మేము అతనిని (ఆ తప్పును) క్షమించాము. మరియు నిశ్చయంగా, మా వద్ద అతనికి సాన్నిహిత్యం మరియు మంచి స్థానం కూడా ఉన్నాయి"},{"SurahNumber":38,"VerseNumber":26,"Text":"(మేము అతనితో ఇలా అన్నాము): \"ఓ దావూద్! నిశ్చయంగా, మేము నిన్ను భూమిలో ఉత్తరాధికారిగా నియమించాము. కావున నీవు ప్రజల మధ్య న్యాయంగా తీర్పు చెయ్యి మరియు నీ మనోకాంక్షలను అనుసరించకు, ఎందుకంటే అవి నిన్ను అల్లాహ్ మార్గం నుండి తప్పిస్తాయి.\" నిశ్చయంగా, ఎవరైతే అల్లాహ్ మార్గం నుండి తప్పిపోతారో, వారికి లెక్క దినమున మరచి పోయిన దాని ఫలితంగా, కఠినమైన శిక్ష పడుతుంది"},{"SurahNumber":38,"VerseNumber":27,"Text":"మరియు మేము ఈ ఆకాశాన్ని మరియు ఈ భూమిని మరియు వాటి మధ్య ఉన్న దాన్నంతా వృథాగా సృష్టించలేదు! ఇది సత్యాన్ని తిరస్కరించిన వారి భ్రమ మాత్రమే. కావున అట్టి సత్యతిరస్కారులకు నరకాగ్ని బాధ పడనున్నది"},{"SurahNumber":38,"VerseNumber":28,"Text":"ఏమీ? మేము విశ్వసించి, సత్కార్యాలు చేసేవారిని భూమిలో కల్లోలం రేకెత్తించే వారితో సమానులుగా చేస్తామా? లేక మేము దైవభీతి గలవారిని దుష్టులతో సమానులుగా చేస్తామా"},{"SurahNumber":38,"VerseNumber":29,"Text":"(ఓ ముహమ్మద్!) మేము ఎంతో శుభవంతమైన ఈ గ్రంథాన్ని (ఖుర్ఆన్ ను) నీపై అవతరింప జేశాము. ప్రజలు దీని సూచనలను (ఆయాత్ లను) గురించి యోచించాలని మరియు బుద్ధిమంతులు దీని నుండి హితబోధ గ్రహించాలని"},{"SurahNumber":38,"VerseNumber":30,"Text":"మరియు మేము దావూద్ కు సులైమాన్ ను ప్రసాదించాము. అతను ఉత్తమ దాసుడు! నిశ్చయంగా, అతను ఎల్లప్పుడు మా వైపునకు పశ్చాత్తాపంతో మరలుతూ ఉండేవాడు"},{"SurahNumber":38,"VerseNumber":31,"Text":"ఒకరోజు సాయంకాలం అతని ముందు మేలు జాతి, వడి గల గుర్రాలు ప్రవేశపెట్టబడినప్పుడు"},{"SurahNumber":38,"VerseNumber":32,"Text":"అతను అన్నాడు: \"అయ్యో! వాస్తవంగా నేను నా ప్రభువు స్మరణకు బదులుగా ఈ సంపదను (గుర్రాలను) ప్రేమించాను.\" చివరకు (సూర్యుడు) కనుమరుగై పోయాడు"},{"SurahNumber":38,"VerseNumber":33,"Text":"(అతను ఇంకా ఇలా అన్నాడు): \"వాటిని నా వద్దకు తిరిగి తీసుకురండి.\" తరువాత అతను వాటి పిక్కలను మరియు మెడలను నిమరసాగాడు"},{"SurahNumber":38,"VerseNumber":34,"Text":"మరియు వాస్తవానికి మేము సులైమాన్ ను పరీక్షకు గురి చేశాము మరియు అతని సింహాసనంపై ఒక కళేబరాన్ని పడవేశాము, అప్పుడతను పశ్చాత్తాపంతో మా వైపునకు మరలాడు"},{"SurahNumber":38,"VerseNumber":35,"Text":"అతను ఇలా ప్రార్థించాడు: \"ఓ నా ప్రభూ! నన్ను క్షమించు, నా తరువాత మరెవ్వరికీ లభించనటువంటి సామ్రాజ్యాన్ని నాకు ప్రసాదించు. నిశ్చయంగా, నీవే సర్వప్రదుడవు"},{"SurahNumber":38,"VerseNumber":36,"Text":"అప్పుడు మేము గాలిని అతనికి వశ పరచాము. అది అతని ఆజ్ఞానుసారంగా, అతడు కోరిన వైపునకు తగినట్లుగా మెల్లగా వీచేది"},{"SurahNumber":38,"VerseNumber":37,"Text":"మరియు షైతానులలో (జిన్నాతులలో) నుండి కూడా రకరకాల కట్టడాలు నిర్మించే వాటినీ మరియు సముద్రంలో మునిగి (ముత్యాలు తీసే) వాటినీ (అతనికి వశ పరచి ఉన్నాము)"},{"SurahNumber":38,"VerseNumber":38,"Text":"మరికొన్ని సంకెళ్ళతో బంధింపబడినవి కూడా ఉండేవి"},{"SurahNumber":38,"VerseNumber":39,"Text":"(అల్లాహ్ అతనితో అన్నాడు): \"ఇది నీకు మా కానుక, కావున నీవు దీనిని (ఇతరులకు) ఇచ్చినా, లేక నీవే ఉంచుకున్నా, నీతో ఎలాంటి లెక్క తీసుకోబడదు"},{"SurahNumber":38,"VerseNumber":40,"Text":"మరియు నిశ్చయంగా, అతనికి మా సాన్నిహిత్యం మరియు ఉత్తమ గమ్యస్థానం ఉన్నాయి"},{"SurahNumber":38,"VerseNumber":41,"Text":"మరియు మా దాసుడు అయ్యూబ్ ను గురించి ప్రస్తావించు; అతను తన ప్రభువుతో ఇలా మొరపెట్టుకున్నాడు: \"నిశ్చయంగా షైతాన్ నన్ను ఆపదకు మరియు శిక్షకు గురి చేశాడు"},{"SurahNumber":38,"VerseNumber":42,"Text":"(మేము అతనితో అన్నాము): \"నీ కాలును నేల మీద కొట్టు. అదిగో చల్ల (నీటి చెలిమ)! నీవు స్నానం చేయటానికి మరియు త్రాగుటకూను"},{"SurahNumber":38,"VerseNumber":43,"Text":"మరియు మేము అతని కుటుంబం వారిని మరియు వారితో బాటు, వారి వంటి వారిని మా కరుణతో అతనికి తిరిగి ఇచ్చాము మరియు బుద్ధిమంతులకు ఇది ఒక హితబోధ"},{"SurahNumber":38,"VerseNumber":44,"Text":"(అల్లాహ్ అతనితో అన్నాడు): \"ఒక పుల్లల కట్టను నీ చేతిలోకి తీసికొని దానితో (నీ భార్యను) కొట్టు మరియు నీ ఒట్టును భంగపరచుకోకు.\" వాస్తవానికి, మేము అతనిని ఎంతో సహనశీలునిగా పొందాము. అతను ఉత్తమ దాసుడు! నిశ్చయంగా, ఎల్లపుడు మా వైపునకు పశ్చాత్తాపంతో మరలుతూ ఉండేవాడు"},{"SurahNumber":38,"VerseNumber":45,"Text":"మరియు మా దాసులైన ఇబ్రాహీమ్, ఇస్ హాఖ్ మరియు యఅఖూబ్ లను జ్ఞాపకం చేసుకో! వారు గొప్ప కార్యశీలురు మరియు దూరదృష్టి గలవారు"},{"SurahNumber":38,"VerseNumber":46,"Text":"నిశ్చయంగా, మేము వారిని ఒక విశిష్ట గుణం కారణంగా ఎన్నుకున్నాము, అది వారి పరలోక చింతన"},{"SurahNumber":38,"VerseNumber":47,"Text":"మరియు నిశ్చయంగా, మా దృష్టిలో వారు ఎన్నుకోబడిన ఉత్తమ (పుణ్య) పురుషులలోని వారు"},{"SurahNumber":38,"VerseNumber":48,"Text":"మరియు ఇస్మాయీల్, అల్ యస్అ మరియు జుల్ కిప్ల్ ను కూడా జ్ఞాపకం చేసుకో. మరియు వారందరూ ఎన్నుకొనబడిన ఉత్తమ పురుషులలోని వారు"},{"SurahNumber":38,"VerseNumber":49,"Text":"ఇది ఒక ప్రస్తావన. మరియు నిశ్చయంగా! దైవభీతి గలవారికి ఉత్తమ గమ్యస్థానం ఉంది"},{"SurahNumber":38,"VerseNumber":50,"Text":"శాశ్వతమైన స్వర్గవనాలు, వాటి ద్వారాలు వారి కొరకు తెరువబడి ఉంటాయి"},{"SurahNumber":38,"VerseNumber":51,"Text":"అందులో వారు దిండ్లను ఆనుకొని కూర్చొని; అందులో వారు అనేక ఫలాలను మరియు పానీయాలను అడుగుతూ ఉంటారు"},{"SurahNumber":38,"VerseNumber":52,"Text":"మరియు వారి దగ్గర సమవయస్కులు మరియు తమ చూపులను వారి కొరకే ప్రత్యేకించుకొనే శీలవతులైన స్త్రీలు ఉంటారు"},{"SurahNumber":38,"VerseNumber":53,"Text":"లెక్కదినం కొరకు మీతో (దైవభీతి గలవారితో) చేయబడిన వాగ్దానం ఇదే"},{"SurahNumber":38,"VerseNumber":54,"Text":"నిశ్చయంగా, ఇదే మేమిచ్చే జీవనోపాధి. దానికి తరుగులేదు"},{"SurahNumber":38,"VerseNumber":55,"Text":"ఇదే (విశ్వాసులకు లభించేది). మరియు నిశ్చయంగా, తలబిరుసుతనం గల దుష్టులకు అతి చెడ్డ గమ్యస్థానం ఉంటుంది"},{"SurahNumber":38,"VerseNumber":56,"Text":"నరకం - వారందులో కాలుతారు. ఎంత బాధాకరమైన విరామ (నివాస) స్థలము"},{"SurahNumber":38,"VerseNumber":57,"Text":"ఇదే (దుష్టులకు లభించేది), కావున వారు దాని రుచి చూస్తారు; సలసలకాగే నీరు మరియు చీము"},{"SurahNumber":38,"VerseNumber":58,"Text":"ఇంకా ఇలాంటివే అనేకం ఉంటాయి"},{"SurahNumber":38,"VerseNumber":59,"Text":"ఇదొక దళం, మీ వైపునకు త్రోయబడుతూ వస్తున్నది. వారికి ఎలాంటి స్వాగతం లేదు! నిశ్చయంగా, వారు నరకాగ్నిలో కాలుతారు"},{"SurahNumber":38,"VerseNumber":60,"Text":"(సత్యతిరస్కారులు తమను మార్గం తప్పించిన వారితో) అంటారు: \"అయితే మీకు కూడా స్వాగతం లేదు కదా! ఈ పర్యవసానాన్ని మా ముందుకు తెచ్చిన వారు మీరే కదా! ఎంత చెడ్డ నివాస స్థలము"},{"SurahNumber":38,"VerseNumber":61,"Text":"వారు ఇంకా ఇలా అంటారు: \"ఓ మా ప్రభూ! మా యెదుట దీనిని (నరకాన్ని) తెచ్చిన వానికి రెట్టింపు నరకాగ్ని శిక్షను విధించు"},{"SurahNumber":38,"VerseNumber":62,"Text":"ఇంకా వారు ఇలా అంటారు: \"మాకేమయింది? మనం చెడ్డవారిగా ఎంచిన వారు ఇక్కడ మనకు కనబడటం లేదేమిటి"},{"SurahNumber":38,"VerseNumber":63,"Text":"మనం ఊరికే వారిని ఎగతాళి చేశామా? లేదా వారు మనకు కనుమరుగయ్యారా"},{"SurahNumber":38,"VerseNumber":64,"Text":"నిశ్చయంగా, ఇదే నిజం! నరకవాసులు ఇలాగే వాదులాడుకుంటారు"},{"SurahNumber":38,"VerseNumber":65,"Text":"(ఓ ముహమ్మద్!) వారితో ఇలా అను: \"వాస్తవానికి నేను హెచ్చరించేవాడను మాత్రమే! అల్లాహ్ తప్ప మరొక ఆరాధ్య దైవం లేడు! ఆయన అద్వితీయుడు తన సృష్టి మీద సంపూర్ణ అధికారం గలవాడు"},{"SurahNumber":38,"VerseNumber":66,"Text":"ఆకాశాలు, భూమి మరియు వాటి మధ్య ఉన్న సమస్తానికి ప్రభువు, సర్వశక్తిమంతుడు, క్షమాశీలుడు"},{"SurahNumber":38,"VerseNumber":67,"Text":"వారితో అను: \"ఇది (ఈ ఖుర్ఆన్) ఒక గొప్ప సందేశం"},{"SurahNumber":38,"VerseNumber":68,"Text":"దాని నుండి మీరు విముఖులవు తున్నారు"},{"SurahNumber":38,"VerseNumber":69,"Text":"(ఓ ముహమ్మద్! ఇలా అను): \"ఉన్నత స్థానాలలో ఉన్న ముఖ్యుల (దేవదూతల) మధ్య (ఆదమ్ సృష్టి గురించి) ఒకప్పుడు జరిగిన వివాదం గురించి నాకు తెలియదు"},{"SurahNumber":38,"VerseNumber":70,"Text":"కాని అది నాకు దివ్యజ్ఞానం (వహీ) ద్వారానే తెలుపబడింది. వాస్తవానికి, నేను స్పష్టంగా హెచ్చరిక చేసేవాణ్ణి మాత్రమే"},{"SurahNumber":38,"VerseNumber":71,"Text":"నీ ప్రభువు దేవదూతలతో ఇలా అన్న మాటను (జ్ఞాపకం చేసుకో): \"నేను మట్టితో ఒక మనిషిని సృష్టించబోతున్నాను"},{"SurahNumber":38,"VerseNumber":72,"Text":"ఇక ఎప్పుడైతే, నేను అతని సృష్టిని పూర్తి చేసి అతనిలో నా (తరఫు నుండి) ఆత్మను (జీవాన్ని) ఊదుతానో అప్పుడు, మీరు అతని ముందు సాష్టాంగం (సజ్దా)లో పడిపోండి"},{"SurahNumber":38,"VerseNumber":73,"Text":"అప్పుడు దేవదూతలందరూ కలసి అతనికి సజ్దా చేశారు"},{"SurahNumber":38,"VerseNumber":74,"Text":"ఒక్క ఇబ్లీస్ తప్ప! అతడు గర్వితుడయ్యాడు మరియు సత్యతిరస్కారులలో కలిసి పోయాడు"},{"SurahNumber":38,"VerseNumber":75,"Text":"(అల్లాహ్) ఇలా అన్నాడు: \"ఓ ఇబ్లీస్! నేను నా రెండు చేతులతో సృష్టించిన వానికి సాష్టాంగం (సజ్దా) చేయకుండా నిన్ను ఆపింది ఏమిటీ? నీవు గర్వితుడవై పోయావా! లేదా నిన్ను, నీవు ఉన్నత శ్రేణికి చెందిన వాడవనుకున్నావా"},{"SurahNumber":38,"VerseNumber":76,"Text":"(ఇబ్లీస్) అన్నాడు: \"నేను అతని కంటే శ్రేష్ఠుడను. నీవు నన్ను అగ్నితో సృష్టించావు మరియు అతనిని మట్టితో సృష్టించావు"},{"SurahNumber":38,"VerseNumber":77,"Text":"(అల్లాహ్) అన్నాడు: \"ఇక ఇక్కడి నుండి వెళ్ళిపో! నిశ్చయంగా నీవు భ్రష్టుడవు"},{"SurahNumber":38,"VerseNumber":78,"Text":"మరియు నిశ్చయంగా, తీర్పుదినం వరకు నీపై నా శాపం (బహిష్కారం) ఉంటుంది"},{"SurahNumber":38,"VerseNumber":79,"Text":"(అప్పుడు ఇబ్లీస్) ఇలా మనవి చేసుకున్నాడు: \"ఓ నా ప్రభూ! మృతులు తిరిగి లేపబడే దినం వరకు నాకు వ్యవధినివ్వు"},{"SurahNumber":38,"VerseNumber":80,"Text":"(అల్లాహ్) సెలవిచ్చాడు: \"సరే! నీకు వ్యవధి ఇవ్వబడుతోంది"},{"SurahNumber":38,"VerseNumber":81,"Text":"ఆ నియమిత దినపు ఆ గడువు వచ్చే వరకు"},{"SurahNumber":38,"VerseNumber":82,"Text":"(ఇబ్లీస్) అన్నాడు: \"నీ శక్తి సాక్షిగా నేను వారందరినీ తప్పు దారి పట్టిస్తాను"},{"SurahNumber":38,"VerseNumber":83,"Text":"వారిలో నుండి నీవు ఎన్నుకున్న నీ దాసుల్ని తప్ప"},{"SurahNumber":38,"VerseNumber":84,"Text":"(అల్లాహ్) అన్నాడు: \"అయితే సత్యం ఇదే! మరియు నేను సత్యం పలుకుతున్నాను"},{"SurahNumber":38,"VerseNumber":85,"Text":"నీవు మరియు వారిలో నుండి నిన్ను అనుసరించే వారందరితో నేను నరకాన్ని నింపుతాను"},{"SurahNumber":38,"VerseNumber":86,"Text":"(ఓ ప్రవక్తా!) వారితో అను: \"నేను దీని (ఈ సందేశం) కొరకు మీ నుండి, ఎలాంటి ప్రతిఫలాన్ని అడగటం లేదు మరియు నేను వంచకులలోని వాడను కాను"},{"SurahNumber":38,"VerseNumber":87,"Text":"ఇది (ఈ ఖుర్ఆన్) సమస్త లోకాల వారందరికీ కేవలం ఒక జ్ఞాపిక (హితబోధ)"},{"SurahNumber":38,"VerseNumber":88,"Text":"మరియు అచిర కాలంలోనే దీని ఉద్దేశాన్ని (వార్తను) మీరు తప్పక తెలుసుకుంటారు"}]}