{"Id":6,"LanguageCodes":["am","amh"],"Name":"amh-muhammedsadiqan","Author":"Muhammed Sadiq And Muhammed Sani Habib","Language":"Amharic","Description":"Amharic","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"አ.ለ.ረ (አሊፍ ላም ራ) ይህች (አናቅጽ) ከመጽሐፉ አንቀጾችና ገላጭ ከኾነው ቁርኣን ናት፡፡"},{"SurahNumber":15,"VerseNumber":2,"Text":"እነዚያ የካዱት (በትንሣኤ ቀን) ሙስሊሞች በኾኑ ኖሩ በብዛት ይመኛሉ፡፡"},{"SurahNumber":15,"VerseNumber":3,"Text":"ተዋቸው ይብሉ፤ ይጠቀሙም፡፡ ተስፋም ያዘናጋቸው፡፡ በእርግጥም (መጥፎ ፍጻሜያቸውን) ያውቃሉ፡፡"},{"SurahNumber":15,"VerseNumber":4,"Text":"ማንኛይቱንም ከተማ ለእርሷ የተወሰነ መጽሐፍ (ጊዜያት) ያላት ኾና እንጂ አላጠፋንም፡፡"},{"SurahNumber":15,"VerseNumber":5,"Text":"ማንኛይቱም ሕዝብ ጊዜዋን ምንም አትቀድምም፡፡ (ከእርሱ) አይቆዩምም፡፡"},{"SurahNumber":15,"VerseNumber":6,"Text":"«አንተ ያ በእርሱ ላይ ቁርኣን የተወረደለት ሆይ! አንተ በእርግጥ ዕብድ ነህ» አሉም፡፡"},{"SurahNumber":15,"VerseNumber":7,"Text":"«ከእውነተኞቹ እንደ ኾንክ በመላእክት (መስካሪ) ለምን አትመጣንም» (አሉ)፡፡"},{"SurahNumber":15,"VerseNumber":8,"Text":"መላእክትን በእውነት (በቅጣት) እንጂ አናወርድም፡፡ ያን ጊዜም የሚቆዩ አይደሉም፡፡"},{"SurahNumber":15,"VerseNumber":9,"Text":"እኛ ቁርኣንን እኛው አወረድነው፡፡ እኛም ለእርሱ ጠባቂዎቹ ነን፡፡"},{"SurahNumber":15,"VerseNumber":10,"Text":"ከአንተም በፊት በነበሩት በመጀመሪያዎቹ ሕዝቦች ውስጥ (መልክተኞችን) በእርግጥ ልከናል፡፡"},{"SurahNumber":15,"VerseNumber":11,"Text":"ማንኛውም መልእክተኛ በእርሱ የሚያላግጡበት ኾነው እንጅ አይመጣቸውም ነበር፡፡"},{"SurahNumber":15,"VerseNumber":12,"Text":"እንደዚሁ (ማስተባበልን) በአመጸኞቹ ልቦች ውስጥ እናገባዋለን፡፡"},{"SurahNumber":15,"VerseNumber":13,"Text":"በእርሱ አያምኑበትም፡፡ የቀድሞዎቹም ድርጊት በእርግጥ አልፋለች፤ (እንደጠፉ ይጠፋሉ)፡፡"},{"SurahNumber":15,"VerseNumber":14,"Text":"በእነርሱም ላይ ከሰማይ ደጃፍን በከፈትንላቸውና በእርሱ ሲወጡ በዋሉ ኖሮ፤"},{"SurahNumber":15,"VerseNumber":15,"Text":"«የተዘጉት ዓይኖቻችን ናቸው፡፡ እንዲያውም እኛ የተደገመብን ሰዎች ነን» ባሉ ነበር፡፡"},{"SurahNumber":15,"VerseNumber":16,"Text":"በሰማይም ላይ ቡርጆችን በእርግጥ አድርገናል፡፡ ለተመልካቾችም (በከዋክብት) አጊጠናታል፡፡"},{"SurahNumber":15,"VerseNumber":17,"Text":"ከተባረረ ሰይጣንም ሁሉ ጠብቀናታል፡፡"},{"SurahNumber":15,"VerseNumber":18,"Text":"ግን (ወሬ) መስማትን የሚሰርቅ ወዲየውኑ አብሪ ችቦ ይከተለዋል፡፡ (ያቃጥለዋል)፡፡"},{"SurahNumber":15,"VerseNumber":19,"Text":"ምድርንም ዘረጋናት፡፡ በውስጧም ኮረብታዎችን ጣልናባት፡፡ በውስጧም (የተለካን) በቃይ ሁሉ አበቀልንባት፡፡"},{"SurahNumber":15,"VerseNumber":20,"Text":"በእርሷም ውስጥ ለእናንተ መኖሪያዎችንና ለእርሱ መጋቢዎቹ ያልኾናችሁትንም (እንስሳትን) አደረግንላችሁ፡፡"},{"SurahNumber":15,"VerseNumber":21,"Text":"መካዚኖቹም (መክፈቻቸው) እኛ ዘንድ ያልሆነ ምንም ነገር የለም፡፡ በተወሰነም ልክ እንጂ አናወርደውም፡፡"},{"SurahNumber":15,"VerseNumber":22,"Text":"ነፋሶችንም (ደመናን) ተሸካሚዎች አድርገን ላክን፡፡ ከሰማይም (ከደመና) ዝናብን አወረድን፡፡ እርሱንም አጠጣናችሁ፡፡ እናንተም ለእርሱ አድላቢዎች አይደላችሁም፡፡"},{"SurahNumber":15,"VerseNumber":23,"Text":"እኛም ሕያው የምናደርግና የምንገድል እኛው ብቻ ነን፡፡ እኛም (ፍጡርን ሁሉ ) የምንወርስ (ቀሪ) ነን፡፡"},{"SurahNumber":15,"VerseNumber":24,"Text":"ከእናንተም ተቀዳሚዎቹን በእርግጥ ዐውቀናል፡፡ ወደ ኋላም ቀሪዎቹን በእርግጥ ዐውቀናል፡፡"},{"SurahNumber":15,"VerseNumber":25,"Text":"ጌታህም እርሱ ይሰበስባችኋል፡፡ እርሱ ጥበበኛ ዐዋቂ ነውና፡፡"},{"SurahNumber":15,"VerseNumber":26,"Text":"ሰውንም ከሚቅጨለጨል ሸክላ ከሚገማ ጥቁር ጭቃ በእርግጥ ፈጠርነው፡፡"},{"SurahNumber":15,"VerseNumber":27,"Text":"ጃንንም (ከሰው) በፊት ከእሳት ነበልባል ፈጠርነው፡፡"},{"SurahNumber":15,"VerseNumber":28,"Text":"ጌታህም ለመላእክት ባለጊዜ (አስታውስ)፡፡ እኔ ሰውን ከሚቅጨለጨል ሸክላ ከሚገማ ጭቃ እፈጥራለሁ፡፡"},{"SurahNumber":15,"VerseNumber":29,"Text":"(ፍጥረቱን) ባስተካከልኩትና በውስጡ ከመንፈሴ በነፋሁበትም ጊዜ ለእርሱ ሰጋጆች ኾናችሁ ውደቁ፡፡"},{"SurahNumber":15,"VerseNumber":30,"Text":"መላእክትም መላውም ተሰብስበው ሰገዱ፡፡"},{"SurahNumber":15,"VerseNumber":31,"Text":"ኢብሊስ (ዲያብሎስ) ብቻ ሲቀር፡፡ ከሰጋጆቹ ጋር ከመኾን እንቢ አለ፡፡"},{"SurahNumber":15,"VerseNumber":32,"Text":"(አላህም) «ኢብሊስ ሆይ! ከሰጋጆቹ ጋር የማትኾን ላንተ ምን ምክንያት አለህ» አለው፡፡"},{"SurahNumber":15,"VerseNumber":33,"Text":"«ከሚቅጨለጨል ሸክላ ከግም ጭቃ ለፈጠርከው ሰው ልሰግድ አይገባኝም» አለ፡፡"},{"SurahNumber":15,"VerseNumber":34,"Text":"(አላህ) አለው «ከርሷም ውጣ፡፡ አንተ የተባረርክ እርጉም ነህና፡፡»"},{"SurahNumber":15,"VerseNumber":35,"Text":"«ባንተ ላይም እስከ ፍርዱ ቀን ድረስ እርግማን አለብህ፡፡»"},{"SurahNumber":15,"VerseNumber":36,"Text":"«ጌታዬ ሆይ! እንግዲውያስ (ሰዎች) እስከሚቀሰቀሱበት ቀን ድረስ አቆየኝ» አለ፡፡"},{"SurahNumber":15,"VerseNumber":37,"Text":"(አላህም) አለ «አንተ ከሚቆዩት ነህ፡፡"},{"SurahNumber":15,"VerseNumber":38,"Text":"«እስከታወቀው ወቅት ቀን ድረስ፡፡»"},{"SurahNumber":15,"VerseNumber":39,"Text":"(ኢብሊስ) አለ «ጌታዬ ሆይ! እኔን በማጥመምህ ይኹንብኝ ለነርሱ በምድር ላይ (ኀጢአትን) እሸልምላቸዋለሁ፡፡ ሁሉንም አጠማቸዋለሁም፡፡»"},{"SurahNumber":15,"VerseNumber":40,"Text":"«ከነርሱ ፍጹሞቹ ባሮችህ ብቻ ሲቀሩ፡፡»"},{"SurahNumber":15,"VerseNumber":41,"Text":"(አላህም) አለ «ይህ በእኔ ላይ (መጠበቁ የተገባ) ቀጥተኛ መንገድ ነው፡፡»"},{"SurahNumber":15,"VerseNumber":42,"Text":"«እነሆ ባሮቼ በእነሱ ላይ ላንተ ስልጣን የለህም፡፡ ከጠማሞቹ የተከተለህ ሰው ብቻ ሲቀር፡፡»"},{"SurahNumber":15,"VerseNumber":43,"Text":"«ገሀነምም (ለርሱና ለተከተሉት) ለመላውም በእርግጥ ቀጠሯቸው ናት፡፡"},{"SurahNumber":15,"VerseNumber":44,"Text":"«ለእርሷ ሰባት ደጃፎች አሏት፡፡ ለየደጀፉም ሁሉ ከእነሱ የተከፈለ ፋንታ አለ፡፡"},{"SurahNumber":15,"VerseNumber":45,"Text":"«እነዚያ (ከኀጢአት) የተጠነቀቁት በአትክልቶችና በምንጮች ውስጥ ናቸው፡፡"},{"SurahNumber":15,"VerseNumber":46,"Text":"«ጸጥተኞች ኾናችሁ በሰላም ግቧት (ይባላሉ)፡፡"},{"SurahNumber":15,"VerseNumber":47,"Text":"«ባልጋዎችም ላይ ፊት ለፊት የሚቅጣጩ ወንድማማቾች ኾነው በደረቶቻቸው ውስጥ ከቂም ያለውን ሁሉ እናስወግዳለን፡፡"},{"SurahNumber":15,"VerseNumber":48,"Text":"«በእርሷም ውስጥ ድካም አይነካቸውም፡፡ እነሱም ከእርሷ የሚወጡ አይደሉም፡፡»"},{"SurahNumber":15,"VerseNumber":49,"Text":"ባሮቼን እኔ መሓሪው አዛኙ እኔው ብቻ መኾኔን ንገራቸው፡፡"},{"SurahNumber":15,"VerseNumber":50,"Text":"ቅጣቴም እርሱ አሳማሚ ቅጣት መኾኑን (ንገራቸው)፡፡"},{"SurahNumber":15,"VerseNumber":51,"Text":"ከኢብራሂም እንግዶችም (ወሬ) ንገራቸው፡፡"},{"SurahNumber":15,"VerseNumber":52,"Text":"በእርሱ ላይ በገቡና ሰላም ባሉት ጊዜ የኾነውን (አስታውስ)፡፡ (እርሱም) «እኛ ከእናንተ ፈሪዎች ነን» አላቸው፡፡"},{"SurahNumber":15,"VerseNumber":53,"Text":"«አትፍራ፤ እኛ ዐዋቂ በኾነ ወንድ ልጅ እናበስርሃለን» አሉት፡፡"},{"SurahNumber":15,"VerseNumber":54,"Text":"«እርጅና የደረሰብኝ ከመኾኔ ጋር አበሰራችሁኝን በምን ታበስሩኛላችሁ» አለ፡፡"},{"SurahNumber":15,"VerseNumber":55,"Text":"«በእውነት አበሰርንህ፡፡ ከተሰፋ ቆራጮችም አትኹን» አሉ፡፡"},{"SurahNumber":15,"VerseNumber":56,"Text":"«ከጠማማዎችም በስተቀር ከጌታው እዝነት ተስፋን የሚቆርጥ ማነው» አለ፡፡"},{"SurahNumber":15,"VerseNumber":57,"Text":"«እናንተ መልክተኞች ሆይ! ኧረ ለመኾኑ ነገራችሁ ምንድን ነው» አለ፡፡"},{"SurahNumber":15,"VerseNumber":58,"Text":"«እኛ አመጸኞች ወደ ኾኑ ሕዝቦች ተልከናል» አሉት፡፡"},{"SurahNumber":15,"VerseNumber":59,"Text":"«የሉጥ ቤተሰቦች ብቻ ሲቀሩ፡፡ (እነርሱን) እኛ ሁላቸውንም በእርግጥ የምናድናቸው ነን፡፡"},{"SurahNumber":15,"VerseNumber":60,"Text":"«ሚስቱ ብቻ ስትቀር፡፡ እርሷን (በቅጣቱ ውስጥ) ከሚቀሩት መኾኗን ወሰነናል» (አሉ)፡፡"},{"SurahNumber":15,"VerseNumber":61,"Text":"መልክተኞቹም የሉጥን ቤተሰቦች በመጡባቸው ጊዜ፤"},{"SurahNumber":15,"VerseNumber":62,"Text":"(ሉጥ) «እናንተ የተሳታችሁ ሕዝቦች ናችሁ» አላቸው፡፡"},{"SurahNumber":15,"VerseNumber":63,"Text":"«አይደለም እኛ ሕዝቦችህ በርሱ ይጠራጠሩበት በነበሩት ቅጣት መጣንህ» አሉት፡፡"},{"SurahNumber":15,"VerseNumber":64,"Text":"«እውነትንም ይዘን መጣንህ፡፡ እኛም በእርግጥ እውነተኞች ነን፡፡"},{"SurahNumber":15,"VerseNumber":65,"Text":"ከቤተሰብህም ጋር በሌሊቱ ከፊል ኺድ፡፡ ከኋላቸውም ተከተል፡፡ ከእናንተም አንድም ሰው ወደ ኋላው አይገላመጥ፡፡ ወደ ታዘዛችሁበትም ስፍራ እለፉ» (አሉት)፡፡"},{"SurahNumber":15,"VerseNumber":66,"Text":"ወደርሱም ያንን ትእዛዝ አወረድን፡፡ (እርሱም) የእነዚህ (ሕዝቦች) መጨረሻ ያነጉ ሲኾኑ (ሥራቸው) መቆረጥ ነው፡፡"},{"SurahNumber":15,"VerseNumber":67,"Text":"የከተማይቱም ሰዎች የሚበሳሰሩ ኾነው መጡ፡፡"},{"SurahNumber":15,"VerseNumber":68,"Text":"(ሉጥም) አለ «እነዚህ እንግዶቼ ናቸውና አታጋልጡኝ፡፡"},{"SurahNumber":15,"VerseNumber":69,"Text":"«አላህንም ፍሩ፤ አታሳፍሩኝም፡፡»"},{"SurahNumber":15,"VerseNumber":70,"Text":"«ከዓለማት (ማንንም እንዳታስተናግድ) አልከለከልንህምን» አሉት፡፡"},{"SurahNumber":15,"VerseNumber":71,"Text":"(ሉጥም) «እነኝህ ሴቶች ልጆቼ ናቸው፡፡ ሠሪዎች ብትኾኑ (አግቧቸው)» አለ፡፡"},{"SurahNumber":15,"VerseNumber":72,"Text":"በዕድሜህ እንምላለን እነሱ በእርግጥ በስከራቸው ውስጥ ይዋልላሉ፡፡"},{"SurahNumber":15,"VerseNumber":73,"Text":"ጩኸቲቱም ፀሐይ የወጣችባቸው ሲኾኑ ያዘቻቸው፡፡"},{"SurahNumber":15,"VerseNumber":74,"Text":"ላይዋንም ከታችዋ አደረግን፡፡ በእነሱም ላይ የሸክላ ደንጊያዎችን አዘነብንባቸው፡፡"},{"SurahNumber":15,"VerseNumber":75,"Text":"በዚህ ውስጥ ለተመልካቾች በእርግጥ መገምገሚያዎች አሉበት፡፡"},{"SurahNumber":15,"VerseNumber":76,"Text":"እሷም (ከተማይቱ) በቀጥታ መንገድ ላይ ናት፡፡"},{"SurahNumber":15,"VerseNumber":77,"Text":"በዚህ ውስጥ በእርግጥ ለምእምናን መገሰጫ አለ፡፡"},{"SurahNumber":15,"VerseNumber":78,"Text":"እነሆ የአይከት ሰዎችም በእርግጥ በዳዮች ነበሩ፤"},{"SurahNumber":15,"VerseNumber":79,"Text":"ከነሱም ተበቀልን ሁለቱም (የሉጥና የአይከት ሕዝቦች ከተሞች) በእርግጥ በግልጽ መንገድ ላይ ናቸው፡፡"},{"SurahNumber":15,"VerseNumber":80,"Text":"የሒጅርም ሰዎች መልክተኞቹን በእርግጥ አስተባበሉ፡፡"},{"SurahNumber":15,"VerseNumber":81,"Text":"ተዓምራታችንንም ሰጠናቸው፡፡ ከእርሷም ዘንጊዎች ነበሩ፡፡"},{"SurahNumber":15,"VerseNumber":82,"Text":"ከኮረብታዎችም ቤቶችን ጸጥተኞች ኾነው ይጠርቡ ነበር፡፡"},{"SurahNumber":15,"VerseNumber":83,"Text":"ያነጉም ሲኾኑ ጩኸት ያዘቻቸው፤ (ወደሙ)፡፡"},{"SurahNumber":15,"VerseNumber":84,"Text":"ይሠሩትም የነበሩት ሕንጻ ምንም አልጠቀማቸውም፡፡"},{"SurahNumber":15,"VerseNumber":85,"Text":"ሰማያትንና ምድርንም በመካከላቸው ያለውንም ሁሉ በእውነት እንጂ (በላግጣ) አልፈጠርንም፡፡ ሰዓቲቱም በእርግጥ መጪ ናት፡፡ መልካምንም ይቅርታ አድርግላቸው፡፡"},{"SurahNumber":15,"VerseNumber":86,"Text":"ጌታህ እርሱ (ያልነበረን) ፈጣሪው ዐዋቂው ነው፡፡"},{"SurahNumber":15,"VerseNumber":87,"Text":"ከሚደጋገሙ የኾኑን ሰባትንና ታላቁንም ቁርኣን (በሙሉ) በእርግጥ ሰጠንህ፡፡"},{"SurahNumber":15,"VerseNumber":88,"Text":"ከእነርሱ (ከከሓዲዎች) ብዙዎችን ወገኖች በእርሱ ወደ አጣቀምንበት ጸጋ ዓይኖችህን አትዘርጋ፡፡ በእነሱም ላይ (ባያምኑ) አትዘን፡፡ ክንፍህንም ለምእምናን አለዝብ፡፡"},{"SurahNumber":15,"VerseNumber":89,"Text":"በልም «እኔ ግልጽ አስፈራሪው እኔ ነኝ፡፡»"},{"SurahNumber":15,"VerseNumber":90,"Text":"(ሰዎችን ለማገድ የመካን በሮች) በተከፋፈሉት ላይ እንደ አወረድነው (በኾነ ቅጣት አሰፈራሪያችሁ ነኝ በል)፡፡"},{"SurahNumber":15,"VerseNumber":91,"Text":"(እነርሱም) እነዚያ ቁርኣንንን ክፍልፍሎች ያደረጉ ናቸው፡፡"},{"SurahNumber":15,"VerseNumber":92,"Text":"በጌታህም እንምላለን፡፡ ሁላቸውንም እንጠይቃቸዋለን፤"},{"SurahNumber":15,"VerseNumber":93,"Text":"ይሠሩት ከነበሩት ነገር ሁሉ፡፡"},{"SurahNumber":15,"VerseNumber":94,"Text":"የታዘዝክበትንም ነገር በይፋ ግለጽ፡፡ አጋሪዎችንም ተዋቸው፡፡"},{"SurahNumber":15,"VerseNumber":95,"Text":"ተሳላቂዎችን ሁሉ እኛ በቅተንሃል፡፡"},{"SurahNumber":15,"VerseNumber":96,"Text":"(እነሱም) እነዚያ ከአላህ ጋር ሌላ አምላክን ያደረጉ ናቸው፡፡ በእርግጥም (ፍጻሜያቸውን) ወደፊት ያውቃሉ፡፡"},{"SurahNumber":15,"VerseNumber":97,"Text":"አንተም በሚሉት ነገር ልብህ የሚጠብ መኾኑን በእርግጥ እናውቃለን፡፡"},{"SurahNumber":15,"VerseNumber":98,"Text":"ጌታህንም ከማመስገን ጋር አጥራው ከሰጋጆቹም ኹን፡፡"},{"SurahNumber":15,"VerseNumber":99,"Text":"እውነቱም (ሞት) እስኪመጣህ ድረስ ጌታህን ተገዛ፡፡"}]}