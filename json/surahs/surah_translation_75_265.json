{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":75,"VerseNumber":1,"Text":"ငါအရှင်မြတ်သည် ကိယာမသ် ရှင်ပြန်ထမည့်‌နေ့ကို သက်‌သေထူ ကျိန်ဆို‌တော်မူသည်။ ###၁"},{"SurahNumber":75,"VerseNumber":2,"Text":"ထို့ပြင် ငါအရှင်မြတ်သည် (မိမိကိုယ်မိမိ)အလွန်ပြစ်တင်ဆုံးမတတ်သည့်စိတ်ကို သက်‌သေထူ ကျိန်ဆို‌တော်မူသည်။ ###၂"},{"SurahNumber":75,"VerseNumber":3,"Text":"လူသားသည် သူ၏ အရိုးများကို ငါအရှင်မြတ်က လုံးဝစု‌ပေါင်း‌တော်မူမည်မဟုတ်‌ပေဟု ထင်မှတ်‌နေသ‌လော။"},{"SurahNumber":75,"VerseNumber":4,"Text":"အဘယ့်‌ကြောင့် မစု‌ပေါင်းဘဲ ‌နေမည်နည်း။ ငါအရှင်မြတ်သည် ထိုလူသား၏ လက်ဆစ်‌ခြေဆစ်များကိုပင် မူလအ‌ခြေအ‌နေအတိုင်းပြန်ပြီး ‌နေသားတကျဖြစ်‌အောင် ဖန်ဆင်း ‌တော်မူခြင်းကို တတ်စွမ်းနိုင်‌တော်မူ‌သောအရှင်ဖြစ်‌တော်မူသည်။"},{"SurahNumber":75,"VerseNumber":5,"Text":"အမှန်စင်စစ် လူသားသည် သူ၏ ‌ရှေ့ အနာဂတ်တွင် အမိန့်ဖီဆန်မှုများကိုပင် ကျူးလွန်လိုသည်။(ကိယာမသ်လာချင်လာစမ်းပါ‌စေ၊ မည်သည့်အရာဖြစ်မည်နည်း ကြည့်ကြ မည်ဆိုသည့်အ‌နေနှင့် ဆိုးသွမ်း‌နေခြင်းဖြစ်သည်)။"},{"SurahNumber":75,"VerseNumber":6,"Text":"ထိုလူသားက ကိယာမသ် မည်သည့်အခါဖြစ်မည်နည်းဟု ‌မေးမြန်းသည်။"},{"SurahNumber":75,"VerseNumber":7,"Text":"ထိုအခါတွင် မျက်စိများသည် (‌ကြောက်လန့်ပြီး) မျက်ဖြူဆိုက်(‌တွေ‌ဝေထိုင်းမှိုင်း)သွားမည်။"},{"SurahNumber":75,"VerseNumber":8,"Text":"ထို့ပြင် လသည်လည်း အလင်း‌ရောင်ကင်းမဲ့သွားမည်။"},{"SurahNumber":75,"VerseNumber":9,"Text":"ထို့ပြင် ‌နေနှင့်လတို့သည် (အလင်း‌ရောင်မဲ့ပြီး တစ်မျိုးတစ်စားတည်းဖြစ်ကာ)ပူး‌ပေါင်းခံကြရမည်။"},{"SurahNumber":75,"VerseNumber":10,"Text":"ထို‌နေ့တွင် လူသားသည် ‌ပြေးစရာမည်သည့် ‌နေရာတွင်ရှိသနည်းဟု ‌မေးလိမ့်မည်။"},{"SurahNumber":75,"VerseNumber":11,"Text":"လုံးဝမရှိ‌ပေ။ ခိုလှုံရာလုံးဝမရှိ‌ပေ။"},{"SurahNumber":75,"VerseNumber":12,"Text":"ထို‌နေ့တွင် ‌နေထိုင်ရာဌာနသည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ထံ‌တော်၌သာရှိမည်။ ###၃"},{"SurahNumber":75,"VerseNumber":13,"Text":"ထို‌နေ့တွင် လူသားသည် သူကြိုတင်ပို့ခဲ့သည်များနှင့် သူချန်ထားခဲ့သည်များကို အသိ‌ပေးခြင်းခံရမည်။"},{"SurahNumber":75,"VerseNumber":14,"Text":"အမှန်စင်စစ် လူသားသည် သူ့ကိုယ်သူ (မည်သည့်ပြစ်မှုများလုပ်ခဲ့သည်ကို) သိမြင်သူပင်ဖြစ်သည်။ (သူ၏ ခန္ဓာကိုယ် အစိတ်အပိုင်းများသည်လည်း သက်‌သေ အဖြစ်ရှိ‌နေကြမည်)။"},{"SurahNumber":75,"VerseNumber":15,"Text":"ထို့ပြင် သူသည် သူ၏အ‌ကြောင်းပြချက်များကို (အဘယ်မျှပင်)တင်ပြ‌သော်လည်း (သူ့ကိုယ်သူမှာမူ သိပြီးဖြစ်သည်)။"},{"SurahNumber":75,"VerseNumber":16,"Text":"အသင်(တမန်‌တော်)သည်(‌ကောင်းကင်တမန်က ကုရ်အာန်ကို ဖတ်ရွတ်ပြသည့်အခါ) အသင်၏ နှုတ်လျှာအားထို (ကုရ်အာန်)ကို လျင်မြန်စွာရရှိ‌အောင် (ကျက်မှတ်သကဲ့သို့) မလှုပ်ပါနှင့်။"},{"SurahNumber":75,"VerseNumber":17,"Text":"အမှန်စင်စစ်ထို(ကုရ်အာန်ကျမ်း‌တော်မြတ်)ကို (စိတ်နှလုံးထဲ၌)စု‌ပေါင်း(ထိန်းသိမ်းထား‌ပေး)ခြင်းနှင့်(နှုတ်လျှာမှ)ဖတ်‌စေခြင်းသည် ငါအရှင်မြတ်၏တာဝန်ဖြစ်သည်။"},{"SurahNumber":75,"VerseNumber":18,"Text":"ထို့‌နောက် ငါအရှင်မြတ်သည်ထို (ကုရ်အာန်ကျမ်း‌တော်မြတ်)ကိုဖတ်ကြား‌တော်မူသည့်အခါ အသင်သည် ထို(ကုရ်အာန် )ကို ‌နောက်လိုက်ပြီးနား‌ထောင်ပါ။"},{"SurahNumber":75,"VerseNumber":19,"Text":"ထို့‌နောက် ထိုကုရ်အာန် ကျမ်း‌တော်မြတ်ကို ရှင်းပြရန်မှာလည်း အမှန်စင်စစ် ငါအရှင်မြတ်၏ တာဝန်ပင် ဖြစ်သည်။###၄"},{"SurahNumber":75,"VerseNumber":20,"Text":"(‌သေပြီး‌နောက် ရှင်ပြန်မထရဘူးဟု အသင်တို့‌ပြောသကဲ့သို့)လုံးဝမဟုတ်‌ပေ၊ အမှန်စင်စစ် အသင်တို့သည် ‌လောကီဘဝကို နှစ်သက်‌နေကြခြင်းဖြစ်သည်။"},{"SurahNumber":75,"VerseNumber":21,"Text":"ထို့ပြင် အသင်တို့သည် တမလွန်ဘဝကို စွန့်လွှတ်ထားကြခြင်းဖြစ်သည်။"},{"SurahNumber":75,"VerseNumber":22,"Text":"ထို‌နေ့တွင် မျက်နှာအ‌မြောက်အမြားသည် ရွှင်လန်း‌နေကြမည်။"},{"SurahNumber":75,"VerseNumber":23,"Text":"သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်ကို ဖူး‌မြော်‌နေကြမည်။ ###၅"},{"SurahNumber":75,"VerseNumber":24,"Text":"ထို့ပြင် ထို‌နေ့တွင် မျက်နှာအ‌မြောက်အမြားကမူ ညှိုးနွမ်း‌နေကြမည်။"},{"SurahNumber":75,"VerseNumber":25,"Text":"သူတို့သည် ခါးရိုးကျိုး‌စေမည့် ပြစ်ဒဏ်ကိုခံရမည်ကို သိ‌နေကြလိမ့်မည်။"},{"SurahNumber":75,"VerseNumber":26,"Text":"(ပြစ်ဒဏ်ခံရမည်မဟုတ်‌ပေဟုအသင်တို့ ထင်သကဲ့သို့)လုံးဝမဟုတ်‌ပေ။ အမှန်စင်စစ် အသက်ဝိညာဉ်သည်(လည်ပင်းအနီးမှ)ညှပ်ရိုးကို‌ရောက်သွားသည့်အခါ။ ###၆"},{"SurahNumber":75,"VerseNumber":27,"Text":"ထို့ပြင် (ထို‌သေမည့် လူနာအနီးမှ သူများက)မန်းမှုတ်မည့်သူရှိသ‌လောဟု ‌အော်ဟစ်ကြမည်။ ###၇"},{"SurahNumber":75,"VerseNumber":28,"Text":"ထို့ပြင် အမှန်စင်စစ် ဤအချိန်သည် (ဤဘဝမှ) စွန့်ခွာရ‌တော့မည့်အချိန်ဖြစ်သည်ကို သူယုံကြည်လိုက်ပြီဖြစ်သည်။"},{"SurahNumber":75,"VerseNumber":29,"Text":"ထို့ပြင်‌ခြေသလုံးသည် ‌ခြေသလုံးနှင့် ကပ်သွားမည်။ (ဒုက္ခ‌ပေါ် ဒုက္ခဆင့်သွားမည်)။###၈"},{"SurahNumber":75,"VerseNumber":30,"Text":"ထို‌နေ့တွင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ပင် တွန်းပို့ခံကြရမည်။"},{"SurahNumber":75,"VerseNumber":31,"Text":"ထို့‌နောက် ထိုလူသားသည် ယုံကြည်‌ထောက်ခံမှုလည်းမပြုခဲ့‌ပေ။ စွလာသ်ဝတ်ပြုခဲ့ခြင်းလည်း မရှိ‌ပေ။"},{"SurahNumber":75,"VerseNumber":32,"Text":"သို့ရာတွင် သူသည် မဟုတ်မမှန်ဟု စွပ်စွဲငြင်းပယ်ပြီး မျက်နှာပင် လွှဲခဲ့သည်။"},{"SurahNumber":75,"VerseNumber":33,"Text":"ထို့ပြင် သူသည် ‌မော်ကြွားပြီး သူ၏အိမ်သူအိမ်သားများထံသို့ သွားခဲ့သည်။"},{"SurahNumber":75,"VerseNumber":34,"Text":"အသင့်အတွက် ပျက်စီးခြင်းအ‌ပေါ်တွင် ပျက်စီးခြင်းသာရှိမည်။"},{"SurahNumber":75,"VerseNumber":35,"Text":"ထို့ပြင် ထပ်ပြီး အသင့်အတွက် ပျက်စီးခြင်းအ‌ပေါ်တွင် ပျက်စီးခြင်းသာရှိမည်။ ###၉"},{"SurahNumber":75,"VerseNumber":36,"Text":"လူသားသည် သူ့အား ဤအတိုင်းပင် စွန့်လွှတ်ထားခြင်းခံ‌နေရမည်ဟု ထင်မှတ်‌နေသ‌လော။"},{"SurahNumber":75,"VerseNumber":37,"Text":"သူသည်ထည့်သွင်းခြင်းခံရသည့်သုက်ရည်တစ်စက်ပင် ဖြစ်ခဲ့သည် မဟုတ်‌လော။"},{"SurahNumber":75,"VerseNumber":38,"Text":"ထို့‌နောက် ထိုသုက်ရည်သည် ‌သွေးခဲဖြစ်ခဲ့သည်။ ထို့ပြင် အရှင်မြတ်သည် (သူ့အား) ဖန်ဆင်း‌တော်မူခဲ့သည်။ ထို့ပြင် အရှင်မြတ်သည် (သူ့အား)‌နေသားတကျဖြစ်‌အောင်ပြုပြင်‌တော်မူခဲ့သည်။"},{"SurahNumber":75,"VerseNumber":39,"Text":"ထို့ပြင် အရှင်မြတ်သည် ထိုသုက်ရည်မှ ‌ယောက်ျားနှင့် မိန်းမအဖြစ် နှစ်မျိုးနှစ်စားပြုလုပ်‌တော်မူခဲ့သည်။"},{"SurahNumber":75,"VerseNumber":40,"Text":"ထိုအရှင်မြတ်သည် ‌သေသူများကို ပြန်ရှင်‌စေ‌တော်မူရန် တတ်စွမ်းနိုင်‌သောအရှင် မဟုတ်‌လေသ‌လော။ ###၁၀"}]}