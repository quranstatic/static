{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":50,"VerseNumber":1,"Text":"Каф. Кълна се в славния Коран"},{"SurahNumber":50,"VerseNumber":2,"Text":"Да, учудиха се, че им се яви предупредител измежду тях. И рекоха неверниците: “Това е чудно нещо"},{"SurahNumber":50,"VerseNumber":3,"Text":"Нима след като умрем и станем на пръст [ще бъдем възкресени]? Такова завръщане е невероятно.”"},{"SurahNumber":50,"VerseNumber":4,"Text":"Знаем Ние какво земята отнема от тях и имаме съхраняваща Книга"},{"SurahNumber":50,"VerseNumber":5,"Text":"Ала те взеха за лъжа истината, когато дойде при тях и са в недоумение"},{"SurahNumber":50,"VerseNumber":6,"Text":"Нима не виждат небето над тях, как Ние го изградихме и го украсихме, и е без процепи"},{"SurahNumber":50,"VerseNumber":7,"Text":"И земята разпростряхме, и положихме по нея непоклатими планини, и сторихме от нея да поникнат всякакви прекрасни видове"},{"SurahNumber":50,"VerseNumber":8,"Text":"поука и напомняне за всеки покайващ се раб"},{"SurahNumber":50,"VerseNumber":9,"Text":"И изсипваме от небето благословена вода, и сторваме да израстват чрез нея градини и зърно за жътва"},{"SurahNumber":50,"VerseNumber":10,"Text":"и високи палми с гроздове, скупчени един връз друг"},{"SurahNumber":50,"VerseNumber":11,"Text":"препитание за рабите. И съживяваме с нея мъртва земя. Така ще бъде и възкресението"},{"SurahNumber":50,"VerseNumber":12,"Text":"Преди тях смятаха, че е лъжа и народът на Нух, и обитателите на ар-Рас, и самудяните"},{"SurahNumber":50,"VerseNumber":13,"Text":"и адитите, и Фараонът, и братята на Лут"},{"SurahNumber":50,"VerseNumber":14,"Text":"и обитателите на Горичката, и народът на Туббаа. Всички смятаха за лъжци пратениците и се изпълни Моето обещание"},{"SurahNumber":50,"VerseNumber":15,"Text":"Нима Ни затрудни първото сътворяване? Ала се съмняват те в новото сътворяване"},{"SurahNumber":50,"VerseNumber":16,"Text":"Сътворихме Ние човека и знаем какво му нашепва неговата душа. Ние сме по-близо до него, отколкото вената на шията [му]"},{"SurahNumber":50,"VerseNumber":17,"Text":"Отдясно и отляво на него стоят два записващи ангела"},{"SurahNumber":50,"VerseNumber":18,"Text":"не изрича и една дума, без да има готов надзорник при него"},{"SurahNumber":50,"VerseNumber":19,"Text":"И смъртната агония ще донесе истината: “Това е, което си избягвал.”"},{"SurahNumber":50,"VerseNumber":20,"Text":"И ще се протръби с Рога. “Това е Денят на обещанието!”"},{"SurahNumber":50,"VerseNumber":21,"Text":"И с всеки човек ще дойде водач и свидетел [от ангелите]"},{"SurahNumber":50,"VerseNumber":22,"Text":"[И ще му се каже:] “Ти нехаеше за това. Но снехме от теб покривалото и твоят поглед Днес е проницателен.”"},{"SurahNumber":50,"VerseNumber":23,"Text":"А съпътствалият го [ангел] ще каже: “Готово е това, което е у мен.”"},{"SurahNumber":50,"VerseNumber":24,"Text":"“Хвърлете в Ада всеки упорстващ неверник"},{"SurahNumber":50,"VerseNumber":25,"Text":"възпиращ доброто, престъпващ, съмняващ се"},{"SurahNumber":50,"VerseNumber":26,"Text":"който прие за бог друг заедно с Аллах! Затова го хвърлете в суровото мъчение!”"},{"SurahNumber":50,"VerseNumber":27,"Text":"Съпътствалият го [сатана] ще каже: “Господи наш, не аз го накарах да престъпва, а сам той бе в дълбока заблуда.”"},{"SurahNumber":50,"VerseNumber":28,"Text":"Ще каже [Аллах]: “Не се карайте пред Мен! Аз ви предупреждавах"},{"SurahNumber":50,"VerseNumber":29,"Text":"Не се променя Моето Слово. И не съм угнетител на рабите.”"},{"SurahNumber":50,"VerseNumber":30,"Text":"В този Ден ще кажем на Ада: “Напълни ли се?” А той ще рече: “Има ли още?”"},{"SurahNumber":50,"VerseNumber":31,"Text":"И не след дълго Раят ще бъде приближен за богобоязливите"},{"SurahNumber":50,"VerseNumber":32,"Text":"Това е, което ви бе обещано - за всеки покайващ се, спазващ [повелите]"},{"SurahNumber":50,"VerseNumber":33,"Text":"който и в уединение се бои от Всемилостивия, и идва със сърце, молещо за прошка"},{"SurahNumber":50,"VerseNumber":34,"Text":"“Влезте тук в мир! Това е Денят на вечността!”"},{"SurahNumber":50,"VerseNumber":35,"Text":"Ще имат там, каквото пожелаят, а при Нас има повече"},{"SurahNumber":50,"VerseNumber":36,"Text":"И колко поколения преди тях погубихме, а бяха по-силни от тях и обикаляха по земята! Но има ли избавление"},{"SurahNumber":50,"VerseNumber":37,"Text":"Наистина в това се съдържа поука за всеки, който има сърце или се вслушва и е свидетел"},{"SurahNumber":50,"VerseNumber":38,"Text":"Сътворихме Ние небесата и земята, и всичко между тях в шест дни, без да Ни засегне умора"},{"SurahNumber":50,"VerseNumber":39,"Text":"Бъди търпелив към това, което казват, и прославяй с възхвала своя Господ преди изгрева на слънцето и преди залеза"},{"SurahNumber":50,"VerseNumber":40,"Text":"И през нощта Го прославяй, и след поклоните"},{"SurahNumber":50,"VerseNumber":41,"Text":"И вслушвай се в Деня, когато прогласяващият ще прогласи от близко място"},{"SurahNumber":50,"VerseNumber":42,"Text":"В този Ден ще чуят Вика с истината. Това е Денят на възкресението"},{"SurahNumber":50,"VerseNumber":43,"Text":"Ние съживяваме и Ние умъртвяваме, и при Нас е завръщането"},{"SurahNumber":50,"VerseNumber":44,"Text":"В този Ден земята ще се разцепи над тях - забързани. Това е събиране, лесно за Нас"},{"SurahNumber":50,"VerseNumber":45,"Text":"Най-добре Ние знаем какво изричат. А ти не си за тях принудител. И поучавай с Корана всеки, който се страхува от Моето предупреждение"}]}