{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":37,"VerseNumber":1,"Text":"سوگند به فرشتگان صف در صف‌"},{"SurahNumber":37,"VerseNumber":2,"Text":"و به بازدارندگان [از معاصی‌]"},{"SurahNumber":37,"VerseNumber":3,"Text":"و به خوانندگان ذکر [قرآن و کتابهای آسمانی‌]"},{"SurahNumber":37,"VerseNumber":4,"Text":"که خدای شما یگانه است‌"},{"SurahNumber":37,"VerseNumber":5,"Text":"پروردگار آسمانها و زمین و مابین آنها و پروردگار مشرق‌ها [و مغرب‌ها]"},{"SurahNumber":37,"VerseNumber":6,"Text":"ما آسمان دنیا را به زیور ستارگان آراسته‌ایم‌"},{"SurahNumber":37,"VerseNumber":7,"Text":"و از هر شیطان سرکشی محفوظ داشته‌ایم‌"},{"SurahNumber":37,"VerseNumber":8,"Text":"به [اسرار] ملأاعلی گوش نتوانند داد و از هر سو رانده شوند"},{"SurahNumber":37,"VerseNumber":9,"Text":"به راندنی سخت، و عذابی پاینده [در پیش‌] دارند"},{"SurahNumber":37,"VerseNumber":10,"Text":"مگر کسی که ربایشی برباید، که شهابی درخشان در پی‌اش افتد"},{"SurahNumber":37,"VerseNumber":11,"Text":"پس از ایشان بپرس آیا آفرینش آنان استوارتر است یا آنانی که آفریده‌ایم، ما ایشان را از گلی چسبنده آفریده‌ایم‌"},{"SurahNumber":37,"VerseNumber":12,"Text":"بلکه تو [از حال آنان‌] تعجب کرده‌ای، و آنان [کار و بار تو را] ریشخند می‌کنند"},{"SurahNumber":37,"VerseNumber":13,"Text":"و چون اندرزشان دهند، پند نپذیرند"},{"SurahNumber":37,"VerseNumber":14,"Text":"و چون هر پدیده شگرفی بینند، تمسخر پیشه کنند"},{"SurahNumber":37,"VerseNumber":15,"Text":"و گویند این جز جادویی آشکار نیست‌"},{"SurahNumber":37,"VerseNumber":16,"Text":"[گویند] چون مردیم و خاک و استخوانها[ی پوسیده‌] شدیم، آیا ما از نو برانگیخته [و زنده‌] خواهیم شد؟"},{"SurahNumber":37,"VerseNumber":17,"Text":"و همچنین پدران نخستین ما؟"},{"SurahNumber":37,"VerseNumber":18,"Text":"بگو آری، و شما خوار و زبون باشید"},{"SurahNumber":37,"VerseNumber":19,"Text":"پس آن یک نعره تند باشد، پس آنگاه ایشان بنگرند"},{"SurahNumber":37,"VerseNumber":20,"Text":"و گویند ای وای بر ما این روز جزاست‌"},{"SurahNumber":37,"VerseNumber":21,"Text":"این [همان‌] روز داوری است که آن را انکار می‌کردید"},{"SurahNumber":37,"VerseNumber":22,"Text":"ستم‌پیشگان [مشرک‌] و همتایانشان را همراه با آنچه به جای خداوند می‌پرستیدند [یکجا] گرد آورید،"},{"SurahNumber":37,"VerseNumber":23,"Text":"آنگاه به سوی راه جهنم راهنمایشان کنید"},{"SurahNumber":37,"VerseNumber":24,"Text":"و آنان را بازدارید که ایشان بازخواست کردنی هستند"},{"SurahNumber":37,"VerseNumber":25,"Text":"شما را چه می‌شود که همدیگر را یاری نمی‌کنید؟"},{"SurahNumber":37,"VerseNumber":26,"Text":"آری ایشان امروز تسلیم‌پیشه‌اند"},{"SurahNumber":37,"VerseNumber":27,"Text":"و بعضی از آنان به بعضی دیگر به همپرسی روی آورند"},{"SurahNumber":37,"VerseNumber":28,"Text":"گویند شما بودید که \"حق به جانب\" به سراغ ما می‌آمدید"},{"SurahNumber":37,"VerseNumber":29,"Text":"گویند بلکه خود شما مؤمن نبودید"},{"SurahNumber":37,"VerseNumber":30,"Text":"و ما را بر شما سلطه‌ای نبود، بلکه شما قومی سرکش بودید"},{"SurahNumber":37,"VerseNumber":31,"Text":"و حکم پروردگارمان در حق ما تحقق یافت، ما چشندگان [عذاب‌]ایم‌"},{"SurahNumber":37,"VerseNumber":32,"Text":"آنگاه شما را گمراه کردیم، ما خود هم گمراه بودیم‌"},{"SurahNumber":37,"VerseNumber":33,"Text":"آنگاه ایشان در چنین روزی در عذاب مشترکند"},{"SurahNumber":37,"VerseNumber":34,"Text":"ما با گناهکاران چنین می‌کنیم‌"},{"SurahNumber":37,"VerseNumber":35,"Text":"اینان چنان بودند که چون به آنان [کلمه‌] لا اله الا الله گفته می‌شد، استکبار می‌ورزیدند"},{"SurahNumber":37,"VerseNumber":36,"Text":"و می‌گفتند آیا ما رهاکننده خدایانمان به خاطر شاعری دیوانه باشیم؟"},{"SurahNumber":37,"VerseNumber":37,"Text":"حق این است که او [پیامبر] حق را به میان آورد و پیامبران [پیشین‌] را تصدیق کرد"},{"SurahNumber":37,"VerseNumber":38,"Text":"شما چشندگان عذاب دردناکید"},{"SurahNumber":37,"VerseNumber":39,"Text":"و جز بر حسب آنچه کرده‌اید، جزا نمی‌یابید"},{"SurahNumber":37,"VerseNumber":40,"Text":"مگر بندگان اخلاص یافته خداوند"},{"SurahNumber":37,"VerseNumber":41,"Text":"اینان روزی معین دارند"},{"SurahNumber":37,"VerseNumber":42,"Text":"انواع میوه‌ها، و خود گرامیانند"},{"SurahNumber":37,"VerseNumber":43,"Text":"در بهشتهای پرناز و نعمت‌"},{"SurahNumber":37,"VerseNumber":44,"Text":"بر روی تختها، رو به روی همدیگر"},{"SurahNumber":37,"VerseNumber":45,"Text":"برای آنان جامی از شرابی جاری بگردانند [و پیش آرند]"},{"SurahNumber":37,"VerseNumber":46,"Text":"سپید درخشان و لذت‌بخش آشامندگان‌"},{"SurahNumber":37,"VerseNumber":47,"Text":"هیچ دردسری در آن نیست، و از آن مست نشوند"},{"SurahNumber":37,"VerseNumber":48,"Text":"و نزد ایشان دوشیزگان چشم فروهشته [/قانع به همسر] درشت چشم هستند"},{"SurahNumber":37,"VerseNumber":49,"Text":"گویی ایشان بیضه‌های شتر مرغ نهفته‌اند"},{"SurahNumber":37,"VerseNumber":50,"Text":"و بعضی از آنان به بعضی دیگر به همپرسی روی آورند"},{"SurahNumber":37,"VerseNumber":51,"Text":"گوینده‌ای از میان آنان گوید مرا [در دنیا] همنشینی بود"},{"SurahNumber":37,"VerseNumber":52,"Text":"که می‌گفت آیا تو [هم‌] از باور دارندگانی؟"},{"SurahNumber":37,"VerseNumber":53,"Text":"[به اینکه‌] آیا چون مردیم و خاک و استخوانها[ی پوسیده‌] شدیم، آیا ما جزا خواهیم یافت؟"},{"SurahNumber":37,"VerseNumber":54,"Text":"[سپس‌] گوید آیا شما نگرندگانید؟"},{"SurahNumber":37,"VerseNumber":55,"Text":"سپس فرانگرد و او را در میانه دوزخ ببیند"},{"SurahNumber":37,"VerseNumber":56,"Text":"[و از دور به او] گوید به خدا نزدیک بود که تو مرا به نابودی بکشانی‌"},{"SurahNumber":37,"VerseNumber":57,"Text":"و اگر نعمت پروردگارم نبود من نیز از حاضر شدگان [در عذاب‌] بودم‌"},{"SurahNumber":37,"VerseNumber":58,"Text":"پس آیا ما دیگر نمی‌میریم؟"},{"SurahNumber":37,"VerseNumber":59,"Text":"مگر به مردن نخستینمان، و ما عذاب شونده نیستیم؟"},{"SurahNumber":37,"VerseNumber":60,"Text":"بی‌گمان این [که من در بهشت هستم‌] همان رستگاری بزرگ است‌"},{"SurahNumber":37,"VerseNumber":61,"Text":"باید که اهل عمل برای چنین هدفی بکوشند"},{"SurahNumber":37,"VerseNumber":62,"Text":"آیا این پیشکش بهتر است یا درخت زقوم؟"},{"SurahNumber":37,"VerseNumber":63,"Text":"ما آن را مایه آزمون ستمکاران [مشرک‌] قرار داده‌ایم‌"},{"SurahNumber":37,"VerseNumber":64,"Text":"آن درختی است که از بن جهنم می‌روید"},{"SurahNumber":37,"VerseNumber":65,"Text":"میوه‌اش گویی کله‌های شیاطین است‌"},{"SurahNumber":37,"VerseNumber":66,"Text":"آنگاه ایشان خورنده از آنند، و پرکننده شکمهای خویش از آن‌"},{"SurahNumber":37,"VerseNumber":67,"Text":"سپس برای آنان آمیزه‌ای از آب جوش هست که به دنبال آن نوشند"},{"SurahNumber":37,"VerseNumber":68,"Text":"سپس بازگشتگاهشان به سوی دوزخ است‌"},{"SurahNumber":37,"VerseNumber":69,"Text":"چرا که ایشان پدرانشان را گمراه یافتند"},{"SurahNumber":37,"VerseNumber":70,"Text":"و آنان به دنبال ایشان شتافتند"},{"SurahNumber":37,"VerseNumber":71,"Text":"و به راستی پیش از آنان، بیشترینه پیشینیان گمراه شدند"},{"SurahNumber":37,"VerseNumber":72,"Text":"و به راستی به میان آنان هشداردهندگانی فرستادیم‌"},{"SurahNumber":37,"VerseNumber":73,"Text":"پس بنگر سرانجام هشدار یافتگان چگونه بوده است‌"},{"SurahNumber":37,"VerseNumber":74,"Text":"مگر بندگان اخلاص یافته خداوند"},{"SurahNumber":37,"VerseNumber":75,"Text":"و به راستی نوح ما را ندا داد، و چه نیکو پاسخ‌دهندگانیم‌"},{"SurahNumber":37,"VerseNumber":76,"Text":"و او و خانواده‌اش را از گرفتاری بزرگ رهانیدیم‌"},{"SurahNumber":37,"VerseNumber":77,"Text":"و زاد و رود او را ماندگار گرداندیم‌"},{"SurahNumber":37,"VerseNumber":78,"Text":"و برای او در میان واپسینیان، نام نیک نهادیم‌"},{"SurahNumber":37,"VerseNumber":79,"Text":"در میان جهانیان، سلام بر نوح‌"},{"SurahNumber":37,"VerseNumber":80,"Text":"ما بدین‌سان نیکوکاران را جزا می‌دهیم‌"},{"SurahNumber":37,"VerseNumber":81,"Text":"که او از بندگان مؤمن ما بود"},{"SurahNumber":37,"VerseNumber":82,"Text":"سپس دیگران را غرقه ساختیم‌"},{"SurahNumber":37,"VerseNumber":83,"Text":"و ابراهیم جزو پیروان او بود"},{"SurahNumber":37,"VerseNumber":84,"Text":"چنین بود که دل پاک و پیراسته [از شک و شرک‌] به درگاه پروردگارش آورد"},{"SurahNumber":37,"VerseNumber":85,"Text":"آنگاه که به پدرش و قومش گفت چه چیزی را می‌پرستید؟"},{"SurahNumber":37,"VerseNumber":86,"Text":"آیا به دروغ و دغل در هوای خدایانی به جای خداوند هستید؟"},{"SurahNumber":37,"VerseNumber":87,"Text":"پس گمانتان درباره پروردگار جهانیان چیست؟"},{"SurahNumber":37,"VerseNumber":88,"Text":"سپس نگاهی به ستارگان انداخت‌"},{"SurahNumber":37,"VerseNumber":89,"Text":"و گفت من بیمارم‌"},{"SurahNumber":37,"VerseNumber":90,"Text":"آنگاه به او پشت کردند [و تنهایش گذاشتند]"},{"SurahNumber":37,"VerseNumber":91,"Text":"رو به خدایانشان آورد و گفت چرا [چیزی‌] نمی‌خورید"},{"SurahNumber":37,"VerseNumber":92,"Text":"شما را چه می‌شود چرا سخن نمی‌گویید؟"},{"SurahNumber":37,"VerseNumber":93,"Text":"پس [نهانی‌] بر آنان ضربه‌ای به شدت فرود آورد"},{"SurahNumber":37,"VerseNumber":94,"Text":"آنگاه شتابان رو به سوی او آوردند"},{"SurahNumber":37,"VerseNumber":95,"Text":"[ابراهیم‌] گفت آیا چیزی را که [با دست خود] تراشیده‌اید می‌پرستید؟"},{"SurahNumber":37,"VerseNumber":96,"Text":"و حال آنکه خداوند شما را و چیزهایی را که بر سر آنها کار می‌کنید، آفریده است‌"},{"SurahNumber":37,"VerseNumber":97,"Text":"گفتند برای او بنایی بر آورید، و او را در آتش بیندازید"},{"SurahNumber":37,"VerseNumber":98,"Text":"آنگاه در حق او بد سگالیدند، ولی آنان را فرودست گرداندیم‌"},{"SurahNumber":37,"VerseNumber":99,"Text":"و [ابراهیم‌] گفت من رونده به سوی پروردگارم هستم، که به زودی مرا رهنمایی خواهد کرد"},{"SurahNumber":37,"VerseNumber":100,"Text":"پروردگارا به من از شایستگان فرزندی ببخش‌"},{"SurahNumber":37,"VerseNumber":101,"Text":"آنگاه او را به فرزندی بردبار مژده دادیم‌"},{"SurahNumber":37,"VerseNumber":102,"Text":"و چون در کار و کوشش به پای او رسید، [ابراهیم‌] گفت ای فرزندم من در خواب دیده‌ام که سر تو را می‌برم، بنگر [در این کار] چه می‌بینی؟ [اسماعیل‌] گفت پدر جان آنچه فرمانت داده‌اند، انجام بده، که به زودی مرا به خواست خداوند، از شکیبایان خواهی یافت‌"},{"SurahNumber":37,"VerseNumber":103,"Text":"آنگاه چون هر دو [بر این کار] گردن نهادند و او را بر گونه‌اش به خاک افکند"},{"SurahNumber":37,"VerseNumber":104,"Text":"ندایش دادیم که ای ابراهیم‌"},{"SurahNumber":37,"VerseNumber":105,"Text":"رؤیایت را به حقیقت باورداشتی، ما بدین‌سان نیکوکاران را جزا می‌دهیم‌"},{"SurahNumber":37,"VerseNumber":106,"Text":"بی‌گمان این آزمونی آشکار است‌"},{"SurahNumber":37,"VerseNumber":107,"Text":"و به جای او قربانی بزرگی را فدیه پذیرفتیم‌"},{"SurahNumber":37,"VerseNumber":108,"Text":"و برای او در میان واپسینان نام نیک نهادیم‌"},{"SurahNumber":37,"VerseNumber":109,"Text":"سلام بر ابراهیم‌"},{"SurahNumber":37,"VerseNumber":110,"Text":"بدین‌سان نیکوکاران را جزا می‌دهیم‌"},{"SurahNumber":37,"VerseNumber":111,"Text":"چرا که او از بندگان مؤمن ما بود"},{"SurahNumber":37,"VerseNumber":112,"Text":"و او را به اسحاق که پیامبری از شایستگان بود، بشارت دادیم‌"},{"SurahNumber":37,"VerseNumber":113,"Text":"و به او و به اسحاق برکت بخشیدیم، و از زاد و رود آنان، هم نیکوکار بود و هم آشکارا ستمگر در حق خویش‌"},{"SurahNumber":37,"VerseNumber":114,"Text":"و به راستی بر موسی و هارون منت نهادیم [و نعمت دادیم‌]"},{"SurahNumber":37,"VerseNumber":115,"Text":"آن دو و قومشان را از گرفتاری بزرگ رهانیدیم‌"},{"SurahNumber":37,"VerseNumber":116,"Text":"و آنان را یاری دادیم و آنان بودند که پیروز شدند"},{"SurahNumber":37,"VerseNumber":117,"Text":"و به آن دو، کتاب روشنگر بخشیدیم‌"},{"SurahNumber":37,"VerseNumber":118,"Text":"و آن دو را به راه راست هدایت کردیم‌"},{"SurahNumber":37,"VerseNumber":119,"Text":"و برای آنان در میان واپسینان نام نیک نهادیم‌"},{"SurahNumber":37,"VerseNumber":120,"Text":"سلام بر موسی و هارون‌"},{"SurahNumber":37,"VerseNumber":121,"Text":"ما بدین‌سان نیکوکاران را جزا می‌دهیم‌"},{"SurahNumber":37,"VerseNumber":122,"Text":"که آن دو از بندگان مؤمن ما بودند"},{"SurahNumber":37,"VerseNumber":123,"Text":"و همانا الیاس از پیامبران بود"},{"SurahNumber":37,"VerseNumber":124,"Text":"چنین بود که به قومش گفت آیا پروا نمی‌کنید"},{"SurahNumber":37,"VerseNumber":125,"Text":"آیا بعل را می‌پرستید و بهترین آفریدگاران را رها می‌کنید؟"},{"SurahNumber":37,"VerseNumber":126,"Text":"خداوند را، که پروردگار شما و پروردگار پدران نخستین شماست؟"},{"SurahNumber":37,"VerseNumber":127,"Text":"پس او را دروغگو شمردند و ایشان [برای حساب و عذاب‌] حاضر شدگانند"},{"SurahNumber":37,"VerseNumber":128,"Text":"مگر آن بندگان خداوند که اخلاص یافته‌اند"},{"SurahNumber":37,"VerseNumber":129,"Text":"و برای او در میان واپسینان نام نیک نهادیم‌"},{"SurahNumber":37,"VerseNumber":130,"Text":"و سلام بر آل یاسین‌"},{"SurahNumber":37,"VerseNumber":131,"Text":"ما بدین‌سان نیکوکاران را جزا می‌دهیم‌"},{"SurahNumber":37,"VerseNumber":132,"Text":"او از بندگان مؤمن ما بود"},{"SurahNumber":37,"VerseNumber":133,"Text":"و همانا لوط از پیامبران بود"},{"SurahNumber":37,"VerseNumber":134,"Text":"چنین بود که او و خانواده‌اش، همگی را، رهایی دادیم‌"},{"SurahNumber":37,"VerseNumber":135,"Text":"مگر پیرزنی که جزو واپس‌ماندگان [در عذاب‌] بود"},{"SurahNumber":37,"VerseNumber":136,"Text":"سپس دیگران را نابود کردیم‌"},{"SurahNumber":37,"VerseNumber":137,"Text":"و خود شما بر [آثار] آنان بامدادان می‌گذرید"},{"SurahNumber":37,"VerseNumber":138,"Text":"و نیز شامگاهان، پس آیا تعقل نمی‌کنید؟"},{"SurahNumber":37,"VerseNumber":139,"Text":"و بی‌گمان یونس از پیامبران بود"},{"SurahNumber":37,"VerseNumber":140,"Text":"آنگاه که به سوی کشتی گرانبار گریخت‌"},{"SurahNumber":37,"VerseNumber":141,"Text":"پس با آنان قرعه انداخت و او بیرون انداختنی شد"},{"SurahNumber":37,"VerseNumber":142,"Text":"و ماهی [بزرگ /نهنگ‌] او را فرو بلعید و او در خور ملامت بود"},{"SurahNumber":37,"VerseNumber":143,"Text":"و اگر از تسبیح‌گویان نبود"},{"SurahNumber":37,"VerseNumber":144,"Text":"در شکم آن تا روزی که مردمان برانگیخته شوند به سر می‌برد"},{"SurahNumber":37,"VerseNumber":145,"Text":"آنگاه او را به کرانه بایر افکندیم و او بیمار بود"},{"SurahNumber":37,"VerseNumber":146,"Text":"و بر سر او [برای سایه افکنی‌] گیاهی از قسم کدو رویاندیم‌"},{"SurahNumber":37,"VerseNumber":147,"Text":"و [سرانجام‌] او را به سوی صدهزار نفر یا بیشتر [به رسالت‌] فرستادیم‌"},{"SurahNumber":37,"VerseNumber":148,"Text":"آنگاه ایمان آوردند و ما نیز آنان را تا مدتی بهره‌مند ساختیم‌"},{"SurahNumber":37,"VerseNumber":149,"Text":"از آنان بپرس که آیا پروردگار تو را دختران است و خود ایشان را پسران؟"},{"SurahNumber":37,"VerseNumber":150,"Text":"یا آنکه ما فرشتگان را مادینه آفریده‌ایم و ایشان شاهد بوده‌اند؟"},{"SurahNumber":37,"VerseNumber":151,"Text":"هان ایشان از سر تهمتشان می‌گویند"},{"SurahNumber":37,"VerseNumber":152,"Text":"خداوند فرزندی پدید آورده است، و ایشان دروغگو هستند"},{"SurahNumber":37,"VerseNumber":153,"Text":"آیا [خداوند] دختران را بر پسران ترجیح داده است؟"},{"SurahNumber":37,"VerseNumber":154,"Text":"شما را چه می‌شود، چگونه داوری می‌کنید؟"},{"SurahNumber":37,"VerseNumber":155,"Text":"آیا اندیشه نمی‌کنید؟"},{"SurahNumber":37,"VerseNumber":156,"Text":"یا حجتی آشکار در دست دارید؟"},{"SurahNumber":37,"VerseNumber":157,"Text":"پس اگر راست می‌گویید سندتان را بیاورید"},{"SurahNumber":37,"VerseNumber":158,"Text":"و بین او و جن پیوندی قائل شدند، و جنیان خود به خوبی می‌دانند که ایشان [برای حساب‌] حاضر شدگانند"},{"SurahNumber":37,"VerseNumber":159,"Text":"پاک و منزه است خداوند از آنچه می‌گویند"},{"SurahNumber":37,"VerseNumber":160,"Text":"مگر بندگان خداوند که اخلاص یافتگانند"},{"SurahNumber":37,"VerseNumber":161,"Text":"بدانید که شما و آنچه می‌پرستید"},{"SurahNumber":37,"VerseNumber":162,"Text":"شما کسی را به گمراهی نمی‌کشید"},{"SurahNumber":37,"VerseNumber":163,"Text":"مگر کسی را که درآینده به دوزخ است‌"},{"SurahNumber":37,"VerseNumber":164,"Text":"[و فرشتگان گویند] هیچ کس از ما نیست مگر آنکه پایگاهی معین دارد"},{"SurahNumber":37,"VerseNumber":165,"Text":"و ماییم که صف در صفیم‌"},{"SurahNumber":37,"VerseNumber":166,"Text":"و ماییم که تسبیح گویانیم‌"},{"SurahNumber":37,"VerseNumber":167,"Text":"و آنان ادعا می‌کردند"},{"SurahNumber":37,"VerseNumber":168,"Text":"که اگر در دست ما کتابی از [کتابهای آسمانی‌] پیشینیان بود"},{"SurahNumber":37,"VerseNumber":169,"Text":"بی‌شک از بندگان اخلاص یافته خداوند می‌شدیم‌"},{"SurahNumber":37,"VerseNumber":170,"Text":"ولی آن [کتاب آسمانی/ قرآن‌] را انکار کردند، زودا که بدانند"},{"SurahNumber":37,"VerseNumber":171,"Text":"و حکم ما در حق بندگان به رسالت فرستاده‌مان از پیش معین شده است‌"},{"SurahNumber":37,"VerseNumber":172,"Text":"ایشانند که نصرت یافتگانند"},{"SurahNumber":37,"VerseNumber":173,"Text":"و سپاه ماست که ایشان پیروزند"},{"SurahNumber":37,"VerseNumber":174,"Text":"پس تا مدتی از آنان روی بگردان‌"},{"SurahNumber":37,"VerseNumber":175,"Text":"و بنگر ایشان را، که زودا به دیده بصیرت بنگرند"},{"SurahNumber":37,"VerseNumber":176,"Text":"آیا عذاب ما را به شتاب می‌خواهند"},{"SurahNumber":37,"VerseNumber":177,"Text":"آنگاه که به سرای ایشان فرود آید، چه بد است بامداد [عذاب‌] هشدار یافتگان‌"},{"SurahNumber":37,"VerseNumber":178,"Text":"و تا مدتی از آنان روی بگردان‌"},{"SurahNumber":37,"VerseNumber":179,"Text":"و بنگر زودا که به دیده بصیرت بنگرند"},{"SurahNumber":37,"VerseNumber":180,"Text":"پاک و منزه است پروردگارت، که پروردگار پیروزمند است، از آنچه می‌گویند"},{"SurahNumber":37,"VerseNumber":181,"Text":"و درود بر پیامبران باد"},{"SurahNumber":37,"VerseNumber":182,"Text":"و سپاس خداوند را که پروردگار جهانیان است‌"}]}