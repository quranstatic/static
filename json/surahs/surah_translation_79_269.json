{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":79,"VerseNumber":1,"Text":"Bij de heftige losrukkers"},{"SurahNumber":79,"VerseNumber":2,"Text":"Bij de vlugge uittrekkers"},{"SurahNumber":79,"VerseNumber":3,"Text":"Bij de zwevende zwevers"},{"SurahNumber":79,"VerseNumber":4,"Text":"En bij de snelle voortspoeders"},{"SurahNumber":79,"VerseNumber":5,"Text":"En bij hen die een bevel uitvoeren"},{"SurahNumber":79,"VerseNumber":6,"Text":"Op de dag dat de bevende zal beven"},{"SurahNumber":79,"VerseNumber":7,"Text":"waar de volgende direct achteraan komt"},{"SurahNumber":79,"VerseNumber":8,"Text":"harten zullen op die dag bonzen"},{"SurahNumber":79,"VerseNumber":9,"Text":"hun ogen zijn neergeslagen"},{"SurahNumber":79,"VerseNumber":10,"Text":"Zij zullen zeggen: \"Worden wij echt in onze vroegere toestand teruggebracht"},{"SurahNumber":79,"VerseNumber":11,"Text":"Ook als wij vermolmde beenderen zijn geworden"},{"SurahNumber":79,"VerseNumber":12,"Text":"Zij zeggen: \"Dat is dan een terugkeer met verlies"},{"SurahNumber":79,"VerseNumber":13,"Text":"Dan klinkt slechts één afschrikkende kreet"},{"SurahNumber":79,"VerseNumber":14,"Text":"en dan staan zij al op het aardoppervlak"},{"SurahNumber":79,"VerseNumber":15,"Text":"Is het verhaal van Moesa tot jou gekomen"},{"SurahNumber":79,"VerseNumber":16,"Text":"Toen zijn Heer in de geheiligde vallei Toewa tot hem riep"},{"SurahNumber":79,"VerseNumber":17,"Text":"Ga heen naar Fir'aun -- hij is onbeschaamd"},{"SurahNumber":79,"VerseNumber":18,"Text":"en zeg: 'Zou jij je niet willen louteren"},{"SurahNumber":79,"VerseNumber":19,"Text":"Dan zal ik jou naar mijn Heer leiden zodat jij [Hem] zult vrezen"},{"SurahNumber":79,"VerseNumber":20,"Text":"Toen liet hij hem het grootste teken zien"},{"SurahNumber":79,"VerseNumber":21,"Text":"Maar hij loochende het en was weerspannig"},{"SurahNumber":79,"VerseNumber":22,"Text":"Toen keerde hij het snel de rug toe"},{"SurahNumber":79,"VerseNumber":23,"Text":"En hij riep een bijeenkomst samen en deed een afkondiging"},{"SurahNumber":79,"VerseNumber":24,"Text":"hij zei: \"Ik ben jullie hoogste heer"},{"SurahNumber":79,"VerseNumber":25,"Text":"Toen greep God hem door aan hem de straf van het hiernamaals en die van het tegenwoordige bestaan te voltrekken"},{"SurahNumber":79,"VerseNumber":26,"Text":"Daarin is een les voor wie vreest"},{"SurahNumber":79,"VerseNumber":27,"Text":"Zijn jullie moeilijker te scheppen of de hemel die Hij gebouwd heeft"},{"SurahNumber":79,"VerseNumber":28,"Text":"Hij heeft het dak ervan omhoog geheven en heeft hem gefatsoeneerd"},{"SurahNumber":79,"VerseNumber":29,"Text":"Hij heeft de nacht ervan donker gemaakt en het heldere daglicht ervan tevoorschijn gebracht"},{"SurahNumber":79,"VerseNumber":30,"Text":"En de aarde spreidde Hij daarna uit"},{"SurahNumber":79,"VerseNumber":31,"Text":"Hij bracht haar water en haar weiden tevoorschijn"},{"SurahNumber":79,"VerseNumber":32,"Text":"en de bergen heeft hij stevig aangebracht"},{"SurahNumber":79,"VerseNumber":33,"Text":"als vruchtgebruik voor jullie en jullie vee"},{"SurahNumber":79,"VerseNumber":34,"Text":"En wanneer dan de overstelpende catastrofe komt"},{"SurahNumber":79,"VerseNumber":35,"Text":"op de dag dat de mens zich herinnert wat hij heeft nagejaagd"},{"SurahNumber":79,"VerseNumber":36,"Text":"en het hellevuur onthuld wordt voor wie zien kan"},{"SurahNumber":79,"VerseNumber":37,"Text":"dan zal voor wie onbeschaamd was"},{"SurahNumber":79,"VerseNumber":38,"Text":"en het tegenwoordige leven verkoos"},{"SurahNumber":79,"VerseNumber":39,"Text":"het hellevuur de verblijfplaats zijn"},{"SurahNumber":79,"VerseNumber":40,"Text":"Maar dan zal voor wie vreesde om voor zijn Heer te staan en zich zijn persoonlijke neigingen ontzegde"},{"SurahNumber":79,"VerseNumber":41,"Text":"de tuin de verblijfplaats zijn"},{"SurahNumber":79,"VerseNumber":42,"Text":"Zij vragen jou naar het uur, voor wanneer het is vastgesteld"},{"SurahNumber":79,"VerseNumber":43,"Text":"Hoe kun jij dat nu noemen"},{"SurahNumber":79,"VerseNumber":44,"Text":"De uiteindelijke kennis berust bij jouw Heer"},{"SurahNumber":79,"VerseNumber":45,"Text":"Jij bent slechts een waarschuwer voor wie er bang voor zijn"},{"SurahNumber":79,"VerseNumber":46,"Text":"En op de dag dat zij het zien zal het zijn alsof het voor hen niet langer dan een avond of de morgen erna geduurd heeft"}]}