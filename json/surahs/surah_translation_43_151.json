{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":43,"VerseNumber":1,"Text":"حا، ميم"},{"SurahNumber":43,"VerseNumber":2,"Text":"سوگند به [اين‌] كتاب روشنگر"},{"SurahNumber":43,"VerseNumber":3,"Text":"همانا ما آن را قرآنى عربى كرديم، باشد كه تعقل كنيد"},{"SurahNumber":43,"VerseNumber":4,"Text":"و همانا آن در امّ الكتاب (لوح محفوظ) نزد ما تحقيقا متعالى و پرحكمت است"},{"SurahNumber":43,"VerseNumber":5,"Text":"آيا به سبب اين كه شما قومى گزافكاريد، قرآن را از شما باز مى‌گيريم [و از هدايت شما منصرف شويم؟]"},{"SurahNumber":43,"VerseNumber":6,"Text":"و چه بسيار پيامبرانى كه در ميان گذشتگان فرستاديم"},{"SurahNumber":43,"VerseNumber":7,"Text":"و هيچ پيامبرى سوى ايشان نمى‌آمد مگر اين كه او را استهزا مى‌كردند"},{"SurahNumber":43,"VerseNumber":8,"Text":"پس نيرومندتر از آنها را به هلاكت رسانديم و داستان [هلاكت‌] پيشينيان گذشت"},{"SurahNumber":43,"VerseNumber":9,"Text":"و اگر از آنها بپرسى: آسمان‌ها و زمين را چه كسى آفريد؟ قطعا مى‌گويند: آنها را آن قادر آگاه آفريد"},{"SurahNumber":43,"VerseNumber":10,"Text":"آن كسى كه زمين را بسترى براى شما گردانيد و براى شما در آن راه‌ها پديد آورد تا شما راه يابيد"},{"SurahNumber":43,"VerseNumber":11,"Text":"و آن كسى كه از آسمان آبى به اندازه فرستاد پس به وسيله آن سرزمين مرده را زنده كرديم، به همين صورت [از قبرها] بيرون آورده مى‌شويد"},{"SurahNumber":43,"VerseNumber":12,"Text":"خدايى كه همه جفت‌ها [حيوانات و غيره‌] را آفريد و براى شما كشتى‌ها و چهارپايان را كه بر آنها سوار مى‌شويد پديد آورد"},{"SurahNumber":43,"VerseNumber":13,"Text":"تا بر پشت آنها قرار گيريد، پس چون بر آنها برنشستيد، نعمت پروردگار خود را ياد كنيد و بگوييد: پاك است خدايى كه اينها را مسخر ما كرد و [گر نه‌] ما را توان [تسخير] آنها نبود"},{"SurahNumber":43,"VerseNumber":14,"Text":"و بى‌ترديد ما به سوى پروردگارمان باز خواهيم گشت"},{"SurahNumber":43,"VerseNumber":15,"Text":"و براى او از ميان بندگانش جزئى [چون فرزند] قرار دادند. به راستى كه انسان آشكارا ناسپاس است"},{"SurahNumber":43,"VerseNumber":16,"Text":"آيا از آنچه مى‌آفريند، خود دختران را برگرفته و شما را به [داشتن‌] پسران برگزيده است"},{"SurahNumber":43,"VerseNumber":17,"Text":"ولى هنگامى كه به يكى از آنها مژده‌ى [تولد] همان چيزى داده شود كه به خداى رحمان نسبت داده، چهره‌اش سياه مى‌گردد در حالى كه خشم و تأسف خود را فرو مى‌خورد"},{"SurahNumber":43,"VerseNumber":18,"Text":"آيا آن كسى كه در [لابه‌لاى‌] پيرايه و زيور پرورش مى‌يابد (دختر) و به هنگام جدال قدرت تبيين ندارد [فرزند خداست‌]"},{"SurahNumber":43,"VerseNumber":19,"Text":"و فرشتگانى را كه بندگان رحمانند، مؤنث پنداشتند. آيا در آفرينش آنها حضور داشته‌اند؟ زودا كه گواهى ايشان نوشته شود و بازخواست شوند"},{"SurahNumber":43,"VerseNumber":20,"Text":"و گفتند: اگر خداى رحمان مى‌خواست، آنها را نمى‌پرستيديم. آنان به اين [سخن‌] علم ندارند و جز دروغ نمى‌گويند"},{"SurahNumber":43,"VerseNumber":21,"Text":"آيا [ما] پيش از اين كتابى به آنها داده‌ايم، كه بدان تمسك مى‌جويند"},{"SurahNumber":43,"VerseNumber":22,"Text":"بلكه گفتند: ما پدران خود را بر آيينى يافته‌ايم و ما بر آثار ايشان هدايت شده‌ايم"},{"SurahNumber":43,"VerseNumber":23,"Text":"و همچنين پيش از تو در هيچ شهرى هشدار دهنده‌اى نفرستاديم مگر آن كه خوشگذران‌هاى آن گفتند: ما پدران خود را بر آيينى يافته‌ايم و ما به آثار آنها اقتدا مى‌كنيم"},{"SurahNumber":43,"VerseNumber":24,"Text":"[پيامبرشان‌] گفت: حتى اگر براى شما چيزى بياورم كه از آنچه پدران خود را بر آن يافته‌ايد، هدايت كننده‌تر باشد [باز هم از آنها پيروى مى‌كنيد] گفتند: ما [نسبت‌] به آنچه بدان فرستاده شده‌ايد كافريم"},{"SurahNumber":43,"VerseNumber":25,"Text":"پس، از آنها انتقام گرفتيم پس بنگر كه عاقبت تكذيب كنندگان چگونه شد"},{"SurahNumber":43,"VerseNumber":26,"Text":"و [ياد كن‌] هنگامى را كه ابراهيم به پدر و قوم خود گفت: من واقعا از آنچه مى‌پرستيد بيزارم"},{"SurahNumber":43,"VerseNumber":27,"Text":"مگر آن كس كه مرا آفريد كه البته او به زودى مرا هدايت خواهد كرد"},{"SurahNumber":43,"VerseNumber":28,"Text":"و اين [سخن يكتاپرستى‌] را در نسل او سخنى ماندگار قرار داد، باشد كه [به سوى خدا] بازگردند"},{"SurahNumber":43,"VerseNumber":29,"Text":"بلكه اينان و پدرانشان را برخوردار كردم تا اين كه حق و فرستاده‌اى روشنگر به سويشان آمد"},{"SurahNumber":43,"VerseNumber":30,"Text":"و چون حق به سويشان آمد گفتند: اين افسون است و ما بدان كافريم"},{"SurahNumber":43,"VerseNumber":31,"Text":"و گفتند: چرا اين قرآن بر مردى بزرگ از آن دو قريه [مكه و طائف‌] نازل نشده است"},{"SurahNumber":43,"VerseNumber":32,"Text":"مگر رحمت پروردگار تو را آنها تقسيم مى‌كنند؟ اين ماييم كه معيشت آنها را در زندگى دنيا ميانشان تقسيم كرده‌ايم، و بعضى از آنها را بر بعضى مراتبى برترى داديم تا يكديگر را به خدمت گيرند [و چرخه زندگى بگردد]، و رحمت پروردگار تو از آنچه مى‌اندوزند بهتر است"},{"SurahNumber":43,"VerseNumber":33,"Text":"و اگر بيم آن نبود كه مردم [در انكار خدا] يك امت گردند، قطعا سقف خانه‌هاى كسانى را كه به [خداى‌] رحمان كافر مى‌شوند، از نقره مى‌كرديم و بر آنها نردبان‌ها مى‌نهاديم كه از آن بالا روند"},{"SurahNumber":43,"VerseNumber":34,"Text":"و براى خانه‌هايشان نيز درها و تخت‌هايى [سيمين مى‌ساختيم‌] كه بر آنها تكيه زنند"},{"SurahNumber":43,"VerseNumber":35,"Text":"و زر و زيورهايى [ديگر نيز]، ولى اينها همه جز كالاى زندگى دنيا نيست، و آخرت نزد پروردگار تو از آن پرهيزكاران است"},{"SurahNumber":43,"VerseNumber":36,"Text":"و هر كه از ياد [خداى‌] رحمان دل بگرداند، شيطانى بر او مى‌گماريم كه همدم او گردد"},{"SurahNumber":43,"VerseNumber":37,"Text":"و مسلما آن [شيطان‌] ها ايشان را از راه باز مى‌دارند ولى آنها مى‌پندارند كه هدايت يافتگانند"},{"SurahNumber":43,"VerseNumber":38,"Text":"تا آن‌گاه كه او [با همدم خود] به حضور ما آيد، [به شيطان خود] گويد: اى كاش ميان من و تو فاصله مشرق و مغرب مى‌بود. پس چه بد همنشينى بودى"},{"SurahNumber":43,"VerseNumber":39,"Text":"و چون ستم كرديد، اين كه شما امروز در عذاب مشتركيد، شما را هرگز سودى نخواهد بخشيد"},{"SurahNumber":43,"VerseNumber":40,"Text":"پس آيا تو مى‌توانى كران را شنوا كنى يا كوردلان و كسانى را كه در ضلالتى آشكارند هدايت كنى"},{"SurahNumber":43,"VerseNumber":41,"Text":"پس اگر ما تو را [از دنيا] ببريم، قطعا از آنها انتقام مى‌گيريم"},{"SurahNumber":43,"VerseNumber":42,"Text":"يا آنچه را به ايشان وعده داده‌ايم به تو نشان مى‌دهيم، چرا كه ما بر آنان تواناييم"},{"SurahNumber":43,"VerseNumber":43,"Text":"پس به آنچه به تو وحى شده تمسك جوى كه تو بر راهى راست هستى"},{"SurahNumber":43,"VerseNumber":44,"Text":"و بى‌گمان اين [قرآن‌] براى تو و براى قوم تو تذكرى است، و به زودى [در مورد آن‌] بازخواست خواهيد شد"},{"SurahNumber":43,"VerseNumber":45,"Text":"و از رسولان ما كه پيش از تو فرستاديم بپرس: آيا در برابر [خداى‌] رحمان خدايانى قرار داده‌ايم كه عبادت شوند"},{"SurahNumber":43,"VerseNumber":46,"Text":"و به راستى موسى را با آيات خويش به سوى فرعون و بزرگانش فرستاديم، پس گفت: من فرستاده‌ى پروردگار جهانيانم"},{"SurahNumber":43,"VerseNumber":47,"Text":"پس چون آيات ما را براى آنها آورد، به ناگاه آنها به آن [آيات از روى تمسخر] مى‌خنديدند"},{"SurahNumber":43,"VerseNumber":48,"Text":"و ما هيچ معجزه‌اى به آنها نشان نداديم مگر آن كه از مشابهش عظيم‌تر بود، و آنها را به عذاب گرفتار كرديم تا مگر باز گردند"},{"SurahNumber":43,"VerseNumber":49,"Text":"و گفتند: اى افسونگر! پروردگار خود را به آن عهدى كه با تو كرده براى ما بخوان [كه اين عذاب را از ما بردارد] كه ما حتما هدايت پذير خواهيم بود"},{"SurahNumber":43,"VerseNumber":50,"Text":"پس هنگامى كه عذاب را از آنها برداشتيم به ناگاه ايشان پيمان مى‌شكستند"},{"SurahNumber":43,"VerseNumber":51,"Text":"و فرعون در ميان مردمش بانگ برآورد [و گفت:] اى قوم من! آيا حكومت مصر و اين نهرها كه از زير [كاخ‌هاى‌] من جارى است از آن من نيست؟ آيا نمى‌بينيد"},{"SurahNumber":43,"VerseNumber":52,"Text":"بلكه من از اين مردى كه بى‌مقدار است و قادر بر بيان نيست بهترم"},{"SurahNumber":43,"VerseNumber":53,"Text":"پس چرا بر او دستبندهاى زرين [از جانب خدا] افكنده نشده يا فرشتگان همراه وى نيامده‌اند"},{"SurahNumber":43,"VerseNumber":54,"Text":"پس قوم خود را سبك مغز گردانيد در نتيجه اطاعتش كردند، مسلما آنها مردمى نافرمان بودند"},{"SurahNumber":43,"VerseNumber":55,"Text":"و چون ما را به خشم آوردند از آنها انتقام گرفتيم و همگى‌شان را غرق كرديم"},{"SurahNumber":43,"VerseNumber":56,"Text":"پس آنها را پيشينيانى [براى كفر و فسق‌] و عبرتى براى آيندگان قرار داديم"},{"SurahNumber":43,"VerseNumber":57,"Text":"و هنگامى كه [تولد] پسر مريم [براى قدرت خدا] مثل زده شد، به ناگاه قوم تو از آن سخن [به تمسخر و خنده‌] سرو صدا راه انداختند"},{"SurahNumber":43,"VerseNumber":58,"Text":"و گفتند: آيا معبودهاى ما بهترند يا او؟ [اگر معبودهاى ما در آتشند او نيز به دليل معبود واقع شدن در آتش است‌]. اين [مثل‌] را براى تو نزدند مگر از روى ستيزه‌جويى، بلكه آنها مردمى ستيزه جويند"},{"SurahNumber":43,"VerseNumber":59,"Text":"او جز بنده‌اى كه موهبتش داديم و او را براى بنى اسرائيل سرمشق و نمونه ساختيم نيست"},{"SurahNumber":43,"VerseNumber":60,"Text":"و اگر مى‌خواستيم، البته به جاى شما فرشتگانى قرار مى‌داديم كه در زمين جانشين [شما] شوند"},{"SurahNumber":43,"VerseNumber":61,"Text":"و همانا وجود او (عيسى) دانشى براى [فهم‌] رستاخيز است، پس زنهار در آن ترديد نكنيد و از من پيروى كنيد كه راه راست اين است"},{"SurahNumber":43,"VerseNumber":62,"Text":"و شيطان شما را از راه باز ندارد، چرا كه او دشمن آشكار شماست"},{"SurahNumber":43,"VerseNumber":63,"Text":"و هنگامى كه عيسى دلايل روشن [براى آنها] آورد گفت: همانا براى شما حكمت آورده‌ام و [آمده‌ام‌] تا برخى چيزها را كه در آن اختلاف مى‌كنيد برايتان بيان كنم، پس از خدا بترسيد و از من اطاعت كنيد"},{"SurahNumber":43,"VerseNumber":64,"Text":"بى‌ترديد خداوند [يكتا]، همو پروردگار من و پروردگار شماست، پس [تنها] او را بپرستيد كه راه راست همين است"},{"SurahNumber":43,"VerseNumber":65,"Text":"پس گروه‌ها از ميان خودشان [در باره‌ى مسيح‌] اختلاف كردند. پس واى بر كسانى كه ستم كردند از عذاب روزى دردناك"},{"SurahNumber":43,"VerseNumber":66,"Text":"آيا جز رستاخيز را چشم به راهند كه ناگهان به سراغشان آيد در حالى كه بى‌خبرند"},{"SurahNumber":43,"VerseNumber":67,"Text":"در آن روز دوستان، بعضى دشمن بعضى ديگرند، مگر پرهيزگاران"},{"SurahNumber":43,"VerseNumber":68,"Text":"اى بندگان من! امروز بر شما بيمى نيست و شما غمگين نخواهيد شد"},{"SurahNumber":43,"VerseNumber":69,"Text":"همان كسانى كه به آيات ما ايمان آوردند و تسليم بودند"},{"SurahNumber":43,"VerseNumber":70,"Text":"شما و همسرانتان شادمانه داخل بهشت شويد"},{"SurahNumber":43,"VerseNumber":71,"Text":"كاسه‌هاى زرين و سبوهايى برگرد آنها مى‌گردانند و در آن جا هر چه دلخواه آنهاست و مايه لذت ديدگان است وجود دارد، و شما در آن جا جاودانه خواهيد بود"},{"SurahNumber":43,"VerseNumber":72,"Text":"و اين همان بهشتى است كه به [پاداش‌] آنچه مى‌كرديد وارث آن شده‌ايد"},{"SurahNumber":43,"VerseNumber":73,"Text":"در آن جا براى شما ميوه‌هاى فراوان است كه از آن مى‌خوريد"},{"SurahNumber":43,"VerseNumber":74,"Text":"همانا مجرمان در عذاب جهنم ماندگارند"},{"SurahNumber":43,"VerseNumber":75,"Text":"[عذاب‌] از آنها كاسته نمى‌شود و ايشان در آن جا نااميدند"},{"SurahNumber":43,"VerseNumber":76,"Text":"و ما بر آنها ستم نكرديم بلكه خودشان ستمكار بودند"},{"SurahNumber":43,"VerseNumber":77,"Text":"و فرياد برآورند: اى مالك! پروردگارت مى‌بايست جان ما را بستاند. او گويد: شما [همچنان‌] ماندگاريد"},{"SurahNumber":43,"VerseNumber":78,"Text":"همانا حقيقت را برايتان آورديم، ليكن بيشتر شما حقيقت را خوش نداشتيد"},{"SurahNumber":43,"VerseNumber":79,"Text":"بلكه در كار [مخالفت با حق‌] اصرار ورزيدند، ما [نيز بر كيفرشان‌] اصرار مى‌ورزيم"},{"SurahNumber":43,"VerseNumber":80,"Text":"آيا مى‌پندارند كه ما راز آنها و نجوايشان را نمى‌شنويم؟ چرا [مى‌شنويم‌] و رسولان ما نزد آنها مى‌نويسند"},{"SurahNumber":43,"VerseNumber":81,"Text":"بگو: اگر [خداى‌] رحمان را فرزندى باشد، خود من نخستين پرستندگانم [و بايد او را بپرستم‌]"},{"SurahNumber":43,"VerseNumber":82,"Text":"منزّه است پروردگار آسمان‌ها و زمين، صاحب عرش، از آنچه وصف مى‌كنند"},{"SurahNumber":43,"VerseNumber":83,"Text":"پس آنها را رها كن تا به [همان سخنان‌] باطل مشغول باشند و بازى كنند تا آن روزى را كه بدان وعده داده مى‌شوند ديدار كنند"},{"SurahNumber":43,"VerseNumber":84,"Text":"و اوست كه در آسمان معبود و در زمين معبود است، و هموست كه حكيم داناست"},{"SurahNumber":43,"VerseNumber":85,"Text":"و پرخير و پاينده است كسى كه فرمانروايى آسمان‌ها و زمين و آنچه ميان آنهاست از آن اوست، و علم قيامت نزد اوست و به سوى او بازگردانده مى‌شويد"},{"SurahNumber":43,"VerseNumber":86,"Text":"و كسانى را كه به جاى او مى‌خوانند اختيار شفاعت ندارند، مگر كسانى كه از روى علم، به حق گواهى داده [و موحد] باشند"},{"SurahNumber":43,"VerseNumber":87,"Text":"و اگر از آنها بپرسى چه كسى آنها را آفريد؟ مسلما خواهند گفت: خدا. پس چگونه [از بندگى او] بازگردانده مى‌شوند"},{"SurahNumber":43,"VerseNumber":88,"Text":"و گفته پيامبر [اين است:] اى پروردگار من! اينها گروهى هستند كه ايمان نمى‌آورند"},{"SurahNumber":43,"VerseNumber":89,"Text":"[و گفته شود:] پس از آنها صرف نظر كن و بگو: به سلامت! پس زودا كه بدانند"}]}