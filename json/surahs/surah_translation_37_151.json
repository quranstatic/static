{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":37,"VerseNumber":1,"Text":"سوگند به صف بستگان، صفى [عظيم‌]"},{"SurahNumber":37,"VerseNumber":2,"Text":"و سوگند به نهى كنندگان كه به سختى طرد مى‌كنند"},{"SurahNumber":37,"VerseNumber":3,"Text":"و سوگند به تلاوت كنندگان ذكر (و آيات الهى)"},{"SurahNumber":37,"VerseNumber":4,"Text":"كه قطعا معبود شما يگانه است"},{"SurahNumber":37,"VerseNumber":5,"Text":"پروردگار آسمان‌ها و زمين و آنچه ميان آنهاست و پروردگار مشرق‌هاست"},{"SurahNumber":37,"VerseNumber":6,"Text":"ما آسمان نزديك‌تر را به زيور اختران آراستيم"},{"SurahNumber":37,"VerseNumber":7,"Text":"و [آن را] از هر شيطان سركشى محفوظ داشتيم"},{"SurahNumber":37,"VerseNumber":8,"Text":"[به طورى كه‌] نمى‌توانند به [سخن‌] ساكنان عالم بالا گوش فرا دهند، و از هر سويى پرتاب مى‌شوند"},{"SurahNumber":37,"VerseNumber":9,"Text":"با شدت به عقب رانده مى‌شوند، و برايشان عذابى پيوسته است"},{"SurahNumber":37,"VerseNumber":10,"Text":"مگر كسى كه [از سخن بالاييان‌] چيزى بربايد كه شهابى سوراخ كننده دنبالش مى‌كند"},{"SurahNumber":37,"VerseNumber":11,"Text":"پس [از مشركان‌] بپرس: آيا آنها از لحاظ آفرينش سخت‌ترند يا كسانى كه [از فرشتگان و غيره‌] خلق كرده‌ايم؟ آنها را از گلى چسبنده پديد آورديم [كه ضعيفند]"},{"SurahNumber":37,"VerseNumber":12,"Text":"بلكه [تو از انكارشان‌] تعجب مى‌كنى، و آنها استهزا مى‌كنند"},{"SurahNumber":37,"VerseNumber":13,"Text":"و چون به آنها پند داده شود پند نمى‌گيرند"},{"SurahNumber":37,"VerseNumber":14,"Text":"و چون آيتى ببينند آن را به مسخره مى‌گيرند"},{"SurahNumber":37,"VerseNumber":15,"Text":"و مى‌گويند: اين جز سحرى آشكار نيست"},{"SurahNumber":37,"VerseNumber":16,"Text":"آيا چون مرديم و خاك و استخوان‌هايى شديم، به راستى دوباره زنده مى‌شويم"},{"SurahNumber":37,"VerseNumber":17,"Text":"و آيا نياكان ما نيز [زنده مى‌شوند]"},{"SurahNumber":37,"VerseNumber":18,"Text":"بگو: آرى، و شما [زنده مى‌شويد] در حالى كه خوار خواهيد بود"},{"SurahNumber":37,"VerseNumber":19,"Text":"پس آن تنها يك صيحه است و بس، و به ناگاه همه آنها [برخيزند و] بنگرند"},{"SurahNumber":37,"VerseNumber":20,"Text":"و مى‌گويند: واى بر ما! اين روز جزاست"},{"SurahNumber":37,"VerseNumber":21,"Text":"اين همان روز داورى است كه تكذيبش مى‌كرديد"},{"SurahNumber":37,"VerseNumber":22,"Text":"[اى فرشتگان!] گرد آوريد ظالمان و همگنانشان و آنچه را كه پرستش مى‌كردند"},{"SurahNumber":37,"VerseNumber":23,"Text":"[آرى آنچه را] جز خدا [مى‌پرستيدند گرد آوريد] و به راه جهنم هدايتشان كنيد"},{"SurahNumber":37,"VerseNumber":24,"Text":"و آنها را نگه داريد كه بازخواست خواهند شد"},{"SurahNumber":37,"VerseNumber":25,"Text":"شما را چه شده است كه يكديگر را يارى نمى‌كنيد"},{"SurahNumber":37,"VerseNumber":26,"Text":"بلكه امروز آنها تسليم شدگانند"},{"SurahNumber":37,"VerseNumber":27,"Text":"و روى به يكديگر كنند و از هم بپرسند"},{"SurahNumber":37,"VerseNumber":28,"Text":"گويند: [پس چه شد؟] شما كه از در نيكخواهى سراغ ما مى‌آمديد"},{"SurahNumber":37,"VerseNumber":29,"Text":"[مستكبران‌] مى‌گويند: [نه،] بلكه شما [خودتان‌] مؤمن نبوديد"},{"SurahNumber":37,"VerseNumber":30,"Text":"و ما را بر شما هيچ تسلطى نبود، بلكه شما خود مردمى طغيانگر بوديد"},{"SurahNumber":37,"VerseNumber":31,"Text":"پس وعده‌ى پروردگارمان بر ما محقق شد و اكنون بايد [عذاب را] بچشيم"},{"SurahNumber":37,"VerseNumber":32,"Text":"پس شما را گمراه كرديم، زيرا خودمان نيز گمراه بوديم"},{"SurahNumber":37,"VerseNumber":33,"Text":"پس بى‌ترديد [همه‌] ايشان در آن روز در عذاب مشتركند"},{"SurahNumber":37,"VerseNumber":34,"Text":"[آرى‌] ما با مجرمان چنين مى‌كنيم"},{"SurahNumber":37,"VerseNumber":35,"Text":"چرا كه آنان بودند كه وقتى به ايشان گفته مى‌شد: خدايى جز خداى يگانه نيست تكبر مى‌ورزيدند"},{"SurahNumber":37,"VerseNumber":36,"Text":"و مى‌گفتند: آيا ما خدايان خويش را براى گفته شاعرى مجنون رها كنيم"},{"SurahNumber":37,"VerseNumber":37,"Text":"بلكه او حق را آورده و پيامبران را تصديق كرده است"},{"SurahNumber":37,"VerseNumber":38,"Text":"بى‌ترديد، شما چشنده‌ى عذاب دردناك خواهيد بود"},{"SurahNumber":37,"VerseNumber":39,"Text":"و جز در برابر آنچه مى‌كرديد جزا نمى‌يابيد"},{"SurahNumber":37,"VerseNumber":40,"Text":"مگر بندگان خالص شده‌ى خدا"},{"SurahNumber":37,"VerseNumber":41,"Text":"كه آنها رزقى معين دارند"},{"SurahNumber":37,"VerseNumber":42,"Text":"[انواع‌] ميوه‌ها و آنها گرامى داشتگانند"},{"SurahNumber":37,"VerseNumber":43,"Text":"در باغ‌هاى پرنعمت"},{"SurahNumber":37,"VerseNumber":44,"Text":"بر تخت‌هايى رو به روى هم"},{"SurahNumber":37,"VerseNumber":45,"Text":"جامى از شراب طهور بر آنان مى‌گردانند"},{"SurahNumber":37,"VerseNumber":46,"Text":"شرابى سپيد و روشن كه براى نوشندگان لذّت بخش است"},{"SurahNumber":37,"VerseNumber":47,"Text":"نه در آن تباهى عقل است و نه از آن مست مى‌شوند"},{"SurahNumber":37,"VerseNumber":48,"Text":"و در كنارشان دلبرانى درشت چشم است كه [به همسران خود] چشم دوزند"},{"SurahNumber":37,"VerseNumber":49,"Text":"[سيمين تن‌] گويى تخم ماكيانند كه در پوشش نهاده‌اند"},{"SurahNumber":37,"VerseNumber":50,"Text":"رو به يكديگر كنند و از همديگر پرس و جو كنند"},{"SurahNumber":37,"VerseNumber":51,"Text":"گوينده‌اى از آنها مى‌گويد: راستى من [در دنيا] همنشينى داشتم"},{"SurahNumber":37,"VerseNumber":52,"Text":"[كه به من‌] مى‌گفت: آيا واقعا تو [هم‌] از باور دارندگانى"},{"SurahNumber":37,"VerseNumber":53,"Text":"آيا وقتى مرديم و خاك و استخوان شديم آيا واقعا [زنده شده‌] مجازات مى‌شويم"},{"SurahNumber":37,"VerseNumber":54,"Text":"گويد: آيا شما سر بلند مى‌كنيد ببينيد [او كجاست‌]"},{"SurahNumber":37,"VerseNumber":55,"Text":"پس سر بلند مى‌كند و او را در وسط آتش مى‌بيند"},{"SurahNumber":37,"VerseNumber":56,"Text":"مى‌گويد: به خدا سوگند چيزى نمانده بود كه مرا به هلاكت اندازى"},{"SurahNumber":37,"VerseNumber":57,"Text":"و اگر رحمت پروردگارم نبود، بى‌ترديد من نيز از احضار شدگان [در آتش‌] بودم"},{"SurahNumber":37,"VerseNumber":58,"Text":"[و از روى شوق مى‌گويد:] آيا ما را ديگر مرگى نيست"},{"SurahNumber":37,"VerseNumber":59,"Text":"جز همان مرگ نخستين ما؟ و ما عذاب نخواهيم شد"},{"SurahNumber":37,"VerseNumber":60,"Text":"به راستى اين همان كاميابى بزرگ است"},{"SurahNumber":37,"VerseNumber":61,"Text":"براى اين (رقم نعمت‌ها) بايد اهل عمل بكوشند"},{"SurahNumber":37,"VerseNumber":62,"Text":"آيا اين براى پذيرايى بهتر است يا درخت زقوم"},{"SurahNumber":37,"VerseNumber":63,"Text":"همانا ما آن [درخت‌] را براى ستمگران، عذاب قرار داده‌ايم"},{"SurahNumber":37,"VerseNumber":64,"Text":"[و] آن درختى است كه در اعماق جهنم مى‌رويد"},{"SurahNumber":37,"VerseNumber":65,"Text":"ميوه‌اش گويى سرهاى ديوان است"},{"SurahNumber":37,"VerseNumber":66,"Text":"پس [دوزخيان‌] حتما از آن مى‌خورند و شكم‌ها را از آن پر مى‌كنند"},{"SurahNumber":37,"VerseNumber":67,"Text":"سپس براى ايشان بر روى آن [زقوم‌] مخلوطى از آب جوشان است"},{"SurahNumber":37,"VerseNumber":68,"Text":"سپس بازگشتشان بى‌گمان به جانب آتش دوزخ است"},{"SurahNumber":37,"VerseNumber":69,"Text":"همانا آنها پدران خود را گمراه يافتند"},{"SurahNumber":37,"VerseNumber":70,"Text":"و [با اين حال‌] با سرعت در پى آنها كشانده مى‌شوند"},{"SurahNumber":37,"VerseNumber":71,"Text":"و البته پيش از آنها بيشتر پيشينيان گمراه شدند"},{"SurahNumber":37,"VerseNumber":72,"Text":"و حال آن كه ما هشدار دهندگانى در ميانشان فرستاديم"},{"SurahNumber":37,"VerseNumber":73,"Text":"پس ببين فرجام هشدار داده شدگان چگونه شد"},{"SurahNumber":37,"VerseNumber":74,"Text":"به استثناى بندگان خالص شده‌ى خدا"},{"SurahNumber":37,"VerseNumber":75,"Text":"و همانا نوح ما را ندا داد و چه نيكو اجابت كننده بوديم"},{"SurahNumber":37,"VerseNumber":76,"Text":"و او و كسانش را از آن محنت بزرگ رهانيديم"},{"SurahNumber":37,"VerseNumber":77,"Text":"و [تنها] نسل او را باقى گذاشتيم"},{"SurahNumber":37,"VerseNumber":78,"Text":"و در ميان آيندگان [آوازه‌ى نيك‌] او را بر جاى نهاديم"},{"SurahNumber":37,"VerseNumber":79,"Text":"درود بر نوح در ميان جهانيان"},{"SurahNumber":37,"VerseNumber":80,"Text":"ما اين گونه نيكوكاران را پاداش مى‌دهيم"},{"SurahNumber":37,"VerseNumber":81,"Text":"به راستى او از بندگان مؤمن ما بود"},{"SurahNumber":37,"VerseNumber":82,"Text":"سپس ديگران را غرق كرديم"},{"SurahNumber":37,"VerseNumber":83,"Text":"و بى‌گمان، ابراهيم از پيروان او بود"},{"SurahNumber":37,"VerseNumber":84,"Text":"آن‌گاه كه با دلى پاك به [پيشگاه‌] پروردگارش روى آورد"},{"SurahNumber":37,"VerseNumber":85,"Text":"چون به پدر و قوم خود گفت: [اينها] چيست كه مى‌پرستيد"},{"SurahNumber":37,"VerseNumber":86,"Text":"آيا غير از خداوند خدايان دروغين را مى‌خواهيد"},{"SurahNumber":37,"VerseNumber":87,"Text":"پس به پروردگار جهانيان چه گمان داريد"},{"SurahNumber":37,"VerseNumber":88,"Text":"پس نظرى به ستارگان افكند"},{"SurahNumber":37,"VerseNumber":89,"Text":"و گفت: من بيمارم [و با شما به مراسم عيد نمى‌آيم‌]"},{"SurahNumber":37,"VerseNumber":90,"Text":"پس از او روى گرداندند و برگشتند"},{"SurahNumber":37,"VerseNumber":91,"Text":"پس مخفيانه به سوى خدايانشان رفت و [به ريشخند] گفت: چرا چيزى نمى‌خوريد"},{"SurahNumber":37,"VerseNumber":92,"Text":"شما را چه شده كه سخن نمى‌گوييد"},{"SurahNumber":37,"VerseNumber":93,"Text":"پس مخفيانه با دست راست ضربتى بر سر آنها كوفت [و آنها را در هم شكست‌]"},{"SurahNumber":37,"VerseNumber":94,"Text":"پس [قومش‌] شتابان به سوى او روى آوردند"},{"SurahNumber":37,"VerseNumber":95,"Text":"[ابراهيم‌] گفت: آيا آنچه را كه [با دست خود] مى‌تراشيد، مى‌پرستيد"},{"SurahNumber":37,"VerseNumber":96,"Text":"حال آن كه خداوند هم شما را آفريده و هم آنچه را كه مى‌سازيد"},{"SurahNumber":37,"VerseNumber":97,"Text":"گفتند: برايش بنايى بسازيد و او را در جهنمى [از آتش‌] افكنيد"},{"SurahNumber":37,"VerseNumber":98,"Text":"پس طرحى براى [نابودى‌] او ريختند ولى ما آنها را پست و [مغلوب‌] ساختيم"},{"SurahNumber":37,"VerseNumber":99,"Text":"و [ابراهيم‌] گفت: من به سوى پروردگارم روانم، زودا كه هدايتم كند"},{"SurahNumber":37,"VerseNumber":100,"Text":"[اى‌] پروردگار من! مرا [فرزندى‌] از شايستگان عطا كن"},{"SurahNumber":37,"VerseNumber":101,"Text":"پس پسرى بردبار را به او مژده داديم"},{"SurahNumber":37,"VerseNumber":102,"Text":"و چون او همراه پدر به [سنّ‌] كار و كوشش رسيد، گفت: اى پسرك من! من پيوسته در خواب مى‌بينم كه تو را سر مى‌برم. بنگر كه رأى تو چيست؟ گفت: اى پدر من! آنچه را دستور يافته‌اى انجام ده، اگر خدا بخواهد مرا از صابران خواهى يافت"},{"SurahNumber":37,"VerseNumber":103,"Text":"پس وقتى هر دو [بر اين كار] تسليم شدند و پسر را به پيشانى بر خاك افكند"},{"SurahNumber":37,"VerseNumber":104,"Text":"او را ندا داديم كه اى ابراهيم"},{"SurahNumber":37,"VerseNumber":105,"Text":"حقا كه خوابت را تحقق بخشيدى. ما نيكوكاران را چنين پاداش مى‌دهيم"},{"SurahNumber":37,"VerseNumber":106,"Text":"به راستى كه اين همان آزمايش آشكار بود"},{"SurahNumber":37,"VerseNumber":107,"Text":"و او را در ازاى قربانى بزرگ بازخريديم"},{"SurahNumber":37,"VerseNumber":108,"Text":"و در [ميان‌] آيندگان براى او [آوازه‌ى نيك‌] بر جاى نهاديم"},{"SurahNumber":37,"VerseNumber":109,"Text":"سلام بر ابراهيم"},{"SurahNumber":37,"VerseNumber":110,"Text":"اين چنين نيكوكاران را پاداش مى‌دهيم"},{"SurahNumber":37,"VerseNumber":111,"Text":"در حقيقت، او از بندگان مؤمن ما بود"},{"SurahNumber":37,"VerseNumber":112,"Text":"و او را به اسحاق، پيامبرى از صالحان بشارت داديم"},{"SurahNumber":37,"VerseNumber":113,"Text":"و بر او و بر اسحاق بركت داديم، و از فرزندانشان برخى نيكوكارند و برخى آشكارا بر خود ستمكارند"},{"SurahNumber":37,"VerseNumber":114,"Text":"و به راستى به موسى و هارون موهبت داديم"},{"SurahNumber":37,"VerseNumber":115,"Text":"و آن دو و قومشان را از محنتى بزرگ نجات داديم"},{"SurahNumber":37,"VerseNumber":116,"Text":"و آنان را يارى داديم تا ايشان غالب آمدند"},{"SurahNumber":37,"VerseNumber":117,"Text":"و آن دو را كتاب روشنگر داديم"},{"SurahNumber":37,"VerseNumber":118,"Text":"و هر دو را به راه راست هدايت كرديم"},{"SurahNumber":37,"VerseNumber":119,"Text":"و براى آن دو در [ميان‌] آيندگان [نام نيك‌] بر جاى نهاديم"},{"SurahNumber":37,"VerseNumber":120,"Text":"سلام بر موسى و هارون"},{"SurahNumber":37,"VerseNumber":121,"Text":"به راستى ما نيكوكاران را چنين پاداش مى‌دهيم"},{"SurahNumber":37,"VerseNumber":122,"Text":"آن دو از بندگان مؤمن ما بودند"},{"SurahNumber":37,"VerseNumber":123,"Text":"و به راستى الياس از فرستادگان [ما] بود"},{"SurahNumber":37,"VerseNumber":124,"Text":"هنگامى كه به قوم خود گفت: آيا پروا نمى‌داريد"},{"SurahNumber":37,"VerseNumber":125,"Text":"آيا بت «بعل» را مى‌پرستيد و بهترين آفرينندگان را وا مى‌گذاريد"},{"SurahNumber":37,"VerseNumber":126,"Text":"خدا را [ترك مى‌كنيد] كه پروردگار شما و پروردگار پدران پيشين شماست"},{"SurahNumber":37,"VerseNumber":127,"Text":"اما او را تكذيب كردند و قطعا آنها از احضار شدگانند"},{"SurahNumber":37,"VerseNumber":128,"Text":"مگر بندگان خالص شده‌ى خدا"},{"SurahNumber":37,"VerseNumber":129,"Text":"و براى او در [ميان‌] آيندگان [آوازه‌ى نيك‌] بر جاى نهاديم"},{"SurahNumber":37,"VerseNumber":130,"Text":"سلام بر الياس"},{"SurahNumber":37,"VerseNumber":131,"Text":"ما نيكوكاران را اين گونه پاداش مى‌دهيم"},{"SurahNumber":37,"VerseNumber":132,"Text":"همانا او از بندگان مؤمن ما بود"},{"SurahNumber":37,"VerseNumber":133,"Text":"و البته لوط [نيز] از پيامبران بود"},{"SurahNumber":37,"VerseNumber":134,"Text":"آن‌گاه كه او و همه كسانش را نجات داديم"},{"SurahNumber":37,"VerseNumber":135,"Text":"جز پيرزنى را كه در ميان باقى ماندگان [در عذاب‌] بود"},{"SurahNumber":37,"VerseNumber":136,"Text":"سپس ديگران را هلاك نموديم"},{"SurahNumber":37,"VerseNumber":137,"Text":"و در حقيقت شما بر [آثار] آنان صبحگاهان مى‌گذريد"},{"SurahNumber":37,"VerseNumber":138,"Text":"و نيز شامگاهان. آيا تعقل نمى‌كنيد"},{"SurahNumber":37,"VerseNumber":139,"Text":"و همانا يونس از زمره‌ى فرستادگان بود"},{"SurahNumber":37,"VerseNumber":140,"Text":"آن‌گاه كه به سوى كشتى پر [از جمعيت‌] بگريخت"},{"SurahNumber":37,"VerseNumber":141,"Text":"پس [يونس با سرنشينان كشتى‌] قرعه انداخت و خود از باختگان شد"},{"SurahNumber":37,"VerseNumber":142,"Text":"[او را به دريا افكندند] و ماهى او را لقمه كرد، در حالى كه او ملامتگر [خويش‌] بود"},{"SurahNumber":37,"VerseNumber":143,"Text":"پس اگر او از تسبيح گويان نبود"},{"SurahNumber":37,"VerseNumber":144,"Text":"قطعا تا روزى كه برانگيخته مى‌شوند، در شكم آن [ماهى‌] مى‌ماند"},{"SurahNumber":37,"VerseNumber":145,"Text":"پس او را در حالى كه ناخوش بود به خشكى انداختيم"},{"SurahNumber":37,"VerseNumber":146,"Text":"و بر بالاى [سر] او بوته كدويى رويانديم"},{"SurahNumber":37,"VerseNumber":147,"Text":"و او را به سوى صد هزار نفر يا بيشتر [به پيامبرى‌] فرستاديم"},{"SurahNumber":37,"VerseNumber":148,"Text":"پس ايمان آوردند و تا مدت زمانى برخوردارشان كرديم"},{"SurahNumber":37,"VerseNumber":149,"Text":"پس، از ايشان بپرس، آيا دختران براى پروردگار تو و پسران براى آنهاست"},{"SurahNumber":37,"VerseNumber":150,"Text":"آيا فرشتگان را مؤنث آفريديم و آنها ناظر بودند"},{"SurahNumber":37,"VerseNumber":151,"Text":"آگاه باش كه اينان از دروغ پردازيشان مى‌گويند"},{"SurahNumber":37,"VerseNumber":152,"Text":"خدا فرزند آورده است. در حالى كه آنها قطعا دروغگويند"},{"SurahNumber":37,"VerseNumber":153,"Text":"آيا [خدا] دختران را بر پسران ترجيح داده است"},{"SurahNumber":37,"VerseNumber":154,"Text":"شما را چه شده؟ چگونه داورى مى‌كنيد"},{"SurahNumber":37,"VerseNumber":155,"Text":"چرا متذكر نمى‌شويد"},{"SurahNumber":37,"VerseNumber":156,"Text":"يا دليل روشنى [در اختيار] داريد"},{"SurahNumber":37,"VerseNumber":157,"Text":"پس كتابتان را بياوريد اگر راست مى‌گوييد"},{"SurahNumber":37,"VerseNumber":158,"Text":"و ميان خدا و جنّ‌ها خويشاوندى انگاشتند و حال آن كه جنيان نيك دانسته‌اند كه خود احضار شونده‌اند"},{"SurahNumber":37,"VerseNumber":159,"Text":"خدا منزه است از آنچه توصيف مى‌كنند"},{"SurahNumber":37,"VerseNumber":160,"Text":"مگر بندگان خالص شده‌ى خدا"},{"SurahNumber":37,"VerseNumber":161,"Text":"در واقع شما [مشركان‌] و آنچه مى‌پرستيد"},{"SurahNumber":37,"VerseNumber":162,"Text":"نمى‌توانيد بر ضد آن [هدف الهى‌] فتنه‌انگيز باشيد"},{"SurahNumber":37,"VerseNumber":163,"Text":"مگر كسى را كه به آتش وارد شدنى است"},{"SurahNumber":37,"VerseNumber":164,"Text":"و هيچ يك از ما [فرشتگان‌] نيست مگر اين كه براى او مقام [و موقعيتى‌] معين است"},{"SurahNumber":37,"VerseNumber":165,"Text":"و البته ما [براى اطاعت خدا] به صف ايستاده‌ايم"},{"SurahNumber":37,"VerseNumber":166,"Text":"و بى‌ترديد ما جملگى تسبيح گويان او هستيم"},{"SurahNumber":37,"VerseNumber":167,"Text":"و [مشركان‌] به تأكيد مى‌گفتند"},{"SurahNumber":37,"VerseNumber":168,"Text":"اگر پندنامه‌اى از پيشينيان نزد ما بود"},{"SurahNumber":37,"VerseNumber":169,"Text":"قطعا بندگان خالص شده‌ى خدا مى‌شديم"},{"SurahNumber":37,"VerseNumber":170,"Text":"ولى [وقتى قرآن آمد] به آن كافر شدند پس به زودى خواهند دانست"},{"SurahNumber":37,"VerseNumber":171,"Text":"و قطعا وعده‌ى [نصرت‌] ما براى بندگان فرستاده شده‌ى ما از پيش مسلم شده است"},{"SurahNumber":37,"VerseNumber":172,"Text":"كه آنان حتما [از طرف ما] يارى شدگانند"},{"SurahNumber":37,"VerseNumber":173,"Text":"و سپاه ما بى‌ترديد همانها پيروزند"},{"SurahNumber":37,"VerseNumber":174,"Text":"پس [اى محمد!] تا مدتى از آنان [كافران‌] روى بگردان [تا فرمان جهاد آيد]"},{"SurahNumber":37,"VerseNumber":175,"Text":"[عاقبت‌] آنها را بنگر كه به زودى [آنها نيز] خواهند ديد"},{"SurahNumber":37,"VerseNumber":176,"Text":"آيا به عذاب ما عجله مى‌كنند"},{"SurahNumber":37,"VerseNumber":177,"Text":"پس وقتى [عذاب ما] به آستانه آنها فرود آيد، صبحگاه بيم داده شدگان بد خواهد بود"},{"SurahNumber":37,"VerseNumber":178,"Text":"و از ايشان تا مدتى روى بگردان"},{"SurahNumber":37,"VerseNumber":179,"Text":"و [عاقبتشان را] بنگر كه به زودى [آنها نيز] خواهند ديد"},{"SurahNumber":37,"VerseNumber":180,"Text":"منزه است پروردگار تو، صاحب عزت و بزرگى، از آنچه وصف مى‌كنند"},{"SurahNumber":37,"VerseNumber":181,"Text":"و سلام بر فرستادگان"},{"SurahNumber":37,"VerseNumber":182,"Text":"و ستايش، ويژه‌ى خداوند، پروردگار جهانيان است"}]}