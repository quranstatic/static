{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":37,"VerseNumber":1,"Text":"Савганд ба фариштагони саф ба саф [ки барои парастиши Парвардигор истодаанд]"},{"SurahNumber":37,"VerseNumber":2,"Text":"Ва савганд ба фариштагоне, ки абрҳоро меронанд"},{"SurahNumber":37,"VerseNumber":3,"Text":"Ва савганд ба фариштагоне, ки Қуръон тиловат мекунанд"},{"SurahNumber":37,"VerseNumber":4,"Text":"[ки] Бе тардид, маъбуди шумо яктост"},{"SurahNumber":37,"VerseNumber":5,"Text":"[Ҳамон] Парвардигори осмонҳову замин ва он чи миёни онҳост ва Парвардигори [хуршед дар ғурубгоҳҳо ва] тулуъгоҳҳо"},{"SurahNumber":37,"VerseNumber":6,"Text":"Ба ростӣ, ки Мо осмони дунёро бо зевари ситорагон оростем"},{"SurahNumber":37,"VerseNumber":7,"Text":"Ва онро аз [дастрасии] ҳар шайтони саркаш ҳифз кардем"},{"SurahNumber":37,"VerseNumber":8,"Text":"[Он шаётин ҳаргиз] наметавонанд [суханони фариштагони] олами болоро бишунаванд ва аз ҳар сӯ [бо шаҳобҳои оташин] тирборон мешаванд"},{"SurahNumber":37,"VerseNumber":9,"Text":"[Аз вуруди онон ба олами фариштагон ҷилавгирӣ мешавад ва ҳамвора ба] ақиб ронда мешаванд ва азоби ҷовидон [дар пеш] доранд"},{"SurahNumber":37,"VerseNumber":10,"Text":"Магар касе, ки ногаҳон чизе [аз гуфтугӯи фариштагон]-ро дуздида гӯш диҳад, ки [дар ин сурат] шаҳоби дурахшон ӯро дунбол мекунад"},{"SurahNumber":37,"VerseNumber":11,"Text":"Аз онон [кофирон] бипурс, ки оё офариниши [пайкарҳои] онон сахттар аст ё он чи ки Мо [аз замину осмонҳо ва ҷаҳони бекарон] офаридаем; [дар ҳоле ки] Мо онҳоро аз гили [беарзиш ва] часпида падид овардем"},{"SurahNumber":37,"VerseNumber":12,"Text":"Ту [аз инкори онон] дар шигифтӣ ва онҳо [низ суханонатро дар бораи қиёмат] масхара мекунанд"},{"SurahNumber":37,"VerseNumber":13,"Text":"Ва чун панд дода шаванд, намепазиранд"},{"SurahNumber":37,"VerseNumber":14,"Text":"Ва чун нишонаҳои [дар мавриди ростгӯии Паёмбар] мебинанд, [онро] ба тамасхур мегиранд"},{"SurahNumber":37,"VerseNumber":15,"Text":"Ва мегӯянд: «Ин [Қуръон чизе] нест, магар ҷодуе ошкор"},{"SurahNumber":37,"VerseNumber":16,"Text":"Оё ҳангоме ки мурдем ва хок ва устухон шудем, барангехта хоҳем шуд"},{"SurahNumber":37,"VerseNumber":17,"Text":"Оё падарони мо [низ барангехта мешаванд]?»"},{"SurahNumber":37,"VerseNumber":18,"Text":"Бигӯ: «Оре, шумо, дар ҳоле ки хор ҳастед [зинда мешавед]»"},{"SurahNumber":37,"VerseNumber":19,"Text":"Пас, [вуқуи қиёмат] танҳо бо як бонг [-и саҳмнок] аст ва ногаҳон [ҳама аз қабрҳо берун меоянд ва дар интизори дастури Парвардигор, ваҳшати қиёматро] назорат мекунанд"},{"SurahNumber":37,"VerseNumber":20,"Text":"Ва мегӯянд: «Вой бар мо! Ин [ҳамон] рӯзи ҷазост»"},{"SurahNumber":37,"VerseNumber":21,"Text":"[Гуфта мешавад: Оре] ин ҳамон рӯзи довариест, ки дурӯғаш меангоштед»"},{"SurahNumber":37,"VerseNumber":22,"Text":"[Ба фариштагон гуфта мешавад] «Касонеро, ки [бо ширк ба хеш] ситам карданд,ё бо [ҳамфикрон ва] ҳаммонандҳояшон"},{"SurahNumber":37,"VerseNumber":23,"Text":"ва он чи ба ҷои Аллоҳ таоло мепарастиданд, гирд оваред ва ба роҳи дузах ҳидояташон кунед"},{"SurahNumber":37,"VerseNumber":24,"Text":"Ва ононро нигаҳ доред, ки, ҳатман, [пеш аз рафтан ба дузах] бозхост хоҳанд шуд"},{"SurahNumber":37,"VerseNumber":25,"Text":"[Аз дузахиён мепурсанд] «Чаро [монанди дунё] аз якдигар ҳимоят намекунед?»"},{"SurahNumber":37,"VerseNumber":26,"Text":"Балки имрӯз [ҳамагӣ] таслим [-и амри Парвардигор] ҳастанд"},{"SurahNumber":37,"VerseNumber":27,"Text":"Ва сарзанишкунон ба якдигар рӯ меоранд"},{"SurahNumber":37,"VerseNumber":28,"Text":"[Ва ба роҳбарон ва бузургони худ] мегӯянд: «Шумо [барои ба куфр кашонондани мо бо иддаои дини ростин ва] аз ҷониби ҳақ ба суроғамон меомадед»"},{"SurahNumber":37,"VerseNumber":29,"Text":"[Роҳбаронашон] Мегӯянд: «Мо муқассир нестем], балки шумо худ имон надоштед"},{"SurahNumber":37,"VerseNumber":30,"Text":"Ва мо ҳеҷ тасаллуте бар шумо надоштем; балки шумо худ гурӯҳи саркаш будед"},{"SurahNumber":37,"VerseNumber":31,"Text":"Пас, [акнун] фармони муҷозоти Парвардигорамон бар мо муҳаққақ шуда ва ба ростӣ, мо [ҳамагӣ азоби дузахро] чашандаем"},{"SurahNumber":37,"VerseNumber":32,"Text":"Пас, шуморо гумроҳ намудем [чаро ки] дар ҳақиқат, худ низ гумроҳ будем»"},{"SurahNumber":37,"VerseNumber":33,"Text":"Пас, яқинан он рӯз ҳамаи [онон] дар азоб шариканд"},{"SurahNumber":37,"VerseNumber":34,"Text":"Бе тардид, Мо бо гунаҳкорон инчунин [рафтор] мекунем"},{"SurahNumber":37,"VerseNumber":35,"Text":"Онон буданд, ки чун ба эшон гуфта мешуд: «Маъбуде [барҳақ] ҷуз Аллоҳ таоло нест» саркашӣ [ва такаббур] мекарданд"},{"SurahNumber":37,"VerseNumber":36,"Text":"ва мегуфтанд: «Оё мо маъбудонамонро ба хотири [сухани] шоире девона раҳо кунем?»"},{"SurahNumber":37,"VerseNumber":37,"Text":"[Чунин нест] балки ӯ ҳақ [тавҳид]- ро оварда ва паёмбарони [пешин] – ро тасдиқ кардааст"},{"SurahNumber":37,"VerseNumber":38,"Text":"Шумо [кофирон], ҳатман, азоби дардноки [дузах]-ро мечашед"},{"SurahNumber":37,"VerseNumber":39,"Text":"Ва ҷуз [дар баробари] он чи мекардед, муҷозот намешавед"},{"SurahNumber":37,"VerseNumber":40,"Text":"Ҳама азоб мебинанд, магар бандагони мухлиси Аллоҳ таоло"},{"SurahNumber":37,"VerseNumber":41,"Text":"Онон [дар пешгоҳи Парвардигор ризқу] рӯзии мушаххасе доранд"},{"SurahNumber":37,"VerseNumber":42,"Text":"[Анвои] меваҳо [-ро дар ихтиёр хоҳанд дошт] ва гиромӣ дошта мешаванд"},{"SurahNumber":37,"VerseNumber":43,"Text":"Дар боғҳои пурнеъмати [биҳишт]"},{"SurahNumber":37,"VerseNumber":44,"Text":"Дар ҳоле ки муқобили якдигар бар тахтҳо [такя задаанд]"},{"SurahNumber":37,"VerseNumber":45,"Text":"ҷоме аз шароби ноб [ва зулол] перомунашон мегардонанд"},{"SurahNumber":37,"VerseNumber":46,"Text":"[Шаробе равшан ва] сафед, ки барои нӯшандагонашон лаззатбахш аст"},{"SurahNumber":37,"VerseNumber":47,"Text":"[Шаробе, ки хуморӣ ва] сардардӣ дар нӯшиданаш нест ва аз он маст намегарданд"},{"SurahNumber":37,"VerseNumber":48,"Text":"Ва наздашон занони дуруштчашм аст, ки [ танҳо ба шавҳарони худ] назар доранд"},{"SurahNumber":37,"VerseNumber":49,"Text":"[Занон чунон сафедандоманд, ки] гӯё тухм [-и парандагон] ҳастанд [ва зери пар ва боли онҳо аз дастрасии ҳамагон] пинҳон мондаанд"},{"SurahNumber":37,"VerseNumber":50,"Text":"[Биҳиштиён дар бораи рӯйдодҳои дунё суҳбат мекунанд ва] бархе аз онон пурсишкунон рӯ ба бархе дигар мекунанд"},{"SurahNumber":37,"VerseNumber":51,"Text":"Яке аз онон мегӯяд: «Ман [дар дунё] ҳамнишине доштам"},{"SurahNumber":37,"VerseNumber":52,"Text":"[Ӯ пайваста] Мегуфт: Оё ту воқеан [ба қиёмат] бовар дорӣ"},{"SurahNumber":37,"VerseNumber":53,"Text":"Оё ҳангоме ки мурдем ва хок ва устухон шудем, оё ҳақиқатан [зинда мешавем ва ба хотири корҳоямон] ба мо кайфар медиҳанд?»"},{"SurahNumber":37,"VerseNumber":54,"Text":"[Сипас, ба дӯстони биҳиштиаш] мегӯяд: «Оё [шумо низ ҳамроҳи ман] сар мекашед [то бидонем ӯ куҷост]?»"},{"SurahNumber":37,"VerseNumber":55,"Text":"Он гоҳ худи ӯ сар мекашад ва ӯро дар миёни дузах мебинад"},{"SurahNumber":37,"VerseNumber":56,"Text":"Ба ӯ мегӯяд: «Ба Аллоҳ таоло савганд, ки наздик буд маро [бо васвасаҳои куфромезат] нобуд созӣ"},{"SurahNumber":37,"VerseNumber":57,"Text":"Агар неъмати [ҳидояти] Парвардигорам набуд, ман низ аз ҳозиршудагон [дар дузах] будам»"},{"SurahNumber":37,"VerseNumber":58,"Text":"[Он гоҳ ба биҳиштиён мегӯяд] «Оё мо дигар марге нахоҳем дошт"},{"SurahNumber":37,"VerseNumber":59,"Text":"ҷуз марги нахустин, ва азоб намешавем"},{"SurahNumber":37,"VerseNumber":60,"Text":"Ба ростӣ, ки ин ҳамон комёбии бузург аст"},{"SurahNumber":37,"VerseNumber":61,"Text":"Аҳли амал бояд барои чунин [подош] бикӯшанд"},{"SurahNumber":37,"VerseNumber":62,"Text":"Оё ин [неъмати биҳишт, каримонатар ва] барои пазироӣ беҳтар аст ё дарахти зақум [дар дузах]"},{"SurahNumber":37,"VerseNumber":63,"Text":"Бе тардид, Мо он дарахтро мояи озмоиши ситамгорони [мушрик] додаем [чаро ки мегӯянд: «Ҳеҷ дарахте дар оташ намерӯяд»]"},{"SurahNumber":37,"VerseNumber":64,"Text":"Дар ҳақиқат, он [мояи азоб] дарахте аст, ки аз жарфои дузах мерӯяд"},{"SurahNumber":37,"VerseNumber":65,"Text":"Меваҳояш [чунон бадманзар аст, ки] гӯё сарҳои шаётин аст"},{"SurahNumber":37,"VerseNumber":66,"Text":"Онон [дузахиён] аз [меваҳои талхи] он мехӯранд ва шикамҳоро аз онҳо анбошта мекунанд"},{"SurahNumber":37,"VerseNumber":67,"Text":"Он гоҳ рӯи ин [ғизои нопок, ба ҷойи нӯшидани] омезаҳои аз оби ҷӯшон доранд"},{"SurahNumber":37,"VerseNumber":68,"Text":"Сипас, яқинан, бозгашташон ба дузах аст"},{"SurahNumber":37,"VerseNumber":69,"Text":"Онон падарони худро гумроҳ ёфтанд"},{"SurahNumber":37,"VerseNumber":70,"Text":"Ва [ҳамчунон] дар пайи онон мешитофтанд"},{"SurahNumber":37,"VerseNumber":71,"Text":"Ва, ҳатман, қабл аз онон низ бештари пешиниён гумроҳ шуданд"},{"SurahNumber":37,"VerseNumber":72,"Text":"Ва бе тардид, Мо миёнашон ҳушдордиҳандагон [-и бисёр] фиристодем"},{"SurahNumber":37,"VerseNumber":73,"Text":"Пас, бингар, ки саранҷоми ҳушдорёфтагон чи гуна буд"},{"SurahNumber":37,"VerseNumber":74,"Text":"[Ҳама гирифтори азоб шуданд] магар бандагони мухлиси Аллоҳ таоло"},{"SurahNumber":37,"VerseNumber":75,"Text":"Нуҳ ба даргоҳи Мо дуо кард ва [Мо] чи наку иҷобаткунанда будем"},{"SurahNumber":37,"VerseNumber":76,"Text":"Ва ӯ ва хонаводаашро [бо ҳамроҳи муъминон] аз балои бузурги [тӯфон] наҷот додем"},{"SurahNumber":37,"VerseNumber":77,"Text":"Ва [пас аз тӯфон, фақат пайравони муъмин ва] хонаводаи ӯро [дар замин] боқӣ гузоштем"},{"SurahNumber":37,"VerseNumber":78,"Text":"Ва барояш дар миёни ояндагон [номи нек] бар ҷой ниҳодем"},{"SurahNumber":37,"VerseNumber":79,"Text":"Салом [ва ситоиши] ҷаҳониён бар Нуҳ бод"},{"SurahNumber":37,"VerseNumber":80,"Text":"Ба ростӣ Мо накукоронро, инчунин, подош медиҳем"},{"SurahNumber":37,"VerseNumber":81,"Text":"Бе тардид, ӯ аз бандагони муъмини Мо буд"},{"SurahNumber":37,"VerseNumber":82,"Text":"Он гоҳ дигаронро [ки дар тӯфон монда буданд] ғарқ кардем"},{"SurahNumber":37,"VerseNumber":83,"Text":"Ва, ҳатман, Иброҳим аз пайравони ӯ [Нуҳ] буд"},{"SurahNumber":37,"VerseNumber":84,"Text":"[Ёд кун аз] ҳангоме ки вай бо дили пок [ва холӣ аз ширк] ба [даргоҳи] Парвардигораш омад"},{"SurahNumber":37,"VerseNumber":85,"Text":"Он гоҳ ки ба падар ва қавмаш гуфт: « Чи чизе мепарастед"},{"SurahNumber":37,"VerseNumber":86,"Text":"Оё ба ҷойи Аллоҳ таоло ин маъбудони дурӯғинро мехоҳед"},{"SurahNumber":37,"VerseNumber":87,"Text":"Гумонатон дар бораи Парвардигори ҷаҳониён чист?»"},{"SurahNumber":37,"VerseNumber":88,"Text":"Сипас нигоҳе ба ситорагон афканд [ва андешид]"},{"SurahNumber":37,"VerseNumber":89,"Text":"Ва гуфт: «Ман беморам [ва дар ҷашн ширкат намекунам]»"},{"SurahNumber":37,"VerseNumber":90,"Text":"Мардум ӯро тарк карданд ва рафтанд"},{"SurahNumber":37,"VerseNumber":91,"Text":"Он гоҳ пинҳонӣ назди бутҳояшон рафт ва [бо тамасхур] гуфт: «Чизе намехӯред"},{"SurahNumber":37,"VerseNumber":92,"Text":"Шуморо чи шудааст, ки сухан намегӯед?»"},{"SurahNumber":37,"VerseNumber":93,"Text":"Сипас бо дасти рости худ зарбаҳои [муҳкам] бар онҳо ворид овард [ва ҷуз бути бузург ҳамаро шикаст]"},{"SurahNumber":37,"VerseNumber":94,"Text":"Пас, қавмаш шитофтанд ва ба сӯйи ӯ омаданд"},{"SurahNumber":37,"VerseNumber":95,"Text":"[Иброҳим] гуфт: «Оё чизеро, ки худ метарошед, мепарастед"},{"SurahNumber":37,"VerseNumber":96,"Text":"Ва ҳол он ки Аллоҳ таоло [ҳам] шумо ва [ ҳам] он чиро анҷом медиҳед офаридааст"},{"SurahNumber":37,"VerseNumber":97,"Text":"[Вақте бутпарастон аз посух дармонданд] Гуфтанд: «Барояш бинои [баланд] бисозед ва ӯро дар оташ биафканед»"},{"SurahNumber":37,"VerseNumber":98,"Text":"Пас, барои [нобудии] ӯ найранг хостанд, [вале] Мо ононро паст ва [мағлуб] сохтем [ва оташ бар Иброҳим сард ва беасар шуд]"},{"SurahNumber":37,"VerseNumber":99,"Text":"Ва гуфт: «Ман ба сӯи [сарзамини дигаре барои ибодати] Парвардигорам меравам ва Ӯ ҳидоятам хоҳад кард"},{"SurahNumber":37,"VerseNumber":100,"Text":"Парвардигоро, ба ман [фарзанде] аз шоистагон ато кун»"},{"SurahNumber":37,"VerseNumber":101,"Text":"Мо [дуояшро мустаҷоб кардем ва] ӯро ба таваллуди писари бурдборе башорат додем"},{"SurahNumber":37,"VerseNumber":102,"Text":"Ва чун [Исмоил] ба [синни навҷавонӣ ва] ҳадди талош [ва ҳамкорӣ] бо ӯ [Иброҳим] расид, ба вай гуфт: Писарам, дар хоб [ба ман ваҳй мешавад ва] мебинам, ки туро забҳ мекунам. Назарат дар ин бора чист?» [Исмоил] гуфт: «Падарҷон, он чиро ки ба ту амр шудааст анҷом бидеҳ. Иншоаллоҳ маро [дар баробари ин фармон] шикебо хоҳӣ ёфт»"},{"SurahNumber":37,"VerseNumber":103,"Text":"Пас, чун ҳар ду таслими [фармони Парвардигор] шуданд ва [Иброҳим] ӯро бо гуна [бар хок] ниҳод"},{"SurahNumber":37,"VerseNumber":104,"Text":"Ба ӯ нидо додем, ки «Эй Иброҳим"},{"SurahNumber":37,"VerseNumber":105,"Text":"Яқинан хобатро таҳаққуқ бахшидӣ». Мо накукоронро чунин подош медиҳем"},{"SurahNumber":37,"VerseNumber":106,"Text":"Бе тардид, ин [хоб] озмоише ошкор буд [ва Иброҳим аз он сарбаланд берун омад]"},{"SurahNumber":37,"VerseNumber":107,"Text":"Ва [ҷони] ӯро дар баробари қурбонии бузурге бозхаридем"},{"SurahNumber":37,"VerseNumber":108,"Text":"Ва барояш дар миёни ояндагон [номи нек] бар ҷой ниҳодем"},{"SurahNumber":37,"VerseNumber":109,"Text":"Салом бар Иброҳим"},{"SurahNumber":37,"VerseNumber":110,"Text":"Мо накукоронро чунин подош медиҳем"},{"SurahNumber":37,"VerseNumber":111,"Text":"Бе тардид, ӯ аз бандагони муъмини Мо буд"},{"SurahNumber":37,"VerseNumber":112,"Text":"Ва ӯро ба [таваллуди] Исҳоқ, ки паёмбаре аз шоистагон буд, башорат додем"},{"SurahNumber":37,"VerseNumber":113,"Text":"[Мо] Ба ӯ ва Исҳоқ баракат додем, ва [бархе] аз афроди дудмонашон накукор буданд ва [бархе дигар] ошкоро нисбат ба хештан ситамгор буданд"},{"SurahNumber":37,"VerseNumber":114,"Text":"Ва ба ростӣ, бар Мӯсо ва Ҳорун миннат ниҳодем"},{"SurahNumber":37,"VerseNumber":115,"Text":"Ва он дуро ҳамроҳи қавмашон аз андуҳи бузург [ситами Фиръавн ва хатари ғарқ шудан дар Нил] наҷот додем"},{"SurahNumber":37,"VerseNumber":116,"Text":"Ва ёриашон кардем, то пирӯз шуданд"},{"SurahNumber":37,"VerseNumber":117,"Text":"Ва ба он ду китоби равшангар [Таврот] додем"},{"SurahNumber":37,"VerseNumber":118,"Text":"Ва ба роҳи рост ҳидояташон кардем"},{"SurahNumber":37,"VerseNumber":119,"Text":"Ва барояшон дар миёни ояндагон [номи нек] бар ҷой ниҳодем"},{"SurahNumber":37,"VerseNumber":120,"Text":"Салом бар Мӯсо ва Ҳорун"},{"SurahNumber":37,"VerseNumber":121,"Text":"Мо накукоронро чунин подош медиҳем"},{"SurahNumber":37,"VerseNumber":122,"Text":"Бе тардид, он ду бандагони муъмини Мо буданд"},{"SurahNumber":37,"VerseNumber":123,"Text":"Ва, ҳатман, Илёс [низ] яке аз паёмбарони [Мо] буд"},{"SurahNumber":37,"VerseNumber":124,"Text":"[Ёд кун аз] Ҳангоме ки ӯ ба қавмаш гуфт: «Оё [аз Аллоҳ таоло] парво намекунед"},{"SurahNumber":37,"VerseNumber":125,"Text":"Оё [бути] «Баъл»-ро [ба парастиш] мехонед ва беҳтарин офарандаро раҳо мекунед"},{"SurahNumber":37,"VerseNumber":126,"Text":"Аллоҳ таоло [-ро тарк мекунед], ки Парвардигори шумо ва Парвардигори падаронатон аст»"},{"SurahNumber":37,"VerseNumber":127,"Text":"Аммо ӯро дурӯғгӯ ангоштанд ва мусалламан, [барои азоб] ҳозир карда мешаванд"},{"SurahNumber":37,"VerseNumber":128,"Text":"Магар бандагони мухлиси Аллоҳ таоло"},{"SurahNumber":37,"VerseNumber":129,"Text":"Мо барояш дар миёни ояндагон [номи нек] бар ҷой ниҳодем"},{"SurahNumber":37,"VerseNumber":130,"Text":"Салом бар Илёс"},{"SurahNumber":37,"VerseNumber":131,"Text":"Ба ростӣ, Мо накукоронро чунин подош медиҳем"},{"SurahNumber":37,"VerseNumber":132,"Text":"Бе тардид, ӯ аз бандагони муъмини Мо буд"},{"SurahNumber":37,"VerseNumber":133,"Text":"Ва ҳатман, Лут [низ] яке аз паёмбарони [Мо] буд"},{"SurahNumber":37,"VerseNumber":134,"Text":"[Ёд кун аз] ҳангоме ки ӯ ва ҳамаи хонаводаашро наҷот додем"},{"SurahNumber":37,"VerseNumber":135,"Text":"Магар пиразане, ки аз боқимондагон [дар азоб] буд"},{"SurahNumber":37,"VerseNumber":136,"Text":"Сипас дигаронро ҳалок кардем"},{"SurahNumber":37,"VerseNumber":137,"Text":"Ва шумо [дар сафар ба сарзамини Шом] субҳгоҳон бар [вайронаҳои шаҳрҳои] онон мегузаред"},{"SurahNumber":37,"VerseNumber":138,"Text":"ва шабонгоҳ. Оё намеандешед [ва ибрат намегиред]"},{"SurahNumber":37,"VerseNumber":139,"Text":"Ва, ҳатман, Юнус [низ] яке аз паёмбарони [Мо] буд"},{"SurahNumber":37,"VerseNumber":140,"Text":"[Ёд кун аз] ҳангоме ки [ хашмгин аз куфри қавмаш, бидуни иҷозати Парвардигор] ба киштии анбошта [аз мусофир ва бор] гурехт"},{"SurahNumber":37,"VerseNumber":141,"Text":"Пас, [чун киштӣ дар ҳоли ғарқ шудан буд, Юнус ҳамроҳи мусофирон барои берун андохтани бархе афрод] қуръа андохтанд ва бозанда шуд [ва ӯро ба дарё андохтанд]"},{"SurahNumber":37,"VerseNumber":142,"Text":"Сипас моҳии [бузурге] ӯро балъид [фурӯ бурд], дар ҳоле ки [худро ба хотири тарки вазифа] сарзаниш мекард"},{"SurahNumber":37,"VerseNumber":143,"Text":"Пас, агар дар зумраи тасбеҳгӯёни [Парвардигор] набуд"},{"SurahNumber":37,"VerseNumber":144,"Text":"Яқинан, то рӯзе, ки [мардум] барангехта мешаванд, дар шиками он [моҳӣ] боқӣ мемонд"},{"SurahNumber":37,"VerseNumber":145,"Text":"Он гоҳ ӯро дар ҳоле ки [заъиф ва] бемор буд ба сарзамини хушк [ва бегиёҳ] афкандем"},{"SurahNumber":37,"VerseNumber":146,"Text":"Ва бар [сари] ӯ бутаи каду рӯёндем [то аз соя ва меваҳояш баҳра гирад]"},{"SurahNumber":37,"VerseNumber":147,"Text":"Ва [дубора] ӯро ба сӯйи сад ҳазор нафар ё бештар [ба рисолат] фиристодем"},{"SurahNumber":37,"VerseNumber":148,"Text":"Пас, онон имон оварданд ва Мо низ то муддате [аз неъматҳои зиндагӣ] баҳрамандашон сохтем"},{"SurahNumber":37,"VerseNumber":149,"Text":"Пас, аз эшон [мушрикон] бипурс, оё духтарҳо барои Парвардигори ту ва писарҳо барои онҳост"},{"SurahNumber":37,"VerseNumber":150,"Text":"Оё Мо фариштагонро духтар офаридем ва онҳо ҳузур доштанд"},{"SurahNumber":37,"VerseNumber":151,"Text":"Огоҳ бош! Онон аз [рӯи туҳмат ва] дурӯғгӯӣ"},{"SurahNumber":37,"VerseNumber":152,"Text":"мегӯянд: «Аллоҳ таоло фарзанд дорад» ва, яқинан, дурӯғ мегӯянд"},{"SurahNumber":37,"VerseNumber":153,"Text":"Оё [Аллоҳ таоло] духтаронро бар писарон тарҷеҳ додааст"},{"SurahNumber":37,"VerseNumber":154,"Text":"Шуморо чи шудааст? Чи гуна ҳукм мекунед"},{"SurahNumber":37,"VerseNumber":155,"Text":"Оё [намеандешед ва] панд намегиред"},{"SurahNumber":37,"VerseNumber":156,"Text":"Оё [бар иддаои ботили хеш] далели равшане доред"},{"SurahNumber":37,"VerseNumber":157,"Text":"Пас, агар ростгӯед, китобатонро биёваред"},{"SurahNumber":37,"VerseNumber":158,"Text":"[Мушрикон] байни Ӯ [Аллоҳ таоло] ва фариштагон, хешовандӣ қоил шудаанд; дар ҳоле ки фариштагон ба яқин медонанд, ки [мушрикон рӯзи қиёмат барои ҳисобрасӣ] эҳзор мешаванд"},{"SurahNumber":37,"VerseNumber":159,"Text":"Аллоҳ таоло аз он чи [мушрикон] тавсиф мекунанд, муназзаҳ аст"},{"SurahNumber":37,"VerseNumber":160,"Text":"[Мардум дар тавсифи Парвардигор, сухани газоф мегӯянд] магар бандагони мухлиси Аллоҳ таоло"},{"SurahNumber":37,"VerseNumber":161,"Text":"Пас, шумо [мушрикон] ва он чи мепарастед"},{"SurahNumber":37,"VerseNumber":162,"Text":"[ҳаргиз] гумроҳгари [касе аз дини ҳақ] нестед"},{"SurahNumber":37,"VerseNumber":163,"Text":"Магар он ки [ба тақдири илоҳӣ] аҳли дузах бошад"},{"SurahNumber":37,"VerseNumber":164,"Text":"Ва [фариштагон мегӯянд]: « Ҳеҷ як аз мо нест, магар он ки мақоми мушаххасе [дар пешгоҳи илоҳӣ] дорад"},{"SurahNumber":37,"VerseNumber":165,"Text":"Моем, ки [барои парастиш ва ниёиш ба даргоҳи Парвардигор] ба саф истодаем"},{"SurahNumber":37,"VerseNumber":166,"Text":"Ва бе тардид, моем, ки тасбеҳгӯи [Ӯ] ҳастем»"},{"SurahNumber":37,"VerseNumber":167,"Text":"Ва [кофирон, пеш аз биъсат] ҳамвора мегуфтанд"},{"SurahNumber":37,"VerseNumber":168,"Text":"«Агар китобе аз [китобҳои осмонии] пешиниён наздамон буд"},{"SurahNumber":37,"VerseNumber":169,"Text":"яқинан, аз бандагони мухлиси Аллоҳ таоло мешудем»"},{"SurahNumber":37,"VerseNumber":170,"Text":"Аммо [ҳангоме ки паёмбар бо Қуръон ба сӯяшон омад, ҳаққонияти] онро инкор карданд; пас, ба зудӣ [натиҷаи ин корашонро] хоҳанд донист"},{"SurahNumber":37,"VerseNumber":171,"Text":"Ва ҳатман суханони Мо дар бораи бандагони фиристодаамон аз пеш содир шудааст"},{"SurahNumber":37,"VerseNumber":172,"Text":"Онон, ҳатман, аз ҷониби Мо ёрӣ шудаанд"},{"SurahNumber":37,"VerseNumber":173,"Text":"Ва бе тардид, лашкари Мо пирӯзанд"},{"SurahNumber":37,"VerseNumber":174,"Text":"Пас, [эй Паёмбар] то муддате аз онон [мушрикон] рӯй бигардон"},{"SurahNumber":37,"VerseNumber":175,"Text":"Ва ононро [дар ҳангоми нузули азоб] бингар; пас, ба зудӣ худ [низ натиҷаи куфрашонро] хоҳанд дид"},{"SurahNumber":37,"VerseNumber":176,"Text":"Оё онон азоби моро ба шитоб хосторанд"},{"SurahNumber":37,"VerseNumber":177,"Text":"Он гоҳ ки [азоби илоҳӣ] бар хонаҳояшон фуруд ояд, чи бад аст бомдоди ҳушдорёфтагон"},{"SurahNumber":37,"VerseNumber":178,"Text":"Ва то муддате аз онон рӯй бигардон"},{"SurahNumber":37,"VerseNumber":179,"Text":"Ва ононро [дар ҳангоми нузули азоб] бингар; пас, ба зудӣ худ [низ натиҷаи куфрашонро] хоҳанд дид"},{"SurahNumber":37,"VerseNumber":180,"Text":"Пок ва муназзаҳ аст Парвардигорат - Парвардигори иззат ва қудрат-аз он чи [мушрикон ба дурӯғ] васф мекунанд"},{"SurahNumber":37,"VerseNumber":181,"Text":"Ва салом бар паёмбарон"},{"SurahNumber":37,"VerseNumber":182,"Text":"Ва сипос [ва ситоиш] аз они Аллоҳ таоло- Парвардигори ҷаҳониён- аст"}]}