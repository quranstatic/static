{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":37,"VerseNumber":1,"Text":"Tako mi onih u redove poređanih"},{"SurahNumber":37,"VerseNumber":2,"Text":"i onih koji oblake tjeraju"},{"SurahNumber":37,"VerseNumber":3,"Text":"i onih koji Opomenu čitaju"},{"SurahNumber":37,"VerseNumber":4,"Text":"vaš Bog je, uistinu, jedan"},{"SurahNumber":37,"VerseNumber":5,"Text":"Gospodar nebesa i Zemlje i onoga što je između njih, i Gospodar istoka"},{"SurahNumber":37,"VerseNumber":6,"Text":"Mi smo najbliže nebo ukrasom- zvijezdama ukrasili"},{"SurahNumber":37,"VerseNumber":7,"Text":"i čuvamo ga od svakoga šejtana prkosnoga"},{"SurahNumber":37,"VerseNumber":8,"Text":"da ne prisluškuju meleke - skup najviši, a sa svih strana bivaju gađani"},{"SurahNumber":37,"VerseNumber":9,"Text":"da bi bili otjerani: njih čeka patnja neprekidna"},{"SurahNumber":37,"VerseNumber":10,"Text":"a onoga koji šta ugrabi- stigne buktinja svijetleća"},{"SurahNumber":37,"VerseNumber":11,"Text":"Upitaj ih da li je teže njih stvoriti ili sve ostalo što smo stvorili? Njih smo, zaista, stvorili od ljepljive gline"},{"SurahNumber":37,"VerseNumber":12,"Text":"Međutim, ti se čudiš, a oni se izruguju"},{"SurahNumber":37,"VerseNumber":13,"Text":"a kad ih se opominje, oni opomenu ne prihvataju"},{"SurahNumber":37,"VerseNumber":14,"Text":"i kad znak vide, oni se podsmijavaju"},{"SurahNumber":37,"VerseNumber":15,"Text":"i govore: \"Ovo nije ništa drugo do prava čarolija"},{"SurahNumber":37,"VerseNumber":16,"Text":"Zar kad poumiremo i kad kosti i zemlja postanemo, zar ćemo mi, zaista, biti oživijeni"},{"SurahNumber":37,"VerseNumber":17,"Text":"i naši preci davni"},{"SurahNumber":37,"VerseNumber":18,"Text":"Reci: \"Da, a bit ćete i poniženi"},{"SurahNumber":37,"VerseNumber":19,"Text":"Bit će to samo naredba jedna, i oni će odjednom gledati"},{"SurahNumber":37,"VerseNumber":20,"Text":"i reći će: \"Teško nama, ovo je - Dan suda"},{"SurahNumber":37,"VerseNumber":21,"Text":"Da, ovo je Dan razlučivanja u koji vi niste vjerovali"},{"SurahNumber":37,"VerseNumber":22,"Text":"Sakupite one koji su zulum učinili i njima slične i one koje su obožavali"},{"SurahNumber":37,"VerseNumber":23,"Text":"mimo Allaha, i uputite ih putem koji u Džehennem vodi"},{"SurahNumber":37,"VerseNumber":24,"Text":"i zaustavite ih, oni će, zaista, biti pitani"},{"SurahNumber":37,"VerseNumber":25,"Text":"Šta vam je, zašto jedni drugima ne pomognete"},{"SurahNumber":37,"VerseNumber":26,"Text":"Ali, toga Dana oni će se sasvim prepustiti"},{"SurahNumber":37,"VerseNumber":27,"Text":"i pristupit će jedni drugima raspitujući se"},{"SurahNumber":37,"VerseNumber":28,"Text":"Reći će: \"Zaista ste nam vi s pozicije moći prilazili"},{"SurahNumber":37,"VerseNumber":29,"Text":"Nismo\", odgovorit će, \"nego vi niste bili vjernici"},{"SurahNumber":37,"VerseNumber":30,"Text":"I mi nikakva dokaza nad vama nismo imali, nego ste obijestan narod bili"},{"SurahNumber":37,"VerseNumber":31,"Text":"i riječ Gospodara našeg da ćemo, doista, kaznu iskusiti - na nama se ispunila"},{"SurahNumber":37,"VerseNumber":32,"Text":"a u zabludu smo vas pozivali, a i sami smo, zaista, u zabludi bili"},{"SurahNumber":37,"VerseNumber":33,"Text":"I oni će taj Dan zajedno u patnji biti"},{"SurahNumber":37,"VerseNumber":34,"Text":"a Mi ćemo, zaista, tako s prestupnicima postupiti"},{"SurahNumber":37,"VerseNumber":35,"Text":"Kad im je govoreno: \"Samo je Allah Bog!\", oni su se, doista, oholili"},{"SurahNumber":37,"VerseNumber":36,"Text":"i govorili: \"Zar da napustimo božanstva naša zbog jednog ludog pjesnika"},{"SurahNumber":37,"VerseNumber":37,"Text":"Naprotiv, Istinu je donio i iskrenost poslanika potvrdio"},{"SurahNumber":37,"VerseNumber":38,"Text":"I Vi ćete sigurno bolnu patnju iskusiti"},{"SurahNumber":37,"VerseNumber":39,"Text":"i samo ćete, srazmjerno onom što ste radili, kažnjeni biti"},{"SurahNumber":37,"VerseNumber":40,"Text":"Ali ne Allahovi iskreni robovi"},{"SurahNumber":37,"VerseNumber":41,"Text":"Oni će baš opskrbu poznatu imati"},{"SurahNumber":37,"VerseNumber":42,"Text":"razno voće, a bit će i počašćeni"},{"SurahNumber":37,"VerseNumber":43,"Text":"u džennetskim baščama naslada"},{"SurahNumber":37,"VerseNumber":44,"Text":"na divanima, jedni naspram drugih, sjedit će"},{"SurahNumber":37,"VerseNumber":45,"Text":"bit će posluženi pićem - iz izvora koji stalno teče"},{"SurahNumber":37,"VerseNumber":46,"Text":"bijelim i prijatnim onima koji budu pili"},{"SurahNumber":37,"VerseNumber":47,"Text":"od njega neće muke imati i zbog njega se neće pamet gubiti"},{"SurahNumber":37,"VerseNumber":48,"Text":"Pored njih bit će one koje će preda se gledati, očiju prekrasnih"},{"SurahNumber":37,"VerseNumber":49,"Text":"kao da su one jaja zaštićena"},{"SurahNumber":37,"VerseNumber":50,"Text":"I pristupit će jedni drugima raspitujući se"},{"SurahNumber":37,"VerseNumber":51,"Text":"i jedan od njih će reći: \"Imao sam druga jednog"},{"SurahNumber":37,"VerseNumber":52,"Text":"koji je govorio: 'Zar i ti vjeruješ"},{"SurahNumber":37,"VerseNumber":53,"Text":"da ćemo, kad poumiremo i zemlja i kosti postanemo, doista, račun polagati"},{"SurahNumber":37,"VerseNumber":54,"Text":"Hoćete li da pogledate?\", reći će"},{"SurahNumber":37,"VerseNumber":55,"Text":"I on će pogledati, i toga usred Džehennema ugledati"},{"SurahNumber":37,"VerseNumber":56,"Text":"Allaha mi\", reći će, \"zamalo me nisi upropastio"},{"SurahNumber":37,"VerseNumber":57,"Text":"Da nije bilo milosti Gospodara moga, i ja bih bio među privedenim"},{"SurahNumber":37,"VerseNumber":58,"Text":"A mi, je li, više nećemo umirati"},{"SurahNumber":37,"VerseNumber":59,"Text":"Jednom smo umrli - više nećemo biti patnji podvrgnuti"},{"SurahNumber":37,"VerseNumber":60,"Text":"ovo je, zaista, uspjeh veliki"},{"SurahNumber":37,"VerseNumber":61,"Text":"Za ovako nešto neka se trude trudbenici"},{"SurahNumber":37,"VerseNumber":62,"Text":"A da li je to bolje kao ugošćenje ili drvo zekkum"},{"SurahNumber":37,"VerseNumber":63,"Text":"Mi smo njega zulumćarima kušnjom učinili"},{"SurahNumber":37,"VerseNumber":64,"Text":"To je drvo koje usred Džehennema raste"},{"SurahNumber":37,"VerseNumber":65,"Text":"plod mu je poput glava šejtanskih"},{"SurahNumber":37,"VerseNumber":66,"Text":"Oni će se s njega hraniti i trbuhe će svoje s njega puniti"},{"SurahNumber":37,"VerseNumber":67,"Text":"zatim će im se na to mješavina ključale vode dodati"},{"SurahNumber":37,"VerseNumber":68,"Text":"a potom će se, sigurno, opet u Džehennem vratiti"},{"SurahNumber":37,"VerseNumber":69,"Text":"Oni su očeve svoje u zabludi zatekli"},{"SurahNumber":37,"VerseNumber":70,"Text":"pa su i oni stopama njihovim žurili"},{"SurahNumber":37,"VerseNumber":71,"Text":"A i prije njih su narodi drevni većinom u zabludi bili"},{"SurahNumber":37,"VerseNumber":72,"Text":"iako smo im slali one koji su ih upozoravali"},{"SurahNumber":37,"VerseNumber":73,"Text":"zato pogledaj kakav je bio kraj onih koji su bili upozoravani"},{"SurahNumber":37,"VerseNumber":74,"Text":"tako nije bilo samo s Allahovim robovima iskrenim"},{"SurahNumber":37,"VerseNumber":75,"Text":"A kada Nas je Nuh zovnuo, Mi smo se lijepo odazvali"},{"SurahNumber":37,"VerseNumber":76,"Text":"njega i porodicu njegovu nevolje teške smo spasili"},{"SurahNumber":37,"VerseNumber":77,"Text":"i samo potomke njegove u životu ostavili"},{"SurahNumber":37,"VerseNumber":78,"Text":"i u naraštajima kasnijim mu spomen sačuvali"},{"SurahNumber":37,"VerseNumber":79,"Text":"Selam Nuhu od svjetova svih"},{"SurahNumber":37,"VerseNumber":80,"Text":"Eto, tako Mi nagrađujemo one koji dobra djela čine"},{"SurahNumber":37,"VerseNumber":81,"Text":"on je bio rob Naš, vjernik"},{"SurahNumber":37,"VerseNumber":82,"Text":"a ostale smo poslije potopili"},{"SurahNumber":37,"VerseNumber":83,"Text":"Iste vjere kao i on bio je i Ibrahim"},{"SurahNumber":37,"VerseNumber":84,"Text":"kad je Gospodaru svome čista srca došao"},{"SurahNumber":37,"VerseNumber":85,"Text":"kad je ocu svome i narodu svome rekao: \"Šta to vi obožavate"},{"SurahNumber":37,"VerseNumber":86,"Text":"Zar lažna božanstva umjesto Allaha hoćete"},{"SurahNumber":37,"VerseNumber":87,"Text":"I šta o Gospodaru svjetova mislite"},{"SurahNumber":37,"VerseNumber":88,"Text":"I on baci pogled na zvijezde"},{"SurahNumber":37,"VerseNumber":89,"Text":"pa reče: \"Zbilja, ja sam bolestan"},{"SurahNumber":37,"VerseNumber":90,"Text":"oni od njega, leđa mu okrenuvši, odoše"},{"SurahNumber":37,"VerseNumber":91,"Text":"a on se kumirima njihovim prikrade, pa reče: \"Zašto ne jedete"},{"SurahNumber":37,"VerseNumber":92,"Text":"Šta vam je te ne govorite"},{"SurahNumber":37,"VerseNumber":93,"Text":"I krišom im priđe desnom rukom ih udarajući"},{"SurahNumber":37,"VerseNumber":94,"Text":"pa mu narod trkom dođe"},{"SurahNumber":37,"VerseNumber":95,"Text":"Kako možete obožavati one koje sami klešete?'', upita"},{"SurahNumber":37,"VerseNumber":96,"Text":"kad Allah stvara i vas i ono što napravite"},{"SurahNumber":37,"VerseNumber":97,"Text":"Pripremite za njega lomaču'', povikaše, \"pa ga u vatru bacite"},{"SurahNumber":37,"VerseNumber":98,"Text":"I htjedoše mu zamku načiniti, ali Mi njih učinismo najponiženijim"},{"SurahNumber":37,"VerseNumber":99,"Text":"Idem onamo gdje mi je Gospodar moj naredio\", reče, \"On će mene kuda treba uputiti"},{"SurahNumber":37,"VerseNumber":100,"Text":"Gospodaru moj, daruj mi porod čestit"},{"SurahNumber":37,"VerseNumber":101,"Text":"I Mi smo ga obradovali dječakom obazrivim"},{"SurahNumber":37,"VerseNumber":102,"Text":"I kad on odraste toliko da mu poče u poslu pomagati, Ibrahim reče: \"O sinko moj, u snu sam vidio da treba da te zakoljem, pa šta ti misliš \"O oče moj\", reče, \"onako kako ti se naređuje postupi; vidjet ćeš, ako Bog da, da ću strpljiv biti"},{"SurahNumber":37,"VerseNumber":103,"Text":"I kad njih dvojica poslušaše, i on ga čelom prema zemlji položi"},{"SurahNumber":37,"VerseNumber":104,"Text":"Mi ga zovnusmo: \"O Ibrahime"},{"SurahNumber":37,"VerseNumber":105,"Text":"ti si san svoj odlučio obistiniti - a Mi ovako nagrađujemo one koji dobra djela čine"},{"SurahNumber":37,"VerseNumber":106,"Text":"To je, zaista, bilo očito iskušenje"},{"SurahNumber":37,"VerseNumber":107,"Text":"Kurbanom velikim ga iskupismo"},{"SurahNumber":37,"VerseNumber":108,"Text":"i u naraštajima kasnijim mu spomen sačuvasmo"},{"SurahNumber":37,"VerseNumber":109,"Text":"Selam neka je Ibrahimu"},{"SurahNumber":37,"VerseNumber":110,"Text":"Eto, tako Mi nagrađujemo one koji dobra djela čine"},{"SurahNumber":37,"VerseNumber":111,"Text":"a on je, doista, bio rob Naš, vjernik"},{"SurahNumber":37,"VerseNumber":112,"Text":"i obradovali smo ga Ishakorn, vjerovjesnikom i čovjekom dobrim"},{"SurahNumber":37,"VerseNumber":113,"Text":"i blagosloviti smo i njega i Ishaka; a među potomcima njihovim ima vjernika i onih koji sebi očito nasilje čine"},{"SurahNumber":37,"VerseNumber":114,"Text":"I Musau i Harunu smo blagodati dali"},{"SurahNumber":37,"VerseNumber":115,"Text":"pa i njih i narod njihov nevolje velike spasili"},{"SurahNumber":37,"VerseNumber":116,"Text":"i pomogli im i oni bijahu pobjednici"},{"SurahNumber":37,"VerseNumber":117,"Text":"i Knjigu im jasnu dali"},{"SurahNumber":37,"VerseNumber":118,"Text":"i obojicu na Pravi put uputili"},{"SurahNumber":37,"VerseNumber":119,"Text":"i u naraštajima kasnijim im spomen sačuvali"},{"SurahNumber":37,"VerseNumber":120,"Text":"Neka je selam Musau i Harunu"},{"SurahNumber":37,"VerseNumber":121,"Text":"Eto, tako Mi nagrađujemo one koji dobra djela čine"},{"SurahNumber":37,"VerseNumber":122,"Text":"a njih dvojica su, uistinu, bili robovi Naši, vjernici"},{"SurahNumber":37,"VerseNumber":123,"Text":"I Il'jas je bio poslanik"},{"SurahNumber":37,"VerseNumber":124,"Text":"Kad on reče narodu svome: \"Zar se uščuvati nećete"},{"SurahNumber":37,"VerseNumber":125,"Text":"Zar se Ba'lu molite, a najboljeg Stvoritelja ostavljate"},{"SurahNumber":37,"VerseNumber":126,"Text":"Allaha, Gospodara svoga i Gospodara vaših predaka drevnih"},{"SurahNumber":37,"VerseNumber":127,"Text":"Oni ga lašcem nazvaše i zato će, sigurno, svi oni u Vatru biti privedeni"},{"SurahNumber":37,"VerseNumber":128,"Text":"samo neće oni Allahovi robovi koji su Mu bili odani"},{"SurahNumber":37,"VerseNumber":129,"Text":"I sačuvasmo mu spomen u naraštajima kasnijim"},{"SurahNumber":37,"VerseNumber":130,"Text":"Neka je selam Il'jasinu"},{"SurahNumber":37,"VerseNumber":131,"Text":"Eto, tako Mi nagrađujemo one koji dobra djela čine"},{"SurahNumber":37,"VerseNumber":132,"Text":"a on je bio rob Naš, vjernik"},{"SurahNumber":37,"VerseNumber":133,"Text":"I Lut je bio poslanik"},{"SurahNumber":37,"VerseNumber":134,"Text":"Kad Mi njega i njegovu porodicu cijelu spasismo"},{"SurahNumber":37,"VerseNumber":135,"Text":"osim starice, ona je bila sa onima koji su nastradali"},{"SurahNumber":37,"VerseNumber":136,"Text":"a ostale smo uništili"},{"SurahNumber":37,"VerseNumber":137,"Text":"i vi pored nastambi njihovih prolazite i danju"},{"SurahNumber":37,"VerseNumber":138,"Text":"i noću, pa zašto se ne urazumite"},{"SurahNumber":37,"VerseNumber":139,"Text":"I Junus je bio poslanik"},{"SurahNumber":37,"VerseNumber":140,"Text":"Kad on odbježe na lađu"},{"SurahNumber":37,"VerseNumber":141,"Text":"i s njima baci kocku i kocka na njega pade"},{"SurahNumber":37,"VerseNumber":142,"Text":"i riba ga proguta, a bio je zaslužio prijekor"},{"SurahNumber":37,"VerseNumber":143,"Text":"i da nije bio jedan od onih koji Allaha slave i veličaju"},{"SurahNumber":37,"VerseNumber":144,"Text":"sigurno bi ostao u utrobi njenoj do Dana kad će svi biti oživljeni"},{"SurahNumber":37,"VerseNumber":145,"Text":"i Mi ga izbacismo na jedno pusto mjesto, a on je bio nemoćan"},{"SurahNumber":37,"VerseNumber":146,"Text":"i učinismo da iznad njega izraste vriježa jedne tikve"},{"SurahNumber":37,"VerseNumber":147,"Text":"i poslasmo ga stotini hiljada ljudi, i više"},{"SurahNumber":37,"VerseNumber":148,"Text":"i oni povjerovaše, i njima dadosmo da do roka određenog uživaju"},{"SurahNumber":37,"VerseNumber":149,"Text":"A upitaj ih: \"Zar su za Gospodara tvoga - kćeri, a za njih sinovi"},{"SurahNumber":37,"VerseNumber":150,"Text":"Zar smo u njihovu prisustvu meleke kao žene stvorili"},{"SurahNumber":37,"VerseNumber":151,"Text":"Eto, oni, potvarajući, doista govore"},{"SurahNumber":37,"VerseNumber":152,"Text":"Allah je rodio!\" - oni su, baš, lažljivci"},{"SurahNumber":37,"VerseNumber":153,"Text":"Zar je On kćeri sinovima pretpostavio"},{"SurahNumber":37,"VerseNumber":154,"Text":"Šta vam je, kako rasuđujete"},{"SurahNumber":37,"VerseNumber":155,"Text":"Zašto ne razmislite"},{"SurahNumber":37,"VerseNumber":156,"Text":"Ili, vi, možda, imate dokaz očit"},{"SurahNumber":37,"VerseNumber":157,"Text":"Donesite Knjigu svoju, ako istinu govorite"},{"SurahNumber":37,"VerseNumber":158,"Text":"Višebošci između Njega i džina srodstvo uspostavljaju, a džini odavno znaju da će takvi u Vatru biti privedeni"},{"SurahNumber":37,"VerseNumber":159,"Text":"čist je Allah i daleko od onoga kako Ga oni opisuju"},{"SurahNumber":37,"VerseNumber":160,"Text":"To ne čine Allahovi iskreni robovi"},{"SurahNumber":37,"VerseNumber":161,"Text":"Ali, ni vi, ni ono što obožavate"},{"SurahNumber":37,"VerseNumber":162,"Text":"ne možete nikoga u zabludu zavesti"},{"SurahNumber":37,"VerseNumber":163,"Text":"osim onoga koji će ionako u Vatri gorjeti"},{"SurahNumber":37,"VerseNumber":164,"Text":"Svakome od nas mjesto je određeno"},{"SurahNumber":37,"VerseNumber":165,"Text":"mi smo u redove poređani"},{"SurahNumber":37,"VerseNumber":166,"Text":"i samo Njega slavimo i veličamo"},{"SurahNumber":37,"VerseNumber":167,"Text":"A oni su govorili"},{"SurahNumber":37,"VerseNumber":168,"Text":"Da smo mi Knjigu imali kao što su je imali narodi prijašnji"},{"SurahNumber":37,"VerseNumber":169,"Text":"sigurno bismo bili Allahovi robovi iskreni"},{"SurahNumber":37,"VerseNumber":170,"Text":"Ali u Kur'an ne htjedoše povjerovati, i znat će oni"},{"SurahNumber":37,"VerseNumber":171,"Text":"A riječ Naša već rečena je Našim robovima, poslanicima"},{"SurahNumber":37,"VerseNumber":172,"Text":"Oni će biti, doista, potpomognuti"},{"SurahNumber":37,"VerseNumber":173,"Text":"i vojska Naša zacijelo će pobijediti"},{"SurahNumber":37,"VerseNumber":174,"Text":"Zato se okreni od njih neko vrijeme"},{"SurahNumber":37,"VerseNumber":175,"Text":"i posmatraj ih, i oni će posmatrati"},{"SurahNumber":37,"VerseNumber":176,"Text":"Zar oni kaznu Našu da požuruju"},{"SurahNumber":37,"VerseNumber":177,"Text":"Kad se ona spusti na stanište njihovo, zlo jutro osvanut će onima koji su bili upozoreni"},{"SurahNumber":37,"VerseNumber":178,"Text":"Zato se okreni od njih neko vrijeme"},{"SurahNumber":37,"VerseNumber":179,"Text":"i posmatraj, i oni će posmatrati"},{"SurahNumber":37,"VerseNumber":180,"Text":"Uzvišen je Gospodar tvoj, Gospodar dostojanstva, u odnosu na ono kako ga opisuju"},{"SurahNumber":37,"VerseNumber":181,"Text":"I selam neka je na poslanike"},{"SurahNumber":37,"VerseNumber":182,"Text":"a hvala Allahu, svjetova Gospodaru"}]}