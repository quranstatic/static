{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":75,"VerseNumber":1,"Text":"نہیں! میں قَسم کھاتا ہوں قیامت کے دن کی۔"},{"SurahNumber":75,"VerseNumber":2,"Text":"اور نہیں! میں قَسم کھاتا ہوں ملامت کرنے والے نفس کی۔"},{"SurahNumber":75,"VerseNumber":3,"Text":"کیا انسان یہ گمان کرتا ہے کہ ہم اس کی (بوسیدہ) ہڈیوں کو جمع نہیں کریں گے؟"},{"SurahNumber":75,"VerseNumber":4,"Text":"ہاں ضرور جمع کریں گے ہم اس کی انگلیوں کے پور پور درست کرنے پر قادر ہیں۔"},{"SurahNumber":75,"VerseNumber":5,"Text":"بلکہ انسان چاہتا ہے کہ اپنے آگے (آئندہ زندگی میں) بھی بدعملی کرتا رہے۔"},{"SurahNumber":75,"VerseNumber":6,"Text":"(اس لئے) پوچھتا ہے کہ قیامت کا دن کب آئے گا؟"},{"SurahNumber":75,"VerseNumber":7,"Text":"پس جب نگاہ خیرہ ہو جائے گی۔"},{"SurahNumber":75,"VerseNumber":8,"Text":"اور چاند کو گہن لگ جائے گا۔"},{"SurahNumber":75,"VerseNumber":9,"Text":"اور سورج اور چاند اکٹھے کر دئیے جائیں گے۔"},{"SurahNumber":75,"VerseNumber":10,"Text":"اس دن انسان کہے گا کہ بھاگنے کی جگہ کہاں ہے؟"},{"SurahNumber":75,"VerseNumber":11,"Text":"ہرگز نہیں! کہیں کوئی پناہ گاہ نہیں ہے۔"},{"SurahNumber":75,"VerseNumber":12,"Text":"اس دن صرف آپ(ص) کے پروردگار کی طرف ٹھکانہ ہوگا۔"},{"SurahNumber":75,"VerseNumber":13,"Text":"اس دن انسان کو بتایا جائے گا کہ اس نے کیا (عمل) آگے بھیجا اور کیا پیچھے چھوڑا؟"},{"SurahNumber":75,"VerseNumber":14,"Text":"بلکہ خود انسان اپنے حال کو خوب جانتا ہے۔"},{"SurahNumber":75,"VerseNumber":15,"Text":"اگرچہ کتنے ہی بہانے پیش کرے۔"},{"SurahNumber":75,"VerseNumber":16,"Text":"اے رسول (ص)) آپ(ص) اپنی زبان کو اس (قرآن) کے ساتھ حرکت نہ دیجئے تاکہ اسے جلدی جلدی (حفظ) کر لیں۔"},{"SurahNumber":75,"VerseNumber":17,"Text":"بیشک اس کا جمع کرنا اور اس کا پڑھانا ہماے ذمہ ہے۔"},{"SurahNumber":75,"VerseNumber":18,"Text":"پس جب ہم اسے پڑھیں تو آپ(ص) بھی اسی کے مطابق پڑھیں۔"},{"SurahNumber":75,"VerseNumber":19,"Text":"پھر اس کا واضح کرنا بھی ہمارے ذمہ ہے۔"},{"SurahNumber":75,"VerseNumber":20,"Text":"ہرگز نہیں بلکہ تم جلدی ملنے والی (دنیا) سے محبت کرتے ہو۔"},{"SurahNumber":75,"VerseNumber":21,"Text":"اور آخرت (دیر سے آنے والی) کو چھوڑتے ہو۔"},{"SurahNumber":75,"VerseNumber":22,"Text":"اس دن کچھ چہرے تر و تازہ ہوں گے۔"},{"SurahNumber":75,"VerseNumber":23,"Text":"اپنے پروردگار کی نعمت (و رحمت) کو دیکھ رہے ہوں گے۔"},{"SurahNumber":75,"VerseNumber":24,"Text":"اور کئی چہرے اس دن بےرونق ہوں گے۔"},{"SurahNumber":75,"VerseNumber":25,"Text":"وہ سمجھ رہے ہوں گے کہ ان کے ساتھ کمر توڑ دینے والا سلوک کیا جائے گا۔"},{"SurahNumber":75,"VerseNumber":26,"Text":"ہرگز نہیں جب جان (کھینچ کر) حلق تک پہنچ جائے گی۔"},{"SurahNumber":75,"VerseNumber":27,"Text":"اور کہاجائے گا کہ اب کون ہے جھاڑ پھونک کرنے والا؟"},{"SurahNumber":75,"VerseNumber":28,"Text":"اور وہ سمجھ لے گا کہ اب (دنیا سے) جدائی کا وقت ہے۔"},{"SurahNumber":75,"VerseNumber":29,"Text":"اور پنڈلی سے پنڈلی لپٹ جائے گی۔"},{"SurahNumber":75,"VerseNumber":30,"Text":"اس دن تمہارے پروردوگار کی طرف کھینچ کرجانا ہوگا۔"},{"SurahNumber":75,"VerseNumber":31,"Text":"(اتنا کچھ سمجھانے کے باوجود اس مخصوص آدمی نے) نہ تصدیق کی اور نہ نماز پڑھی۔"},{"SurahNumber":75,"VerseNumber":32,"Text":"بلکہ اس نے جھٹلایا اور منہ پھیر لیا۔"},{"SurahNumber":75,"VerseNumber":33,"Text":"پھر اکڑتا ہوا اپنے گھر والوں کی طرف چلا گیا۔"},{"SurahNumber":75,"VerseNumber":34,"Text":"یہ (روش) تیرے ہی لئے سزاوار ہے اور تیرے ہی لائق ہے۔"},{"SurahNumber":75,"VerseNumber":35,"Text":"پھر یہ تیرے ہی لائق ہے اور تیرے ہی لئے سزوار ہے۔"},{"SurahNumber":75,"VerseNumber":36,"Text":"کیا انسان یہ گمان کرتا ہے کہ اسے یونہی مہمل چھوڑ دیا جائے گا؟"},{"SurahNumber":75,"VerseNumber":37,"Text":"کیاوہ شروع میں منی کا ایک قطرہ نہ تھا جو (رحم میں) ٹپکایا جاتا ہے؟"},{"SurahNumber":75,"VerseNumber":38,"Text":"پھر وہ ایک لوتھڑا بنا پھر اس (خدا) نے اسے پیدا کیا اور پھر (اس کے) اعضاء درست کئے۔"},{"SurahNumber":75,"VerseNumber":39,"Text":"پھر اس سے دو قِسمیں بنائیں مرد و عورت۔"},{"SurahNumber":75,"VerseNumber":40,"Text":"کیا وہ اس بات پر قادر نہیں ہے کہ وہ مُردوں کو پھر زندہ کر دے۔"}]}