{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":6,"VerseNumber":1,"Text":"Zonke iindumiso nemibulelo mazibe kuAllâh, Owadala amazulu nomhlaba, Waseka ubumnyama nokukhanya, kodwa abangakholwayo bathabatha (thixo bambi babalinganise) neNkosi yabo (uAllâh)"},{"SurahNumber":6,"VerseNumber":2,"Text":"NguYe Owanidala ngodongwe, Waza Wanimisela ixesha lokufa kwenu. Ukanti Usenelinye ixesha Anibekele lona (lokuvuka kwenu) nibe nina nisaluthandabuza (uvuko)"},{"SurahNumber":6,"VerseNumber":3,"Text":"Kananjalo Yena nguAllâh emazulwini nasemhlabeni; Yena Uyakwazi enikufihlileyo nenikuvezayo, Uyakwazi nenikuzuzayo. (okulungileyo nokungalunganga)"},{"SurahNumber":6,"VerseNumber":4,"Text":"Yaye akukho Vesi efikayo kubo kwiiVesi zeNkosi yabo, abangayitshikileliyo"},{"SurahNumber":6,"VerseNumber":5,"Text":"Inene bona bayala inyaniso (i’Kur’ân) eyafika kubo, kodwa ziza kufika iindaba kubo zoko babegculela ngako"},{"SurahNumber":6,"VerseNumber":6,"Text":"Abakaboni na ukuba zingaphi izizukulwana eSazitshabalalisayo phambi kwabo eSazimiselayo emhlabeni, ngohlobo eSingazanga Sinimisele ngalo nina? Sathulula phezu kwabo imvula esibhakabhakeni ngobuninzi bayo, Saphuphumisa imilambo phantsi kwabo. Kodwa Sabatshabalalisa ngenxa yezono zabo, Saza Sadala ezinye izizukulwana emva kwabo"},{"SurahNumber":6,"VerseNumber":7,"Text":"Kanti enokuba beSithumele uMyalezo osele ubhalwe ephepheni abebeza kukwazi ukuwubamba nangezandla zabo, abangakholwayo bebeza kuthi: “Asinto yimbi le ngaphandle kokuba ngumlingo ozicaceleyo”"},{"SurahNumber":6,"VerseNumber":8,"Text":"Kananjalo bathi: “Kutheni kungathunyelwanga ngelosi kuye?” Ukuba beSithumele ingelosi, umcimbi ngewusele ugwetyiwe kwaba kanye, yaye bebengayi kwandiselwa xesha (lakuguquka)"},{"SurahNumber":6,"VerseNumber":9,"Text":"Ukuba beSibanyulele ingelosi, beSiya kuyenza ibe ngumntu, yaye beSiya kubadidekisa ngenene koko sele bedideke kuko"},{"SurahNumber":6,"VerseNumber":10,"Text":"Inene baninzi abaThunywa abangaphambili kunawe abagculelwayo kodwa abagculeli babo baya barhangqelwa ngoko babekugculela"},{"SurahNumber":6,"VerseNumber":11,"Text":"Yithi wena (Muhammad) “Khanihamba-hambeni ehlabathini nizibonele (ngokwenu) ukuba saba njani na isiphelo sabo baphika inyaniso. (isiTyhilelo sika-Allâh)"},{"SurahNumber":6,"VerseNumber":12,"Text":"Yithi (Muhammad): “Ngubani na uMnini wezinto zonke ezisemazulwini nasemhlabeni?” “Yithi nguAllâh”. Yena Uzimisela iNceba. Inene Yena Uya kuniqokelela nonke ngoMhla woVuko, ekungekho ntandabuzo ngawo. Ke bona abo balahlekelwe bubuqu babo abayi kukholwa"},{"SurahNumber":6,"VerseNumber":13,"Text":"Kananjalo okwaKhe (uAllah) kuko konke okuphila ebusuku nasemini, yaye Yena nguSokuva, uSolwazi"},{"SurahNumber":6,"VerseNumber":14,"Text":"Yithi wena (Muhammad): “Ndithabathe umkhuseli ongomnye na ngaphandle koAllâh, uMdali wamazulu nomhlaba? NguYe Owondlayo, Yena Akondliwa”. Yi t h i : “Inene mna ndiyalelwe ukuba ndibe ngowokuqala kwabo bazinikela kuAllâh”. Ke wena (Muhammad) ungabi ngomnye wabakhonzi bezithixo"},{"SurahNumber":6,"VerseNumber":15,"Text":"Yithi: “Inene mna ndoyika isohlwayo seMinikazi eNkulu xa ndinokungayithobeli iNkosi yam.”"},{"SurahNumber":6,"VerseNumber":16,"Text":"Lowo usindileyo (kweso sohlwayo) ngaloo Mini inene, uAllâh Ube neNceba kuye yaye oko kuya kuba yimpumelelo yokwenene"},{"SurahNumber":6,"VerseNumber":17,"Text":"Kananjalo ukuba uAllâh Angakuchika ngobubi akukho bani unokubususa ngaphandle kwaKhe, naxa Enokukuchika ngokulungileyo, Yena Ungaphezulu kweento zonke"},{"SurahNumber":6,"VerseNumber":18,"Text":"Yena Ungongenakoyiswa, Ungentla kwizicaka zaKhe, UnguSobulumko, Wazi zonke izinto"},{"SurahNumber":6,"VerseNumber":19,"Text":"“Yithi wena (Muhammad): Yintoni na eliNgqina elikhulu?” Yithi: “NguAllâh OliNgqina phakathi kwam naphakathi kwenu; Le ‘Kur’ân ityhilwe kum ukuze ndinilumkise ngayo ninanabaninaenokumfikelela. Ingabaningabunikaubungqina bokuba kukho abanye oothixo ngaphandle koAllâh?” Yithi: “Mna andinabungqina bunjalo!” Yithi: “Enyanisweni Yena (uAllâh) nguYe Yedwa uThixo. Yaye mna inene ndimsulwa kwezo zinto nizayamanisa naYe nizinqule.”"},{"SurahNumber":6,"VerseNumber":20,"Text":"Abo Sabanika isiBhalo (amaYuda namaKhristu) bona bayamazi yena (uMuhammad) njengoko besazi oonyana babo. Ke bona abo balahlekelwa bubuqu babo ngabo bangakholwayo"},{"SurahNumber":6,"VerseNumber":21,"Text":"Ngubani owenza ugabadelo olugwenxa ukugqitha lowo uqamba ubuxoki ngoAllâh okanye ale iiVesi zaKhe? Inene abenzi bobubi abayi kuphumelela"},{"SurahNumber":6,"VerseNumber":22,"Text":"NgeMini eSiya kubaqokelela, Siya kuthi kwabo babesayamanisaamahlulelane(kuThi):“Aphinaamahlulelane enu enanidla ngokuwayamanisa (njengabancedisi baka- Allâh)?”"},{"SurahNumber":6,"VerseNumber":23,"Text":"Akuyi kubakho kuzithethelela kubo ngaphandle kokuthi: “(Sifunga) ngoAllâh, iNkosi yethu, thina sasingekho kunye nabo abo babesayamanisa abanye kuAllâh.”"},{"SurahNumber":6,"VerseNumber":24,"Text":"Khawukhangele! Indlela abaza kuxoka ngayo ngokuchasene neziqu zabo! Kodwa (ubuxoki obo babo) babuqambileyo buya kusuka buthi shwaka kubo"},{"SurahNumber":6,"VerseNumber":25,"Text":"Kananjalo phakathi kwabo kukho abo bakuphulaphulayo wena; kodwa Sibeke isigqubuthelo ezintliziyweni zabo, ukuze bangaqiqi, nobuthulu ezindlebeni zabo; kanti enokuba sele bezibona zonke iiVesi abayi kukholwa kuzo; kangangokuba nokuba sele befikile kuwe, beze kuxoxa nawe abangakholwayo bathi: “(Suk’apha), ezi ziintsomi zabantu bakudala”"},{"SurahNumber":6,"VerseNumber":26,"Text":"Kananjalo bona bathintela nabanye ukuba bangayi kuye (uMuhammad) yaye nabo buqu abasondeli kuye kanti bazitshabalalisa bona ngokwabo koko abaqondi"},{"SurahNumber":6,"VerseNumber":27,"Text":"Ukuba ubunokubabona xa bejingiswa phezu koMlilo (wesiHogo)! Baza kuthi: “Akwaba besinokuphinda sibuyiselwe emva (emhlabeni) besingekhe siphinde siziphike iiVesi zeNkosi yethu, yaye besiza kuba ngabanye bamakholwa!”"},{"SurahNumber":6,"VerseNumber":28,"Text":"Unotshe, kuya kuba sele kuzibonakalela (mhlophe) kubo oko babekufihla. Kodwa enokuba bebenokubuyiselwa (emhlabeni) bebeza kubuyela kwakwezaa zinto babeyalelwe ukuba bangazenzi. Inene bona ngamaxoki"},{"SurahNumber":6,"VerseNumber":29,"Text":"Kanti babesithi: “Abukho obunye ubomi ngaphandle kobu sibuphila kweli hlabathi, yaye asokuze sivuswe (ngoMhla woMgwebo).”"},{"SurahNumber":6,"VerseNumber":30,"Text":"Ukuba ubunokubona xa beya kuba bemiswe phambi kweNkosi yabo! Yona Iya kuthi (kubo): “Asiyonyani na le [uvuko lwabafileyo (nethuba lokuphendula ngezenzo zenu)]? “Baya kuthi bona: “Ewe, (sifunga) ngeNkosi yethu!” Ize Ithi Yona: “Ngcamlani isohlwayo (senu) ke kuba nina naye nangakholwa.”"},{"SurahNumber":6,"VerseNumber":31,"Text":"Ngabalahlekelwa inene abo baphika iNdibano yabo noAllâh, de ngequbuliso, iYure (yokufa) iwe phezu kwabo, baqale bathi: Yeha kuthi! Ngokungayithabatheli ngqalelo.” Ngelo xesha baya kuba bethwele imithwalo yabo emiqolo yabo, hayi ububi bemithwalo abaza kuyithwala"},{"SurahNumber":6,"VerseNumber":32,"Text":"Kananjalo ubomi beli hlabathi abunto yanto ngaphandle kokuba yindlaliso nemfeketho. Kodwa ikhaya loBomi oBuzayo lingcono ngaphaya kwabo banyulu, kanti ningabasweli kuqonda na"},{"SurahNumber":6,"VerseNumber":33,"Text":"Sibazi kakuhle ubuhlungu obubangwa ngamazwi abo kuwe (Muhammad). Ayinguwe lo bamphikayo koko ziiVesi (ze’Kur’ân) ka-Allâh abaziphikayo abenzi bobubi"},{"SurahNumber":6,"VerseNumber":34,"Text":"Inene (baninzi) abaThunywa abaphikwayo ngaphambi kwakho. Kodwa banyamezela ngomonde ukuphikwa yaye babesonzakaliswa, de uNcedo lweThu lwafika kubo, kwaye akukho bani unokuwajika amazwi ka-Allâh. Inene inkcazelo yeendaba zabaProfeti (abangaphambili kuwe) ifikile kuwe"},{"SurahNumber":6,"VerseNumber":35,"Text":"Ukuba ngaba inzondo yabo (ngakuwe nakoko uze nako kubo) (ucinga ukuba) ayinyamezeleki, funa itonela emhlabeni okanye ileli eya esibhakabhakeni ukuba uyakwazi (ukwenza loo nto), ubazele nomqondiso kodwa ukuba Yena uAllâh Ebethanda, Ebengasuka abanike (bonke) isiKhokelo, ke wena ungabi ngomnye wabo bazizidenge"},{"SurahNumber":6,"VerseNumber":36,"Text":"Ngabo bamphulaphulayo uMthunywa kuphela, abaza kuba nohoyo, kodwa ke ngokuphathelene nabafileyo (abahedeni) uAllâh Uza kubanyusela kuYe, yaye kukuYe apho baza kubuyela khona"},{"SurahNumber":6,"VerseNumber":37,"Text":"Kananjalo bathi: “Kutheni kungekho mqondiso uthunyelwayo kuye ovela eNkosini yakhe?” Yithi wena: “Inene uAllâh Uyakwazi ukuthumela imiqondiso kodwa uninzi lwabo alwazi nto.”"},{"SurahNumber":6,"VerseNumber":38,"Text":"Akukho sidalwa sinyakazayo emhlabeni, kungekho nantaka ibhabhayo ngeempiko zayo, koko zingamabandla njengani. Akukho nto Siyishiyeleleyo eNcwadini, kwaye (zonke) ziza kubuyela eNkosini azo"},{"SurahNumber":6,"VerseNumber":39,"Text":"Abo bangazamkeliyo iiVesi zeThu, bazizithulu nezimumu ezisebumnyameni. UAllâh Ulahlekisa lowo Athande (ukumlahlekisa) Aze Akhokelele eNdleleni ethe Tye lowo Athande (ukumkhokelela)"},{"SurahNumber":6,"VerseNumber":40,"Text":"Yithi (Muhammad): “Khanindixeleleni, ukuba isohlwayo sika-Allâh singehla phezu kwenu, kungenjalo iYure ifike kuni, ingaba beningabiza komnye ngaphandle koAllâh? (phendulani) ukuba ninenyaniso"},{"SurahNumber":6,"VerseNumber":41,"Text":"Nakanye, beniya kubiza kuYe Yedwa, yaye ukuba Ebethanda Ebeza kuyisusa inkxalabo kuni leyo beniya kuMbiza ngenxa yayo nize futhi nililibale ngelo xesha naliphi na ihlulelane enilayamanisa naYe.”"},{"SurahNumber":6,"VerseNumber":42,"Text":"Inene, Sathumela (abaThunywa) kwizizwe ezininzi phambi kwakho kananjalo Sazithwaxa ngentlupheko enkulu nangelahleko yempilo khon’ukuze zizinikele (ngentobeko)"},{"SurahNumber":6,"VerseNumber":43,"Text":"Ngethuba lokufika kwesohlwayo seThu kuzo, kwakutheni zingazithobi? Ukusuka apho iintliziyo zazo zasuka zaqaqadeka noShaytân wenza kwabonakala kulungile kuzo oko (kugwenxa) zazikwenza"},{"SurahNumber":6,"VerseNumber":44,"Text":"Ke kaloku zathi zisakusilibala (isilumkiso) eso zazikhunjuzwe ngaso, Sazivulela amasango abo bonke (ubuncwane) bezinto, kwala xa ziphakathi naphakathi kolo lonwabo zazilunikiwe, Sasuka ngesaquphe Sazithabatha (ngesohlwayo) Yeha kuzo! Zagaxeleka entshabalalweni zinokuzisola okunzulu nosizi"},{"SurahNumber":6,"VerseNumber":45,"Text":"Zaba ke ngoko iingcambu zabantu abenza ububi zinqanyulwe. Ke kaloku iindumiso nemibulelo mayibe kuAllâh iNkosi yamaphakade"},{"SurahNumber":6,"VerseNumber":46,"Text":"Yithi kwabo (bangakholwayo): “Khanindixeleleni, ukuba uAllâh Anganihlutha ukuva kwenu nokubona kwenu, Atywine neentliziyo zenu, ngubani (omnye) uthixo ngaphandle koAllâh onokunibuyisela ezo (zinto)?” Uyabona ke ukuba Sizicacisa kanjani na iiVesi (zeThu)? Kodwa ngoko kunjalo bayaphambuka"},{"SurahNumber":6,"VerseNumber":47,"Text":"Yithi: “Khanindixeleleni, ukuba isohlwayo sika-Allâh sinokunifikela ngequbuliso (ebusuku), okanye ekuhleni (emini), ukhona umntu (ongomnye) onokutshatyalaliswa ngaphandle kwabenzi bobubi"},{"SurahNumber":6,"VerseNumber":48,"Text":"Kananjalo Asizanga Sibathumele nje abaProfeti koko Sabathumela neendaba ezivuyisayo bekwangabo nabaLumkisi. Ke kaloku lowo ukholwayo aze enze imisebenzi yobulungisa, kwabanjalo akuyi kubakho koyika kungayi kubakho kuxhalaba"},{"SurahNumber":6,"VerseNumber":49,"Text":"Ke bona abo bayalayo imiqondiso yeThu, isohlwayo siza kubafumana ngenxa yokungakholwa kwabo"},{"SurahNumber":6,"VerseNumber":50,"Text":"Yithi wena (Muhammad): “Andithi kuni mna ndinoovimba baka-Allâh, ndingatshongo nokuthi mna ndazi okungabonwayo ndingakhanga nditsho nokuthi kuni mna ndiyingelosi. Mna ndilandela oko ndikutyhilelweyo”. Yithi: “Ingaba abaziimfama bayafana na nabo babonayo? Kanti anicingisisi na?”"},{"SurahNumber":6,"VerseNumber":51,"Text":"Lumkisa nge’Kur’ân ke abo banoloyiko lokuba baza kuqokelelwa phambi kweNkosi yabo. Apho bangayi kuba namkhuseli namthetheleli ngaphandle kwaKhe (uAllâh), ukuze boyike uAllâh, bagcine uxanduva lwabo kuYe"},{"SurahNumber":6,"VerseNumber":52,"Text":"Ungabagxothi abo babiza eNkosini yabo, ekuseni nasemva kweminibefunauBusobaYo.1 Wenaakuyikubuzwantongabo, naboabayikubuzwantongawe, kangangokubaudeubagxothe, uze ngaloo ndlela ube ngomnye wabangabagabadeli"},{"SurahNumber":6,"VerseNumber":53,"Text":"Ke ngoko Sivavanya abanye ngabanye, ukuze bathi: “Ingaba aba (bangamakholwa angamahlwempu), ngabo uAllâh Abababalileyo phakathi kwethu?” Kanti uAllâh Akabazi na abanombulelo"},{"SurahNumber":6,"VerseNumber":54,"Text":"Xa abo bakholwayo kwiiVesi zeThu besiza kuwe yithi “Salâmun ‘alaykum2,” iNkosi yenu Ibhale iNceba kuYo Buqu, ke ukuba ubani kuni wenze ukungcola engazi, aze emva koko aguquke enze izenzo ezilungileyo, inene Yena (uAllâh) nguMxoleli, uSozinceba"},{"SurahNumber":6,"VerseNumber":55,"Text":"Ke kaloku Sizichaza ngoloo hlobo iiVesi zeThu, (Sinike) ingcaciso, ukuze indlela yabenzi bobubi ibonakale ngokucacileyo"},{"SurahNumber":6,"VerseNumber":56,"Text":"Yithi (Muhammad): “Mna ndalelwe ukuba ndinqule abo nibiza kubo nina ngaphandle koAllâh”. Yithi: “Andingekhe ndilandele iminqweno yenu engento yanto. Ukuba bendinokwenza njalo, bendiya kulahleka, yaye bendingayi kuba ngomnye wabakhokelelekileyo.”"},{"SurahNumber":6,"VerseNumber":57,"Text":"Yithi (Muhammad): “Mna ndikubungqina obucacileyo obuvela eNkosini yam kodwa nina niyabuphika.” Andinako oko nikucela ningasenamonde (iMini yoMgwebo). Isigqibo sesika-Allâh, Yena Uthetha inyaniso yaye Ungoyena Mgwebi Ulungileyo kunabo (bonke) abagwebi"},{"SurahNumber":6,"VerseNumber":58,"Text":"Yithi: “Ukuba bendinako oko nikucelayo ningasenamonde, umcimbi ngowusele wagqitywa phakathi kwam nani, kodwa uAllâh Ubazi kakuhle abagabadeli”"},{"SurahNumber":6,"VerseNumber":59,"Text":"Yaye kuYe kukho izitshixo zokungabonwayo, akukho bani uzaziyo ngaphandle kwaKhe. Kananjalo Yena Wazi yonke into esemhlabeni neselwandle; akukho gqabi liwayo (emthini) Angalaziyo Yena. Akukho nakhozo ebumnyameni bomhlaba, kungekho nantoni na entsha okanye eyomileyo, koko ibhaliwe eNcwadini ecacileyo"},{"SurahNumber":6,"VerseNumber":60,"Text":"NguYe othabatha imiphefumlo yenu ebusuku xa nileleyo yaye Unolwazi lwako konke oko nikwenzileyo ngemini, Aze Anivuse kwakhona ukuze ixesha enilimiselweyo lizaliseke, ke kaloku (ekugqibeleni) niya kubuyela kuYe. Yena Uya kunixelela ngoko benikade nikwenza"},{"SurahNumber":6,"VerseNumber":61,"Text":"Yena Ungongaphikisekiyo Ungentla kwizicaka zaKhe, yaye Yena Uthumela abagcini benu (iingelosi) abanikhuselayo, babhale zonke izenzo ezilungileyo nezigwenxa) zenu, kude ukufa kusondele komnye wenu, iziThunywa zeThu ziwuthabathe umphefumlo wakhe yaye aziwutyesheli owazo umsebenzi"},{"SurahNumber":6,"VerseNumber":62,"Text":"Baze babuyiselwe kuAllâh, uMlondolozi wabo wenyaniso (uAllâh) iNkosi Enobulungisa, Inene ngowaKhe uMgwebo yaye Yena Ungokhawulezayo ukufaka embuzweni"},{"SurahNumber":6,"VerseNumber":63,"Text":"Yithi: “Ngubani onisindisayo esithokothokweni somhlaba nolwandle (iingozi ezifana nezichotho neziphango)”, (xa) nibiza kuYe ngokuzithobileyo nasemfihlakalweni (nisithi):\t“Ukuba uAllâh Angasisindisa kule ngozi, inene siya kuba nombulelo?”"},{"SurahNumber":6,"VerseNumber":64,"Text":"Yithi: “UAllâh Uyanisindisa kuyo le kanti nakwezinye iinkxwaleko zenu kodwa nina nikhonze thixo bambi ngaphandle koAllâh”"},{"SurahNumber":6,"VerseNumber":65,"Text":"Yithi: “Yena Unamandla okuthumela isohlwayo phezu kwenu nangaphantsi kweenyawo zenu okanye. Anigqume ngokudideka, nikruthakruthane ngamacala, Anenze kananjalo ningcamlisane inkohlakalo yomnye komnye. Khawubone ke ukuzicacisa ngeendlela ngeendlela kweThu iiVesi khon’ukuze baqonde"},{"SurahNumber":6,"VerseNumber":66,"Text":"Kodwa abantu bakuni (Muhammad) bayalile (i’Kur’ân) nangona iyinyaniso. Yithi: “Mna andingomlondolozi wenu”"},{"SurahNumber":6,"VerseNumber":67,"Text":"Kuzo zonke iindaba kukho inyaniso yaye niza kwazi kungekudala"},{"SurahNumber":6,"VerseNumber":68,"Text":"Wena (Muhammad) xa ubona abo bancokola incoko yobuxoki ngeeVesi (ze’Kur’ân), bezigculela, zikhwebule, ushenxe kubo de bathethe nganto yimbi, ke kaloku ukuba uShaytân ukwenza ulibale, xa uthe wakhumbula musa ukuhlala kwimbutho yabantu abangabagabadeli"},{"SurahNumber":6,"VerseNumber":69,"Text":"Abo bamoyikayo uAllâh, bagcina amaxanduva abo kuYe, babuphephe ububi; abayi kuthwala mhemhe yabo (bangakholwayo) nakanye, kodwa eyabo imhemhe (abakholwayo) kukubakhumbuza ukuba bamoyike uAllâh"},{"SurahNumber":6,"VerseNumber":70,"Text":"Bayeke abo bathabatha inkolo yabo bayenze into yokuhlekisa neyokonwabisa, abo ubomi beli hlabathi bubakhohlisile. Kodwa bakhumbuze nge’Kur’ân hleze umntu agaxeleke entshabalalweni ngoko akusebenzeleyo, apho angayi kuzifumanela mkhuseli namthetheleli ngaphandle koAllâh enokuba sele engada anikezele ngentlawulo eyintoni na, ayisokuze yamkelwe. Abo ngabo banikelwe entshabalalweni ngenxa yoko bazenzela kona, okwabo iya kuba kukusezwa amanzi atshisayo nesohlwayo esibuhlungu ngenxa yokuba bala ukukholwa"},{"SurahNumber":6,"VerseNumber":71,"Text":"Yithi(Muhammad):“Ingabasizakubizakwabanyengaphandle koAllâh, (sibize kwizithixo) ezingenakusenza nto ilungileyo zingekhe zisenze nabubi, siza kujibilika, sibuye umva Esakugqiba ukusikhokela uAllâh? Sibe njengalowo uShaytân amenze waphambuka emhlabeni edidekile, abahlobo bakhe bemmemelela kwisiKhokelo, (besithi): “Yiza kuthi!” Yithi: “Inene isiKhokelo sika-Allâh siso kuphela isiKhokelo, yaye siyalelwe ukuba sizinikele kwiNkosi yamaphakade”"},{"SurahNumber":6,"VerseNumber":72,"Text":"Nokwenza iSalâh, nokuthobela, koyikwe Yena, yaye kukuYe apho niza kubuthelwa khona nonke"},{"SurahNumber":6,"VerseNumber":73,"Text":"NguYe Odale amazulu nomhlaba ngenyaniso, nemini kananjalo ngeMini (yoVuko) Uya kuthi: “Makube njalo”, kubenjalo! Ilizwi laKhe liyinyaniso. Intando yaKhe iya kuba lulongamelo, ngeMini apho iXilongo liya kuvuthelwa. UMazi wezinto zonke; ezingabonwayo nezibonwayo. Yena nguSobulumko, Owazi konke"},{"SurahNumber":6,"VerseNumber":74,"Text":"Yabonani uIbrâhîm wathi kutata wakhe u’Azar: “Ingaba uyithabatha imifanekiso eqingqiweyo ukuba ingoothixo kusini na? Inene, Mna ndibona wena nabantu bakuni nisekulahlekeni okucacileyo”"},{"SurahNumber":6,"VerseNumber":75,"Text":"Saza ngoko Sambonisa uIbrâhîm ubukumkani bamazulu nomhlaba khonu’ukuze abe ngomnye wabo banokholo ngokwenene"},{"SurahNumber":6,"VerseNumber":76,"Text":"Bathi bakumgquma ubusuku wabona inkwenkwezi. Wathi: “Yiyo le inkosi yam”. Kodwa yathi isakutshona, wathi yena, “Andibathandi (oothixo) abamana ukutshona.”"},{"SurahNumber":6,"VerseNumber":77,"Text":"Akubona inyanga iphuma, wathi: “Nantsi inkosi yam”. Kodwa isakutshona wathi: “Ngaphandle kokuba iNkosi yam Indinike isiKhokelo, inene ndiya kuba ngomnye wabasekulahlekeni.”"},{"SurahNumber":6,"VerseNumber":78,"Text":"Akubona ilanga liphuma, wathi: “Nantsi inkosi yam. Le inkulu nokuba nkulu”. Kodwa lisakutshona, wathi “Hini na bantu bakuthi! Mna ndimsulwa kubo bonke abo nibayamanisa ukuba babe ngamahlulelane (kuAllâh)"},{"SurahNumber":6,"VerseNumber":79,"Text":"Mna Inene ndibhekise ubuso bam ngakuloWo Wadala amazulu nomhlaba andimkhonzi ongomnye, yaye andinguye omnye wabakhonzi bezithixo"},{"SurahNumber":6,"VerseNumber":80,"Text":"Abantu bakubo baphikisana naye. Wathi yena: “Niphikisana nam na ngoAllâh lo gama Andikhokeleyo, kananjalo mna andiboyiki abo nina nibayamanisa kunqulo lwaKhe (akukho nto banokundenza yona) ngaphandle koko iNkosi yam Ithande ukuba kwenzeke. INkosi yam Inolwazi lwazo zonke izinto. Kanti aniqapheli na?”"},{"SurahNumber":6,"VerseNumber":81,"Text":"Ndingaboyika njani abo nibayamanisa kunqulo luka-Allâh, nibe nina ningenalo uloyiko lokwayamanisa izinto kunqulo lwaKhe Anganinikanga gunya ngazo. Kanti ngabaphi kula maqela mabini abanelungelo elithe chatha (kunabanye) lokhuseleko xa ngaba ninolwazi?”"},{"SurahNumber":6,"VerseNumber":82,"Text":"Abo bakholwayo, bangagqumeleli ukholo lwabo ngogabadelo, okwabo lukhuseleko, ukanti bona bangabona bakhokelelekileyo"},{"SurahNumber":6,"VerseNumber":83,"Text":"Oko yaba bubungqina eSabunika uIbrâhîm ngokuchasene nabakubo Siphakamisa lowo Simthandileyo abe semanqwanqweni (aphezulu). Inene iNkosi yakho nguSobulumko, uSolwazi"},{"SurahNumber":6,"VerseNumber":84,"Text":"Sampha uIs-hâ’k yena noYa’kûb, ngamnye kubo Samnika isiKhokelo, kanti ngaphambi kwabo Sakhokelela uNûh naphakathi kwenzala yakhe, uDâwûd, uSulaymân, uAyyûb, uYûsuf, uMûsâ, noHârûn. Siwavuza kanjalo ke Thina amalungisa"},{"SurahNumber":6,"VerseNumber":85,"Text":"NoZakariyyâ noYahya no’Isâ noIliyâs3, ngamnye kubo wayengomnye wakumalungisa"},{"SurahNumber":6,"VerseNumber":86,"Text":"NoIsmâ’îl noAlyas’a4, noYûnus5 noLût6, ngamnye kubo Samkhetha ngaphezulu kunendalo (yonke)"},{"SurahNumber":6,"VerseNumber":87,"Text":"Kanti nootata babanye kubo nenzala yabo nabazalwana babo, Sabakhetha, Sabakhokelela kwiNdlela ethe Tye"},{"SurahNumber":6,"VerseNumber":88,"Text":"Esi sisiKhokelo sika-Allâh Akhokela ngaso nabani na lowo Amthandileyo kwizicaka zaKhe. Kodwa ukuba babeyamanise abanye kunqulo luka-Allâh, konke oko babesele bekwenzile kwakungayi kubazuzisa nto"},{"SurahNumber":6,"VerseNumber":89,"Text":"Bona bangabo Sabanika iNcwadi yokugweba, nobuProfeti. Ke ukuba aba (baphilayo) bayala ukukholwa kuyo (i’Kur’ân), Thina Siyibeke phantsi kohoyo lwabantu abangengabo abangakholwayo kuyo (abo ke ngabalandeli boMprofeti uMuhammad, lwanga uxolo neentsikelelo zika-Allah zingaba phezu kwakhe)"},{"SurahNumber":6,"VerseNumber":90,"Text":"Bona bangabo uAllâh Abakhokeleyo. Ngoko ke landelani isiKhokelo sabo. Yithi (Muhammad): “Akukho ntlawulo ndinibiza yona ngale (‘Kur’ân). Yona sisikhumbuzi sendalo (yonke)”"},{"SurahNumber":6,"VerseNumber":91,"Text":"Ke bona8 abakhanga baMxabise uAllâh ngexabiso elifanele Yena xa besithi “Akukho nto uAllâh Ayithumele nakowuphi na umntu (esisiTyhilelo)” Yithi wena (Muhammad): Ngubani na owathumela iNcwadi eyeza noMûsâ eyayiluKhanyiselo nesiKhokelo eluntwini yona leyo nina (maYuda) niyenze yangamaphepha (ahlukeneyo), niveze (okuthile kwayo) nifihle okuninzi kwayo? Ke kaloku nina (bakholwayo) nifundisiwe (nge’Kur’ân) oko naningakwazi, kungaziwa nangooyihlo benu”. Yithi: (uAllâh Uyithumele)”. Uze ubayeke babe bedlalisa ezincokweni zabo ezingento yanto"},{"SurahNumber":6,"VerseNumber":92,"Text":"Kananjalo le (‘Kur’ân) yiNcwadi esikelelekileyo, eSiyithumeleyo, ingqina (izityhilelo) ezeza ngaphambili kunayo, khon’ukuze ulumkise isixeko esingunozala wezixeko (iMakkah) nazo zonke ezo zisingqongileyo. Abo bakholwayo kuBomi Obuzayo, bakholwa kuyo (i’Kur’ân), yaye bahlala belondoloze iiSalâh zabo"},{"SurahNumber":6,"VerseNumber":93,"Text":"Ngubani na oyintswela-bulungisa ukugqitha lowo uqamba ubuxoki ngoAllâh, okanye athi isityhilelo sifikile kum? Kube kungekho sityhilelo sayo nayiphi na into (etyhilwe kuye) nalowo uthi:”Mna ndiya kutyhila okufana noko kutyhilwe nguAllâh,” Ukuba ungababona abagabadeli xa besezintlungwini zokufa, xa iingelosi zokufa zisolula izandla zazo (zisithi): “Ethe apha imiphefumlo yenu! Namhlanje niza kubuyekezwa ngesohlwayo esilihlazo ngenxa yoko nanidla ngokukuthetha ngoAllâh kungeyonyani. Nina naningazamkeli iiVesi zaKhe ngokungenasimilo”"},{"SurahNumber":6,"VerseNumber":94,"Text":"(Ngoku) nizekuThi(nihamba) nedwa9 ninjengoko SaSinidalile okokuqala. Nikushiye ngemva konke oko SaSiniphe kona. ASiniboni nikunye nabathetheleli benu (abazizinyanya), enanibanga ukuba ngamahlulelane ka-Allâh. Ngoku onke (amaqhina) okuzalana (okuhlobana) phakathi kwenu nabo anqanyulwe, nako konke oko nanidla ngokukubanga, kuthe shwaka kwemka kuni"},{"SurahNumber":6,"VerseNumber":95,"Text":"NguAllâh Owenza ukhozo lwembewu nepete yesiqhamo icandeke, intshule, Yena Ubuyisa abaphilayo kwabafileyo, nguYe kananjalo Obuyisa abafileyo kwabaphilileyo. Lowo ke nguAllâh, ngoku yintoni eniphambukisa nibe kude enyanisweni"},{"SurahNumber":6,"VerseNumber":96,"Text":"(Yena) nguMahlukanisi wentsasa (nemini). Wanyula ubusuku (baba lithuba) lokuphumla, ilanga nenyanga zaba zezokuqondisa. Lowo ngummiselo kaSomandla uSolwazi"},{"SurahNumber":6,"VerseNumber":97,"Text":"NguYe Onibekele iinkwenkwezi ukuze nibone indlela ngoncedo lwazo kwisithokothoko somhlaba nesolwandle. Sizicacisile ngokucacileyo iiVesi zeThu khon’ukuze abantu bazi"},{"SurahNumber":6,"VerseNumber":98,"Text":"Nguye Onidale ngesiqu somntu omnye, Waninika indawo yokuphumla10 nendawo yokunigcina11. Inene Sinicacisele ngokucacileyo isiTyhilelo seThu kubantu abaqiqayo"},{"SurahNumber":6,"VerseNumber":99,"Text":"NguYe Othoba amanzi, evela esibhakabhakeni, Size ngawo Sivelise uhlaza, eSithi kulo Sivelise izikhwebu zeenkozo. Kananjalo (kwimithi) yeedatilisi namasebe ayo kuphuma izihlahla zedatilisi zijingela phantsi nakufutshane, nemiyezo yezidiliya, iminquma neerharnathi nganye kuzo iyelelene kwenye kodwa zahlukene (ngencasa). Jonga iziqhamo zazo xa ziqalisa ukuntshula nokuvuthwa kwazo. Inene kwezi zinto kukho imiqondiso kubantu abakholwayo"},{"SurahNumber":6,"VerseNumber":100,"Text":"Kodwa banqula iijinni12 bazenze amahlulelane kunqulo luka-Allâh, ngoku inguYe Owazidalayo; yaye babalela kuYe oonyana neentombi bengenalwazi. Makazukiswe Yena Aphakanyiswe ngaphezu kwazo zonke izinto abazibalela kuYe"},{"SurahNumber":6,"VerseNumber":101,"Text":"Yena nguMyili wamazulu nomhlaba, Angathini na ukuba nonyana ekubeni Engenamfazi? Yena Wadala zonke izinto yaye UnguMazi wezinto zonke"},{"SurahNumber":6,"VerseNumber":102,"Text":"Lowo nguAllâh, iNkosi yakho! Akukho thixo wumbi ngaphandle kwaKhe, uMdali wezinto zonke. Khonzani Yena ke, yaye Yena nguMlungelelanisi Wemicimbi yonke, Ongentla kweento zonke"},{"SurahNumber":6,"VerseNumber":103,"Text":"Akukho mbono unokuMqulatha Yena, kodwa Yena Uqulatha yonke imibono. Yena nguSoBubele Owazi konke"},{"SurahNumber":6,"VerseNumber":104,"Text":"Inene ubungqina bufikile kuni buvela eNkosini yenu. Ke lowo ubonayo uya kukwenza oko ekwenzela isiqu sakhe, nalowo uzimfamekisayo, uya kukwenza oko ekwenzela ukuzilimaza yena buqu, mna (Muhammad) andingomlondolozi wenu"},{"SurahNumber":6,"VerseNumber":105,"Text":"Sizichaza ngeendlela-ngeendlela kanjalo ke iiVesi zeThu khon’ukuze bona (abangakholwayo) bathi: “Wena ufunde (izibhalo zaBantu beNcwadi), khon’ukuze kananjalo Senze izinto zicace kubantu abanolwazi"},{"SurahNumber":6,"VerseNumber":106,"Text":"Wena landela oko kutyhilwe kuwe kuvela eNkosini yakho, akukho thixo wumbi ngaphandle kwaYo, kananjalo wena zikhwebule kubanquli zithixo"},{"SurahNumber":6,"VerseNumber":107,"Text":"Ukuba uAllâh Ebethanda, bebengazukuthabatha abanye babanqule ngaphandle kwaKhe. Yaye wena Asikwenzanga umlondolozi wabo, ungenguye nomgcini wabo"},{"SurahNumber":6,"VerseNumber":108,"Text":"Ke kaloku ningabathuki abo babanqulayo ngaphandle koAllâh, (kuba) hleze bona bathuke uAllâh ngobugwenxa ngokuswela ulwazi. Ke ngoko Senze izenzo zomntu ngamnye zabonakala zilungile kuye, ukanti (isiphetho) sabo kukubuyela kwiNkosi yabo Ize Yona Ibaxelele ngako oko bakwenzayo"},{"SurahNumber":6,"VerseNumber":109,"Text":"Kananjalo bafunga ngezifungo zabo ezimandla ngoAllâh (besithi) ukuba kwakunokufika umqondiso kubo; inene bona ngebabekholiwe kuwo. Yithi (kubo): “Imiqondiso ikuAllâh, yintoni ke nina (maMuslim) eya kunenza nikuqonde oko (kuba enokuba) (umqondiso) wawufikile (kubo) babengayi kuwukholelwa?”"},{"SurahNumber":6,"VerseNumber":110,"Text":"Ke kaloku Thina siya (kusuka) Sibagqwethe iintliziyo zabo namehlo abo babe kude (kwisiKhokelo), njengoko (baye) bala ukukholwa kuso kwa-ukuvela kwaso, yaye Siya kubayekela ekugabadeleni kwabo bafathule ngobumfama"},{"SurahNumber":6,"VerseNumber":111,"Text":"Kananjalo ukuba Sasinokuthumela iingelosi kubo, baza nabafileyo bathetha nabo, Saza Thina Sahlanganisa zonke izinto phambi kwamehlo abo, babengayi kukholwa Engathandanga uAllâh. Kodwa uninzi lwabo luziphatha ngobudenge"},{"SurahNumber":6,"VerseNumber":112,"Text":"Ke ngoko Sinyulele uMprofeti ngamnye iintshaba ooSathana phakathi koluntu neejinni, bephefumlelana ngeentetho ezihonjisiweyo eziluwexulo (oluyinkohliso), ukuba iNkosi yakho Ibithande ngolo hlobo bebengazi kuyenza loo nto; bayeke ke nemiqambo yabo yamampunge"},{"SurahNumber":6,"VerseNumber":113,"Text":"(Oku kwenziwe) khon’ukuze iintliziyo zabo bangakholwayo kuBomi oBuzayo zinamathele kuloo nkohliso, kwanokuba bahlale (benjalo) bekholisekile yiyo, kwanokuba benze ezo zinto bazenzayo (zonke iintlobo zezono)"},{"SurahNumber":6,"VerseNumber":114,"Text":"(Yithi Muhammad) Ndifune mgwebi wumbi na endaweni ka-Allâh, lo gama inguYe Onithumelele iNcwadi (i’Kur’ân), echaza, inike ingcombolo (yezinto). Abo Sibanike isiBhalo bayazi okokuba ityhilwe yiNkosi yakho ngenyaniso. Ke ungabi ngomnye wabo bathandabuzayo"},{"SurahNumber":6,"VerseNumber":115,"Text":"Kananjalo ilizwi leNkosi yakho lizalisekile ngenyaniso nangobulungisa. Akukho mntu unokuwatshintsha amazwi aKhe. Yaye Yena nguSokuva, uSolwazi"},{"SurahNumber":6,"VerseNumber":116,"Text":"Ke kaloku ukuba ungathobela uninzi lwabo basemhlabeni baya kukulahlekisa ube kude le eNdleleni ka-Allâh. Bona akukho nto bayilandelayo ngaphandle koqash-qash, yaye akukho nto yimbi abayenzayo ngaphandle kokuxoka"},{"SurahNumber":6,"VerseNumber":117,"Text":"Inene iNkosi yakho! Yiyo eyaziyo ukuba ngubani na olahlekileyo eNdleleni yaYo, kananjalo Imazi kakuhle okwisiKhokelo (sokwenene)"},{"SurahNumber":6,"VerseNumber":118,"Text":"Ke ngoko yityani (kuphela) loo nyama ekubizwe igama lika-Allâh (phezu kwayo xa ixhelwa), ukuba ngaba phofu niyakholwa kwiiVesi (zika-Allâh)"},{"SurahNumber":6,"VerseNumber":119,"Text":"Uya kuthini ukungayityi (inyama) yaloo nto igama lika-Allâh libiziweyo phezu kwayo, ekubeni ukuba Yena Enichazele ngokucacileyo izinto ezingavumelekanga kuni, ngaphandle kokuba niphantsi kokunyanzeliswa yimeko? Inene baninzi abalahlekisa abantu ngeenkanuko zabo ngenxa yokuswela ulwazi. Inene iNkosi yakho Ibazi kakuhle abagabadeli"},{"SurahNumber":6,"VerseNumber":120,"Text":"Yekani izono ekuhleni nasemfihlakalweni, inene abo benza izono baya kuyifumana imbuyekezo ebafaneleyo yoko bakwenzayo"},{"SurahNumber":6,"VerseNumber":121,"Text":"Ningayidli nina loo nyama lingabizwanga igama lika-Allâh phezu kwayo (ngexesha lokuxhelwa kwayo) kuba oko kukuphambuka (ukungathobeli uAllâh). Inene amashayâtîni (ooSathana) aphembelela abahlobo bawo ukuba baphikisane nani. Ke ukuba nibathobele nina niya kuba ngabanquli zithixo"},{"SurahNumber":6,"VerseNumber":122,"Text":"Ingaba umntu owaye efile, Saza Samnika ubomi nokuKhanya ukuba ahambe kuko phakathi kwabantu uyafana na nalowo usebumnyameni engasokuze aphuncuke kubo? Ke kaloku kwenziwe kwakhangeleka kukuhle kwabangakholwayo oko bakwenzayo"},{"SurahNumber":6,"VerseNumber":123,"Text":"Kananjalo kwidolophu nganye Sibeke izikhukhunyembe13 zezingcoli zabantu ukuba ziqulunqe, kodwa aziqulunqi nto ingazijikeli kwazona buqu kodwa aziqondi"},{"SurahNumber":6,"VerseNumber":124,"Text":"Xa kufika umqondiso (uvela kuAllâh) bathi bona: “Asiyi kukholwa de sifumane oko kufunyenwe14 nguMthunywa ka-Allâh”.UAllâh Umazi kakuhle amakamnike uMyalezo waKhe.Ihlazo nokunyeleka okuvela kuAllâh nesohlwayo esibuhlungu siza kubafumana abaphuli-mthetho ngoko babedla ngokukuqulunqa. Kubafumana abaphuli-mthetho ngoko babedla ngokukuqulunqa"},{"SurahNumber":6,"VerseNumber":125,"Text":"Ke lowo uAllâh Athande ukumkhokela Umvulela isifuba15 sakhe (Amngenise) kwi-Islam, ukanti lowo Athande ukumkhokelela ekulahlekeni, Umenza isifuba sakhe sivaleke sicutheke, abe ngathi ugwencela esibhakabhakeni. Ngoko ke uAllâh Uthoba ingqumbo yaKhe phezu kwabo bangakholwayo"},{"SurahNumber":6,"VerseNumber":126,"Text":"Ke kaloku le yiNdlela yeNkosi yakho ehamba Ngqo. Sizicacisile iziTyhilelo zeThu kubantu abaqiqayo"},{"SurahNumber":6,"VerseNumber":127,"Text":"Okwabo iya kuba likhaya loxolo eNkosini yabo, Yona Ibe nguMlondolozi wabo ngenxa yoko (kulungileyo) bakwenzayo"},{"SurahNumber":6,"VerseNumber":128,"Text":"Kananjalo ngeMini apho Aza kubahlanganisa (ndaweninye) bonke (Athi kubo): “Hini na nina bandla leejinni! Baninzi enabalahlekisayo ebantwini”, abahlobo bazo phakathi koluntu baya kuthi: “Nkosi yethu, sizuzile omnye16 komnye, kodwa ngoku sifikelele esiphelweni sexesha Obe Usibekele lona”. Athi Yena: “UMlilo mawube yindawo (yenu) yokuhlala, Niya kuhlala apho kuwo kude kube ngunaphakade, ngaphandle kokuba kuthande uAllâh. Inene iNkosi yakho (Muhammad) nguSobulumko, uSolwazi”"},{"SurahNumber":6,"VerseNumber":129,"Text":"Ngaloo ndlela Senza abenzi bobubi babe ngabaxhasani ngenxa yoko bakusebenzelayo"},{"SurahNumber":6,"VerseNumber":130,"Text":"Hini na bandla ndini leejinni nabantu! Akuzanga kufike baThunywa na bephuma phakathi kwenu, becengceleza iiVesi zaM nesilumkiso sendibano yangale Mini yenu? Baze bathi bona: “Siyangqina ngokuchasene nathi”. Yaba bubomi beli hlabathi obabakhohlisayo. Ke kaloku baya kunika ubungqina ngokuchasene nabo bokuba bona babengabangakholwayo"},{"SurahNumber":6,"VerseNumber":131,"Text":"Oku kungenxa yokuba iNkosi yakho Ayizitshabalalisi izizwe ngezenzo zazo ezigwenxa lo gama (abemi) bazo bengenalwazi (loMyalezo waYo)"},{"SurahNumber":6,"VerseNumber":132,"Text":"Kubo bonke kuya kubakho iindidi zabo ngokwezenzo zabo, yaye iNkosi yakho Ayingaba Ayikwazi oko bakwenzayo"},{"SurahNumber":6,"VerseNumber":133,"Text":"Ke kaloku Yona iNkosi yakho sisiTyebi, IneMfesane. Ithanda Inganitshabalalisa, Ize endaweni yenu Yenze abo ithande ukubenza ukuba babe ngabalandeli benu, njengoko Yavelisa nina kwinzala yabanye abantu"},{"SurahNumber":6,"VerseNumber":134,"Text":"Inene oko nikuthenjisiweyo kuza kwenzeka, yaye anisokuze nisiphephe (isohlwayo)"},{"SurahNumber":6,"VerseNumber":135,"Text":"Yithi (Muhammad), “Hini na bantu bakuthi! Sebenzani ngendlela yenu, Nam ndisebenze (ngeyam) ke kaloku niza kwazi ukuba nguwuphi na kuthi oya kuba nesiphelo (esihle) kuBomi oBuzayo. Inene abagabadeli abayi kuphumelela”"},{"SurahNumber":6,"VerseNumber":136,"Text":"Babalela kuAllâh isabelo samasimi neenkomo Azidalileyo Yena, bathi: “Oku kokuka-Allâh, ngokokutsho kwabo, ze oku ibe kokwamahlulelane ka-Allâh.” Kodwa isabelo samahlulelane ka-Allâh abo asifikeleli kuAllâh, lo gama esika-Allâh sifikelela kumahlulelane ka-Allâh abo. Ingcolile indlela abagweba ngayo"},{"SurahNumber":6,"VerseNumber":137,"Text":"Kananjalo kuninzi lwabanquli zithixo amahlulelane ka- Allâh abo enze kwabonakala kulungile kubo ukuba babulale abantwana babo, ukuze abakhokelele17 kwintshabalalo yabo, adale indideko nasenkolweni yabo. Ukuba uAllâh Ebethanda, bebengenakuyenza loo nto. Khawubayeke nemiqambo yabo ke"},{"SurahNumber":6,"VerseNumber":138,"Text":"Kekalokungokokutshokwabobathi:“Laankomonalaankomo nesaa sityalo azivumelekanga, akukho mntu unokuzitya ngaphandle kwalowo simvumeleyo thina ngokwethu.” (Bathi) kananjalo; “Kukho iinkomo ezingavumelekanga ukusetyenziselwa ukubotshwa, neenkomo ekungabizwa gama lika-Allâh phezu kwazo (xa zixhelwa)”, (batsho) bexoka ngaYe (uAllâh). (UAllâh) Uza kubavuza ngoko bakuqambileyo"},{"SurahNumber":6,"VerseNumber":139,"Text":"Kananjalo bathi: “Okusesiswini18 salaa nkomo, nalaa nkomo kokwabangamadoda kuphela phakathi kwethu, akuvumelekanga kwabasetyhini19 bethu, kodwa ukuba kuzelwe sele kufile wonke umntu unesabelo sakhe kuko”. Yena (uAllâh) Uza kubohlwayela ukwayamanisa imithetho yobuxoki kuYe. Inene Yena nguSobulumko, Umazi weento zonke"},{"SurahNumber":6,"VerseNumber":140,"Text":"Inene baya kulahlekelwa abo babulala abantwana babo ngobudenge, bengenalwazi, bale oko uAllâh Ababonelele ngako beqamba ubuxoki ngoAllâh. Bona balahlekile ngenene yaye abazanga baba phantsi kwesiKhokelo"},{"SurahNumber":6,"VerseNumber":141,"Text":"NguYe Ovelisa iMiyezo ebiyelweyo nengabiyelwanga, nemithi yeedatilisi nezityalo ezibume bahlukeneyo neencasa zazo eziziindidi ngeendidi neminquma, neerharnathi, eziluhlobo olufanayo nezahlukileyo ngokwencasa. Yityani kwiziqhamo zayo (loo mithi) yakuvuthwa kodwa nihlawule okuziimfanelo zayo (iZakâh ngokwemiyalelo ka-Allâh) ngosuku lokuvunwa kwazo, kananjalo ningachithachithi ngokudyakraza inene, Yena Akabathandi abadyakrazayo"},{"SurahNumber":6,"VerseNumber":142,"Text":"Kananjalo kwizilwanyana ezifuywayo kukho ezokuthwala imithwalo, zimbi zezenyama: Yityani oko uAllâh Anibonelele ngako, ningalandeli ikhondo likaShaytân kuba yena lutshaba lwenu lwesifungo"},{"SurahNumber":6,"VerseNumber":143,"Text":"(Thabatha) izibini zibe sibhozo zeegusha neebhokhwe zibe ngambini (inkunzi nemazi). Yithi: “Ingaba Yena Akavumelanga iimazi ezi zombini na okanye (amatakane) asezibelekweni zezi mazi zombini kusini na? Ndichazeleni ngolwazi ukuba ninenyaniso”"},{"SurahNumber":6,"VerseNumber":144,"Text":"Kwiinkamela ezimbini (inkunzi nemazi) neenkomo (inkunzi nemazi), Yithi: “Ingaba Akavumelanga iinkunzi ezi zombini na okanye iimazi ezi okanye (amathole) angaphakathi ezibelekweni zezi mazi zombini kusini na? Makube nanikhona na nina ngethuba uAllâh Eniyalela ukuba nenze loo nto?” Ngubani na owenza ubugwenxa ukugqitha kulowo uqamba ubuxoki ngoAllâh, ekhokelela abantu ekulahlekeni engenalwazi. Inene uAllâh Akabakhokeli abantu abangabagabadeli"},{"SurahNumber":6,"VerseNumber":145,"Text":"Yithi (Muhammad): “Mna koko kutyhilwe kum andifumani nto ingavumelekanga ukuba ityiwe ngulowo ufuna ukuyitya ngaphandle kwento ezifele ngokwayo, okanye etsawuliswe igazi nenyama yehagu kuba ezo ziyinqambi, ziziinyama ezingahlambulukanga, ezixhelelwe ukuba ngamadini ayiminikelo yathixo bambi ngaphandle koAllâh. Kodwa ke lowo unyanzeliswe yimeko kungengakuzithandela kwakhe engaqhutywa lugabadelo; Inene iNkosi yakho nguMxoleli, uSozinceba"},{"SurahNumber":6,"VerseNumber":146,"Text":"Ke kaloku kwabo bangamaYuda, Senza inqambi zonke izilwanyana ezingathanga gqiphu uphuphu, Senza inqambi kananjalo amanqatha eenkomo naweegusha ngaphandle kwaloo nto ithe nca emiqolo nasemathunjini azo, okanye exubene nethambo. Sababuyekeza kanjalo ke ngobugwiliki babo. Inene Thina Sinenyaniso"},{"SurahNumber":6,"VerseNumber":147,"Text":"Ukuba amaYuda ayakuphikisa wena (Muhammad) yithi: “INkosi yenu nguMnini Nceba eBanzi, Yaye uMsindo waKhe awusokuze urhoxiswe kubantu abangabenzi bobubi”"},{"SurahNumber":6,"VerseNumber":148,"Text":"Abo bathabatha amahlulelane (bawayamanise) noAllâh baya kuthi: “Ukuba uAllâh Wayethandile sasingekhe sithabathe amahlulelane (siwayamanise) naYe, kanti noobawo bethu ndawonye nathi akukho nto sasinokuyenza (inqambi ngokuchasene neNtando yaKhe), kanye njengabo bangaphambili kunabo”. (Bona bankqangisana nabaProfeti bada bangcamla uMsindo weThu.Yithi: “Ingaba ninalo nina ulwazi (ubungqina) eninokuluthi thaca phambi kwethu? Inene nina akukho nto yimbi niyilandelayo ngaphandle koqash-qash yaye akukho nto niyenzayo nina ngaphandle kokuxoka.”"},{"SurahNumber":6,"VerseNumber":149,"Text":"Yithi: “BukuAllâh ubungqina obufezekileyo nempikiswano, ukuba Ebethanda, Ebenokunikhokelela (eNdleleni eNgqalileyo) nonke”"},{"SurahNumber":6,"VerseNumber":150,"Text":"Yithi: “Yizani namangqina enu ngaphambili, ngubani onganika ubungqina bokuba uAllâh Akakuvumelanga oku? Ukuba ke bayabunika ubungqina (obo), ungangqini nabo wena (Muhammad). Ungalandeli iminqweno yabo yamampunge abo bathabatha iiVesi zethu njengobuxoki bengakholwa nokukholwa kuBomi oBuzayo, bona bathabatha abanye (bathi) bayalingana neNkosi yabo"},{"SurahNumber":6,"VerseNumber":151,"Text":"Yithi (Muhammad): “Yizani Ndinicengcelezele oko iNkosi yenu Ikwenze inqambi kuni: Musani ukwayamanisa nantoni na kunqulo lwaKhe, lungani, nikhathalele abazali benu; ningababulali abantwana benu ngenxa yendlala SiThi Ababonelela nina nabo ngesixhaso, ningasondeli uburheletya20 elubala nasemfihlakalweni; ningabulali mntu uAllâh Angakuvumelanga ukubulawa kwakhe ngaphandle kwesizathu esibubulungisa. Uniyalele oku nina khon’ukuze niqiqe"},{"SurahNumber":6,"VerseNumber":152,"Text":"Kananjalo ningasondeli kwiimpahla zeenkedama ngaphandle kokuba nifuna ukuziphucula, ade (umntwana oyinkedama) afikelele kubudala bokuba abe unamandla; Nikani umlinganiselo ogcweleyo nobunzima obupheleleyo (xa nimetayo) ngobulungisa. Thina Asithwalisi mthwalo mntu ngaphandle kwalowo anako ukumelana nawo. Kananjalo qho xa ninika uluvo lwenu thethani inyaniso enokuba ngumntu ohlobene nani kangakanani na ochaphazelekayo, nizalisekise iminqophiso ka-Allâh. Oku Uyaniyalela khon’ukuze nikhumbule"},{"SurahNumber":6,"VerseNumber":153,"Text":"Inene le yiNdlela yam ethe Ngqo, landelani yona ke nina, ningalandeli (ezinye) iindlela kuba ziya kunahlula zinikhuphe nibe kude eNdleleni yaKhe. Yena Uniyalela oku khon’ukuze nibe ngabanyulu"},{"SurahNumber":6,"VerseNumber":154,"Text":"Ke kaloku Sanika uMûsâ iNcwadi ukufezekisa (uBabalo lweThu) kwabo benza ubulungisa, Sacacisa zonke izinto ngengcombolo (yazo) nesiKhokelo neNceba khon’ukuze bakholelwe kwindibano yabo neNkosi yabo"},{"SurahNumber":6,"VerseNumber":155,"Text":"Kananjalo le yiNcwadi esikelelekileyo (i’Kur’ân) Esiyityhilileyo, ke ngoko yilandeleni noyike uAllâh khon’ukuze nizuze iNceba"},{"SurahNumber":6,"VerseNumber":156,"Text":"(Kuba) hleze nina (ma-Arabhu angabahedeni) nithi: “iNcwadi yayithunyelwe kuphela kwiimvaba ezimbini ezaba ngaphambili kunathi (amaYuda namaKhristu), kwelethu icala, thina akukho nto sasinolwazi lwayo ngoko babekufunda (kuyo)”"},{"SurahNumber":6,"VerseNumber":157,"Text":"Kungenjalo hleze nithi: “Ukuba iNcwadi yayithunyelwe kuthi, besiya kuba ngabona bakhokeleleke ngokungcono kunabo (amaYuda namaKhristu)”. Ke ngoku ubungqina obucacileyo (i’Kur’ân) buvela eNkosini yenu, busisiKhokelo nenceba. Ngubani na owenza ubugwenxa ogqitha kulowo wala iiVesi zika-Allâh aze afulathele? Siya kubabuyekeza abo bafulathela batshikilele iiVesi zeThu, ngesohlwayo esibuhlungu, ngenxa yokufulathela kwabo iiVesi zeThu"},{"SurahNumber":6,"VerseNumber":158,"Text":"Ingaba ikhona enye into abayilindeleyo ngaphandle kokuba iingelosi zisuke zibafikele, okanye iNkosi yakho ibe yiYo Ezayo, okanye ibe yimiqondiso yeNkosi yakho ezayo kubo! Mhla yafika eminye yemiqondiso yeNkosi yakho akuyi kumlungela nganto ukuba umntu (aqalise) ukukholwa ngelo xesha ukuba akakhanga akholwe kwangaphambili kunoko, engenazenzo zabulungisa azisebenzeleyo ngokholo lwakhe. Yithi: “Lindani ke! Nathi silindile”"},{"SurahNumber":6,"VerseNumber":159,"Text":"Inene, Abo bahlula-hlula inkolo yabo baqhekeke, babe ziimvaba; wena (Muhammad) akukho nelincinane ikhwiniba kuwe ngabo. Umcimbi wabo ukuAllâh yedwa, Oza kubaxelela oko bakwenzayo"},{"SurahNumber":6,"VerseNumber":160,"Text":"Lowo wenza isenzo esilungileyo uya kukufumana kubhaliwe (egameni) lakhe okunjengaso kuphindwe kalishumi, ukanti lowo uvelisa isenzo esingcolileyo, uya kufumana imbuyekezo yako oko kuphela yaye akayi kwenziwa bugwenxa"},{"SurahNumber":6,"VerseNumber":161,"Text":"Yithi (Muhammad): “Inene iNkosi yam Indikhokelele eNdleleni ethe Tye, kwinkolo elungileyo, inkolo kaIbrâhîm umHanîfah21 yaye yena wayengenguye omnye wabakhonzi bezithixo.”"},{"SurahNumber":6,"VerseNumber":162,"Text":"Yithi: “Inene iSalâh yam, ukuzinikela kwam, ukuphila kwam nokufa kwam kokuka-Allâh, iNkosi yamaphakade"},{"SurahNumber":6,"VerseNumber":163,"Text":"“Yena Akanamahlulelane. Kananjalo mna ngako oku ndiyalelwe,yayemnandingowokuqalakwabangamaMuslim”"},{"SurahNumber":6,"VerseNumber":164,"Text":"Yithi: “Ndingafuna enye iNkosi ngaphandle koAllâh, lo gama Yena EyiNkosi yento zonke? Akukho mntu uzuza (isono) engasizuzeli isiqu sakhe. Kungekho mthwali wamthwalo oza kuthwaliswa (umthwalo) womnye (umntu). Kananjalo eNkosini yenu kulapho niza kubuyela khona, ke Yona Iya kunixelela ngezo ndawo naningavumelani ngazo"},{"SurahNumber":6,"VerseNumber":165,"Text":"NguYe Owanenza nazizizukulwana ezafika esinye emva kwsinye, (abanye befika endaweni yabanye). Kanajalo Yena Unenze naba kumabakala (ahlukeneyo), abanye baba ngentla kwabanye khon’ukuze Anivavanye Yena ngoko Aniphe kona. Inene Yona nguMxoleli, uSozinceba"}]}