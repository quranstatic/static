{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":53,"VerseNumber":1,"Text":"Ibt ko bitoon igira a minigaib"},{"SurahNumber":53,"VerseNumber":2,"Text":"Ka da makasilay so (Mohammad a) pd iyo, go da maribat"},{"SurahNumber":53,"VerseNumber":3,"Text":"Go di ptharo sa phoon sa kabaya iyan"},{"SurahNumber":53,"VerseNumber":4,"Text":"Da ko skaniyan inonta na ilaham a iphagilaham on"},{"SurahNumber":53,"VerseNumber":5,"Text":"Inindao rkaniyan (o Jibril a) tanto a mabagr"},{"SurahNumber":53,"VerseNumber":6,"Text":"A miyakabagbagr; na mimbatang"},{"SurahNumber":53,"VerseNumber":7,"Text":"A skaniyan na sii ko sindadan o kaylay a maporo"},{"SurahNumber":53,"VerseNumber":8,"Text":"Oriyan iyan na miyakarani (so Jibril ko Mohammad), go domiyazg"},{"SurahNumber":53,"VerseNumber":9,"Text":"Na miyabaloy a lagid o dowa poro o bosogan (a pana), odi na lawan on sa kadasg"},{"SurahNumber":53,"VerseNumber":10,"Text":"Na iniilaham Iyan ko oripn o Allah so iniilaham Iyan"},{"SurahNumber":53,"VerseNumber":11,"Text":"Da zangka so poso (o Mohammad) ko miyailay niyan"},{"SurahNumber":53,"VerseNumber":12,"Text":"Ino niyo pphamawala skaniyan ko miyailay niyan"},{"SurahNumber":53,"VerseNumber":13,"Text":"A sabnsabnar a miyailay niyan so Jibril ko miyakaysa a salakaw"},{"SurahNumber":53,"VerseNumber":14,"Text":"Sii ko Sidratil Montaha (a giyoto so kayo a pmbthowan sa nabk a matatago ko ika pito lapis a langit)"},{"SurahNumber":53,"VerseNumber":15,"Text":"Mipagoobay skaniyan o sorga a Jannatol Ma´wa"},{"SurahNumber":53,"VerseNumber":16,"Text":"Gowani a pkhikolob ko Sidrat (El Montaha) so pkhikolob (a pakammsa)"},{"SurahNumber":53,"VerseNumber":17,"Text":"Na da mapaling so kaylay (o Mohammad) go da makalpas"},{"SurahNumber":53,"VerseNumber":18,"Text":"Sabnsabnar a miyakaylay, ko manga tanda o Kadnan iyan, a lbi a mala"},{"SurahNumber":53,"VerseNumber":19,"Text":"Ay gda iyo ko (barahala) Lat, go so Ozza"},{"SurahNumber":53,"VerseNumber":20,"Text":"Go so Manat, a so ika tlo, a salakaw (ba adn a khagaga iran)"},{"SurahNumber":53,"VerseNumber":21,"Text":"Ati rk iyo so mama, na rk Iyan so babay"},{"SurahNumber":53,"VerseNumber":22,"Text":"Giyoto man na samawto na kambagibagi a kazoramig"},{"SurahNumber":53,"VerseNumber":23,"Text":"Da ko skaniyan inonta na manga ngaran a inipamtho niyo skaniyan, - skano go so manga loks iyo - a da a initoron on o Allah a katantowan. Da a phagonotan iran a rowar ko arangan, go so kabaya o manga ginawa! Na sabnsabnar a miyakaoma kiran a phoon ko Kadnan iran so toroan"},{"SurahNumber":53,"VerseNumber":24,"Text":"Ba khakowa o manosiya so nganin a ongaya iyan"},{"SurahNumber":53,"VerseNumber":25,"Text":"Na rk o Allah so khawri, ago so khawna"},{"SurahNumber":53,"VerseNumber":26,"Text":"Na madakl a malaikat ko manga langit, na da a khibgay a gona o pangongogopan iran a mayto bo inonta ko oriyan o kaidin o Allah sii ko taw a kabaya Iyan go masosoat on"},{"SurahNumber":53,"VerseNumber":27,"Text":"Mataan! a so di iran paparatiyayaan so akhirat, na sabnar a pmbthowan iran so manga malaikat sa ngaran, a babay"},{"SurahNumber":53,"VerseNumber":28,"Text":"A da a rk iran on a katao; da a phagonotan iran a rowar ko arangan; na mataan! a so arangan na di phakanggay a gona ko bnar sa mayto bo"},{"SurahNumber":53,"VerseNumber":29,"Text":"Na talikhoding ka so taw a tiyalikhodan iyan so pananadm Ami, go da a kabaya iyan a rowar ko kawyagoyag ko doniya"},{"SurahNumber":53,"VerseNumber":30,"Text":"Giyoto man i riyaot iran a katao. Mataan! a so Kadnan ka na Skaniyan i Matao ko taw a sominilay phoon ko lalan Iyan, go Skaniyan i Matao ko taw a komidg ko ontol"},{"SurahNumber":53,"VerseNumber":31,"Text":"Na rk o Allah so zisii ko manga langit go so zisii ko lopa: ka an iyan mibalas ko siran a minggolawla sa marata, so pinggolawla iran, go an iyan mibalas ko siran a miphipiyapiya so mapiya"},{"SurahNumber":53,"VerseNumber":32,"Text":"Siran na panananggilaan iran so manga ala a dosa, go so manga pakasisingay, inonta so maroni a dosa, - mataan! a so Kadnan ka na mawlad i napi. Skaniyan i lbi a Matao rkano, gowani a adnn kano Niyan a phoon ko lopa, go gowani a skano na manga bodi ko manga tiyan o manga ina iyo. Na di niyo pmbantogann i kasosoti o manga ginawa niyo: Skaniyan i lbi a Matao ko taw a miyananggila"},{"SurahNumber":53,"VerseNumber":33,"Text":"Ay gda a ka ko skaniyan a tomiyalikhod"},{"SurahNumber":53,"VerseNumber":34,"Text":"Go migay sa mayto, na tiphd iyan bo"},{"SurahNumber":53,"VerseNumber":35,"Text":"Ba zisii rkaniyan so katawi ko migagaib, na skaniyan na pkhaylay niyan"},{"SurahNumber":53,"VerseNumber":36,"Text":"Ba on da mapanothol so zisii ko manga kitab o Mosa"},{"SurahNumber":53,"VerseNumber":37,"Text":"Go so Ibrahim a so tomiyarotop"},{"SurahNumber":53,"VerseNumber":38,"Text":"A di khaawidan o baradosa so dosa o salakaw"},{"SurahNumber":53,"VerseNumber":39,"Text":"Go da a khatangkd ko manosiya inonta so miyanggalbk iyan"},{"SurahNumber":53,"VerseNumber":40,"Text":"Go mataan! a so galbk iyan na khaylay dn"},{"SurahNumber":53,"VerseNumber":41,"Text":"Oriyan iyan na khabalasan on sa balas a tarotop"},{"SurahNumber":53,"VerseNumber":42,"Text":"Na mataan! a sii bo ko Kadnan ka so khadansalan"},{"SurahNumber":53,"VerseNumber":43,"Text":"Go mataan! a Skaniyan na Skaniyan so pzabap ko kapakakhala, go so kapakasgad"},{"SurahNumber":53,"VerseNumber":44,"Text":"Go mataan! a Skaniyan na Skaniyan so miyangimatay, go miyangoyag"},{"SurahNumber":53,"VerseNumber":45,"Text":"Go mataan! a Skaniyan i miyadn ko ngganapa: mama, go babay"},{"SurahNumber":53,"VerseNumber":46,"Text":"Phoon sa mani igira a pkhipantos"},{"SurahNumber":53,"VerseNumber":47,"Text":"Go mataan! a matatangkd Rkaniyan so kaphangadn pharoman (ko alongan a qiyamah)"},{"SurahNumber":53,"VerseNumber":48,"Text":"Go mataan! a Skaniyan na Skaniyan i pphamgay sa kakawasaan, go pmbgay sa kamiskin"},{"SurahNumber":53,"VerseNumber":49,"Text":"Go mataan! a Skaniyan na Skaniyan i Kadnan o bitoon a Sha´rah"},{"SurahNumber":53,"VerseNumber":50,"Text":"Go mataan! a Skaniyan i mininasa ko pagtaw a Ad a paganay"},{"SurahNumber":53,"VerseNumber":51,"Text":"Go so pagtaw a Samod, na da a liyamba Iyan (kiran)"},{"SurahNumber":53,"VerseNumber":52,"Text":"Go so pagtaw o Noh gowani. Mataan! a siran na miyabaloy siran a siran i lbi a darowaka, go lbi a malawani"},{"SurahNumber":53,"VerseNumber":53,"Text":"Go giya ingd a Mo´tafika a piyozang Iyan"},{"SurahNumber":53,"VerseNumber":54,"Text":"Na inikolob Iyan on so inikolob Iyan (a siksa)"},{"SurahNumber":53,"VerseNumber":55,"Text":"Na anda ko manga limo o Kadnan ka i zangkaan ka"},{"SurahNumber":53,"VerseNumber":56,"Text":"(So Mohammad) Giyaya na pphamakaiktiyar, a pd ko pphamakaiktiyar a paganay"},{"SurahNumber":53,"VerseNumber":57,"Text":"Miyakarani so pakatatalingomaan (a bangkit)"},{"SurahNumber":53,"VerseNumber":58,"Text":"Daa salakaw ko Allah a phakapayag on"},{"SurahNumber":53,"VerseNumber":59,"Text":"Antonaa i sabap a giya ungkai a tothol (a Qor´an) na ipphammsa niyo"},{"SurahNumber":53,"VerseNumber":60,"Text":"Go gii kano khakala a dikano phaman´gad"},{"SurahNumber":53,"VerseNumber":61,"Text":"Go skano na khikattmbang kano"},{"SurahNumber":53,"VerseNumber":62,"Text":"Na sojiod kano ko Allah go zoasoata niyo"}]}