{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Benedetto Colui Che ha fatto scendere il Discrimine sul Suo servo, affinché potesse essere un ammonitore per tutti i mondi"},{"SurahNumber":25,"VerseNumber":2,"Text":"Colui Cui [appartiene] la sovranità dei cieli e della terra, Che non si è preso figlio alcuno, Che non ha consoci nella sovranità, Che ha creato ogni cosa e le ha dato giusta misura"},{"SurahNumber":25,"VerseNumber":3,"Text":"E invece si sono presi, all'infuori di Lui, divinità che, esse stesse create, nulla creano, e che non sono in grado neanche di fare il male o il bene a loro stesse, che non son padrone né della morte, né della vita, né della Resurrezione"},{"SurahNumber":25,"VerseNumber":4,"Text":"I miscredenti dicono: “Tutto questo non è altro che menzogna che costui ha inventato con l'aiuto di un altro popolo”. Hanno commesso ingiustizia e falsità"},{"SurahNumber":25,"VerseNumber":5,"Text":"E dicono: “Favole degli antichi che si è fatto scrivere! Che gli dettano al mattino e alla sera”"},{"SurahNumber":25,"VerseNumber":6,"Text":"Di': “Lo ha fatto scendere Colui Che conosce i segreti dei cieli e della terra. In verità è perdonatore, misericordioso”"},{"SurahNumber":25,"VerseNumber":7,"Text":"E dicono: “Ma che Inviato è costui, che mangia cibo e cammina nei mercati? Perché non è stato fatto scendere un angelo, che fosse ammonitore assieme a lui"},{"SurahNumber":25,"VerseNumber":8,"Text":"Perché non gli viene lanciato un tesoro [dal cielo]? Non ha neppure un suo giardino di cui mangiare [i frutti]?”. Dicono gli ingiusti: “Voi seguite un uomo stregato!”"},{"SurahNumber":25,"VerseNumber":9,"Text":"Guarda in che maniera ti considerano! Si sono sviati e non potranno [trovare] il sentiero"},{"SurahNumber":25,"VerseNumber":10,"Text":"Benedetto Colui Che, se vuole, ti concederà cose ancora migliori di queste: Giardini in cui scorrono i ruscelli e ti darà palazzi"},{"SurahNumber":25,"VerseNumber":11,"Text":"Invece tacciano di menzogna l'Ora. Per coloro che tacciano di menzogna l'Ora, abbiamo preparato la Fiamma"},{"SurahNumber":25,"VerseNumber":12,"Text":"e quando li vedrà da lontano, potranno sentirne la furia e il crepitio"},{"SurahNumber":25,"VerseNumber":13,"Text":"E quando, legati insieme, saranno gettati in uno spazio angusto, invocheranno l'annientamento totale"},{"SurahNumber":25,"VerseNumber":14,"Text":"[Sarà detto loro]: “Oggi non invocate l'annientamento una sola volta, ma invocatelo molte volte”"},{"SurahNumber":25,"VerseNumber":15,"Text":"Di': “È forse meglio questa [Fiamma] o il Giardino perpetuo che è stato promesso ai timorati come premio e ultima destinazione"},{"SurahNumber":25,"VerseNumber":16,"Text":"Avranno colà tutto ciò che desidereranno e perpetua dimora”. Promessa che il tuo Signore manterrà"},{"SurahNumber":25,"VerseNumber":17,"Text":"Il Giorno in cui saranno riuniti, essi e coloro che adoravano all'infuori di Allah, [Egli] dirà [a questi ultimi]: “Siete voi che avete sviato questi Miei servi o hanno smarrito la via da soli?”"},{"SurahNumber":25,"VerseNumber":18,"Text":"Risponderanno: “Gloria a Te! Che vantaggio avremmo avuto a scegliere alleati e protettori all'infuori di Te? Ma Tu colmasti loro e i loro avi di [tanta ricchezza di] beni, [che] dimenticarono il Ricordo [di Te] e furono uomini perduti”"},{"SurahNumber":25,"VerseNumber":19,"Text":"“Già hanno smentito quello che dite. Non potrete sfuggire [al castigo], né avrete soccorso alcuno. A tutti gli ingiusti daremo un grande castigo.”"},{"SurahNumber":25,"VerseNumber":20,"Text":"Prima di te non inviammo alcun Messaggero che non mangiasse cibo e non camminasse nei mercati. E designammo alcuni come tentazioni per gli altri. Persevererete? Il tuo Signore tutto osserva"},{"SurahNumber":25,"VerseNumber":21,"Text":"E coloro che non sperano di incontrarCi dicono: “Perché non sono stati fatti scendere angeli su di noi, [perché] non vediamo il nostro Signore?”. Hanno riempito di orgoglio le anime loro e travalicato i limiti dell'arroganza"},{"SurahNumber":25,"VerseNumber":22,"Text":"Il Giorno in cui vedranno gli angeli, in quel Giorno gli ingiusti non avranno nessuna buona novella, sarà detto loro: “Rifugio inaccessibile!”"},{"SurahNumber":25,"VerseNumber":23,"Text":"Abbiamo giudicato le loro opere e ne abbiamo fatto polvere dispersa"},{"SurahNumber":25,"VerseNumber":24,"Text":"In quel Giorno le genti del Paradiso avranno il miglior rifugio e il più bel luogo per riposare"},{"SurahNumber":25,"VerseNumber":25,"Text":"Il Giorno in cui le nuvole del cielo si apriranno e scenderanno di discesa gli angeli"},{"SurahNumber":25,"VerseNumber":26,"Text":"in quel Giorno la vera sovranità [apparterrà] al Compassionevole e sarà un Giorno difficile per i miscredenti"},{"SurahNumber":25,"VerseNumber":27,"Text":"Il Giorno in cui l'ingiusto si morderà le mani e dirà: “Me disgraziato! Ah, se avessi seguito la via con il Messaggero"},{"SurahNumber":25,"VerseNumber":28,"Text":"Guai a me, me disgraziato! Se non avessi scelto il tale per amico"},{"SurahNumber":25,"VerseNumber":29,"Text":"Sicuramente mi ha sviato dal Monito, dopo che mi giunse”. In verità, Satana è il traditore degli uomini"},{"SurahNumber":25,"VerseNumber":30,"Text":"Il Messaggero dice: “Signore, il mio popolo ha in avversione questo Corano!”"},{"SurahNumber":25,"VerseNumber":31,"Text":"Ad ogni profeta assegnammo un nemico scelto tra i malvagi. Ti basti il tuo Signore come guida e ausilio"},{"SurahNumber":25,"VerseNumber":32,"Text":"I miscredenti dicono: “Perché il Corano non è stato fatto scendere su di lui in un'unica soluzione!”. [Lo abbiamo invece rivelato] in questo modo per rafforzare il tuo cuore. E te lo facciamo recitare con cura"},{"SurahNumber":25,"VerseNumber":33,"Text":"Non proporranno alcun interrogativo, senza che [Noi] ti forniamo la verità [in proposito] e la migliore spiegazione"},{"SurahNumber":25,"VerseNumber":34,"Text":"Coloro che saranno trascinati sui loro volti verso l'Inferno, quelli sono coloro che avranno la peggiore delle condizioni, i più sviati dalla retta via"},{"SurahNumber":25,"VerseNumber":35,"Text":"Già demmo a Mosè la Torâh e gli concedemmo suo fratello Aronne come ausilio"},{"SurahNumber":25,"VerseNumber":36,"Text":"Dicemmo: “Andate presso il popolo che tacciò di menzogna i segni Nostri”. E lo colpimmo poi di distruzione totale"},{"SurahNumber":25,"VerseNumber":37,"Text":"E il popolo di Noè, quando tacciarono di menzogna i messaggeri, li annegammo e ne facemmo un segno per gli uomini. Abbiamo preparato un castigo doloroso per gli ingiusti"},{"SurahNumber":25,"VerseNumber":38,"Text":"[Ricorda] gli Âd, i Thamûd e le genti di ar-Rass e molte altre generazioni intermedie"},{"SurahNumber":25,"VerseNumber":39,"Text":"A tutti loro proponemmo delle metafore e poi li sterminammo totalmente"},{"SurahNumber":25,"VerseNumber":40,"Text":"Certamente quegli altri sono passati nei pressi della città sulla quale cadde una pioggia di sventura. Non l'han forse vista? No, perché ancora non sperano nella Resurrezione"},{"SurahNumber":25,"VerseNumber":41,"Text":"Quando ti vedono non fanno altro che schernirti: “È costui, che Allah ha mandato come messaggero"},{"SurahNumber":25,"VerseNumber":42,"Text":"C'è mancato poco che non ci sviasse dai nostri dèi, se solo non fossimo rimasti perseveranti”. Ma presto sapranno, quando vedranno il castigo, chi è il più sviato dalla [retta] via"},{"SurahNumber":25,"VerseNumber":43,"Text":"Non ha visto quello che ha elevato a divinità le sue passioni? Vuoi forse essere un garante per lui"},{"SurahNumber":25,"VerseNumber":44,"Text":"Credi che la maggior parte di loro ascolti e comprenda? Non son altro che animali, e ancora più sviati dalla [retta] via"},{"SurahNumber":25,"VerseNumber":45,"Text":"Non hai visto come distende l'ombra, il tuo Signore? E se avesse voluto l'avrebbe fatta immobile. Invece facemmo del sole il suo riferimento"},{"SurahNumber":25,"VerseNumber":46,"Text":"e poi la prendiamo [per ricondurla] a Noi con facilità"},{"SurahNumber":25,"VerseNumber":47,"Text":"Egli è Colui Che della notte ha fatto una veste per voi, del sonno un riposo e ha fatto del giorno, un risveglio"},{"SurahNumber":25,"VerseNumber":48,"Text":"Egli è Colui Che invia i venti come annuncio che precede la Sua misericordia; e facciamo scendere dal cielo un'acqua pura"},{"SurahNumber":25,"VerseNumber":49,"Text":"per rivivificare con essa la terra morta e dissetare molti degli animali e degli uomini che abbiamo creato"},{"SurahNumber":25,"VerseNumber":50,"Text":"L'abbiamo distribuita tra loro affinché ricordino. Ma la maggior parte degli uomini rifiutò tutto, eccetto la miscredenza"},{"SurahNumber":25,"VerseNumber":51,"Text":"Se avessimo voluto, avremmo suscitato un ammonitore in ogni città"},{"SurahNumber":25,"VerseNumber":52,"Text":"Non obbedire ai miscredenti; lotta con esso vigorosamente"},{"SurahNumber":25,"VerseNumber":53,"Text":"Egli è Colui Che ha fatto confluire le due acque: una dolce e gradevole, l'altra salata e amara, e ha posto tra loro una zona intermedia, una barriera insormontabile"},{"SurahNumber":25,"VerseNumber":54,"Text":"Egli è Colui Che dall'acqua, ha creato una specie umana e la ha resa consanguinea ed affine. Il tuo Signore è potente"},{"SurahNumber":25,"VerseNumber":55,"Text":"Adorano, all'infuori di Allah, ciò che non reca loro né giovamento, né danno. Il miscredente sarà sempre alleato dei nemici, contro il suo Signore"},{"SurahNumber":25,"VerseNumber":56,"Text":"Ebbene, Noi ti abbiamo inviato solo come nunzio e ammonitore"},{"SurahNumber":25,"VerseNumber":57,"Text":"Di': “Non vi chiedo ricompensa alcuna, ma solo che, chi lo voglia, segua la via [che conduce] al suo Signore”"},{"SurahNumber":25,"VerseNumber":58,"Text":"Confida nel Vivente che mai non muore, lodaLo e glorificaLo. Egli basta a Se stesso nella conoscenza dei peccati dei Suoi servi"},{"SurahNumber":25,"VerseNumber":59,"Text":"Egli è Colui Che, in sei giorni, ha creato i cieli e la terra e quello che vi è frammezzo e quindi Si è innalzato sul Trono, il Compassionevole. Chiedi a qualcuno ben informato su di Lui"},{"SurahNumber":25,"VerseNumber":60,"Text":"E quando si dice loro: “Prosternatevi al Compassionevole” dicono: “E cos'è mai il Compassionevole? Dovremmo prosternarci a chi tu ci comandi?”. E la loro ripulsa s'accresce"},{"SurahNumber":25,"VerseNumber":61,"Text":"Benedetto Colui Che ha posto in cielo le costellazioni, un luminare e una luna che rischiara"},{"SurahNumber":25,"VerseNumber":62,"Text":"Egli è Colui Che ha stabilito l'alternarsi del giorno e della notte, per chi vuole meditare o essere riconoscente"},{"SurahNumber":25,"VerseNumber":63,"Text":"I servi del Compassionevole: sono coloro che camminano sulla terra con umiltà e quando gli ignoranti si rivolgono loro, rispondono: “Pace!”"},{"SurahNumber":25,"VerseNumber":64,"Text":"coloro che passano la notte prosternati e ritti davanti al loro Signore"},{"SurahNumber":25,"VerseNumber":65,"Text":"coloro che invocano: “Signore, allontana da noi il castigo dell'Inferno, ché in verità questo è un castigo perpetuo"},{"SurahNumber":25,"VerseNumber":66,"Text":"qual tristo rifugio e soggiorno!”"},{"SurahNumber":25,"VerseNumber":67,"Text":"coloro che quando spendono non sono né avari, né prodighi, ma si tengono nel giusto mezzo"},{"SurahNumber":25,"VerseNumber":68,"Text":"coloro che non invocano altra divinità assieme ad Allah; che non uccidono, se non per giustizia, un'anima che Allah ha reso sacra; e non si danno alla fornicazione. E chi compie tali azioni avrà una punizione"},{"SurahNumber":25,"VerseNumber":69,"Text":"avrà castigo raddoppiato nel Giorno della Resurrezione e vi rimarrà in perpetuo coperto d'ignominia"},{"SurahNumber":25,"VerseNumber":70,"Text":"a meno che non si penta, creda e operi il bene, ché a costoro Allah cambierà le loro cattive azioni in buone. Allah è perdonatore, misericordioso"},{"SurahNumber":25,"VerseNumber":71,"Text":"chi si pente e opera il bene, il suo pentimento è verso Allah"},{"SurahNumber":25,"VerseNumber":72,"Text":"[E sono coloro] che non rendono falsa testimonianza e quando passano nei pressi della futilità, se ne allontanano con dignità"},{"SurahNumber":25,"VerseNumber":73,"Text":"coloro che, quando vengono ammoniti con i versetti del loro Signore, non sono né sordi né ciechi"},{"SurahNumber":25,"VerseNumber":74,"Text":"e dicono: “Signore, dacci conforto nelle nostre spose e nei nostri figli e fai di noi una guida per i timorati [di Allah]”"},{"SurahNumber":25,"VerseNumber":75,"Text":"Per la loro costanza saranno compensati con il livello più alto [del Paradiso] e saranno ricevuti con l'augurio di pace"},{"SurahNumber":25,"VerseNumber":76,"Text":"per rimanervi in perpetuo. Quale splendido rifugio e soggiorno"},{"SurahNumber":25,"VerseNumber":77,"Text":"Di': “Il mio Signore non si curerà affatto di voi se non Lo invocherete. [Ma] già tacciaste di menzogna [la Sua Rivelazione] e presto [ne subirete] le inevitabili [conseguenze]”"}]}