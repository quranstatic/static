{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"Ya Sin"},{"SurahNumber":36,"VerseNumber":2,"Text":"Andolsun, beyanında hikmet, hükmünde metanet olan Kur'an'a"},{"SurahNumber":36,"VerseNumber":3,"Text":"Şüphe yok ki sen, gönderilenlerdensin"},{"SurahNumber":36,"VerseNumber":4,"Text":"Doğru bir yoldasın"},{"SurahNumber":36,"VerseNumber":5,"Text":"Üstün ve rahim tarafından indirilmiştir"},{"SurahNumber":36,"VerseNumber":6,"Text":"Korkutman için, ataları korkutulmamış topluluğu; onlardır gafil olanlar"},{"SurahNumber":36,"VerseNumber":7,"Text":"Andolsun ki onların çoğu hakkında şu söz gerçekleşmiştir: Onlardır inanmayanlar"},{"SurahNumber":36,"VerseNumber":8,"Text":"Şüphe yok ki biz, boyunlarına laleler vurduk, elleri, adeta çenelerine kenetlendi lalelerle, bu yüzden onlar, başlarını dimdik tutarlar"},{"SurahNumber":36,"VerseNumber":9,"Text":"Ve önlerine bir set çektik, arkalarına bir set ve gözlerini bağladık da bu yüzden onlar, görmezler"},{"SurahNumber":36,"VerseNumber":10,"Text":"Ve birdir onlara korkutsan da, korkutmasan da; onlar, inanmazlar"},{"SurahNumber":36,"VerseNumber":11,"Text":"Sen, ancak Kur'an'a uyan ve rahmandan, halk görmese de korkan kişiyi korkutabilirsin; müjdele onu yarlıganmayla ve güzelim bir mükafatla"},{"SurahNumber":36,"VerseNumber":12,"Text":"Şüphe yok ki biz, ölüyü diriltiriz ve yazarız önceden, dünyada yaptıklarını ve sonradan bıraktıkları izleri ve her şeyi apaçık bir kitapta sayıp yazdık, takdir ettik"},{"SurahNumber":36,"VerseNumber":13,"Text":"Örnek getir onlara o şehir halkını; hani oraya peygamberler gelmişti"},{"SurahNumber":36,"VerseNumber":14,"Text":"Hani onlara iki kişi göndermiştik de onları yalanlamışlardı, derken bir üçüncü kişiyle kuvvetlendirmiştik onları da şüphe yok ki demişlerdi, biz, size gönderilmiş peygamberleriz"},{"SurahNumber":36,"VerseNumber":15,"Text":"Onlar, siz demişlerdi, ancak bizim gibi insansınız ve rahman da hiçbir şey indirmemiştir, siz, ancak yalan söylemektesiniz"},{"SurahNumber":36,"VerseNumber":16,"Text":"Rabbimiz bilir ki demişlerdi, şüphe yok, biz size gönderildik elbet"},{"SurahNumber":36,"VerseNumber":17,"Text":"Ve bize düşen vazife, ancak apaçık tebliğden ibaret"},{"SurahNumber":36,"VerseNumber":18,"Text":"Demişlerdi ki: Gerçekten de sizin yüzünüzden uğursuzluğa uğramadayız, andolsun ki bu işten vazgeçmezseniz elbette taşlarız sizi ve elbette bizden, elemli bir azaba uğrarsınız"},{"SurahNumber":36,"VerseNumber":19,"Text":"Onlar da, uğursuzluğunuz demişlerdi, kendinizden; öğüt verilirse de mi yapacaksınız bunu? Hayır, siz, haddi aşmış bir topluluksunuz"},{"SurahNumber":36,"VerseNumber":20,"Text":"Ve şehrin ta öte ucundan birisi, koşarak gelmişti de ey kavmim demişti, uyun peygamberlere"},{"SurahNumber":36,"VerseNumber":21,"Text":"Uyun sizden hiçbir ücret istemeyenlere ve onlardır doğru yolu bulanlar"},{"SurahNumber":36,"VerseNumber":22,"Text":"Ve ne olmuş bana da beni yaratana kulluk etmeyecekmişim ve siz de, sonunda dönüp onun tapısına gideceksiniz"},{"SurahNumber":36,"VerseNumber":23,"Text":"Onu bırakıp da başka mabutlar mı kabul edeyim? Rahman, bana bir zarar vermeyi isterse onların şefaatleri, bana hiçbir fayda veremeyeceği gibi onlar, beni kurtaramazlar da"},{"SurahNumber":36,"VerseNumber":24,"Text":"O vakit şüphe yok ki apaçık bir sapıklık içinde kalırım elbet"},{"SurahNumber":36,"VerseNumber":25,"Text":"Şüphe yok ki ben, Rabbinize inandım, duyun sözümü"},{"SurahNumber":36,"VerseNumber":26,"Text":"Denildi ki: Gir cennete. Ne olurdu dedi, kavmim de bilseydi"},{"SurahNumber":36,"VerseNumber":27,"Text":"Ne yüzden Rabbimin beni yarlıgadığını ve yüce derecelere ermişler arasına kattığını"},{"SurahNumber":36,"VerseNumber":28,"Text":"Ve ondan sonra kavmine, gökten asker indirmedik ve helak ettiklerimize bu çeşit asker de indirmemiştik zaten"},{"SurahNumber":36,"VerseNumber":29,"Text":"Azabımız, ancak bir bağrıştan ibaretti, o anda hepsi de sönüp gitti"},{"SurahNumber":36,"VerseNumber":30,"Text":"Yazıklar olsun kullara, onlara hiçbir peygamber gelmedi ki onunla alay etmesinler"},{"SurahNumber":36,"VerseNumber":31,"Text":"Görmediler mi onlardan önce nice ümmetleri helak ettik ki gerçekten de bir daha dünyaya dönmedi onlar"},{"SurahNumber":36,"VerseNumber":32,"Text":"Ve şüphesiz hepsi de tapımıza getirilmiştir onların"},{"SurahNumber":36,"VerseNumber":33,"Text":"Ve bir delildir onlara, ölü yeryüzünü dirilttik ve oradan taneler çıkardık da onları yerler"},{"SurahNumber":36,"VerseNumber":34,"Text":"Ve orada hurmalıklardan, üzüm bağlarından bahçeler halkettik ve orada kaynaklar çıkarıp akıttık"},{"SurahNumber":36,"VerseNumber":35,"Text":"Yesinler diye kendi elleriyle meydana getirmedikleri o meyveleri, hala mı şükretmezler"},{"SurahNumber":36,"VerseNumber":36,"Text":"Şanı yücedir, münezzehtir yerden bitirdiği şeyleri ve kendilerinden meydana gelen çocukları ve daha da bilmedikleri şeyleri çifterçifter halk edenin"},{"SurahNumber":36,"VerseNumber":37,"Text":"Ve bir delildir onlara gece; gündüzü ve güneşin ziyasını çekip sıyırırız ondan da o anda karanlığa dalarlar"},{"SurahNumber":36,"VerseNumber":38,"Text":"Ve güneş de karar edeceği yere kadar akıp gider bu, üstün, hüküm ve hikmet sahibi mabudun takdiridir"},{"SurahNumber":36,"VerseNumber":39,"Text":"Ve ay için de muayyen zamanlarda konaklar takdir ettik, her devrin sonunda, eski, kuru ve eğri hurma salkımının çöpüne döner"},{"SurahNumber":36,"VerseNumber":40,"Text":"Ne güneş, aya yetişebilir ve ne gece, gündüzü geçebilir; hepsi de bir gökte yüzüp durur"},{"SurahNumber":36,"VerseNumber":41,"Text":"Ve onlara bir delil de, soylarını, dopdolu gemide taşımamızdır"},{"SurahNumber":36,"VerseNumber":42,"Text":"Ve daha da buna benzer nice binecekleri şeyler yarattık onlara"},{"SurahNumber":36,"VerseNumber":43,"Text":"Dilersek sulara boğarız onları da ne bir imdatlarına yeten olur, ne de kurtarılır onlar"},{"SurahNumber":36,"VerseNumber":44,"Text":"Ancak bizden bir rahmet olur ve bir zamanadek yaşayıp geçinmeleri takdir edilmiş bulunursa o başka"},{"SurahNumber":36,"VerseNumber":45,"Text":"Ve onlara, önünüzde bulunanla ardınızda olan azaptan çekinin de rahmete erin dendi mi"},{"SurahNumber":36,"VerseNumber":46,"Text":"Ve onlara, Rablerinin delillerinden bir delil geldi mi ancak yüz çevirirler ondan"},{"SurahNumber":36,"VerseNumber":47,"Text":"Ve onlara, Allah'ın, sizi rızıklandırdığı şeylerin bir kısmını hayır yoluna harcayın dendi mi kafir olanlar, inananlara derler ki: Dileseydi Allah doyururdu onu, biz mi doyuralım? Siz, ancak apaçık bir sapıklık içindesiniz"},{"SurahNumber":36,"VerseNumber":48,"Text":"Ve derler ki: Bu vait, ne vakit yerine gelecek doğru söylüyorsanız"},{"SurahNumber":36,"VerseNumber":49,"Text":"Bir tek bağrıştan başka bir şey beklemiyor onlar, ansızın helak ediverir onları birbirleriyle düşmanlık edip dururlarken"},{"SurahNumber":36,"VerseNumber":50,"Text":"Derken bir vasiyette bile bulunmaya imkan bulamazlar ve ailelerine bile dönemezler"},{"SurahNumber":36,"VerseNumber":51,"Text":"Ve Sur üfürülmüştür de o anda kabirlerinden çıkıp Rablerinin tapısına koşuyorlar"},{"SurahNumber":36,"VerseNumber":52,"Text":"Ve demişlerdir ki: Yazıklar olsun bize, kim kaldırdı bizi uyuduğumuz yerden; bu, rahmanın bize vaadettiği şey ve peygamberler gerçek söylemişler"},{"SurahNumber":36,"VerseNumber":53,"Text":"Bu, ancak bir bağrıştan ibaret, derken onların hepsi, tapımızda hazır bulunmadalar"},{"SurahNumber":36,"VerseNumber":54,"Text":"Gerçekten de bugün, hiç kimseye, hiçbir suretle zulmedilmez ve size de, ancak yaptığınız şeylerin karşılığı verilir"},{"SurahNumber":36,"VerseNumber":55,"Text":"Şüphe yok ki cennet ehli bugün, nimetler içinde sevinç ve ferah içindedir"},{"SurahNumber":36,"VerseNumber":56,"Text":"Onlar da, eşleri de, gölgeliklerde, tahtlara oturup dayanmışlardır"},{"SurahNumber":36,"VerseNumber":57,"Text":"Onlarındır orada yemişler ve onlarındır diledikleri her şey"},{"SurahNumber":36,"VerseNumber":58,"Text":"Onlara, rahim Rabden söylenen söz de esenlik size sözüdür"},{"SurahNumber":36,"VerseNumber":59,"Text":"Ayrılın bugün ey suçlular"},{"SurahNumber":36,"VerseNumber":60,"Text":"Ey Âdem oğulları, sakın Şeytan'a kulluk etmeyin, şüphe yok ki o, apaçık bir düşmandır size diye emredip söz almadı mı sizden"},{"SurahNumber":36,"VerseNumber":61,"Text":"Ve bana kulluk edin ancak, budur doğru yol"},{"SurahNumber":36,"VerseNumber":62,"Text":"Ve andolsun ki sizden birçok halk yığınını doğru yoldan saptırdı o, aklınız mı yoktu da akıl edemediniz"},{"SurahNumber":36,"VerseNumber":63,"Text":"Budur o cehennem ki size vaadedilmişti"},{"SurahNumber":36,"VerseNumber":64,"Text":"Girin mutlaka oraya kafir olduğunuza karşılık"},{"SurahNumber":36,"VerseNumber":65,"Text":"O gün, ağızlarını mühürleriz ve ne kazandılarsa elleri, söyler bize ve tanıklık eder ayakları"},{"SurahNumber":36,"VerseNumber":66,"Text":"Ve dileseydik onları kör ederdik de doğru yolu ararlar, bulamazlardı, nasıl görebilirlerdi ki"},{"SurahNumber":36,"VerseNumber":67,"Text":"Ve dileseydik onları çarpıp, durdukları yerde bir başka şekle sokardık da kalakalırlardı, ne ileriye gitmeye güçleri yeterdi, ne geriye dönmeye"},{"SurahNumber":36,"VerseNumber":68,"Text":"Ve kimin ömrünü uzatırsak yaratılışta adeta geriye döndürürüz onu, çocuklaşır; hala mı akıl etmezler"},{"SurahNumber":36,"VerseNumber":69,"Text":"Ve biz, ona şiir belletmedik ve bu, ona yakışmaz da; bu, ancak bir öğüttür ve her şeyi açıklayan Kur'an"},{"SurahNumber":36,"VerseNumber":70,"Text":"Diri olanı korkutması ve kafirler hakkındaki sözün gerçeğe çıkması için"},{"SurahNumber":36,"VerseNumber":71,"Text":"Görmediler mi ki kudretimizle yapıp meydana getirdiklerimizden davarlar halkettik onlara ve onlar da bu davarlara sahib oldular"},{"SurahNumber":36,"VerseNumber":72,"Text":"Ve bu davarları onlara münkad ettik de binecekleri hayvanlar da onlardan ve onların bazısını da yerler"},{"SurahNumber":36,"VerseNumber":73,"Text":"Ve daha da nice menfaatleri var onlarda ve içecekleri de onlardan meydana gelmede; hala mı şükretmezler"},{"SurahNumber":36,"VerseNumber":74,"Text":"Ve bir yardıma ermek için Allah'ı bırakırlar da başka mabutlar kabul ederler"},{"SurahNumber":36,"VerseNumber":75,"Text":"Onların, güçleri yetmez yardım etmeye onlara ve asıl onlardır o uydurma mabutların hizmetine hazırlanmış askerler"},{"SurahNumber":36,"VerseNumber":76,"Text":"Mahzun etmesin seni onların sözleri; şüphe yok ki biz, gizlediklerini de biliriz, açığa vurduklarını da"},{"SurahNumber":36,"VerseNumber":77,"Text":"İnsan, kendisini, hiç şüphesiz bir katre sudan yarattığımızı görmedi mi de şimdi o, apaçık bir düşman olmaya kalkışmada"},{"SurahNumber":36,"VerseNumber":78,"Text":"Ve bize bir örnek getirmede ve yaratılışını da unutmada, çürüyüp dağılmış kemikleri kim diriltir demede"},{"SurahNumber":36,"VerseNumber":79,"Text":"De ki: Onu ilk defa yapıp meydana getiren diriltir ve o, her çeşit yaratmayı bilir"},{"SurahNumber":36,"VerseNumber":80,"Text":"Öyle bir mabuttur ki size, yemyeşil ağaçtan ateş halketmiştir de ateşlerinizi onunla yakarsınız"},{"SurahNumber":36,"VerseNumber":81,"Text":"Gökleri ve yeryüzünü yaratanın, onların benzerini yaratmaya gücü yetmez mi? Evet ve o, her şeyi yaratan mabuttur, her şeyi bilir"},{"SurahNumber":36,"VerseNumber":82,"Text":"Emri, bir şeyin yaratılmasına taalluk eder, birşeyi yaratmayı dilerse ona ol der, hemen oluverir"},{"SurahNumber":36,"VerseNumber":83,"Text":"Yücedir, münezzehtir o mabut ki her şeyin tasarrufu ve tedbiri, onun elindedir ve hepiniz de dönüp onun tapısına varacaksınız"}]}