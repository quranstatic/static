{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":54,"VerseNumber":1,"Text":"قیامت هر چه زودتر فرا می‌رسد، و (در آن) ماه به دو نیم می‌گردد"},{"SurahNumber":54,"VerseNumber":2,"Text":"و اگر مشرکان معجزه‌ی بزرگی را ببینند از آن روی‌گردان می‌گردند (و بدان ایمان نمی‌آورند) و می‌گویند: جادوی گذرا و ناپایداری است"},{"SurahNumber":54,"VerseNumber":3,"Text":"آنان تکذیب می‌کنند و بدنبال هواهای خویش می‌روند. هر کاری هم ثابت و ماندگار می‌ماند (و هیچ چیز در جهان از میان نمی‌رود، و انسان جزا و سزای کردار بد و نیک خود را می‌بیند)"},{"SurahNumber":54,"VerseNumber":4,"Text":"اخباری که بتوانند موجب بیزاری (و دوری ایشان از گناهها و بدیها) شود به اندازه‌ی کافی برای آنان آمده است"},{"SurahNumber":54,"VerseNumber":5,"Text":"(این آیات) عبرتهای بسنده و اندرزهای رسائی هستند (که می‌توانند در روح و جان شنوندگان و بینندگانی که آماده‌ی پذیرش حق و حقیقت باشند، اثر بگذارند) امّا بر حذر داشتنها و بیم دادنها (ی قرآنی برای افراد لجوج بیفایده است و به حال آنان) سودی ندارد"},{"SurahNumber":54,"VerseNumber":6,"Text":"بنابراین از ایشان روی بگردان. آن روزی (را خاطر نشان ساز) که فرا خواننده (ی الهی برای گرد آمدن مردمان در محلّ حساب و کتاب قیامت ایشان را) به سوی چیز ناخوش‌آیندی فرا می‌خواند"},{"SurahNumber":54,"VerseNumber":7,"Text":"با چشمانی فروهشته و به زیر انداخته (از شرمساری و خواری) از گورها بیرون می‌آیند (و به هر سو می‌روند و می‌دوند) انگار آنان ملخهای پراکنده‌اند (که در دسته‌ها و گروههای نامنظّم و بی‌هدف، راهی اینجا و آنجا می‌شوند)"},{"SurahNumber":54,"VerseNumber":8,"Text":"شتابان به سوی فرا خواننده (ی الهی، اسرافیل) می‌روند (و بدو می‌نگرند و چشم از او بر نمی‌دارند). کافران می‌گویند: امروز روز بسیار سخت و هراس‌انگیزی است"},{"SurahNumber":54,"VerseNumber":9,"Text":"پیش از ایشان، قوم نوح، بنده‌ی ما (نوح) را تکذیب کردند (و دروغگویش نامیدند) و گفتند: دیوانه‌ای است و (از میان خردمندان) رانده شده است"},{"SurahNumber":54,"VerseNumber":10,"Text":"تا آنجا که نوح پروردگار خود را بفریاد خواند (و عرض کرد:) پروردگارا! من شکست خورده‌ام پس مرا یاری و کمک فرما (و انتقام مرا از ایشان بگیر)"},{"SurahNumber":54,"VerseNumber":11,"Text":"پس درهای آسمان را با آب تند ریزان و فراوانی از هم گشودیم. (بگونه‌ای که گوئی درهای آسمان همه باز شده و هر چه آب است فرو می‌بارد)"},{"SurahNumber":54,"VerseNumber":12,"Text":"و از زمین چشمه‌ساران زیادی برجوشاندیم (بگونه‌ای که گوئی تمام زمین یکپارچه به چشمه تبدیل شده است) و آبها در هم آمیختند، برای اجرای فرمانی که (از جانب خدا صادر و) مقدّر شده بود"},{"SurahNumber":54,"VerseNumber":13,"Text":"و نوح را بر کشتی ساخته شده از تخته‌ها و میخها، سوار کردیم"},{"SurahNumber":54,"VerseNumber":14,"Text":"این کشتی تحت مراقبت و مواظبت ما حرکت می‌کرد، برای پاداش دادن به کسی که بدو ایمان آورده نشده بود و تصدیق نگشته بود (و نعمت وجود او کفران شده بود)"},{"SurahNumber":54,"VerseNumber":15,"Text":"ما این داستان را (که بیانگر غرق شدن کافران و نجات مؤمنان است) به عنوان درس عبرتی (در میان ملّتها) باقی گذاردیم. آیا هیچ پندگیرنده‌ای هست؟"},{"SurahNumber":54,"VerseNumber":16,"Text":"آیا عذاب و عقاب من، و بیم دادنها و برحذر داشتنهای من چگونه بوده است؟! (آیا واقعیّت داشته است، و یا افسانه بوده است؟)"},{"SurahNumber":54,"VerseNumber":17,"Text":"ما قرآن را برای یاددادن ویادگرفتن وپنددادن وپندگرفتن آسان ساخته‌ایم، آیا پند پذیرنده و عبرت گیرنده‌ای هست؟"},{"SurahNumber":54,"VerseNumber":18,"Text":"قوم عاد (هم پیغمبر خود، هود را) تکذیب کردند. آیا عذاب و عقاب من، و بیم دادنها و برحذر داشتنهای من به چه منوالی بوده است؟"},{"SurahNumber":54,"VerseNumber":19,"Text":"ما تندباد وحشتناک و سردی را در یک روز شومی که (هفت شب و هشت روز) ادامه داشت، بر آنان وزان و روان کردیم"},{"SurahNumber":54,"VerseNumber":20,"Text":"بادی که مردمان را از زمین برمی‌داشت، بگونه‌ای که گوئی تنه‌های درختان خرمائی هستند که از جا کنده شده باشند"},{"SurahNumber":54,"VerseNumber":21,"Text":"آیا عذاب و عقاب من، و بیم دادنها و برحذر داشتنهای من (درباره‌ی مخالفان) چگونه و به چه منوالی بوده است؟"},{"SurahNumber":54,"VerseNumber":22,"Text":"ما قرآن را برای یاددادن ویادگرفتن وپنددادن وپندگرفتن ساده و آسان ساخته‌ایم، آیا پندپذیرنده و عبرت‌گیرنده ای هست؟"},{"SurahNumber":54,"VerseNumber":23,"Text":"قوم ثمود نیز بیم‌دادنها و برحذر داشتنهای (پیغمبر خود صالح) را تکذیب کردند و دروغشان نامیدند"},{"SurahNumber":54,"VerseNumber":24,"Text":"آنان گفتند: آیا از انسانی از خودمان پیروی کنیم که تنها (و بدون قوم و عشیره) هم هست؟ در صورت پیروی از او، ما گمراه و دیوانه خواهیم بود"},{"SurahNumber":54,"VerseNumber":25,"Text":"آیا از میان همه‌ی ما (افراد بزرگ و محترم و دانا و دارا) وحی بدو شده است؟! (نه! چنین نیست). بلکه او بسیار دروغگو و خودخواه است (و با تکبّر و جاه‌طلبی می‌خواهد بر ما ریاست کند)"},{"SurahNumber":54,"VerseNumber":26,"Text":"فردا خواهند دانست که بسیار دروغگوی متکبّر و خودخواه کیست"},{"SurahNumber":54,"VerseNumber":27,"Text":"ما ماده شتر را برای امتحان ایشان خواهیم فرستاد، بنگر و ببین که چه می‌کند و بر سر آنان چه می‌آید و بسیار شکیبائی داشته باش (که خدا با تو است، و دستشان را از اذیّت و آزارت کوتاه خواهد کرد)"},{"SurahNumber":54,"VerseNumber":28,"Text":"به آنان بگو که آب (چاهی که دارند، به فرمان خدا) میان ایشان و شتر تقسیم شده است (یک روز مال شما و یک روز متعلق به شتر است). نوبت هر کدام که باشد، بر سر آب می‌رود"},{"SurahNumber":54,"VerseNumber":29,"Text":"قوم ثمود، یار خود (قدار بن سالف) را صدا زدند (که بیا این شتر را بکش). او هم بی‌باکانه دست بکار شد و شتر را پی کرد"},{"SurahNumber":54,"VerseNumber":30,"Text":"آیا عذاب و عقاب من، و بیم دادنها و بر حذر داشتنهای من به چه منوالی بوده است (و به چه شکلی کافران را در بر گرفته است؟)"},{"SurahNumber":54,"VerseNumber":31,"Text":"ما بر آنان یک صدای سهمناک سر دادیم و ایشان همگی به صورت گیاه خشکی درآمدند که صاحب چهارپایان در آغل جمع‌آوری می‌کند"},{"SurahNumber":54,"VerseNumber":32,"Text":"ما قرآن را برای یاددادن ویادگرفتن وپنددادن وپندگرفتن ساده و آسان نموده‌ایم، آیا پندپذیرنده و عبرت‌گیرنده ای هست؟"},{"SurahNumber":54,"VerseNumber":33,"Text":"قوم لوط نیز بیم دادنها و بر حذر داشتنهای (پیغمبر خود لوط) را تکذیب کردند"},{"SurahNumber":54,"VerseNumber":34,"Text":"ما بر آنان تندبادی که ریگها را به حرکت در می‌آورد گماشتیم (و همگان را هلاک ساختیم) جز خاندان و پیروان لوط را که ما سحرگاهان ایشان را نجات دادیم (و از آن سرزمین بلازده رهائیشان بخشیدیم)"},{"SurahNumber":54,"VerseNumber":35,"Text":"این نعمتی بود از جانب ما (به آل لوط). ما اینگونه کسی را پاداش می‌دهیم که شکرگزار باشد"},{"SurahNumber":54,"VerseNumber":36,"Text":"لوط ایشان را از گرفتار کردن و کیفر دادن ما بیم داد، ولی آنان بر شک و گمان خود نسبت به بیم دادنها و برحذر داشتنها افزودند (و بدانها باور نکردند و بیراهه رفتند)"},{"SurahNumber":54,"VerseNumber":37,"Text":"و با لوط درباره‌ی مهمانانش سخن گفتند (و از او خواستند آنان را در اختیار ایشان برای انجام کار منافی عفت بگذارد). ما چشمانشان را کور کردیم، (و بدیشان گفتیم:) بچشید عذاب و عقاب مرا، و بیم دادنها و برحذر داشتنهای مرا"},{"SurahNumber":54,"VerseNumber":38,"Text":"بامدادان عذاب پیاپی و کوبنده و پایدار به سراغ ایشان آمد"},{"SurahNumber":54,"VerseNumber":39,"Text":"پس بچشید عذاب و عقاب مرا، و بیم دادنها و بر حذر داشتنهای مرا"},{"SurahNumber":54,"VerseNumber":40,"Text":"ما قرآن را برای یاددادن ویادگرفتن وپنددادن وپندگرفتن ساده و آسان نموده‌ایم، آیا پندپذیرنده و عبرت‌گیرنده ای هست؟"},{"SurahNumber":54,"VerseNumber":41,"Text":"بیدار باشها و هوشدارها (یکی پس از دیگری) به سراغ فرعونیان آمد"},{"SurahNumber":54,"VerseNumber":42,"Text":"آنان همه آیات ما را تکذیب کردند، و ما هم ایشان را گرفتار کردیم و کیفر دادیم بسان گرفتار ساختن و کیفر دادن خدائی چیره و پیروز و قدرتمند و زبردست"},{"SurahNumber":54,"VerseNumber":43,"Text":"(ای قریشیان!) آیا کافران شما بهتر از آنانی هستند که برایتان روایت کردیم، (مثل: قوم نوح، عاد، ثمود، لوط، فرعون؟!). یا این که برای شما امان‌نامه‌ای در کتابها (از سوی خدا) نازل شده است (مبنی بر این که کافرانتان را عذاب نمی‌رسانیم؟)"},{"SurahNumber":54,"VerseNumber":44,"Text":"یا این که می‌گویند: ما جمعیّت متّحد و نیرومند شکست‌ناپذیری هستیم و همدیگر را یاری می‌دهیم و از دشمنان خود انتقام می‌گیریم"},{"SurahNumber":54,"VerseNumber":45,"Text":"جمعیّت ایشان به زودی شکست می‌خورند و پشت می‌کنند و می‌گریزند"},{"SurahNumber":54,"VerseNumber":46,"Text":"بلکه موعدشان قیامت است، و قیامت بلای آن عظیم‌تر و تلخ‌تر (از کشتن و اسارت این جهانی برای ایشان) است"},{"SurahNumber":54,"VerseNumber":47,"Text":"قطعاً گناهکاران، گمراه و دیوانه و گرفتار آتشند"},{"SurahNumber":54,"VerseNumber":48,"Text":"روزی داخل آتش، بر رخساره، روی زمین کشیده می‌شوند (و بدیشان گفته می‌شود:) بچشید لمس و پسوده‌ی دوزخ را"},{"SurahNumber":54,"VerseNumber":49,"Text":"ما هر چیزی را به اندازه‌ی لازم و از روی حساب و نظام آفریده‌ایم"},{"SurahNumber":54,"VerseNumber":50,"Text":"(نه تنها اعمال ما از روی حکمت است، بلکه توأم با نهایت قدرت است. چرا که) فرمانی بیش نیست، (و چنان با سرعت انجام می‌گیرد که انگار همسان با یک چشم برهم زدن، و) همانند یک نگاه سریع و با عجله است"},{"SurahNumber":54,"VerseNumber":51,"Text":"ما اشخاص همچون شما را (در روزگاران پیشین) نابود و هلاک ساخته‌ایم، آیا پند پذیرنده و عبرت گیرنده‌ای هست؟"},{"SurahNumber":54,"VerseNumber":52,"Text":"هر کاری را که کرده‌اند، در کتابها و نامه‌های اعمال (با دست فرشتگان مأمور، ثبت و ضبط و) موجود است"},{"SurahNumber":54,"VerseNumber":53,"Text":"هر کار کوچک و بزرگی (که در دنیا کرده‌اند، در دفاتر مخصوص) نوشته شده است"},{"SurahNumber":54,"VerseNumber":54,"Text":"قطعاً پرهیزگاران در باغها و کنار جویباران بهشتی جای خواهند داشت"},{"SurahNumber":54,"VerseNumber":55,"Text":"در مجلس راستینی (که یاوه‌سرائی و بزهکاری در آن جائی ندارد ... در) پیشگاه پادشاه بزرگ و توانائی (که آفریدگار و خداوندگار همه‌ی کائنات است)"}]}