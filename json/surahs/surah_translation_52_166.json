{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":52,"VerseNumber":1,"Text":"Sumpa man sa Bundok"},{"SurahNumber":52,"VerseNumber":2,"Text":"sumpa man sa isang Aklat na natitikan"},{"SurahNumber":52,"VerseNumber":3,"Text":"sa isang pergaminong nakaladlad"},{"SurahNumber":52,"VerseNumber":4,"Text":"sumpa man sa Bahay na dinadalaw"},{"SurahNumber":52,"VerseNumber":5,"Text":"sumpa man sa bubong na iniangat"},{"SurahNumber":52,"VerseNumber":6,"Text":"sumpa man sa dagat na pinupuno"},{"SurahNumber":52,"VerseNumber":7,"Text":"tunay na ang pagdurusang dulot ng Panginoon mo ay talagang magaganap"},{"SurahNumber":52,"VerseNumber":8,"Text":"Walang ukol dito na anumang tagatulak"},{"SurahNumber":52,"VerseNumber":9,"Text":"sa araw na mayayanig ang langit sa isang pagyanig"},{"SurahNumber":52,"VerseNumber":10,"Text":"at uusad ang mga bundok sa isang pag-usad"},{"SurahNumber":52,"VerseNumber":11,"Text":"Kaya kapighatian sa araw na iyon ay ukol sa mga tagapagpasinungaling"},{"SurahNumber":52,"VerseNumber":12,"Text":"na sila sa pagsuong [sa kabulaanan] ay naglalaro"},{"SurahNumber":52,"VerseNumber":13,"Text":"Sa araw na ipagtutulukan sila patungo sa apoy ng Impiyerno sa isang pagtutulakan"},{"SurahNumber":52,"VerseNumber":14,"Text":"ito ay ang Apoy na kayo dati hinggil dito ay nagpapasinungaling"},{"SurahNumber":52,"VerseNumber":15,"Text":"Kaya panggagaway ba ito o kayo ay hindi nakakikita"},{"SurahNumber":52,"VerseNumber":16,"Text":"Masunog kayo rito [sa apoy] at magtiis kayo o huwag kayong magtiis: magkapantay sa inyo; gagantihan lamang kayo ng dati ninyong ginagawa"},{"SurahNumber":52,"VerseNumber":17,"Text":"Tunay na ang mga tagapangilag magkasala ay nasa mga hardin at kaginhawahan"},{"SurahNumber":52,"VerseNumber":18,"Text":"na mga nagpapasarap sa ibinigay sa kanila ng Panginoon nila at nagsanggalang sa kanila ang Panginoon nila sa pagdurusa sa Impiyerno"},{"SurahNumber":52,"VerseNumber":19,"Text":"Kumain kayo at uminom kayo nang kaiga-igaya dahil sa dati ninyong ginagawa"},{"SurahNumber":52,"VerseNumber":20,"Text":"habang mga nakasandal sa mga kama na inihanay. Magkakasal Kami sa kanila sa mga dilag na may maninining na mata"},{"SurahNumber":52,"VerseNumber":21,"Text":"Ang mga sumampalataya at sumunod sa kanila sa pananampalataya ang mga supling nila ay mag-uugnay Kami sa kanila sa mga supling nila at hindi Kami babawas sa kanila mula sa gawa nila ng anuman. Ang bawat tao, sa nakamit niya, ay mananagot"},{"SurahNumber":52,"VerseNumber":22,"Text":"Magkakaloob Kami sa kanila ng prutas at karne kabilang sa ninanasa nila"},{"SurahNumber":52,"VerseNumber":23,"Text":"Magpapasahan sila roon ng tasa na walang kabalbalan dito at walang pagpapakasalanan"},{"SurahNumber":52,"VerseNumber":24,"Text":"May iikot sa kanila na mga batang lalaki [na pinagsilbi] para sa kanila, na para bang ang mga iyon ay mga mutyang itinatago"},{"SurahNumber":52,"VerseNumber":25,"Text":"Lalapit ang iba sa kanila sa iba pa habang nagtatanungan"},{"SurahNumber":52,"VerseNumber":26,"Text":"Magsasabi sila: \"Tunay na kami dati bago pa niyan sa mga mag-anak namin ay mga nababagabag"},{"SurahNumber":52,"VerseNumber":27,"Text":"Ngunit nagmagandang-loob si Allāh sa amin at nagsanggalang Siya sa amin sa pagdurusa sa nakapapasong hangin"},{"SurahNumber":52,"VerseNumber":28,"Text":"Tunay na kami dati bago pa niyon ay dumadalangin sa Kanya; tunay na Siya ay ang Mabait, ang Maawain"},{"SurahNumber":52,"VerseNumber":29,"Text":"Kaya magpaalaala ka sapagkat hindi ka, dahil sa biyaya ng Panginoon mo, isang manghuhula, ni isang baliw"},{"SurahNumber":52,"VerseNumber":30,"Text":"O nagsasabi sila: \"Isang makata, na nag-aabang kami sa kanya ng sakuna ng panahon"},{"SurahNumber":52,"VerseNumber":31,"Text":"Sabihin mo: \"Mag-abang kayo sapagkat tunay na ako ay kasama sa inyo kabilang sa mga tagapag-abang"},{"SurahNumber":52,"VerseNumber":32,"Text":"O nag-uutos ba sa kanila ang mga isipan nila ng ganito o sila ay mga taong tagapagmalabis"},{"SurahNumber":52,"VerseNumber":33,"Text":"O nagsasabi ba silang nagsabi-sabi siya [ng Qur’an na] ito? Bagkus hindi sila sumasampalataya"},{"SurahNumber":52,"VerseNumber":34,"Text":"Kaya maglahad sila ng isang salaysay tulad nito kung sila ay mga tapat"},{"SurahNumber":52,"VerseNumber":35,"Text":"O nilikha ba sila mula sa hindi isang bagay o sila ay ang mga tagalikha"},{"SurahNumber":52,"VerseNumber":36,"Text":"O lumikha ba sila ng mga langit at lupa? Bagkus hindi sila nakatitiyak"},{"SurahNumber":52,"VerseNumber":37,"Text":"O taglay ba nila ang mga imbakan ng Panginoon mo, o sila ay ang mga tagapangibabaw"},{"SurahNumber":52,"VerseNumber":38,"Text":"O mayroon ba silang isang hagdan [paakyat sa langit] na nakapapakinig sila roon? Kaya [kung gayon] ay maglahad ang tagapakinig nila ng isang katunayang malinaw"},{"SurahNumber":52,"VerseNumber":39,"Text":"O ukol sa Kanya ay ang mga anak na babae at ukol naman sa inyo ay ang mga anak na lalaki"},{"SurahNumber":52,"VerseNumber":40,"Text":"O nanghihingi ka ba sa kanila ng isang pabuya kaya sila dahil sa isang pagkakamulta ay mga napabibigatan"},{"SurahNumber":52,"VerseNumber":41,"Text":"O taglay ba nila ang [kaalaman sa] Lingid kaya sila ay nagsusulat [nito]"},{"SurahNumber":52,"VerseNumber":42,"Text":"O nagnanais ba sila ng isang pakana, ngunit ang mga tumangging sumampalataya ay ang mga pinapakanaan"},{"SurahNumber":52,"VerseNumber":43,"Text":"O mayroon ba silang diyos na iba pa kay Allāh? Kaluwalhatian kay Allāh higit sa itinatambal nila"},{"SurahNumber":52,"VerseNumber":44,"Text":"Kung may makikita sila na isang tipak mula sa langit na bumabagsak ay magsasabi sila: \"Mga ulap na ibinunton"},{"SurahNumber":52,"VerseNumber":45,"Text":"Kaya pabayaan mo sila hanggang sa makipagtagpo sila sa araw nila na doon ay malilintikan sila"},{"SurahNumber":52,"VerseNumber":46,"Text":"sa Araw na hindi makapagdudulot para sa kanila ang pakana nila ng anuman ni sila ay iaadya"},{"SurahNumber":52,"VerseNumber":47,"Text":"Tunay na ukol sa mga lumabag sa katarungan ay isang pagdurusang iba pa roon subalit ang higit na marami sa kanila ay hindi nakaaalam"},{"SurahNumber":52,"VerseNumber":48,"Text":"Magtiis ka sa hatol ng Panginoon mo sapagkat tunay na ikaw ay nasa mga mata Namin at magluwalhati ka kasabay ng pagpupuri sa Panginoon mo kapag bumangon ka"},{"SurahNumber":52,"VerseNumber":49,"Text":"Sa bahagi ng gabi ay magluwalhati ka sa Kanya at sa paglubog ng mga bituin"}]}