{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":53,"VerseNumber":1,"Text":"Sa pamamagitan ng Bituin kung ito ay lumulubog (o naglalaho)"},{"SurahNumber":53,"VerseNumber":2,"Text":"Ang inyong kasama (Muhammad) ay hindi naligaw ng landas, gayundin ay hindi nagkamali"},{"SurahNumber":53,"VerseNumber":3,"Text":"At hindi rin siya nagsasabi (ng anuman) ng ayon (sa kanyang) kagustuhan"},{"SurahNumber":53,"VerseNumber":4,"Text":"Ito ay isa lamang Inspirasyon (Kapahayagan) na ipinahayag sa kanya"},{"SurahNumber":53,"VerseNumber":5,"Text":"Siya ay tinuruan (ng Qur’an) ni (Gabriel) na Mataas sa Kapangyarihan"},{"SurahNumber":53,"VerseNumber":6,"Text":"dhu Mirrah (ligtas sa lahat ng kapintasan sa katawan at isipan), Fastawa , na ginawaran ng karunungan, sapagkat siya (Gabriel) ay tumambad (na kapita-pitagan)"},{"SurahNumber":53,"VerseNumber":7,"Text":"Habang siya ay nasa pinakamataas na bahagi ng santinakpan (kawalang hanggan)"},{"SurahNumber":53,"VerseNumber":8,"Text":"At siya (Gabriel) ay dumating at lumapit"},{"SurahNumber":53,"VerseNumber":9,"Text":"Na ang layo lamang ay (tulad) ng pagitan ng dalawang binit ng pana (o higit pang malapit)"},{"SurahNumber":53,"VerseNumber":10,"Text":"Kaya’t (si Allah) ay nagparating ng kapahayagan sa Kanyang Alipin (na si Muhammad sa pamamagitan ni Gabriel)"},{"SurahNumber":53,"VerseNumber":11,"Text":"At ang puso (at isipan) ng (Propeta) ay hindi kailanman nagpasinungaling sa kanyang nakita"},{"SurahNumber":53,"VerseNumber":12,"Text":"Kayo baga ay makikipagtalo sa kanya (Muhammad) hinggilsakanyangnakita(sasandaling Mi’raj, ang pagpanhik ng Propeta sa ibabaw ng pitong kalangitan)"},{"SurahNumber":53,"VerseNumber":13,"Text":"Sapagkat katotohanang kanyang (Muhammad) nakita siya (Gabriel) sa pangalawang antas ng pag-akyat (alalaong baga, sa ibang oras)"},{"SurahNumber":53,"VerseNumber":14,"Text":"Sa tabi ng Sidrat-ul-Muntaha (ang punong Lote ng kawalang hanggan, na walang sinuman, pagkalagpas ng kawalang hanggan ang makakaraan)"},{"SurahNumber":53,"VerseNumber":15,"Text":"Na sa tabi nito ay Tirahan ng Halamanan (Paraiso)"},{"SurahNumber":53,"VerseNumber":16,"Text":"Pagmasdan, ang punong Lote ay nalalambungan ng ano (bagang) mga lambong"},{"SurahNumber":53,"VerseNumber":17,"Text":"Ang paningin (ni Propeta Muhammad) ay hindi lumihis (sa kanan o sa kaliwa), at hindi rin lumagpas sa hangganan (na itinagubilin sa kanya)"},{"SurahNumber":53,"VerseNumber":18,"Text":"Sapagkat katotohanan na kanyang (Muhammad) namasdan ang mga dakilang Tanda ng kanyang Panginoon (Allah)"},{"SurahNumber":53,"VerseNumber":19,"Text":"Nakita na ba ninyo si Lat at Uzza (dalawang diyus- diyosan ng mga paganong Arabo)"},{"SurahNumber":53,"VerseNumber":20,"Text":"At si Manat (ang iba pang diyus-diyosan ng mga paganong Arabo), ang pangatlo"},{"SurahNumber":53,"VerseNumber":21,"Text":"Ano! Sa inyo ba ang mga lalaki at sa Kanya ang mga babae"},{"SurahNumber":53,"VerseNumber":22,"Text":"Pagmasdan, katiyakang ito ay hindi makatarungan na pagbabaha-bahagi"},{"SurahNumber":53,"VerseNumber":23,"Text":"Ito ay wala ng iba kung hindi mga pangalan lamang na inyong ipinangalan, - kayo at ng inyong mga ninuno, - na rito ay hindi nagpapanaog si Allah ng anumang kapamahalaan. Sila ay walang sinusunod maliban lamang sa haka-haka at sa ninanais ng kanilang sarili (kaluluwa), kahit na katiyakang dumatal sa kanila ang Patnubay mula sa kanilang Panginoon"},{"SurahNumber":53,"VerseNumber":24,"Text":"o ang tao kaya ay magtatamo kung ano ang kanyang ninanais"},{"SurahNumber":53,"VerseNumber":25,"Text":"Datapuwa’t si Allah ang nagmamay-ari ng huli (ang Kabilang Buhay) at una (Unang Buhay sa mundong ito)"},{"SurahNumber":53,"VerseNumber":26,"Text":"At maraming anghel sa kalangitan na ang (kanilang) pamamagitan (kay Allah at sa mga tao) ay walang matatamo malibang pahintulutan ni Allah sa sinumang Kanyang maibigan at kinalulugdan"},{"SurahNumber":53,"VerseNumber":27,"Text":"Katotohanang sila na hindi sumasampalataya sa Kabilang Buhay ay nagpapangalan sa 834 mga anghel ng mga pangalang babae"},{"SurahNumber":53,"VerseNumber":28,"Text":"Samantalang sila ay walang kaalaman dito. Sila ay sumusunod lamang sa wala maliban sa haka-haka, at tunay ngang ang haka-haka ay hindi makakapanaig sa Katotohanan"},{"SurahNumber":53,"VerseNumber":29,"Text":"Kaya’t iyong talikdan (o Muhammad) siya na tumatalikod sa Aming Paala-ala (ang Qur’an), at walang ibang hinahangad maliban sa buhay sa mundong ito"},{"SurahNumber":53,"VerseNumber":30,"Text":"Ito lamang ang hangganan ng kanilang karunungan. Katotohanan, ang iyong Panginoon ang tunay na nakakaalam sa kanya na naliligaw sa Kanyang Landas, at ganap Niyang talastas siya na tumatanggap ng patnubay"},{"SurahNumber":53,"VerseNumber":31,"Text":"Tunay ngang si Allah ang nag-aangkin ng lahat ng nasa kalangitan at nasa kalupaan, upang Kanyang mabayaran sila na gumagawa ng kasamaan ng ayon sa kanilang ginawa (alalaong baga, ang parusahan sila sa Impiyerno), at magantimpalaan Niya ang mga gumagawa ng kabutihan sa pinakamainam (alalaong baga, sa Paraiso)"},{"SurahNumber":53,"VerseNumber":32,"Text":"Sila na umiiwas sa mabibigat na kasalanan at Al-Fawahish (bawal na pakikipagtalik, gawaing malalaswa, atbp.), maliban sa maliliit na pagkakamali, katotohanang ang inyong Panginoon ay Tigib ng Pagpapatawad. Kayo ay ganap Niyang talastas nang kayo ay Kanyang nilikha sa kalupaan, at nang kayo ay nakatago pa sa sinapupunan ng inyong ina. Kaya’t huwag ninyong pananganan ang inyong sarili na dalisay. Ganap Niyang batid siya na may pangangamba kay Allah at nagpapanatili ng kanyang tungkulin sa Kanya"},{"SurahNumber":53,"VerseNumber":33,"Text":"Napagmamasdan mo ba (o Muhammad) siya na tumatalikod (sa Islam)"},{"SurahNumber":53,"VerseNumber":34,"Text":"Na nagbibigay ng karampot at nagmamatigas (sa kanyang puso)"},{"SurahNumber":53,"VerseNumber":35,"Text":"Ano! Mayroon ba siyang kaalaman ng mga nalilingid upang kanyang mamalas"},{"SurahNumber":53,"VerseNumber":36,"Text":"Hindi ba niya batid kung ano ang nasa dahon (ng Kasulatan) ni Moises"},{"SurahNumber":53,"VerseNumber":37,"Text":"At ni Abraham na tumupad (at nagparating) ng lahat (ng mga ipinag-utos ni Allah sa kanya)"},{"SurahNumber":53,"VerseNumber":38,"Text":"Na nagtatagubilin na walang sinuman na nagdadala ng pasanin (ng kanyang kasalanan) ang maaaring magdala ng pasanin ng iba (kasalanan ng iba)"},{"SurahNumber":53,"VerseNumber":39,"Text":"Na ang tao ay walang mapapakinabang maliban lamang sa kanyang pinagsusumikapan (na mabuti o masama)"},{"SurahNumber":53,"VerseNumber":40,"Text":"At ang (bunga) ng kanyang pagsisikap (mga gawa) ay malalantad"},{"SurahNumber":53,"VerseNumber":41,"Text":"Kaya’t siya ay gagantihan ng ganap sa pinakamainam na kabayaran"},{"SurahNumber":53,"VerseNumber":42,"Text":"Atsaiyong Panginoon(Allah) ang Huling Hantungan(ang pagbabalik ng lahat)"},{"SurahNumber":53,"VerseNumber":43,"Text":"At Siya (Allah) ang nagkakaloob (sa sinumang Kanyang maibigan) ng halakhak at nagkakaloob (sa sinumang Kanyang maibigan) ng luha"},{"SurahNumber":53,"VerseNumber":44,"Text":"At Siya (Allah) ang nagpapapangyari (naggagawad) ng kamatayan at buhay"},{"SurahNumber":53,"VerseNumber":45,"Text":"At Siya (Allah) ang lumilikha ng pares, - lalaki at babae"},{"SurahNumber":53,"VerseNumber":46,"Text":"Mula sa Nutfah (mga patak ng semilya ng lalaki at babae) na inilagay (sa sinapupunan)"},{"SurahNumber":53,"VerseNumber":47,"Text":"At ipinangako Niya (Allah) ang muling paglikha (ang pagkabuhay ng patay sa Araw ng Pagbangon)"},{"SurahNumber":53,"VerseNumber":48,"Text":"At Siya (Allah) ang nagbibigay ng sagana o karampot (o nagbibigay ng kayamanan at kasiyahan)"},{"SurahNumber":53,"VerseNumber":49,"Text":"At Siya (Allah) ang Panginoon ni Sirius (ang malaking bituin na sinasamba ng mga paganong Arabo)"},{"SurahNumber":53,"VerseNumber":50,"Text":"At Siya (Allah) ang nagwasak (sa makapangyarihang) pamayanan ni A’ad ng panahong sinauna"},{"SurahNumber":53,"VerseNumber":51,"Text":"At ni Thamud, at nilipol Niya ang kanilang lahi"},{"SurahNumber":53,"VerseNumber":52,"Text":"At ang lahi ni Noe noong panahong sinauna, sapagkat katotohanang sila ay hindi makatarungan at mapaghimagsik at ang karamihan sa kanila ay lantarang sumusuway (kay Allah at sa Kanyang Tagapagbalitang si Noe)"},{"SurahNumber":53,"VerseNumber":53,"Text":"At Kanyang winasak ang isinumpang lungsod (ng Sodom at Gomorrah na pinagsuguan kay Lut)"},{"SurahNumber":53,"VerseNumber":54,"Text":"At (Kanyang) tinabunan ito ng panabon (alalaong baga, ng kaparusahan ng pinaulan na bato)"},{"SurahNumber":53,"VerseNumber":55,"Text":"Kaya’t alin sa mga biyaya ng iyong Panginoon (o Tao!) ang iyong pag- aalinlanganan"},{"SurahNumber":53,"VerseNumber":56,"Text":"Siya (Muhammad) ay isang tagapagbabala (Tagapagbalita), sa mga kawing ng mga tagapagbabala (mga Tagapagbalita) noon pang panahong lumipas"},{"SurahNumber":53,"VerseNumber":57,"Text":"Ang (sandali) ng Araw ng Muling Pagkabuhay ay papalapit na"},{"SurahNumber":53,"VerseNumber":58,"Text":"wala ng iba pa maliban kay Allah ang makakahadlang dito (o makakapagpauna rito o makakaantala rito)"},{"SurahNumber":53,"VerseNumber":59,"Text":"Kayo baga ay nagsisipamangha sa ganitong Pagdalit (ng Qur’an)"},{"SurahNumber":53,"VerseNumber":60,"Text":"At kayo ay tumatawa rito at hindi nananangis"},{"SurahNumber":53,"VerseNumber":61,"Text":"Na nag-aaksaya ng inyong (mahalagang) panahon sa mga makalupang pampalipas oras at pagsasaya (pagkanta, pagsayaw, atbp)"},{"SurahNumber":53,"VerseNumber":62,"Text":"At manikluhod kayo na nagpapatirapa kay Allah at sambahin lamang Siya (at papurihan)"}]}