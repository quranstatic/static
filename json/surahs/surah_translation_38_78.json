{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":38,"VerseNumber":1,"Text":"SÁD. Při Koránu, v němž jest napomenutí"},{"SurahNumber":38,"VerseNumber":2,"Text":"věru ti, kdož neuvěřili, jednají zpupně a odbojně"},{"SurahNumber":38,"VerseNumber":3,"Text":"Kolik zahladili jsme pokolení před nimi! Volali sice (o slitování), však nebyla to již doba k uniknutí"},{"SurahNumber":38,"VerseNumber":4,"Text":"Diví se, že přišel jim varovatel ze středu jejich; a říkají nevěřící: „Toť kouzelník jest, velký lhář"},{"SurahNumber":38,"VerseNumber":5,"Text":"Cože? On činí božstva Bohem Jediným? Toť věru věc jest údivná!“"},{"SurahNumber":38,"VerseNumber":6,"Text":"A oddálili se předáci jejich, (řkouce): „Jděte a vytrvejte trpělivě při božstvech svých! Toť věru věc jest vyžadovaná"},{"SurahNumber":38,"VerseNumber":7,"Text":"Neslyšeli jsme ničeho podobného v náboženství předešlém: Toť věru jest jen šejdířství"},{"SurahNumber":38,"VerseNumber":8,"Text":"Jemu (jedinému) mezi námi že bylo sesláno Napomenutí?“ Ano, oni pochybují ohledně Napomenutí mého: ano, uvěří, až okusí trestu mého"},{"SurahNumber":38,"VerseNumber":9,"Text":"Což oni mají pokladnice milosrdenství Pána svého, Mocného, Obdarovatele"},{"SurahNumber":38,"VerseNumber":10,"Text":"Což jim přináleží panství nebes a země a všeho, což mezi oběma jest? Nechť tedy vystoupí vzhůru po provazech"},{"SurahNumber":38,"VerseNumber":11,"Text":"Vojsko jakékoliv tam poraženo bude spojenců"},{"SurahNumber":38,"VerseNumber":12,"Text":"Před nimi již lháři nazvali proroky lid Noemův, a (kmen) 'Ád, a Farao, jenž kůly měl"},{"SurahNumber":38,"VerseNumber":13,"Text":"A (kmen) Tsemúd, a lid Lotův, a obyvatelé Al-Aika tito (všichni) spojenci byli"},{"SurahNumber":38,"VerseNumber":14,"Text":"všichni jen lháři zvali proroky: a trest po právu byl vykonán"},{"SurahNumber":38,"VerseNumber":15,"Text":"A nač tito zde čekají než na zavřesknutí jediné, jemuž nebude odkladu"},{"SurahNumber":38,"VerseNumber":16,"Text":"A (přece ještě) říkají: „Pane náš, urychli nám podíl náš, přede dnem súčtování!“"},{"SurahNumber":38,"VerseNumber":17,"Text":"Strp, co říkají, a pomni služebníka našeho Davida, muže silného, jenž často (kajícně k nám) obracel se"},{"SurahNumber":38,"VerseNumber":18,"Text":"jak přiměli jsme hory, aby s ním chválily nás s večerem i v zoře východu"},{"SurahNumber":38,"VerseNumber":19,"Text":"a ptactvo, jež shromažďovalo se kol něho a všechno k němu navracelo se"},{"SurahNumber":38,"VerseNumber":20,"Text":"Jak upevnili jsme království jeho a dali jsme mu moudrost a (bystré) sporů rozsuzování"},{"SurahNumber":38,"VerseNumber":21,"Text":"Zdaž došla tě zpráva o sporu oněch dvou, když přelezli zeď výklenku"},{"SurahNumber":38,"VerseNumber":22,"Text":"Když objevili se před Davidem a on lekl se jich, řekli: „Neboj se, jsme dva ve sporu, z nichž jeden učinil příkoří druhému. Rozsuď mezi námi dle pravdy, nejsa stranickým, a uveď nás na stezku rovnou"},{"SurahNumber":38,"VerseNumber":23,"Text":"Toto jest bratr můj; měl devadesát devět ovcí, já pouze jedinou měl; i řekl mi: ‚Dej mi ji v opatrování.‘ A nyní přemohl mne ve sporu o ni.“"},{"SurahNumber":38,"VerseNumber":24,"Text":"Řekl David: „Onť bezpráví ti učinil, žádaje tě o tvoji ovci, aby připojil ji k ovcím svým. A v pravdě mnoho společníků činí si navzájem příkoří, vyjma těch, kdož uvěřili a konali dobré skutky, však jak malý jest (počet) těchto!“ Dovtípil se pak David, že zkoušeli jsme jej pouze tímto; i prosil za odpuštění Pána svého, a padl na kolena svá a kál se"},{"SurahNumber":38,"VerseNumber":25,"Text":"I odpustili jsme mu to, a má u nás místo blízké, a krásné přebývání"},{"SurahNumber":38,"VerseNumber":26,"Text":"Ó Davide, učinili jsme tě náměstkem svým na zemi: pročež rozsuzuj mezi lidmi dle pravdy, a nenásleduj choutek svých, neb (jinak) zavedou tě od stezky boží. Těm pak, kdož zbloudí od stezky boží, schystán jest trest přísný za to, že zapomněli na den súčtování"},{"SurahNumber":38,"VerseNumber":27,"Text":"A nestvořili jsme nebe a zemi a cožkoli mezi nimi jest, zbytečně. Tak mní jen ti, kdož neuvěřili: a běda těm, kdož neuvěřili, před ohněm (pekelným)"},{"SurahNumber":38,"VerseNumber":28,"Text":"Zdaž postavíme ty, kdož uvěřili a konali dobré skutky, na roveň těm, kteří spoušť tropí v zemi? Anebo věřící postavíme na roveň bezbožníkům"},{"SurahNumber":38,"VerseNumber":29,"Text":"Kniha, již seslali jsme ti, požehnána jest: aby přemítali o znameních jejích a pamětlivi jich byli lidé (pronikavého) rozumu"},{"SurahNumber":38,"VerseNumber":30,"Text":"A dali jsme Davidovi Šalamouna: výborný to služebník (náš), jenž rád (k nám) obracel se"},{"SurahNumber":38,"VerseNumber":31,"Text":"(Pomni), když předvedeni mu byli jednoho večera dva bujní ořové"},{"SurahNumber":38,"VerseNumber":32,"Text":"i řekl: „V pravdě miloval jsem milování statků (pozemských) nad vzpomínání na Pána svého, až (slunce) zašlo za závoj (noci)"},{"SurahNumber":38,"VerseNumber":33,"Text":"Přiveďte je zpět přede mne!“ I počal utínati jim nohy a šíje"},{"SurahNumber":38,"VerseNumber":34,"Text":"Taktéž zkoušeli jsme Šalamouna, vrhnuvše na trůn jeho mrtvolu: poté (kajícně k nám) obrátil se"},{"SurahNumber":38,"VerseNumber":35,"Text":"řka: „Pane můj, odpusť mi a dej mi království, jež nebude příslušeti nikomu po mně; neb tys (štědrým) obdarovatelem.“"},{"SurahNumber":38,"VerseNumber":36,"Text":"A podrobili jsme mu vítr, aby vál dle rozkazu jeho, klidně kam on jej nařídil"},{"SurahNumber":38,"VerseNumber":37,"Text":"a zlé duchy, stavitele a potápěče"},{"SurahNumber":38,"VerseNumber":38,"Text":"jakož i jiné, připoutané k sobě řetězy"},{"SurahNumber":38,"VerseNumber":39,"Text":"„Totoť jest dar náš: obdařuj, neb odnímej, bez skládání účtů.“"},{"SurahNumber":38,"VerseNumber":40,"Text":"onť pak má u nás místo blízké a krásné přebývání"},{"SurahNumber":38,"VerseNumber":41,"Text":"A vzpomeň (též) služebníka našeho Joba, když volal k Pánu svému: „V pravdě stihl mne Satan (zlou) nemocí a mukami!“"},{"SurahNumber":38,"VerseNumber":42,"Text":"„Dupni nohou: toto jest ti k omývání chladivému a k pití.“"},{"SurahNumber":38,"VerseNumber":43,"Text":"A dali jsme mu (zpět) rodinu jeho, přidavše mu ještě jednou tolik z milosrdenství svého a jako napomenutí pro lidi (pronikavého) rozumu"},{"SurahNumber":38,"VerseNumber":44,"Text":"(Řekli jsme mu): „Vezmi v ruku svou svazek (listů palmových) a udeř jím a neporuš přísahy své.“ V pravdě Pak shledali jsme jej trpělivým; výborný to služebník, jenž často (kajícně k nám) obracel se"},{"SurahNumber":38,"VerseNumber":45,"Text":"Vzpomeň též služebníka našeho Abrahama a Isáka a Jakuba, mužů silných a prozíravých"},{"SurahNumber":38,"VerseNumber":46,"Text":"Zajisté očistili jsme je čistou (vlastností): připomínáním si obydlí (věčného)"},{"SurahNumber":38,"VerseNumber":47,"Text":"Oni pak jsou u nás mezi vyvolenými a dobrými"},{"SurahNumber":38,"VerseNumber":48,"Text":"A vzpomeň Ismaele a Elisea a Dzu-l-Kifla: ti všichni byli z dobrých"},{"SurahNumber":38,"VerseNumber":49,"Text":"Totoť jest Napomenutí: zajisté pak bohabojným dáno bude přebývání krásné"},{"SurahNumber":38,"VerseNumber":50,"Text":"zahrady Edenu, s otevřenými jim branami"},{"SurahNumber":38,"VerseNumber":51,"Text":"v nich spočívati budou (na pohovkách) a objednávati si ovoce hojné i pití"},{"SurahNumber":38,"VerseNumber":52,"Text":"a vedle nich budou děvy velkých očí, zrak (cudně) klopící, stejného s nimi věku"},{"SurahNumber":38,"VerseNumber":53,"Text":"„Toto jest, co slíbeno vám bylo v den súčtování.“"},{"SurahNumber":38,"VerseNumber":54,"Text":"„Zajisté, totoť jest výživa naše, jež nikdy se nevyčerpá.“"},{"SurahNumber":38,"VerseNumber":55,"Text":"Tak! Však svévolným zajisté dáno bude obývání zlé"},{"SurahNumber":38,"VerseNumber":56,"Text":"peklo, v němž péci budou se: jak hrozné to (bude) místo odpočinku"},{"SurahNumber":38,"VerseNumber":57,"Text":"Tak! Nechť okusí jej: vody vroucí a hnisu"},{"SurahNumber":38,"VerseNumber":58,"Text":"a jiných věcí druhu podobného"},{"SurahNumber":38,"VerseNumber":59,"Text":"„Tento sbor dolů zajisté vržen bude střemhlav s vámi. Nebude dáno jim přivítání, neboť pečeni budou v ohni!“"},{"SurahNumber":38,"VerseNumber":60,"Text":"Řeknou: „Naopak, vám nebude dáno přivítání! Vy předem schystali jste toto nám: a bídné jest to přebývání!“"},{"SurahNumber":38,"VerseNumber":61,"Text":"A řeknou pak: „Pane náš, těm, již schystali nám toto, rozmnož dvojnásob muka v ohni!“"},{"SurahNumber":38,"VerseNumber":62,"Text":"A řeknou: „Jak to přijde, že nevidíme mužů, jež počítali jsme mezi zlé"},{"SurahNumber":38,"VerseNumber":63,"Text":"a z nichž šprým tropili jsme si? Nebo snad, přehlédli je (naši) zrakové?“"},{"SurahNumber":38,"VerseNumber":64,"Text":"Ano, toto jest pravda: tak zajisté, hádati se budou obyvatelé ohně"},{"SurahNumber":38,"VerseNumber":65,"Text":"Rci: „Jáť pouze jsem varovatelem: a není jiného Boha, kromě Boha Jediného, Vítězného"},{"SurahNumber":38,"VerseNumber":66,"Text":"Pána nebes i země, a všeho, cožkoliv mezi nimi jest, Mocného, Odpouštějícího!“"},{"SurahNumber":38,"VerseNumber":67,"Text":"Rci: „Totoť zvěst jest velká"},{"SurahNumber":38,"VerseNumber":68,"Text":"a vy odvracíte se od ní"},{"SurahNumber":38,"VerseNumber":69,"Text":"Neměl jsem nijaké vědomosti o shromáždění nejvyšším, když spor vedli v něm"},{"SurahNumber":38,"VerseNumber":70,"Text":"však toto vnuknuto bylo mi jen proto, že varovatelem jsem zjevným"},{"SurahNumber":38,"VerseNumber":71,"Text":"když řekl Pán tvůj k andělům: ‚Jáť stvořím člověka z hlíny"},{"SurahNumber":38,"VerseNumber":72,"Text":"a až urovnám jej a vdechnu v něho z ducha svého, padněte před ním na tváře své.‘"},{"SurahNumber":38,"VerseNumber":73,"Text":"I padli na tváře své andělé, všichni vesměs"},{"SurahNumber":38,"VerseNumber":74,"Text":"vyjma Iblíse, jenž zpyšněl a stal se zatvrzelým. Řekl (Bůh): ‚Iblísi, co zabránilo ti, abys padl na tvář svou, před tím, co stvořil jsem rukama svýma"},{"SurahNumber":38,"VerseNumber":75,"Text":"Zpyšněl's, či z vyšších jsi?‘"},{"SurahNumber":38,"VerseNumber":76,"Text":"Řekl: ‚Jsem lepším jej: mne stvořil's z ohně a jej stvořil's z hlíny.‘"},{"SurahNumber":38,"VerseNumber":77,"Text":"Řekl (Bůh): ‚Vyjdi odsud: kamenován jsi"},{"SurahNumber":38,"VerseNumber":78,"Text":"a nad tebou stojí zlořečení mé až do dne soudného.‘"},{"SurahNumber":38,"VerseNumber":79,"Text":"Řekl: ‚Pane můj, poshov mi, až do dne, kdy vzkříšeni budou.‘"},{"SurahNumber":38,"VerseNumber":80,"Text":"Řekl (Bůh): ‚Budiž poshověno ti"},{"SurahNumber":38,"VerseNumber":81,"Text":"až do dne doby určené.‘"},{"SurahNumber":38,"VerseNumber":82,"Text":"Řekl: ‚Při moci své (přisám), že zavedu je veškeré"},{"SurahNumber":38,"VerseNumber":83,"Text":"až na služebníky tvoje mezi nimi upřímné!‘"},{"SurahNumber":38,"VerseNumber":84,"Text":"Řekl (Bůh): ‚Při pravdě, a pravdu pronáším"},{"SurahNumber":38,"VerseNumber":85,"Text":"dojista peklo tebou a těmi naplním, již následovat budou tebe, všechněmi.‘"},{"SurahNumber":38,"VerseNumber":86,"Text":"Rci: ‚Nežádám si od vás za to odměny, aniž jsem z těch, kdož béřou na se (úkol) přílišný"},{"SurahNumber":38,"VerseNumber":87,"Text":"Tato (Kniha) pak napomenutím jest veškerenstvu"},{"SurahNumber":38,"VerseNumber":88,"Text":"a dojista zvíte zvěst její po čase!‘“"}]}