{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":49,"VerseNumber":1,"Text":"Hai ureueng mukmin bek gata dilee Yoh goh meuteuntee Neukheun le Allah Meunan pih yoh goh le rasul Tuhan Bandua sabda bek roh talangkah Teuma takwa gata keu Tuhan Keubit di Tuhan Neudeungo sudah Neudeungo dumpeue Neuteupue dumpeue Hana meusapeue pih na meuilah"},{"SurahNumber":49,"VerseNumber":2,"Text":"Hai ureueng mukmin bek peuraya su Ngon nabi meusu gata meureundah Raya-raya su sabe keudroe-droe Tapi bek meunoe ngon rasulullah Takot luroh dum amai got gata Hana tarasa kabeh meuruah"},{"SurahNumber":49,"VerseNumber":3,"Text":"Soe nyang meureundah su di keu rasul Nyan na jikabui peurintah Allah Ka lheuh Neucuba ate ureueng nyan Takwa gopnyan keubit jroh leupah Neubri amponan ureueng nyan meuhat Pahla raya that dudoe Neubalah"},{"SurahNumber":49,"VerseNumber":4,"Text":"Ureueng nyang meuhoi got dalam kama Di jih di lua su raya leupah Le that awak nyan hana pikiran"},{"SurahNumber":49,"VerseNumber":5,"Text":"Pakon di jih nyan napsu that bagah Pakon han jipreh siat jisaba Tateubiet gata peue jimeung peugah Meunan leubeh got akan awak nyan Teuma roe Tuhan Pengampon leupah Geumaseh Neuh that pih hana lawan"},{"SurahNumber":49,"VerseNumber":6,"Text":"Hai ureueng mukmin teuma bek salah Meu na sì pasek jijak bak gata Jijak ba haba nyang peunteng leupah 5 Han jeut han dilee beu tapeuriksa Mangat trang nyata beuna ngon salah Meunyo tapateh goh tapareksa Bak ingat gata meunyesai teulah Takot tahukom kon ateuh beuna Rugoe that teuma ureueng tan salah ‘Oh Iheuh tapubuet teulah teuh dudoe"},{"SurahNumber":49,"VerseNumber":7,"Text":"Lom beu tateupue na Rasulullah 3 Sinan na rasul lam kawan gata Taikot sigra peue nyang peurintah ; Meunyo di rasul geuikot gata € Le that peukara gata jeut susah Tapi bak gata ka Neuboh gaseh Galak tapateh peue nyang peurintah Ka Neupeuindah iman lam ate Beunci keu kaphe ngon pasek jadah Lom pih tabeunci keu buet nyang maksiet Ureueng nyan keubit peutunyok Allah Ka Neupeutunyok gopnyan le Tuhan"},{"SurahNumber":49,"VerseNumber":8,"Text":"Karonya Tuhan nikmat that leupah Dumpeue Neuteupue Allah Ta'ala Lom bijaksana Neuh han ban peugah"},{"SurahNumber":49,"VerseNumber":9,"Text":"Dua golongan ureueng meuiman Meunyo geumeuprang raya that salah Beu tapeudamee dua ureueng nyoe z Sabe keudroe-droe bek mukhalafah < Soe nyang han damee dalam dua nyan Taprang ureueng nyan sampoe meunyerah Sapoe geuwoe bak peurintah Tuhan Meunyo ka meunan peudamee bagah Bak tapeudamee beu got that ade Ureueng nyang ade geunaseh Allah>"},{"SurahNumber":49,"VerseNumber":10,"Text":"Ureueng meuiman cit sichedara Tuha. ngon muda hana meuubah Soe nyang meupake peudamee rijang Dua ureueng nyan bek mukhalafah Dua ureueng nyan roe meuchedara Teuma takwa gata keu Allah Mangat Neugaseh gata le Tuhan"},{"SurahNumber":49,"VerseNumber":11,"Text":"Hai ureueng mukmin bek na meusalah Bek tapeuhina kawom nyang laen Kadang ureueng nyan nyang leubeh tuah Di ureueng inong saban sit meunan Bek inong laen gẹupandang reundah Kadang leubek got jih nibak gopnyan Sabab nyang meunan mukmin that leupah Lom bek tacaci droeteuh le gata Bek taboh nama keu gop nyang salah Nama nyang got-got ka jeut hana got Ka jeut keu jeuheut pasek sileupah Ka jeut keu pasek ‘oh Iheuh meuiman Tatoubat lheuh nyan laju bak Allah Soe nyang han toubat ureueng nyan lalem ı I"},{"SurahNumber":49,"VerseNumber":12,"Text":"Hai ureueng mukmin sangka bek salah Bek jeuheut sangka keu ureueng laen Sabab atra nyan Tuhan Neuteugah Nyang jeuheut sangka le that meudacha Lom pih bek gata jak luem-luem salah Tajak luem salah bak ureueng laen Buet nyang lagee nyan Neutham le Allah Lom pih bek gata upat meuupat Hai-hai nyang cacat keu gop tapeugah Takheun di likot ureueng nyan cacat Meu dikeu meuhat ka sungap babah Peue galak gata tapajoh bak le Sie ureueng mate luat teuh leupah Teuma takwa gata keu Tuhan Keubit roe Tuhan geumaseh leupah Tuhan teurimong meunyo tatoubat Lom pih Hadharat Maha Pemurah"},{"SurahNumber":49,"VerseNumber":13,"Text":"Ka Kamoe peujeuet bandum na gata Hai manusia taingat bagah Agam ngon inong meupeujeuet gata Meubangsa-bangsa ngon meukabilah Mangat dum gata meuturi-turi Nyang got that budi takwa keu Allah Nyang that mulia lam kawan gata Nyang that takwa gopnyan keu Allah Tuhan Neuteupue Neumaklum dumpeue Hana meusapeue pih na meuilah"},{"SurahNumber":49,"VerseNumber":14,"Text":"Kheun Arab gampong kamoe meuiman Gohlom taiman meunan tapeugah Takheun dum mantong kamoe Iseulam Teuma meuiman ate goh teuhah Gohłom jitamong iman lam ate Beu that tapike tapubuet sudah Meunyo tataʻat gata keu Tuhan Ngon rasul Tuhan pih hana ubah Han sagai kureueng dum amai gata Allah Taʻala Pengampon leupah Geumaseh pih that Allah Taʻala"},{"SurahNumber":49,"VerseNumber":15,"Text":"Nyang mukmin teuma nyang bit ikheulah Iman keu Tuhan ngon rasul Tuhan Meubacut pih tan ate meupisah Hana meubacut chok dalam ate Meujihad sabe bak jalan Allah Arta ngon nyawong bak jalan Tuhan Nyan keuk ureueng nyan beuna sileupah"},{"SurahNumber":49,"VerseNumber":16,"Text":"Takheun peue teuma agama teuh nyan Tameung peuthee nyan keudeh bak Allah Peue nyang di langet got nyang di bumoe Tuhan Neuteupue hana meuilah Bandum peukara Tuhan Neuteupue"},{"SurahNumber":49,"VerseNumber":17,"Text":"Jikheun lah kamoe dum ka meunyerah Lah na kamoe dum meutem Iseulam Bak gata meunan dum jijak peugah Bek takheun bak lon Iseųylam gata Sang lah na gata meunan tapeugah Tapi lah Tuhan Neutunyok gata Iman lam dada Neubri le Allah Meunyo bit gata ureueng nyang beuna"},{"SurahNumber":49,"VerseNumber":18,"Text":"Di Tuhan teuma Neuteupue sudah Nyang han deuh taeu sideh di langet Neuteupue meuhat bandum le Allah Meunan pih dumpeue nyang na di bumoe Hana meusapeue pih na meuilah Peue nyang tapubuet Neueu le Tuhan Keubit roe Tuhan kuasa leupah"}]}