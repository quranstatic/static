{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":15,"VerseNumber":1,"Text":"Alif, laam, raa. Ɗen ko Aayeeje Deftere e janngeteende ɓannginnde"},{"SurahNumber":15,"VerseNumber":2,"Text":"Na waawi Heeferɓe ɓen yeloyto sinno ɓe laatino juulɓe"},{"SurahNumber":15,"VerseNumber":3,"Text":"Accu ɓe, ɓe ñaama ɓe dakmitoo, yela soklina ɓe; arma ɓe anndoya"},{"SurahNumber":15,"VerseNumber":4,"Text":"Men halkaali saare woo, si wanaa hara no woodani nde happu anndaaɗo"},{"SurahNumber":15,"VerseNumber":5,"Text":"Mofte woo adotaako lajal mun, ɓe nennantaake kadi"},{"SurahNumber":15,"VerseNumber":6,"Text":"Ɓe wi'i: \"Ko an yo mo Deftere nden jippinaa e mun, an ko a feetuɗo"},{"SurahNumber":15,"VerseNumber":7,"Text":"Ko haɗno addanaa men Malaa'ikaaɓe, si a laatike goonguɗo"},{"SurahNumber":15,"VerseNumber":8,"Text":"Men jippinirtaa Malaa'ika si wanaa fii goonga; ɓe wonataa ontuma, nennanteeɓe"},{"SurahNumber":15,"VerseNumber":9,"Text":"Menen Men jippinii Deftere nden, Menen kadi ko Men reenooɓe nde"},{"SurahNumber":15,"VerseNumber":10,"Text":"Gomɗii Men nuliino ado maa, e leñi adinooɓe"},{"SurahNumber":15,"VerseNumber":11,"Text":"Nulaaɗo (woo) araali e maɓɓe si wanaa ɓe jalkitay mo"},{"SurahNumber":15,"VerseNumber":12,"Text":"Ko wano nii Men naadiri ɗum e ɓerɗe bonɓe ɓen"},{"SurahNumber":15,"VerseNumber":13,"Text":"Ɓe gomɗintaa nde, gomɗii sunna aramɓe ɓen yawtiino"},{"SurahNumber":15,"VerseNumber":14,"Text":"Hay si Men udditanno ɓe damal ka kammu, ɓe waɗtini hiɓe ƴawra heen"},{"SurahNumber":15,"VerseNumber":15,"Text":"ɓe wi'ayno: \"Anndee gite amen ɗen hippa. Wurin ko men yimɓe mbilɗaaɓe"},{"SurahNumber":15,"VerseNumber":16,"Text":"Gomɗii Men waɗii ka kammu koode, Men cuɗirani ɗe ndaarooɓe"},{"SurahNumber":15,"VerseNumber":17,"Text":"Men reeni mbo e kala seytaane riiwaaɗo"},{"SurahNumber":15,"VerseNumber":18,"Text":"Si wanaa on wujjuɗo nanɗe, o jokkintina hoodere-fiɗaynnde jalɓunde"},{"SurahNumber":15,"VerseNumber":19,"Text":"Leydi ndin, Men weerti ndi Men werlii e mayri pelle, Men fuɗini e mayri kala huunde eɓɓaande"},{"SurahNumber":15,"VerseNumber":20,"Text":"Men waɗani on e mayri wuurirɗe, e ɓen ɓe on laatanooki arsikooɓe ɗum"},{"SurahNumber":15,"VerseNumber":21,"Text":"Huunde alaa si wanaa marga mun ko ka Amen, Men jippintaa ɗum si wanaa e eɓɓoore anndaande"},{"SurahNumber":15,"VerseNumber":22,"Text":"Men wurti keneeli ɗin hawrondirooji e duule; Men jippiniri ka kammu ndiyam Men yarniri on ɗam, wonaa onon mari ɗam"},{"SurahNumber":15,"VerseNumber":23,"Text":"Ko Menen kadi woni ko wuurnata Men wara, ko Menen woni ronooɓe ɓen"},{"SurahNumber":15,"VerseNumber":24,"Text":"Gomɗii Men anndii adiiɓe e mon ɓen Gomɗii Men anndii sakkitiiɓe ɓen"},{"SurahNumber":15,"VerseNumber":25,"Text":"Pellet, Joomi maa, ko Kanko mooɓoyta ɓe. Kanko ko O Ñeeño, Annduɗo"},{"SurahNumber":15,"VerseNumber":26,"Text":"Gomɗii Men tagii neɗɗanke on e senƴayngal, e (cenlatngal) loopal-ɓalewal ɓowrungal"},{"SurahNumber":15,"VerseNumber":27,"Text":"E jinnaaji ɗin, Men tagir ndu ko adii, e yiite ooyunge"},{"SurahNumber":15,"VerseNumber":28,"Text":"Janto tuma nde Joomi maa daalannoo Malaa'ika'en: \"Min ko Mi tagiroowo ɓanndinke immorde e senƴayngal, e loopal-ɓalewal ɓowrungal"},{"SurahNumber":15,"VerseNumber":29,"Text":"si Mi fotndiii mo, Mi wuttii e makko ruuhu Am on, haray suuyanee mo ko on sujjuɓe"},{"SurahNumber":15,"VerseNumber":30,"Text":"Malaa'ika'en fow sujji ɓe denndaangal"},{"SurahNumber":15,"VerseNumber":31,"Text":"si wanaa ibuliisa, o salii tawdeede e sujjooɓe ɓen"},{"SurahNumber":15,"VerseNumber":32,"Text":"O daali: \"Ko an yo Ibuliisa, e ko heɓu maa a laatodaaki e sujjuɓe ɓen"},{"SurahNumber":15,"VerseNumber":33,"Text":"O wi'i: \"Mi wonatah sujjanoowo ɓanndinke mo Taguɗaa immorde e senƴayngal, e loopal-ɓalewal ɓowrungal"},{"SurahNumber":15,"VerseNumber":34,"Text":"O daali: \"Yaltu ton, an on ko a riiwaaɗo"},{"SurahNumber":15,"VerseNumber":35,"Text":"pellet, kuddi fawike e ma haa ñalnde njoɓdi diina"},{"SurahNumber":15,"VerseNumber":36,"Text":"O wi'i : \"Joomi am, nennitanam haa ñalnde ndeɓe immintintee"},{"SurahNumber":15,"VerseNumber":37,"Text":"O daali:\"An,ko a jeyaaɗo e nennitanteeɓe ɓen"},{"SurahNumber":15,"VerseNumber":38,"Text":"haa e ñalaande happu anndaaɗo"},{"SurahNumber":15,"VerseNumber":39,"Text":"O wi'i: \"Joomi am, sabu ko bewinɗaa mi kon, ma mi cuɗinan ɓe ka leydi, ma mi bewnu ɓe fow maɓɓe"},{"SurahNumber":15,"VerseNumber":40,"Text":"si wanaa jeyaaɓe Maa, laɓɓinaaɓe ɓen e maɓɓe"},{"SurahNumber":15,"VerseNumber":41,"Text":"O daali: \"Ngol ɗoo ko laawol ka Am focciingol"},{"SurahNumber":15,"VerseNumber":42,"Text":"Pellet, jeyaaɓe Am ɓen, a alanaa ɓe cemmbe, si wanaa ɓen bewɓe jokkuɓe ma"},{"SurahNumber":15,"VerseNumber":43,"Text":"Pellet Jahannama on wonii fodoore maɓɓe ɓe fow"},{"SurahNumber":15,"VerseNumber":44,"Text":"Hinge mari dame jeeɗiɗi; damal kala e majje no mari geɓal senndaangal"},{"SurahNumber":15,"VerseNumber":45,"Text":"Pellet, gomɗuɓe ɓen wonii e aljannaaji e ɓulli"},{"SurahNumber":15,"VerseNumber":46,"Text":"Naatiree ɗi e kisial, ko on hooliiɓe"},{"SurahNumber":15,"VerseNumber":47,"Text":"Men ɗoofi kala ko woni e ɓerɗe maɓɓe e konnaagu(cokotaagal): ɓe wonti musiɗɓe fewtondirɓe e danɗe"},{"SurahNumber":15,"VerseNumber":48,"Text":"Tampere heɓataa ɓe ton, ɓe wonah kadi yaltintee ɓe ton"},{"SurahNumber":15,"VerseNumber":49,"Text":"Yeetito jeyaaɓe Am ɓen, ko Min woni Haforoowo, Hinnotooɗo On"},{"SurahNumber":15,"VerseNumber":50,"Text":"e wonnde lepte Am ɗen, ko ɗen woni lepte muusuɗe ɗen"},{"SurahNumber":15,"VerseNumber":51,"Text":"Yeetito ɓe kadi fii hoɓɓe Ibraahiima ɓen"},{"SurahNumber":15,"VerseNumber":52,"Text":"Tuma ɓe naatunoo ka makko ɓe wi'i: \"Salaam (Kisiyee mon)\". O maaki: \"Menen ko men ɗenƴii ɓe on"},{"SurahNumber":15,"VerseNumber":53,"Text":"Ɓe wi'i: \"Wata a faay, menen meɗen wewlinire [ɓiɗɗo] gorko ganndo"},{"SurahNumber":15,"VerseNumber":54,"Text":"O maaki: \"E on wewliniray lam [ɗum] e hoore ko mi nawyi kon? E ko wewlinirton mi"},{"SurahNumber":15,"VerseNumber":55,"Text":"Ɓe wi'i: \"Men wewlinirii ma goonga, wata a jeye e taƴiiɓe ɓen"},{"SurahNumber":15,"VerseNumber":56,"Text":"O maaki: \"Ko hommbo taƴotoo e yurmeende Joomi mun nden, si wanaa majjuɓe ɓen"},{"SurahNumber":15,"VerseNumber":57,"Text":"O maaki: \"Ko woni fii mon, onon ɓee imminaaɓe"},{"SurahNumber":15,"VerseNumber":58,"Text":"Ɓe wi'i: \"Menen men nulaa ko e yimɓe bomɓe"},{"SurahNumber":15,"VerseNumber":59,"Text":"si wanaa ɓeynguure Luuti nden, pellet ko men daɗndooɓe ɓe denndaangal"},{"SurahNumber":15,"VerseNumber":60,"Text":"si wanaa debbo makko on\". Men hoddirii on ɗon ko jeyaaɗo e halketeeɓe ɓen"},{"SurahNumber":15,"VerseNumber":61,"Text":"Nde imminaaɓe ɓen aruno ka ɓeynguure Luuti"},{"SurahNumber":15,"VerseNumber":62,"Text":"O maaki: \"Onon ko on yimɓe faaytaa ɓe"},{"SurahNumber":15,"VerseNumber":63,"Text":"Ɓe wi'i: \"Wurin men addanii ma ko ɓe wonunoo e sikkitaade kon"},{"SurahNumber":15,"VerseNumber":64,"Text":"Men addanii ma goonga kan, pellet ko men goonguɓe"},{"SurahNumber":15,"VerseNumber":65,"Text":"Yahdu e ɓeynguure maa nden ka taƴitannde jem- ma, jokkaa ɓaawo maɓɓe; hara gooto e mo'on yeƴƴitaaki, rewon ka yamiraɗon"},{"SurahNumber":15,"VerseNumber":66,"Text":"Men anndini mo on fiyaaku: wonnde wattannde ɓee ɗoo, ko taƴeteeɗum ka subaka"},{"SurahNumber":15,"VerseNumber":67,"Text":"Yimɓe saare nden ari hiɓe wewla"},{"SurahNumber":15,"VerseNumber":68,"Text":"O maaki: \"Ɓee ɗoo ko hoɓɓe am, wata on wirtam"},{"SurahNumber":15,"VerseNumber":69,"Text":"Hulee Alla, wata on hoynam"},{"SurahNumber":15,"VerseNumber":70,"Text":"Ɓe wi'i: \"E men haɗaali ma [weernugol] tagoore nden"},{"SurahNumber":15,"VerseNumber":71,"Text":"O maaki: \"Ɓee ɗoo ko jiwɓe am, si wonii ko on waɗooɓe [goɗɗum]"},{"SurahNumber":15,"VerseNumber":72,"Text":"Mi woondirii nguurndam maa! Ɓe wonii e siwrugol maɓɓe hiɓe wemmbii"},{"SurahNumber":15,"VerseNumber":73,"Text":"Haacaango ngon nanngiri ɓe ka puɗal"},{"SurahNumber":15,"VerseNumber":74,"Text":"Men waɗtiniri dow mayre on ley mayre, Men saaƴini(toɓri) e maɓɓe kaaƴe iwruɗe e loope juɗaaɗe"},{"SurahNumber":15,"VerseNumber":75,"Text":"Wonii e ɗum, maandeeji wonannde ɓen teskotooɓe"},{"SurahNumber":15,"VerseNumber":76,"Text":"Pellet, ɗen [ca'e] no e jurol(bolol) ñiiɓungol"},{"SurahNumber":15,"VerseNumber":77,"Text":"Wonii e ɗum, maande wonannde ɓen gomɗimɓe"},{"SurahNumber":15,"VerseNumber":78,"Text":"Gomɗii yimɓe fitaare(sutu) ɓen [kadi] ko tooñuɓe"},{"SurahNumber":15,"VerseNumber":79,"Text":"Men yoɓtii e maɓɓe. Pellet ɗen [ca'e] ɗiɗi wonii e laawol ɓanngungol"},{"SurahNumber":15,"VerseNumber":80,"Text":"Gomɗi yimɓe (aynde) Hijiri nden fennii Nulaaɓe ɓen"},{"SurahNumber":15,"VerseNumber":81,"Text":"Men addani ɓe aayeeje Amen ɗen, ɓe laatii ɗuurniiɓe ɗe"},{"SurahNumber":15,"VerseNumber":82,"Text":"Hari hiɓe lesoynoo e pelle ɗen cuuɗi, ko ɓe hooliiɓe"},{"SurahNumber":15,"VerseNumber":83,"Text":"Haacaango ngon nanngiri ɓe ka subaka"},{"SurahNumber":15,"VerseNumber":84,"Text":"Nafaaniɓe kon ko ɓe laatinoo hiɓe faggitoo"},{"SurahNumber":15,"VerseNumber":85,"Text":"Men tagiraali kammuuli ɗin e leydi ndin, e ko woni hakkunde majji kon, si wanaa e goonga. Pellet, darngal ngal ko arayngal! yaafora jaafaggol labaangol"},{"SurahNumber":15,"VerseNumber":86,"Text":"Tabitii ko Joomi maa woni Taguɗo, Annduɗo"},{"SurahNumber":15,"VerseNumber":87,"Text":"Gomɗii Men okkii ma jeeɗiɗi ummorde ɗimmitaa-ngol, e Alqur'aanaare mawnde nden"},{"SurahNumber":15,"VerseNumber":88,"Text":"Wata a ɓamtu gite maa ɗen e neemaaji ɗi Men dakmiti ɓe e mum en, wata a sunu e maɓɓe, lesɗin becce maa ɗen gomɗimɓe ɓen"},{"SurahNumber":15,"VerseNumber":89,"Text":"Maaku: \"Min ko mi jertinoowo ɓannginoowo"},{"SurahNumber":15,"VerseNumber":90,"Text":"Wano Men jippinirnoo e senndooɓe [defte Alla] ɓen [lepte]"},{"SurahNumber":15,"VerseNumber":91,"Text":"Ɓen waɗuɓe Alqur'aanaare nden geɓe-geɓe"},{"SurahNumber":15,"VerseNumber":92,"Text":"Mi woondirii Joomi maa! Ma Men lanndoyo ɓe fow maɓɓe"},{"SurahNumber":15,"VerseNumber":93,"Text":"fii ko ɓe wonunoo e huuwude"},{"SurahNumber":15,"VerseNumber":94,"Text":"Feññin ko yamira-ɗaa kon, ɗuurno-ɗaa sirkooɓe ɓen"},{"SurahNumber":15,"VerseNumber":95,"Text":"Menen Men yonii ma e ɓen jalkitooɓe"},{"SurahNumber":15,"VerseNumber":96,"Text":"ɓen waɗdooɓe e Alla reweteeɗo goo. Aray ka ɓe annda"},{"SurahNumber":15,"VerseNumber":97,"Text":"Gomɗii Meɗen anndi wonnde bernde maa nde na ɓiɗtora ko ɓe wowlata kon"},{"SurahNumber":15,"VerseNumber":98,"Text":"Subbhinor yettugol Joomi maa, laato-daa e sujjooɓe ɓen"},{"SurahNumber":15,"VerseNumber":99,"Text":"rewaa Joomi haa yananeede (maayde) ara e maa"}]}