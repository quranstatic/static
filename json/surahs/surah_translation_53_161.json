{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":53,"VerseNumber":1,"Text":"سوگند به ستاره در آن زمان که دارد غروب می‌کند"},{"SurahNumber":53,"VerseNumber":2,"Text":"یار شما (محمّد) گمراه و منحرف نشده است، و راه خطا نپوئیده است و به کژراهه نرفته است"},{"SurahNumber":53,"VerseNumber":3,"Text":"و از روی هوا و هوس سخن نمی‌گوید"},{"SurahNumber":53,"VerseNumber":4,"Text":"آن (چیزی که با خود آورده است و با شما در میان نهاده است) جز وحی و پیامی نیست که (از سوی خدا بدو) وحی و پیام می‌گردد"},{"SurahNumber":53,"VerseNumber":5,"Text":"(جبرئیل، فرشته‌ی) بس نیرومند آن را بدو آموخته است"},{"SurahNumber":53,"VerseNumber":6,"Text":"همان کسی که دارای خرد استوار و اندیشه‌ی وارسته است. سپس او (به صورت فرشتگی خود و با بالهائی که کرانه‌های آسمان را پر کرده بود) راست ایستاد"},{"SurahNumber":53,"VerseNumber":7,"Text":"در حالی که او در جهت بلند (آسمان رو به روی بیننده) قرار داشت"},{"SurahNumber":53,"VerseNumber":8,"Text":"سپس (جبرئیل) پائین آمد و سر در نشیب گذاشت"},{"SurahNumber":53,"VerseNumber":9,"Text":"تا آنکه فاصله‌ی او (و محمّد) به اندازه‌ی دو کمان یا کمتر گردید"},{"SurahNumber":53,"VerseNumber":10,"Text":"پس جبرئیل به بنده‌ی خدا (محمّد) وحی کرد آنچه می‌بایست وحی کند"},{"SurahNumber":53,"VerseNumber":11,"Text":"دل (محمّد) تکذیب نکرد چیزی را که او (با چشم سر) دیده بود"},{"SurahNumber":53,"VerseNumber":12,"Text":"آیا با او درباره‌ی چیزی که دیده است، ستیزه می‌کنید؟"},{"SurahNumber":53,"VerseNumber":13,"Text":"او که بار دیگر (در شب معراج) وی را دیده است"},{"SurahNumber":53,"VerseNumber":14,"Text":"نزد سدرةالمنتهی"},{"SurahNumber":53,"VerseNumber":15,"Text":"بهشت که منزل (و مأوای متّقیان) است در کنار آن است"},{"SurahNumber":53,"VerseNumber":16,"Text":"در آن هنگام، چیزهائی سدره را فرا گرفته بود که فرا گرفته بود (و چنان عجائب و غرائبی، قابل توصیف و بیان، با الفبای زبان انسان نیست)"},{"SurahNumber":53,"VerseNumber":17,"Text":"چشم (محمّد در دیدن خود به چپ و راست) منحرف نشد و به خطا نرفت، و سرکشی نکرد و (تنها به همان چیزی نگریست که می‌بایست ببیند و بنگرد)"},{"SurahNumber":53,"VerseNumber":18,"Text":"او بخشی از نشانه‌های بزرگ (و عجائب ملکوت) پروردگارش را (در آنجا) مشاهده کرد (از جمله، سدرةالمنتهی، بیت‌المعمور، بهشت، دوزخ، و جبرئیل را با قیافه‌ی فرشتگی خود)"},{"SurahNumber":53,"VerseNumber":19,"Text":"آیا چنین می‌بینید (و این گونه معتقدید) که لات و عزی"},{"SurahNumber":53,"VerseNumber":20,"Text":"و منات، سومین بت دیگر (معبود شما و دختران خدایند، و دارای قدرت و عظمت می‌باشند؟)"},{"SurahNumber":53,"VerseNumber":21,"Text":"آیا پسر مال شما باشد، و دختر مال خدا؟! (در حالی که به گمان شما دختران کم‌ارزش‌تر از پسرانند؟)"},{"SurahNumber":53,"VerseNumber":22,"Text":"در این صورت، این تقسیم ظالمانه و ستمگرانه‌ای است"},{"SurahNumber":53,"VerseNumber":23,"Text":"اینها فقط نامهائی (بی‌محتوی و اسمهائی بی‌مسمّی) است که شما و پدرانتان (از پیش خود) بر آنها گذاشته‌اند. هرگز خداوند دلیل و حجّتی (بر صحّت آنها) نازل نکرده است. آنان جز از گمانهای بی‌اساس و از هواهای نفس پیروی نمی‌کنند. در حالی که هدایت و رهنمود از سوی پروردگارشان برای ایشان آمده است (و در پرتو آن می‌توانند به ناچیزی بتها پی ببرند و رضای خدای را بجویند و راه سعادت بپویند)"},{"SurahNumber":53,"VerseNumber":24,"Text":"مگر آنچه انسان آرزو کند به آن می‌رسد و خواهد داشت؟"},{"SurahNumber":53,"VerseNumber":25,"Text":"چرا که دنیا و آخرت از آن خدا است (و قانونگذاری و فرماندهی هر دو سرا مربوط بدو است)"},{"SurahNumber":53,"VerseNumber":26,"Text":"چه‌بسیار فرشتگانی که در آسمانها هستند و (با وجود عظمت و بزرگواریشان) شفاعت ایشان سودی نمی‌بخشد و کاری نمی‌سازد، مگر بعد از آنکه خدا بخواهد به کسی (که شفیع است) اجازه دهد، و (از مشفوعٌ‌له) راضی و خوشنود گردد"},{"SurahNumber":53,"VerseNumber":27,"Text":"کسانی که به آخرت ایمان ندارند، فرشتگان را با نامهای زنان وصف و نامگذاری می‌کنند"},{"SurahNumber":53,"VerseNumber":28,"Text":"ایشان در این باب چیزی نمی‌دانند (و از نر و ماده بودن فرشتگان کاملاً بی‌خبرند) و جز از ظنّ و گمان پیروی نمی‌کنند، و ظنّ و گمان هم (در بخش اعتقادات، به کسی سودی نمی‌رساند، و انسان را) بی‌نیاز از حق نمی‌گرداند"},{"SurahNumber":53,"VerseNumber":29,"Text":"از کسی روی بگردان که به قرآن ما پشت می‌کند و جز زندگی دنیوی نمی‌خواهد"},{"SurahNumber":53,"VerseNumber":30,"Text":"منتهای دانش ایشان همین است. پروردگار تو کسی را که از راه خدا منحرف شده باشد، و همچنین کسی را که راهیاب بوده باشد، به خوبی می‌شناسد (و بهتر از همه، احوال و اوضاع آنان را می‌داند)"},{"SurahNumber":53,"VerseNumber":31,"Text":"هر چه در آسمانها و هر چه در زمین است، متعلّق به خدا است. سرانجام خداوند بدکاران را در برابر کارهائی که می‌کنند کیفر می‌دهد، و نیکوکاران را در برابر کارهائی که می‌کنند به بهترین وجه پاداش عطاء می‌کند"},{"SurahNumber":53,"VerseNumber":32,"Text":"همان کسانی که از گناهان بزرگ و بدکاریها کناره‌گیری می‌کنند و اگر گناهی از آنان سر زند تنها صغیره است (و آن هم مورد عفو خدا قرار می‌گیرد) چرا که پروردگار تو دارای آمرزش گسترده و فراخ است. خداوند از همان زمان که شما را از زمین آفریده است، و از آن روز که شما به صورت جنینهای ناچیزی در درون شکمهای مادرانتان بوده‌اید، از (تمام ذرّات و همه‌ی جزئیّات وجود) شما به خوبی آگاه بوده است و هست. پس از پاک بودن خود سخن مگوئید، زیرا که او پرهیزگاران را (از همه) بهتر می‌شناسد"},{"SurahNumber":53,"VerseNumber":33,"Text":"آیا آن کسی را دیده‌ای که (از پیروی حق) دوری گزیده است؟"},{"SurahNumber":53,"VerseNumber":34,"Text":"و اندکی بذل و بخشش کرده است و بعد از بذل و بخشش دست کشیده است؟"},{"SurahNumber":53,"VerseNumber":35,"Text":"آیا او علم غیب دارد، و می‌بیند (که پشت به اسلام کردن و حق را نپذیرفتن و بخل ورزیدن و بذل و بخشش ننمودن، پسندیده و بلامانع است؟)"},{"SurahNumber":53,"VerseNumber":36,"Text":"یا بدانچه در تورات موسی بوده است، مطّلع و باخبرش نکرده‌اند؟"},{"SurahNumber":53,"VerseNumber":37,"Text":"یا از آنچه در صحف ابراهیم بوده است، مطّلع و باخبرش نکرده‌اند؟ ابراهیمی که (قهرمان توحید بوده و وظیفه‌ی خود را) به بهترین وجه ادا کرده است"},{"SurahNumber":53,"VerseNumber":38,"Text":"(در صحف ایشان آمده است) که هیچکس بار گناهان دیگری را بر دوش نمی‌کشد"},{"SurahNumber":53,"VerseNumber":39,"Text":"و این که برای انسان پاداش و بهره‌ای نیست جز آنچه خود کرده است و برای آن تلاش نموده است"},{"SurahNumber":53,"VerseNumber":40,"Text":"و این که قطعاً سعی و کوشش او دیده خواهد شد"},{"SurahNumber":53,"VerseNumber":41,"Text":"سپس (در برابر کارش) سزا و جزای کافی داده می‌شود"},{"SurahNumber":53,"VerseNumber":42,"Text":"و این که قطعاً پایان راه به پروردگار تو منتهی می‌شود (و بازگشت همگان در پایان جهان بدو است)"},{"SurahNumber":53,"VerseNumber":43,"Text":"و این که قطعاً او است که می‌خنداند و می‌گریاند"},{"SurahNumber":53,"VerseNumber":44,"Text":"و این که قطعاً او است که می‌میراند و زنده می‌گرداند"},{"SurahNumber":53,"VerseNumber":45,"Text":"و این که او است که جفتهای نر و ماده را می‌آفریند"},{"SurahNumber":53,"VerseNumber":46,"Text":"از نطفه‌ی ناچیزی، بدانگاه که (به رحم) جهانده می‌شود"},{"SurahNumber":53,"VerseNumber":47,"Text":"و این که قطعاً بر خدا است که (رستاخیز را پدیدار و مردگان را) زندگی دوباره بخشد"},{"SurahNumber":53,"VerseNumber":48,"Text":"و این که او است که قطعاً ثروتمند می‌کند و فقیر می‌گرداند"},{"SurahNumber":53,"VerseNumber":49,"Text":"و این که او است خداوندگار ستاره شِعری"},{"SurahNumber":53,"VerseNumber":50,"Text":"و این که او است که عاد نخستین را نابود کرده است"},{"SurahNumber":53,"VerseNumber":51,"Text":"و قوم ثمود را هلاک کرد و از ایشان هیچ باقی نگذاشت"},{"SurahNumber":53,"VerseNumber":52,"Text":"و نیز قوم نوح را قبل از آنان هلاک ساخت. چرا که ایشان از همگان ستمگرتر و سرکش‌تر بودند"},{"SurahNumber":53,"VerseNumber":53,"Text":"و شهرهای زیر و رو شده‌ی قوم لوط را فرو انداخت"},{"SurahNumber":53,"VerseNumber":54,"Text":"آن را فرو پوشاند آنچه می‌بایست آن را فرو پوشاند"},{"SurahNumber":53,"VerseNumber":55,"Text":"پس (ای کافر نعمت) آیا به کدامیک از نعمتهای پروردگارت شک و تردید می‌ورزی؟"},{"SurahNumber":53,"VerseNumber":56,"Text":"این (پیغمبر، یکی از پیغمبران خدا، و) از زمره‌ی بیم دهندگان پیشین است"},{"SurahNumber":53,"VerseNumber":57,"Text":"قیامت نزدیک گردیده است"},{"SurahNumber":53,"VerseNumber":58,"Text":"جز خدا هیچکس نمی‌تواند آن را ظاهر و پدیدار کند"},{"SurahNumber":53,"VerseNumber":59,"Text":"آیا از این سخن تعجّب می‌کنید و در شگفت می‌افتید؟"},{"SurahNumber":53,"VerseNumber":60,"Text":"و آیا می‌خندید و گریه نمی‌کنید؟"},{"SurahNumber":53,"VerseNumber":61,"Text":"و آیا پیوسته در غفلت و هوسرانی بسر می‌برید؟"},{"SurahNumber":53,"VerseNumber":62,"Text":"اکنون که چنین است خدا را سجده کنید و او را بپرستید"}]}