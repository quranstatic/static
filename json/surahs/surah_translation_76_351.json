{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":76,"VerseNumber":1,"Text":"EN OÄNDLIG tid förflöt före människans ankomst, [en tid] då hon var något helt okänt"},{"SurahNumber":76,"VerseNumber":2,"Text":"För att sätta henne på prov har Vi skapat människan av en droppe av ett flöde, blandat [med ett annat flöde], och så har Vi gett henne hörsel och syn"},{"SurahNumber":76,"VerseNumber":3,"Text":"Vi har visat henne [hennes] väg, [och det är sedan hennes sak] att antingen visa tacksamhet [och följa vägledningen] eller att visa otacksamhet och så förneka [Oss]"},{"SurahNumber":76,"VerseNumber":4,"Text":"För dem som väljer förnekelsens väg har Vi kedjor och järn och en flammande eld i beredskap"},{"SurahNumber":76,"VerseNumber":5,"Text":"Men de gudfruktiga skall tömma en bägare [vin] spetsat med kamfer"},{"SurahNumber":76,"VerseNumber":6,"Text":"[från] en källa där Guds tjänare släcker törsten och vars flöde aldrig sinar"},{"SurahNumber":76,"VerseNumber":7,"Text":"[Det är] de som står fast vid sina löften och som bävar för den Dag då skräcken skall överskugga allt"},{"SurahNumber":76,"VerseNumber":8,"Text":"de som ger den fattige, den faderlöse och fången att äta - oavsett deras eget behov och det pris de sätter på [födan]"},{"SurahNumber":76,"VerseNumber":9,"Text":"[och säger:] \"Det är för Guds skull vi ger er att äta och vi väntar ingen gengåva och inget tack från er"},{"SurahNumber":76,"VerseNumber":10,"Text":"vi fruktar vad vår Herre [har i beredskap för oss] en olycksdiger Dag"},{"SurahNumber":76,"VerseNumber":11,"Text":"Den Dagen skall Gud skydda dem mot allt ont och skänka dem kraft och glädje"},{"SurahNumber":76,"VerseNumber":12,"Text":"och belöna med en [evigt grönskande] lustgård och [dräkter av] silke för deras tålamod och uthållighet"},{"SurahNumber":76,"VerseNumber":13,"Text":"I denna [lustgård] skall de vila på divaner, stödda [på mjuka kuddar], och där skall de varken utsättas för solens [hetta] eller för köld"},{"SurahNumber":76,"VerseNumber":14,"Text":"skuggorna skall luta sig över dem och [fruktträden] tjänstvilligt bjuda ut sin frukt"},{"SurahNumber":76,"VerseNumber":15,"Text":"Och fat av silver skall bäras omkring och bägare, genomskinliga som kristall"},{"SurahNumber":76,"VerseNumber":16,"Text":"som [om de hade varit] av kristall [fastän de är] av silver; och de bestämmer [själva] hur mycket [som skall sättas för dem]"},{"SurahNumber":76,"VerseNumber":17,"Text":"Och [i lustgården] skall de bjudas en dryck spetsad med ingefära"},{"SurahNumber":76,"VerseNumber":18,"Text":"från en källa vars namn är Salsabeel"},{"SurahNumber":76,"VerseNumber":19,"Text":"Och de skall betjänas av evigt unga gossar, som du skulle kunna tro vara kringströdda pärlor"},{"SurahNumber":76,"VerseNumber":20,"Text":"och vart du än vänder dig, ser du överallt glädje och överdådig prakt"},{"SurahNumber":76,"VerseNumber":21,"Text":"Och de skall bära dräkter av grönt siden och brokad och som smycken skall de ha armringar av silver. Och deras Herre skall stilla deras törst med den renaste dryck"},{"SurahNumber":76,"VerseNumber":22,"Text":"[Och en röst skall säga:] \"Detta är lönen för era mödor, som [Gud] har sett med välbehag"},{"SurahNumber":76,"VerseNumber":23,"Text":"JA, DET är Vi, som steg för steg har uppenbarat för dig denna Koran"},{"SurahNumber":76,"VerseNumber":24,"Text":"Vänta därför med tålamod [Muhammad] på din Herres dom, och lyssna inte till någon av dem som är djupt sjunkna i synd eller framhärdar i förnekelse"},{"SurahNumber":76,"VerseNumber":25,"Text":"Och åkalla din Herres namn när dagen gryr och när aftonen är nära"},{"SurahNumber":76,"VerseNumber":26,"Text":"och fall ned i tillbedjan inför Honom också under natten, och prisa och lova Honom utan avbrott en hel natt"},{"SurahNumber":76,"VerseNumber":27,"Text":"De älskar livet och dess flyktiga glädjeämnen [över allt annat] och de skjuter undan [alla tankar på] den svåra Dag [som skall komma]"},{"SurahNumber":76,"VerseNumber":28,"Text":"Det är Vi som har skapat dem och gett deras lemmar och leder styrka, men om Vi vill kan Vi i deras ställe sätta andra, som liknar dem"},{"SurahNumber":76,"VerseNumber":29,"Text":"DETTA är en påminnelse. Låt då den som vill, söka en väg till sin Herre"},{"SurahNumber":76,"VerseNumber":30,"Text":"Men ni kan bara vilja om [också] Gud vill [att ni söker denna väg]; Gud är allvetande, vis"},{"SurahNumber":76,"VerseNumber":31,"Text":"Han innesluter den Han vill i Sin nåd; men för de orättfärdiga har Han ett plågsamt straff i beredskap"}]}