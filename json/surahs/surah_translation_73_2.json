{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":73,"VerseNumber":1,"Text":"Hai gata ureueng nyang meuseulimbot"},{"SurahNumber":73,"VerseNumber":2,"Text":"Beudoh lam seupot tajak munajah Takeubah malam mantong meubacut"},{"SurahNumber":73,"VerseNumber":3,"Text":"Siteungoh pih jeuet mantong takeubah Atawa kureueng nibak nyan bacut"},{"SurahNumber":73,"VerseNumber":4,"Text":"Tatamah pih jeuet tabeuet qiraah Tabeuet Qur'an keunong makheurot"},{"SurahNumber":73,"VerseNumber":5,"Text":"Lon meu bri nyang got narit brat leupah"},{"SurahNumber":73,"VerseNumber":6,"Text":"Meu tabeuet malam mesra jitamong Teupat ngon keunong tabeuet qiraah"},{"SurahNumber":73,"VerseNumber":7,"Text":"Meu tabeuet uroe gadoh that gata Panyang keurija mita napakah"},{"SurahNumber":73,"VerseNumber":8,"Text":"Teuma taseubot nan Tuhan gata Ibadat gata khuchu“ keu Allah"},{"SurahNumber":73,"VerseNumber":9,"Text":"Tuhan keuh nyang Po timu ngon barat Kon Tuhan meuhat meunyo kon Allah Bak Tuhan gata talakee lindong"},{"SurahNumber":73,"VerseNumber":10,"Text":"Peue-peue nyang jikheun saba that leupah Tapeujioh jih deungon cara got"},{"SurahNumber":73,"VerseNumber":11,"Text":"Tinggai lon meuhat ngon jih nyang salah Jikheun sulet dum peue-peue nyang takheun Nikmat keu jih nyan ka le that leupah Tayue meutanggoh bak jih nyan siat"},{"SurahNumber":73,"VerseNumber":12,"Text":"Bak Kamoe azeub ka lheuh meukeubah Rante nuraka keu jih nyan meuhat"},{"SurahNumber":73,"VerseNumber":13,"Text":"Makanan jih that tutong sileupah Meuceukiek reukueng han ek takarat Azeub peudeh that hanaban peugah"},{"SurahNumber":73,"VerseNumber":14,"Text":"Bumoe ngon gunong uroe nyan anco Gunong teupiro jipo dum bicah"},{"SurahNumber":73,"VerseNumber":15,"Text":"Ka Kamoe kirem rasul bak gata Keu saksi gata beuna ngon salah Saban ngon dilee ka Kamoe kirem Ubak Peuraʻun pih hana ubah Meukirem rasul ubak Peuraʻun"},{"SurahNumber":73,"VerseNumber":16,"Text":"Teuma Peuraʻun maksiet that leupah Jibantah rasul han jitem pateh Meusiksa treuk jih teuma brat leupah"},{"SurahNumber":73,"VerseNumber":17,"Text":"Pakri teuma droeuteuh taplihara Uroe nyan teuka takheun hana sah Uroe nyoe puteh dum ok aneuk miet Dumnan keuh meugriet hanaban peugah Gata takaphe akan uroe nyan"},{"SurahNumber":73,"VerseNumber":18,"Text":"Langet meuguncang Neubri le Allah Janji Tuhanku han jeuet han teuka Anco meuleua langet dum bicah"},{"SurahNumber":73,"VerseNumber":19,"Text":"Keubit atra nyoe jeuet keu peuingat Barangsoe hajat jijak bak Allah Jalan Po jih nyan nyang jijak mita"},{"SurahNumber":73,"VerseNumber":20,"Text":"Keubit Po gata Neuteupue sudah Neuteupue gata malam tabagi Dua boh bagi tatueng phaedah Nibak Ihee bagi tacok dua boh Bacut hana troh tangui keu jatah Got pih tabeudoh siteungoh malam Bahgi lhee malam tabeudoh sudah Ngon rakan gata nyang sajan gata Sit ka Neukada bandum le Allah Han ek takira Tuhan Neuteupue Malam ngon uroe urusan Allah Toubat dum gata Tuhan teurimong Tabeuet beu keunong peue-peue nyang mudah Peue-peue nyang mudah tabeuet Qur'an Hana Neuparan gata le Allah Neuteupue gata ladom nyang saket Ladom jiteubiet mita napakah Lam bumoe Tuhan jijak keurija Jimeung jak mita karonya Allah Teuma seumbahyang ngon taboh zakeut Meunan lom tabeut peue-peue nyang mudah Peuutang Tuhan deungon buet nyang got Tapubuet nyang got keudroe teuh bagah Peue nyang tapubuet cit na balasan Neubri le Tuhan keu gata upah Raya that Neubri pahla le Tuhan Talakee ampon laju bak Allah Keubit roe Tuhan Maha Pengampon Lagi pih Tuhan Maha Pemurah"}]}