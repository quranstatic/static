{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":56,"VerseNumber":1,"Text":"هنگامی که واقعه (ی عظیم قیامت) برپا شود"},{"SurahNumber":56,"VerseNumber":2,"Text":"رخ دادن آن قطعی و جای تکذیب نیست"},{"SurahNumber":56,"VerseNumber":3,"Text":"(گروهی را) پائین می‌آورد و (گروهی را) بالا می‌برد"},{"SurahNumber":56,"VerseNumber":4,"Text":"این در هنگامی است که زمین سخت به تکان و لرزه انداخته می‌شود"},{"SurahNumber":56,"VerseNumber":5,"Text":"و کوهها سخت درهم کوبیده می‌شوند و ریزه ریزه می‌گردند"},{"SurahNumber":56,"VerseNumber":6,"Text":"و به صورت گرد و غبار پراکنده درمی‌آیند"},{"SurahNumber":56,"VerseNumber":7,"Text":"و شما سه گروه خواهید شد"},{"SurahNumber":56,"VerseNumber":8,"Text":"سمت راستیها! امّا چه سمت راستیهائی؟ (اهل سعادت و خوشبختی! خوشا به حالشان)"},{"SurahNumber":56,"VerseNumber":9,"Text":"و سمت چپیها! امّا چه سمت چپیهائی؟! (اهل شقاوت و بدبختی! بدا به حالشان)"},{"SurahNumber":56,"VerseNumber":10,"Text":"و پیشتازانِ پیشگام"},{"SurahNumber":56,"VerseNumber":11,"Text":"آنان، مقرّبان (درگاه یزدان) هستند"},{"SurahNumber":56,"VerseNumber":12,"Text":"در میان باغهای پرنعمت بهشت جای دارند"},{"SurahNumber":56,"VerseNumber":13,"Text":"گروه زیادی از پیشینیان (هر دینی، از زمره‌ی دسته‌ی سوم) هستند"},{"SurahNumber":56,"VerseNumber":14,"Text":"و گروه اندکی از پسینیان (هر دینی، در میان دسته‌ی سوم) می‌باشند"},{"SurahNumber":56,"VerseNumber":15,"Text":"اینان بر تختهای مرصّع و مطرّز می‌نشینند"},{"SurahNumber":56,"VerseNumber":16,"Text":"روبروی هم بر آن تختها تکیه می‌زنند"},{"SurahNumber":56,"VerseNumber":17,"Text":"نوجوانانی، همیشه نوجوان (برای خدمت بدیشان، پیرامونشان در آمد و رفت هستند و باده را) برای آنان می‌گردانند"},{"SurahNumber":56,"VerseNumber":18,"Text":"(برای آنان به گردش درمی‌آورند) قدحها و کوزه‌ها و جامهائی از رودبار روان شراب را"},{"SurahNumber":56,"VerseNumber":19,"Text":"از نوشیدن آن، نه سر درد می‌گیرند، و نه عقل و شعور خود را از دست می‌دهند"},{"SurahNumber":56,"VerseNumber":20,"Text":"(نوجوانان بهشتی برای آنان می‌گردانند) هر نوع میوه‌ای را که برگزینند"},{"SurahNumber":56,"VerseNumber":21,"Text":"و گوشت پرنده‌ای که بخواهند و آرزو کنند"},{"SurahNumber":56,"VerseNumber":22,"Text":"و حوریان چشم درشت بهشتی دارند"},{"SurahNumber":56,"VerseNumber":23,"Text":"همسان مروارید میان صدفند"},{"SurahNumber":56,"VerseNumber":24,"Text":"(اینها بدیشان داده می‌شود) به پاداش کارهائی که می‌کرده‌اند"},{"SurahNumber":56,"VerseNumber":25,"Text":"در میان باغهای بهشت، نه سخن یاوه می‌شنوند، و نه سخن گناه‌آلود"},{"SurahNumber":56,"VerseNumber":26,"Text":"مگر سخن سلام! سلام! را"},{"SurahNumber":56,"VerseNumber":27,"Text":"سمت راستیها! چه سمت راستیهائی؟! (اوصاف مواهب و نعمتهایشان در بیان نمی‌گنجد)"},{"SurahNumber":56,"VerseNumber":28,"Text":"در (سایه‌ی درخت) سدر بی‌خار آرمیده‌اند"},{"SurahNumber":56,"VerseNumber":29,"Text":"و در سایه‌ی درختان موزی بسر می‌برند که میوه‌هایش رویهم ردیف و چین چین افتاده است"},{"SurahNumber":56,"VerseNumber":30,"Text":"و در میان سایه‌های فراوان و گسترده و کشیده (خوش و آسوده‌اند)"},{"SurahNumber":56,"VerseNumber":31,"Text":"و در کنار آبشارها و آبهای روان (بسر می‌برند که زمزمه‌ی آن گوش جان را نوازش می‌دهد و منظره‌ی آن چشم انسان را فروغ می‌بخشد)"},{"SurahNumber":56,"VerseNumber":32,"Text":"و در میان میوه‌های فراوان هستند"},{"SurahNumber":56,"VerseNumber":33,"Text":"که نه تمام می‌شود و نه منع می‌گردد"},{"SurahNumber":56,"VerseNumber":34,"Text":"و در بین همسران ارجمند و گرانقدر (خوش می‌گذرانند)"},{"SurahNumber":56,"VerseNumber":35,"Text":"ما آنان را (در آغاز کار، بدین شکل زیبا و شمائل دلربا) پدیدار کرده‌ایم"},{"SurahNumber":56,"VerseNumber":36,"Text":"ایشان را دوشیزگانی ساخته‌ایم (که پس از آمیزش، بکارت خود را باز می‌یابند)"},{"SurahNumber":56,"VerseNumber":37,"Text":"شیفتگان (همسر خود، و همه جوان و طناز و) همسن و سال هستند"},{"SurahNumber":56,"VerseNumber":38,"Text":"(همه‌ی این نعمتهای ششگانه) متعلّق به سمت راستیها است"},{"SurahNumber":56,"VerseNumber":39,"Text":"سمت راستیها گروه زیادی از پیشینیان (گروندگان به هر دینی از ادیان آسمانی) هستند"},{"SurahNumber":56,"VerseNumber":40,"Text":"و گروه زیادی از پسینیان (گروندگان به هر دینی از ادیان الهی)"},{"SurahNumber":56,"VerseNumber":41,"Text":"سمت چپیها! چه سمت چپیهائی؟! (بدا به حالشان)"},{"SurahNumber":56,"VerseNumber":42,"Text":"آنان در میان شعله‌های آتش و آب جوشان بسر خواهند برد"},{"SurahNumber":56,"VerseNumber":43,"Text":"و در سایه‌ی دودهای بسیار سیاه و گرم قرار خواهند گرفت"},{"SurahNumber":56,"VerseNumber":44,"Text":"نه خنک است و نه مفید فایده‌ای"},{"SurahNumber":56,"VerseNumber":45,"Text":"چرا که آنان پیش از این (در دنیا، مست و مغرور نعمت و) خوشگذران بوده‌اند"},{"SurahNumber":56,"VerseNumber":46,"Text":"و پیوسته بر انجام گناهان بزرگ، پافشاری داشته‌اند"},{"SurahNumber":56,"VerseNumber":47,"Text":"و می‌گفته‌اند: آیا زمانی که مُردیم و خاک و استخوان گشتیم، آیا دوباره زنده گردانده می‌شویم؟"},{"SurahNumber":56,"VerseNumber":48,"Text":"آیا پدران و نیاکان پیشین ما هم؟! (که هیچ اثری از آنان باقی نمانده است، دوباره زنده می‌شوند؟)"},{"SurahNumber":56,"VerseNumber":49,"Text":"بگو: پیشینیان و گذشتگان، و پسینیان و آیندگان"},{"SurahNumber":56,"VerseNumber":50,"Text":"قطعاً جملگی در وعده‌گاه روز معیّن (رستاخیز) گرد آورده می‌شوند"},{"SurahNumber":56,"VerseNumber":51,"Text":"سپس شما ای گمراهان تکذیب کننده (ی زندگی دوباره)"},{"SurahNumber":56,"VerseNumber":52,"Text":"قطعاً از درخت زقّوم خواهید خورد"},{"SurahNumber":56,"VerseNumber":53,"Text":"و شکمها را از آن پر خواهید کرد"},{"SurahNumber":56,"VerseNumber":54,"Text":"و روی آن، آب جوشان و سوزان خواهید نوشید"},{"SurahNumber":56,"VerseNumber":55,"Text":"و همچون نوشیدن شترانی که مبتلا به بیماری تشنگی شده‌اند، از آن خواهید نوشید"},{"SurahNumber":56,"VerseNumber":56,"Text":"این، وسیله‌ی پذیرائی از ایشان در روز جزا است"},{"SurahNumber":56,"VerseNumber":57,"Text":"ما شما را (از نیستی به هستی آورده‌ایم و) خلقت بخشیده‌ایم، پس چرا (آفرینش دوباره‌ی خود را از خاک) نباید تصدیق و باور کنید؟"},{"SurahNumber":56,"VerseNumber":58,"Text":"آیا درباره‌ی نطفه‌ای که (به رحم زنان) می‌جهانید، اندیشیده‌اید و دقّت کرده‌اید؟"},{"SurahNumber":56,"VerseNumber":59,"Text":"آیا شما آن را می‌آفرینید، و یا ما آن را می‌آفرینیم؟"},{"SurahNumber":56,"VerseNumber":60,"Text":"ما در میان شما مرگ را مقدّر و معیّن ساخته‌ایم، و هرگز بر ما پیشی گرفته نمی‌شود (و کسی بر ما چیره نمی‌گردد و از دست ما بدر نمی‌رود)"},{"SurahNumber":56,"VerseNumber":61,"Text":"هدف (از قانون مرگ) این است که گروهی از شما (انسان ها) را ببریم و گروه دیگری را به جای آنان بیاوریم، و (سرانجام) شما را در جهانی که نمی‌دانید آفرینش تازه ببخشیم"},{"SurahNumber":56,"VerseNumber":62,"Text":"شما که پیدایش نخستین (این جهان را دیده‌اید، و آن را لمس و اوضاع آن را) دانسته‌اید، پس چرا یادآور نمی‌گردید (و آفرینش جهان دیگر را بر آفرینش این جهان قیاس نمی‌کنید؟)"},{"SurahNumber":56,"VerseNumber":63,"Text":"آیا هیچ درباره‌ی آنچه کشت می‌کنید اندیشیده‌اید؟"},{"SurahNumber":56,"VerseNumber":64,"Text":"آیا شما آن را می‌رویانید، یا ما می‌رویانیم؟"},{"SurahNumber":56,"VerseNumber":65,"Text":"اگر بخواهیم کشتزار را به گیاه خشک و پرپر شده‌ای تبدیل می‌گردانیم بگونه‌ای که شما از آن در شگفت بمانید"},{"SurahNumber":56,"VerseNumber":66,"Text":"(حیران و اندوهناک خواهید گفت:) ما واقعاً زیانمندیم"},{"SurahNumber":56,"VerseNumber":67,"Text":"بلکه ما بکلّی بی‌نصیب و بی‌بهره (از رزق و روزی) هستیم! (آخر چیزی برای ما نمانده است و بی‌چیز و بیچاره شده‌ایم)"},{"SurahNumber":56,"VerseNumber":68,"Text":"آیا هیچ درباره‌ی آبی که می‌نوشید اندیشیده‌اید؟"},{"SurahNumber":56,"VerseNumber":69,"Text":"آیا شما آب را از ابر پائین می‌آورید، یا ما آن را فرود می‌آوریم؟"},{"SurahNumber":56,"VerseNumber":70,"Text":"اگر ما بخواهیم این آب (شیرین و گوارا) را تلخ و شور می‌گردانیم. پس چرا نباید سپاسگزاری کنید؟"},{"SurahNumber":56,"VerseNumber":71,"Text":"آیا هیچ درباره‌ی آتشی که برمی‌افروزید، اندیشیده‌اید؟"},{"SurahNumber":56,"VerseNumber":72,"Text":"آیا شما، در آغاز این آتش را پدیدار کرده‌اید، یا این که ما پدیدآورندگان آن هستیم؟"},{"SurahNumber":56,"VerseNumber":73,"Text":"ما آن را وسیله‌ی یادآوری (قدرت خدا) و وسیله‌ی زندگی اقویاء و فقراء نموده‌ایم"},{"SurahNumber":56,"VerseNumber":74,"Text":"حال که چنین است، نام پروردگار بزرگوار خود را ورد زبان ساز (و سپاسگزار نعمتهای فراوان او باش، و به ستایش وی بپرداز)"},{"SurahNumber":56,"VerseNumber":75,"Text":"سوگند به جایگاههای ستاره‌ها، و محلّ طلوع و غروب آنها"},{"SurahNumber":56,"VerseNumber":76,"Text":"و این قطعاً سوگند بسیار بزرگی است، اگر (درباره‌ی مفهوم آن بیندیشید، و از علم نجوم و ستاره‌شناسی، چیزی) بدانید"},{"SurahNumber":56,"VerseNumber":77,"Text":"هر آینه این (چیزی را که محمّد با خود آورده است) قرآن گرانقدر و ارزشمند است"},{"SurahNumber":56,"VerseNumber":78,"Text":"در کتابی پنهان (از دیدگان و دور از دسترس شیطان، که لوح محفوظ است) قرار دارد"},{"SurahNumber":56,"VerseNumber":79,"Text":"جز پاکان (یعنی فرشتگان یزدان) بدان دسترسی ندارند"},{"SurahNumber":56,"VerseNumber":80,"Text":"از سوی پروردگار جهانیان نازل شده است"},{"SurahNumber":56,"VerseNumber":81,"Text":"آیا نسبت به این کلام (یزدان، یعنی قرآن) سستی و سهل‌انگاری می‌کنید (و آن را جدّی نمی‌گیرید؟)"},{"SurahNumber":56,"VerseNumber":82,"Text":"و آیا بهره‌ی خود را از قرآن تنها تکذیب بدان می‌کنید؟"},{"SurahNumber":56,"VerseNumber":83,"Text":"پس چرا هنگامی که جان به گلوگاه می‌رسد، (توانائی بازگرداندن آن را ندارید؟)"},{"SurahNumber":56,"VerseNumber":84,"Text":"و شما در این حال می‌نگرید (و کاری از دستتان ساخته نیست)"},{"SurahNumber":56,"VerseNumber":85,"Text":"ما به او نزدیکتریم از شما، ولیکن شما نمی‌بینید"},{"SurahNumber":56,"VerseNumber":86,"Text":"اگر شما مطیع فرمان (یزدان) نمی‌باشید"},{"SurahNumber":56,"VerseNumber":87,"Text":"اگر راست می‌گوئید (که خودتان مقتدر و توانا هستید) روح را بازگردانید"},{"SurahNumber":56,"VerseNumber":88,"Text":"و امّا اگر (شخص محتضر) از زمره‌ی پیشگامان مقرّب باشد"},{"SurahNumber":56,"VerseNumber":89,"Text":"همین که مُرد، بهره‌ی او راحت و آسایش و گلهای خوشبو و بهشت پرنعمت است"},{"SurahNumber":56,"VerseNumber":90,"Text":"و امّا اگر از یاران سمت راستیها باشد"},{"SurahNumber":56,"VerseNumber":91,"Text":"از سوی یاران سمت راستیها درودت باد"},{"SurahNumber":56,"VerseNumber":92,"Text":"و امّا اگر (شخص محتضر) از جمله‌ی تکذیب‌کنندگان و گمراهان (دست چپی) باشد"},{"SurahNumber":56,"VerseNumber":93,"Text":"(همین که محتضر مرد) با آب جوشان از او پذیرائی می‌گردد"},{"SurahNumber":56,"VerseNumber":94,"Text":"و به آتش دوزخ فروانداختن و جای دادن در آن است"},{"SurahNumber":56,"VerseNumber":95,"Text":"قطعاً این (چیزهائی که درباره‌ی پیشگامان و سمت راستیها و سمت چپیها گفته شد) عین واقعیّت است"},{"SurahNumber":56,"VerseNumber":96,"Text":"حال که چنین است، نام پروردگار بزرگ خود را ورد زبان ساز (و سپاسگزار نعمتهای فراوان او باش، و به ستایش وی بپرداز)"}]}