{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Qoftë lartësuar Ai i cili i shpalli robit të vet Furkanin që të jetë qortim (vërejtje) për botërat"},{"SurahNumber":25,"VerseNumber":2,"Text":"Ai të cilit i takon pushteti i qiejve dhe i tokës dhe nuk ka fare fëmijë as bashkëpunëtorë në pushtet, ka krijuar çdo gjë dhe e ka rregulluar si duhet"},{"SurahNumber":25,"VerseNumber":3,"Text":"Disa marrin, përveç Atij, ndonjë hyjni që nuk krijon asgjë, por vetë janë të krijuar dhe nuk janë në gjendje t’i bëjnë vetes ndonjë dëm e as dobi; dhe as kanë mundësi t’ia marrin jetën, t’i japin jetë apo të ngjallin"},{"SurahNumber":25,"VerseNumber":4,"Text":"Ata të cilët nuk kanë besuar, thonë: “Kjo nuk është gjë tjetër pos gënjeshtër e madhe që e shpif ai, madje i ndihmojnë edhe njerëz të tjerë” dhe bëjnë padrejtësi dhe shpifje"},{"SurahNumber":25,"VerseNumber":5,"Text":"Dhe thonë: “Ato janë legjenda të popujve të lashtë, ai kërkon që të përshkruhen dhe t’i lexohen në mëngjes dhe në mbrëmje”"},{"SurahNumber":25,"VerseNumber":6,"Text":"Thuaj: “Atë e shpall Ai i cili i di fshehtësitë e qiejve dhe të tokës; Ai është shumë i mëshirshëm dhe fal shumë”"},{"SurahNumber":25,"VerseNumber":7,"Text":"E ata thonë: “Ç’është me këtë Profet, ai ha ushqim dhe ec nëpër tregje; është dashur t’i dërgohet një engjull që të jetë bashkë me të qortues (t’i tërheq vërejtjen popullit)"},{"SurahNumber":25,"VerseNumber":8,"Text":"Ose t’i lëshohet ndonjë farë depoje apo të ketë kopsht prej ku do të ushqehej”. Dhe mizorët, madje thonë: “Ju pasoni vetëm një njeri të magjepsur”"},{"SurahNumber":25,"VerseNumber":9,"Text":"Shih se çka flasin për ty, andaj bredhin e nuk mund ta gjejnë rrugën (e drejtë)"},{"SurahNumber":25,"VerseNumber":10,"Text":"Qoftë i madhëruar Ai i cili, nëse do, mund të të japë edhe më mirë se këta, xhennete nëpër të cilat rrjedhin lumenj e të bën edhe pallate"},{"SurahNumber":25,"VerseNumber":11,"Text":"Mirëpo ata e mohojnë edhe momentin e ringjalljes, e Ne, për ata që e përgënjeshtrojnë Ditën e ringjalljes, kemi përgatitur zjarr të këndellur"},{"SurahNumber":25,"VerseNumber":12,"Text":"Që kur t’u tregohet prej së largu, do ta dëgjojnë si ushton dhe tërbueshëm vlon"},{"SurahNumber":25,"VerseNumber":13,"Text":"E kur të hidhen në të, në grykë, duarlidhur, atje do të thërrasin “shkatërrim, ku je!”"},{"SurahNumber":25,"VerseNumber":14,"Text":"Sot mos kërkoni një shkatërrim por kërkoni shumë shkatërrime"},{"SurahNumber":25,"VerseNumber":15,"Text":"Thuaj: “A është më mirë ajo apo xhenneti i përjetshëm i cili u është premtuar atyre që i frikësohen All-llahut”. Për ata ka (xhennet) shpërblim dhe vendqëndrim"},{"SurahNumber":25,"VerseNumber":16,"Text":"Aty do të kenë gjithnjë gjithçka dëshirojnë; ajo është premtim i dëshiruar (i kërkuar) nga Zoti yt"},{"SurahNumber":25,"VerseNumber":17,"Text":"Kurse në ditën kur ata t’i tubojë Ai, si edhe ata të cilët kanë adhuruar (tjetërkend) përveç All-llahut, dhe t’u thohtë: “A ju i keni mashtruar robërit e mi, ata, apo ata e kanë humbur vetë rrugën e drejtë?”"},{"SurahNumber":25,"VerseNumber":18,"Text":"Ata do të thonë: “Ti qofsh lavdëruar, për ne nuk është e nevojshme të marrim, përpos Teje, farë prijësisht tjerë, por ti i ke lëshuar ata dhe të parët e tyre të kënaqen deri sa e harruan vërejtjen dhe u bënë një popull i shkatërruar!”"},{"SurahNumber":25,"VerseNumber":19,"Text":"Ata e kanë përgënjeshtruar atë që thuani ju, kurse ju nuk do të keni mundësi as të ndërroni diçka e as të ndihmoni. Ndërsa secilin prej jush që është mizor do ta bëjmë të shijojë dënim të madh"},{"SurahNumber":25,"VerseNumber":20,"Text":"Ne nuk kemi dërguar para teje asnjë profet i cili nuk ka ngrënë e nuk ka ecur nëpër tregje. Ne bëjmë që njëri-tjetrin ta vëni në sprovë, a po qëndroni? Kurse Zoti yt sheh shumë"},{"SurahNumber":25,"VerseNumber":21,"Text":"Ata që nuk shpresojnë se do të takohen me ne, thonë: “Pse nuk na dërgohen engjujt ose ta shihnim Zotin tonë”? Ata, me të vërtetë, janë në shpirtë arrogantë dhe tepër mendjemëdhenj"},{"SurahNumber":25,"VerseNumber":22,"Text":"Kur t’i shohin engjujt nuk ka gëzim atë ditë, për mëkatarët, dhe do të thonë (kategorikisht) është ndaluar"},{"SurahNumber":25,"VerseNumber":23,"Text":"Dhe Ne do t’i prezentojmë veprat e tyre që ata i kanë bërë dhe do ti bëjmë hi e pluhur"},{"SurahNumber":25,"VerseNumber":24,"Text":"Atë ditë banorët e xhennetit do të kenë pushimoren dhe fjalët më të mira"},{"SurahNumber":25,"VerseNumber":25,"Text":"Kurse ditën kur të çahet qielli dhe të paraqitet vetëm një re e hollë edhe engjujt do të lëshohen, me siguri, poshtë"},{"SurahNumber":25,"VerseNumber":26,"Text":"Atëherë sundimi i vërtetë dot ë jetë vetëm te i Gjithmëshirshmi; Do të jetë një ditë e mundimshme për mosbesimtarët"},{"SurahNumber":25,"VerseNumber":27,"Text":"Atë ditë kur keqbërësi do të hajë gishtërinjt duke thënë: “Ku është ai fat të kisha mbajtur rrugën e drejtë pranë Profetit"},{"SurahNumber":25,"VerseNumber":28,"Text":"Ku është fati, i mjeri unë, të mos kisha pasur shok filan fistekun"},{"SurahNumber":25,"VerseNumber":29,"Text":"Ai më ka larguar nga Kur’ani, pasi që më ishte kumtuar, e djalli gjithmonë e lë njeriun në kurthë"},{"SurahNumber":25,"VerseNumber":30,"Text":"Profeti ka thënë: “Zoti im, populli im, vërtet, e ka marrë këtë Kur’an për tallje”"},{"SurahNumber":25,"VerseNumber":31,"Text":"Gjithashtu Ne i kemi bërë çdo lajmëtari të fesë nga një armik prej mëkatarëve. Por ty të mjafton Zoti yt për udhërrëfyes dhe ndihmës"},{"SurahNumber":25,"VerseNumber":32,"Text":"Ata që nuk besojnë thonë: “Pse nuk iu shpall Kur’ani përnjëherë, me një rast”? Ashtu shpallet për ta forcuar zemrën tënde me të, dhe ne atë e shpallim ajet pas ajeti"},{"SurahNumber":25,"VerseNumber":33,"Text":"Ata nuk do të sjellin ty asnjë shembull (vërejtje) e Ne të mos sjellim të vërtetën dhe shpjegimin më të bukur"},{"SurahNumber":25,"VerseNumber":34,"Text":"Ata të cilët do të tubohen në ferr e të ecin mbi fytyra, ata janë në vendin më të keq dhe në rrugën më të gabuar"},{"SurahNumber":25,"VerseNumber":35,"Text":"Ne Musaut i dhamë Libër, kurse vllaun e tij Harunin ia bëmë ndihmës"},{"SurahNumber":25,"VerseNumber":36,"Text":"Dhe u thamë: “Shikoni ju të dy te populli i cili përgënjeshtron argumentet tona”, pastaj atë e shfarosëm krejtësisht"},{"SurahNumber":25,"VerseNumber":37,"Text":"Edhe popullin e Nuhit, që i trajtonte profetët si gënjeshtarë, e kemi mbytur në ujë dhe me këtë u kemi dhënë njerëzve shembull, kurse tiranëve u kemi përgatitur dënim të dhembshëm"},{"SurahNumber":25,"VerseNumber":38,"Text":"Edhe Ad-it edhe Themud-it, dhe banorëve të Res-it, dhe shumë gjeneratave ndërmjet tyre"},{"SurahNumber":25,"VerseNumber":39,"Text":"të gjithëve u kemi sjellë shembuj për mësim, e (pastaj) të gjithë i kemi shfarosur krejtësisht"},{"SurahNumber":25,"VerseNumber":40,"Text":"Dhe kalojnë, me siguri, pranë qytetit që e vërshoi shiu i kobshëm – vallë a nuk e shohin? Por ata nuk shpresojnë për ringjallje"},{"SurahNumber":25,"VerseNumber":41,"Text":"Dhe ur të shohin ty të marrin vetëm për tallje: “A ky është ai të cilin All-llahu e ka dërguar Profet"},{"SurahNumber":25,"VerseNumber":42,"Text":"Përpak të na kthejë nga hyjnitë tona, por të mos kishim qëndruar”. E kur të përjetojnë dënimin do ta dinë (marrin vesh) se kush është shmangur më tepër nga rruga e drejtë"},{"SurahNumber":25,"VerseNumber":43,"Text":"E sheh kush e merr epshin e vet për zot të vetin? A ti do të bëhesh përfaqësues i tij"},{"SurahNumber":25,"VerseNumber":44,"Text":"A mendon ti se shumica prej tyre të dëgjojnë ose përpiqen të kuptojnë? Ata janë sikur kafshët, madje nga rruga e drejtë kanë humbur edhe më larg"},{"SurahNumber":25,"VerseNumber":45,"Text":"Vallë a nuk e sheh Zotin tënd se si zgjeron hijen, sikur të donte do ta linte në në vend; kurse Diellin ia kemi bërë faktor udhërrëfyes"},{"SurahNumber":25,"VerseNumber":46,"Text":"Pastaj pak nga pak e tërheqin nga vetja"},{"SurahNumber":25,"VerseNumber":47,"Text":"Ai është i cili natën ua ka bërë mbulesë, gjumin pushim, kurse ditën e ka bërë për gjallërim (të punoni)"},{"SurahNumber":25,"VerseNumber":48,"Text":"dhe Ai është i cili dërgon erërat si lajm i gëzueshëm para mëshirës së vet, dhe Ne lëshojmë nga qielli ujë të pastër"},{"SurahNumber":25,"VerseNumber":49,"Text":"Për të ngjallur me të truallin e vdekur dhe i ngopim me ujë shumë kafshë dhe njerëz të cilët i kemi krijuar"},{"SurahNumber":25,"VerseNumber":50,"Text":"Ne u kemi shpjeguar shpeshherë për këto, në mënyrë që të mendojnë mirë; por shumica e njerëzve refuzuan e mbetën në mosbesim"},{"SurahNumber":25,"VerseNumber":51,"Text":"Të kish dashur, në çdo qytet do të kishim dërguar nga një qortues"},{"SurahNumber":25,"VerseNumber":52,"Text":"Prandaj mos iu përul mosbesimtarëve por lufto kundër tyre me të gjitha forcat"},{"SurahNumber":25,"VerseNumber":53,"Text":"Ai është i cili ka bashkuar dy dete njërin pranë tjetrit – njëri nga ata është i pijshëm dhe i shijshëm, kurse tjetri i njelmët dhe i hidhët, e ndërmjet tyre ka vënë pendë, pengesë"},{"SurahNumber":25,"VerseNumber":54,"Text":"Ai është i cili ka krijuar njeriun nga uji dhe e ka bërë të ketë fis nga gjaku dhe nga ana e gruas. Zoti yt është i fuqishëm"},{"SurahNumber":25,"VerseNumber":55,"Text":"Në vend të All-llahut adhurojnë ata që nuk janë në gjendje t’u bëjnë atyre asnjë dobi e as dëm. Mosbesimtari është haptazi kundër Zotit të vet"},{"SurahNumber":25,"VerseNumber":56,"Text":"Kurse Ne ty të kemi dërguar vetëm të sjellësh lajme të gëzueshme dhe si qortues"},{"SurahNumber":25,"VerseNumber":57,"Text":"Thuaj: “Për këtë nuk kërkoj nga ju shpërblime tjera përveç se kush do le të marrë rrugën e cila çon kah Zoti i tij”"},{"SurahNumber":25,"VerseNumber":58,"Text":"Ti kij bindje në atë që është i gjallë, i cili nuk vdes, dhe madhëroje me lëvdata! Mjafton që Ai është i informuar për mëkatet e njerëzve të vet"},{"SurahNumber":25,"VerseNumber":59,"Text":"I cili për gjashtë ditë krijoi qiejt, tokën dhe gjithë çka ka ndërmjet tyre, e pastaj vuri nën sundim tërë gjithësinë; Ai është i Gjithmëshirshmi, për këtë pyete atë që di"},{"SurahNumber":25,"VerseNumber":60,"Text":"E kur iu tha atyre: “bini në sexhde për të Mëshirshmin!”, ata pyetën; përse, kush është i Gjithmëshirshmi? A të biem në xeshde vetëm pse na urdhëron ti?” Edhe më tepër e shtuan refuzimin"},{"SurahNumber":25,"VerseNumber":61,"Text":"Qoftë lavdëruar ai i cili krijoi në qiell sisteme yjesh që shkëlqejnë dhe Hënën që shndërit"},{"SurahNumber":25,"VerseNumber":62,"Text":"Ai është i cili bëri natën dhe ditën shembull për atë që do të marrë mend ose dëshiron të falënderoj (të jetë mirënjohës)"},{"SurahNumber":25,"VerseNumber":63,"Text":"Kurse robërit e të Mëshirshmit janë ata të cilët nëpër tokë ecin qetë, ndërsa kur u drejtohen injorantët, thonë: “Paqë e qetësi!”"},{"SurahNumber":25,"VerseNumber":64,"Text":"Dhe ata që kalojnë netët duke rënë në sexhde dhe duke qëndruar në këmbë, për hirë të Zotit të tyre"},{"SurahNumber":25,"VerseNumber":65,"Text":"Edhe ata të cilëtthonë: “Zoti ynë, kursena nga mundimet e xhehennemit, sepse mundimi në të është – me të vërtetë – i tmerrshëm"},{"SurahNumber":25,"VerseNumber":66,"Text":"Ai është çerdhe shumë e keqe”"},{"SurahNumber":25,"VerseNumber":67,"Text":"Edhe ata të cilët, kur shpenzojnë nuk shpërderdhin e as nuk janë tepër dorështrënguar, por në këtë mbajnë mesataren"},{"SurahNumber":25,"VerseNumber":68,"Text":"Ata të cilët nuk i luten tjetër Zoti, përveç All-llahut, dhe që nuk mbysin atë që e ka ndaluar All-llahu, vetëm në rast se e kërkon drejtësia, dhe që nuk bëjnë amoralitet, se kush e bën këtë ballafaqohet me mëkate"},{"SurahNumber":25,"VerseNumber":69,"Text":"I shumfishohet dënimi në ditën e kijametit dhe aty mbetet përgjithmonë i nënçmuar"},{"SurahNumber":25,"VerseNumber":70,"Text":"Përveç atyre, të cilët janë penduar dhe kanë besuar edhe bëjnë vepra të ira, All-llahu do t’i zëvendësojë veprat e tyre të këqia me vepra të mira, se All-llahu fal dhe është shumë i mëshirshëm"},{"SurahNumber":25,"VerseNumber":71,"Text":"Dhe kush pendohet e bën vepra të mira, ai, vërtetë, është penduar sinqerisht tek All-llahu"},{"SurahNumber":25,"VerseNumber":72,"Text":"Edhe ata që nuk dëshmojnë rrejshëm, të cilët edhe kur transmetojnë llomotitjen e transmetojnë me dinjitet e fisnikëri"},{"SurahNumber":25,"VerseNumber":73,"Text":"Edhe ata të cilët pasi të kenë marrë në dijeni argumentet e Zotit të tyre, nuk vërsulen si të verbër e të shurdhër"},{"SurahNumber":25,"VerseNumber":74,"Text":"Edhe ata që thonë: “O Zoti ynë, na dhuro gëzim në gratë dhe fëmijët tanë, dhe na bën neve shembull për të devotshmit"},{"SurahNumber":25,"VerseNumber":75,"Text":"Ata do të jenë, për atë që kanë duruar, të shpërblyer me dhomë (shkallë të xhennetit) dhe aty do të priten me përshëndetje dhe selam"},{"SurahNumber":25,"VerseNumber":76,"Text":"Në të do të jenë përgjithmonë, sa vendbanime e çerdhe të bukura janë"},{"SurahNumber":25,"VerseNumber":77,"Text":"Thuaj: “Çka të bëj me ju, nëse ju nuk i luteni Zotit tim; ju keni përgënjeshtruar, dhe me siguri ju pret dënimi”"}]}