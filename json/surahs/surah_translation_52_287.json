{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":52,"VerseNumber":1,"Text":"قسم به کوه طور"},{"SurahNumber":52,"VerseNumber":2,"Text":"و به کتاب نوشته شده"},{"SurahNumber":52,"VerseNumber":3,"Text":"در ورق گشوده"},{"SurahNumber":52,"VerseNumber":4,"Text":"و قسم به خانۀ معمور و آباد (در آسمان که به عبادت همیشگی ملایکه،‌ آباد است)"},{"SurahNumber":52,"VerseNumber":5,"Text":"و قسم به سقف بلند (آسمان)"},{"SurahNumber":52,"VerseNumber":6,"Text":"و قسم به بحر شعله ور و افروخته شده"},{"SurahNumber":52,"VerseNumber":7,"Text":"که عذاب پروردگارت حتما واقع شدنی است"},{"SurahNumber":52,"VerseNumber":8,"Text":"و برای آن هیچ دفع کننده‌ای نیست"},{"SurahNumber":52,"VerseNumber":9,"Text":"روزی که آسمان به شدت پیچیده شود و بچرخد"},{"SurahNumber":52,"VerseNumber":10,"Text":"کوه‌ها به شتاب روان شوند"},{"SurahNumber":52,"VerseNumber":11,"Text":"پس در آن روز، وای بر تکذیب کنندگان"},{"SurahNumber":52,"VerseNumber":12,"Text":"کسانی که در کفر و بیهوده گویی سرگرمند"},{"SurahNumber":52,"VerseNumber":13,"Text":"روزی که به سختی به‌سوی آتش دوزخ رانده شوند"},{"SurahNumber":52,"VerseNumber":14,"Text":"(گفته می‌شود) این همان دوزخی است که آن را دروغ می‌شمردید"},{"SurahNumber":52,"VerseNumber":15,"Text":"آیا این جادو است یا این که شما نمی‌بینید؟"},{"SurahNumber":52,"VerseNumber":16,"Text":"به آن وارد شوید، چه صبر کنید یا صبر نکنید بر شما برابر است، جز این نیست که در برابر آنچه می‌کردید جزا داده می‌شوید"},{"SurahNumber":52,"VerseNumber":17,"Text":"البته پرهیزگاران در باغها و ناز و نعمت خواهند بود"},{"SurahNumber":52,"VerseNumber":18,"Text":"به آنچه که پروردگارشان به آنان داده است شاد و مسرور‌اند، و پروردگارشان آنان را از عذاب دوزخ محفوظ و مصئون داشته است"},{"SurahNumber":52,"VerseNumber":19,"Text":"(گفته شود) به پاداش کارهایی که کرده‌اید، گوارا بخورید و بنوشید"},{"SurahNumber":52,"VerseNumber":20,"Text":"بر تختهای که کنار هم چیده شده تکیه کرده‌اند و زنان زیبا و سیاه چشم را همسران‌شان می‌گردانیم"},{"SurahNumber":52,"VerseNumber":21,"Text":"و آنان که ایمان آوردند و فرزندانشان نیز در ایمان آوردن از آنان پیروی کرده‌اند، فرزندانشان را به آنان ملحق می‌کنیم و از عملشان چیزی نمی‌کاهیم. هر شخص در گرو کاری است که کسب کرده است"},{"SurahNumber":52,"VerseNumber":22,"Text":"و آن‌ها را با میوه و گوشت از هر نوع که بخواهند، مدد می‌کنیم"},{"SurahNumber":52,"VerseNumber":23,"Text":"در آنجا جامی را از دست هم دیگر می‌گیرند که در (نوشیدن) آن هیچ بیهودگی و گناهی نیست"},{"SurahNumber":52,"VerseNumber":24,"Text":"و نوجوانانی همچون مروارید در صدف، برای (خدمت آنان) بر گردشان می‌گردند"},{"SurahNumber":52,"VerseNumber":25,"Text":"و رو به یکدیگر نموده و از همدیگر می‌پرسند (که سبب کامیابی ما چیست؟)"},{"SurahNumber":52,"VerseNumber":26,"Text":"گویند: البته ما پیش از این در میان اهل خویش، تنها از الله می‌ترسیدیم"},{"SurahNumber":52,"VerseNumber":27,"Text":"پس الله بر ما منت گذاشت و ما را از عذاب سوزان نگه داشت"},{"SurahNumber":52,"VerseNumber":28,"Text":"چون ما بودیم پیش از این که الله را (در مشکلات خود) می‌خواندیم واقعا که او (بر بندگان مؤمن خود) احسان کننده و مهربان است"},{"SurahNumber":52,"VerseNumber":29,"Text":"پس (به مردم) پند بده که تو به فضل پروردگارت کاهن و دیوانه نیستی"},{"SurahNumber":52,"VerseNumber":30,"Text":"یا می‌گویند: (محمد) شاعری است و ما منتظر رسیدن مرگ ناخوش او هستیم؟"},{"SurahNumber":52,"VerseNumber":31,"Text":"بگو: انتظار بکشید که من هم با شما از منتظرانم"},{"SurahNumber":52,"VerseNumber":32,"Text":"(آیا عقل‌هایشان آنها را به این )سخنان( دستور می‌دهد یا آنها قوم سرکش‌اند؟)"},{"SurahNumber":52,"VerseNumber":33,"Text":"یا می‌گویند: قرآن را خود (محمد) ساخته (و به الله نسبت داده است)؟ نه، بلکه آنها ایمان نمی‌آورند"},{"SurahNumber":52,"VerseNumber":34,"Text":"اگر راست می‌گویند پس سخنی مانند آن را بیاورند"},{"SurahNumber":52,"VerseNumber":35,"Text":"آیا بدون هیچ خالقی آفریده شده‌اند یا خود آفریننده خود ‌اند؟"},{"SurahNumber":52,"VerseNumber":36,"Text":"یا آسمان‌ها و زمین را آفریده‌اند؟ نه، بلکه (حق این است که) يقين نمی‌کنند"},{"SurahNumber":52,"VerseNumber":37,"Text":"آیا نزد آنها خزانه‌های پروردگار توست؟ یا اینکه (بر عالم) سیطره دارند؟"},{"SurahNumber":52,"VerseNumber":38,"Text":"آیا زینه‌ای دارند که به وسیلۀ آن (اسرار آسمان‌ها را) می‌شنوند؟ (اگر چنین است) پس باید شنوندۀ آنان دلیل آشکار بیاورد"},{"SurahNumber":52,"VerseNumber":39,"Text":"آیا دختران سهم الله است و پسران سهم شما؟"},{"SurahNumber":52,"VerseNumber":40,"Text":"یا از آنها مزد می‌طلبی که پرداخت آن بر آنها دشوار است؟"},{"SurahNumber":52,"VerseNumber":41,"Text":"یا علم غیب نزد آنهاست که (هر چه بخواهند) می‌نویسند؟"},{"SurahNumber":52,"VerseNumber":42,"Text":"یا می‌خواهند حیله و مکری را (به خلاف پیغمبر) بکار برند؟ پس (بدانند که) کافران خود گرفتار حیله و مکر خواهند شد"},{"SurahNumber":52,"VerseNumber":43,"Text":"آیا برای آنها معبودی غیر از الله هست؟ الله پاک و منزه است از آنچه برای او شریک قرار می‌دهند"},{"SurahNumber":52,"VerseNumber":44,"Text":"اگر بینند که قطعه‌ای از آسمان می‌افتد (باز هم ایمان نمی‌آورند)، می‌گویند: ابری متراکم است (نه غضب الهی)"},{"SurahNumber":52,"VerseNumber":45,"Text":"پس آنها را (به حال خود‌شان) بگذار، تا آن روزشان را ببینند که در آن گرفتار صاعقه (عذاب الهی) شوند"},{"SurahNumber":52,"VerseNumber":46,"Text":"روزی که حیلۀ‌شان چیزی (از عذاب الله) را از آنان دفع نمی‌کند و مدد و یاری نمی‌شوند"},{"SurahNumber":52,"VerseNumber":47,"Text":"و البته برای آنان که ظلم کرده‌اند عذابی است غیر از این عذاب (دنیا و برزخ)، ولی بیشترشان نمی‌دانند. ­"},{"SurahNumber":52,"VerseNumber":48,"Text":"و بر (رساندن) حکم پروردگارت صبر کن که تو زیر نظر ما هستی. و هنگامی که (از خواب) برخواستی، با ستایش پروردگارت را تسبیح گوی"},{"SurahNumber":52,"VerseNumber":49,"Text":"و در بخشی از شب و (نیز) بعد از پنهان شدن ستارگان، او را به پاکی یاد کن"}]}