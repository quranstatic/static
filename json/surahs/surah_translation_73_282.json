{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":73,"VerseNumber":1,"Text":"O ty, owinięty szatą"},{"SurahNumber":73,"VerseNumber":2,"Text":"Czuwaj na modlitwie nocą, niewiele wypoczywając"},{"SurahNumber":73,"VerseNumber":3,"Text":"pół nocy lub nieco mniej"},{"SurahNumber":73,"VerseNumber":4,"Text":"Albo trochę więcej i recytuj wyraźnie Koran"},{"SurahNumber":73,"VerseNumber":5,"Text":"My rzucimy ci słowo wielkiej wagi"},{"SurahNumber":73,"VerseNumber":6,"Text":"Oto modlitwa na początku nocy jest bardziej skuteczna i bardziej poprawna w wypowiedzi"},{"SurahNumber":73,"VerseNumber":7,"Text":"Bo przecież w ciągu dnia masz liczne zajęcia"},{"SurahNumber":73,"VerseNumber":8,"Text":"Wspominaj imię twego Pana i poświęć Mu się całkowicie"},{"SurahNumber":73,"VerseNumber":9,"Text":"On Panem Wschodu i Zachodu. Nie ma boga, jak tylko On! Przeto weź Go sobie za opiekuna"},{"SurahNumber":73,"VerseNumber":10,"Text":"Znoś cierpliwie to, co oni mówią! Uciekaj od nich ucieczką piękną"},{"SurahNumber":73,"VerseNumber":11,"Text":"Pozostaw Mnie z tymi, którzy uznają, że to kłamstwo, którzy znajdują się w dobrobycie! I daj im nieco zwłoki"},{"SurahNumber":73,"VerseNumber":12,"Text":"Zaprawdę, My posiadamy łańcuchy i ogień palący"},{"SurahNumber":73,"VerseNumber":13,"Text":"Pożywienie, które staje w gardle, i karę bolesną"},{"SurahNumber":73,"VerseNumber":14,"Text":"na ten Dzień, kiedy zatrzęsie się ziemia i góry, a góry staną się jak ruchome wydmy piasku"},{"SurahNumber":73,"VerseNumber":15,"Text":"Oto posłaliśmy wam Posłańca, aby był świadkiem przeciwko wam; tak jak posłaliśmy posłańca do Faraona"},{"SurahNumber":73,"VerseNumber":16,"Text":"Lecz on nie posłuchał posłańca i ukaraliśmy go za to surową karą"},{"SurahNumber":73,"VerseNumber":17,"Text":"Jakże wy się uchronicie - jeśli pozostaniecie niewiernymi - tego Dnia, który dzieci uczyni siwowłosymi"},{"SurahNumber":73,"VerseNumber":18,"Text":"Niebo rozerwie sie wtedy - dopelni sie Jego obietnica"},{"SurahNumber":73,"VerseNumber":19,"Text":"Zaprawdę, to jest przypomnienie! Przeto ten, kto chce, niech podejmie drogę do swego Pana"},{"SurahNumber":73,"VerseNumber":20,"Text":"Zaprawdę, Twój Pan wie, że ty i ci, którzy są z tobą, trwacie na modlitwie, stojąc blisko dwie trzecie, połowę lub jedną trzecią nocy. Bóg wymierza noc i dzień. On wie, że wy nie policzycie tego, i On wam to przebaczy. Przeto recytujcie głośno to, co jest łatwe z Koranu! On wie, że niektórzy spośród was będą chorzy, a inni będą wędrować po ziemi, poszukując dobroci Boga, a inni będą walczyć na drodze Boga. Przeto recytujcie, co z niego dla was jest łatwe! Odprawiajcie modlitwę i dawajcie jałmużnę! Użyczajcie Bogu pożyczki pięknej! Co wy przygotujecie pierwej dobrego dla waszych dusz, znajdziecie to u Boga - lepszym i większym jako nagrodę. Proście Boga o przebaczenie! Zaprawdę, Bóg jest przebaczający, miłosierny"}]}