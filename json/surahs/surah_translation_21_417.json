{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":21,"VerseNumber":1,"Text":"İnsanlar için hesap görme vakti yaklaşıyor; ama onlar (bu yaklaşan şeye karşı) hala inatla umursamazlık gösteriyorlar"},{"SurahNumber":21,"VerseNumber":2,"Text":"Ne zaman Rablerinden kendilerine yeni bir uyarıcı, hatırlatıcı (mesaj) gelse, onu ancak alaya alarak dinliyorlar"},{"SurahNumber":21,"VerseNumber":3,"Text":"kalpleri geçici hoşnutluklar peşinde; bununla birlikte, zulme (böylece) niyetli olanlar (birbirlerine şunu söylerken) gerçek düşüncelerini saklıyorlar: \"(Peygamber olduğunu söyleyen) bu kişi sizin gibi ölümlü biri değil mi? Peki öyleyse, böyle göz göre göre büyü ürünü bir söze mi kapılacaksınız"},{"SurahNumber":21,"VerseNumber":4,"Text":"De ki: \"Benim Rabbim gökte ve yerde konuşulan her sözü bilir; her şeyi işiten ve her şeyin aslını bilen O´dur"},{"SurahNumber":21,"VerseNumber":5,"Text":"Yoo\", diyorlar, \"(Muhammed´in bu söyledikleri) karmakarışık rüyalardan ibaret!\" \"Yok yok, bütün bunları kendisi uyduruyor!\" \"Hayır, o sadece bir şairdir!\" \"Peki, madem öyle, önceki (peygamberlerin mucizelerle) gönderildiği gibi o da bize bir mucize getirse ya"},{"SurahNumber":21,"VerseNumber":6,"Text":"Geçmişte helak ettiğimiz toplumlardan hiç biri (kendilerine gönderilen peygamberlere) inanmamışlardı; şimdi, bunlar mı inanacak"},{"SurahNumber":21,"VerseNumber":7,"Text":"Biz senden önce de (ey Muhammed,) kendilerine vahiy indirilen (ölümlü) adamlardan başkasını (elçi olarak) göndermedik; bunun içindir ki, (o inkarcılara de ki:) \"Eğer kendiniz bilmiyorsanız, önceki kitapları okuyup izleyen kimselere sorun"},{"SurahNumber":21,"VerseNumber":8,"Text":"(Göreceksiniz ki,) Biz o´nları yiyip içmeye ihtiyaç duymayan bir yapıda yaratmamıştık; o´nlar ölümsüz de değillerdi"},{"SurahNumber":21,"VerseNumber":9,"Text":"Sonuç olarak, Biz onlara verdiğimiz sözü yerine getirdik ve bunun için kendilerini ve dilediğimiz kimseleri kurtardık; ama kendi kendilerini ziyan edenleri ise yok ettik"},{"SurahNumber":21,"VerseNumber":10,"Text":"(Ey İnsanlar!) Gerçek şu ki, Biz size, akılda tutmanız gereken her şeyi kapsayan ilahi bir mesaj indirdik: hala aklınızı kullanmayacak mısınız"},{"SurahNumber":21,"VerseNumber":11,"Text":"Hem (bilmiyor musunuz ki) Biz, zulümde ısrar eden nice toplumları kırıp geçirdik de onların yerine başka toplumlar meydana getirdik"},{"SurahNumber":21,"VerseNumber":12,"Text":"Ve onlar Bizim cezalandırıcı kudretimizi hissetmeye başlar başlamaz, hemen oradan kaçmaya davranırlardı"},{"SurahNumber":21,"VerseNumber":13,"Text":"(Ama sanki kendilerine:) \"Kaçmaya kalkışmayın; bolluk ve keyif içinde sizi şımartan şeylere, evlerinize yurtlarınıza dönün, ki belki (yapıp ettiklerinizden ötürü) sorguya çekileceksiniz!\" (denmiş gibi, kaybettiklerini anlarlar)"},{"SurahNumber":21,"VerseNumber":14,"Text":"Ve yalnızca: \"Vah bize!\" diye yanıp yakınırlardı, \"Doğrusu, gerçekten zalim kimselerdik biz"},{"SurahNumber":21,"VerseNumber":15,"Text":"Ve bu yakınmaları, Biz kendilerini biçilmiş bir tarlaya (ya da) bir kül yığınına çevirinceye kadar sürüp giderdi"},{"SurahNumber":21,"VerseNumber":16,"Text":"Bir de, (şunu bilin ki,) gökleri ve yeri ve bu ikisi arasında var olan hiçbir şeyi bir oyun, bir eğlence olarak yaratmadık"},{"SurahNumber":21,"VerseNumber":17,"Text":"(çünkü,) eğer bir oyun, bir eğlence edinmek dileseydik, bunu herhalde kendi katımızdan edinirdik; ama hiç böyle bir şeyi diler miyiz"},{"SurahNumber":21,"VerseNumber":18,"Text":"Tersine, Biz (gerçek bir yaratma eylemiyle) hakkı batılın başına çarparız da bu onu paramparça eder ve böylece beriki yok olur gider. O halde, (Allah´a) yakıştırdığınız şeylerden ötürü yazıklar olsun size"},{"SurahNumber":21,"VerseNumber":19,"Text":"Çünkü, göklerde ve yerde var olan her şey O´nundur; O´nun yanında yer alanlar O´na kulluk etmekte asla ne kibre kapılırlar ne de usanç duyarlar"},{"SurahNumber":21,"VerseNumber":20,"Text":"Gece gündüz, bıkmadan yorulmadan O´nun sınırsız kudret ve yüceliğini anıp dururlar"},{"SurahNumber":21,"VerseNumber":21,"Text":"Yine de bazı insanlar, birtakım dünyevi varlıkları, bunların (ölüleri) diriltebileceği yanılgısı içinde, tanrı ediniyorlar"},{"SurahNumber":21,"VerseNumber":22,"Text":"oysa, (anlamıyorlar ki,) göklerde ve yerde Allah´tan başka tanrılar olsaydı, bu iki alem de kargaşalık içinde yıkılıp giderdi! Bunun içindir ki, O mutlak hükümranlık tahtının Efendisi, O sınırsız kudret ve yücelik sahibi Allah, insanların tanımlama ve tasvir yoluyla kendisine yakıştırdığı her şeyin ötesinde, her şeyin üstündedir"},{"SurahNumber":21,"VerseNumber":23,"Text":"O edip eylediği şeylerden ötürü sorguya çekilemez; ama onlar (mutlaka) sorgulanacaklar"},{"SurahNumber":21,"VerseNumber":24,"Text":"(hal böyleyken), onlar yine de, kulluk etmek için O´nun yerine (düzmece) tanrılar ediniyorlar! (Ey Peygamber,) de ki: \"Haydi, siz de davanızı destekleyecek bir delil getirin: İşte bu, benimle birlikte olanların ve benden önceki (peygamber)lerin dile getirip durdukları ilahi öğretidir\". Hayır, onların çoğu gerçeği bilmiyor ve bunun için de (ondan) inatla yüz çeviriyorlar"},{"SurahNumber":21,"VerseNumber":25,"Text":"Oysa, Biz senden önce de peygamberleri yalnızca: \"Benden başka tanrı yok, öyleyse (yalnızca) Bana kulluk edin!\" diye vahyederek gönderdik"},{"SurahNumber":21,"VerseNumber":26,"Text":"Yine de, bazıları kalkıp: \"Rahman kendine bir oğul edinmiştir!\" diyor. O yüceler yücesi (ölümlülere özgü bu tür eksiklerden) mutlak anlamda uzaktır! Hayır, (Allah´ın \"soyundan\" gelmiş gözüyle baktıkları o kimseler) yalnızca Allah´ın seçkin kullarıdır"},{"SurahNumber":21,"VerseNumber":27,"Text":"Sözkonusu kimseler, O kendileriyle konuşmadan asla konuşmazlar; ve ancak O´nun buyruğuyla edip eylerler"},{"SurahNumber":21,"VerseNumber":28,"Text":"O, onların gözünün önünde olanları da bilir, onlardan gizli tutulan şeyleri de bilir; bunun içindir ki, onlar, O´nun (zaten) hoşnut olduğu insanların dışında kimseye yan çıkıp kayıramazlar; çünkü (herkesten önce) onların kendileri O´nun korkusuyla titrerler"},{"SurahNumber":21,"VerseNumber":29,"Text":"Ve eğer onlardan biri: \"O´nun gibi ben de bir tanrıyım\" diyecek olsaydı mutlaka onu cehennemle cezalandırırdık: (çünkü) zalimleri biz böyle cezalandırırız"},{"SurahNumber":21,"VerseNumber":30,"Text":"Peki, hakkı inkara şartlanmış olan bu insanlar, göklerin ve yerin (başlangıçta) bir tek bütün olduğunu ve Bizim sonradan onu ikiye ayırdığımızı ve yaşayan her şeyi sudan yarattığımızı görmüyorlar mı? Hala inanmayacaklar mı"},{"SurahNumber":21,"VerseNumber":31,"Text":"Ve (görmüyorlar mı ki,) onları sarsmasın diye arz üzerine sapasağlam dağlar yerleştirdik; ve kolayca yollarını bulabilsinler diye orada vadiler açtık"},{"SurahNumber":21,"VerseNumber":32,"Text":"ve göğü güvenli bir kubbe, bir çatı olarak yükselttik? Ve yine de onlar (yaratılışın) bu açık işaretlerine inatla sırt çeviriyor"},{"SurahNumber":21,"VerseNumber":33,"Text":"ve (görmüyorlar ki,) geceyi ve gündüzü, güneşi ve ayı -hepsi de uzayda dolaşan (o gök cisimlerini)- yaratan O´dur"},{"SurahNumber":21,"VerseNumber":34,"Text":"(Ey peygamber, sana inanmayanlara hatırlat ki,) Biz senden önce de hiçbir insana ölümsüzlük vermedik; ve imdi, sen ölürsen bunlar kendilerinin sonsuza kadar yaşayacaklarını mı sanıyorlar"},{"SurahNumber":21,"VerseNumber":35,"Text":"Her can ölümü tadacaktır; ne var ki, (hayatın) iyi ve kötü (tezahürleriyle) karşı karşıya getirerek sınıyoruz sizi; ve sonunda hepiniz Bize döneceksiniz"},{"SurahNumber":21,"VerseNumber":36,"Text":"Ama hakkı inkara şartlanmış olan bu insanlar ne zaman seni gözönüne alsalar, (birbirlerine:) \"Bu mu sizin tanrılarınızı diline dolayan?\" (diyerek) seni alaya almaktan başka bir şey yapmazlar. Ve Rahman´dan her söz edişlerinde hakkı örtbas etmeye kalkışanlar da yine böyleleridir"},{"SurahNumber":21,"VerseNumber":37,"Text":"İnsan tezcanlı bir yaratıktır; (fakat yakında) mesajlarımı(n işaret ettiği gerçeği) size göstereceğim; şimdi (bunu) Benden acele istemeyin"},{"SurahNumber":21,"VerseNumber":38,"Text":"Ama (mesajlarımı ciddiye almayanlar:) \"Eğer doğru sözlü kimselerseniz, (cevap verin, ey inananlar), (Allah´ın nihai yargısı konusunda ileri sürdüğünüz) söz ne zaman gerçekleşecek?\" diye sorup duruyorlar"},{"SurahNumber":21,"VerseNumber":39,"Text":"Hakkı inkara şartlanmış olan bu insanlar, yüzlerinden ve sırtlarından ateşi savamayacakları, kimseden bir yardım bulamayacakları o günü keşke bilselerdi"},{"SurahNumber":21,"VerseNumber":40,"Text":"Yoo, (o Son Saat) apansız gelip çatacak ve onları şaşkına çevirecek; öyle ki, ne onu geri çevirmeye güçleri yeter, ne de kendilerine soluk alacak zaman verilir"},{"SurahNumber":21,"VerseNumber":41,"Text":"(Ey Muhammed,) senden önceki elçilerle de alay edilmişti ama ne var ki, onları küçümseyen kimseleri, sonunda, alay edip durdukları şeyin kendisi tepeleyiverdi"},{"SurahNumber":21,"VerseNumber":42,"Text":"De ki: \"Gece ya da gündüz, sizi Rahman´a karşı kim koruyabilir?\" Hayır hayır, onlar Rablerini hatırlatan mesajdan bütün bütün yüz çevirmiş kimselerdir"},{"SurahNumber":21,"VerseNumber":43,"Text":"Yoksa onlar, gerçekten, kendilerini Bizim elimizden kurtaracak tanrıları olduğunu mu (düşünüyorlar)? Onların bu (düzmece) tanrıları kendi kendilerini bile koruyacak durumda değiller; öyleyse, (onlara tapınanlara, onlara güvenenlere de) Bize karşı kimse arka çıkamayacaktır"},{"SurahNumber":21,"VerseNumber":44,"Text":"Kaldı ki, Biz bunlara da, bunların atalarına da, ömürlerinin sonuna kadar, hayatın tadını çıkararak avunmalarına fırsat verdik; fakat bu insanlar, Bizim yeryüzüne -üzerindeki en iyi, en güzel şeyleri her gün biraz daha eksilterek- vaziyet ettiğimizi görmüyorlar mı? Buna rağmen, yine de baskın çıkacaklar(ını umuyorlar) mı"},{"SurahNumber":21,"VerseNumber":45,"Text":"De ki: \"Ben yalnızca vahye dayanarak sizi uyarıyorum!\" Ne var ki, (kalbi) sağır olan kimseler bu çağrıyı işitmeyecek(ler)dir, defalarca uyarılsalar da"},{"SurahNumber":21,"VerseNumber":46,"Text":"Yine de, kendilerini Rabbinin azabından bir esinti yoklasa, hiç şüphe yok, hemen, \"Vah bize!\" derler, \"Doğrusu, zalim kimselerdik biz"},{"SurahNumber":21,"VerseNumber":47,"Text":"Ve Kıyamet Günü (öyle) doğru, (öyle hassas) teraziler kurarız ki, kimse en küçük bir haksızlığa uğratılmaz; bir hardal tanesi kadar bile olsa, (iyi ya da kötü) her şeyi tartıya sokarız; hesap görücü olarak kimse Bizden ileri geçemez"},{"SurahNumber":21,"VerseNumber":48,"Text":"Ve gerçek şu ki, Biz Musa ile Harun´a, Allah´a karşı sorumluluk bilinci taşıyan kimseler için doğruyu eğriden ayırmaya yarayan bir ölçü, ışık saçan bir kaynak ve bir uyarıcı, hatırlatıcı (olarak vahyimizi) bahşettik"},{"SurahNumber":21,"VerseNumber":49,"Text":"o (bilinçli, duyarlı) kimseler ki, algı ve tasavvurlarının ötesinde olsa da, Rablerinden korkar ve Son Saat´in kaygısıyla titrerler"},{"SurahNumber":21,"VerseNumber":50,"Text":"Ve indirdiğimiz bu (mesaj da, öncekiler gibi) uyarıcı hatırlatıcı kutlu bir mesajdır; hal böyleyken yine de onu inkar mı edeceksiniz"},{"SurahNumber":21,"VerseNumber":51,"Text":"Ve gerçek şu ki, Biz (Musa´dan) çok önce İbrahim´e (de) sağduyu vermiştik; ve o´na (yön veren saiki) biliyorduk"},{"SurahNumber":21,"VerseNumber":52,"Text":"babasına ve halkına (şöyle): \"Kendinizi bu kadar yürekten adadığınız bu biçimsel nesneler nedir?\" dediği zaman"},{"SurahNumber":21,"VerseNumber":53,"Text":"Biz atalarımızı bunlara tapar bulduk\" diye cevap verdiler"},{"SurahNumber":21,"VerseNumber":54,"Text":"(İbrahim:) \"Doğrusu, siz de atalarınız da apaçık bir sapıklık içindeymişsiniz!\" dedi"},{"SurahNumber":21,"VerseNumber":55,"Text":"Sen (bu sözle) karşımıza çıkarken tamamen ciddi misin yoksa o şakacı insanlardan biri misin?\" diye sordular"},{"SurahNumber":21,"VerseNumber":56,"Text":"(İbrahim:) \"Yoo!\" dedi, \"Ama sizin Rabbiniz göklerin ve yerin Rabbidir; yani, onları O yoktan var edip düzene sokmuştur: ve ben de bu gerçeğe tanıklık edenlerden biriyim"},{"SurahNumber":21,"VerseNumber":57,"Text":"Ve (içinden:) \"Allah´a yemin olsun, siz arkanızı dönüp uzaklaşır uzaklaşmaz putlarınızı yere sereceğim!\" diye ekledi"},{"SurahNumber":21,"VerseNumber":58,"Text":"Ve en büyükleri dışında (putların) hepsini paramparça etti; belki dönüp (bu olup biten için) ona başvururlar diye"},{"SurahNumber":21,"VerseNumber":59,"Text":"(Dönüp de olanları görünce:) \"Kim yaptı bunu tanrılarımıza?\" diye sordular, \"Her kimse, o´nun çok zalim biri olduğundan kuşku yok"},{"SurahNumber":21,"VerseNumber":60,"Text":"İçlerinden bazıları: \"İbrahim denen bir gencin o (tanrı)ları diline doladığını işitmiştik\" dediler"},{"SurahNumber":21,"VerseNumber":61,"Text":"(Berikiler:) \"Onu insanların karşısına çıkarın, (aleyhine) tanıklık etsinler!\" dediler"},{"SurahNumber":21,"VerseNumber":62,"Text":"(İbrahim onların yanına getirilince, o´na) \"Bunu tanrılarımıza sen mi yaptın, ey İbrahim?\" diye sordular"},{"SurahNumber":21,"VerseNumber":63,"Text":"(İbrahim:) \"Bu işi, belli ki, şu yapmıştır, putların en irisi yani: ama en iyisi, siz kendiniz onlara sorun; tabii, eğer konuşmasını biliyorlarsa"},{"SurahNumber":21,"VerseNumber":64,"Text":"Bunun üzerine birbirlerine dönüp: \"Doğrusu, asıl zalim olan sizlermişsiniz!\" dediler"},{"SurahNumber":21,"VerseNumber":65,"Text":"Ama çok geçmeden yine eski düşünce tarzlarına döndüler ve (İbrahim´e:) \"Bu (put)ların konuşamadıklarını kendin de pekala biliyorsun!\" dediler"},{"SurahNumber":21,"VerseNumber":66,"Text":"(İbrahim:) \"O halde\" dedi, \"Allah´ı bırakıp da, size hiçbir şekilde ne yararı ne de zararı dokunmayan şeylere mi tapınıyorsunuz"},{"SurahNumber":21,"VerseNumber":67,"Text":"Yazıklar olsun size de, Allah yerine tapınıp durduğunuz bütün bu nesnelere de! Hala aklınızı kullanmayacak mısınız"},{"SurahNumber":21,"VerseNumber":68,"Text":"Eğer (bir şey) yapacaksanız\" dediler, \"bari o´nu yakın da, böylece tanrılarınıza arka çıkmış olun"},{"SurahNumber":21,"VerseNumber":69,"Text":"(Ne var ki) Biz \"Ey ateş, serin ol, İbrahim´e dokunma!\" dedik"},{"SurahNumber":21,"VerseNumber":70,"Text":"Bu arada onlar İbrahim´e tuzak kurmaya çalıştılar; ama Biz onların bütün yapıp ettiklerini boşa çıkardık"},{"SurahNumber":21,"VerseNumber":71,"Text":"ve o´nu da, (kardeşinin oğlu) Lut´u da, gelecek bütün çağlar için kutlu kıldığımız bir beldeye ulaştırarak kurtardık"},{"SurahNumber":21,"VerseNumber":72,"Text":"Ve o´na ayrıca İshak´ı ve (İshak´ın oğlu) Yakub´u armağan ettik, ve onların hepsinin dürüst ve erdemli insanlar olmalarını sağladık"},{"SurahNumber":21,"VerseNumber":73,"Text":"ve onları buyruklarımız doğrultusunda (başkalarına) yol gösteren önderler yaptık; çünkü onlara iyi ve yararlı işler yapmayı, salat konusunda duyarlı ve devamlı olmayı, arınmak için verilmesi gereken şeyi vermeyi vahyettik; böylece onlar hep Bize kulluk ettiler"},{"SurahNumber":21,"VerseNumber":74,"Text":"Ve Lut´a da (doğru ile eğrinin seçiminde) sağlam bir muhakeme yetisi ve ilim verdik; ve o´nu çirkin davranışlar ortaya koyan bir toplumun elinden kurtardık. (Bu toplumu ise yok ettik, çünkü) gerçekten günaha gömülüp gitmiş yoz bir toplumdu"},{"SurahNumber":21,"VerseNumber":75,"Text":"Ve (Lut´u) rahmetimizle kuşattık: çünkü o gerçekten dürüst ve erdemli kimselerdendi"},{"SurahNumber":21,"VerseNumber":76,"Text":"Ve Nuh(u da hatırla); hani, o (İbrahim ve Lut´tan) çok önce (Bize) yakarmıştı ve Biz de o´nun (bu yakarışına) cevap vermiş, o´nu ve o´nunla beraber olanları büyük bir felaketten kurtarmıştık"},{"SurahNumber":21,"VerseNumber":77,"Text":"Onu, ayetlerimizi yalanlayan bir topluma karşı korumuştuk; gerçekten de günaha gömülüp gitmiş bir toplumdu onlar ve bu yüzden Biz de onların hepsini boğuverdik"},{"SurahNumber":21,"VerseNumber":78,"Text":"Ve Davud ile Süleyman(ı da an): Hani bu ikisi, bir topluluğa ait koyun sürüsünün geceleyin girip otladığı bir ekin hakkında hüküm vereceklerdi ve Biz de o´nların bu hükümlerine tanık idik"},{"SurahNumber":21,"VerseNumber":79,"Text":"ve bu olayda Süleyman´ın dava konusunu (daha derinden) anlamasını sağladık; bununla birlikte, Biz her ikisine de sağlam bir muhakeme gücü ve ilim bahşetmiştik. Bizim sınırsız kudret ve yüceliğimizi anarken, dağı taşı ve kuşları Davud´un çağrısına boyun eğdirdik; ve Biz (dilediğimiz her şeyi) yapabilme kudretine sahibiz"},{"SurahNumber":21,"VerseNumber":80,"Text":"Ve sizin için o´na, sizi her türlü korkuya karşı (Allah´a karşı sorumluluk bilinci giysisiyle) zırhlandıracak (üstün) bir korunma sanatı öğrettik; peki, (bütün bunlar için) şükrediyor musunuz"},{"SurahNumber":21,"VerseNumber":81,"Text":"Kutlu ülkeye doğru o´nun buyruğuyla esip gitsin diye o zorlu rüzgarı Süleyman´ın buyruğuna (Biz verdik); çünkü her şeyin aslını bilen Biziz"},{"SurahNumber":21,"VerseNumber":82,"Text":"Baş eğmeyen güçlerden (de o´nun buyruğuna verdiklerimiz vardı ki) bunlar o´nun için dalgıçlık ve (bu türden) başka işler yaparlardı. Bu güçleri de gözetim altında tutan yine Bizdik"},{"SurahNumber":21,"VerseNumber":83,"Text":"Ve Eyyub´u (da an ki) o: \"Ey Rabbim, dert beni buldu; ama Sen merhametlilerin en merhametlisisin!\" diye yakarmıştı"},{"SurahNumber":21,"VerseNumber":84,"Text":"Bunun üzerine, o(nun bu yakarışı)na karşılık verdik ve o´nu çektiği dertten kurtardık; ayrıca, o´na katımızdan bir rahmet ve Bize kulluk edenlere bir ders olmak üzere, sayılarını bir kat artırarak yeni bir zürriyyet verdik"},{"SurahNumber":21,"VerseNumber":85,"Text":"Ve İsmail ile İdris(i) ve (o´nlar gibi) kendisini andla (Allah´a) bağlayan herkesi (an ki): o´nların hepsi darlığa göğüs geren kimselerdi"},{"SurahNumber":21,"VerseNumber":86,"Text":"Ve bu yüzden o´nları(n hepsini) rahmetimizle kuşatmıştık; gerçekten de onlar dürüst ve erdemli kimselerdi"},{"SurahNumber":21,"VerseNumber":87,"Text":"Ve o balık olayının kahramanı(nı da an); hani, o gücümüzün kendisine ulaşamayacağını sanarak öfkeyle çıkıp gitmişti! Ama sonra (düştüğü bunalımın) derin karanlığı içinde: \"Senden başka tanrı yok! Sınırsız kudret ve yüceliğinle Sen her şeyin üstündesin: doğrusu ben gerçekten büyük bir haksızlık yaptım!\" diye seslenmişti"},{"SurahNumber":21,"VerseNumber":88,"Text":"Bunun üzerine, Biz de onun bu yakarışına karşılık vermiş ve onu düştüğü bunalımdan, sıkıntıdan kurtarmıştık. İnananları Biz işte böyle kurtarırız"},{"SurahNumber":21,"VerseNumber":89,"Text":"Ve Zekeriya(yı da an ki o´nu da böyle kurtarmıştık;) hani, o da Rabbine seslenerek: \"Ey Rabbim!\" demişti, \"Beni çocuksuz bırakma; fakat, (beni varissiz bıraksan bile, biliyorum ki) herkes göçüp gittikten sonra kalıcı olan biricik varlık Sensin"},{"SurahNumber":21,"VerseNumber":90,"Text":"Ve bunun üzerine o(nun bu yakarışı)na da karşılık verdik ve karısını onun için çocuk doğurabilecek hale getirerek ona Yahya´yı armağan ettik; doğrusu bu üç kişi iyi ve yararlı işlerde birbiriyle yarışır ve Bize korku ve umutla yakarırlar; Bize karşı her zaman saygı ve duyarlık gösterirlerdi"},{"SurahNumber":21,"VerseNumber":91,"Text":"Ve o iffetini koruyan (kadın)ı da (an) ki, Biz ona ruhumuzdan üflemiş, onu ve oğlunu bütün insanlar için (rahmetimizin) bir simgesi kılmıştık"},{"SurahNumber":21,"VerseNumber":92,"Text":"(Siz ey inananlar,) gerçek şu ki, bu sizin ümmetiniz tek bir ümmettir: çünkü hepinizin Rabbi Benim; öyleyse (yalnızca) Bana kulluk edin"},{"SurahNumber":21,"VerseNumber":93,"Text":"Ama insanlar aralarındaki bu birliği paramparça ettiler; (hem de) sonunda topluca Bize dönecekler(ini unutarak)"},{"SurahNumber":21,"VerseNumber":94,"Text":"Yine de her kim, hem inanmış, hem de dürüst ve erdemli davranışlardan (bir şeyler) ortaya koymuşsa, onun bu çabası asla ziyan edilmeyecektir; çünkü, hiç kuşkusuz Biz bunu onun lehine kaydetmekteyiz"},{"SurahNumber":21,"VerseNumber":95,"Text":"Bu bakımdan, yok etmeye karar verdiğimiz herhangi bir toplumun, (tuttuğu günahkarca yoldan) bir daha geri dönmesi asla mümkün değildir"},{"SurahNumber":21,"VerseNumber":96,"Text":"Ta ki, Yecüc ve Mecüc´ün (dünyaya) salınıp, (yeryüzünün) her köşe(sin)den boşalacakları zamana kadar"},{"SurahNumber":21,"VerseNumber":97,"Text":"(ki o zaman) başa gelmesi kaçınılmaz olan (kıyamet) söz(ün)ün gerçekleşmesi de yaklaşmış olacaktır. O zaman ki, hakkı inkara şartlanmış olan kimselerin gözleri yerinden oynayacak ve (birbirlerine:) \"Vah bize!\" (diye yakınacaklar), \"Bu (kıyamet sözüne) karşı hep umursamazlık gösterdik! Çünkü, zulüm ve kötülük yap(maya eğilimli ol)an kimselerdik"},{"SurahNumber":21,"VerseNumber":98,"Text":"(O gün onlara:) \"Gerçek şu ki, siz ve Allah´ın yerine tapınıp durduğunuz bütün o (düzmece) şeyler cehennemin yakıtısınız: varacağınız yer orasıdır\" denecek"},{"SurahNumber":21,"VerseNumber":99,"Text":"Eğer (o tapınıp durduğunuz düzmece nesneler) gerçekten tanrı olsalardı, kuşkusuz, oraya girmezlerdi; ama (işte gördüğünüz gibi,) hepiniz orada yerleşip temelli kalacaksınız"},{"SurahNumber":21,"VerseNumber":100,"Text":"Orada onların payına ah edip inlemek düşecek; ve orada (başka) bir şey işitmeyecekler"},{"SurahNumber":21,"VerseNumber":101,"Text":"(Ama,) bakın, kendileri için katımızdan nihai iyilik ve güzellik (yazılmış) bulunanlara gelince; böyleleri (cehennemden) uzak tutulacaklar"},{"SurahNumber":21,"VerseNumber":102,"Text":"onlar (cehennemin) soluğunu (bile) işitmeyecekler ve canlarının arzu edegeldiği şeyler arasında sonsuza kadar yaşayıp gidecekler"},{"SurahNumber":21,"VerseNumber":103,"Text":"(Kıyamet Günü´nün uyandıracağı) o benzeri olmayan büyük korku bile onları kaygılandırmayacak; çünkü melekler böylelerini \"Size söz verilen (mutlu) Gün işte bu Gün´dür!\" sözleriyle karşılayacaklar"},{"SurahNumber":21,"VerseNumber":104,"Text":"O Gün gökleri sayfaları dürer gibi düreceğiz; (ve) alemi ilk kez nasıl yarattıysak onu yeniden yine öyle yaratacağız; gerçekleştirilmesini kendi üzerimize aldığımız bir sözdür bu: şüphesiz, Biz (her şeyi) yapabilecek güçteyiz"},{"SurahNumber":21,"VerseNumber":105,"Text":"Ve gerçek şu ki, (insanı) uyarıp öğüt verdikten sonra hikmetlerle dolu bütün ilahi kitaplarda yeryüzüne dürüst ve erdemli kullarımın varis olacağını kaydettik"},{"SurahNumber":21,"VerseNumber":106,"Text":"Şüphesiz, bunda (gerçekten) Allah´a kulluk eden kimseler için bir mesaj vardır"},{"SurahNumber":21,"VerseNumber":107,"Text":"Ve (bunun içindir ki, ey Peygamber!) Biz seni yalnızca, bütün alemlere rahmetimiz(in bir işareti) olarak gönderdik"},{"SurahNumber":21,"VerseNumber":108,"Text":"De ki: \"Bana yalnızca, tanrınızın tek bir Tanrı olduğu vahyedildi; o halde artık O´na boyun eğecek misiniz"},{"SurahNumber":21,"VerseNumber":109,"Text":"Ama eğer (bu gerçeğe) yüz çevirirlerse de ki: \"Ben bu gerçeği hepinize aynı şekilde duyurdum; ama artık, size vaad edilen (Hesap Günü´nün) yakın mı, uzak mı olduğunu ben bilemem"},{"SurahNumber":21,"VerseNumber":110,"Text":"Doğrusu O, sözün açığa vurulanını da bilir, örtüp gizlediklerinizi de bilir"},{"SurahNumber":21,"VerseNumber":111,"Text":"Ve (bana gelince, Hesap Günü´ndeki) bu (gecikmenin) sizin için bir sınama mı, yoksa bir süreye kadar (merhameten yapılmış) bir erteleme mi olduğunu ben bilemem"},{"SurahNumber":21,"VerseNumber":112,"Text":"De ki: \"Ey Rabbim! (Aramızda) hakça hüküm ver!\" Yine (de ki \"Rabbimiz Rahmân, sizin (O´na ilişkin) tüm tanımlama gayretlerinize karşı yardımına başvurulabilecek yegane (Hakim)dir"}]}