{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":71,"VerseNumber":1,"Text":"Men nulii Nuuhu haa e yimɓe makko ɓen, wonnde : \"Jertin yimɓe maa ɓen, ado lette muusuɗe arde e maɓɓe"},{"SurahNumber":71,"VerseNumber":2,"Text":"O maakani [ɓe] : \"Ko onon yo yimɓe am, min ko mi jertinoowo on ɓannguɗo"},{"SurahNumber":71,"VerseNumber":3,"Text":"wonnde yo on rewu Allah, hulon Mo, ɗoftoɗon lam"},{"SurahNumber":71,"VerseNumber":4,"Text":"O haforanay on junuubi mon ɗin, O nenna on haa e lajal taƴaangal. [Ko woni tun] lajal Allah ngal si hewtii, ngal nennetaake, si tawii hiɗon anndunoo"},{"SurahNumber":71,"VerseNumber":5,"Text":"O maaki : \"Joomi am, min mi noddirii yimɓe am ɓen jemma e ñalorma"},{"SurahNumber":71,"VerseNumber":6,"Text":"kono noddaandu am ndun ɓeydaali ɓe, si wanaa dogugol"},{"SurahNumber":71,"VerseNumber":7,"Text":"Tuma kala kadi nde mi noddi ɓe fii no Hafaranaa ɓe, ɓe waɗay kolli maɓɓe ɗin ka nder noppi maɓɓe, ɓe buumora comci maɓɓe ɗin, ɓe deppitoo, ɓe townitora townitaadee"},{"SurahNumber":71,"VerseNumber":8,"Text":"Refti mi noddirii ɓe e kene"},{"SurahNumber":71,"VerseNumber":9,"Text":"Refti mi feññinani ɓe, mi gunndii ɓe gunndaadee"},{"SurahNumber":71,"VerseNumber":10,"Text":"Mi wi'i [ɓe] : \"Insinanee Joomi mon, tawde O siforii wonnde Haforoow"},{"SurahNumber":71,"VerseNumber":11,"Text":"O wurtira toɓo ngon e mo'on rewnindiral"},{"SurahNumber":71,"VerseNumber":12,"Text":"O ɓeydira on jawle e ɓiɗɓe, O waɗana on gese, O waɗana on canɗi"},{"SurahNumber":71,"VerseNumber":13,"Text":"E ko heɓi on, on jortaaki manngural Allah ngal"},{"SurahNumber":71,"VerseNumber":14,"Text":"Hara le O tagir on taaɓe-taaɓe"},{"SurahNumber":71,"VerseNumber":15,"Text":"E on yi'aali no Allah tagiri kammuulli jeeɗiɗi tegondirɗi"},{"SurahNumber":71,"VerseNumber":16,"Text":"O waɗi lewru ndun jalɓundu e majji, O waɗi naange ngen pitilol"},{"SurahNumber":71,"VerseNumber":17,"Text":"Ko Allah fuɗniri on ka leydi fuɗnugol"},{"SurahNumber":71,"VerseNumber":18,"Text":"refti O ruttiray on e mayri, O yaltina on yaltinndee"},{"SurahNumber":71,"VerseNumber":19,"Text":"Allah waɗiranii on leydi ndin weertaandi"},{"SurahNumber":71,"VerseNumber":20,"Text":"fii yo on naatir e mayri laawi yaajuɗi"},{"SurahNumber":71,"VerseNumber":21,"Text":"Nuuhu maaki : \"Joomi am, ɓee yeddii lam, ɓe jokkii on mo jawle mun e ɓiɗɓe ɓeydaali ɗum si wanaa hayrugol"},{"SurahNumber":71,"VerseNumber":22,"Text":"Ɓe fewji feere mawnde"},{"SurahNumber":71,"VerseNumber":23,"Text":"ɓe wi'i: \"Wata on terto dey reweteeɗi mon ɗin: wata on terto Wudda, e Suwaa'a, e Ya'uuqatha, e Nasr"},{"SurahNumber":71,"VerseNumber":24,"Text":"Ko pellet, ɓe majjinii ko ɗuuɗi. [Joomi] wata A ɓeydir tooñuɓe ɓen, si wanaa majjere"},{"SurahNumber":71,"VerseNumber":25,"Text":"Ko sagu goopi maɓɓe ɗin ɓe yooliranoo, ɓe naadaa Yiite, ɓe heɓanaano ko'e maɓɓe faabotooɗo gaanin Allah"},{"SurahNumber":71,"VerseNumber":26,"Text":"Nuuhu maaki kadi : \"Joomi am, wata A accu e leydi ndin, hay keefeero dilloowo"},{"SurahNumber":71,"VerseNumber":27,"Text":"Ko pellet, si A accii ɓe, ɓe majjinay jeyaaɓe Maa ɓen, ɓe jiidoytaako si wanaa bonnooɓe ɗuuɗuɓe geddi"},{"SurahNumber":71,"VerseNumber":28,"Text":"Joomi am, haforanam min e jibimɓe lam ɓen, e ɓen gomɗimɓe naatuɓe ka suudu am, e gomɗimɓe worɓe ɓen e gomɗimɓe rewɓe ɓen; wata A ɓeydir tooñuɓe ɓen, si wanaa halakuyee"}]}