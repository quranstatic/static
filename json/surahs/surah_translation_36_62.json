{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"Jā Sīn"},{"SurahNumber":36,"VerseNumber":2,"Text":"Tako Mi Kur'ana mudrog"},{"SurahNumber":36,"VerseNumber":3,"Text":"ti si, uistinu, poslanik"},{"SurahNumber":36,"VerseNumber":4,"Text":"na Pravome putu"},{"SurahNumber":36,"VerseNumber":5,"Text":"po objavi Silnoga i Samilosnoga"},{"SurahNumber":36,"VerseNumber":6,"Text":"da opominješ narod čiji preci nisu bili opominjani, pa je ravnodušan"},{"SurahNumber":36,"VerseNumber":7,"Text":"O većini njih se već obistinila Riječ – zato oni neće vjerovati"},{"SurahNumber":36,"VerseNumber":8,"Text":"Mi smo učinili da budu kao oni na čije smo vratove sindžire stavili sve do podbradaka – zato su oni glava uzdignutih"},{"SurahNumber":36,"VerseNumber":9,"Text":"i kao oni ispred kojih i iza kojih smo pregradu metnuli i na oči im koprenu stavili – zato oni ne vide"},{"SurahNumber":36,"VerseNumber":10,"Text":"i njima je svejedno opominjao ih ti ili ne opominjao, oni neće vjerovati"},{"SurahNumber":36,"VerseNumber":11,"Text":"Tvoja opomena će koristiti samo onome koji Kur'an slijedi i Milostivoga se boji, iako Ga ne vidi; njega obraduj oprostom i nagradom lijepom"},{"SurahNumber":36,"VerseNumber":12,"Text":"Mi ćemo, zaista, mrtve oživiti i Mi smo zapisali ono što su uradili i djela koja su iza sebe ostavili; sve smo Mi to u Knjizi jasnoj pobrojali"},{"SurahNumber":36,"VerseNumber":13,"Text":"Navedi im kao pouku stanovnike jednog grada kad su im došli poslanici"},{"SurahNumber":36,"VerseNumber":14,"Text":"kad im Mi poslasmo dvojicu, ali im oni ne povjerovaše, i pojačasmo trećim, pa rekoše: \"Mi smo vama poslani!\" –"},{"SurahNumber":36,"VerseNumber":15,"Text":"Vi ste ljudi kao i mi\" – oni odgovoriše – \"Milostivi nije objavio ništa, vi neistinu govorite"},{"SurahNumber":36,"VerseNumber":16,"Text":"Gospodar naš zna da smo, doista, vama poslani\" – rekoše oni –"},{"SurahNumber":36,"VerseNumber":17,"Text":"i dužni smo samo da jasno obznanimo"},{"SurahNumber":36,"VerseNumber":18,"Text":"Oni rekoše: \"Mi slutimo da nam nesreću donosite; ako se ne okanite, kamenovaćemo vas i stići će vas, zaista, bolna patnja od nas"},{"SurahNumber":36,"VerseNumber":19,"Text":"Uzrok vaše nesreće je s vama!\" – rekoše oni. \"Zar zato što ste opomenuti? Ta vi ste narod koji svaku granicu zla prelazi"},{"SurahNumber":36,"VerseNumber":20,"Text":"I s kraja grada žurno dođe jedan čovjek i reče: \"O narode moj, slijedi one koji su poslani"},{"SurahNumber":36,"VerseNumber":21,"Text":"slijedite one koji od vas ne traže nikakvu nagradu, a na Pravom su putu"},{"SurahNumber":36,"VerseNumber":22,"Text":"Zašto da se ne klanjam Onome koji me je stvorio, a Njemu ćete se vratiti"},{"SurahNumber":36,"VerseNumber":23,"Text":"Zašto da prihvaćam druge bogove mimo Njega? Ako Milostivi hoće da me snađe neko zlo, njihovo posredovanje neće mi biti ni od kakve koristi i oni me neće moći spasiti"},{"SurahNumber":36,"VerseNumber":24,"Text":"a ja bih tada bio u pravoj zabludi"},{"SurahNumber":36,"VerseNumber":25,"Text":"ja vjerujem u Gospodara vašeg, čujte mene"},{"SurahNumber":36,"VerseNumber":26,"Text":"I reći će se: \"Uđi u Džennet!\" – a on će reći: \"Kamo sreće da narod moj zna"},{"SurahNumber":36,"VerseNumber":27,"Text":"zašto mi je Gospodar moj oprostio i lijep mi prijem priredio"},{"SurahNumber":36,"VerseNumber":28,"Text":"I protiv naroda njegova, poslije njega, Mi nismo vojsku s neba poslali, niti smo to ikada činili"},{"SurahNumber":36,"VerseNumber":29,"Text":"samo bi se čuo jedan užasan krik, i oni bi odjednom svi pomrli"},{"SurahNumber":36,"VerseNumber":30,"Text":"O kako su ljudi jadni! Nijedan poslanik im nije došao, a da mu se nisu narugali"},{"SurahNumber":36,"VerseNumber":31,"Text":"Kako oni ne znaju koliko smo prije njih naroda uništili od kojih im se niko vratio nije"},{"SurahNumber":36,"VerseNumber":32,"Text":"a svi oni biće zajedno pred Nas dovedeni"},{"SurahNumber":36,"VerseNumber":33,"Text":"Dokaz im je mrtva zemlja: Mi joj život dajemo i iz nje niče žito koje oni jedu"},{"SurahNumber":36,"VerseNumber":34,"Text":"Mi po njoj stvaramo bašče, palmike i vinograde – i činimo da iz nje izvori izviru –"},{"SurahNumber":36,"VerseNumber":35,"Text":"da oni jedu plodove njihove i od onoga što ruke njihove privrijede, pa zašto neće da budu zahvalni"},{"SurahNumber":36,"VerseNumber":36,"Text":"Neka je hvaljen Onaj koji u svemu stvara pol: u onome što iz zemlje niče, u njima samima, i u onome što oni ne znaju"},{"SurahNumber":36,"VerseNumber":37,"Text":"I noć im je dokaz: Mi uklanjamo dnevnu svjetlost i oni ostaju u mraku"},{"SurahNumber":36,"VerseNumber":38,"Text":"I Sunce se kreće do svoje određene granice, to je odredba Silnoga i Sveznajućeg"},{"SurahNumber":36,"VerseNumber":39,"Text":"I Mjesecu smo odredili položaje; i on se uvijek ponovo vraća kao stari savijeni palmin prut"},{"SurahNumber":36,"VerseNumber":40,"Text":"Nit' Sunce može Mjesec dostići nit' noć dan prestići, svi oni u svemiru plove"},{"SurahNumber":36,"VerseNumber":41,"Text":"Dokaz im je i to što potomke njihove u lađama krcatim prevozimo"},{"SurahNumber":36,"VerseNumber":42,"Text":"i što za njih, slične njima, stvaramo one na kojima se voze"},{"SurahNumber":36,"VerseNumber":43,"Text":"I ako želimo, Mi ih potopimo, i neće im spasa biti, neće se izbaviti"},{"SurahNumber":36,"VerseNumber":44,"Text":"osim ako im se ne smilujemo, da bi do roka određenog uživali"},{"SurahNumber":36,"VerseNumber":45,"Text":"A kad im se rekne: \"Bojte se onoga što se prije vas dogodilo i onoga što vas čeka da biste pomilovani bili…"},{"SurahNumber":36,"VerseNumber":46,"Text":"I ne dođe im nijedan dokaz od Gospodara njihova kojem oni leđa ne okrenu"},{"SurahNumber":36,"VerseNumber":47,"Text":"A kad im se kaže: \"Udjeljujte od onoga što vam Allah daje\" – onda nevjernici govore vjernicima: \"Zar da hranimo onoga koga je Allah, da je htio, mogao nahraniti? Vi ste, uistinu, u pravoj zabludi"},{"SurahNumber":36,"VerseNumber":48,"Text":"I govore: \"Kad će već jednom ta prijetnja, ako istinu govorite"},{"SurahNumber":36,"VerseNumber":49,"Text":"A ne čekaju drugo do strašan glas koji će ih, dok se budu jedni s drugima prepirali, obuzeti"},{"SurahNumber":36,"VerseNumber":50,"Text":"pa neće moći ništa oporučiti, niti se čeljadi svojoj vratiti"},{"SurahNumber":36,"VerseNumber":51,"Text":"I puhnuće se u rog, pa će oni iz grobova prema Gospodaru svome pohrliti"},{"SurahNumber":36,"VerseNumber":52,"Text":"govoreći: \"Teško nama! Ko nas iz naših grobova oživi?\" – \"Eto ostvaruje se prijetnja Milostivog, poslanici su istinu govorili"},{"SurahNumber":36,"VerseNumber":53,"Text":"Biće to samo jedan glas i oni će se svi pred Nama obreti"},{"SurahNumber":36,"VerseNumber":54,"Text":"Danas se neće nikome nepravda učiniti i vi ćete, prema onom kako ste radili, nagrađeni biti"},{"SurahNumber":36,"VerseNumber":55,"Text":"stanovnici Dženneta uživaće toga dana u blagodatima veseli i radosni"},{"SurahNumber":36,"VerseNumber":56,"Text":"oni i žene njihove biće u hladovini na ukrašenim divanima naslonjeni"},{"SurahNumber":36,"VerseNumber":57,"Text":"u njemu će imati voća, i ono što budu željeli"},{"SurahNumber":36,"VerseNumber":58,"Text":"Mir vama!\" – biće riječi Gospodara Milostivog –"},{"SurahNumber":36,"VerseNumber":59,"Text":"a vi, o grješnici, danas se odvojite"},{"SurahNumber":36,"VerseNumber":60,"Text":"O sinovi Ademovi, zar vam nisam naredio: \"Ne klanjajte se šejtanu, on vam je neprijatelj otvoreni"},{"SurahNumber":36,"VerseNumber":61,"Text":"već se klanjajte Meni; to je Put pravi"},{"SurahNumber":36,"VerseNumber":62,"Text":"On je mnoge od vas u zabludu odveo, kako niste pameti imali"},{"SurahNumber":36,"VerseNumber":63,"Text":"Ovo je Džehennem kojim vam se prijetilo"},{"SurahNumber":36,"VerseNumber":64,"Text":"pržite se sada u njemu zato što niste vjerovali"},{"SurahNumber":36,"VerseNumber":65,"Text":"Danas ćemo im usta zapečatiti, njihove ruke će Nam govoriti, a noge njihove će o onome što su radili svjedočiti"},{"SurahNumber":36,"VerseNumber":66,"Text":"Da smo htjeli, mogli smo ih vida njihova lišiti, pa kad bi na put pošli, kako bi vidjeli"},{"SurahNumber":36,"VerseNumber":67,"Text":"A da smo htjeli, mogli smo ih na mjestu na kome su zgriješili u nešto pretvoriti, pa ne bi mogli nikuda otići niti se vratiti"},{"SurahNumber":36,"VerseNumber":68,"Text":"Onome kome dug život damo, Mi mu izgled nagore izmijenimo. Zar oni ne razumiju"},{"SurahNumber":36,"VerseNumber":69,"Text":"Mi poslanika nismo pjesništvu učili, to mu ne priliči. Ovo je samo pouka – Kur'an jasni"},{"SurahNumber":36,"VerseNumber":70,"Text":"da opominje onoga ko ima pameti, i da zasluže kaznu nevjernici"},{"SurahNumber":36,"VerseNumber":71,"Text":"Kako oni ne vide da Mi samo zbog njih stoku stvaramo i da oni njome raspolažu kao vlasnici"},{"SurahNumber":36,"VerseNumber":72,"Text":"i da smo im dali da se njome služe – na nekim jašu, a nekima se hrane"},{"SurahNumber":36,"VerseNumber":73,"Text":"i drugih koristi od nje imaju, i mlijeko, pa zašto nisu zahvalni"},{"SurahNumber":36,"VerseNumber":74,"Text":"već pored Allaha druge bogove prihvaćaju u nadi da će im oni na pomoći biti"},{"SurahNumber":36,"VerseNumber":75,"Text":"oni im, međutim, neće moći pomoći, a oni su njima poslušna vojska"},{"SurahNumber":36,"VerseNumber":76,"Text":"I nek te ne žaloste riječi njihove; Mi, doista, znamo i ono što kriju i ono što pokazuju"},{"SurahNumber":36,"VerseNumber":77,"Text":"Kako čovjek ne vidi da ga Mi od kapi sjemena stvaramo, i opet je otvoreni protivnik"},{"SurahNumber":36,"VerseNumber":78,"Text":"i Nama navodi primjer, a zaboravlja kako je stvoren, i govori: \"Ko će oživiti kosti kad budu truhle"},{"SurahNumber":36,"VerseNumber":79,"Text":"Reci: \"Oživiće ih Onaj koji ih je prvi put stvorio; On dobro zna sve što je stvorio"},{"SurahNumber":36,"VerseNumber":80,"Text":"Onaj koji vam iz zelenog drveća vatru stvara i vi njome potpaljujete"},{"SurahNumber":36,"VerseNumber":81,"Text":"Zar Onaj koji je stvorio nebesa i Zemlju nije kadar stvoriti njima slične? Jeste, On sve stvara i On je Sveznajući"},{"SurahNumber":36,"VerseNumber":82,"Text":"kada nešto hoće, On samo za to rekne: \"Budi!\" – i ono bude"},{"SurahNumber":36,"VerseNumber":83,"Text":"Pa neka je hvaljen Onaj u čijoj je ruci vlast nad svim, Njemu ćete se vratiti"}]}