{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":29,"VerseNumber":1,"Text":"Alif. Lam. Mim"},{"SurahNumber":29,"VerseNumber":2,"Text":"Czy ludzie sądzą, że pozwolimy im powiedzieć: \"Uwierzyliśmy!\" - i nie będą poddani próbie"},{"SurahNumber":29,"VerseNumber":3,"Text":"Przecież doświadczyliśmy tych, którzy byli przed nimi. A Bóg na pewno zna tych, którzy mówią prawdę, i On zna kłamców"},{"SurahNumber":29,"VerseNumber":4,"Text":"Czy ci, którzy popełniają złe czyny, sądzą, iż Nas uprzedzą? Jakże złe jest to, co oni sądzą"},{"SurahNumber":29,"VerseNumber":5,"Text":"Kto spodziewa się spotkania Boga - to przecież termin Boga nadejdzie! On jest Słyszący, Wszechwiedzący"},{"SurahNumber":29,"VerseNumber":6,"Text":"Kto usilnie walczy, walczy dla siebie samego. Zaprawdę, Bóg jest Bogaty, nie potrzebuje światów"},{"SurahNumber":29,"VerseNumber":7,"Text":"Tym, którzy uwierzyli i pełnili dobre dzieła - My odpuścimy ich złe czyny i wynagrodzimy ich czymś piękniejszym niż to, co oni czynili"},{"SurahNumber":29,"VerseNumber":8,"Text":"Nakazaliśmy człowiekowi dobro względem jego rodziców. Ale jeśli oni będą usilnie walczyć o to, żebyś Mi dodawał za współtowarzyszy to, czego ty nie znasz - to ich nie słuchaj! Do Mnie powrócicie i wtedy Ja wam obwieszczę, co czyniliście"},{"SurahNumber":29,"VerseNumber":9,"Text":"I tych, którzy uwierzyli i czynili dobre dzieła, My z pewnością wprowadzimy między szczęśliwych"},{"SurahNumber":29,"VerseNumber":10,"Text":"Wśród ludzi są tacy, którzy mówią: \"Uwierzyliśmy w Boga!\" Ale kiedy im przyjdzie cierpieć dla Boga, to biorą prześladowanie ze strony ludzi za karę Boga. A kiedy przyjdzie pomoc od twego Pana, to oni z pewnością powiedzą: \"My przecież byliśmy z wami!\" Czyż Bóg nie wie najlepiej, co kryje się w piersiach światów"},{"SurahNumber":29,"VerseNumber":11,"Text":"Bóg zna przecież tych, którzy uwierzyli, i On dobrze zna obłudników"},{"SurahNumber":29,"VerseNumber":12,"Text":"Mówią ci, którzy nie uwierzyli, do tych, którzy uwierzyli: \"Idźcie naszą drogą, a my poniesiemy wasze grzechy.\" Lecz oni nie poniosą żadnego z ich grzechów. Oni są kłamcami"},{"SurahNumber":29,"VerseNumber":13,"Text":"Oni poniosą swoje ciężary i inne ciężary ze swoimi ciężarami. W Dniu Zmartwychwstania zażąda się od nich rachunku z tego, co oni zmyślali"},{"SurahNumber":29,"VerseNumber":14,"Text":"Wysłaliśmy już Noego do jego ludu, i przebywał on wśród nich tysiąc lat bez pięćdziesięciu. I pochwycił ich potop, ponieważ byli niesprawiedliwi"},{"SurahNumber":29,"VerseNumber":15,"Text":"Uratowaliśmy Noego i tych, którzy się z nim znajdowali na statku; i uczyniliśmy go znakiem dla światów"},{"SurahNumber":29,"VerseNumber":16,"Text":"I Abrahama! Oto powiedział on do swego ludu: \"Czcijcie Boga! Bójcie się Go! O, gdybyście wiedzieli, jakie to dla was dobro"},{"SurahNumber":29,"VerseNumber":17,"Text":"Wy czcicie bałwany, poza Bogiem i stwarzacie kłamstwo. Zaprawdę, ci, których czcicie poza Bogiem, nie są w stanie dać wam zaopatrzenia. Poszukujcie więc zaopatrzenia u Boga, czcijcie Go i dziękujcie Mu! Do Niego będziecie sprowadzeni"},{"SurahNumber":29,"VerseNumber":18,"Text":"A jeśli zadajecie kłam - to przecież zadawały już kłam inne narody przed wami. Na posłańcu ciąży tylko obowiązek jasnego obwieszczenia"},{"SurahNumber":29,"VerseNumber":19,"Text":"Czyż oni nie widzieli, jak Bóg daje życie przez pierwsze stworzenie, a potem daje je ponownie? Zaprawdę, to dla Boga jest łatwe"},{"SurahNumber":29,"VerseNumber":20,"Text":"Powiedz: \"Wędrujcie po ziemi i popatrzcie, jak On zaczął stworzenie. Potem Bóg spowoduje następne powstanie. Zaprawdę, Bóg jest nad każdą rzeczą wszechwładny"},{"SurahNumber":29,"VerseNumber":21,"Text":"On karze tego, kogo chce, i okazuje miłosierdzie, komu chce"},{"SurahNumber":29,"VerseNumber":22,"Text":"Do Niego zostaniecie skierowani. I nie potraficie pozbawić Go władzy ani na ziemi, ani w niebie. I wy nie macie; poza Bogiem, żadnego opiekuna ani pomocnika"},{"SurahNumber":29,"VerseNumber":23,"Text":"A ci, którzy nie wierzą w znaki Boga i w spotkanie z Nim - tacy zwątpili w Moje miłosierdzie. To są ci, których czeka kara bolesna"},{"SurahNumber":29,"VerseNumber":24,"Text":"I odpowiedzią jego ludu było tylko to, iż powiedzieli: \"Zabijcie go lub spalcie go!\" Lecz Bóg uratował go od ognia. Zaprawdę, w tym są znaki dla ludzi, którzy wierzą"},{"SurahNumber":29,"VerseNumber":25,"Text":"On powiedział: \"Wzięliście sobie, poza Bogiem, bałwanów, jako znak wzajemnej miłości w życiu tego świata. Potem, w Dniu Zmartwychwstania, będziecie się wyrzekać jedni drugich i będziecie się wzajemnie przeklinać. Waszym miejscem schronienia będzie ogień i nie będziecie mieli pomocników"},{"SurahNumber":29,"VerseNumber":26,"Text":"Lot uwierzył mu i powiedział: \"Ja wywędruję do mojego Pana. Zaprawdę, On jest Potężny, Mądry"},{"SurahNumber":29,"VerseNumber":27,"Text":"I daliśmy Abrahamowi Izaaka i Jakuba, i ustanowiliśmy w jego potomstwie dar proroczy i Księgę. Daliśmy mu nagrodę na tym świecie, a w życiu ostatecznym on będzie, z pewnością, między sprawiedliwymi"},{"SurahNumber":29,"VerseNumber":28,"Text":"I Lota! Oto powiedział on do swego ludu: \"Wy, zaprawdę, popełniacie taką szpetotę, jakiej nie popełnił przed wami nikt spośród światów"},{"SurahNumber":29,"VerseNumber":29,"Text":"Czy wy rzeczywiście przychodzicie do mężczyzn? i uprawiacie rozbój na drodze? i czynicie na waszych zebraniach to, co godne potępienia?\" Jedyną odpowiedzią tego ludu były słowa: \"Sprowadź na nas karę Boga, jeśli jesteś prawdomówny"},{"SurahNumber":29,"VerseNumber":30,"Text":"On powiedział: \"Panie mój! Dopomóż mi przeciw temu ludowi, który szerzy zgorszenie"},{"SurahNumber":29,"VerseNumber":31,"Text":"A kiedy przyszli Nasi posłańcy do Abrahama, z dobrą nowiną, powiedzieli: \"My wytracimy mieszkańców tego miasta, ponieważ oni są niesprawiedliwi"},{"SurahNumber":29,"VerseNumber":32,"Text":"On powiedział: \"Przecież Lot jest w nim!\" I powiedzieli: \"My wiemy lepiej, kto jest w nim. Uratujemy jego i jego rodzinę, z wyjątkiem jego żony, która będzie wśród pozostających w tyle"},{"SurahNumber":29,"VerseNumber":33,"Text":"A kiedy Nasi posłańcy przyszli do Lota, on się zmartwił o nich, bo nie mógł ich uchronić. Oni powiedzieli: \"Nie obawiaj się i nie smuć! My uratujemy ciebie i twoją rodzinę, z wyjątkiem twojej żony; ona będzie wśród pozostających w tyle"},{"SurahNumber":29,"VerseNumber":34,"Text":"Oto my spuścimy na mieszkańców tego miasta plagę z nieba za to, iż szerzyli zepsucie"},{"SurahNumber":29,"VerseNumber":35,"Text":"I zostawiliśmy z tego miasta znak jasny dla ludzi, którzy są rozumni"},{"SurahNumber":29,"VerseNumber":36,"Text":"I do Madianitów - ich brata Szu`ajba, który powiedział: \"O ludu mój! Czcijcie Boga! Oczekujcie z nadzieją Dnia Ostatniego! Nie szerzcie na ziemi zgorszenia"},{"SurahNumber":29,"VerseNumber":37,"Text":"Lecz oni uznali go za kłamcę. Toteż pochwycił ich straszny wstrząs i znaleźli się rankiem w swoich domostwach leżący nieruchomo na piersiach"},{"SurahNumber":29,"VerseNumber":38,"Text":"I podobnie ludy Ad i Samud - to stało się dla was jasne na widok ich mieszkań. - Szatan upiększył im ich działania i sprowadził ich z drogi, chociaż widzieli jasno"},{"SurahNumber":29,"VerseNumber":39,"Text":"I podobnie Karun, Faraon i Haman. Przyszedł do nich Mojżesz z jasnymi dowodami, lecz oni wbili się w dumę na ziemi. I nie byli tymi, którzy by potrafili Nas wyprzedzić"},{"SurahNumber":29,"VerseNumber":40,"Text":"Pochwyciliśmy każdego z nich z powodu jego grzechu: na niektórych zesłaliśmy huragan niosący kamienie;. niektórych pochwycił krzyk; niektórych z nich kazaliśmy pochłonąć ziemi; a niektórych zatopiliśmy. I to nie Bóg wyrządził im niesprawiedliwość, lecz oni sami sobie wyrządzili niesprawiedliwość"},{"SurahNumber":29,"VerseNumber":41,"Text":"I ci, którzy sobie wzięli opiekunów poza Bogiem, są podobni do pająka, który przygotował sobie dom. A przecież dom pająka jest najnędzniejszym z domów. Gdyby oni byli wiedzieli"},{"SurahNumber":29,"VerseNumber":42,"Text":"Zaprawdę, Bóg wie, że to, co oni wzywają poza Nim, jest niczym. A On jest Potężny, Mądry"},{"SurahNumber":29,"VerseNumber":43,"Text":"To są przypowieści, które my przytaczamy ludziom, lecz rozumieją je tylko posiadający wiedzę"},{"SurahNumber":29,"VerseNumber":44,"Text":"Bóg stworzył niebiosa i ziemię prawdziwie. Zaprawdę, w tym jest znak dla wierzących"},{"SurahNumber":29,"VerseNumber":45,"Text":"Głoś to, co ci zostało objawione z Księgi i odprawiaj modlitwę! Zaprawdę, modlitwa chroni od szpetoty i powstrzymuje od niegodziwości! A wspominanie Boga jest większe. Bóg wie, co wy robicie"},{"SurahNumber":29,"VerseNumber":46,"Text":"I nie sprzeczajcie się z ludem Księgi inaczej, jak w sposób uprzejmy - z wyjątkiem tych spośród nich, którzy są niesprawiedliwi - i mówcie: \"Uwierzyliśmy w to, co nam zostało zesłane, i w to, co wam zostało zesłane. Nasz Bóg i wasz Bóg jest jeden i my jesteśmy Mu całkowicie poddani"},{"SurahNumber":29,"VerseNumber":47,"Text":"Podobnie tobie zesłaliśmy Księgę. Ci, którym daliśmy Księgę, wierzą w nią. Są tu też tacy, którzy wierzą w nią; a odrzucają Nasze znaki tylko niewierni"},{"SurahNumber":29,"VerseNumber":48,"Text":"Ty nie recytowałeś przedtem żadnej Księgi ani nie kreśliłeś jej swoją prawicą. Dlatego też zwolennicy fałszu powątpiewają"},{"SurahNumber":29,"VerseNumber":49,"Text":"Ależ tak, to są znaki jasne w piersiach tych, którym dano wiedzę; jedynie niesprawiedliwi odrzucają Nasze znaki"},{"SurahNumber":29,"VerseNumber":50,"Text":"Oni mówią: \"O, gdyby jemu zostały zesłane znaki od jego Pana!\" Powiedz: \"Znaki są jedynie u Boga, a ja jestem tylko jawnie ostrzegającym"},{"SurahNumber":29,"VerseNumber":51,"Text":"Czy im nie wystarczy, że zesłaliśmy tobie Księgę, która im jest recytowana? Zaprawdę, w tym jest miłosierdzie i napomnienie dla ludzi, którzy wierzą"},{"SurahNumber":29,"VerseNumber":52,"Text":"Powiedz: \"Bóg wystarczy jako świadek między mną a wami! On zna, co jest w niebiosach i co jest na ziemi. A ci, którzy wierzą w fałsz, a nie wierzą w Boga, poniosą stratę"},{"SurahNumber":29,"VerseNumber":53,"Text":"Oni domagają się od ciebie przyśpieszenia kary. Gdyby termin nie został wyznaczony, to już przyszłaby na nich kara. I ona z pewnością przyjdzie do nich znienacka, nie będą jej nawet przeczuwać"},{"SurahNumber":29,"VerseNumber":54,"Text":"Oni domagają się od ciebie przyśpieszenia kary, a, zaprawdę, Gehenna obejmie niewiernych"},{"SurahNumber":29,"VerseNumber":55,"Text":"Tego Dnia, kiedy ogarnie ich kara, od góry i od dołu, On im powie: \"Zakosztujcie tego, co czyniliście"},{"SurahNumber":29,"VerseNumber":56,"Text":"O słudzy Moi, którzy uwierzyliście! Zaprawdę, ziemia Moja jest szeroka, przeto czcijcie Mnie"},{"SurahNumber":29,"VerseNumber":57,"Text":"Każda dusza zakosztuje śmierci; potem do Nas zostaniecie sprowadzeni"},{"SurahNumber":29,"VerseNumber":58,"Text":"A tych, którzy uwierzyli i pełnili dobre dzieła - umieścimy w Ogrodzie, w komnatach, gdzie w dole płyną strumyki; oni tam będą przebywać na wieki. Jakże wspaniała nagroda trudzących się"},{"SurahNumber":29,"VerseNumber":59,"Text":"tych, którzy byli cierpliwi i zaufali swojemu Panu"},{"SurahNumber":29,"VerseNumber":60,"Text":"Ileż to jest zwierząt, które nie przygotowują sobie zaopatrzenia, a Bóg daje zaopatrzenie im i wam. On jest Słyszący, Wszechwiedzący"},{"SurahNumber":29,"VerseNumber":61,"Text":"Jeśli ich zapytasz: \"Kto stworzył niebiosa i ziemię i kto podporządkował słońce i księżyc?\", oni z pewnością powiedzą: \"Bóg. Jakże mogli oni dać się oszukać"},{"SurahNumber":29,"VerseNumber":62,"Text":"Bóg daje hojnie zaopatrzenie temu, komu chce ze Swoich sług - i je wymierza. Zaprawdę, Bóg jest o każdej rzeczy Wszechwiedzący"},{"SurahNumber":29,"VerseNumber":63,"Text":"Jeśli ich zapytasz: \"Kto spuścił z nieba wodę i ożywił dzięki niej ziemię po jej śmierci?\", z pewnością odpowiedzą: \"Bóg. Powiedz: \"Chwała niech będzie Bogu!\" Lecz większość z nich nie rozumie"},{"SurahNumber":29,"VerseNumber":64,"Text":"Życie tego świata jest tylko zabawą i grą, a, zaprawdę, siedziba ostateczna jest prawdziwym życiem! Gdyby oni wiedzieli"},{"SurahNumber":29,"VerseNumber":65,"Text":"Kiedy wsiadają na statek, to wzywają Boga, wyznając szczerze Jego religię. Lecz kiedy doprowadzi ich szczęśliwie na suchy ląd, oni wtedy dodają Mu współtowarzyszy"},{"SurahNumber":29,"VerseNumber":66,"Text":"Aby nie dziękować za to, co im daliśmy, i aby używać. Niebawem oni się dowiedzą"},{"SurahNumber":29,"VerseNumber":67,"Text":"Czyż nie widzieli, że uczyniliśmy sanktuarium miejscem bezpiecznym, podczas gdy ludzie wokół nich są rabowani? Czyżby oni wierzyli w fałsz, a nie wierzyli w dobroć Boga"},{"SurahNumber":29,"VerseNumber":68,"Text":"A kto jest bardziej niesprawiedliwy aniżeli ten, kto wymyślił kłamstwo? albo ten, kto za kłamstwo uznał prawdę, kiedy ona do niego przyszła? Czy nie ma w Gehennie mieszkania dla niewiernych"},{"SurahNumber":29,"VerseNumber":69,"Text":"A tych, którzy walczyli w naszej sprawie, My z pewnością poprowadzimy na Nasze drogi. Zaprawdę, Bóg jest z czyniącymi dobro"}]}