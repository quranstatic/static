{"Id":463,"LanguageCodes":["uz","uzb"],"Name":"uzb-alaaudeenmansou","Author":"Alaaudeen Mansour","Language":"Uzbek","Description":"Uzbek","Direction":"ltr","Source":"","Translations":[{"SurahNumber":68,"VerseNumber":1,"Text":"Нуун. Қалам билан ва сатрларга ёзадиган нарсалар билан қасам"},{"SurahNumber":68,"VerseNumber":2,"Text":"Сен Роббинг неъмати ила мажнун эмассан"},{"SurahNumber":68,"VerseNumber":3,"Text":"Ва албатта, сенга миннат қилинмайдиган ажр бордур"},{"SurahNumber":68,"VerseNumber":4,"Text":"Ва албатта, сен улкан хулқдасан"},{"SurahNumber":68,"VerseNumber":5,"Text":"Бас, тезда кўрасан ва улар ҳам кўрурлар"},{"SurahNumber":68,"VerseNumber":6,"Text":"Сизлардан қайсингизда мажнунлик борлигини"},{"SurahNumber":68,"VerseNumber":7,"Text":"Албатта, Роббинг Ўзи ким Унинг йўлидан адашганини билувчидур ва У ҳидоятда юрувчиларни ҳам билувчидур"},{"SurahNumber":68,"VerseNumber":8,"Text":"Бас, ёлғонга чиқарувчиларга итоат қилма"},{"SurahNumber":68,"VerseNumber":9,"Text":"Агар сен муроса қилсанг, улар ҳам муроса қилишни орзу қиладилар"},{"SurahNumber":68,"VerseNumber":10,"Text":"Итоат қилма! Ҳар бир қасамхўр, пасткашга"},{"SurahNumber":68,"VerseNumber":11,"Text":"Айбловчи, чақимчилик қилиб юрувчига"},{"SurahNumber":68,"VerseNumber":12,"Text":"Яхшиликни ман қилувчи, тажовузкор, сергуноҳга"},{"SurahNumber":68,"VerseNumber":13,"Text":"Қўпол, ундан сўнг, отасининг тайини йўққа"},{"SurahNumber":68,"VerseNumber":14,"Text":"Моли ва ўғиллари кўп бўлганидан"},{"SurahNumber":68,"VerseNumber":15,"Text":"Бизнинг оятларимиз унга ўқилган пайтда, аввалгиларнинг афсоналари, дер"},{"SurahNumber":68,"VerseNumber":16,"Text":"Тезда унинг тумшуғига белги қўямиз"},{"SurahNumber":68,"VerseNumber":17,"Text":"Албатта, Биз уларни боғ эгаларини синаганимиздек синаб кўрдик. Вақтики, эрта тонгда териб оламиз, деб қасам ичдилар"},{"SurahNumber":68,"VerseNumber":18,"Text":"Ва истисно қилмадилар"},{"SurahNumber":68,"VerseNumber":19,"Text":"Улар ухлаб ётганда, у(боғ)нинг устидан Роббингдан бўлган айланувчи айланиб чиқди"},{"SurahNumber":68,"VerseNumber":20,"Text":"Бас, у худди меваси териб олинганга ўхшаб қолди"},{"SurahNumber":68,"VerseNumber":21,"Text":"Улар тонг саҳарда бир-бирларини чақирдилар"},{"SurahNumber":68,"VerseNumber":22,"Text":"Агар терадиган бўлсангиз, экинзорингизга эртароқ боринг, деб"},{"SurahNumber":68,"VerseNumber":23,"Text":"Бас, паст овоз билан гаплашиб юриб кетдилар"},{"SurahNumber":68,"VerseNumber":24,"Text":"Бугун сиз борингизда у(боғ)га мискин кира кўрмасин, деб"},{"SurahNumber":68,"VerseNumber":25,"Text":"Ва эрталабда қасд-ла, ўзларини қодир сезиб, бордилар"},{"SurahNumber":68,"VerseNumber":26,"Text":"Уни кўрганларида, биз адашибмиз, дедилар"},{"SurahNumber":68,"VerseNumber":27,"Text":"Балки биз маҳрум бўлгандирмиз, дедилар"},{"SurahNumber":68,"VerseNumber":28,"Text":"Уларнинг энг яхши ва адолатлиси: «Сизларга тасбиҳ айтсаларингиз-чи, демабмидим», деди"},{"SurahNumber":68,"VerseNumber":29,"Text":"Роббимиз айблардан пок бўлди, албатта, биз золимлардан эдик, дедилар"},{"SurahNumber":68,"VerseNumber":30,"Text":"Бас, баъзилари баъзиларини маломат қила бошладилар"},{"SurahNumber":68,"VerseNumber":31,"Text":"«Вой, шўримиз қурсин, туғёнга кетган эканмиз"},{"SurahNumber":68,"VerseNumber":32,"Text":"Шояд, Роббимиз унинг ўрнига ундан кўра яхшироғини берса. Биз ўз Роббимизга рағбатлимиз, дедилар"},{"SurahNumber":68,"VerseNumber":33,"Text":"Азоб шундоқ бўлур ва агар билсалар, албатта, охират азоби бундан катта бўладир"},{"SurahNumber":68,"VerseNumber":34,"Text":"Албатта, тақводорлар учун Роббилари ҳузурида наъийм жаннатлари бордур"},{"SurahNumber":68,"VerseNumber":35,"Text":"Мусулмонларни жинояткорларга ўхшатиб қўярмидик"},{"SurahNumber":68,"VerseNumber":36,"Text":"Сизларга нима бўлди, қандай ҳукм чиқаряпсизлар"},{"SurahNumber":68,"VerseNumber":37,"Text":"Ёки сизларнинг китобингиз бор-у, ундан ўқидингизми"},{"SurahNumber":68,"VerseNumber":38,"Text":"Унда сизларга нимани ихтиёр қилсангиз, албатта, (бўлаверади) дейилганми"},{"SurahNumber":68,"VerseNumber":39,"Text":"Ёки сизларга бизнинг қиёмат кунигача етадиган берган ваъдаларимиз бўлиб, унда, албатта, сиз нима ҳукм қилсангиз, шу бўлади, дейилганми"},{"SurahNumber":68,"VerseNumber":40,"Text":"Сўра улардан, қай бирлари бу нарсага кафил экан"},{"SurahNumber":68,"VerseNumber":41,"Text":"Ёки уларнинг шериклари бормикин, агар ростгўй бўлсалар, ўша шерикларини ҳам олиб келсинлар"},{"SurahNumber":68,"VerseNumber":42,"Text":"Болдирлар шимарилган кунида ва улар саждага чақирилганда, қодир бўлмаслар"},{"SurahNumber":68,"VerseNumber":43,"Text":"Уларнинг кўзлари қўрқинчга тўла, хорлик ўраб олган. Ва дарҳақиқат, улар саломатлик ҳолларида сажда қилишга чақирилган эдилар"},{"SurahNumber":68,"VerseNumber":44,"Text":"Бу гапни ёлғонга чиқарувчиларни Менинг Ўзимга қўйиб қўй. Биз уларни ўзлари билмаган тарафдан аста-секин оламиз"},{"SurahNumber":68,"VerseNumber":45,"Text":"Ва уларга муҳлат бераман. Албатта, Менинг ҳийлам метиндир"},{"SurahNumber":68,"VerseNumber":46,"Text":"Ёки сен улардан ҳақ сўраяпсан-у, улар қарзга ботиб қолдиларми"},{"SurahNumber":68,"VerseNumber":47,"Text":"Ёки ҳузурларида ғойиб илми бор-у, улар ёзиб оладиларми"},{"SurahNumber":68,"VerseNumber":48,"Text":"Роббинг ҳукмига сабр қил ва бир вақтлар ғамга тўлган ҳолда нидо қилган балиқ соҳибига ўхшама"},{"SurahNumber":68,"VerseNumber":49,"Text":"Агар уни Роббисининг неъмати топмаганда, очиқ саҳро жойга, мазамматга қолган ҳолда ташланган бўларди"},{"SurahNumber":68,"VerseNumber":50,"Text":"Бас, уни Роббиси танлаб олди ва солиҳ бандаларидан қилди"},{"SurahNumber":68,"VerseNumber":51,"Text":"Ва кофирлар зикрни эшитаётганларида сени кўзлари билан тойдирмоқчи бўлдилар ва, албатта, у жиннидур, дерлар"},{"SurahNumber":68,"VerseNumber":52,"Text":"Ҳолбуки, у бутун оламларга эслатмадан ўзга нарса эмас"}]}