{"Id":401,"LanguageCodes":["tr","tur"],"Name":"tur-elmallsadelesti1","Author":"Elmal L Sadelestirilmis","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":21,"VerseNumber":1,"Text":"İnsanların hesab (görme) zamanı yaklaştı. Onlar ise hâlâ gaflet içinde, yan çizip aldırmıyorlar"},{"SurahNumber":21,"VerseNumber":2,"Text":"Rablerinden kendilerine gelen her yeni hatırlatmayı hep eğlenerek dinliyorlar"},{"SurahNumber":21,"VerseNumber":3,"Text":"Kalbleri hep eğlencede (gaflette), hem o zalimler aralarında şu gizli fısıltıyı yaptılar: «Bu, ancak sizin gibi bir insan. Artık göz göre göre sihre mi gidip uyarsınız?»"},{"SurahNumber":21,"VerseNumber":4,"Text":"Peygamber: «Benim Rabbim gökte ve yerde (söylenen) her sözü bilir. O, her şeyi işitir, her şeyi bilir» dedi"},{"SurahNumber":21,"VerseNumber":5,"Text":"Onlar: «Hayır, bunlar karışık rüyalardır; yok, onu kendisi uydurdu, yok o bir şairdir. Böyle değilse önceki peygamberler gibi, o da bize bir mucize getirsin» dediler"},{"SurahNumber":21,"VerseNumber":6,"Text":"Onlardan önce yok ettiğimiz hiçbir memleket halkı iman etmedi. Şimdi bunlar mı iman edecekler"},{"SurahNumber":21,"VerseNumber":7,"Text":"(Ey Muhammed!) Biz, senden önce de ancak kendilerine vahyettiğimiz birtakım erkek(peygamber)ler gönderdik. Bilmiyorsanız kitap ehli olanlara sorun"},{"SurahNumber":21,"VerseNumber":8,"Text":"Biz onları yemek yemez birer cesed kılmadık ve onlar ölümsüz de değillerdi"},{"SurahNumber":21,"VerseNumber":9,"Text":"Sonra biz onlara verdiğimiz sözü yerine getirdik; hem onları, hem de dilediğimiz kimseleri kurtardık, aşırı gidenleri yok ettik"},{"SurahNumber":21,"VerseNumber":10,"Text":"(Ey Kureyş topluluğu!) And olsun, size öyle bir kitab indirdik ki, bütün şan ve şerefiniz ondadır. Hâlâ akıllanmayacak mısınız"},{"SurahNumber":21,"VerseNumber":11,"Text":"Biz halkı zalim olan nice memleketleri kırıp geçirdik ve onlardan sonra başka milletler var ettik"},{"SurahNumber":21,"VerseNumber":12,"Text":"Onlar azabımızın şiddetini hissettikleri zaman oradan kaçmaya koyuluyorlardı"},{"SurahNumber":21,"VerseNumber":13,"Text":"«Koşup kaçmayın; size nimet verilen yere, yurtlarınıza dönün ki, sorguya çekileceksiniz» dedik"},{"SurahNumber":21,"VerseNumber":14,"Text":"Onlar da: «Vay bizlere! Biz gerçekten zalimler idik» dediler"},{"SurahNumber":21,"VerseNumber":15,"Text":"Biz, onları biçilmiş bir ekin ve bir yığın kül haline getirinceye kadar hep sözleri bu feryad olmuştur"},{"SurahNumber":21,"VerseNumber":16,"Text":"Biz gök ile yeri ve aralarındaki şeyleri, boş bir eğlence için yaratmadık"},{"SurahNumber":21,"VerseNumber":17,"Text":"Eğer bir eğlence edinmek isteseydik, elbette onu katımızdan edinirdik. Yapacak olsaydık öyle yapardık"},{"SurahNumber":21,"VerseNumber":18,"Text":"Hayır, biz hakkı batılın başına çarparız da onun beynini parçalar. Bir de bakarsın (batıl) o anda yok olup gitmiştir. Allah´a yakıştırdığınız vasıflardan ötürü size yazıklar olsun"},{"SurahNumber":21,"VerseNumber":19,"Text":"Göklerde ve yerde olan bütün varlıklar O´nundur. Katında olanlar O´na kulluk etmekten ne çekinirler, ne de yorulurlar"},{"SurahNumber":21,"VerseNumber":20,"Text":"Gece gündüz (hep Allah´ı) tesbih ederler, usanmazlar"},{"SurahNumber":21,"VerseNumber":21,"Text":"Yoksa (Mekke müşrikleri) birtakım ilâhlar edindiler de yerden ölüleri onlar mı diriltecekler"},{"SurahNumber":21,"VerseNumber":22,"Text":"Eğer yer ile gökte Allah´tan başka ilâhlar olsaydı, bunların ikisi de muhakkak fesada uğrar yok olurdu. O halde Arş´ın Rabbi olan Allah, onların vasfetmekte oldukları şeylerden (bütün noksanlıklardan) beridir, münezzehtir"},{"SurahNumber":21,"VerseNumber":23,"Text":"O, yaptığından sorumlu olmaz, onlar ise sorumlu tutulacaklardır"},{"SurahNumber":21,"VerseNumber":24,"Text":"Yoksa O´ndan başka ilâhlar mı edindiler? De ki: «Kesin delilinizi getirin. İşte benimle beraber olanların kitabı ve benden öncekilerin kitabı.» Hayır, onların çoğu gerçeği bilmezler de onun için yüz çevirirler"},{"SurahNumber":21,"VerseNumber":25,"Text":"Senden önce hiçbir peygamber göndermedik ki, ona şöyle vahyetmiş olmayalım: «Gerçek şu ki benden başka ilâh yoktur. Onun için bana ibadet edin.»"},{"SurahNumber":21,"VerseNumber":26,"Text":"Böyle iken dediler ki: «Rahmân çocuk edindi.» Allah bundan münezzehtir. Doğrusu melekler (Allah´ın çocukları değil) ikram olunmuş kullardır"},{"SurahNumber":21,"VerseNumber":27,"Text":"Onlar Allah´ın sözünün önüne geçmezler, hep O´nun emriyle hareket ederler"},{"SurahNumber":21,"VerseNumber":28,"Text":"Allah, onların önlerindekini de, arkalarındakini de (yaptıklarını ve yapacaklarını) bilir. Onlar, Allah´ın hoşnud olduğu kimseden başkasına şefaat etmezler. Hepsi de O´nun korkusundan titrerler"},{"SurahNumber":21,"VerseNumber":29,"Text":"İçlerinden kim: «Ben, O´ndan başka bir ilâhım» derse, biz ona cehennemi ceza olarak veririz. Zalimleri biz böyle cezalandırırız"},{"SurahNumber":21,"VerseNumber":30,"Text":"O kâfir olanlar, görmediler mi ki, göklerle yer bitişik bir halde iken biz onları ayırdık. Hayatı olan her şeyi sudan yarattık. Hâlâ inanmıyorlar mı"},{"SurahNumber":21,"VerseNumber":31,"Text":"Yeryüzünde, insanlar sarsılmasın diye sabit dağlar yarattık, rahat gidebilsinler diye dağların aralarında geniş yollar var ettik"},{"SurahNumber":21,"VerseNumber":32,"Text":"Gökyüzünü de korunmuş bir tavan yaptık. Kâfirler ise, gökyüzünün alâmetlerinden (Allah´ın kudret ve azametine delalet eden delillerinden) yüz çeviriyorlar"},{"SurahNumber":21,"VerseNumber":33,"Text":"Geceyi, gündüzü, güneşi ve ayı yaratan O´dur. Bunların her biri kendi dairesinde dolaşmaktadır"},{"SurahNumber":21,"VerseNumber":34,"Text":"Ey Muhammed! Senden önce de hiçbir insanı ölümsüz kılmadık, sen ölürsün de onlar baki kalır mı? Senin ölmenle rahata kavuşacaklarını mı sanıyorlar"},{"SurahNumber":21,"VerseNumber":35,"Text":"Her nefis ölümü tadacaktır. Sizi bir imtihan olarak kötülük ve iyilikle deneyeceğiz. Hepiniz de sonunda bize döndürüleceksiniz"},{"SurahNumber":21,"VerseNumber":36,"Text":"O inkârcılar seni gördükleri zaman, seni alaya alıyorlar ve «İlâhlarınızı diline dolayan bu mudur?» diyorlar. Halbuki onlar Rahmân´ın kitabını inkâr ediyorlar"},{"SurahNumber":21,"VerseNumber":37,"Text":"İnsan aceleci olarak yaratılmıştır. Size yakında (azaba dair) alametlerimi göstereceğim. Şimdi siz acele etmeyin"},{"SurahNumber":21,"VerseNumber":38,"Text":"«Doğru sözlü iseniz (bildirin) bu vaad ne zamandır?» derler"},{"SurahNumber":21,"VerseNumber":39,"Text":"Bu kâfirler ateşi yüzlerinden ve sırtlarından men edemeyecekleri ve yardım da göremeyecekleri zamanı, bir bilseler"},{"SurahNumber":21,"VerseNumber":40,"Text":"Doğrusu bu azap onlara ansızın gelecek de kendilerini şaşırtacaktır. Artık ne geri çevrilmesine güçleri yetecek, ne de kendilerine mühlet verilecektir"},{"SurahNumber":21,"VerseNumber":41,"Text":"Yemin olsun ki, senden önce birçok peygamberle alay edildi de içlerinden alay edenleri, o alay ettikleri şey (azap) kuşatıverdi"},{"SurahNumber":21,"VerseNumber":42,"Text":"De ki: «Geceleyin ve gündüzün sizi Rahmân´dan kim koruyabilir?» Ama onlar Rablerinin kitabından yüz çevirmektedirler"},{"SurahNumber":21,"VerseNumber":43,"Text":"Yoksa kendilerini bize karşı savunacak tanrıları mı var? O tanrılar kendilerine bile yardım edemezler, katımızdan da dostluk görmezler"},{"SurahNumber":21,"VerseNumber":44,"Text":"Doğrusu biz o kâfirleri ve atalarını yaşattık, hatta o ömür onlara uzun geldi. Fakat şimdi memleketlerini her yandan eksilttiğimizi görmüyorlar mı? O halde üstün gelen onlar mıdır"},{"SurahNumber":21,"VerseNumber":45,"Text":"De ki: «Ben sizi ancak vahiyle korkutup uyarıyorum,» uyarıldıkları zaman sağırlar çağrıyı duymazlar"},{"SurahNumber":21,"VerseNumber":46,"Text":"Yemin olsun ki, Rabbinin azabından az bir şey onlara dokunursa, muhakkak «Vay bizlere, biz gerçekten zalimlerdik» diyeceklerdir"},{"SurahNumber":21,"VerseNumber":47,"Text":"Biz kıyamet günü için doğru teraziler kurarız; hiçbir kimse hiçbir haksızlığa uğratılmaz. Yapılan amel, bir hardal tanesi ağırlığınca da olsa, onu getirir (tartıya koyarız). Hesap görenler olarak da biz kâfiyiz"},{"SurahNumber":21,"VerseNumber":48,"Text":"Yemin olsun ki, Musa ve Harun´a eğriyi doğrudan ayıran kitabı, takva sahibleri için bir ışık ve öğüt olarak verdik"},{"SurahNumber":21,"VerseNumber":49,"Text":"Onlar görmedikleri halde Rablerinden korkarlar, kıyamet saatinden de titrerler"},{"SurahNumber":21,"VerseNumber":50,"Text":"İşte bu (Kur´ân) da indirdiğimiz kutsal bir kitaptır. Şimdi siz bunu mu inkâr ediyorsunuz"},{"SurahNumber":21,"VerseNumber":51,"Text":"And olsun ki biz daha önce İbrahim´e de rüşdünü vermiştik (akla uygun olanı göstermiştik). Biz onu biliyorduk"},{"SurahNumber":21,"VerseNumber":52,"Text":"O zaman o, babasına ve kavmine: «Bu tapınıp durduğunuz heykeller nedir?» demişti"},{"SurahNumber":21,"VerseNumber":53,"Text":"Onlar: «Biz atalarımızı bunlara tapar bulduk» dediler"},{"SurahNumber":21,"VerseNumber":54,"Text":"İbrahim: «And olsun ki sizler de, atalarınız da apaçık bir sapıklık içindesiniz» dedi"},{"SurahNumber":21,"VerseNumber":55,"Text":"Onlar : «Sen bize gerçeği mi getirdin (Sen ciddi mi söylüyorsun), yoksa şaka mı ediyorsun?» dediler"},{"SurahNumber":21,"VerseNumber":56,"Text":"O şöyle dedi: «Hayır Rabbiniz göklerin ve yerin Rabbidir ki onları O yaratmıştır. Ben de buna şahidlik edenlerdenim.»"},{"SurahNumber":21,"VerseNumber":57,"Text":"«Allah´a yemin ederim ki, siz arkanızı dönüp gittikten sonra, ben putlarınıza elbette bir tuzak kuracağım.»"},{"SurahNumber":21,"VerseNumber":58,"Text":"Derken o, bunları parça parça etti. Yalnız kendisine başvursunlar diye onların büyüğünü sağlam bıraktı"},{"SurahNumber":21,"VerseNumber":59,"Text":"(Kavmi) «Tanrılarımıza bunu kim yaptı? Doğrusu o zalimlerden biridir.» dediler"},{"SurahNumber":21,"VerseNumber":60,"Text":"(Bazıları) «İbrahim denen bir gencin, onları diline doladığını duymuştuk» dediler"},{"SurahNumber":21,"VerseNumber":61,"Text":"«O halde onu insanların gözleri önüne getirin, olur ki (aleyhinde) şahidlik ederler» dediler"},{"SurahNumber":21,"VerseNumber":62,"Text":"(İbrahim gelince ona) «Ey İbrahim! bunu tanrılarımıza sen mi yaptın?» dediler"},{"SurahNumber":21,"VerseNumber":63,"Text":"İbrahim: «Belki onu şu büyükleri yapmıştır, konuşabiliyorlarsa onlara sorun» dedi"},{"SurahNumber":21,"VerseNumber":64,"Text":"Bunun üzerine vicdanlarına dönüp (kendi kendilerine) dediler ki: «Doğrusu siz haksızsınız.»"},{"SurahNumber":21,"VerseNumber":65,"Text":"Sonra yine (eski) kafalarına döndüler: «And olsun ki (ey İbrahim!) bunların konuşmayacağını (sen de) bilirsin.» dediler"},{"SurahNumber":21,"VerseNumber":66,"Text":"(İbrahim) dedi: «O halde, Allah´ı bırakıp da size hiçbir fayda ve zarar veremeyecek olan putlara mı tapıyorsunuz?»"},{"SurahNumber":21,"VerseNumber":67,"Text":"«Size de, Allah´ı bırakıp taptıklarınıza da yazıklar olsun, siz hâlâ akıllanmayacak mısınız?»"},{"SurahNumber":21,"VerseNumber":68,"Text":"Onlar: «Bir şey yapacaksanız, şunu yakın da tanrılarınıza yardım edin» dediler"},{"SurahNumber":21,"VerseNumber":69,"Text":"Biz: «Ey ateş! İbrahim´e karşı serin ve zararsız ol» dedik"},{"SurahNumber":21,"VerseNumber":70,"Text":"Ona düzen kurmak istediler, fakat biz kendilerini daha fazla hüsrana uğrattık"},{"SurahNumber":21,"VerseNumber":71,"Text":"Onu da, Lût´u da, âlemler için bereketli ve kutsal kıldığımız yere ulaştırıp kurtardık"},{"SurahNumber":21,"VerseNumber":72,"Text":"Ona (İbrahim´e) İshak´ı, üstelik bir de Yakub´u ihsan ettik ve herbirini salih kimseler kıldık"},{"SurahNumber":21,"VerseNumber":73,"Text":"Onları buyruğumuz altında (insanlara) doğru yolu gösterecek önderler kıldık. Kendilerine hayırlı işler yapmayı, namaz kılmayı, zekat vermeyi vahyettik. Onlar bize kulluk eden kimselerdir"},{"SurahNumber":21,"VerseNumber":74,"Text":"Biz Lût´a da bir hüküm, bir ilim verdik. Onu çirkin işler işleyen kasabadan kurtardık. Doğrusu onlar kötü, fasık bir kavimdi"},{"SurahNumber":21,"VerseNumber":75,"Text":"Onu ise rahmetimizin içine aldık. Çünkü o salihlerdendi"},{"SurahNumber":21,"VerseNumber":76,"Text":"Nuh da daha önceleri bize yalvarmıştı; biz de onun duasını kabul ettik, kendisini ve ailesini büyük sıkıntıdan kurtardık"},{"SurahNumber":21,"VerseNumber":77,"Text":"Âyetlerimizi yalanlayan kavminden onun öcünü aldık. Şüphesiz onlar kötü bir kavimdiler. Biz de hepsini (suda) boğduk"},{"SurahNumber":21,"VerseNumber":78,"Text":"Davud ve Süleyman´ı da (hatırla). Hani onlar ekin hakkında hüküm veriyorlardı. Hani milletin koyunları (geceleyin) içinde yayılmıştı, biz onların hükmüne şahittik"},{"SurahNumber":21,"VerseNumber":79,"Text":"Biz onu(n hükmünü) hemen Süleyman´a bildirmiştik; (zaten) herbirine hüküm ve ilim vermiştik. Davud´la beraber tesbih etsinler diye, dağları ve kuşları buyruk altına aldık. (Bütün bunları) yapan bizdik"},{"SurahNumber":21,"VerseNumber":80,"Text":"Ona, sizi savaşta korumak için zırh yapma sanatını öğrettik, artık şükreder misiniz"},{"SurahNumber":21,"VerseNumber":81,"Text":"Bereketli kıldığımız yere doğru, Süleyman´ın emriyle yürüyen şiddetli rüzgarı, onun buyruğuna verdik. Biz her şeyi biliyorduk"},{"SurahNumber":21,"VerseNumber":82,"Text":"Onun için dalgıçlık yapan ve bundan başka işler de gören şeytanlardan da onun buyruğu altına verdik. Onların hepsini biz gözetiyorduk"},{"SurahNumber":21,"VerseNumber":83,"Text":"Eyyûb da: «Başıma bir bela geldi, (sana sığındım), sen merhametlilerin en merhametlisisin» diye Rabbine nida etti"},{"SurahNumber":21,"VerseNumber":84,"Text":"Biz de onun duasını kabul ettik de başına gelenleri kaldırdık. Katımızdan bir rahmet ve kulluk edenlere bir hatıra olmak üzere, ona tekrar ailesini ve kaybettikleriyle bir mislini daha verdik"},{"SurahNumber":21,"VerseNumber":85,"Text":"İsmail, İdris ve Zülkifl´i de (hatırla). Onların hepsi de sabredenlerdendi"},{"SurahNumber":21,"VerseNumber":86,"Text":"Onları da rahmetimizin içine aldık. Onlar gerçekten salih olanlardandı"},{"SurahNumber":21,"VerseNumber":87,"Text":"Zünnun´u (balık sahibi Yunus´u) da hatırla. Hani o, öfkelenerek gitmişti de, bizim kendisini hiçbir zaman sıkıştırmayacağımızı sanmıştı. Fakat sonunda karanlıklar içinde: «Senden başka ilâh yoktur, sen münezzehsin, Şüphesiz ben haksızlık edenlerden oldum» diye seslenmişti"},{"SurahNumber":21,"VerseNumber":88,"Text":"Biz de duasını kabul ile icabet ettik, kendisini üzüntüden kurtardık. İşte biz iman edenleri böyle kurtarırız"},{"SurahNumber":21,"VerseNumber":89,"Text":"Zekeriya da hani Rabbine: «Rabbim! Beni tek başıma bırakma, sen varislerin en hayırlısısın» diye nida etmişti"},{"SurahNumber":21,"VerseNumber":90,"Text":"Biz de duasını kabul ile icabet ettik de kendisine Yahya´yı ihsan ettik. Ve eşini (doğum yapmaya) elverişli hale getirdik. Doğrusu onlar iyiliklerde yarışıyorlar, umarak ve korkarak bize yalvarıyorlardı. Bize karşı derin saygı duyuyorlardı"},{"SurahNumber":21,"VerseNumber":91,"Text":"Irzını koruyan Meryem´e ruhumuzdan üflemiş, onu ve oğlunu, âlemler için bir mucize kılmıştık"},{"SurahNumber":21,"VerseNumber":92,"Text":"Doğrusu bu sizin ümmetiniz (tevhid dini olan müslümanlık), bir tek ümmettir (bir tek din olarak sizin dininizdir). Ben de sizin Rabbinizim. O halde bana kulluk edin"},{"SurahNumber":21,"VerseNumber":93,"Text":"Ama insanlar din konusunda aralarında bölüklere ayrıldılar ama, hepsi bize döneceklerdir"},{"SurahNumber":21,"VerseNumber":94,"Text":"İnanmış olarak yararlı iş işleyenin emeği inkâr edilmeyecektir. Biz şüphesiz onu yazmaktayız"},{"SurahNumber":21,"VerseNumber":95,"Text":"Yok ettiğimiz bir memleket (ahalisinin ahiretteki cezasını da çekmek üzere) bize dönmemesi gerçekten imkansızdır"},{"SurahNumber":21,"VerseNumber":96,"Text":"Nihayet Ye´cûc ve Me´cûc(un seddi) açıldığı zaman, ki onlar her dere ve tepeden akın edip çıkarlar"},{"SurahNumber":21,"VerseNumber":97,"Text":"Ve gerçek vaad yaklaştığında, işte o zaman kâfir olanların gözleri beleriverir. «Eyvah bizlere! Doğrusu biz bundan gaflet içindeydik, hayır biz zalim kimselerdik.» derler"},{"SurahNumber":21,"VerseNumber":98,"Text":"Siz ve Allah´dan başka taptıklarınız, cehennemin yakıtısınız; oraya gireceksiniz"},{"SurahNumber":21,"VerseNumber":99,"Text":"Eğer onlar ilâh olsalardı, oraya girmeyeceklerdi. Hepsi orada temelli kalacaktır"},{"SurahNumber":21,"VerseNumber":100,"Text":"Orada onların bir inlemeleri vardır. Bunlar orada (sağır olup) bir şey de işitemezler"},{"SurahNumber":21,"VerseNumber":101,"Text":"Şüphesiz katımızdan kendileri için güzel şeyler takdir edilmiş olanlar, işte oradan (cehennemden) uzak tutulanlardır"},{"SurahNumber":21,"VerseNumber":102,"Text":"Bunlar onun (cehennemin) uğultusunu bile duymazlar. Canlarının istediği şeyler içinde temelli kalırlar"},{"SurahNumber":21,"VerseNumber":103,"Text":"O en büyük korku bunları üzmez; kendilerini melekler: «Size söz verilen gün işte bugündür» diye karşılarlar"},{"SurahNumber":21,"VerseNumber":104,"Text":"Göğü, kitab dürer gibi dürdüğümüz zaman, yaratmaya ilk başladığımız gibi, katımızdan verilmiş bir söz olarak onu tekrar var edeceğiz. Doğrusu biz bunları yaparız"},{"SurahNumber":21,"VerseNumber":105,"Text":"And olsun ki, Tevrat´tan sonra Zebûr´da da yeryüzüne ancak iyi kullarımın mirasçı olduğunu yazmıştık"},{"SurahNumber":21,"VerseNumber":106,"Text":"Şüphesiz bu Kur´ân´da kulluk eden kimseler için kâfi bir öğüt vardır"},{"SurahNumber":21,"VerseNumber":107,"Text":"(Ey Muhammed!) biz seni ancak âlemlere rahmet olarak gönderdik"},{"SurahNumber":21,"VerseNumber":108,"Text":"De ki, bana ancak şöyle vahyolunuyor: «İlâhınız ancak tek bir ilâhtır. Şimdi siz artık müslüman oluyor musunuz?»"},{"SurahNumber":21,"VerseNumber":109,"Text":"Eğer (yine de) yüz çevirirlerse, de ki: «Size düpedüz açıkladım; tehdit olunduğunuz şeyin yakın mı, uzak mı olduğunu bilmem.»"},{"SurahNumber":21,"VerseNumber":110,"Text":"Şüphesiz Allah açığa vurulan sözü de bilir, gizlediklerinizi de bilir"},{"SurahNumber":21,"VerseNumber":111,"Text":"Bilmem belki bu gecikme sizi denemek ve bir süreye kadar geçindirmek içindir"},{"SurahNumber":21,"VerseNumber":112,"Text":"(Hz. Peygamber şöyle) dedi: «Ey Rabbim! Aramızda gerçekle hükmet ve Rabbimiz O Rahmân´dır ki, isnad ettiğiniz (yalan) vasıflarınıza karşı yardımına sığınılacak olan ancak O´dur.»"}]}