{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":85,"VerseNumber":1,"Text":"നക്ഷത്രങ്ങളുള്ള ആകാശം സാക്ഷി"},{"SurahNumber":85,"VerseNumber":2,"Text":"വാഗ്ദാനം ചെയ്യപ്പെട്ട ആ ദിനം സാക്ഷി"},{"SurahNumber":85,"VerseNumber":3,"Text":"സാക്ഷിയും സാക്ഷ്യം നില്‍ക്കപ്പെടുന്ന കാര്യവും സാക്ഷി"},{"SurahNumber":85,"VerseNumber":4,"Text":"കിടങ്ങിന്റെ ആള്‍ക്കാര്‍ നശിച്ചിരിക്കുന്നു"},{"SurahNumber":85,"VerseNumber":5,"Text":"വിറക് നിറച്ച തീക്കുണ്ഡത്തിന്റെ ആള്‍ക്കാര്‍"},{"SurahNumber":85,"VerseNumber":6,"Text":"അവര്‍ അതിന്റെ മേല്‍നോട്ടക്കാരായി ഇരുന്ന സന്ദര്‍ഭം"},{"SurahNumber":85,"VerseNumber":7,"Text":"സത്യവിശ്വാസികള്‍ക്കെതിരെ തങ്ങള്‍ ചെയ്തുകൊണ്ടിരുന്നതിന് അവര്‍ സാക്ഷികളായിരുന്നു"},{"SurahNumber":85,"VerseNumber":8,"Text":"അവര്‍ക്ക് വിശ്വാസികളുടെ മേല്‍ ഒരു കുറ്റവും ആരോപിക്കാനുണ്ടായിരുന്നില്ല; സ്തുത്യര്‍ഹനും അജയ്യനുമായ അല്ലാഹുവില്‍ വിശ്വസിച്ചു എന്നതല്ലാതെ"},{"SurahNumber":85,"VerseNumber":9,"Text":"അവനോ, ആകാശ ഭൂമികളുടെ മേല്‍ ആധിപത്യമുള്ളവനത്രെ. അല്ലാഹു എല്ലാ കാര്യങ്ങള്‍ക്കും സാക്ഷിയാണ്"},{"SurahNumber":85,"VerseNumber":10,"Text":"സത്യവിശ്വാസികളെയും വിശ്വാസിനികളെയും മര്‍ദിക്കുകയും എന്നിട്ട് പശ്ചാത്തപിക്കാതിരിക്കുകയും ചെയ്തവരുണ്ടല്ലോ, ഉറപ്പായും അവര്‍ക്ക് നരകശിക്ഷയുണ്ട്. ചുട്ടു കരിക്കുന്ന ശിക്ഷ"},{"SurahNumber":85,"VerseNumber":11,"Text":"എന്നാല്‍ സത്യവിശ്വാസം സ്വീകരിച്ച് സല്‍ക്കര്‍മങ്ങള്‍ പ്രവര്‍ത്തിക്കുന്നവര്‍ക്ക് താഴ്ഭാഗത്തൂടെ ആറുകളൊഴുകുന്ന സ്വര്‍ഗീയാരാമങ്ങളാണുള്ളത്. അതത്രെ അതിമഹത്തായ വിജയം"},{"SurahNumber":85,"VerseNumber":12,"Text":"തീര്‍ച്ചയായും നിന്റെ നാഥന്റെ പിടുത്തം കഠിനം തന്നെ"},{"SurahNumber":85,"VerseNumber":13,"Text":"സൃഷ്ടികര്‍മം ആരംഭിച്ചതും ആവര്‍ത്തിക്കുന്നതും അവനാണ്"},{"SurahNumber":85,"VerseNumber":14,"Text":"അവന്‍ ഏറെ പൊറുക്കുന്നവനാണ്. സ്നേഹിക്കുന്നവനും"},{"SurahNumber":85,"VerseNumber":15,"Text":"സിംഹാസനത്തിനുടമയും മഹാനും"},{"SurahNumber":85,"VerseNumber":16,"Text":"താന്‍ ഉദ്ദേശിക്കുന്നതൊക്കെ ചെയ്യുന്നവനും"},{"SurahNumber":85,"VerseNumber":17,"Text":"ആ സൈന്യത്തിന്റെ കഥ നിനക്കറിയാമോ"},{"SurahNumber":85,"VerseNumber":18,"Text":"ഫറോവയുടെയും ഥമൂദിന്റെയും കഥ"},{"SurahNumber":85,"VerseNumber":19,"Text":"എന്നാല്‍; സത്യനിഷേധികള്‍ എല്ലാം കള്ളമാക്കി തള്ളുന്നതില്‍ വ്യാപൃതരാണ്"},{"SurahNumber":85,"VerseNumber":20,"Text":"അല്ലാഹു അവരെ പിറകിലൂടെ വലയം ചെയ്തുകൊണ്ടിരിക്കുന്നവനാണ്"},{"SurahNumber":85,"VerseNumber":21,"Text":"എന്നാലിത് അതിമഹത്തായ ഖുര്‍ആനാണ്"},{"SurahNumber":85,"VerseNumber":22,"Text":"സുരക്ഷിതമായ ഒരു ഫലകത്തിലാണ് ഇതുള്ളത്"}]}