{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"Ta. Sin. Mim"},{"SurahNumber":26,"VerseNumber":2,"Text":"To są znaki Księgi jasnej"},{"SurahNumber":26,"VerseNumber":3,"Text":"Być może, zadręczasz się dlatego, że oni nie wierzą"},{"SurahNumber":26,"VerseNumber":4,"Text":"Jeśli zechcemy, to sprowadzimy na nich znak z nieba i upokorzą się przed nimi ich karki"},{"SurahNumber":26,"VerseNumber":5,"Text":"A nie przychodzi do nich żadne nowe napomnienie od Miłosiernego, żeby się od niego nie odwrócili"},{"SurahNumber":26,"VerseNumber":6,"Text":"I nie uznali go za kłamstwo. Otóż niebawem przyjdą do nich wieści o tym, z czego oni się wyśmiewali"},{"SurahNumber":26,"VerseNumber":7,"Text":"Czyż oni nie patrzą na ziemię? Ileż wszelkiego rodzaju par szlachetnych wyrosło na niej za Naszą przyczyną"},{"SurahNumber":26,"VerseNumber":8,"Text":"Zaprawdę, w tym jest znak, lecz większość z nich nie wierzy"},{"SurahNumber":26,"VerseNumber":9,"Text":"I zaprawdę, twój Pan jest Potężny, Litościwy"},{"SurahNumber":26,"VerseNumber":10,"Text":"Oto twój Pan wezwał Mojżesza: \"Idź do ludu niesprawiedliwego"},{"SurahNumber":26,"VerseNumber":11,"Text":"Ludu Faraona! Czyż oni nie będą bogobojni"},{"SurahNumber":26,"VerseNumber":12,"Text":"Powiedział: \"Panie mój! Boję się, żeby mnie nie uznali za kłamcę"},{"SurahNumber":26,"VerseNumber":13,"Text":"ściśnie się moja pierś i mój język się nie rozwiąże. Poślij więc po Aarona"},{"SurahNumber":26,"VerseNumber":14,"Text":"Oni mają pewne przewinienie do zarzucenia mi i obawiam się, że mnie zabiją"},{"SurahNumber":26,"VerseNumber":15,"Text":"Rzekł: \"Wcale nie! Idźcie obydwaj z Naszymi znakami. My będziemy razem z wami, będziemy się przysłuchiwać"},{"SurahNumber":26,"VerseNumber":16,"Text":"Idźcie obydwaj do Faraona i powiedzcie: Jesteśmy posłańcami od Pana światów"},{"SurahNumber":26,"VerseNumber":17,"Text":"Odeślij z nami synów Izraela"},{"SurahNumber":26,"VerseNumber":18,"Text":"Powiedział Faraon: \"Czy nie wychowaliśmy ciebie wśród nas, kiedy byłeś dzieckiem? Czy nie przebywałeś wśród nas przez wiele lat twego życia"},{"SurahNumber":26,"VerseNumber":19,"Text":"Potem popełniłeś czyn, który popełniłeś; i jesteś wśród niewdzięczników"},{"SurahNumber":26,"VerseNumber":20,"Text":"Powiedział: \"Popełniłem ten czyn będąc wśród ludzi, którzy błądzą"},{"SurahNumber":26,"VerseNumber":21,"Text":"I uciekłem od was, ponieważ się was obawiałem; a Pan mój dał mi mądrość i uczynił mnie jednym z posłańców"},{"SurahNumber":26,"VerseNumber":22,"Text":"Czyż to dobrodziejstwo, z powodu którego czynisz mi wyrzuty, było dane po to, aby uczynić niewolnikami synów Izraela"},{"SurahNumber":26,"VerseNumber":23,"Text":"Powiedział Faraon: \"A kto to jest Pan światów"},{"SurahNumber":26,"VerseNumber":24,"Text":"Powiedział: \"Pan niebios i ziemi, i tego, co jest między nimi - jeśli jesteście pewni wiary"},{"SurahNumber":26,"VerseNumber":25,"Text":"Powiedział tym; którzy byli wokół niego: \"Czyż wy nie słyszycie"},{"SurahNumber":26,"VerseNumber":26,"Text":"Powiedział Mojżesz: \"Pan wasz i waszych pierwszych ojców"},{"SurahNumber":26,"VerseNumber":27,"Text":"Powiedział: \"Zaprawdę, ten wasz posłaniec, który został wam przysłany, jest chyba opętany"},{"SurahNumber":26,"VerseNumber":28,"Text":"Powiedział: \"To jest Pan Wschodu i Zachodu, i tego, co jest między nimi - gdybyście tylko chcieli zrozumieć"},{"SurahNumber":26,"VerseNumber":29,"Text":"Powiedział Faraon: \"Jeśli weźmiesz sobie jakiegoś boga, poza mną, to ja ciebie każę wrzucić do więzienia"},{"SurahNumber":26,"VerseNumber":30,"Text":"Powiedział: \"A jeśli ja przyjdę do ciebie z czymś oczywistym"},{"SurahNumber":26,"VerseNumber":31,"Text":"Powiedział: \"Przychodź więc z tym, jeśli jesteś prawdomówny"},{"SurahNumber":26,"VerseNumber":32,"Text":"Wtedy on rzucił laskę swoją i oto stała się ona prawdziwym wężem"},{"SurahNumber":26,"VerseNumber":33,"Text":"I wyciągnął swoją rękę, i oto ona stała się biała dla- patrzących"},{"SurahNumber":26,"VerseNumber":34,"Text":"Powiedział do starszyzny,;, która go otaczała: \"Zaprawdę, to jest czarownik uczony"},{"SurahNumber":26,"VerseNumber":35,"Text":"On chce przepędzić was z waszej ziemi przez swoje czary. Cóż więc doradzicie"},{"SurahNumber":26,"VerseNumber":36,"Text":"Powiedzieli: \"Daj mu nieco czasu, jemu i jego bratu, i wyślij do miast ludzi"},{"SurahNumber":26,"VerseNumber":37,"Text":"Którzy zbiorą i przyprowadzą wszystkich mądrych czarowników"},{"SurahNumber":26,"VerseNumber":38,"Text":"I zostali zebrani czarownicy w ustalonym czasie określonego dnia"},{"SurahNumber":26,"VerseNumber":39,"Text":"I powiedziano ludziom: \"Czy zechcecie się zebrać"},{"SurahNumber":26,"VerseNumber":40,"Text":"Być może, pójdziemy za czarownikami, jeśli oni zwyciężą"},{"SurahNumber":26,"VerseNumber":41,"Text":"A kiedy przyszli czarownicy, powiedzieli Faraonowi: \"Czy otrzymamy jakąś nagrodę, jeśli będziemy zwycięzcami"},{"SurahNumber":26,"VerseNumber":42,"Text":"On Powiedział: \"Tak, z pewnością! I będziecie dopuszczeni do nas blisko"},{"SurahNumber":26,"VerseNumber":43,"Text":"Powiedział do nich Mojżesz: \"Rzućcie, co macie rzucić"},{"SurahNumber":26,"VerseNumber":44,"Text":"Wtedy oni rzucili swoje sznury i laski i powiedzieli: \"Na potęgę Faraona, my będziemy zwycięzcami"},{"SurahNumber":26,"VerseNumber":45,"Text":"Wówczas Mojżesz rzucił swoją laskę i połknęła ona to, co oni wymyślili fałszywie"},{"SurahNumber":26,"VerseNumber":46,"Text":"Wtedy czarownicy rzucili się na ziemię, wybijając pokłony"},{"SurahNumber":26,"VerseNumber":47,"Text":"Oni powiedzieli: \"Uwierzyliśmy w Pana światów"},{"SurahNumber":26,"VerseNumber":48,"Text":"Pana Mojżesza i Aarona"},{"SurahNumber":26,"VerseNumber":49,"Text":"Powiedział Faraon: \"Uwierzyliście jemu, zanim dałem wam pozwolenie. On jest pewnie waszym mistrzem, który was nauczył czarów! Lecz wy niebawem się dowiecie. Oberznę wam ręce i nogi naprzemianlegle i każę was wszystkich ukrzyżować"},{"SurahNumber":26,"VerseNumber":50,"Text":"Oni powiedzieli: \"Żadna szkoda! My się zwrócimy do naszego Pana"},{"SurahNumber":26,"VerseNumber":51,"Text":"Pragniemy, by nasz Pan przebaczył nam nasze grzechy, ponieważ jesteśmy pierwsi z wierzących"},{"SurahNumber":26,"VerseNumber":52,"Text":"I objawiliśmy Mojżeszowi: \"Wyruszaj nocą z Moimi sługami! Wy na pewno będziecie ścigani"},{"SurahNumber":26,"VerseNumber":53,"Text":"Wtedy Faraon rozesłał po miastach ludzi zwołujących"},{"SurahNumber":26,"VerseNumber":54,"Text":"Zaprawdę, oni stanowią tylko nieliczną grupę"},{"SurahNumber":26,"VerseNumber":55,"Text":"Srodze nas rozgniewali"},{"SurahNumber":26,"VerseNumber":56,"Text":"Lecz nas jest wielu i mamy się na baczności"},{"SurahNumber":26,"VerseNumber":57,"Text":"I wtedy pozbawiliśmy ich ogrodów i źródeł"},{"SurahNumber":26,"VerseNumber":58,"Text":"Skarbów i szlachetnego miejsca pobytu"},{"SurahNumber":26,"VerseNumber":59,"Text":"Tak się stało. I daliśmy to wszystko w dziedzictwo synom Izraela"},{"SurahNumber":26,"VerseNumber":60,"Text":"Wtedy Egipcjanie urządzili za nimi pościg o wschodzie słońca"},{"SurahNumber":26,"VerseNumber":61,"Text":"A kiedy ujrzały się nawzajem obie gromady ludzi, towarzysze Mojżesza powiedzieli: \"Oni nas niewątpliwie dosięgną"},{"SurahNumber":26,"VerseNumber":62,"Text":"Powiedział: \"Wcale nie! Zaprawdę, ze mną jest mój Pan! On mnie poprowadzi drogą prostą"},{"SurahNumber":26,"VerseNumber":63,"Text":"I objawiliśmy Mojżeszowi: \"Uderz twoją laską morze!\" I ono się rozdzieliło, a każda jego część była jak wielka góra"},{"SurahNumber":26,"VerseNumber":64,"Text":"I pozwoliliśmy przybliżyć się tamtym drugim"},{"SurahNumber":26,"VerseNumber":65,"Text":"I wyratowaliśmy Mojżesza i tych wszystkich, którzy razem z nim byli"},{"SurahNumber":26,"VerseNumber":66,"Text":"A potopiliśmy tamtych"},{"SurahNumber":26,"VerseNumber":67,"Text":"Zaprawdę, w tym jest znak! Lecz większość z nich nie uwierzyła"},{"SurahNumber":26,"VerseNumber":68,"Text":"Twój Pan jest Potężny, Litościwy"},{"SurahNumber":26,"VerseNumber":69,"Text":"I opowiedz im historię Abrahama"},{"SurahNumber":26,"VerseNumber":70,"Text":"Oto powiedział on do swego ojca i do swego ludu: \"Co wy czcicie"},{"SurahNumber":26,"VerseNumber":71,"Text":"Powiedzieli: \"Czcimy bałwany i trwamy przed nimi pobożnie"},{"SurahNumber":26,"VerseNumber":72,"Text":"Powiedział: \"Czy one was słyszą, kiedy wy ich wzywacie"},{"SurahNumber":26,"VerseNumber":73,"Text":"I czy one są wam pożyteczne czy szkodliwe"},{"SurahNumber":26,"VerseNumber":74,"Text":"Powiedzieli: \"Nie! Lecz my znaleźliśmy naszych ojców, którzy w ten sposób czynili"},{"SurahNumber":26,"VerseNumber":75,"Text":"Powiedział: \"A czy przyglądnęliście się temu"},{"SurahNumber":26,"VerseNumber":76,"Text":"Co czciliście, wy i wasi najdawniejsi ojcowie"},{"SurahNumber":26,"VerseNumber":77,"Text":"Te bałwany są przecież wrogami dla mnie, a nie Pan światów"},{"SurahNumber":26,"VerseNumber":78,"Text":"Który mnie stworzył i który mnie prowadzi drogą prostą"},{"SurahNumber":26,"VerseNumber":79,"Text":"Który mnie karmi i poi"},{"SurahNumber":26,"VerseNumber":80,"Text":"A kiedy zachoruję, to mnie leczy"},{"SurahNumber":26,"VerseNumber":81,"Text":"Który sprowadzi na mnie śmierć, potem mnie ożywi"},{"SurahNumber":26,"VerseNumber":82,"Text":"I który - pragnę tego gorąco - przebaczy mi moje grzechy w Dzień Sądu"},{"SurahNumber":26,"VerseNumber":83,"Text":"Panie mój! Użycz mi mądrości, i połącz mnie ze sprawiedliwymi"},{"SurahNumber":26,"VerseNumber":84,"Text":"Uczyń mnie językiem prawdy wśród późniejszych pokoleń"},{"SurahNumber":26,"VerseNumber":85,"Text":"Uczyń mnie jednym z dziedziców Ogrodu szczęśliwości"},{"SurahNumber":26,"VerseNumber":86,"Text":"Przebacz mojemu ojcu, był bowiem w liczbie błądzących"},{"SurahNumber":26,"VerseNumber":87,"Text":"I nie zawstydź mnie w Dniu, kiedy oni zostaną wskrzeszeni"},{"SurahNumber":26,"VerseNumber":88,"Text":"W Dniu, kiedy nie przyniosą korzyści ani majątek, ani synowie"},{"SurahNumber":26,"VerseNumber":89,"Text":"Jedynie ten, który przyjdzie do Boga z czystym sercem"},{"SurahNumber":26,"VerseNumber":90,"Text":"I przybliżony będzie Ogród dla bogobojnych"},{"SurahNumber":26,"VerseNumber":91,"Text":"A piekło ukaże się jasno dla tych, którzy błądzili"},{"SurahNumber":26,"VerseNumber":92,"Text":"Będzie im powiedziane: \"Gdzie są ci, których czciliście"},{"SurahNumber":26,"VerseNumber":93,"Text":"Poza Bogiem? Czy oni wam pomagają albo czy pomagają samym sobie"},{"SurahNumber":26,"VerseNumber":94,"Text":"Zostaną tam wrzuceni oni sami i ci, którzy zabłądzili"},{"SurahNumber":26,"VerseNumber":95,"Text":"I zastępy Iblisa, wszyscy razem"},{"SurahNumber":26,"VerseNumber":96,"Text":"Oni będą mówili, prowadząc tam spór między sobą"},{"SurahNumber":26,"VerseNumber":97,"Text":"Na Boga! My byliśmy z pewnością w jawnym błędzie"},{"SurahNumber":26,"VerseNumber":98,"Text":"Kiedy stawialiśmy was na równi z Panem światów"},{"SurahNumber":26,"VerseNumber":99,"Text":"Nas sprowadzili z drogi tylko grzesznicy"},{"SurahNumber":26,"VerseNumber":100,"Text":"Nie mamy więc orędowników"},{"SurahNumber":26,"VerseNumber":101,"Text":"Ani też nie mamy wiernego przyjaciela"},{"SurahNumber":26,"VerseNumber":102,"Text":"O, jeśliby nam dany był powrót, to bylibyśmy między wiernymi"},{"SurahNumber":26,"VerseNumber":103,"Text":"Zaprawdę, w tym jest znak, lecz większość ludzi nie wierzy"},{"SurahNumber":26,"VerseNumber":104,"Text":"Zaprawdę, twój Pan jest Potężny, Litościwy"},{"SurahNumber":26,"VerseNumber":105,"Text":"Lud Noego uznał za kłamców tych, którzy zostali posłani"},{"SurahNumber":26,"VerseNumber":106,"Text":"Oto powiedział im ich brat Noe: \"Czy wy nie boicie się Boga"},{"SurahNumber":26,"VerseNumber":107,"Text":"Ja przecież jestem dla was posłańcem godnym zaufania"},{"SurahNumber":26,"VerseNumber":108,"Text":"Przeto bójcie się Boga i słuchajcie mnie"},{"SurahNumber":26,"VerseNumber":109,"Text":"Ja nie żądam od was za to żadnej zapłaty; moja zapłata należy tylko do Pana światów"},{"SurahNumber":26,"VerseNumber":110,"Text":"Przeto bójcie się Boga i słuchajcie mnie"},{"SurahNumber":26,"VerseNumber":111,"Text":"Oni powiedzieli: \"Czy mamy tobie wierzyć, skoro za tobą poszli najpodlejsi"},{"SurahNumber":26,"VerseNumber":112,"Text":"On powiedział: \"Ja nie posiadam wiedzy o tym, co oni czynili"},{"SurahNumber":26,"VerseNumber":113,"Text":"Rachunek ich należy tylko do mego Pana; gdybyście byli tego świadomi"},{"SurahNumber":26,"VerseNumber":114,"Text":"Ja nie chciałbym odpychać wierzących"},{"SurahNumber":26,"VerseNumber":115,"Text":"Ja jestem tylko jawnie ostrzegającym"},{"SurahNumber":26,"VerseNumber":116,"Text":"Oni powiedzieli: \"Jeśli nie zaprzestaniesz, o Noe, to z pewnością cię ukamienujemy"},{"SurahNumber":26,"VerseNumber":117,"Text":"Powiedział: \"Panie mój! Mój lud uznał mnie za kłamcę"},{"SurahNumber":26,"VerseNumber":118,"Text":"Rozstrzygnij więc jasno między mną a nim! Uratuj mnie i tych wiernych, którzy są razem ze mną"},{"SurahNumber":26,"VerseNumber":119,"Text":"I uratowaliśmy jego i tych, którzy byli z nim w załadowanym statku"},{"SurahNumber":26,"VerseNumber":120,"Text":"I potopiliśmy pozostałych"},{"SurahNumber":26,"VerseNumber":121,"Text":"Zaprawdę, w tym jest znak, lecz większość ludzi nie wierzy"},{"SurahNumber":26,"VerseNumber":122,"Text":"Zaprawdę, twój pan jest Potężny, Litościwy"},{"SurahNumber":26,"VerseNumber":123,"Text":"I lud Ad uznał wysłanników za kłamców"},{"SurahNumber":26,"VerseNumber":124,"Text":"Oto powiedział do nich ich brat Hud: \"Czy wy się boicie się Boga"},{"SurahNumber":26,"VerseNumber":125,"Text":"Ja przecież jestem dla was posłańcem godnym zaufania"},{"SurahNumber":26,"VerseNumber":126,"Text":"Przeto bójcie się Boga i słuchajcie mnie"},{"SurahNumber":26,"VerseNumber":127,"Text":"Ja nie żądam od was żadnej nagrody. Moja nagroda należy tylko do Pana światów"},{"SurahNumber":26,"VerseNumber":128,"Text":"Czy nadal będziecie budować na każdym wzniesieniu jakiś znak dla daremnej zabawy"},{"SurahNumber":26,"VerseNumber":129,"Text":"I czy zbudujecie sobie twierdzę w nadziei, że będziecie nieśmiertelni"},{"SurahNumber":26,"VerseNumber":130,"Text":"A kiedy przejmujecie władzę siłą, jesteście gwałtowni jak tyrani"},{"SurahNumber":26,"VerseNumber":131,"Text":"Bójcie się Boga i słuchajcie mnie"},{"SurahNumber":26,"VerseNumber":132,"Text":"Bójcie się Tego, który was zaopatrzył w to, co wam wiadomo"},{"SurahNumber":26,"VerseNumber":133,"Text":"On zaopatrzył was w trzody i synów"},{"SurahNumber":26,"VerseNumber":134,"Text":"Ogrody i źródła"},{"SurahNumber":26,"VerseNumber":135,"Text":"Ja, zaprawdę, boję się dla was Wielkiego Dnia"},{"SurahNumber":26,"VerseNumber":136,"Text":"Oni powiedzieli: \"Nam jest wszystko jedno, czy ty nas napominasz, czy też nie jesteś z liczby napominających"},{"SurahNumber":26,"VerseNumber":137,"Text":"Nasze postępowanie podobne jest tylko do postępowania naszych przodków"},{"SurahNumber":26,"VerseNumber":138,"Text":"I my nie będziemy ukarani"},{"SurahNumber":26,"VerseNumber":139,"Text":"I oni uznali go za kłamcę, więc ich wytraciliśmy. Zaprawdę, w tym jest znak, lecz większość ludzi nie wierzy"},{"SurahNumber":26,"VerseNumber":140,"Text":"Zaprawdę, twój Pan jest Potężny, Litościwy"},{"SurahNumber":26,"VerseNumber":141,"Text":"I lud Samud uznał za kłamców tych, którzy zostali posłani"},{"SurahNumber":26,"VerseNumber":142,"Text":"Oto powiedział im ich brat Salih: \"Czy wy nie będziecie bogobojni"},{"SurahNumber":26,"VerseNumber":143,"Text":"Ja jestem dla was posłańcem godnym zaufania"},{"SurahNumber":26,"VerseNumber":144,"Text":"Przeto bójcie się Boga i słuchajcie mnie"},{"SurahNumber":26,"VerseNumber":145,"Text":"Nie żądam od was żadnej nagrody. Moja nagroda jest tylko u Pana światów"},{"SurahNumber":26,"VerseNumber":146,"Text":"Czy myślicie, że zawsze pozostaniecie wśród tego, co jest tutaj, bezpieczni"},{"SurahNumber":26,"VerseNumber":147,"Text":"Wśród ogrodów i źródeł"},{"SurahNumber":26,"VerseNumber":148,"Text":"Wśród pól uprawnych i drzew palmowych o delikatnych kiściach owoców"},{"SurahNumber":26,"VerseNumber":149,"Text":"Czy myślicie, że zawsze będziecie zręcznie wykuwać domy w górach"},{"SurahNumber":26,"VerseNumber":150,"Text":"Przeto bójcie się Boga i słuchajcie mnie"},{"SurahNumber":26,"VerseNumber":151,"Text":"I nie słuchajcie ludzi bezbożnych"},{"SurahNumber":26,"VerseNumber":152,"Text":"Którzy szerzą zgorszenie na ziemi i nie czynią dobra"},{"SurahNumber":26,"VerseNumber":153,"Text":"Oni powiedzieli: \"Ty jesteś tylko jednym z zaczarowanych"},{"SurahNumber":26,"VerseNumber":154,"Text":"Jesteś tylko człowiekiem jak my. Przynieś nam jakiś znak, jeśli jesteś z liczby prawdomównych"},{"SurahNumber":26,"VerseNumber":155,"Text":"Powiedział: \"To jest wielbłądzica; ona pić będzie określonego dnia, a wy pić będziecie innego oznaczonego dnia"},{"SurahNumber":26,"VerseNumber":156,"Text":"Nie czyńcie jej nic złego, bo dosięgnie was kara Dnia Wielkiego"},{"SurahNumber":26,"VerseNumber":157,"Text":"Oni jednak przecięli jej pęciny, lecz nazajutrz tego pożałowali"},{"SurahNumber":26,"VerseNumber":158,"Text":"I dosięgła ich kara. Zaprawdę, w tym jest znak, lecz większość ludzi nie wierzy"},{"SurahNumber":26,"VerseNumber":159,"Text":"Zaprawdę, twój Pan jest Potężny, Litościwy"},{"SurahNumber":26,"VerseNumber":160,"Text":"Lud Lota uznał za kłamców tych, którzy zostali posłani"},{"SurahNumber":26,"VerseNumber":161,"Text":"Oto powiedział do nich brat ich Lot: \"Czy wy nie będziecie bogobojni"},{"SurahNumber":26,"VerseNumber":162,"Text":"Ja jestem dla was posłańcem godnym zaufania"},{"SurahNumber":26,"VerseNumber":163,"Text":"Przeto bójcie się Boga i słuchajcie mnie"},{"SurahNumber":26,"VerseNumber":164,"Text":"Ja nie żądam od was za to żadnej zapłaty. Moja zapłata jest tylko u Pana światów"},{"SurahNumber":26,"VerseNumber":165,"Text":"Czy będziecie obcować z mężczyznami ze wszystkich światów"},{"SurahNumber":26,"VerseNumber":166,"Text":"A pozostawiać wasze żony, które stworzył wasz Pan dla was? Tak, jesteście ludem występnym"},{"SurahNumber":26,"VerseNumber":167,"Text":"Oni powiedzieli: \"Jeśli nie zaprzestaniesz, o Locie, to niechybnie zostaniesz wypędzony"},{"SurahNumber":26,"VerseNumber":168,"Text":"On powiedział: \"Nienawidzę tego, co wy czynicie"},{"SurahNumber":26,"VerseNumber":169,"Text":"Panie mój! Wyratuj mnie i moją rodzinę od tego, co oni czynią"},{"SurahNumber":26,"VerseNumber":170,"Text":"I wyratowaliśmy jego i jego rodzinę wszystkich razem"},{"SurahNumber":26,"VerseNumber":171,"Text":"Jedynie stara kobieta znalazła się wśród tych, którzy pozostali w tyle"},{"SurahNumber":26,"VerseNumber":172,"Text":"Następnie wytraciliśmy innych"},{"SurahNumber":26,"VerseNumber":173,"Text":"I spuściliśmy na nich gwałtowny deszcz. A jakże zgubny jest deszcz dla tych, którzy zostali ostrzeżeni"},{"SurahNumber":26,"VerseNumber":174,"Text":"Zaprawdę, w tym jest znak, lecz większość ludzi nie wierzy"},{"SurahNumber":26,"VerseNumber":175,"Text":"Zaprawdę, twój Pan jest Potężny, Litościwy"},{"SurahNumber":26,"VerseNumber":176,"Text":"Mieszkańcy Gąszczu uznali za kłamców tych, którzy zostali posłani"},{"SurahNumber":26,"VerseNumber":177,"Text":"Oto powiedział do nich Szu`ajb: \"Czy wy nie będziecie bogobojni"},{"SurahNumber":26,"VerseNumber":178,"Text":"Ja jestem dla was posłańcem godnym zaufania"},{"SurahNumber":26,"VerseNumber":179,"Text":"Bójcie się więc Boga i słuchajcie mnie"},{"SurahNumber":26,"VerseNumber":180,"Text":"Ja nie żądam od was żadnej zapłaty. Moja zapłata jest tylko u Pana światów"},{"SurahNumber":26,"VerseNumber":181,"Text":"Dawajcie pełną miarę, a nie bądźcie w liczbie tych, którzy narażają na straty"},{"SurahNumber":26,"VerseNumber":182,"Text":"Ważcie dokładną wagą"},{"SurahNumber":26,"VerseNumber":183,"Text":"Nie zmniejszajcie ludziom ich dobytku i nie czyńcie zła na ziemi, szerząc zgorszenie"},{"SurahNumber":26,"VerseNumber":184,"Text":"Bójcie się Tego, który was stworzył, i pokolenia dawnych przodków"},{"SurahNumber":26,"VerseNumber":185,"Text":"Oni powiedzieli: \"Ty jesteś tylko jednym z zaczarowanych"},{"SurahNumber":26,"VerseNumber":186,"Text":"Jesteś przecież tylko człowiekiem, podobnie jak my; i sądzimy, że jesteś tylko kłamcą"},{"SurahNumber":26,"VerseNumber":187,"Text":"Spuść więc na nas płaty z nieba, jeśli jesteś z liczby prawdomównych"},{"SurahNumber":26,"VerseNumber":188,"Text":"On powiedział: \"Mój Pan wie najlepiej, co wy czynicie"},{"SurahNumber":26,"VerseNumber":189,"Text":"Lecz oni uznali go za kłamcę. I pochwyciła ich kara Dnia Cienia: to była kara Dnia Wielkiego"},{"SurahNumber":26,"VerseNumber":190,"Text":"Zaprawdę, w tym jest znak, lecz większość ludzi nie wierzy"},{"SurahNumber":26,"VerseNumber":191,"Text":"Zaprawdę, twój Pan jest Potężny, Litościwy"},{"SurahNumber":26,"VerseNumber":192,"Text":"To jest objawienie Pana światów"},{"SurahNumber":26,"VerseNumber":193,"Text":"Z nim zeszedł Duch wierny"},{"SurahNumber":26,"VerseNumber":194,"Text":"Na twoje serce, abyś był w liczbie ostrzegających"},{"SurahNumber":26,"VerseNumber":195,"Text":"W języku arabskim, jasnym"},{"SurahNumber":26,"VerseNumber":196,"Text":"Zaprawdę, to jest w Pismach dawnych przodków"},{"SurahNumber":26,"VerseNumber":197,"Text":"Czy to nie było dla nich znakiem, że wiedzą to uczeni synów Izraela"},{"SurahNumber":26,"VerseNumber":198,"Text":"Jeślibyśmy objawili to komuś z cudzoziemców"},{"SurahNumber":26,"VerseNumber":199,"Text":"I on wyrecytowałby to przed nimi, to oni też by mu nie uwierzyli"},{"SurahNumber":26,"VerseNumber":200,"Text":"W ten sposób wprowadziliśmy to w serca grzeszników"},{"SurahNumber":26,"VerseNumber":201,"Text":"Oni w to nie uwierzą, dopóki nie zobaczą kary bolesnej"},{"SurahNumber":26,"VerseNumber":202,"Text":"I przyjdzie ona do nich nagle, kiedy nawet nie będą się jej spodziewać"},{"SurahNumber":26,"VerseNumber":203,"Text":"Oni wtedy powiedzą: \"Czy my znajdziemy się wśród tych, którym będzie dana zwłoka"},{"SurahNumber":26,"VerseNumber":204,"Text":"Czy oni starają się przyspieszyć Naszą karę"},{"SurahNumber":26,"VerseNumber":205,"Text":"Jak ci się wydaje? Jeślibyśmy pozwolili im używać życia przez wiele lat"},{"SurahNumber":26,"VerseNumber":206,"Text":"A potem przyszło do nich to, co im zostało obiecane"},{"SurahNumber":26,"VerseNumber":207,"Text":"To czyż przyniesie im jakąkolwiek korzyść to, co było im dane używać"},{"SurahNumber":26,"VerseNumber":208,"Text":"I nie zniszczyliśmy żadnego miasta, zanim nie zostali tam wysłani ci, którzy ostrzegali"},{"SurahNumber":26,"VerseNumber":209,"Text":"Dla napomnienia; ponieważ My nie byliśmy niesprawiedliwi"},{"SurahNumber":26,"VerseNumber":210,"Text":"Nie przynieśli go przecież szatani"},{"SurahNumber":26,"VerseNumber":211,"Text":"To im się nie godzi i nie są do tego zdolni"},{"SurahNumber":26,"VerseNumber":212,"Text":"Oni są odsunięci od słuchania"},{"SurahNumber":26,"VerseNumber":213,"Text":"Nie wzywaj więc, wraz z Bogiem, żadnego innego boga, żebyś się nie znalazł wśród tych, którzy będą ukarani"},{"SurahNumber":26,"VerseNumber":214,"Text":"I ostrzegaj twój ród, bliskich krewnych"},{"SurahNumber":26,"VerseNumber":215,"Text":"Pochyl twe skrzydła ku tym spośród wiernych, którzy postępują za tobą"},{"SurahNumber":26,"VerseNumber":216,"Text":"A jeśli ciebie nie słuchają, to powiedz im: \"Ja nie jestem winien tego, co wy czynicie"},{"SurahNumber":26,"VerseNumber":217,"Text":"Zaufaj Potężnemu, Litościwemu"},{"SurahNumber":26,"VerseNumber":218,"Text":"Temu, który ciebie widzi, kiedy wstajesz"},{"SurahNumber":26,"VerseNumber":219,"Text":"I kiedy się obracasz wśród tych, którzy wybijają pokłony"},{"SurahNumber":26,"VerseNumber":220,"Text":"Zaprawdę, On jest Słyszący, Wszechwiedzący"},{"SurahNumber":26,"VerseNumber":221,"Text":"Czy ja mam was powiadomić, na kogo zstępują szatani"},{"SurahNumber":26,"VerseNumber":222,"Text":"Zstępują oni na każdego kłamcę, grzesznika"},{"SurahNumber":26,"VerseNumber":223,"Text":"Oni podają do wiadomości to, co zasłyszeli, lecz większość z nich to kłamcy"},{"SurahNumber":26,"VerseNumber":224,"Text":"A jeśli chodzi o poetów, to postępują za nimi ci, którzy błądzą"},{"SurahNumber":26,"VerseNumber":225,"Text":"Czy ty nie widzisz, jak oni wędrują po wszystkich dolinach"},{"SurahNumber":26,"VerseNumber":226,"Text":"I jak mówią to, czego nie czynią"},{"SurahNumber":26,"VerseNumber":227,"Text":"Wyjątek stanowią ci, którzy uwierzyli, pełnili dobre dzieła i często wspominali Boga. Oni obronili się po tym, jak doznali niesprawiedliwości. A niebawem dowiedzą się ci, którzy czynili niesprawiedliwość, jakich przeciwności losu oni doznają"}]}