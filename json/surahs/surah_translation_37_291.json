{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":37,"VerseNumber":1,"Text":"Pe cei aşezaţi pe rânduri"},{"SurahNumber":37,"VerseNumber":2,"Text":"ce se leapădă cu tărie"},{"SurahNumber":37,"VerseNumber":3,"Text":"ce recită întru amintire"},{"SurahNumber":37,"VerseNumber":4,"Text":"Dumnezeul vostru este Unul"},{"SurahNumber":37,"VerseNumber":5,"Text":"El este Domnul cerurilor, al pământului şi a ceea ce se află între ele. El este Domnul Răsăriturilor"},{"SurahNumber":37,"VerseNumber":6,"Text":"Noi am împodobit cerul cel mai de jos cu stele"},{"SurahNumber":37,"VerseNumber":7,"Text":"ca pază împotriva oricărui diavol răzvrătit"},{"SurahNumber":37,"VerseNumber":8,"Text":"Ei nu le pot asculta pe căpeteniile preaînalte, căci sunt loviţi din toate părţile"},{"SurahNumber":37,"VerseNumber":9,"Text":"Ei sunt alungaţi şi vor avea parte de o necurmată osândă"},{"SurahNumber":37,"VerseNumber":10,"Text":"iar pe cel care a apucat ceva, o flacără sfredelitoare îl urmăreşte"},{"SurahNumber":37,"VerseNumber":11,"Text":"Întreabă-i: “Sunt ei mai tari la făptură decât alţii pe care Noi i-am creat?” Noi i-am creat din lut cleios"},{"SurahNumber":37,"VerseNumber":12,"Text":"Tu te miri, iar ei îşi bat joc"},{"SurahNumber":37,"VerseNumber":13,"Text":"Când le aminteşti, ei nu-şi amintesc"},{"SurahNumber":37,"VerseNumber":14,"Text":"Când văd un semn, caută să-şi bată joc"},{"SurahNumber":37,"VerseNumber":15,"Text":"şi spun: “Aceasta nu este decât o vrajă vădită"},{"SurahNumber":37,"VerseNumber":16,"Text":"Când vom muri şi vom fi ţărână şi oase, vom mai fi sculaţi noi"},{"SurahNumber":37,"VerseNumber":17,"Text":"ori strămoşii noştri dintâi?”"},{"SurahNumber":37,"VerseNumber":18,"Text":"Spune: “Da, şi veţi fi umiliţi!”"},{"SurahNumber":37,"VerseNumber":19,"Text":"Un sigur ţipăt şi vor vedea atunci"},{"SurahNumber":37,"VerseNumber":20,"Text":"Vor spune: “Vai nouă! Aceasta este Ziua Judecăţii!”"},{"SurahNumber":37,"VerseNumber":21,"Text":"Aceasta este Ziua Cumpenei pe care voi aţi socotit-o minciună"},{"SurahNumber":37,"VerseNumber":22,"Text":"Adunaţi-i pe cei nedrepţi, cu soţiile lor, precum şi cu cei cărora li se închinau"},{"SurahNumber":37,"VerseNumber":23,"Text":"în locul lui Dumnezeu, apoi călăuziţi-i pe drumul Iadului"},{"SurahNumber":37,"VerseNumber":24,"Text":"Opriţi-i! Vor fi întrebaţi"},{"SurahNumber":37,"VerseNumber":25,"Text":"“De ce nu vă ajutaţi unii pe alţii?”"},{"SurahNumber":37,"VerseNumber":26,"Text":"În Ziua aceea, ei vor căuta însă să se supună"},{"SurahNumber":37,"VerseNumber":27,"Text":"Se vor întoarce unii către alţii întrebându-se"},{"SurahNumber":37,"VerseNumber":28,"Text":"şi vor spune: “Voi aţi venit la noi cu jurământ!”"},{"SurahNumber":37,"VerseNumber":29,"Text":"(Diavolii) vor spune: “Nu, voi nu aţi fost credincioşi"},{"SurahNumber":37,"VerseNumber":30,"Text":"Noi nu am avut nici o împuternicire asupra voastră, ci voi aţi fost un popor ticălos"},{"SurahNumber":37,"VerseNumber":31,"Text":"Spusa Domnului nostru s-a împlinit asupra noastră, şi noi acum gustăm"},{"SurahNumber":37,"VerseNumber":32,"Text":"Noi v-am amăgit fiindcă noi înşine eram amăgiţi.”"},{"SurahNumber":37,"VerseNumber":33,"Text":"În Ziua aceea, vor fi părtaşi la osândă"},{"SurahNumber":37,"VerseNumber":34,"Text":"Aşa vom face cu toţi nelegiuiţii"},{"SurahNumber":37,"VerseNumber":35,"Text":"Când li se spunea: “Nu este dumnezeu afară de Dumnezeu”, ei se îngâmfau"},{"SurahNumber":37,"VerseNumber":36,"Text":"şi spuneau: “Să ne părăsim dumnezeii noştri pentru un poet îndrăcit?”"},{"SurahNumber":37,"VerseNumber":37,"Text":"Ba nu! El a venit cu Adevărul şi i-a mărturisit ca drepţi pe cei trimişi înaintea sa"},{"SurahNumber":37,"VerseNumber":38,"Text":"Veţi gusta osânda cea dureroasă"},{"SurahNumber":37,"VerseNumber":39,"Text":"însă nu veţi fi răsplătiţi decât pentru ceea ce aţi făptuit"},{"SurahNumber":37,"VerseNumber":40,"Text":"afară de robii credincioşi lui Dumnezeu"},{"SurahNumber":37,"VerseNumber":41,"Text":"care vor avea o înzestrare cunoscută"},{"SurahNumber":37,"VerseNumber":42,"Text":"fructe, şi vor fi cinstiţi"},{"SurahNumber":37,"VerseNumber":43,"Text":"în Grădinile Plăcerii"},{"SurahNumber":37,"VerseNumber":44,"Text":"pe paturi faţă în faţă"},{"SurahNumber":37,"VerseNumber":45,"Text":"Printre ei va umbla un pocal de la izvor"},{"SurahNumber":37,"VerseNumber":46,"Text":"limpede şi desfătător pentru băutori"},{"SurahNumber":37,"VerseNumber":47,"Text":"care nu dă ameţeală şi nici nu se termină"},{"SurahNumber":37,"VerseNumber":48,"Text":"Cele cu ochi mari şi cu priviri neprihănite vor sta lângă ei"},{"SurahNumber":37,"VerseNumber":49,"Text":"şi vor fi asemenea ouălor ascunse"},{"SurahNumber":37,"VerseNumber":50,"Text":"Ei se vor întoarce unii spre alţii întrebându-se"},{"SurahNumber":37,"VerseNumber":51,"Text":"Unul dintre ei va spune: “Aveam un prieten care spunea"},{"SurahNumber":37,"VerseNumber":52,"Text":"“Oare tu eşti dintre cei care mărturisesc Adevărul"},{"SurahNumber":37,"VerseNumber":53,"Text":"Vom mai fi judecaţi după ce vom muri şi vom fi ţărână şi oase?”"},{"SurahNumber":37,"VerseNumber":54,"Text":"Unul va spune: “Vedeţi ceva de sus?”"},{"SurahNumber":37,"VerseNumber":55,"Text":"El va privi de sus şi îl va vedea pe prietenul său în mijlocul Iadului"},{"SurahNumber":37,"VerseNumber":56,"Text":"El îi va spune: “Pe Dumnezeu! Puţin a lipsit să mă pierzi şi pe mine"},{"SurahNumber":37,"VerseNumber":57,"Text":"Fără harul lui Dumnezeu aş fi fost printre cei puşi la cazne"},{"SurahNumber":37,"VerseNumber":58,"Text":"Nu suntem, aşadar, morţi"},{"SurahNumber":37,"VerseNumber":59,"Text":"Ba da, însă doar de moartea noastră dintâi şi nu vom fi osândiţi!”"},{"SurahNumber":37,"VerseNumber":60,"Text":"Da, acesta este fericirea cea mare"},{"SurahNumber":37,"VerseNumber":61,"Text":"Întru aceasta, să trudească truditorii"},{"SurahNumber":37,"VerseNumber":62,"Text":"Oare acesta nu este o gazdă mai bună decât copacul Zeqqum"},{"SurahNumber":37,"VerseNumber":63,"Text":"Noi l-am făcut ca o ispită celor nedrepţi"},{"SurahNumber":37,"VerseNumber":64,"Text":"El este un copac ce iese din fundul Iadului"},{"SurahNumber":37,"VerseNumber":65,"Text":"iar rodul său este asemenea căpăţânilor de diavoli"},{"SurahNumber":37,"VerseNumber":66,"Text":"Ei vor mânca din el şi îşi vor umple burţile"},{"SurahNumber":37,"VerseNumber":67,"Text":"apoi după el vor bea un amestec clocotind"},{"SurahNumber":37,"VerseNumber":68,"Text":"şi se vor întoarce iarăşi în Iad"},{"SurahNumber":37,"VerseNumber":69,"Text":"Ei vor afla acolo pe taţii lor rătăciţi"},{"SurahNumber":37,"VerseNumber":70,"Text":"şi se vor grăbi pe urmele lor"},{"SurahNumber":37,"VerseNumber":71,"Text":"Cei mai mulţi dintre cei dintâi au fost, înaintea lor, rătăciţi"},{"SurahNumber":37,"VerseNumber":72,"Text":"chiar dacă Noi le-am trimis predicatori"},{"SurahNumber":37,"VerseNumber":73,"Text":"Vezi cum a fost sfârşitul celor care li s-a predicat"},{"SurahNumber":37,"VerseNumber":74,"Text":"afară de robii credincioşi lui Dumnezeu"},{"SurahNumber":37,"VerseNumber":75,"Text":"Noe Ne-a chemat! Cât de Buni sunt Cei care răspund"},{"SurahNumber":37,"VerseNumber":76,"Text":"Noi l-am mântuit pe el şi pe ai săi de potopul cel mare"},{"SurahNumber":37,"VerseNumber":77,"Text":"Noi am făcut seminţia sa să rămână"},{"SurahNumber":37,"VerseNumber":78,"Text":"Şi am lăsat amintirea sa în veac"},{"SurahNumber":37,"VerseNumber":79,"Text":"“Pace lui Noe, în toate lumile!”"},{"SurahNumber":37,"VerseNumber":80,"Text":"Aşa îi răsplătim pe cei făptuitori de bine"},{"SurahNumber":37,"VerseNumber":81,"Text":"El este dintre robii Noştri credincioşi"},{"SurahNumber":37,"VerseNumber":82,"Text":"Apoi i-am înecat pe ceilalţi"},{"SurahNumber":37,"VerseNumber":83,"Text":"De partea lui a fost şi Abraham"},{"SurahNumber":37,"VerseNumber":84,"Text":"El a venit la Domnul tău cu toată inima"},{"SurahNumber":37,"VerseNumber":85,"Text":"spunând tatălui său şi poporului său: “Cui vă închinaţi voi"},{"SurahNumber":37,"VerseNumber":86,"Text":"O înşelătorie, dumnezei afară de Dumnezeu, este ceea ce vreţi"},{"SurahNumber":37,"VerseNumber":87,"Text":"Ce vă închipuiţi despre Domnul lumilor?”"},{"SurahNumber":37,"VerseNumber":88,"Text":"Apoi aruncă o privire spre stele şi spuse"},{"SurahNumber":37,"VerseNumber":89,"Text":"“Eu sunt bolnav!”"},{"SurahNumber":37,"VerseNumber":90,"Text":"Atunci ei îi întoarseră spatele şi plecară"},{"SurahNumber":37,"VerseNumber":91,"Text":"El se repezi, atunci, la dumnezeii lor şi le spuse: “Nu mâncaţi"},{"SurahNumber":37,"VerseNumber":92,"Text":"Ce aveţi de nu vorbiţi?”"},{"SurahNumber":37,"VerseNumber":93,"Text":"El se repezi asupra lor lovindu-i cu dreapta"},{"SurahNumber":37,"VerseNumber":94,"Text":"Oamenii se întoarseră la el alergând"},{"SurahNumber":37,"VerseNumber":95,"Text":"El le spuse: “Vă închinaţi la ceea ce aţi cioplit"},{"SurahNumber":37,"VerseNumber":96,"Text":"iar Dumnezeu v-a creat pe voi şi ceea ce faceţi?”"},{"SurahNumber":37,"VerseNumber":97,"Text":"Ei spuseră: “Zidiţi-i o zidire şi aruncaţi-l în Iad!”"},{"SurahNumber":37,"VerseNumber":98,"Text":"Ei au vrut să viclenească asupra lui, însă Noi i-am înjosit"},{"SurahNumber":37,"VerseNumber":99,"Text":"El spuse: “Eu voi merge către Domnul meu, iar El mă va călăuzi"},{"SurahNumber":37,"VerseNumber":100,"Text":"Domnul meu! Dăruieşte-mi un fiu dintre cei drepţi”"},{"SurahNumber":37,"VerseNumber":101,"Text":"Atunci îi vestirăm un fecior blând"},{"SurahNumber":37,"VerseNumber":102,"Text":"Când ajunse să trudească alături de el, îi spuse: “O, fiul meu! Am văzut în vis că se făcea că te jertfeam. Cum vezi tu oare acest lucru?” El spuse: “O, tată! Fă ceea ce ţi s-a poruncit şi mă vei afla dintre cei răbdători, dacă Dumnezeu va voi!”"},{"SurahNumber":37,"VerseNumber":103,"Text":"După ce amândoi s-au supus, iar Abraham s-a prosternat"},{"SurahNumber":37,"VerseNumber":104,"Text":"Noi i-am strigat: “O, Abraham"},{"SurahNumber":37,"VerseNumber":105,"Text":"Tu ai crezut vedenia. Astfel îi răsplătim Noi pe făptuitorii de bine"},{"SurahNumber":37,"VerseNumber":106,"Text":"Aceasta a fost încercarea cea fără de tăgadă.”"},{"SurahNumber":37,"VerseNumber":107,"Text":"Noi l-am răscumpărat printr-o jertfă măreaţa"},{"SurahNumber":37,"VerseNumber":108,"Text":"şi am lăsat amintirea sa în veac"},{"SurahNumber":37,"VerseNumber":109,"Text":"“Pace lui Abraham!”"},{"SurahNumber":37,"VerseNumber":110,"Text":"Astfel îi răsplătim Noi pe făptuitorii de bine"},{"SurahNumber":37,"VerseNumber":111,"Text":"El a fost dintre robii Noştri credincioşi"},{"SurahNumber":37,"VerseNumber":112,"Text":"Noi i l-am vestit pe Isaac, un profet între cei drepţi"},{"SurahNumber":37,"VerseNumber":113,"Text":"Şi i-am binecuvântat pe el şi pe Isaac. Şi din seminţia lor a fost şi cel făptuitor de bine, precum şi cel nedrept cu sine în chip vădit"},{"SurahNumber":37,"VerseNumber":114,"Text":"Noi am dăruit binele lui Moise şi lui Aaron şi"},{"SurahNumber":37,"VerseNumber":115,"Text":"i-am mântuit pe ei şi pe poporul lor de potopul cel mare"},{"SurahNumber":37,"VerseNumber":116,"Text":"I-am ajutat şi ei au fost învingători"},{"SurahNumber":37,"VerseNumber":117,"Text":"Noi le-am dăruit Cartea cea desluşită"},{"SurahNumber":37,"VerseNumber":118,"Text":"şi i-am călăuzit pe o Cale Dreaptă"},{"SurahNumber":37,"VerseNumber":119,"Text":"Şi am lăsat amintirea lor în veac"},{"SurahNumber":37,"VerseNumber":120,"Text":"“Pace lui Moise şi lui Aaron!”"},{"SurahNumber":37,"VerseNumber":121,"Text":"Astfel îi răsplătim Noi pe făptuitorii de bine"},{"SurahNumber":37,"VerseNumber":122,"Text":"Amândoi au fost dintre robii Noştri credincioşi"},{"SurahNumber":37,"VerseNumber":123,"Text":"Şi Elias a fost dintre cei trimişi"},{"SurahNumber":37,"VerseNumber":124,"Text":"El spuse poporului său: “Nu vă este teamă de Dumnezeu"},{"SurahNumber":37,"VerseNumber":125,"Text":"Îl chemaţi pe Baal şi îl părăsiţi pe bunul Creator"},{"SurahNumber":37,"VerseNumber":126,"Text":"pe Dumnezeu, Domnul vostru şi Domnul strămoşilor voştri dintâi?”"},{"SurahNumber":37,"VerseNumber":127,"Text":"Ei l-au socotit mincinos şi vor fi daţi osândei"},{"SurahNumber":37,"VerseNumber":128,"Text":"afară de robii devotaţi lui Dumnezeu"},{"SurahNumber":37,"VerseNumber":129,"Text":"Noi am lăsat amintirea sa în veac"},{"SurahNumber":37,"VerseNumber":130,"Text":"“Pace lui Elias!”"},{"SurahNumber":37,"VerseNumber":131,"Text":"Astfel îi răsplătim pe făptuitorii de bine"},{"SurahNumber":37,"VerseNumber":132,"Text":"El a fost dintre robii Noştri credincioşi"},{"SurahNumber":37,"VerseNumber":133,"Text":"Şi Lot a fost dintre cei trimişi"},{"SurahNumber":37,"VerseNumber":134,"Text":"Noi l-am mântuit pe el şi pe ai săi laolaltă"},{"SurahNumber":37,"VerseNumber":135,"Text":"afară de o bătrână ce a fost între cei rămaşi în urmă"},{"SurahNumber":37,"VerseNumber":136,"Text":"Apoi i-au stârpit pe ceilalţi"},{"SurahNumber":37,"VerseNumber":137,"Text":"iar voi treceţi peste ei dimineaţa"},{"SurahNumber":37,"VerseNumber":138,"Text":"şi noaptea. Oare nu pricepeţi"},{"SurahNumber":37,"VerseNumber":139,"Text":"Şi Iona a fost dintre cei trimişi"},{"SurahNumber":37,"VerseNumber":140,"Text":"El a fugit la corabia încărcată"},{"SurahNumber":37,"VerseNumber":141,"Text":"apoi a tras la sorţi, şi a fost dintre cei sortiţi pieirii"},{"SurahNumber":37,"VerseNumber":142,"Text":"Peştele l-a înghiţit pe când se dojenea pe sine"},{"SurahNumber":37,"VerseNumber":143,"Text":"Dacă nu ar fi fost printre cei care preamăresc"},{"SurahNumber":37,"VerseNumber":144,"Text":"ar fi rămas în pântecele lui până în Ziua Învierii"},{"SurahNumber":37,"VerseNumber":145,"Text":"Noi l-am aruncat apoi bolnav pe ţărmul gol"},{"SurahNumber":37,"VerseNumber":146,"Text":"şi am făcut să crească asupra lui un copac de Yaqtin"},{"SurahNumber":37,"VerseNumber":147,"Text":"Noi l-am trimis apoi la o sută de mii de oameni ori chiar mai mulţi"},{"SurahNumber":37,"VerseNumber":148,"Text":"Ei au crezut şi Noi le-am dăruit bucurii o vreme"},{"SurahNumber":37,"VerseNumber":149,"Text":"“Domnul tău are fiice, pe când ei au fii"},{"SurahNumber":37,"VerseNumber":150,"Text":"Am creat, sub ochii lor, îngerii-femei?”"},{"SurahNumber":37,"VerseNumber":151,"Text":"Vor spune oare în nemernicia lor"},{"SurahNumber":37,"VerseNumber":152,"Text":"“Dumnezeu a odrăslit!...” Da, sunt mincinoşi"},{"SurahNumber":37,"VerseNumber":153,"Text":"El a ales fiicele înaintea fiilor"},{"SurahNumber":37,"VerseNumber":154,"Text":"“Ce aveţi? Cum judecaţi"},{"SurahNumber":37,"VerseNumber":155,"Text":"Nu chibzuiţi deloc"},{"SurahNumber":37,"VerseNumber":156,"Text":"Ori poate aveţi vreo împuternicire desluşită"},{"SurahNumber":37,"VerseNumber":157,"Text":"Veniţi cu Cartea voastră, dacă spuneţi adevărul!”"},{"SurahNumber":37,"VerseNumber":158,"Text":"Ei au făcut între El şi ginni o înrudire, însă nu ştiu că ginni vor fi şi ei aduşi înaintea Lui"},{"SurahNumber":37,"VerseNumber":159,"Text":"Mărire lui Dumnezeu peste ceea ce-şi închipuie ei"},{"SurahNumber":37,"VerseNumber":160,"Text":"afară de robii lui Dumnezeu cei curaţi"},{"SurahNumber":37,"VerseNumber":161,"Text":"Nici voi şi nici cei la care vă închinaţi"},{"SurahNumber":37,"VerseNumber":162,"Text":"nu veţi ispiti pe nimeni"},{"SurahNumber":37,"VerseNumber":163,"Text":"ci numai pe cel care va fi azvârlit în Iad"},{"SurahNumber":37,"VerseNumber":164,"Text":"“Nu este nimeni dintre noi care să nu aibă un loc cunoscut"},{"SurahNumber":37,"VerseNumber":165,"Text":"Noi suntem cei aşezaţi în rânduri"},{"SurahNumber":37,"VerseNumber":166,"Text":"Noi suntem cei care Îl preamărim.”"},{"SurahNumber":37,"VerseNumber":167,"Text":"Ei au să spună"},{"SurahNumber":37,"VerseNumber":168,"Text":"“Dacă am fi avut o amintire de la cei dintâi"},{"SurahNumber":37,"VerseNumber":169,"Text":"am fi fost robii lui Dumnezeu cei devotaţi.”"},{"SurahNumber":37,"VerseNumber":170,"Text":"Ei nu au crezut în El, însă vor afla curând"},{"SurahNumber":37,"VerseNumber":171,"Text":"Cuvântul Nostru a mers înainte la robii Noştri trimişi"},{"SurahNumber":37,"VerseNumber":172,"Text":"Şi ei vor fi cei ajutaţi"},{"SurahNumber":37,"VerseNumber":173,"Text":"şi oştirea noastră va învinge pentru ei"},{"SurahNumber":37,"VerseNumber":174,"Text":"Întoarce-le spatele o vreme"},{"SurahNumber":37,"VerseNumber":175,"Text":"Uită-te la ei, căci şi ei se vor uita curând"},{"SurahNumber":37,"VerseNumber":176,"Text":"Caută să grăbească osânda Noastră"},{"SurahNumber":37,"VerseNumber":177,"Text":"Când se va coborî în curtea lor va fi o dimineaţă rea pentru cei cărora li s-a predicat"},{"SurahNumber":37,"VerseNumber":178,"Text":"Întoarce-le spatele o vreme"},{"SurahNumber":37,"VerseNumber":179,"Text":"Uită-te la ei, căci şi ei se vor uita curând"},{"SurahNumber":37,"VerseNumber":180,"Text":"Mărire Domnului tău, Domnul Puterii asupra a ceea ce-şi închipuie ei"},{"SurahNumber":37,"VerseNumber":181,"Text":"Pace trimişilor"},{"SurahNumber":37,"VerseNumber":182,"Text":"Laudă lui Dumnezeu, Domnul lumilor"}]}