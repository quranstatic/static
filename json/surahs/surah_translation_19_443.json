{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":19,"VerseNumber":1,"Text":"Каф. Га. Я. Айн. Сад"},{"SurahNumber":19,"VerseNumber":2,"Text":"Згадка про милість Господа твого до раба Його Закарії"},{"SurahNumber":19,"VerseNumber":3,"Text":"Коли він закликав Господа свого таємно"},{"SurahNumber":19,"VerseNumber":4,"Text":"сказавши: «Господи, кістки мої ослабли, голова виблискує сивиною, а раніше, пам’ятаю, я не був розчарований у своїх молитвах до Тебе"},{"SurahNumber":19,"VerseNumber":5,"Text":"І, воістину, я боюся [вчинків] моїх родичів після смерті моєї, а дружина моя безплідна. Тож дай мені нащадка від Тебе"},{"SurahNumber":19,"VerseNumber":6,"Text":"який наслідує мене й рід Якуба. І зроби його, Господи, таким, щоб Ти був ним задоволений!»"},{"SurahNumber":19,"VerseNumber":7,"Text":"О Закаріє! Воістину, Ми тішимо тебе звісткою про хлопчика на ім’я Ях’я. Раніше Ми не створювали нікого з таким іменем"},{"SurahNumber":19,"VerseNumber":8,"Text":"Той відповів: «Господи! Як може бути в мене хлопчик, коли моя дружина безплідна, і я немічний від старості»"},{"SurahNumber":19,"VerseNumber":9,"Text":"Сказали йому: «Так сказав Господь твій: «Це легко для Мене, бо Я перед цим уже створив тебе, хоч ти й був нічим»"},{"SurahNumber":19,"VerseNumber":10,"Text":"Він відповів: «Господи, дай мені знамення!» Сказав [Господь]: «Знаменням тобі буде те, що три ночі не розмовлятимеш ти із людьми, хоча й не будеш німим!»"},{"SurahNumber":19,"VerseNumber":11,"Text":"Вийшов Закарія зі святилища й відкрився їм: «Воістину, прославляйте [Аллага] вранці й увечері!»"},{"SurahNumber":19,"VerseNumber":12,"Text":"О Ях’є! Міцно тримайся Писання! І дарували Ми йому мудрість іще в дитинстві"},{"SurahNumber":19,"VerseNumber":13,"Text":"жертовність від Нас і чистоту. І був він богобоязливим"},{"SurahNumber":19,"VerseNumber":14,"Text":"і добрим до своїх батьків, і не був він гордим чи неслухняним"},{"SurahNumber":19,"VerseNumber":15,"Text":"Мир йому в день народження, в день смерті та в день воскресіння до життя"},{"SurahNumber":19,"VerseNumber":16,"Text":"І згадай у Писанні Мар’ям, коли вона віддалилася від своїх рідних у місце східне"},{"SurahNumber":19,"VerseNumber":17,"Text":"і сховалася від них за завісою. І Ми послали до неї Нашого Духа, який уподібнився статному чоловіку"},{"SurahNumber":19,"VerseNumber":18,"Text":"Вона сказала: «Воістину, шукаю в Милостивого захисту від тебе, хіба що ти богобоязливий!»"},{"SurahNumber":19,"VerseNumber":19,"Text":"Він відповів: «Воістину, я тільки посланець Господа твого й маю дарувати тобі пречистого хлопчика!»"},{"SurahNumber":19,"VerseNumber":20,"Text":"Вона сказала: «Як може бути в мене хлопчик, коли жоден чоловік не торкався мене й не була я блудницею?»"},{"SurahNumber":19,"VerseNumber":21,"Text":"Він сказав: «Так станеться, бо сказав те Господь твій. Це легко для Нього!» І Ми зробимо його знаменням для людей та милістю від Нас. Цю справу вже вирішено"},{"SurahNumber":19,"VerseNumber":22,"Text":"Тож вона завагітніла й віддалилася в місце далеке"},{"SurahNumber":19,"VerseNumber":23,"Text":"Підійшла з пологовими муками до стовбура пальми й сказала: «Як би я хотіла вмерти раніше й бути назавжди забутою!»"},{"SurahNumber":19,"VerseNumber":24,"Text":"І вигукнув з-під неї [Іса]: «Не журись, Господь створив біля тебе струмок"},{"SurahNumber":19,"VerseNumber":25,"Text":"Нахили до себе стовбур пальми й струсони — на тебе посипляться свіжі фініки"},{"SurahNumber":19,"VerseNumber":26,"Text":"Їж, пий та заспокойся! А якщо побачиш якусь людину, то скажи: «Я дала Милостивому обітницю постити й не стану розмовляти сьогодні ні з ким із людей!»"},{"SurahNumber":19,"VerseNumber":27,"Text":"Вона прийшла до своїх рідних, несучи його. Сказали ті: «О Мар’ям! Ти зробила жахливу річ"},{"SurahNumber":19,"VerseNumber":28,"Text":"О сестро Гаруна! Батько твій не був поганою людиною і мати твоя не була розпусницею!»"},{"SurahNumber":19,"VerseNumber":29,"Text":"Та вона вказала на [Ісу]. Вони запитали: «Як ми можемо говорити з ним, коли він — немовля?»"},{"SurahNumber":19,"VerseNumber":30,"Text":"Він сказав: «Воістину, я — раб Аллага. Він дарував мені Писання й зробив мене пророком"},{"SurahNumber":19,"VerseNumber":31,"Text":"Він зробив мене благословенним [усюди], де б я не був, зобов’язав мене молитися й давати закят, доки я буду жити"},{"SurahNumber":19,"VerseNumber":32,"Text":"бути шанобливим до матері моєї й не зробив мене зверхнім, нещасним"},{"SurahNumber":19,"VerseNumber":33,"Text":"Мир мені в день мого народження, в день моєї смерті та в день, коли я воскресну до життя!»"},{"SurahNumber":19,"VerseNumber":34,"Text":"Такий Іса, син Мар’ям. Це — правдиве слово про нього — про кого вони так сперечаються"},{"SurahNumber":19,"VerseNumber":35,"Text":"Не годиться Аллагу народжувати, Преславний Він! Коли вирішує Він щось, то тільки говорить: «Будь!» — і воно є"},{"SurahNumber":19,"VerseNumber":36,"Text":"І, воістину, Аллаг — мій Господь і ваш Господь. Тож поклоняйтеся Йому, це — прямий шлях"},{"SurahNumber":19,"VerseNumber":37,"Text":"Сперечаються між собою різні групи. Горе невіруючим від того, в чому вони пересвідчаться у Великий День"},{"SurahNumber":19,"VerseNumber":38,"Text":"Як же ясно вони будуть чути й бачити того Дня, коли постануть перед Нами! Але ж сьогодні нечестивці справді блукають у явній омані"},{"SurahNumber":19,"VerseNumber":39,"Text":"Тож попередь їх про День Втрат, бо рішення про них уже прийнято, але вони не зважають на це та не вірують"},{"SurahNumber":19,"VerseNumber":40,"Text":"Воістину, Ми успадкуємо землю й тих, хто на ній, і вони повернуться до Нас"},{"SurahNumber":19,"VerseNumber":41,"Text":"І згадай у Писанні Ібрагіма. Воістину, він був праведником, пророком"},{"SurahNumber":19,"VerseNumber":42,"Text":"Коли він сказав своєму батькові: «Батьку мій! Чому ти поклоняєшся тому, що не чує й не бачить і не порятує тебе ні від чого"},{"SurahNumber":19,"VerseNumber":43,"Text":"Батьку мій! До мене прийшло знання, яке не було відкрито тобі. Іди за мною, я поведу тебе прямим шляхом"},{"SurahNumber":19,"VerseNumber":44,"Text":"Батьку мій! Не поклоняйся шайтану, бо шайтан не послухався Милостивого"},{"SurahNumber":19,"VerseNumber":45,"Text":"Батьку мій! Воістину, я боюся, що впаде на тебе кара від Милостивого й ти станеш приятелем шайтана!»"},{"SurahNumber":19,"VerseNumber":46,"Text":"Той відповів: «Невже ти відступишся від моїх богів, Ібрагіме? Якщо ти не вгамуєшся, то я справді поб’ю тебе камінням! Залиш мене надовго!»"},{"SurahNumber":19,"VerseNumber":47,"Text":"Сказав [Ібрагім]: «Мир тобі! Я проситиму прощення для тебе в Господа, воістину, Він — поблажливий до мене"},{"SurahNumber":19,"VerseNumber":48,"Text":"Але я зрікаюся вас і тих, до кого ви молитесь замість Аллага. І я звертаюсь до Господа мого. Можливо, Він не відмовить мені в цьому, і я не буду нещасним»"},{"SurahNumber":19,"VerseNumber":49,"Text":"Коли полишив він їх і тих, кому вони поклонялися замість Аллага, Ми дарували йому Ісхака та Якуба й зробили їх пророками"},{"SurahNumber":19,"VerseNumber":50,"Text":"Наділили Ми їх милістю Нашою й лишили про них високе, правдиве слово"},{"SurahNumber":19,"VerseNumber":51,"Text":"Згадай у Писанні Мусу — він був щирим, був посланцем і пророком"},{"SurahNumber":19,"VerseNumber":52,"Text":"Покликали Ми його з правого боку гори, наблизивши до Себе, й розмовляли з ним потаємно"},{"SurahNumber":19,"VerseNumber":53,"Text":"І дарували Ми йому з Нашої милості брата його Гаруна, пророка"},{"SurahNumber":19,"VerseNumber":54,"Text":"І згадай у Писанні Ісмаїля — воістину, він був правдивим в обіцянках, був посланцем і пророком"},{"SurahNumber":19,"VerseNumber":55,"Text":"І наказав він своїм людям молитися й давати закят; і його Господь був задоволений ним"},{"SurahNumber":19,"VerseNumber":56,"Text":"І згадай у Писанні Ідріса — воістину, він був праведником, пророком"},{"SurahNumber":19,"VerseNumber":57,"Text":"Ми піднесли його на високе місце"},{"SurahNumber":19,"VerseNumber":58,"Text":"Це — ті, кого наділив Аллаг благами, вони — пророки, нащадки Адама й тих, кого порятували Ми разом із Нухом; нащадки Ібрагіма та Ісраїля, одні з тих, кого Ми повели прямим шляхом і обрали. Коли читали їм знамення Милостивого, вони низько вклонялися й плакали"},{"SurahNumber":19,"VerseNumber":59,"Text":"Змінили їх нащадки, які перестали молитися й пішли за своїми ницими бажаннями. Вони прийдуть до загибелі"},{"SurahNumber":19,"VerseNumber":60,"Text":"Окрім тих, які покаялися, увірували й робили добро — вони ввійдуть до раю й не будуть там нічим ображені"},{"SurahNumber":19,"VerseNumber":61,"Text":"В сади Едену, які Милостивий пообіцяв Своїм рабам. Воістину, обіцянка Його буде виконана"},{"SurahNumber":19,"VerseNumber":62,"Text":"Не почують вони там марних розмов, а лише слова: «Мир!»; їм — наділ їхній вранці та ввечері"},{"SurahNumber":19,"VerseNumber":63,"Text":"Таким є рай. Успадкують його ті з Наших рабів, які богобоязливі"},{"SurahNumber":19,"VerseNumber":64,"Text":"[Сказали ангели]: «Ми сходимо тільки за наказом Господа твого, належить Йому те, що попереду нас, і те, що позаду нас. І Господь твій не забуває нічого!»"},{"SurahNumber":19,"VerseNumber":65,"Text":"Господь небес, землі й того, що поміж ними! Поклоняйся Йому та будь твердим у цьому! Чи знаєш ти рівного Йому"},{"SurahNumber":19,"VerseNumber":66,"Text":"І запитує людина: «Коли я помру, невже повернуть мене до життя?»"},{"SurahNumber":19,"VerseNumber":67,"Text":"Хіба людина не пам’ятає, як колись Ми створили її, хоч вона була раніше нічим"},{"SurahNumber":19,"VerseNumber":68,"Text":"І клянуся Господом твоїм, Ми зберемо і їх, і шайтанів, поставивши потім навколо геєни на коліна"},{"SurahNumber":19,"VerseNumber":69,"Text":"Потім зберемо з кожної групи тих, хто найвпертіше не слухався Милостивого"},{"SurahNumber":19,"VerseNumber":70,"Text":"Нам краще знати, хто з них заслуговує місця у вогні"},{"SurahNumber":19,"VerseNumber":71,"Text":"І, воістину, нема серед вас таких, хто не пройде над геєною! Це вирішено Господом твоїм остаточно.[CCXXV]"},{"SurahNumber":19,"VerseNumber":72,"Text":"Потім Ми врятуємо тих, які богобоязливі, а несправедливих залишимо там на колінах"},{"SurahNumber":19,"VerseNumber":73,"Text":"І коли читають їм Наші знамення, невіруючі говорять тим, які увірували: «Яка з двох груп вища й краща за місцем?»"},{"SurahNumber":19,"VerseNumber":74,"Text":"О, скільки ж поколінь до них Ми знищили! А вони переважали їх і багатством, і зовнішнім виглядом"},{"SurahNumber":19,"VerseNumber":75,"Text":"Скажи: «Тим, хто заблукав, хай подовжить Милостивий життя, доки не побачать вони обіцяне їм — чи покарання, чи прихід Часу. Тоді вони знатимуть, чиє місце гірше та чиє військо слабше»"},{"SurahNumber":19,"VerseNumber":76,"Text":"І зміцнює Аллаг на прямому шляху тих, хто встав на нього; нетлінні добрі вчинки кращі перед Господом твоїм за винагородою і відплатою"},{"SurahNumber":19,"VerseNumber":77,"Text":"Чи бачив ти того, хто не увірував у Наші знамення й сказав: «Я неодмінно стану наділеним багатством і дітьми»"},{"SurahNumber":19,"VerseNumber":78,"Text":"Чи знає він потаємне, чи, може, уклав завіт із Милостивим"},{"SurahNumber":19,"VerseNumber":79,"Text":"Та ж ні! Ми запишемо сказане ним і збільшимо йому покарання"},{"SurahNumber":19,"VerseNumber":80,"Text":"І дійде до Нас сказане ним, і він постане перед Нами одинаком"},{"SurahNumber":19,"VerseNumber":81,"Text":"Вони поклоняються, крім Аллага, іншим богам, щоб отримати від них могутність"},{"SurahNumber":19,"VerseNumber":82,"Text":"Але ж ні! Вони відкинуть їхнє поклоніння й стануть їм ворогами"},{"SurahNumber":19,"VerseNumber":83,"Text":"Хіба ти не знаєш, що Ми відіслали до невіруючих шайтанів, щоб вони підбурювали їх"},{"SurahNumber":19,"VerseNumber":84,"Text":"Тож не поспішай з ними! Ми рахуємо число [вчинків] їхніх"},{"SurahNumber":19,"VerseNumber":85,"Text":"Одного дня Ми покличемо богобоязливих до Милостивого почесним почотом"},{"SurahNumber":19,"VerseNumber":86,"Text":"а грішників поженемо в геєну — спраглими"},{"SurahNumber":19,"VerseNumber":87,"Text":"Ніхто не отримає заступництва, крім тих, хто має завіт із Аллагом"},{"SurahNumber":19,"VerseNumber":88,"Text":"І ще кажуть: «Милостивий узяв сина»"},{"SurahNumber":19,"VerseNumber":89,"Text":"Справді, ви стверджуєте жахливу річ"},{"SurahNumber":19,"VerseNumber":90,"Text":"Від цього здатні розколотися небо, розсипатися земля й зруйнуватися гори"},{"SurahNumber":19,"VerseNumber":91,"Text":"Від того, що вони приписали Милостивому сина"},{"SurahNumber":19,"VerseNumber":92,"Text":"Не годиться Милостивому мати сина"},{"SurahNumber":19,"VerseNumber":93,"Text":"Воістину, кожен із тих, хто на небесах і на землі, постане перед Аллагом лише як раб"},{"SurahNumber":19,"VerseNumber":94,"Text":"Він знає їхнє число й перелічив їх"},{"SurahNumber":19,"VerseNumber":95,"Text":"І кожен із них постане перед Ним у День Воскресіння одинаком"},{"SurahNumber":19,"VerseNumber":96,"Text":"Воістину, тих, які увірували й робили добрі справи, Милостивий наділив любов’ю"},{"SurahNumber":19,"VerseNumber":97,"Text":"І полегшили Ми [Коран] твоєю мовою, щоб ти сповістив його богобоязливим та застеріг ним людей, які сперечаються"},{"SurahNumber":19,"VerseNumber":98,"Text":"А скільки поколінь перед ними Ми знищили! Чи ти знайдеш хоч одного з них, чи почуєш їхній шепіт"}]}