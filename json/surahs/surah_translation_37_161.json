{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":37,"VerseNumber":1,"Text":"قسم به آنان که (در مقام عبودیّت و انقیاد) محکم صف کشیده‌اند"},{"SurahNumber":37,"VerseNumber":2,"Text":"و قسم به آنان که سخت باز می‌دارند"},{"SurahNumber":37,"VerseNumber":3,"Text":"و قسم به آنان که پیاپی (آیات خدا را) تلاوت می‌کنند"},{"SurahNumber":37,"VerseNumber":4,"Text":"قطعاً معبود شما یکی است (نه بیشتر)"},{"SurahNumber":37,"VerseNumber":5,"Text":"آن کسی که خداوند آسمانها و زمین و همه‌ی چیزهائی است که در میان آن دو قرار دارد، و خداوند مشرقها است"},{"SurahNumber":37,"VerseNumber":6,"Text":"ما نزدیکترین آسمان (به شما) را با زینت ستارگان آراسته‌ایم"},{"SurahNumber":37,"VerseNumber":7,"Text":"ما آن را از هر شیطان متمرّدی، کاملاً حفظ کرده‌ایم"},{"SurahNumber":37,"VerseNumber":8,"Text":"آنان نمی‌توانند به گروه والامقام (و صدرنشینان عالم ملکوت، که فرشتگان کبارند) دزدکی گوش فرا دهند (و اسرار غیب را بشنوند) چرا که از هر سو به سویشان (تیرهای شهاب) نشانه می‌رود"},{"SurahNumber":37,"VerseNumber":9,"Text":"آنان سخت (به عقب رانده می‌شوند و از صحنه‌ی آسمان) طرد می‌گردند، و عذاب به تمام و کمالی (در دنیا) و دائمی و سرمدی (در آخرت) دارند"},{"SurahNumber":37,"VerseNumber":10,"Text":"و امّا از آنان هر که با سرعت استراق سمعی کند، فوراً آذرخشی سوراخ کننده (ی جو آسمان و بدن آن شیطان) به دنبال او روان می‌گردد (و وی را می‌سوزاند و نابودش می‌گرداند)"},{"SurahNumber":37,"VerseNumber":11,"Text":"(به منکران بعث و قیامت بگو و) از ایشان پرس و جو کن که آیا آفرینش (دوباره‌ی) ایشان سخت‌تر و دشوارتر است یا آفرینش (آسمانها و زمین و فرشتگان و سایر) چیزهائی که آفریده‌ایم؟ ما که ایشان را از گِل چسبنده‌ی ناچیزی (در آغاز خلقت انسان) آفریده‌ایم (و بر آفرینش آنان توانا بوده‌ایم. لذا سهل و ساده ایشان را بازآفرینی می‌کنیم و مشکلی در این امر نمی‌بینیم)"},{"SurahNumber":37,"VerseNumber":12,"Text":"امّا تو (آن قدر مسأله‌ی معاد را مسلّم و واضح می‌بینی که از ناباوری ایشان) تعجّب می‌کنی، و ایشان (آن قدر مسأله‌ی معاد را محال و ناممکن می‌دانند که هم تو و هم معاد را) مسخره می‌کنند"},{"SurahNumber":37,"VerseNumber":13,"Text":"و هنگامی که بدانان (قدرت خدا و ادلّه‌ی قیامت) تذکّر داده شود، متذکّر و پندپذیر نمی‌گردند. (و به کفر و شرک و زشتکاریهای خود ادامه می‌دهند)"},{"SurahNumber":37,"VerseNumber":14,"Text":"و هر گاه معجزه‌ای (از معجزات) یا دلیلی (از دلائل دالّ بر قدرت خدا) را ببینند، (نه تنها خود به تمسخر می‌پردازند، بلکه) دیگران را به مسخره کردن فرا می‌خوانند"},{"SurahNumber":37,"VerseNumber":15,"Text":"و خواهند گفت: این (چیزی که ما می‌بینیم) جز جادوی آشکار و روشنی نیست"},{"SurahNumber":37,"VerseNumber":16,"Text":"آیا هنگامی که مردیم و خاک و استخوان گشتیم، ما زنده گردانده می‌شویم؟"},{"SurahNumber":37,"VerseNumber":17,"Text":"آیا پدران و نیاکان گذشته‌ی ما نیز (زنده می‌گردند که سالیان سال است مرده‌اند و ذرّات وجودشان در پهنه‌ی زمین پراکنده و نابود شده است؟)"},{"SurahNumber":37,"VerseNumber":18,"Text":"بگو: بلی! (همه‌ی شما زنده می‌شوید) در حالی که خوار و پست خواهید بود"},{"SurahNumber":37,"VerseNumber":19,"Text":"تنها یک صدا خواهد بود و به ناگاه آنان (سر از گورها به در آورده و به چیزی که بدیشان وعده داده شده خیره می‌شوند و) می‌نگرند"},{"SurahNumber":37,"VerseNumber":20,"Text":"و خواهند گفت: ای وای بر ما! این، روز جزا است"},{"SurahNumber":37,"VerseNumber":21,"Text":"(و بدیشان پاسخ داده می‌شود:) این، روز داوری و حسابرسی است، همان روزی که در دنیا دروغش می‌نامیدید"},{"SurahNumber":37,"VerseNumber":22,"Text":"(ای فرشتگان من!) کسانی را که (با کفر و زندقه به خود) ستم کرده‌اند، همراه با همسران (کفر پیشه‌ی) آنان، به همراه آنچه می‌پرستیده‌اند، جمع‌آوری کنید"},{"SurahNumber":37,"VerseNumber":23,"Text":"غیر از خدا (هر چه را پرستش می‌کرده‌اند، همه را یکجا گرد آورید و) آن گاه آنان را به راه دوزخ راهنمائی کنید (تا بدان در آیند)"},{"SurahNumber":37,"VerseNumber":24,"Text":"آنان را نگاه دارید که باید بازپرسی شوند (و از عقائد و اعمالشان پرسیده شود)"},{"SurahNumber":37,"VerseNumber":25,"Text":"(ای مشرکان!) شما چرا همدیگر را یاری نمی‌دهید (و در نجات هم نمی‌کوشید؟)"},{"SurahNumber":37,"VerseNumber":26,"Text":"بلکه آنان امروز کاملاً مطیع و تسلیمند"},{"SurahNumber":37,"VerseNumber":27,"Text":"(در این حال) بعضی رو به بعضی می‌نمایند و همدیگر را بازخواست می‌کنند"},{"SurahNumber":37,"VerseNumber":28,"Text":"(مستضعفان به مستکبران) می‌گویند: شما از راه خیرخواهی به سوی ما می‌آمدید (تا به ما ضربه بزنید و گمراهمان سازید)"},{"SurahNumber":37,"VerseNumber":29,"Text":"(مستکبران به مستضعفان در پاسخ) می‌گویند: بلکه خودتان بی‌ایمان و بی‌باور بودید (گناه ما چیست. بروید و خویشتن را سرزنش و نفرین کنید)"},{"SurahNumber":37,"VerseNumber":30,"Text":"ما که هیچ گونه سلطه و قدرتی بر شما نداشتیم (تا از شما سلب اختیار کنیم) بلکه خودتان مردمان سرکش و نافرمانی بودید (و بر حق و حقیقت شوریدید و به چنین روزی افتادید)"},{"SurahNumber":37,"VerseNumber":31,"Text":"پس عذاب پروردگارمان گریبانگیرمان شد، و ما باید آن را بچشیم"},{"SurahNumber":37,"VerseNumber":32,"Text":"ما خودمان گمراه بودیم و شما را هم گمراه کردیم"},{"SurahNumber":37,"VerseNumber":33,"Text":"در نتیجه آنان در آن زمان (همگی، اعم از راهبران و پیروان) در عذاب، با یکدیگر و مشترکند"},{"SurahNumber":37,"VerseNumber":34,"Text":"ما این گونه با بزهکاران رفتار می‌کنیم"},{"SurahNumber":37,"VerseNumber":35,"Text":"(چرا که) وقتی که بدانان گفته می‌شد: جز خدا معبودی نیست، بزرگی می‌نمودند (و خویشتن را بالاتر از آن می‌دیدند که یکتاپرستی را بپذیرند)"},{"SurahNumber":37,"VerseNumber":36,"Text":"و می‌گفتند: آیا ما برای (سخن) چکامه‌سرای دیوانه‌ای، معبودهای خویش را رها سازیم؟"},{"SurahNumber":37,"VerseNumber":37,"Text":"(امّا او شاعر و مجنون نیست و) بلکه حق را آورده و پیغمبران را تصدیق کرده است. (محتوای دعوت محمّد و هماهنگی آن با دعوت انبیاء، دلیل صدق گفتار او است)"},{"SurahNumber":37,"VerseNumber":38,"Text":"شما (ای مشرکان کوردل!) قطعاً عذاب دردناک (الهی) را خواهید چشید"},{"SurahNumber":37,"VerseNumber":39,"Text":"و جز در برابر کارهائی که می‌کرده‌اید کیفر داده نمی‌شوید"},{"SurahNumber":37,"VerseNumber":40,"Text":"مگر بندگان مخلص خدا (که پروردگارشان از کیفر لغزشهایشان می‌گذرد، و پاداش مضاعف ده تا هفت صد برابر کردار نیکشان و گاهی افزون بر آن، بدیشان عطاء می‌فرماید)"},{"SurahNumber":37,"VerseNumber":41,"Text":"ایشان را روزیِ ویژه و معیّنی است"},{"SurahNumber":37,"VerseNumber":42,"Text":"یعنی میوه‌های رنگارنگ. و آنان مکرّم و معزّزند (و با نهایت احترام از ایشان پذیرائی می‌گردد)"},{"SurahNumber":37,"VerseNumber":43,"Text":"در میان باغها و بوستانهای پر نعمت بهشت بسر می‌برند"},{"SurahNumber":37,"VerseNumber":44,"Text":"بالای تختهای آراسته و مزیّن، روبه‌روی یکدیگر می‌نشینند"},{"SurahNumber":37,"VerseNumber":45,"Text":"قدحهای می برگرفته از رودبار جاری شراب، گرداگرد آنان در گردش است"},{"SurahNumber":37,"VerseNumber":46,"Text":"می سفیدرنگ و خوشگواری برای نوشندگان"},{"SurahNumber":37,"VerseNumber":47,"Text":"نه در آن تباهیها و گرفتاریهائی (همچون بیهوشی و سردرد و سایر مضرّات و مفاسد) است، و نه میخواران از آن به حالت تهوّع (و استفراغ و عرق و کثرت ادرار) در می‌آیند"},{"SurahNumber":37,"VerseNumber":48,"Text":"همسرانی دارند با چشمانی درشت و خمارآلود"},{"SurahNumber":37,"VerseNumber":49,"Text":"انگار آنان تخمهای (شترمرغ) هستند که (در زیر بال و پر شترمرغ) پنهان (از دید مردمان و گرد و غبار) باشند"},{"SurahNumber":37,"VerseNumber":50,"Text":"بعضی (از این افراد مخلص) رو به بعضی دیگرمی‌کنند و از یگدیگر می‌پرسند (که حال چه احوالی دارند، و در دنیا چه می‌کردند و چه می‌دیدند؟)"},{"SurahNumber":37,"VerseNumber":51,"Text":"یکی از آنان می‌گوید: من همنشینی (در دنیا) داشتم (که با من درباره‌ی دین و قوانین آسمانی مجادله می‌کرد)"},{"SurahNumber":37,"VerseNumber":52,"Text":"می‌گفت: آیا تو از زمره‌ی کسانی هستی که باور می‌کنند (به این که بعد از مرگ، زندگی و رستاخیزی، و حساب و کتابی، و سزا و جزائی در میان است؟)"},{"SurahNumber":37,"VerseNumber":53,"Text":"آیا زمانی که مُردیم و خاک و استخوان شدیم، آیا ما مورد بازخواست (از اعمال و اقوال خود) قرار می‌گیریم و سزا و جزا می‌بینیم؟"},{"SurahNumber":37,"VerseNumber":54,"Text":"(سپس آن بهشتی، رو به دوستان بهشتی خود کرده) می‌گوید: آیا شما می‌توانید نگاهی (به دوزخ) بیندازید و او را بنگرید؟"},{"SurahNumber":37,"VerseNumber":55,"Text":"پس آن گاه خودش دیده‌ور می‌شود (و به دوزخ می‌نگرد) و او را در وسط دوزخ می‌بیند"},{"SurahNumber":37,"VerseNumber":56,"Text":"می‌گوید: به خدا سوگند! نزدیک بود (با نیرنگ خود) مرا پرت کنی و هلاکم سازی"},{"SurahNumber":37,"VerseNumber":57,"Text":"اگر نعمت (هدایت و توفیق) پروردگارم (دستگیرم) نبود، من هم (هم اینک) از احضار شدگان (در دوزخ) بودم"},{"SurahNumber":37,"VerseNumber":58,"Text":"آیا ما دیگر نمی‌میریم؟"},{"SurahNumber":37,"VerseNumber":59,"Text":"مگر مرگ نخستینی که داشتیم (و بعد از آن برانگیخته شدیم) و ما هرگز عذاب داده نمی‌شویم"},{"SurahNumber":37,"VerseNumber":60,"Text":"این (نعمت و کرامتی که خدا به ما روا دیده است) واقعاً پیروزی بزرگی است (که به دست آورده‌ایم، و رستگاری سترگی است از عقاب و عذاب اخرویی که در دنیا از آن می‌ترسیدیم)"},{"SurahNumber":37,"VerseNumber":61,"Text":"برای رسیدن به چنین چیزی، کارکنان باید کار کنند"},{"SurahNumber":37,"VerseNumber":62,"Text":"آیا آن (همه نعمتهای بیکران و جاویدانی) که بهشتیان را با آن پذیرائی می‌کنند بهتر است، یا درخت زقّوم (نفرت‌انگیز که از آن به دوزخیان می‌دهند؟)"},{"SurahNumber":37,"VerseNumber":63,"Text":"ما آن را مایه‌ی رنج و محنت ستمگران کرده‌ایم"},{"SurahNumber":37,"VerseNumber":64,"Text":"زقّوم درختی است که در ته دوزخ می‌روید"},{"SurahNumber":37,"VerseNumber":65,"Text":"شکوفه و میوه‌ی آن انگار کلّه‌های شیاطین است"},{"SurahNumber":37,"VerseNumber":66,"Text":"دوزخیان از آن می‌خورند و شکمها را از آن پر و آکنده می‌سازند"},{"SurahNumber":37,"VerseNumber":67,"Text":"سپس آب داغ کثیف و آلوده‌ای را بر آن می‌نوشند"},{"SurahNumber":37,"VerseNumber":68,"Text":"آن گاه (که از زقّوم خوردند و از آب داغِ آلوده نوشیدند) به دوزخ برمی‌گردند"},{"SurahNumber":37,"VerseNumber":69,"Text":"(آنان شایسته‌ی چنین عذابی هستند. چرا که) پدران خود را در گمراهی یافته‌اند (و به دنبال ایشان کورکورانه روان گشته‌اند)"},{"SurahNumber":37,"VerseNumber":70,"Text":"(چنان دل و دین به تقلید نیاکان داده‌اند که انگار) آنان را به دنبال نیاکانشان به شتاب می‌رانند"},{"SurahNumber":37,"VerseNumber":71,"Text":"قبل از اینان هم، اکثر پیشینیان گمراه بوده‌اند (چون مثل همین مشرکان از نیاکانشان تقلید کرده‌اند و کورکورانه مسیر ایشان را پیموده‌اند)"},{"SurahNumber":37,"VerseNumber":72,"Text":"و ما در میانشان بیم‌دهندگانی (برانگیختیم و به سویشان) روانه کردیم"},{"SurahNumber":37,"VerseNumber":73,"Text":"بنگر که فرجام کار بیم داده شدگان چه شده است؟! (همه نابود شده‌اند و عبرت تاریخ گشته‌اند)"},{"SurahNumber":37,"VerseNumber":74,"Text":"مگر بندگان پاکیزه و برگزیده‌ی خدا، (که از این مهلکه جان به در برده‌اند و به بهشت نعیم و فوز عظیم رسیده‌اند)"},{"SurahNumber":37,"VerseNumber":75,"Text":"نوح ما را به فریاد خواند و ما بهترین پاسخ دهندگان (برای او) بودیم"},{"SurahNumber":37,"VerseNumber":76,"Text":"ما او را و خانواده و پیروان او را از اندوه بزرگ (تمسخر و آزار قومش، و طوفان و غرق شدن در امواج کوه پیکر آب) نجات دادیم"},{"SurahNumber":37,"VerseNumber":77,"Text":"و نژاد او را بازماندگان (روی زمین) کردیم"},{"SurahNumber":37,"VerseNumber":78,"Text":"و نام نیک او را در میان ملّتهای بعدی باقی گذاردیم"},{"SurahNumber":37,"VerseNumber":79,"Text":"و آن درود بر نوح، در میان جهانیان است"},{"SurahNumber":37,"VerseNumber":80,"Text":"ما این گونه نیکوکاران را پاداش خواهیم داد"},{"SurahNumber":37,"VerseNumber":81,"Text":"چرا که او از بندگان با ایمان ما بود"},{"SurahNumber":37,"VerseNumber":82,"Text":"سپس دیگران را غرق کردیم"},{"SurahNumber":37,"VerseNumber":83,"Text":"از زمره‌ی دنباله‌روان نوح (در اصول دین، و پیمودن راه او در دعوت به توحید و خداشناسی) ابراهیم بود"},{"SurahNumber":37,"VerseNumber":84,"Text":"وقتی که با قلب سالم (زدوده از شرک) رو به پروردگارش آورد"},{"SurahNumber":37,"VerseNumber":85,"Text":"زمانی به پدر و قوم خود گفت: اینها چه چیزند که می‌پرستید؟"},{"SurahNumber":37,"VerseNumber":86,"Text":"آیا غیر از خدا، خواستار معبودهای سراپا دروغ هستید؟"},{"SurahNumber":37,"VerseNumber":87,"Text":"آخر، شما درباره‌ی پروردگار جهانیان چگونه می‌اندیشید؟"},{"SurahNumber":37,"VerseNumber":88,"Text":"سپس نگاهی به ستارگان انداخت. (انگار می‌خواهد از اوضاع کواکب، حوادث آینده را پیش‌بینی کند)"},{"SurahNumber":37,"VerseNumber":89,"Text":"گفت: من ناخوش هستم. (روحم از این کفر و شرک و ظلم بیمار است)"},{"SurahNumber":37,"VerseNumber":90,"Text":"آنان بدو پشت کردند و (به دنبال مراسم خود) رفتند"},{"SurahNumber":37,"VerseNumber":91,"Text":"شتابان و نهان، به سراغ معبودهای ایشان رفت (و تمسخرکنان فریاد زد) و گفت: آیا (از غذاهای رنگارنگ) نمی‌خورید؟"},{"SurahNumber":37,"VerseNumber":92,"Text":"شما را چه شده است که حرف نمی‌زنید؟"},{"SurahNumber":37,"VerseNumber":93,"Text":"با قدرت هر چه بیشتر ضربه‌های سخت و پیاپی بر آنها فرو کوفت"},{"SurahNumber":37,"VerseNumber":94,"Text":"به طرف ابراهیم دوان دوان آمدند (و همچون شترمرغ بال گرفتند، و او را فرو کوفتند)"},{"SurahNumber":37,"VerseNumber":95,"Text":"(ابراهیم بدیشان) گفت: آیا چیزهائی را می‌پرستید که خودتان می‌تراشید؟"},{"SurahNumber":37,"VerseNumber":96,"Text":"خداوند هم شما را آفریده است، و هم بتهائی را که می‌سازید"},{"SurahNumber":37,"VerseNumber":97,"Text":"(مشرکان فریاد زدند و به یکدیگر) گفتند: برای او چهاردیواری بزرگی بسازید (و در میان آن آتش بیفروزید) و او را به میان آتش سوزان و پر اخگر بیفکنید"},{"SurahNumber":37,"VerseNumber":98,"Text":"(خلاصه، آنان) برای نابودی ابراهیم نقشه‌ای پی افکندند و نیرنگی اندیشیدند، ولی ما (او را نجات دادیم و والایش کردیم، و) آنان را پست و حقیر و مغلوب و ذلیل نمودیم"},{"SurahNumber":37,"VerseNumber":99,"Text":"ابراهیم گفت: من به سوی پروردگارم می‌روم، او مرا رهنمود می‌کند"},{"SurahNumber":37,"VerseNumber":100,"Text":"پروردگارا! فرزندان شایسته‌ای به من عطاء کن. (فرزندانی که بتوانند کار دعوت را به دست گیرند و برنامه‌ی مرا تداوم بخشند)"},{"SurahNumber":37,"VerseNumber":101,"Text":"ما او را به پسری بردبار و خردمند مژده دادیم"},{"SurahNumber":37,"VerseNumber":102,"Text":"وقتی که (او متولّد شد و بزرگ گردید و) به سنّی رسید که بتواند با او به تلاش (در پی معاش) ایستد، ابراهیم بدو گفت: فرزندم! من در خواب چنان می‌بینم که باید تو را سر ببرم (و قربانیت کنم). بنگر نظرت چیست؟ گفت: ای پدر! کاری که به تو دستور داده می‌شود بکن. به خواست خدا مرا از زمره‌ی شکیبایان خواهی یافت"},{"SurahNumber":37,"VerseNumber":103,"Text":"هنگامی که (پدر و پسر) هر دو تسلیم (فرمان خدا) شدند (و ابراهیم پسر را روی شنها دراز کشاند) و رخساره‌ی او را بر خاک انداخت"},{"SurahNumber":37,"VerseNumber":104,"Text":"فریادش زدیم که: ای ابراهیم"},{"SurahNumber":37,"VerseNumber":105,"Text":"تو خواب را راست دیدی و دانستی (و برابر فرمان آن عمل کردی و مأموریّت خود را به جای آوردی. دست نگهدار که در این آزمایش بزرگ موفّق شدی. بیش از این رنج تو و فرزندت را نمی‌خواهیم)، ما این گونه به نیکوکاران سزا و جزا می‌دهیم"},{"SurahNumber":37,"VerseNumber":106,"Text":"این (آزمایش بزرگ که ذبح فرزند با دست پدر است) مسلّماً آزمایشی است که بیانگر (ایمان کامل و یقین صادق به خداوند هستی) است"},{"SurahNumber":37,"VerseNumber":107,"Text":"ما قربانی بزرگ و ارزشمندی را فدا و بلاگردان او کردیم"},{"SurahNumber":37,"VerseNumber":108,"Text":"و نام نیک او را در میان ملّتهای بعدی باقی گذاردیم (و اسوه‌ی آیندگان با ایمان و قدوه‌ی پاکبازان جهانش کردیم)"},{"SurahNumber":37,"VerseNumber":109,"Text":"درود بر ابراهیم"},{"SurahNumber":37,"VerseNumber":110,"Text":"ما این گونه نیکوکاران را پاداش خیر خواهیم داد"},{"SurahNumber":37,"VerseNumber":111,"Text":"چرا که او از بندگان با ایمان ما بود"},{"SurahNumber":37,"VerseNumber":112,"Text":"ما او را به (تولّد) اسحاق که پیغمبر و از زمره‌ی صالحان بود، مژده دادیم"},{"SurahNumber":37,"VerseNumber":113,"Text":"ما به ابراهیم و (فرزندش) اسحاق خیر و برکت دادیم (در عمر و زندگی، در نسلهای آینده، در مکتب و ایمان، و ...) از دودمان این دو، افرادی نیکوکار به وجود آمدند، و هم افرادی که (به خاطر عدم ایمان) آشکارا به خود ستم کردند"},{"SurahNumber":37,"VerseNumber":114,"Text":"ما به موسی و هارون واقعاً نعمتهای گرانبهائی بخشیدیم"},{"SurahNumber":37,"VerseNumber":115,"Text":"آنان و قوم ایشان را از غم و اندوه بزرگ (اذیّت و آزار فرعون و فرعونیان) نجات دادیم"},{"SurahNumber":37,"VerseNumber":116,"Text":"و آنان را یاری کردیم تا (بر دشمنانشان) پیروز شدند"},{"SurahNumber":37,"VerseNumber":117,"Text":"و به آن دو، کتاب روشنگر (احکام دین، و بیانگر رهنمودهای امور زندگی آن روزی) عطاء کردیم (که تورات است)"},{"SurahNumber":37,"VerseNumber":118,"Text":"و آن دو را به راه راست رهنمود کردیم (که راه انبیاء و اولیاء است، و خطر انحراف و گمراهی و سقوط در آن وجود ندارد)"},{"SurahNumber":37,"VerseNumber":119,"Text":"و نام نیک آنان را در اقوام بعد باقی گذاردیم"},{"SurahNumber":37,"VerseNumber":120,"Text":"درود بر موسی و هارون"},{"SurahNumber":37,"VerseNumber":121,"Text":"ما این گونه نیکوکاران را پاداش می‌دهیم"},{"SurahNumber":37,"VerseNumber":122,"Text":"آن دو نفر، از زمره‌ی بندگان مؤمن ما بودند"},{"SurahNumber":37,"VerseNumber":123,"Text":"الیاس از پیغمبران بود"},{"SurahNumber":37,"VerseNumber":124,"Text":"زمانی به قوم خود گفت: آیا پرهیزگاری پیشه‌ی خود نمی‌کنید؟"},{"SurahNumber":37,"VerseNumber":125,"Text":"آیا بت بعل را به فریاد می‌خوانید (و نیازمندیهای خود را از او می‌خواهید) و آیا بهترین آفرینندگان را رها می‌سازید؟"},{"SurahNumber":37,"VerseNumber":126,"Text":"خدا، که معبود شما و معبود نیاکان پیشین شما است"},{"SurahNumber":37,"VerseNumber":127,"Text":"آنان الیاس را تکذیب کردند، پس ایشان (توسّط فرشتگان در دوزخ) گرد آورده می‌شوند"},{"SurahNumber":37,"VerseNumber":128,"Text":"مگر بندگان مخلص خدا (که ایشان رستگار و کامگارند)"},{"SurahNumber":37,"VerseNumber":129,"Text":"و نام نیک او را در میان ملّتهای بعدی باقی گذاردیم"},{"SurahNumber":37,"VerseNumber":130,"Text":"درود بر الیاس"},{"SurahNumber":37,"VerseNumber":131,"Text":"ما این چنین پاداش نیکوکاران را خواهیم داد"},{"SurahNumber":37,"VerseNumber":132,"Text":"إلیاس از زمره‌ی بندگانِ با ایمان ما بود"},{"SurahNumber":37,"VerseNumber":133,"Text":"قطعاً لوط از زمره‌ی پیغمبران بود"},{"SurahNumber":37,"VerseNumber":134,"Text":"زمانی، او و جملگی خاندان و پیروان او را نجات دادیم"},{"SurahNumber":37,"VerseNumber":135,"Text":"مگر پیرزنی (که همسر لوط بود و با کافران در اذیّت و آزار مؤمنان همکاری می‌کرد، و بدین سبب) از زمره‌ی هلاک شدگان گردید"},{"SurahNumber":37,"VerseNumber":136,"Text":"آن گاه (که لوط و مؤمنان را نجات دادیم) دیگران را درهم کوبیدیم و نابود کردیم"},{"SurahNumber":37,"VerseNumber":137,"Text":"و شما (ای اهل مکّه! در سَفَر تجارتی خود به سرزمین شام) بامدادان از سرزمین ایشان عبور می‌کنید (و پیوسته آثار ویران آنان را دید می‌زنید)"},{"SurahNumber":37,"VerseNumber":138,"Text":"و شامگاهان هم (مخروبه‌های شهر ایشان سدوم را می‌بینید). آیا نمی‌اندیشید و متوجّه نیستید (که بدکرداری و تباهکاری ایشان، موجب ویرانی سرزمینشان و بدفرجامی خودشان شده است؟)"},{"SurahNumber":37,"VerseNumber":139,"Text":"مسلّماً یونس هم از زمره‌ی پیغمبران بود"},{"SurahNumber":37,"VerseNumber":140,"Text":"زمانی، او به سوی کشتی پر (از مسافر و کالا، بدون اجازه‌ی پروردگارش، از میان قوم خود) گریخت"},{"SurahNumber":37,"VerseNumber":141,"Text":"(کشتی دچار سانحه شد و می‌بایست بر طبق قرعه، افرادی از سرنشینان به دریا انداخته شوند). یونس در قرعه‌کشی شرکت کرد و از جمله‌ی کسانی شد که قرعه به نام ایشان درآمد. (پس برابر عرف آن روز به دریا انداخته شد)"},{"SurahNumber":37,"VerseNumber":142,"Text":"ماهی او را بلعید، در حالی که مستحقّ ملامت بود (و می‌بایست در برابر کاری که کرده بود، زندانی شود)"},{"SurahNumber":37,"VerseNumber":143,"Text":"اگر او قبلاً از زمره‌ی پرستشگران نمی‌بود"},{"SurahNumber":37,"VerseNumber":144,"Text":"او در شکم ماهی تا روز رستاخیز می‌ماند"},{"SurahNumber":37,"VerseNumber":145,"Text":"ما او را در یک سرزمین برهوت خالی (ازدرخت و گیاه) افکندیم، در حالی که بیمار و نزار بود"},{"SurahNumber":37,"VerseNumber":146,"Text":"ما کدوبُنی بر بالای او رویانیدیم (تا در سایه‌ی برگهای پهن و مرطوب آن بیارامد)"},{"SurahNumber":37,"VerseNumber":147,"Text":"(یونس کم‌کم بهبودی یافت) و او را به سوی جمعیّت یک صد هزار نفری یا بیشتر فرستادیم (تا ایشان را به ایمان آوردن و توبه کردن از بدیها و انجام نیکیها دعوت کند)"},{"SurahNumber":37,"VerseNumber":148,"Text":"آنان همه ایمان آوردند و ما ایشان را از مواهب فراوان و نعمتهای فراخ زندگی تا مدّت مشخّصی بهره‌مند ساختیم"},{"SurahNumber":37,"VerseNumber":149,"Text":"از آنان (که ساکن مکّه بوده و به دنبال خرافات راه افتاده و معتقدند که فرشتگان دختران خدایند) بپرس که آیا دختران از آنِ پروردگار تو باشند و پسران از آنِ خودشان؟ (آیا این عادلانه است؟)"},{"SurahNumber":37,"VerseNumber":150,"Text":"یا این که (وقتی که) ما فرشتگان را به صورت ماده می‌آفریدیم، ایشان ناظر (بر خلقت فرشتگان) بوده‌اند؟"},{"SurahNumber":37,"VerseNumber":151,"Text":"هان! آنان تنها از روی دروغها و تهمتهای به هم بافته‌ی خود می‌گویند"},{"SurahNumber":37,"VerseNumber":152,"Text":"خداوند فرزند زاده است! قطعاً ایشان دروغگویند"},{"SurahNumber":37,"VerseNumber":153,"Text":"آیا خدا دختران را بر پسران ترجیح داده است (در صورتی که به گمان شما پسران از دختران بهترند؟ تازه اگر برابر اندیشه‌ی تباه شما هم بود، می‌بایست خدا پسران را نصیب خود کند؛ نه دختران را)"},{"SurahNumber":37,"VerseNumber":154,"Text":"چه چیزتان شده است، چگونه داوری می‌کنید؟ (هیچ می‌فهمید چه می‌گوئید؟)"},{"SurahNumber":37,"VerseNumber":155,"Text":"آیا یادآور نمی‌گردید (و از این بی‌خبریها به خود نمی‌آئید، و از این بیهوده‌گوئیها دست بر نمی‌دارید؟)"},{"SurahNumber":37,"VerseNumber":156,"Text":"یا این که شما دلیل روشن و روشنگری (در این زمینه) دارید؟"},{"SurahNumber":37,"VerseNumber":157,"Text":"اگر راست می‌گوئید (که دلیل و برهانی دارید) کتاب خود را بیاورید و بنمائید"},{"SurahNumber":37,"VerseNumber":158,"Text":"آنان معتقد به خویشاوندی و نزدیکی میان خدا و جنّیان هستند. در صورتی که جنّیان می‌دانند که مشرکان (و هم خودشان، اگر شرک بورزند، در میان دوزخ) حاضر آورده می‌شوند"},{"SurahNumber":37,"VerseNumber":159,"Text":"خداوند، پاک و منزّه است از توصیفهائی که (این گروه مشرک و خرافه‌پرست) می‌کنند"},{"SurahNumber":37,"VerseNumber":160,"Text":"مگر بندگان مخلص خدا (که در دوزخ گرد آورده نمی‌شوند)"},{"SurahNumber":37,"VerseNumber":161,"Text":"شما و چیزهائی که پرستش می‌کنید"},{"SurahNumber":37,"VerseNumber":162,"Text":"هرگز نمی‌توانید کسی را با فتنه و فساد از خداپرستی منحرف سازید (و به بت‌پرستی بکشانید)"},{"SurahNumber":37,"VerseNumber":163,"Text":"مگر کسی را که مایل باشد به آتش دوزخ بسوزد"},{"SurahNumber":37,"VerseNumber":164,"Text":"هر یک از ما مقام مشخّص و جایگاه جداگانه‌ای داریم (و در آنجا و در آن پُست به انجام وظیفه مشغول و گوش به فرمان یزدانیم)"},{"SurahNumber":37,"VerseNumber":165,"Text":"و ما جملگی (برای اطاعت یزدان و اجرای فرمان خداوند سبحان) به صف ایستاده‌ایم (و کسی از ما جرأت حرکت از جای خود، و گام بیرون نهادن از دائره‌ی حوزه‌ی کارش را ندارد)"},{"SurahNumber":37,"VerseNumber":166,"Text":"و ما جملگی، به تسبیح و تقدیس خدا مشغولیم (و ستایشگران ایزد بیچونیم)"},{"SurahNumber":37,"VerseNumber":167,"Text":"هر چند مشرکان (پیش از بعثت) می‌گفتند"},{"SurahNumber":37,"VerseNumber":168,"Text":"اگر کتابی همچون کتابهای (آسمانی) پیشینیان می‌داشتیم"},{"SurahNumber":37,"VerseNumber":169,"Text":"ما قطعاً بندگان مخلص خدا می‌شدیم"},{"SurahNumber":37,"VerseNumber":170,"Text":"(آرزوی آنان جامه‌ی عمل به خود پوشید و بزرگترین کتاب آسمانی قرآن برای ایشان فرو فرستاده شد) و ایشان بدان کفر ورزیدند، و فرجام کار خود را خواهند دانست"},{"SurahNumber":37,"VerseNumber":171,"Text":"وعده‌ی ما راجع به بندگان فرستاده‌ی ما قبلاً (در لوح محفوظ) ثبت و ضبط گشته است"},{"SurahNumber":37,"VerseNumber":172,"Text":"و آن این که ایشان قطعاً یاری می‌گردند"},{"SurahNumber":37,"VerseNumber":173,"Text":"و لشکر ما حتماً پیروز می‌شوند"},{"SurahNumber":37,"VerseNumber":174,"Text":"از آنان دست بدار و ایشان را تا مدّت زمانی معیّن به حال خود واگذار"},{"SurahNumber":37,"VerseNumber":175,"Text":"(آن وقت) نگاهشان کن (که چه بلائی بر سرشان می‌آید) و آنان خود بالأخره خواهند دید (هزیمت خویش را و نصرت شما را)"},{"SurahNumber":37,"VerseNumber":176,"Text":"آیا عذاب ما را باشتاب می‌خواهند؟! (مگر خِرد ندارند؟)"},{"SurahNumber":37,"VerseNumber":177,"Text":"هنگامی که عذاب ما در حیاط منازلشان (و در میدان زندگیشان) فرود آمد، بیم‌شدگان چه بامداد بدی خواهند داشت"},{"SurahNumber":37,"VerseNumber":178,"Text":"دست از آنان بدار و ایشان را تا مدّت زمانی معیّن به حال خود واگذار"},{"SurahNumber":37,"VerseNumber":179,"Text":"(آن وقت، کار آشفته و وضع پریشان ایشان را) تو ببین، و آنان خودشان هم (فرجام بد و حال تباه خویش را) خواهند دید"},{"SurahNumber":37,"VerseNumber":180,"Text":"پاک و منزّه است خداوندگار تو از توصیفهائی که (مشرکان درباره‌ی خدا به هم می‌بافند و سر هم) می‌کنند، خداوندگار عزّت و قدرت"},{"SurahNumber":37,"VerseNumber":181,"Text":"درود بر پیغمبران"},{"SurahNumber":37,"VerseNumber":182,"Text":"ستایش، یزدان را سزا است که خداوندگار جهانیان است"}]}