{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":66,"VerseNumber":1,"Text":"Oho Moporofeta! Hobaneng ha u hanana le seo Allah a se entseng molao, moo u habileng ho thabisa basali ba hau? Empa Allah U Ts’oarela Khafetsa, U Tletse Mohau"},{"SurahNumber":66,"VerseNumber":2,"Text":"Ruri! Allah U fane ka taelo ho masolomane ea hore le ka ‘na la tlola likano tsa lona tlas’a mabaka: ‘Allah ke Mos’ireletsi oa lona, U Tletse Tsebo, U Seli"},{"SurahNumber":66,"VerseNumber":3,"Text":"Ha Moprofeta a ne a phetela e mong oa basali ba hae taba lekunutung, eaba o phahlela e mong. Allah A etsa hore moporofeta a tsebe taba eo; eaba o lumellana le karolo e ngoe le hona ho hanana le karolo e ngoe ea taba eo. Joale, eitse ha a mo phetela, a re: “Ke mang ea o boleletseng taba ee?” Moporofeta a re: “Ke boleletsoe ke Ea tsebang tsohle, Ea hlokolosi ka ho fetisisa.”"},{"SurahNumber":66,"VerseNumber":4,"Text":"Ha le retelehela ho Allah ka boinyatso, lipelo tsa lona li lakatsa hoo; Empa haeba le ka ts’ietsana khahlano le eena, Ruri! Allah, ke Eena Mots’ireletsi oa hae, le Khabariele le ba lokileng har’a ba-kholoang; ho feta moo, manyeloi ke ba ts’ehetsi ba hae"},{"SurahNumber":66,"VerseNumber":5,"Text":"Haeba a ka le hlala, kamohlomong Allah U tla mo sitsa ka basali ba molemo ho le feta sebakeng, ba inehetseng, ba- kholoang, ba hlomphang Allah, ba retelehelang ho Allah ka boinyatso, ba khumamang ka boithapalatso, Ba hauhlaulang le ho ila, bahlolohali le ba es’o ang’oe ke monna"},{"SurahNumber":66,"VerseNumber":6,"Text":"Oho lona ba-kholoang! Hlokomolohang mollo, lona le malapa a lona, oo libeseletso tsa ona e leng batho le majoe, o hlokometsoeng ke manyeloi a bohale, a tsitlaletseng, a bile a ke ke a latola taelo eo a e fuoang ke Allah, empa ba phethisa taelo"},{"SurahNumber":66,"VerseNumber":7,"Text":"(Bat la re)“Lona Mahana-tumelo! Se keng la kopa ts’oarelo Kajeno. Le mpa le lefshoa ho latela tseo le neng le li etsa.”"},{"SurahNumber":66,"VerseNumber":8,"Text":"Oho lona ba-kholoang! Retelehelang ho Allah ka boinyatso ba sebele! Ka ts’epo ea hore Mong`a lona U tla hlakola liketso tsohle tse mpe tsa lona le hona ho le amohela kahar’a Lirapa tseo linoka li phallang, –Letsatsi leo Allah A sa tl’ong ho phoqa Moporofeta le bohle ba kholoang le eena. Khanya ea bona e tlaba etella pele le ka matsohong a matona a bona ba tla be ba ts’oere litlaleho tsa bona: ba tla re: “Mong`a rona! Ak’u matlafatse khanya ea rona, U be U re ts’oarele! Hobane Ruri! Ke Uena Ea nang le matla holima lintho tsohle.”"},{"SurahNumber":66,"VerseNumber":9,"Text":"Oho Moporofeta! Tsitlalla ka thata khahlano le mahana- tumelo le Baikaketsi, u se be mosa ho bona. Lihele ke lehae la bona, – Pheletso e nyonyehang ruri"},{"SurahNumber":66,"VerseNumber":10,"Text":"Allah U fana ka papiso ho mahana-tumelo: Mosali oa Nooe le oa Lota, basali ba neng ba le tlas’a taolo ea makhabunyane a Rona a lokileng, le hoja ba ile ba ba eka, empa keko ea bona ha e ea ka ea ba thusa ka letho kapel’a Allah, lentsoe le ile la re ho bona: “Kenang Mollong ‘moho le bohle ba kenang.”"},{"SurahNumber":66,"VerseNumber":11,"Text":"Allah U fana ka papiso ho ba-kholoang: Mosali oa Faro: Bonang a re: “Mong`a ka! Ak’u nkahele ntlo ho pela Hau Serapeng, U be u ntopolle ho Faro le liketso tsa hae le ho ntopolla har’a batho ba etsang libe”"},{"SurahNumber":66,"VerseNumber":12,"Text":"Le Maria morali oa Imran, ea neng a hloekile. Eaba Re bolulela ka hare ho eena moea oa Rona. O ile a beha ts’epo mantsoeng a Mong`a hae le mangolong a Hae, e bile e mong oa ba hloekileng"}]}