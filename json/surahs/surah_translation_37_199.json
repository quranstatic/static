{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":37,"VerseNumber":1,"Text":"Ibut ko Shasa-a sa-ap sa Samporna a kasha-ap"},{"SurahNumber":37,"VerseNumber":2,"Text":"Go so Puphamanundug (ko Gabon) sa Samporna a Kapanundug"},{"SurahNumber":37,"VerseNumber":3,"Text":"Go so Puphamamatiya sa Pananadum (a manga Malaikat)"},{"SurahNumber":37,"VerseNumber":4,"Text":"Mata-an! A so Tohan niyo na Matatangkud a Ísa"},{"SurahNumber":37,"VerseNumber":5,"Text":"Kadnan o manga Langit a go so Lopa, go so paglutan a dowa oto, go Kadnan o manga Subangan"},{"SurahNumber":37,"VerseNumber":6,"Text":"Mata-an! A Sukami na ini Pharas Ami ko Langit a marani so Parahiyasan a manga Bito-on"},{"SurahNumber":37,"VerseNumber":7,"Text":"Go Siyap ko oman i Shaitan a gi-i mbinasa"},{"SurahNumber":37,"VerseNumber":8,"Text":"Di ran maphamamakinug so (manga Malaikat a) a pagtao a Maporo, ka Puphululubadun siran ko mbalabala"},{"SurahNumber":37,"VerseNumber":9,"Text":"Sa kapamogao, go adun a bagiyan niran a siksa a Tatap"},{"SurahNumber":37,"VerseNumber":10,"Text":"Inonta so miyakasinggaot sa isa a kasinggaot (ko Katharo o manga Malaikat), na siyaloba sukaniyan o Sindao o Bito-on a Masindao (a Phakatotong)"},{"SurahNumber":37,"VerseNumber":11,"Text":"Na Paki-osain Ka kiran: O ba siran i lubi a Mabagur a Kaadun, antawa-a so Inadun Ami (i lubi a Mabagur)? Mata-an! A Sukami na Inadun Ami siran a pho-on ko Lipao, a Mapilit"},{"SurahNumber":37,"VerseNumber":12,"Text":"Kuna, ka Miyamumusa Ka, go Puphamagurugangka iran"},{"SurahNumber":37,"VerseNumber":13,"Text":"Na igira a Piyakatadum siran, na di siran Phakatadum"},{"SurahNumber":37,"VerseNumber":14,"Text":"Go igira a Miyakailai siran sa tanda, na Puphamagurugan niran"},{"SurahNumber":37,"VerseNumber":15,"Text":"Go Piīitharo iran: A da ko ungkai inonta na Balik Mata a Mapayag"},{"SurahNumber":37,"VerseNumber":16,"Text":"Ino amai ka Matai kami, go mbaloi kami a botha, go manga tolan, ba Mata-an! A sukami na Pagoyagun kami dun"},{"SurahNumber":37,"VerseNumber":17,"Text":"Antawa-a so manga Lokus ami a miyanga-o ona"},{"SurahNumber":37,"VerseNumber":18,"Text":"Tharowangka: A owai, (Pagoyagun kano dun), go sukano na Phamakarondan"},{"SurahNumber":37,"VerseNumber":19,"Text":"Na giyoto na satimambo a Lalis; na sa maoto na siran na makananayao siran"},{"SurahNumber":37,"VerseNumber":20,"Text":"Go Matharo iran: A Hai dowan dowan tano! Giya i so Alongan a Kapamalas"},{"SurahNumber":37,"VerseNumber":21,"Text":"(Na Tharo-on kiran:) Giya i so Alongan a Kokoman, a so sukano na Piyakambokhag iyo sukaniyan"},{"SurahNumber":37,"VerseNumber":22,"Text":"(Tharo-on o Allah ko manga Malaikat:) Limoda niyo so Mindadarowaka, rakhus o manga oganapa iran, go so Piyamanimba iran"},{"SurahNumber":37,"VerseNumber":23,"Text":"A salakao ko Allah, na nggonanaowa niyo siran ko lalan ko Naraka Jahim"},{"SurahNumber":37,"VerseNumber":24,"Text":"Go tarongkowa niyo siran, ka Mata-an! A siran na Pagisha-an siran"},{"SurahNumber":37,"VerseNumber":25,"Text":"(Putharo-on kiran:) Ino kano di Makaputhatabanga"},{"SurahNumber":37,"VerseNumber":26,"Text":"Kuna, ka siran sa Alongan naya na Makambabayorantang siran"},{"SurahNumber":37,"VerseNumber":27,"Text":"Na sangoran o saba-ad kiran so saba-ad, a gi-i siran shusundita"},{"SurahNumber":37,"VerseNumber":28,"Text":"Tharo-on niran: A Mata-an! A sukano na aya butad iyo na Pushong kano rukami sa kapanugul"},{"SurahNumber":37,"VerseNumber":29,"Text":"Isumbag iran: Kuna, ka da kano mabaloi a Miyamaratiyaya"},{"SurahNumber":37,"VerseNumber":30,"Text":"Go da-a Miya-adun a rukami rukano a Kapa-ar. Kuna, ka miyabaloi kano a pagtao a manga Darowaka"},{"SurahNumber":37,"VerseNumber":31,"Text":"Na Miyatangud rukutano, so Katharo o Kadnan tano. Mata-an! A sukutano na khata-a man tano dun (angkai a siksa)"},{"SurahNumber":37,"VerseNumber":32,"Text":"Na Miyadadag ami sukano: ka Mata-an! A sukami na miyabaloi kami a manga Dadag"},{"SurahNumber":37,"VerseNumber":33,"Text":"Na Mata-an! A siran sa Alongan noto, na Makashasakotowa siran ko siksa"},{"SurahNumber":37,"VerseNumber":34,"Text":"Mata-an! A Sukami na lagidaya dun a ikhidiya Mi ko manga Baradosa"},{"SurahNumber":37,"VerseNumber":35,"Text":"Mata-an! A siran na aya butad iran na igira Pitharo kiran: A da-a Patot a Pushowasowatun a inonta so Allah, na Mumaratabat siran"},{"SurahNumber":37,"VerseNumber":36,"Text":"Go Tharo-on niran: A ati Mata-an! A sukutano na mibagak tano dun so manga Katohanan tano, Makapantag ko Pababayok, a Pumbuthangun"},{"SurahNumber":37,"VerseNumber":37,"Text":"Kuna, ka aya Minitalingoma o Muhammad na so Bunar, go miyatanto Niyan so manga Sogo"},{"SurahNumber":37,"VerseNumber":38,"Text":"Mata-an! A sukano na khata-aman niyo dun so siksa a Malipudus"},{"SurahNumber":37,"VerseNumber":39,"Text":"Ka da-a imbalas rukano a inonta so Pinggolaola niyo"},{"SurahNumber":37,"VerseNumber":40,"Text":"Ogaid na so manga Oripun o Allah, a manga Tolabos (nadi siran phakata-am ko siksa)"},{"SurahNumber":37,"VerseNumber":41,"Text":"Siran man na adun a bagiyan niran a Pagupur a mapupunto"},{"SurahNumber":37,"VerseNumber":42,"Text":"A manga Onga; a siran na khisusula-an"},{"SurahNumber":37,"VerseNumber":43,"Text":"Si-i ko manga Sorga a Pakalma"},{"SurahNumber":37,"VerseNumber":44,"Text":"(Si-i siran) ko manga Kantir a khipaga-a dapa-dapa"},{"SurahNumber":37,"VerseNumber":45,"Text":"Ipuphagilid kiran so tatagowan sa Inomun a pho-on ko Bowalan"},{"SurahNumber":37,"VerseNumber":46,"Text":"Mapoti, a mapiya i ta-am ko Puphamanginom"},{"SurahNumber":37,"VerseNumber":47,"Text":"Da-a matatago-on a Pakalangot; go di siran non Phangabuburug"},{"SurahNumber":37,"VerseNumber":48,"Text":"Go shisi-i kiran so (manga Darodopa a) manga thatangka ı kailai, a manga pipiya i kapumata"},{"SurahNumber":37,"VerseNumber":49,"Text":"Lagid o ba siran Montiya a totongkopun"},{"SurahNumber":37,"VerseNumber":50,"Text":"Na sangoran o saba-ad kiran so saba-ad a Puphamagishai siran"},{"SurahNumber":37,"VerseNumber":51,"Text":"Tharo-on o Putharo kiran: A Mata-an! A sakun na adun a Bolayoka akun"},{"SurahNumber":37,"VerseNumber":52,"Text":"A gi-i niyan Tharo-on: A ba Mata-an! A suka na pud dun ko Miyamangiımbunar"},{"SurahNumber":37,"VerseNumber":53,"Text":"Īno amai ka Matai tano, go mbaloi tano a botha, go manga tolan, ba Mata-an! A sukutano na khabalasan tano dun"},{"SurahNumber":37,"VerseNumber":54,"Text":"Tharo-on niyan: A ba niyo Purongaw"},{"SurahNumber":37,"VerseNumber":55,"Text":"Na rongawan niyan, na mailai niyan ko lumbak o Naraka Jahim"},{"SurahNumber":37,"VerseNumber":56,"Text":"Tharo-on niyan: Ibut ko Allah! Ka maito bo na Mata-an a khabinasa kongka"},{"SurahNumber":37,"VerseNumber":57,"Text":"Na o da so Limo o Kadnan ko, na miyabaloi ako dun a pud ko Piyamakadarpa (ko Naraka)"},{"SurahNumber":37,"VerseNumber":58,"Text":"Ino di tano Phamatai"},{"SurahNumber":37,"VerseNumber":59,"Text":"Inonta so KĶiyapatai tano paganai, go di tano phangasisiksa"},{"SurahNumber":37,"VerseNumber":60,"Text":"Mata-an naya! A titho a sukaniyan so Da-ag a mala"},{"SurahNumber":37,"VerseNumber":61,"Text":"Makapantag ko lagid aya, na Panamar Magamal so Puphamagamal"},{"SurahNumber":37,"VerseNumber":62,"Text":"Ba giyoto i mapiya a talagad, antawa-a so kayo a Zaqqum"},{"SurahNumber":37,"VerseNumber":63,"Text":"Mata-an! A Sukami na ini sunggai Ami aya a tiyoba ko manga Darowaka"},{"SurahNumber":37,"VerseNumber":64,"Text":"Mata-an! A sukaniyan na kayo a Mu-utho ko piyaganakanakan o Naraka Jahim"},{"SurahNumber":37,"VerseNumber":65,"Text":"So Onga niyan na miphulagid sukaniyan o manga Olo o manga Shaitan"},{"SurahNumber":37,"VerseNumber":66,"Text":"Na Mata-an! a siran na Phakakan siran non ndun na khapuno iran non so manga tiyan niran"},{"SurahNumber":37,"VerseNumber":67,"Text":"Oriyan niyan na Mata-an! A bagiyan niran noto a titho a kasasaogan sa phulikabo a ig"},{"SurahNumber":37,"VerseNumber":68,"Text":"Oriyan niyan na Mata-an! A aya khandodan niran na so dun so Naraka Jahim"},{"SurahNumber":37,"VerseNumber":69,"Text":"Mata-an! A siran na Miyatoon niran so manga lokus iran a khikadadadag"},{"SurahNumber":37,"VerseNumber":70,"Text":"Na siran na si-i siran gi-i shasakoya ko manga lakao iran"},{"SurahNumber":37,"VerseNumber":71,"Text":"Na Sabunsabunar a Mitharidadag ko miya-ona an niran so kadakulan ko miyangao ona"},{"SurahNumber":37,"VerseNumber":72,"Text":"Go Sabunsabunar a Siyogo"},{"SurahNumber":37,"VerseNumber":73,"Text":"an Nami siran sa Puphamakaiktiyar;73. Na Pamimikiranangka o antona-a ı miyambutad o kiya-a kiran ko Piyamaka-iktiyar (a da dun Paratiyaya)"},{"SurahNumber":37,"VerseNumber":74,"Text":"IĪnonta so manga Oripun o Allah a manga Tolabos"},{"SurahNumber":37,"VerseNumber":75,"Text":"Na Sabunsabunar a Miyangangarapan Rukami so Nuh, na Mata-an a miyakapiyapiya so Tomiyarima (ko Panguni Niyan)"},{"SurahNumber":37,"VerseNumber":76,"Text":"Na Siyabut Ami Sukaniyan a go so Ta-alokon ko boko a mala"},{"SurahNumber":37,"VerseNumber":77,"Text":"Go biyaloi Ami so Kiyababadan non, a siran ı miyangalalamba"},{"SurahNumber":37,"VerseNumber":78,"Text":"Go inibagak Ami Sukaniyan ko miyanga-o ori (a Kapuphananaduman)"},{"SurahNumber":37,"VerseNumber":79,"Text":"Kalilintad a si-i ko Nuh ko manga Ka-adun"},{"SurahNumber":37,"VerseNumber":80,"Text":"Mata-an! A Sukami na lagid man noto a Kambalasi Ami ko Miphipiyapiya"},{"SurahNumber":37,"VerseNumber":81,"Text":"Mata-an! A Sukaniyan na pud ko manga Oripun Ami a Miyamaratiyaya"},{"SurahNumber":37,"VerseNumber":82,"Text":"Oriyan niyan na inulud Ami so manga pud (ada Pamaratiyaya)"},{"SurahNumber":37,"VerseNumber":83,"Text":"Na Mata-an! A ma-apud ko okit Iyan so Ibrahim"},{"SurahNumber":37,"VerseNumber":84,"Text":"Gowani a somangor ko Kadnan Niyan a rakhus o poso a da-a saninsaning iyan"},{"SurahNumber":37,"VerseNumber":85,"Text":"Gowani na Pitharo Iyan ki Ama Iyan, a go so pagtao Niyan: A antona-a i Pushimba a niyo"},{"SurahNumber":37,"VerseNumber":86,"Text":"Ba so kabokhag-a manga Katohanan-a salakao ko Allah i khabaya-an niyo"},{"SurahNumber":37,"VerseNumber":87,"Text":"Na antona-a i arangan niyo ko Kadnan o manga Ka-adun"},{"SurahNumber":37,"VerseNumber":88,"Text":"Na inilai Niyan sa kailai a gudaguda so manga Bito-on"},{"SurahNumber":37,"VerseNumber":89,"Text":"Na Pitharo Iyan: A Mata-an! A Pukhasakit Ako"},{"SurahNumber":37,"VerseNumber":90,"Text":"Na inawa-an niran Sukaniyan, a miyamanalikhod siran"},{"SurahNumber":37,"VerseNumber":91,"Text":"Na minanai somong ko manga Katohanan niran, na Pitharo Iyan: A ino kano di khan"},{"SurahNumber":37,"VerseNumber":92,"Text":"Ino a di kano Putharo"},{"SurahNumber":37,"VerseNumber":93,"Text":"Na siyongowan Niyan siran sa mananai, na pirorompi Niyan shabunar"},{"SurahNumber":37,"VerseNumber":94,"Text":"Na Piyamantuk iran Sukaniyan a gi-i siran mamagarabaya"},{"SurahNumber":37,"VerseNumber":95,"Text":"Pitharo Iyan: A ino niyo Pushimba-a so gi-i niyo phapandayan"},{"SurahNumber":37,"VerseNumber":96,"Text":"A so Allah i Miyadun rukano, a go so Puphangumba-alan niyo"},{"SurahNumber":37,"VerseNumber":97,"Text":"Pitharo iran: A mbalain niyo Sukaniyan sa Walai, na lubadun niyo Sukaniyan ko Kadug"},{"SurahNumber":37,"VerseNumber":98,"Text":"Na Pikhadiyatan niran Sukaniyan sa tipo, na biyaloi Ami siran a manga bababa"},{"SurahNumber":37,"VerseNumber":99,"Text":"Na Pitharo Iyan: A Mata-an! A Sakun na shong Ako ko Kadnan Ko! A Punggonanao Rakun"},{"SurahNumber":37,"VerseNumber":100,"Text":"Kadnan Ko! Bugi Yakong ka sa (Wata a) pud ko manga Bilangatao"},{"SurahNumber":37,"VerseNumber":101,"Text":"Na Piyanothol Ami Ron a (Pumbawata sa) Wata a Mama a Matigur"},{"SurahNumber":37,"VerseNumber":102,"Text":"Na kagiya iraot sa Miphagonota Iyan lomalakao, na Pitharo Iyan: Hai Wata Ko! Mata-an! A Sakun na Pithataginup Akun ko katotoroga (Rakun) a Mata-an! A Sakun na Shombali-in Ko Suka: Na Nggudaguda-angka o antona-a i Pandapat Ka! Pitharo Iyan: Hai Ama! Nggolalanun Ka so Sogowan Ruka: Ka khato-on Nakongka, Omiyog so Allah, a pud ko manga Papantang"},{"SurahNumber":37,"VerseNumber":103,"Text":"Na kagiya a Mbayorantang siran a dowa, go Piyakaiga Iyan a tomatakilid"},{"SurahNumber":37,"VerseNumber":104,"Text":"Na Tiyawag Ami Sukaniyan: Hai Ibrahim"},{"SurahNumber":37,"VerseNumber":105,"Text":"Sabunar a Miyatoman Ka so Taginupun!- Mata-an! A Sukami na lagid man noto a Kambalasi Ami ko Miīiphipiyapiya"},{"SurahNumber":37,"VerseNumber":106,"Text":"Mata-an! A giyaya na titho a sukaniyan na Tiyoba a Mapayag"},{"SurahNumber":37,"VerseNumber":107,"Text":"Na Siyanggar Ami Sukaniyan a Kibas a Mala"},{"SurahNumber":37,"VerseNumber":108,"Text":"Go inibagak Ami Sukaniyan (a Kapuphananaduman) ko miyanga-o ori"},{"SurahNumber":37,"VerseNumber":109,"Text":"Kalilintad a si-i ko Ibrahim"},{"SurahNumber":37,"VerseNumber":110,"Text":"Lagid man noto a Kambalasi Ami ko Miphipiyapīiya"},{"SurahNumber":37,"VerseNumber":111,"Text":"Mata-an! A Sukaniyan na pud ko manga Oripun Ami a Miyamaratiyaya"},{"SurahNumber":37,"VerseNumber":112,"Text":"Na Piyanothol Ami Ron (a Ipumbawata Iyan) so Ishaq-a Nabi,- a pud ko manga Bilangatao"},{"SurahNumber":37,"VerseNumber":113,"Text":"Na Piyakandakulan Ami sa mapiya Sukaniyan a go so Ishaq: Na so saba-ad ko manga Mori ran a tao na Phipiyapiya, go (so saba-ad na) siyalimbotan niyan a ginawa niyan a mapayag"},{"SurahNumber":37,"VerseNumber":114,"Text":"Na Sabunsabunar a ini Pangalimo Ami so Musa a go so Haroun"},{"SurahNumber":37,"VerseNumber":115,"Text":"Go Siyabut Ami Siran a go so pagtao Wiran ko boko a mala"},{"SurahNumber":37,"VerseNumber":116,"Text":"Go Tiyabangan Nami Siran, na miyabaloi Siran a Siran i Miyamakada-ag"},{"SurahNumber":37,"VerseNumber":117,"Text":"Go inibugai Ami Kiran so Kitab a Miyakapayag (ko manga Kokoman)"},{"SurahNumber":37,"VerseNumber":118,"Text":"Go Pinggonanao Ami Kir- an so lalan a Matitho"},{"SurahNumber":37,"VerseNumber":119,"Text":"Go inibagak Ami Siran (a Kapuphananaduman) ko Miyangao ori"},{"SurahNumber":37,"VerseNumber":120,"Text":"Kalilintad a si-i ko Musa ago so Haroun"},{"SurahNumber":37,"VerseNumber":121,"Text":"Mata-an! A Sukami na lagid man noto a Kambalasi Ami ko Miphipiyapiya"},{"SurahNumber":37,"VerseNumber":122,"Text":"Mata-an! a giya dowa oto na pud ko manga Oripun Allah a Miyamaratiyaya"},{"SurahNumber":37,"VerseNumber":123,"Text":"Go Mata-an! A so Ilyas na pud dun ko manga Sogo"},{"SurahNumber":37,"VerseNumber":124,"Text":"Gowani na Pitharo Iyan ko pagtao Niyan: A ino kano di Phananggila"},{"SurahNumber":37,"VerseNumber":125,"Text":"Ino niyo Puphanongganoya so Barahala Ba’al, na ipumbagak iyo so Lubi a mapiya a Miyangadun"},{"SurahNumber":37,"VerseNumber":126,"Text":"A so Allah, a Kadnan niyo go Kadnan o manga Lokus iyo a Miyanga-o ona"},{"SurahNumber":37,"VerseNumber":127,"Text":"Na Piyakambokhag iran Sukaniyan, na Mata-an! A siran na Phamakadarpa-an ndun (ko Naraka)"},{"SurahNumber":37,"VerseNumber":128,"Text":"Inonta so manga Oripun o Allah a manga Tolabos"},{"SurahNumber":37,"VerseNumber":129,"Text":"Na inibagak Ami Sukaniyan (a Kapuphananaduman) ko Miyanga-o ori"},{"SurahNumber":37,"VerseNumber":130,"Text":"Kalilintad a si-i ko Ilyasin"},{"SurahNumber":37,"VerseNumber":131,"Text":"Mata-an! a Sukami na lagid man noto a Kambalasi Ami ko Miphipiyapiya"},{"SurahNumber":37,"VerseNumber":132,"Text":"Mata-an! A Sukaniyan na pud ko manga Oripun Ami a Miyamaratiyaya"},{"SurahNumber":37,"VerseNumber":133,"Text":"Go Mata-an! A so Lut na pud dun ko manga Sogo (Am)"},{"SurahNumber":37,"VerseNumber":134,"Text":"Gowani na Siyabut Ami Sukaniyan a go so Ta-alokon, sa Kasamasama iran"},{"SurahNumber":37,"VerseNumber":135,"Text":"Inonta so lokus (a Karoma Niyan) ka miyapud ko miyamangibagak (ko Siksa)"},{"SurahNumber":37,"VerseNumber":136,"Text":"Oriyan niyan na bininasa Mi so manga salakao (kiran)"},{"SurahNumber":37,"VerseNumber":137,"Text":"Na Mata-an! A Sukano na Sabunar a pukhasagadan niyo siran, ko kapukhapita-i rukano"},{"SurahNumber":37,"VerseNumber":138,"Text":"A go so Gagawi-i: Ba niyo di mapunggudaguda"},{"SurahNumber":37,"VerseNumber":139,"Text":"Go Mata-an! A so Yunus na pud dun ko manga Sogo"},{"SurahNumber":37,"VerseNumber":140,"Text":"Gowani na miyalagoi a Miyagapas ko Kapal a tutugubun"},{"SurahNumber":37,"VerseNumber":141,"Text":"Na Miyakipuripa, na miyabaloi a pud ko Piyamanaban"},{"SurahNumber":37,"VerseNumber":142,"Text":"Na Liyamud Sukaniyan o suda, a sukaniyan na makapuphanginsoya"},{"SurahNumber":37,"VerseNumber":143,"Text":"Na o da (kagiya a) Mata-an a Sukaniyan na miyabaloi a pud ko Miyamanasbik"},{"SurahNumber":37,"VerseNumber":144,"Text":"Na Khatatap dun ko Tiyan o Suda sa taman ko Alongan a Kaoyaga kiran (ko Alongan a Qiyamah)"},{"SurahNumber":37,"VerseNumber":145,"Text":"Na inidampar Ami Sukaniyan ko Taog a Pagilidan a Sukaniyan na Pukhasakit"},{"SurahNumber":37,"VerseNumber":146,"Text":"Go Piyakatho-an Nami so kaporowan Niyan, sa Pamomolan a pundonapa (a kiyasirongan Niyan)"},{"SurahNumber":37,"VerseNumber":147,"Text":"Na Siyogo Ami Sukaniyan ko Magatos nggibo (a manga tao) o di na makalalawan siran (sa Magatos nggibo)"},{"SurahNumber":37,"VerseNumber":148,"Text":"Na Miyamaratiyaya siran; na Piyakasawit Ami siran ko Kapaginutao taman ko wakto (o Kapatai)"},{"SurahNumber":37,"VerseNumber":149,"Text":"Na Paki-osain Ka kiran: O ba ruk o Kadnan Ka so manga Wata a Babai, na ruk iran so manga Wata a Mama"},{"SurahNumber":37,"VerseNumber":150,"Text":"Antawa-a ba Ami Inadun so manga Malaikat a manga Babai, a siran na kamamasa-an niran"},{"SurahNumber":37,"VerseNumber":151,"Text":"Tanodan, ka Mata-an! A siran na po-on ko Kabokhag iran na Putharo-on niran ndun"},{"SurahNumber":37,"VerseNumber":152,"Text":"A Mibawata so Allah? Go Mata-an! A siran na titho a manga bokhag"},{"SurahNumber":37,"VerseNumber":153,"Text":"A ti miyatomo Iyan so manga Wata a Babai a di so manga Wata a Mama"},{"SurahNumber":37,"VerseNumber":154,"Text":"Ino kano wai? Andamanaya i Khipukhokomun niyo saya"},{"SurahNumber":37,"VerseNumber":155,"Text":"Ino kano di Phananadum"},{"SurahNumber":37,"VerseNumber":156,"Text":"Antawa-a ba adun a karina niyo a Mapayag"},{"SurahNumber":37,"VerseNumber":157,"Text":"Na talingoma-an niyo i Kitab iyo o sukano i manga bunar"},{"SurahNumber":37,"VerseNumber":158,"Text":"Na mimba-al siran ko lut o Allah a go so lut o manga Jinn sa bangunsa: Na Sabunsabunar a kiyatokawan o manga Jinn a Mata-an! a siran na Phamakadarpa-an ndun (ko Naraka)"},{"SurahNumber":37,"VerseNumber":159,"Text":"Soti so Allah! A mawatan ko Iphuropa iran"},{"SurahNumber":37,"VerseNumber":160,"Text":"Inonta so manga Oripun o Allah, a manga Tolabos"},{"SurahNumber":37,"VerseNumber":161,"Text":"Na Mata-an! A sukano a go"},{"SurahNumber":37,"VerseNumber":162,"Text":"so Pushimba-an niyo,162. Na da rukano i sorang Rukaniyan a Madadag iyo"},{"SurahNumber":37,"VerseNumber":163,"Text":"Inonta so sukaniyan a Phakasolud ko Naraka Jahim"},{"SurahNumber":37,"VerseNumber":164,"Text":"Na da-a pud rukami (a manga Malaikat) a ba da-a ba-giyan Niyan a darpa a mapupunto"},{"SurahNumber":37,"VerseNumber":165,"Text":"Go Mata-an! A Sukami na Sabunar a shasa-a sa-ap"},{"SurahNumber":37,"VerseNumber":166,"Text":"Go Mata-an! A Sukamı na Sabunar a Sukami so Puphamanasbik (ko Allah)"},{"SurahNumber":37,"VerseNumber":167,"Text":"Na Mata-an! A siran na Putharo-on niran ndun"},{"SurahNumber":37,"VerseNumber":168,"Text":"A o ba bo Mata-an! A adun a shisi-i rukami a Pananadum a pho-on ko Miyanga-o ona"},{"SurahNumber":37,"VerseNumber":169,"Text":"Ka miyabaloi kami dun a manga Oripun o Allah, a manga Tolabos"},{"SurahNumber":37,"VerseNumber":170,"Text":"Na inongkir iran so Qur-an: Na katokawan niran mbo"},{"SurahNumber":37,"VerseNumber":171,"Text":"Na Sabunsabunar a miyaona so Katharo Ami ko manga Oripun Ami a Piyamanogo"},{"SurahNumber":37,"VerseNumber":172,"Text":"Mata-an! A siran na siran ndun so Phangatatabangan"},{"SurahNumber":37,"VerseNumber":173,"Text":"Go Mata-an! A so manga Tantara Ami, na siran ndun so Phamakada-ag"},{"SurahNumber":37,"VerseNumber":174,"Text":"Na Talikhodingka siran sa taman ko masa (a di mathai)"},{"SurahNumber":37,"VerseNumber":175,"Text":"Go Paka-ilayangka siran, ka mailai ran mbo"},{"SurahNumber":37,"VerseNumber":176,"Text":"Ba so Siksa Ami na Phagalokalokan niran"},{"SurahNumber":37,"VerseNumber":177,"Text":"Na a pabila Makatoron (so siksa) ko sharonsarongan niran, na miyakaratarata a kakhapita-i koPiyamaka-iktiyar (a da dun Paratiyaya)"},{"SurahNumber":37,"VerseNumber":178,"Text":"Na Talikhodingka siran sataman ko masa (a di mathai)"},{"SurahNumber":37,"VerseNumber":179,"Text":"Go Paka-ilayangka (siran), ka khailai ran mbo"},{"SurahNumber":37,"VerseNumber":180,"Text":"Soti so Kadnan Ka, a Kadnan o Munang, a mawatan ko iphuropa iran"},{"SurahNumber":37,"VerseNumber":181,"Text":"Na Kalilintad a si-i ko manga Sogo"},{"SurahNumber":37,"VerseNumber":182,"Text":"Go so Podi na ruk o Allah, a Kadnan o manga Ka-adun"}]}