{"Id":348,"LanguageCodes":["sw","swa"],"Name":"swa-abdullahmuhamma","Author":"Abdullah Muhammad Abu Bakr","Language":"Swahili","Description":"Swahili","Direction":"ltr","Source":"","Translations":[{"SurahNumber":75,"VerseNumber":1,"Text":"Anaapa Mwenyezi Mungu kwa Siku ya Hesabu na Malipo"},{"SurahNumber":75,"VerseNumber":2,"Text":"na Anaapa kwa nafsi yenye kuamini na kuchamungu, inayomlaumu mwenyewe kwa kuacha matendo ya utiifu na kufanya matendo yenye kuangamiza, kwamba watu watafufuliwa"},{"SurahNumber":75,"VerseNumber":3,"Text":"Je anadhanihuyu binadamu kafiri kuwa sisi hatutaweza kuikusanya mifupa yake baada ya kuwa mbalimbali"},{"SurahNumber":75,"VerseNumber":4,"Text":"Ndio! Tutaikusanya na tunaweza kufanya vidole vyake au ncha za vidole vyake- baada ya kuvikusanya na kuzioanisha- viwe kwenye umbo la sawasawa, kama vilivyokuwa kabla ya kufa"},{"SurahNumber":75,"VerseNumber":5,"Text":"Bali binadamu anakanusha kufufuliwa, anataka asalie kwenye kufanya ubaya kwa siku za mbeleni za maisha yake"},{"SurahNumber":75,"VerseNumber":6,"Text":"Kafiri huyu huwa akiuliza, akiliona jambo la kusimama Kiyama kuwa liko mbali, «Ni lini Siku ya Kiyama?’"},{"SurahNumber":75,"VerseNumber":7,"Text":"Basi macho yatakapoduwaa na yakashituka kwa kutishika na kile yalichokiona cha vituko vya Siku ya Kiyama"},{"SurahNumber":75,"VerseNumber":8,"Text":"na ukafutika mwangaza wa mwezi"},{"SurahNumber":75,"VerseNumber":9,"Text":"na vikakusanywa jua na mwezi katika kukosa mwangaza, kikawa kila mojawapo ya hivyo viwili hakina mwangaza"},{"SurahNumber":75,"VerseNumber":10,"Text":"wakati huo binadamu atasema, «Pa kukimbilia ni wapi kuiepuka adhabu?»"},{"SurahNumber":75,"VerseNumber":11,"Text":"Mambo sivyo kama unavyotamani yawe, ewe binadamu, ya kutaka kukimbia. Huna mahali pa kukimbilia wala pa kupata uokozinfsi yake"},{"SurahNumber":75,"VerseNumber":12,"Text":"Kwa Mwenyezi Mungu Peke Yake ndio mwisho wa viumbe Siku ya Kiyama na ndipo mahali pao pa kutulia, na hapo Amlipe kila mtu kwa kile alichostahiki"},{"SurahNumber":75,"VerseNumber":13,"Text":"Atapashwa habari binadamu Siku hiyo kwa matendo yake yote, mema na mabaya, aliyoyatanguliza miongoni mwa hayo katika maisha yake na aliyoyachelewesha"},{"SurahNumber":75,"VerseNumber":14,"Text":"Bali binadamu ni hoja iliyo wazi juu ya nafsi yake, yenye kumfuata kwa alichokitenda na alichokiacha"},{"SurahNumber":75,"VerseNumber":15,"Text":"hata kama atakuja na kila udhuru wa kuelezea sababu ya uhalifu wake, hilo halitamfaa"},{"SurahNumber":75,"VerseNumber":16,"Text":"Usitikise, ewe Nabii, ulimi wako kwa Qur’ani wakati wahyi unapoteremka ili ufanye haraka kuihifadhi kwa kuogopa isikuponyoke"},{"SurahNumber":75,"VerseNumber":17,"Text":"Kwani ni juu yetu sisi kuikusanya kwenye kifua chako kisha uisome kwa ulimi wako wakati utakapo. Mjumbe wetu Jibrili akikusomea"},{"SurahNumber":75,"VerseNumber":18,"Text":"basi kisikilize kisomo chake na umpulikize. Kisha isome kama alivyokusomea"},{"SurahNumber":75,"VerseNumber":19,"Text":"kisha ni juu yetu kukuelezea kilichokutatiza kukifahamu katika maana yake na hukumu zake"},{"SurahNumber":75,"VerseNumber":20,"Text":"Mambo sivyo kama mlivyodai, enyi mkusanyiko wa washirikina, kuwa hakuna kufufuliwa wala kulipwa"},{"SurahNumber":75,"VerseNumber":21,"Text":"Bali nyinyi ni watu mnaopenda dunia na pambo lake na mnaacha Akhera na starehe zake"},{"SurahNumber":75,"VerseNumber":22,"Text":"Nyuso za watu wema Siku ya Kiyama zitakuwa ni zenye kung’ara, nzuri na zenye furaha"},{"SurahNumber":75,"VerseNumber":23,"Text":"zitamuona Mola Aliyeziumba na Anayezimiliki, na zitastarehe kwa hilo"},{"SurahNumber":75,"VerseNumber":24,"Text":"Nyuso za watu wabaya Silku ya Kiyama zitakuwa ni zenye kukunjana na kusinyaa"},{"SurahNumber":75,"VerseNumber":25,"Text":"zinatazamia kushukiwa na msiba mkubwa wenye kuvunja"},{"SurahNumber":75,"VerseNumber":26,"Text":"Ni kweli! Pindi roho itakapofika sehemu za juu za kifua"},{"SurahNumber":75,"VerseNumber":27,"Text":"na wakasema baadhi ya waliohudhuria kuwaambia wengine, «Je kuna mtu wa kumzungua na kumpoza kutokana na hali hii aliyonayo?»"},{"SurahNumber":75,"VerseNumber":28,"Text":"Na yule ambaye yuko katika hali ya kufa akajua kwamba lile lililomshukia ni kuaga dunia, kwa kuwa anawaona Malaika wa mauti"},{"SurahNumber":75,"VerseNumber":29,"Text":"Na ikashikana shida ya mwisho wa duniani na shida ya mwanzo wa Akhera. Kwa Mwenyezi Mungu, Aliyetukuka"},{"SurahNumber":75,"VerseNumber":30,"Text":"Watu watapelekwa Siku ya Kiyama: ima Peponi au Motoni"},{"SurahNumber":75,"VerseNumber":31,"Text":"Hakuwa kafiri ni mwenye kumuamini Mtume na Qur’ani, wala hakuwa ni mwenye kumtekelezea Mwenyezi Mungu Aliyetukuka Swala za faradhi"},{"SurahNumber":75,"VerseNumber":32,"Text":"Lakini aliikanusha Qur’ani na akaipa mgongo Imani"},{"SurahNumber":75,"VerseNumber":33,"Text":"kisha akaenda kwa watu wake akijiona hali ya kujigamba katika kutembea kwake. Basi maangamivu"},{"SurahNumber":75,"VerseNumber":34,"Text":"ni yako baada ya maangamivu"},{"SurahNumber":75,"VerseNumber":35,"Text":"Kisha maangamivu ni yako baada ya maangamivu"},{"SurahNumber":75,"VerseNumber":36,"Text":"Je anadhani huyu binadamu anayekanusha kufufuliwa kuwa ataachwa bure: haamrishwi wala hakatazwi, hahesabiwi wala hateswi"},{"SurahNumber":75,"VerseNumber":37,"Text":"Kwani hakuwa binadamu huyu ni tone la manii dhaifu linalotokana na maji matwevu yanayomwagwa na kumiminwa kwenye kizazi"},{"SurahNumber":75,"VerseNumber":38,"Text":"kisha yakawa ni kipande cha damu iliyo kavu. Mwenyezi Mungu Akaliumba kwa uweza Wake na Akazilinganisha sura zake katika umbo la mwili lililo zuri kabisa"},{"SurahNumber":75,"VerseNumber":39,"Text":"Akafanya kutokana na binadamu huyu jinsi mbili: ya kiume na ya kike. Je kwani hakuwa Mola huyo Muumba wa vitu hivyo ni Muweza wa kuwarudisha viumbe wakiwa hai baada ya kutoweka kwao"},{"SurahNumber":75,"VerseNumber":40,"Text":"Ndio! Anaweza. Yeye, kutakasika na sifa za upungufu ni Kwake, kwa hakika ni Muweza wa hilo"}]}