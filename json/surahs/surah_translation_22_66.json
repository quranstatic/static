{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":22,"VerseNumber":1,"Text":"O ljudi, bojte se Gospodara svoga! Zaista je potres Časa kijametskog nešto veliko"},{"SurahNumber":22,"VerseNumber":2,"Text":"Na Dan kada ga vidite vi, svaka dojilja će ono što doji zapanjena zaboraviti, a svaka trudnica će svoj plod pobaciti i ti ćeš vidjeti ljude pijane, a oni neće pijani biti, nego će kazna Allahova žestoka biti"},{"SurahNumber":22,"VerseNumber":3,"Text":"Ima ljudi kao onaj koji se bez znanja raspravlja o Allahu i koji slijedi svakog šejtana buntovnog"},{"SurahNumber":22,"VerseNumber":4,"Text":"Za njega je već propisano da će svakog onog ko ga uzme za zaštitnika na stranputicu zavesti i u patnju ga ognjenu odvesti"},{"SurahNumber":22,"VerseNumber":5,"Text":"O ljudi! Ako ste u sumnji spram proživljenja - pa Mi smo vas, zaista, stvorili od prašine, zatim od kapi sjemena, potom od zakvačka, zatim od grude mesa, oblikovanog i neoblikovanog, da bismo vama objasnili! A u matericama zadržavamo šta hoćemo, do roka određenog, zatim činimo da se kao dojenčad rađate i da poslije do muževnog doba uzrastete; neko od vas umire, a neko duboku starost doživljava, tako da, nakon što je znao, ne zna ništa. I ti vidiš zemlju kako je zamrla, ali kad na nju vodu spustimo, ona ustrepće i uzbuja, i iz nje iznikne svakovrsno bilje prekrasno"},{"SurahNumber":22,"VerseNumber":6,"Text":"To je zato što je Allah, baš On, zaista, Istina i što On oživljava mrtve, i što On nad svime ima moć"},{"SurahNumber":22,"VerseNumber":7,"Text":"i što će Čas oživljenja, u to nema sumnje, doći i što će Allah one u grobovima oživiti"},{"SurahNumber":22,"VerseNumber":8,"Text":"Ima ljudi kao onaj koji o Allahu raspravlja bez znanja i bez Upute i bez Knjige svjetilje"},{"SurahNumber":22,"VerseNumber":9,"Text":"savijajući svoj vrat da bi s Allahova Puta odvraćao. Njega na dunjaluku čeka poniženje, a na Kijametskom danu dat ćemo mu da iskusi patnju vatrom"},{"SurahNumber":22,"VerseNumber":10,"Text":"Eto, to je zbog djela ruku tvojih, a Allah, zaista, ne čini zulum robovima Svojim"},{"SurahNumber":22,"VerseNumber":11,"Text":"Ima ljudi kao onaj koji Allaha obožava kolebljivo, na ivici, ako ga zadesi dobro, smiri se time, a ako ga zadesi iskušenje, on se potpuno okrene, pa tako izgubi i dunjaluk i ahiret. To je, uistinu, očiti gubitak"},{"SurahNumber":22,"VerseNumber":12,"Text":"On, pored Allaha, moli onoga koji od njega ne može nikakvu štetu otkloniti niti mu može bilo kakvu korist pribaviti; to je, zaista, daleka stranputica"},{"SurahNumber":22,"VerseNumber":13,"Text":"moli onoga što će mu prije nauditi nego od koristi biti; takav je, doista, loš zaštitnik i zao drug"},{"SurahNumber":22,"VerseNumber":14,"Text":"Allah će one koji vjeruju i čine dobra djela, zaista, uvesti u džennetske bašče, kroz koje rijeke teku. Allah radi ono što hoće"},{"SurahNumber":22,"VerseNumber":15,"Text":"Onaj ko misli da Poslaniku Allah neće pomoći ni na dunjaluku ni na ahiretu, neka rastegne uže do tavanice i neka ga presiječe, pa nek vidi da li će njegov plan otkloniti ono što ga srdi"},{"SurahNumber":22,"VerseNumber":16,"Text":"I tako isto, Mi ga u vidu jasnih ajeta objavljujemo, a Allah upućuje koga hoće"},{"SurahNumber":22,"VerseNumber":17,"Text":"Zaista će onima koji vjeruju, jevrejima, sabijcima, kršćanima, poklonicima vatre i višebošcima, zaista će im Allah presuditi na Kijametskom danu. Allah je, zaista, svemu svjedok"},{"SurahNumber":22,"VerseNumber":18,"Text":"Zar ne vidiš da Allahu sedždu čine i oni na nebesima i oni na Zemlji, a i Sunce, i Mjesec, i zvijezde, i planine, i drveće, i životinje, i mnogi ljudi, a mnogi i kaznu zaslužuju. A koga Allah ponizi, niko ga ne može poštovanim učiniti; Allah, zaista, radi što hoće"},{"SurahNumber":22,"VerseNumber":19,"Text":"Ta dva protivnička tabora spore se o Gospodaru svome; onima koji ne budu vjerovali bit će odijela od Vatre skrojena, a ključala voda bit će na glave njihove sipana"},{"SurahNumber":22,"VerseNumber":20,"Text":"od nje će se istopiti ono što je u trbusima njihovim, i koža"},{"SurahNumber":22,"VerseNumber":21,"Text":"a imat će oni i gvozdene kukaste štapove"},{"SurahNumber":22,"VerseNumber":22,"Text":"kad god htjednu da zbog teškog jada iz nje iziđu, bit će u nju vraćeni: \"Iskusite patnju vatrenu"},{"SurahNumber":22,"VerseNumber":23,"Text":"A one koji budu vjerovali i dobra djela činili-Allah će sigurno uvesti u džennetske bašče kroz koje rijeke teku; u njima će se narukvicama od zlata i biserom kititi a odjeća će im svilena biti"},{"SurahNumber":22,"VerseNumber":24,"Text":"I napućeni su da govore lijepe riječi i napućeni su na Put Hvaljenoga"},{"SurahNumber":22,"VerseNumber":25,"Text":"Zaista će oni koji ne vjeruju i odvraćaju od Allahova Puta i Časne džamije koju smo namijenili za sve ljude, jednako za mještanina i za beduina, biti kažnjeni. A onome ko u njemu naumi zastraniti zulum čineći, dat ćemo da patnje bolne kuša"},{"SurahNumber":22,"VerseNumber":26,"Text":"I kada smo Ibrahimu pokazali mjesto Kuće, rekavši: \"Meni ništa ne pridružuj, i očisti Kuću Moju za one koji će je obilaziti, koji će stajati i koji će na ruku'u i sedždi biti"},{"SurahNumber":22,"VerseNumber":27,"Text":"I oglasi ljudima hadž - i dolazit će ti pješke i na kamilama iznurenim koje dolaze sa dalekog puta"},{"SurahNumber":22,"VerseNumber":28,"Text":"I da bi prisustvovali onome od čega će koristi imati i da bi ime Allahovo spominjali u danima poznatim zato što ih je oskrbio životinjama domaćim. Jedite meso njihovo i nahranite siromaha ubogog"},{"SurahNumber":22,"VerseNumber":29,"Text":"Neka potom sa sebe prljavštinu uklone, neka svoje zavjete ispune i neka oko Kuće drevne obilaze"},{"SurahNumber":22,"VerseNumber":30,"Text":"To je tako! A ko Allahove zabrane smatra velikim, pa to će mu biti dobro kod Gospodara njegova - a dozvoljena vam je stoka, osim one koja vam se spominje - pa klonite se prljavštine kumira i klonite se lažna govora"},{"SurahNumber":22,"VerseNumber":31,"Text":"iskazujući Allahu čistu predanost, ne pridružujući Mu u obožavanju nikoga! A onaj ko Allahu pridružuje druge - kao da je s neba pao, pa ga ptice razgrabe, ili ga vjetar u daleki predio otpuše"},{"SurahNumber":22,"VerseNumber":32,"Text":"Tako je to! Pa ko poštuje Allahova znamenja - znak je to bogobojaznosti srca"},{"SurahNumber":22,"VerseNumber":33,"Text":"Vi imate u njima koristi do određenog roka, a poslije je mjesto njihovo kraj Kuće drevne"},{"SurahNumber":22,"VerseNumber":34,"Text":"Svakoj vjerskoj zajednici propisali smo klanje kurbana da bi spominjali Allahovo ime prilikom klanja stoke koju im On daje. Vaš Bog je jedan Bog, zato se samo Njemu iskreno predajte! A radosnom viješću obraduj ponizne"},{"SurahNumber":22,"VerseNumber":35,"Text":"čija srca, kad se Allah spomene, strah obuzme, i one koji strpljivo podnose nevolje koje ih zadese, i one koji namaz obavljaju i koji, od onoga što im Mi dajemo, udjeljuju"},{"SurahNumber":22,"VerseNumber":36,"Text":"A kamile smo vam učinili jednim od Allahovih znamenja i vi u njima imate dobro, zato spominjite Allahovo ime nad njima, dok stoje sa jednom podvijenom nogom, a kad njihovi bokovi padnu na zemlju. Jedite ih, a nahranite i onoga koji se zadovolji s onim što mu se da, a i onog koji dođe da mu se da; tako smo vam ih potčinili da biste zahvalni bili"},{"SurahNumber":22,"VerseNumber":37,"Text":"Do Allaha neće doprijeti meso njihovo i krv njihova, ali će Mu stići bogogojaznost vaša. Tako vam ih je potčinio da biste Allaha veličali zato što vas je uputio. I obraduj one koji dobra djela čine"},{"SurahNumber":22,"VerseNumber":38,"Text":"I Allah, doista, štiti vjernike, Allah sigurno ne voli nijednog izdajnika, nezahvalnika"},{"SurahNumber":22,"VerseNumber":39,"Text":"Dopušteno je onima koji su napadnuti da se bore, zato što im je zulum učinjen - a Allah je, doista, kadar da ih pomogne"},{"SurahNumber":22,"VerseNumber":40,"Text":"Onima koji su bespravno iz zavičaja svoga prognani samo zato što su govorili: \"Gospodar naš je Allah!\" A da Allah ne suzbije neke ljude drugima, do temelja bi bile porušene monaške ćelije, i crkve, i sinagoge, a i džamije, u kojima se mnogo spominje Allahovo ime. A Allah će sigurno pomoći one koji Njega pomažuv -Allah je, zaista, moćan i silan"},{"SurahNumber":22,"VerseNumber":41,"Text":"I oni koji će, ako im damo vlast na Zemlji, namaz obavljati i zekat udjeljivati i koji će tražiti da se čine dobra djela, a odvraćati od nevaljalih- a Allahu se, na kraju, sve vraća"},{"SurahNumber":22,"VerseNumber":42,"Text":"A to što te oni smatraju lažnim, pa i prije njih su narod Nuhov, i Ad, i Semud poslanike smatrali lažnim"},{"SurahNumber":22,"VerseNumber":43,"Text":"i narod Ibrahimov, i narod Lutov"},{"SurahNumber":22,"VerseNumber":44,"Text":"i stanovnici Medjena; a lažnim je smatran i Musa, i Ja sam nevjernicima vremena davao, zatim bi ih dohvatio kaznom, pa kakva je bila osuda Moja"},{"SurahNumber":22,"VerseNumber":45,"Text":"I koliko samo ima naselja koja smo uništili, a zulum su činila, pa su pusta i srušena na krovove svoje! I koliko ima bunara zapuštenih i palača visokih"},{"SurahNumber":22,"VerseNumber":46,"Text":"Zašto oni ne putuju po Zemlji pa da srca njihova shvate ono što treba da shvate, i da uši njihove čuju ono što treba da čuju, ali, oči nisu slijepe, već srca u grudima"},{"SurahNumber":22,"VerseNumber":47,"Text":"Oni od tebe traže da se patnja ubrza, a Allah neće iznevjeriti obećanje Svoje; samo jedan dan u Gospodara tvoga traje koliko hiljadu godina po vašem računanju"},{"SurahNumber":22,"VerseNumber":48,"Text":"I koliko je bilo naselja kojima sam vremena davao, a zulum su činila, da bih ih najzad, kaznom dohvatio! A kod Mene je konačno odredište"},{"SurahNumber":22,"VerseNumber":49,"Text":"Reci: \"O ljudi, ja sam vam samo upozoritelj jasni"},{"SurahNumber":22,"VerseNumber":50,"Text":"oni koji budu vjerovali i dobra djela činili imat će oprost i opskrbu plemenitu"},{"SurahNumber":22,"VerseNumber":51,"Text":"a oni koji se budu trudili da ajete Naše poreknu, odvraćajući od njih, bit će stanovnici Džehennema"},{"SurahNumber":22,"VerseNumber":52,"Text":"Prije tebe, Mi nijednog poslanika i vjerovjesnika nismo poslali a da šejtan nije, kad bi on kazivao, u kazivanje njegovo nešto ubacio. Allah bi ono što bi šejtan ubacio uklonio, a zatim bi ajete Svoje učvrstio, a Allah je Onaj Koji sve zna i mudar je"},{"SurahNumber":22,"VerseNumber":53,"Text":"To je zato da ono što šejtan ubaci učini iskušenjem za one u čijim srcima je bolest i za one čija su srca okrutna - a zulumćari su, zaista, u rascjepu i na stranputici dalekoj"},{"SurahNumber":22,"VerseNumber":54,"Text":"i da bi oni koji su znanjem obdareni spoznali da je Kur 'an Istina od Gospodara tvoga, pa u njega povjerovali i da mu srca njihova budu ponizna. Zaista je onima koji vjeruju Allah Uputitelj na Pravi put"},{"SurahNumber":22,"VerseNumber":55,"Text":"A oni koji ne vjeruju neće prestati da u njega sumnjaju, sve dok im Čas iznenada ne dođe ili dok im ne dođe patnja u danu nerodnom"},{"SurahNumber":22,"VerseNumber":56,"Text":"Taj dan vlast će samo Allah imati, On će im suditi. A vjernici i oni koji su dobra djela činili bit će u baščama u kojima se uživa"},{"SurahNumber":22,"VerseNumber":57,"Text":"a oni koji nisu vjerovali i ajete i znakove Naše poricali, oni će patnju ponižavajuću imati"},{"SurahNumber":22,"VerseNumber":58,"Text":"Allah će, zaista, lijepo opskrbiti one koji su svoj rodni kraj napustili da bi se na Allahovu putu borili, pa zatim poginuli ili umrli, a zaista je Allah, baš On, najbolji Opskrbitelj"},{"SurahNumber":22,"VerseNumber":59,"Text":"On će ih u mjesto kojim će oni biti zadovoljni, sigurno, uvesti. A Allah je, doista, Onaj Koji sve zna i Onaj Koji ne žuri s kaznom"},{"SurahNumber":22,"VerseNumber":60,"Text":"Eto tako! A onome ko kazni isto onako kako je kažnjen, i kome opet nepravda bude učinjena, Allah će mu, sigurno, pomoći - Allah je, zaista, Onaj Koji stalno poništava grijehe i Onaj Koji oprašta"},{"SurahNumber":22,"VerseNumber":61,"Text":"Eto zato, što Allah uvodi noć u dan, i uvodi dan u noć, i što je Allah, doista, Onaj Koji sve čuje i Onaj Koji sve vidi"},{"SurahNumber":22,"VerseNumber":62,"Text":"To je zato što je Allah - Istina, a oni koje oni, pored Allaha, mole - laž, i zato što je Allah Svevišnji i Veliki"},{"SurahNumber":22,"VerseNumber":63,"Text":"Zar ne vidiš da Allah s neba spušta vodu od koje zemlja zazeleni!? Allah je, zaista, znalac i onoga što je najsitnije i On sve u potpunosti zna"},{"SurahNumber":22,"VerseNumber":64,"Text":"Njegovo je ono što je na nebesima i ono što je na Zemlji? Allah je, doista, Neovisni i Hvaljeni"},{"SurahNumber":22,"VerseNumber":65,"Text":"Zar ne vidiš da je Allah sve što je na Zemlji vama podredio, pa i lađe koje, odredbom Njegovom, morem plove?! On drži ono što je na nebu da ne bi palo na Zemlju, osim ako On to dopusti. Allah je, uistinu, prema ljudima milosrdan i milostiv"},{"SurahNumber":22,"VerseNumber":66,"Text":"On vam daje život i zatim će vam ga oduzeti i poslije vas opet oživiti; čovjek je, zaista, poricatelj pravi"},{"SurahNumber":22,"VerseNumber":67,"Text":"Svakoj vjerskoj zajednici propisali smo vjerozakon prema kome je trebalo da se vlada; i ne dozvoli, nikako, da s tobom o tome raspravljaju. Ti pozivaj svome Gospodaru, ti si, uistinu, na Pravom putu"},{"SurahNumber":22,"VerseNumber":68,"Text":"A ako se oni budu s tobom prepirali, reci: \"Allah najbolje zna ono što vi radite"},{"SurahNumber":22,"VerseNumber":69,"Text":"Allah će vam na Kijametskom danu presuditi o onome u čemu se razilazite"},{"SurahNumber":22,"VerseNumber":70,"Text":"Zar ne znaš da Allah zna sve što je na nebu i na Zemlji?! To je sve u Knjizi, to je, uistinu, Allahu lahko"},{"SurahNumber":22,"VerseNumber":71,"Text":"Višebošci, pored Allaha, obožavaju one za koje im On nije poslao nikakav dokaz, i o njima sami ništa ne znaju. A zulumćarima nema pomagača"},{"SurahNumber":22,"VerseNumber":72,"Text":"A kad im se Naši jasni ajeti kazuju, ti na licima onih koji ne vjeruju razaznaješ zlo. Oni umalo da ne nasrnu na one koji im riječi Naše kazuju. Reci: \"Hoćete li da vam kažem šta je gore od toga? Vatra koju je Allah onima koji ne vjeruju obećao, a užasno je ona krajnje odredište"},{"SurahNumber":22,"VerseNumber":73,"Text":"O ljudi, evo jednog primjera, pa ga poslušajte: \"Oni koje vi, pored Allaha molite, ne mogu nikako ni mušicu stvoriti, makar se radi nje sakupili. A ako bi im mušica nešto ugrabila, oni to ne bi mogli od nje izbaviti, nejak je i onaj koji traži i ono što se traži"},{"SurahNumber":22,"VerseNumber":74,"Text":"Oni ne veličaju i ne poznaju Allaha kako treba, a Allah je, uistinu, moćan i silan"},{"SurahNumber":22,"VerseNumber":75,"Text":"Allah odabire izaslanike među melecima i ljudima-Allah je, zaista, Onaj Koji sve čuje i Onaj Koji sve vidi"},{"SurahNumber":22,"VerseNumber":76,"Text":"On zna šta su uradili i šta će uraditi. A Allahu se sve vraća"},{"SurahNumber":22,"VerseNumber":77,"Text":"O vjernici, ruku' i sedždu obavljajte i Gospodaru svome ibadet činite, i dobra djela činite da biste postigli ono što želite"},{"SurahNumber":22,"VerseNumber":78,"Text":"I borite se, Allaha radi, istinski, onako kako se treba boriti! On je vas izabrao i u vjeri vam nije ništa teško propisao, u vjeri pretka vašeg Ibrahima. Allah vas je otprije muslimanima nazvao, i u ovom Kur'anu, da bi Poslanik bio svjedok protiv vas, i da biste vi bili svjedoci protiv ostalih ljudi. Zato, namaz obavljajte i zekat dajite i Allaha se čvrsto držite. On je Gospodar vaš. Divnog li Gospodara i divnog li Pomagača"}]}