{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":56,"VerseNumber":1,"Text":"Pamene ola la chiweruzo lidza"},{"SurahNumber":56,"VerseNumber":2,"Text":"Ndipo palibe mzimu umene udzakana kudza kwake"},{"SurahNumber":56,"VerseNumber":3,"Text":"Kutsitsa gulu lina ndikukweza gulu linzake"},{"SurahNumber":56,"VerseNumber":4,"Text":"Pamene dziko lidzagwedezeka ndi chigwedezo choopsya"},{"SurahNumber":56,"VerseNumber":5,"Text":"Ndi pamene mapiri adzafumbutuka kukhala fumbi lokhalokha"},{"SurahNumber":56,"VerseNumber":6,"Text":"Motero iwo adzakhala fumbi louluzika paliponse"},{"SurahNumber":56,"VerseNumber":7,"Text":"Ndipo inu mudzagawidwa m’magulu atatu"},{"SurahNumber":56,"VerseNumber":8,"Text":"Iwo a ku dzanja la manja. Kodi a ku dzanja la manja adzakhala ndani"},{"SurahNumber":56,"VerseNumber":9,"Text":"Iwo akudzanja la mazere. Kodi akudzanja la mazere adzakhala ndani"},{"SurahNumber":56,"VerseNumber":10,"Text":"Ndipo gulu la iwo amene adzakhala kutsogolo m’chikhulupiriro adzakhala kutsogolo m’moyo umene uli nkudza"},{"SurahNumber":56,"VerseNumber":11,"Text":"Awa ndiwo amene adzakhala kufupi ndi Mulungu"},{"SurahNumber":56,"VerseNumber":12,"Text":"M’minda ya Paradiso"},{"SurahNumber":56,"VerseNumber":13,"Text":"Gulu lalikulu lidzachokera ku mibadwo ya kale"},{"SurahNumber":56,"VerseNumber":14,"Text":"Ndi gulu lochepa lidzachokera ku mibadwo ya m’mbuyo mwake"},{"SurahNumber":56,"VerseNumber":15,"Text":"Iwo adzakhala pa mipando yawofowofo yomatidwa golide ndi miyala ya mtengo wapatali"},{"SurahNumber":56,"VerseNumber":16,"Text":"Atakhala pa iyo ndi kumayang’anizana"},{"SurahNumber":56,"VerseNumber":17,"Text":"Iwo adzatumikiridwa ndi anyamata a muyaya"},{"SurahNumber":56,"VerseNumber":18,"Text":"Ndi mabakuli, miphika ndi zikho za vinyo wabwino"},{"SurahNumber":56,"VerseNumber":19,"Text":"Amene sadzawawitsa mitu yawo kapena kuwatopetsa"},{"SurahNumber":56,"VerseNumber":20,"Text":"Ndi zipatso zimene adzasankhepo"},{"SurahNumber":56,"VerseNumber":21,"Text":"Ndi nyama ya nkhuku imene angafune"},{"SurahNumber":56,"VerseNumber":22,"Text":"Ndipo padzakhala anzawo okongola, a maso akulu ndi ochititsa kaso"},{"SurahNumber":56,"VerseNumber":23,"Text":"Monga ndolo zosamalidwa bwino"},{"SurahNumber":56,"VerseNumber":24,"Text":"Malipiro a ntchito zimene adachita kale"},{"SurahNumber":56,"VerseNumber":25,"Text":"Palibe nkhani zopanda pake kapena zolaula zimene adzamva"},{"SurahNumber":56,"VerseNumber":26,"Text":"Kupatula mawu akuti Mtendere, Mtendere"},{"SurahNumber":56,"VerseNumber":27,"Text":"Iwo a kudzanja lamanja, kodi akudzanja lamanja adzakhala ndani"},{"SurahNumber":56,"VerseNumber":28,"Text":"Iwo adzakhala pakati pa m’mithunzi ya mitengo ya Sidrah"},{"SurahNumber":56,"VerseNumber":29,"Text":"Ndi m’mapata a nthochi zokhala ndi mikoko wina pamwamba pa unzake"},{"SurahNumber":56,"VerseNumber":30,"Text":"M’mithunzi yotambasuka"},{"SurahNumber":56,"VerseNumber":31,"Text":"Pambali pa madzi osefukira"},{"SurahNumber":56,"VerseNumber":32,"Text":"Ndi zipatso zochuluka"},{"SurahNumber":56,"VerseNumber":33,"Text":"Zimene nyengo yake sikutha ndipo kuchuluka kwake kudzakhalabe"},{"SurahNumber":56,"VerseNumber":34,"Text":"Ndi pa mipando yawofowofo yokwezedwa"},{"SurahNumber":56,"VerseNumber":35,"Text":"Ndithudi Ife tawalenga iwo mu chilengedwe cha padera"},{"SurahNumber":56,"VerseNumber":36,"Text":"Ndi kuwapanga kukhala a Namwali abwino"},{"SurahNumber":56,"VerseNumber":37,"Text":"A chikondi pa anzawo olingana nawo zaka"},{"SurahNumber":56,"VerseNumber":38,"Text":"A iwo amene adzakhala kudzanja lamanja"},{"SurahNumber":56,"VerseNumber":39,"Text":"Gulu lochuluka lidzakhala lochokera ku mibadwo yoyamba, yakale"},{"SurahNumber":56,"VerseNumber":40,"Text":"Gulu lochuluka lidzakhala lochokera ku mibadwo ya pambuyo pake"},{"SurahNumber":56,"VerseNumber":41,"Text":"Gulu la anthu a kudzanja lamanzere. Kodi anthu a kudzanja la manzere adzakhala otani"},{"SurahNumber":56,"VerseNumber":42,"Text":"M’katikati mwa malawi a moto ndi m’madzi ogaduka"},{"SurahNumber":56,"VerseNumber":43,"Text":"Ndi m’mithunzi ya utsi wakuda"},{"SurahNumber":56,"VerseNumber":44,"Text":"Yosazizira kapena yabwino"},{"SurahNumber":56,"VerseNumber":45,"Text":"Ndithudi iwo kale adali kukhala m’moyo wosavutika ndi opeza zinthu zambiri"},{"SurahNumber":56,"VerseNumber":46,"Text":"Ndipo adapitirira kuchita zoipa zikulu zikulu"},{"SurahNumber":56,"VerseNumber":47,"Text":"Ndipo iwo anali kukonda kunena kuti: “Pamene ife tafa ndi kusanduka fumbi ndi mafupa, kodi tingadzaukitsidwenso?”"},{"SurahNumber":56,"VerseNumber":48,"Text":"“Ndi makolo athu a nthawi ya makedzana?”"},{"SurahNumber":56,"VerseNumber":49,"Text":"Nena: “Ndithudi onse oyambirira ndi otsiriza.”"},{"SurahNumber":56,"VerseNumber":50,"Text":"“Ndithudi onse adzasonkhanitsidwa pamodzi pa tsiku lokhazikitsidwa.”"},{"SurahNumber":56,"VerseNumber":51,"Text":"“Kuphatikiza inu nonse amene muchimwa ndi kukana choonadi.”"},{"SurahNumber":56,"VerseNumber":52,"Text":"“Ndithudi inu mudzadya zipatso za mtengo wa Zaqqoom.”"},{"SurahNumber":56,"VerseNumber":53,"Text":"“Ndipo mudzakhutitsa mimba zanu ndi izo.”"},{"SurahNumber":56,"VerseNumber":54,"Text":"“Ndi kumwa madzi ogaduka.”"},{"SurahNumber":56,"VerseNumber":55,"Text":"“Ndi kumwa monga momwe ngamira yodwala ndi yaludzu imamwera.”"},{"SurahNumber":56,"VerseNumber":56,"Text":"Kumeneko ndiko kudzakhala kusangalala kwawo patsiku lachiweruzo"},{"SurahNumber":56,"VerseNumber":57,"Text":"Ndife amene tidakulengani inu nanga ndi chifukwa chiyani simukhulupilira"},{"SurahNumber":56,"VerseNumber":58,"Text":"Ndiuzeni za umuna umene mumatulutsa"},{"SurahNumber":56,"VerseNumber":59,"Text":"Kodi ndinu amene mumaulenga kapena Ife ndife timaulenga"},{"SurahNumber":56,"VerseNumber":60,"Text":"Ife tidalamulira imfa kukhala pakati panu ndipo Ife sitingagonjetsedwe ayi"},{"SurahNumber":56,"VerseNumber":61,"Text":"Kukusinthani inu ndi kukulengani kukhala china chake chimene inu simuchidziwa"},{"SurahNumber":56,"VerseNumber":62,"Text":"Ndithudi inu mumadziwa za chilengedwe choyamba. Nanga ndi chifukwa chiyani simulabadira"},{"SurahNumber":56,"VerseNumber":63,"Text":"Kodi mudayamba mwaganiza za mbewu imene mumabzala"},{"SurahNumber":56,"VerseNumber":64,"Text":"Kodi ndinu amene mumaimeretsa kapena ndife amene timameretsa"},{"SurahNumber":56,"VerseNumber":65,"Text":"Ngati titafuna, Ife tikadaiphwanya m’timagawomagawo touma ndipo inu mukadayamba kudandaula"},{"SurahNumber":56,"VerseNumber":66,"Text":"Ndithudi ife tapatsidwa chingongole cholemera"},{"SurahNumber":56,"VerseNumber":67,"Text":"Iyayi. Koma tamanidwa"},{"SurahNumber":56,"VerseNumber":68,"Text":"Kodi inu mumawaona madzi amene mumamwa"},{"SurahNumber":56,"VerseNumber":69,"Text":"Kodi ndinu amene mumawagwetsa kuchokera ku mitambo kapena ndife"},{"SurahNumber":56,"VerseNumber":70,"Text":"Chikadakhala chifuniro chathu tikadawapanga iwo kukhala a mchere. Nanga ndi chifukwa chiyani simuthokoza"},{"SurahNumber":56,"VerseNumber":71,"Text":"Kodi inu mumaganizira za moto umene mumasonkha"},{"SurahNumber":56,"VerseNumber":72,"Text":"Kodi ndinu amene mumameretsa mtengo umene umayaka moto kapena ndife amene timaumeretsa"},{"SurahNumber":56,"VerseNumber":73,"Text":"Ife taupanga iwo kukhala chikumbutso ndi chinthu chothandiza anthu amene ali paulendo"},{"SurahNumber":56,"VerseNumber":74,"Text":"Kotero lemekezani dzina la Ambuye wanu Wamkulu"},{"SurahNumber":56,"VerseNumber":75,"Text":"Ndipo ndilumbira pali nyenyezi zimene zili kugwa"},{"SurahNumber":56,"VerseNumber":76,"Text":"Ndithudi ili ndi lonjezo lalikulu inu mukadadziwa"},{"SurahNumber":56,"VerseNumber":77,"Text":"Ndithudi ndi Buku lolemekezeka la Korani"},{"SurahNumber":56,"VerseNumber":78,"Text":"Limene lili m’Buku lotetezedwa"},{"SurahNumber":56,"VerseNumber":79,"Text":"Palibe amene adzalikhudza kupatula oyeretsedwa okha"},{"SurahNumber":56,"VerseNumber":80,"Text":"Chivumbulutso chochokera kwa Ambuye wa zolengedwa zonse"},{"SurahNumber":56,"VerseNumber":81,"Text":"Kodi muli kunyozabe uthenga uwu"},{"SurahNumber":56,"VerseNumber":82,"Text":"Mmalo mothokoza chifukwa cha zinthu zimene amakupatsani inu mumamukana Iye"},{"SurahNumber":56,"VerseNumber":83,"Text":"Nanga ndi chifukwa chiyani inu simuthandiza pamene mzimu wa munthu amene ali kufa ufika pa khosi pake"},{"SurahNumber":56,"VerseNumber":84,"Text":"Pamene panthawiyo, inu mumangoyang’ana"},{"SurahNumber":56,"VerseNumber":85,"Text":"Koma Ife tili pafupi ndi iye kuposa inu koma inu simutiona"},{"SurahNumber":56,"VerseNumber":86,"Text":"Nanga ndi chifukwa chiyani simutero ngati inu simudzaweruzidwa patsogolo pake"},{"SurahNumber":56,"VerseNumber":87,"Text":"Bwezerani mzimuwo ngati ndinu anthu a choonadi"},{"SurahNumber":56,"VerseNumber":88,"Text":"Ndipo ngati iye ndi mmodzi wa anthu amene ali kufupi ndi Mulungu"},{"SurahNumber":56,"VerseNumber":89,"Text":"Iye adzapeza mpumulo ndi chakudya ndi munda wa chisangalalo"},{"SurahNumber":56,"VerseNumber":90,"Text":"Ndipo ngati iye ndi wam’gulu la anthu akudzanja la manja"},{"SurahNumber":56,"VerseNumber":91,"Text":"Kotero kuli mtendere kwa iwo a kudzanja lamanja"},{"SurahNumber":56,"VerseNumber":92,"Text":"Ndipo ngati iye ndi mmodzi wa iwo okana choonadi ndi amene amalakwa"},{"SurahNumber":56,"VerseNumber":93,"Text":"Motero kulandiridwa kwake kudzakhala kwa madzi otentha kwambiri"},{"SurahNumber":56,"VerseNumber":94,"Text":"Ndi kulowetsedwa ku Gahena"},{"SurahNumber":56,"VerseNumber":95,"Text":"Ndithudi ichi ndi choonadi chosakayikitsa"},{"SurahNumber":56,"VerseNumber":96,"Text":"Motero lemekezani dzina la Ambuye wanu, Wamkulu"}]}