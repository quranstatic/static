{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":50,"VerseNumber":1,"Text":"Каф, тако Ми величанственог Кур'ана"},{"SurahNumber":50,"VerseNumber":2,"Text":"они се чуде што им је дошао један од њих да их опомиње, па неверници говоре: “То је чудна ствар…"},{"SurahNumber":50,"VerseNumber":3,"Text":"Зар кад помремо и постанемо земља?! Незамислив је то повратак.“"},{"SurahNumber":50,"VerseNumber":4,"Text":"Ми знамо шта ће од њих земља одузети, код Нас је Књига у којој се све чува"},{"SurahNumber":50,"VerseNumber":5,"Text":"Они, међутим, поричу Истину која им долази и они су сметени"},{"SurahNumber":50,"VerseNumber":6,"Text":"А зашто не погледају небо изнад себе? - Како смо га саздали и украсили и како у њему нема нереда"},{"SurahNumber":50,"VerseNumber":7,"Text":"А Земљу смо распрострли и по њој смо побацали непомична брда и дали смо да из ње ниче разноврсно, прекрасно биље"},{"SurahNumber":50,"VerseNumber":8,"Text":"да би размислио и опоменуо се сваки слуга који се Господару свом покајнички обраћа"},{"SurahNumber":50,"VerseNumber":9,"Text":"Ми са неба спуштамо благословљену воду и чинимо да уз њену помоћ ничу вртови и жито које се жање"},{"SurahNumber":50,"VerseNumber":10,"Text":"и високе палме у којих су нагомилани замеци једни изнад других"},{"SurahNumber":50,"VerseNumber":11,"Text":"као опскрбу свим слугама, а Ми њоме оживљавамо и мртви предео; тако ће да буде и проживљење"},{"SurahNumber":50,"VerseNumber":12,"Text":"Пре њих порицао је Нојев народ и становници Ресса и Семуд"},{"SurahNumber":50,"VerseNumber":13,"Text":"И Ад и фараонов народ и Лотов народ"},{"SurahNumber":50,"VerseNumber":14,"Text":"И становници Ејке и народ Туббе'а; сви су они сматрали посланике лажним и казну су Моју заслужили"},{"SurahNumber":50,"VerseNumber":15,"Text":"Па зар смо након првог стварања постали немоћни?! Не, али они у поновно стварање сумњају"},{"SurahNumber":50,"VerseNumber":16,"Text":"Ми смо створили човека и знамо што му шапуће његова душа, и Ми смо му ближи од вратне жиле куцавице"},{"SurahNumber":50,"VerseNumber":17,"Text":"Кад се двојица састану и седну један с десне, а други с леве стране"},{"SurahNumber":50,"VerseNumber":18,"Text":"Он не изусти ниједну реч, а да поред њега није онај који надзире"},{"SurahNumber":50,"VerseNumber":19,"Text":"Смртне муке ће збиља да дођу – то је нешто од чега не можеш побећи"},{"SurahNumber":50,"VerseNumber":20,"Text":"и у рог ће да буде дувнуто - то је Дан којим се прети"},{"SurahNumber":50,"VerseNumber":21,"Text":"И свако ће да дође, а са њим водич и сведок"},{"SurahNumber":50,"VerseNumber":22,"Text":"Ти ниси марио за ово па смо скинули твоју копрену, данас ти је оштар вид"},{"SurahNumber":50,"VerseNumber":23,"Text":"А његов пратилац ће да каже: “Ово што је код мене спремно је.”"},{"SurahNumber":50,"VerseNumber":24,"Text":"Баците у Пакао сваког незахвалника, пркосника"},{"SurahNumber":50,"VerseNumber":25,"Text":"који је бранио да се раде добра дела и који је прелазио Аллахове границе и био сумњичав"},{"SurahNumber":50,"VerseNumber":26,"Text":"који је поред Аллаха у другог бога веровао – зато га баците у патњу најтежу!”"},{"SurahNumber":50,"VerseNumber":27,"Text":"А други његов пратилац ће рећи: „Господару наш, ја га нисам завео силом, био је сам у великој заблуди.“"},{"SurahNumber":50,"VerseNumber":28,"Text":"„Не препирите се преда Мном“, рећи ће Он, „још давно сам вам запретио"},{"SurahNumber":50,"VerseNumber":29,"Text":"Моја реч се не мења и Ја нисам према Својим слугама неправедан.“"},{"SurahNumber":50,"VerseNumber":30,"Text":"На Дан када упитамо Пакао: „Јеси ли се напунио?“ Он ће да одговори: „Има ли још?“"},{"SurahNumber":50,"VerseNumber":31,"Text":"А Рај ће да буде примакнут богобојазнима, неће да буде ни од једног далеко"},{"SurahNumber":50,"VerseNumber":32,"Text":"„Ово је оно што вам је обећано, свакоме ономе ко се Аллаху покајнички обраћао и чувао"},{"SurahNumber":50,"VerseNumber":33,"Text":"Који се бојао Свемилосног у самоћи, и који је дошао покајничког и покорног срца"},{"SurahNumber":50,"VerseNumber":34,"Text":"Уђите у Рај, у миру, ово је Дан вечни!”"},{"SurahNumber":50,"VerseNumber":35,"Text":"У њему ће да имају шта год зажеле, а добиће од Нас и више од тога"},{"SurahNumber":50,"VerseNumber":36,"Text":"А колико смо народа пре ових уништили, који су били моћнији од њих, па су по свету трагали - има ли места за спас"},{"SurahNumber":50,"VerseNumber":37,"Text":"У томе је, заиста, опомена за онога ко има разум, или ко слуша, а прибран је"},{"SurahNumber":50,"VerseNumber":38,"Text":"Ми смо створили небеса и Земљу и оно што је између њих за шест временских раздобља, и није Нас опхрвао никакав умор"},{"SurahNumber":50,"VerseNumber":39,"Text":"Зато стрпљиво подноси оно што они говоре и слави и величај свога Господара и захваљуј Му пре изласка Сунца и пре заласка"},{"SurahNumber":50,"VerseNumber":40,"Text":"И слави Га и величај ноћу и после обављања молитве"},{"SurahNumber":50,"VerseNumber":41,"Text":"И очекуј Дан када ће гласник да позове из места које ће свима бити близу"},{"SurahNumber":50,"VerseNumber":42,"Text":"Дан кад ће они чути истинит глас – то ће бити Дан оживљења"},{"SurahNumber":50,"VerseNumber":43,"Text":"Ми, заиста, дајемо живот и дајемо смрт и код Нас је коначно одредиште"},{"SurahNumber":50,"VerseNumber":44,"Text":"А на Дан када ће над њима земља да попуца они ће журно да изађу; биће то проживљење, за Нас једноставно"},{"SurahNumber":50,"VerseNumber":45,"Text":"Ми најбоље знамо шта они говоре; ти не можеш да их присилиш, него подсети Кур'аном онога који се боји Моје претње"}]}