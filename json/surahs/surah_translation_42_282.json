{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":42,"VerseNumber":1,"Text":"Ha. Mim"},{"SurahNumber":42,"VerseNumber":2,"Text":"Ajm. Sin. Kaf"},{"SurahNumber":42,"VerseNumber":3,"Text":"W ten sposób objawia się tobie i tym, którzy byli przed tobą, Bóg Potężny, Mądry"},{"SurahNumber":42,"VerseNumber":4,"Text":"Do Niego należy to, co jest w niebiosach, i to, co jest na ziemi. On jest Wyniosły, Wspaniały"},{"SurahNumber":42,"VerseNumber":5,"Text":"Niebiosa omal nie rozstąpią się od samej góry, kiedy aniołowie wysławiają chwałę swego Pana i proszą o przebaczenie dla tych, którzy są na ziemi. O, zaprawdę, czyż Bóg nie jest Przebaczający, Litościwy"},{"SurahNumber":42,"VerseNumber":6,"Text":"Tych, którzy wzięli sobie opiekunów poza Nim, Bóg bacznie obserwuje, a ty nie jesteś dla nich poręczycielem"},{"SurahNumber":42,"VerseNumber":7,"Text":"I tak objawiliśmy tobie Koran arabski, abyś ostrzegał Matkę miast i tych, którzy mieszkają wokół niej; i abyś ostrzegał, iż w Dniu Zebrania - co do jego nadejścia nie ma wątpliwości - jedni znajdą się w Ogrodzie, a drudzy w płomieniach"},{"SurahNumber":42,"VerseNumber":8,"Text":"Jeśliby chciał Bóg, to uczyniłby ludzi jednym narodem, lecz On wprowadza, kogo chce, do Swojego miłosierdzia. A niesprawiedliwi nie mają ani opiekuna, ani pomocnika"},{"SurahNumber":42,"VerseNumber":9,"Text":"Czy oni wzięli sobie opiekunów poza Nim? Ale Bóg jest prawdziwym opiekunem. On ożywia umarłych i On jest nad każdą rzeczą wszechwładny"},{"SurahNumber":42,"VerseNumber":10,"Text":"I w czymkolwiek się poróżnicie, rozstrzygnięcie należy do Boga. Taki jest Bóg - mój Pan! Jemu zaufałem i do Niego się nawracam"},{"SurahNumber":42,"VerseNumber":11,"Text":"Stwórca niebios i ziemi. On uczynił dla was z was samych - pary, i tak samo z trzód - pary. On was rozmnaża w ten sposób. Nic nie jest do Niego podobne. On jest Słyszący, Widzący"},{"SurahNumber":42,"VerseNumber":12,"Text":"On posiada klucze niebios i ziemi. On rozdaje hojnie i wymierza zaopatrzenie, komu chce. Zaprawdę, On jest o każdej rzeczy wszechwiedzący"},{"SurahNumber":42,"VerseNumber":13,"Text":"On ustanowił dla was, jeśli chodzi o religię, to, co już polecił Noemu, i to, co objawiliśmy tobie, i to, co poleciliśmy Abrahamowi, Mojżeszowi i Jezusowi: Przestrzegajcie należycie religii i nie rozdzielajcie się w niej! Wielkie jest dla politeistów to, do czego ty ich wzywasz. Bóg wybiera dla Siebie, kogo chce, i prowadzi drogą prostą ku Sobie tego, kto się nawraca"},{"SurahNumber":42,"VerseNumber":14,"Text":"Oni rozdzielili się dopiero wtedy, nienawidząc się wzajemnie, kiedy przyszła do nich wiedza. I gdyby nie słowo twego Pana, które pojawiło się uprzednio, na określony termin, to sprawa zostałaby między nimi rozstrzygnięta. Zaprawdę, ci, którzy odziedziczyli Księgę po nich, znajdują się względem niej w głębokim zwątpieniu"},{"SurahNumber":42,"VerseNumber":15,"Text":"Dlatego więc nawołuj i idź prosto, jak ci nakazano, i nie postępuj za ich namiętnościami! Powiedz: \"Wierzę w to, co zesłał Bóg z Księgi. Rozkazano mi, abym był sprawiedliwy między wami. Bóg jest naszym Panem i waszym Panem. Do nas należą nasze działania, do was należą wasze działania. Nie ma żadnego dowodu między nami a wami. Bóg zbierze nas razem i do Niego zmierza wędrowanie"},{"SurahNumber":42,"VerseNumber":16,"Text":"A ci, którzy spierają się na temat Boga, kiedy Jemu została już dana odpowiedź, mają dowody bez wartości w oczach Pana. Oni ściągną na siebie gniew i kara będzie dla nich straszna"},{"SurahNumber":42,"VerseNumber":17,"Text":"Bóg jest Tym, który zesłał Księgę z prawdą - i wagę. I cóż ciebie może pouczyć? Być może, Godzina jest bliska"},{"SurahNumber":42,"VerseNumber":18,"Text":"Starają się ją przyśpieszyć ci, którzy w nią nie wierzą. A ci, którzy wierzą, obawiają się jej i wiedzą, że ona jest prawdą. Czyż nie? Zaprawdę, ci, którzy powątpiewają w tę Godzinę, na pewno są w zabłądzeniu dalekim"},{"SurahNumber":42,"VerseNumber":19,"Text":"Bóg jest łagodny dla Swoich sług. On daje zaopatrzenie, komu chce. On jest Mocny, Potężny"},{"SurahNumber":42,"VerseNumber":20,"Text":"Kto pragnie uprawiać rolę życia ostatecznego, to My damy mu obfity plon; a kto pragnie uprawiać rolę tego świata, to My mu nieco z niego udzielimy, ale nie będzie on miał żadnego udziału w życiu ostatecznym"},{"SurahNumber":42,"VerseNumber":21,"Text":"Czy oni mają takich współtowarzyszy, którzy uczynili dla nich prawem w religii to, na co nie pozwala Bóg? I gdyby nie słowo rozstrzygnięcia, to sami by między sobą rozstrzygnęli. Zaprawdę, niesprawiedliwych czeka kara bolesna"},{"SurahNumber":42,"VerseNumber":22,"Text":"Zobaczysz, jak niesprawiedliwi drżą przed tym, na co sobie zasłużyli, kiedy to spadnie na nich. A ci, którzy uwierzyli i którzy pełnili dobre dzieła, będą przebywać w ukwieconych Ogrodach. Oni będą mieli to, czego zapragną, u swego Pana. To jest wielka łaska"},{"SurahNumber":42,"VerseNumber":23,"Text":"To obwieszcza Bóg Swoim sługom, którzy wierzą i czynią dobre dzieła. Powiedz: \"Ja nie żądam od was za to żadnej zapłaty, tylko miłości dla bliskich.\" A ktokolwiek spełni dobry czyn, to My jemu damy jeszcze większe dobro. Zaprawdę, Bóg jest przebaczający, wdzięczny"},{"SurahNumber":42,"VerseNumber":24,"Text":"Albo oni powiedzą: \"On wymyślił przeciwko Bogu kłamstwo.\" Lecz gdyby zechciał Bóg, to nałożyłby pieczęć na twoje serce. Bóg zetrze kłamstwo i utwierdzi prawdę Swoimi słowami. Zaprawdę, On wie dobrze, co kryją wasze piersi"},{"SurahNumber":42,"VerseNumber":25,"Text":"On jest Tym, który przyjmuje skruchę od Swoich sług, i On odpuszcza złe czyny. On wie, co czynicie"},{"SurahNumber":42,"VerseNumber":26,"Text":"On wysłuchuje tych, którzy wierzą i którzy pełnią dobre dzieła, i pomnaża swoją łaskę dla nich. A dla niewiernych będzie straszna kara"},{"SurahNumber":42,"VerseNumber":27,"Text":"A gdyby Bóg rozszerzył zaopatrzenie dla Swoich sług, to oni na pewno zbuntowaliby się na ziemi; lecz On zsyła z umiarem to, co chce. On jest dobrze powiadomiony o Swoich sługach, jasno widzący"},{"SurahNumber":42,"VerseNumber":28,"Text":"On jest Tym, który zsyła obfity deszcz, kiedy oni są już zrozpaczeni. On rozprzestrzenia Swoje miłosierdzie, On - Opiekun, Godny Chwały"},{"SurahNumber":42,"VerseNumber":29,"Text":"A spośród Jego znaków, jest stworzenie niebios i ziemi, i zwierząt, które na nich rozsiał. I on, kiedy zechce, jest wszechwładny zebrać je"},{"SurahNumber":42,"VerseNumber":30,"Text":"A jeśli dosięgnie was jakieś nieszczęście, to za to, co zarobiły wasze ręce. Lecz On przebacza wiele"},{"SurahNumber":42,"VerseNumber":31,"Text":"I jesteście bezsilni na ziemi, i nie macie, poza Nim, ani opiekuna, ani pomocnika"},{"SurahNumber":42,"VerseNumber":32,"Text":"I wśród Jego znaków są statki pływające po morzu, tak jak góry wyniosłe"},{"SurahNumber":42,"VerseNumber":33,"Text":"Jeśli On zechce, uspokaja wiatr, i one utrzymują się spokojnie na jego powierzchni. Zaprawdę, w tym są znaki dla każdego cierpliwego, wdzięcznego"},{"SurahNumber":42,"VerseNumber":34,"Text":"Albo też On je niszczy za to, co ludzie popełnili; ale wiele przebacza"},{"SurahNumber":42,"VerseNumber":35,"Text":"I niech wiedzą ci, którzy sprzeczają się o Nasze znaki, że nie ma dla nich żadnego schronienia"},{"SurahNumber":42,"VerseNumber":36,"Text":"I wszystko, co wam zostało dane, to chwilowe używanie życia na tym świecie. Ale to, co jest u Boga, jest lepsze i trwalsze - dla tych, którzy wierzą i ufają swemu Panu"},{"SurahNumber":42,"VerseNumber":37,"Text":"dla tych, którzy unikają grzechów ciężkich i czynów szpetnych; a kiedy się pogniewają, to przebaczają"},{"SurahNumber":42,"VerseNumber":38,"Text":"dla tych, którzy odpowiadają swojemu Panu i odprawiają modlitwę; - dla tych, których sprawy są przedmiotem wzajemnej narady; - dla tych, którzy rozdają z tego, w co ich zaopatrzyliśmy"},{"SurahNumber":42,"VerseNumber":39,"Text":"I dla tych; którzy udzielają sobie pomocy, kiedy dosięgnie ich krzywda"},{"SurahNumber":42,"VerseNumber":40,"Text":"Zapłatą za zło jest zło jemu podobne. Ale kto przebaczy i naprawi, to znajdzie zapłatę u Boga. Zaprawdę, On nie miłuje niesprawiedliwych"},{"SurahNumber":42,"VerseNumber":41,"Text":"A na tych, którzy szukają pomocy po doznaniu niesprawiedliwości - nie ma żadnego sposobu"},{"SurahNumber":42,"VerseNumber":42,"Text":"Ale sposób jest na tych, którzy są niesprawiedliwi dla ludzi i którzy bezprawnie są buntownikami na ziemi. Takich czeka kara bolesna"},{"SurahNumber":42,"VerseNumber":43,"Text":"Lecz ten, kto jest cierpliwy i kto przebacza - zaprawdę, umie okazać zdecydowanie w działaniu"},{"SurahNumber":42,"VerseNumber":44,"Text":"A dla tego, kogo Bóg sprowadza z drogi, nie ma już żadnego opiekuna. I zobaczysz niesprawiedliwych, jak będą mówili na widok kary: \"Czy jest jakaś droga powrotu"},{"SurahNumber":42,"VerseNumber":45,"Text":"Zobaczysz, jak ich tu przyprowadzą, upokorzonych od poniżenia, jak będą spoglądać ukradkiem. I powiedzą ci, którzy uwierzyli: \"Zaprawdę, stratni są w Dniu Zmartwychwstania ci, którzy utracili siebie samych i swoją rodzinę.\" I tak, zaprawdę, niesprawiedliwi znajdą się w cierpieniu nieustannym"},{"SurahNumber":42,"VerseNumber":46,"Text":"I nie będą oni mieli opiekunów, którzy by im pomogli, poza Bogiem. A kogo Bóg sprowadzi z drogi, to dla niego nie ma żadnego wyjścia"},{"SurahNumber":42,"VerseNumber":47,"Text":"Odpowiadajcie waszemu Panu, zanim nadejdzie Dzień od Boga, od którego nie będzie odwrotu. Tego Dnia nie znajdziecie schronienia ani żadnej wymówki"},{"SurahNumber":42,"VerseNumber":48,"Text":"A jeśli oni się odwrócą... - to My przecież nie posłaliśmy ciebie jako ich stróża; do ciebie należy tylko obwieszczenie. A kiedy My dajemy człowiekowi zakosztować Naszego miłosierdzia, to on się z niego cieszy; a jeśli dosięgnie go jakieś zło za to, co przygotowały wcześniej jego ręce, to wtedy człowiek okazuje się niewdzięczny"},{"SurahNumber":42,"VerseNumber":49,"Text":"Do Boga należy królestwo niebios i ziemi. On stwarza to, co chce. On daje córki, komu chce, i On daje synów, komu chce"},{"SurahNumber":42,"VerseNumber":50,"Text":"Albo też łączy je parami, synów i córki; i On czyni bezpłodnym, kogo chce. Zaprawdę, On jest wszechwiedzący, wszechwładny"},{"SurahNumber":42,"VerseNumber":51,"Text":"I nie zostało dane żadnemu śmiertelnikowi, aby przemawiał do niego Bóg inaczej, jak przez objawienie albo też spoza zasłony, albo przez posłańca; i jemu objawia - za Swoim zezwoleniem - to, co chce. Zaprawdę, On jest wyniosły, mądry"},{"SurahNumber":42,"VerseNumber":52,"Text":"W ten sposób objawiliśmy tobie Ducha pochodzącego od Naszego rozkazu. Ty nie wiedziałeś, co to jest Księga i wiara. Lecz My uczyniliśmy ją światłem, dzięki któremu prowadzimy drogą prostą, kogo chcemy z Naszych sług. I ty, z pewnością, poprowadzisz ludzi"},{"SurahNumber":42,"VerseNumber":53,"Text":"Ku drodze prostej - drodze Boga, do którego należy to, co jest w niebiosach i co jest na ziemi. Czyż nie do Boga zmierzają wszystkie sprawy"}]}