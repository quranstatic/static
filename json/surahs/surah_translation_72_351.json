{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"Säg [Muhammad]: ”Det har uppenbarats för mig att en skara av osynliga väsen fick lyssna till [Koranen], och [att] de sade [till de sina]: 'Vi har lyssnat till en märklig uppläsning"},{"SurahNumber":72,"VerseNumber":2,"Text":"som leder [lyssnaren] till kunskap om rätt och orätt. Vi tror på dess [ord] och vi skall inte sätta gudar vid vår Herres sida"},{"SurahNumber":72,"VerseNumber":3,"Text":"Låt Vår Herres namn hållas högt i ära, Han som aldrig haft en ledsagerska vid Sin sida och inte har [avlat] någon son"},{"SurahNumber":72,"VerseNumber":4,"Text":"Den dåraktigaste av oss brukade göra oerhörda [påståenden] om Gud"},{"SurahNumber":72,"VerseNumber":5,"Text":"och förr trodde vi att varken människorna eller de osynliga väsendena skulle yttra lögner om Gud"},{"SurahNumber":72,"VerseNumber":6,"Text":"Men det fanns människor som hade för vana att anropa några av de osynliga väsendena om skydd, och kom på så sätt deras högmod att växa"},{"SurahNumber":72,"VerseNumber":7,"Text":"och de trodde, liksom ni har trott, att Gud inte skulle sända någon ytterligare [profet]"},{"SurahNumber":72,"VerseNumber":8,"Text":"Vi försökte nå himlen [för att utforska dess hemligheter], men där fann vi mäktiga väktare och flammor av eld"},{"SurahNumber":72,"VerseNumber":9,"Text":"och vi [försökte] komma till de platser där vi brukade lyssna, men den som nu vill lyssna kommer att finna [att] en flamma av eld ligger i beredskap för honom"},{"SurahNumber":72,"VerseNumber":10,"Text":"Vi vet inte om de som lever på jorden skall få det onda [på sin lott] eller om deras Herre vill [ge dem] kunskap om rätt och orätt"},{"SurahNumber":72,"VerseNumber":11,"Text":"Bland oss finns de som vill göra det rätta och andra som har mindre intresse för det rätta; ja, vi har alltid varit delade i olika grupper"},{"SurahNumber":72,"VerseNumber":12,"Text":"Men vi har insett att vi inte kan trotsa Guds [vilja] på jorden och inte heller komma undan den genom att fly"},{"SurahNumber":72,"VerseNumber":13,"Text":"Och efter att [nu] ha fått höra om vägledningen, tror vi på den; den som tror på sin Herre behöver inte vara rädd att [hans förtjänster] skall frånkännas honom eller [att han skall få lida annan] orätt"},{"SurahNumber":72,"VerseNumber":14,"Text":"Bland oss finns [nu] de som har underkastat sig Guds vilja och de som går det ondas väg. De som har underkastat sig Guds vilja är de som sökte kunskap om rätt och orätt"},{"SurahNumber":72,"VerseNumber":15,"Text":"men de som väljer att gå det ondas väg skall bli bränsle för helvetets [ugnar]!'”"},{"SurahNumber":72,"VerseNumber":16,"Text":"OM DE [som förnekar Oss] hade slagit in på den raka vägen, skulle Vi helt visst ha skänkt dem regn i riklig mängd"},{"SurahNumber":72,"VerseNumber":17,"Text":"för att pröva deras [villighet att tacka Oss för Våra gåvor]. Och den som vägrar att åkalla sin Herre skall Han utlämna åt ett straff från vilket ingen lindring ges"},{"SurahNumber":72,"VerseNumber":18,"Text":"All dyrkan tillkommer Gud; anropa därför ingen vid sidan av Honom"},{"SurahNumber":72,"VerseNumber":19,"Text":"Men när Guds tjänare reser sig för att anropa Honom tränger massorna på [som om de ville övermanna honom]"},{"SurahNumber":72,"VerseNumber":20,"Text":"Säg: \"Jag anropar ingen annan än min Herre och jag sätter ingen vid Hans sida"},{"SurahNumber":72,"VerseNumber":21,"Text":"Säg: \"Jag har ingen makt över er och kan inte vålla er skada; inte heller [kan jag] förmå er att följa den raka vägen"},{"SurahNumber":72,"VerseNumber":22,"Text":"Säg: \"Ingen kan skydda mig mot Gud och jag kan heller inte finna en tillflykt undan Honom"},{"SurahNumber":72,"VerseNumber":23,"Text":"om [jag] inte förkunnar vad Gud [befaller mig att förkunna] och framför [alla] Hans budskap.\" Och på den som visar olydnad mot Gud och Hans Sändebud väntar helvetets eld och i den skall han [och hans likar] förbli till evig tid"},{"SurahNumber":72,"VerseNumber":24,"Text":"När de [som sätter gudar vid Guds sida] till sist får skåda [straffet], som de varnades för; skall de inse vilka som hade det svagaste stödet och var obetydligast till antalet [- de eller de troende]"},{"SurahNumber":72,"VerseNumber":25,"Text":"Säg: \"Jag vet inte om det som har lovats er är nära förestående eller om min Herre skall skjuta upp det"},{"SurahNumber":72,"VerseNumber":26,"Text":"Han känner det som är dolt för människor, men Han låter ingen få insikt i Sina hemligheter"},{"SurahNumber":72,"VerseNumber":27,"Text":"utom det sändebud som Han [utser till detta]. Och då sätter Han ut vakter framför och bakom sändebudet"},{"SurahNumber":72,"VerseNumber":28,"Text":"för att det skall vara uppenbart att [han såväl som de andra sändebuden] har kunnat framföra sin Herres budskap. Allt som berör dem har Han under uppsikt och Han håller räkning på allt [i Sin skapelse]"}]}