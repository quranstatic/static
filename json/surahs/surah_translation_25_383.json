{"Id":383,"LanguageCodes":["tr","tur"],"Name":"tur-alibulac","Author":"Ali Bulac","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Alemlere uyarıcı olsun diye, kuluna Furkan'ı indiren (Allah) ne Yücedir"},{"SurahNumber":25,"VerseNumber":2,"Text":"Göklerin ve yerin mülkü O'nundur; çocuk edinmemiştir. O'na mülkünde ortak yoktur, herşeyi yaratmış, ona bir düzen vermiş, belli bir ölçüyle takdir etmiştir"},{"SurahNumber":25,"VerseNumber":3,"Text":"O'nun dışında, hiçbir şeyi yaratmayan, üstelik kendileri yaratılmış olan, kendi nefislerine bile ne zarar, ne yarar sağlayamayan, öldürmeye, yaşatmaya ve yeniden diriltip-yaymaya güçleri yetmeyen birtakım ilahlar edindiler"},{"SurahNumber":25,"VerseNumber":4,"Text":"İnkar edenler dediler ki: \"Bu (Kur'an) olsa olsa ancak Onun uydurduğu bir yalandır, kendisi düzüp uydurmuş ve Ona bir başka topluluk da yardımda bulunmuştur.\" Böylelikle onlar, hiç şüphesiz haksızlık ve iftira ile geldiler"},{"SurahNumber":25,"VerseNumber":5,"Text":"Ve dediler ki: \"Bu, geçmişlerin uydurduğu masallardır, bir başkasına yazdırmış olup kendisine sabah akşam okunmaktadır"},{"SurahNumber":25,"VerseNumber":6,"Text":"De ki: \"Onu, göklerde ve yerde gizli olanı bilen (Allah) indirmiştir. Doğrusu O, çok bağışlayandır, çok esirgeyendir"},{"SurahNumber":25,"VerseNumber":7,"Text":"Dediler ki: \"Bu elçiye ne oluyor ki, yemek yemekte ve pazarlarda dolaşmaktadır? Ona, kendisiyle birlikte uyarıcı olacak bir melek indirilmesi gerekmez miydi"},{"SurahNumber":25,"VerseNumber":8,"Text":"Ya da kendisine bir hazinenin bırakılması veya (ürünlerinden) yemekte olduğu bir bahçesi olması (gerekmez miydi)?\" Zulmedenler dedi ki: \"Siz olsa olsa, ancak büyülenmiş bir adama uyuyorsunuz"},{"SurahNumber":25,"VerseNumber":9,"Text":"Bir bak; senin için nasıl örnekler verdiler de böylece saptılar. Artık onlar hiçbir yol bulamazlar"},{"SurahNumber":25,"VerseNumber":10,"Text":"Dilediği takdirde, sana bundan daha hayırlısı olarak altından ırmaklar akan cennetler veren ve senin için köşkler kılan (Allah) ne Yücedir"},{"SurahNumber":25,"VerseNumber":11,"Text":"Hayır, onlar kıyamet-saatini yalanladılar; Biz kıyamet saatini yalan sayanlara çılgınca yanan bir ateş hazırladık"},{"SurahNumber":25,"VerseNumber":12,"Text":"(Ateş,) Onları uzak bir yerden gördüğünde, onlar bunun gazablı öfkesini ve uğultusunu işitirler"},{"SurahNumber":25,"VerseNumber":13,"Text":"Elleri boyunlarına bağlı olarak, sıkışık bir yerine atıldıkları zaman, orada yok oluşu isteyip-çağırırlar"},{"SurahNumber":25,"VerseNumber":14,"Text":"Bugün bir yok oluşu çağırmayın, birçok (kere) yok oluşu isteyip-çağırın"},{"SurahNumber":25,"VerseNumber":15,"Text":"De ki: \"Bu mu daha hayırlı, yoksa takva sahiplerine va'dedilen ebedi cennet mi? Ki onlar için bir mükafat ve son duraktır"},{"SurahNumber":25,"VerseNumber":16,"Text":"İçinde ebedi kalıcılar olarak, orada her istedikleri onlarındır; bu, Rabbinin üzerine aldığı, istenen bir vaaddir"},{"SurahNumber":25,"VerseNumber":17,"Text":"Onları ve Allah'tan başka taptıklarını biraraya getirip toplayacağı ve: \"Şu kullarımı siz mi saptırdınız, yoksa kendileri mi yoldan saptılar?” diyeceği gün"},{"SurahNumber":25,"VerseNumber":18,"Text":"Derler ki: \"Sen Yücesin; Senin dışında başka veliler edinmemiz bize yakışmaz, ancak onları ve atalarını Sen meta verip yararlandırdın, öyle ki (Senin) zikri(ni) unuttular ve böylece yıkıma uğrayan bir kavim oldular"},{"SurahNumber":25,"VerseNumber":19,"Text":"İşte (ilahlarınız) sizin söylediklerinizi yalanladılar; bundan böyle (azabı) ne geri çevirmeye gücünüz yetebilir, ne de bir yardıma. Sizden kim zulmederse, ona büyük bir azap taddırırız"},{"SurahNumber":25,"VerseNumber":20,"Text":"Senden önce gönderdiklerimizden, gerçekten yemek yiyen ve pazarlarda gezen (elçi)lerden başkasını göndermiş değiliz. Biz, sizin kiminizi kimi için deneme (fitne konusu) yaptık. Sabredecek misiniz? Senin Rabbin görendir"},{"SurahNumber":25,"VerseNumber":21,"Text":"Bize kavuşmayı ummayanlar, dediler ki: \"Bize meleklerin indirilmesi ya da Rabbimiz'i görmemiz gerekmez miydi?\" Andolsun, onlar kendi nefislerinde büyüklüğe kapıldılar ve büyük bir azgınlıkla baş kaldırdılar"},{"SurahNumber":25,"VerseNumber":22,"Text":"Melekleri görecekleri gün, suçlu-günahkarlara bir müjde yoktur. Ve o gün (melekler onlara) derler ki: \"(Size sevinçli haber) Yasaktır, yasak"},{"SurahNumber":25,"VerseNumber":23,"Text":"Onların yaptıkları her işin önüne geçtik, böylece onu savurulmuş toz zerreleri kılıverdik"},{"SurahNumber":25,"VerseNumber":24,"Text":"O gün, cennet halkının kalacakları yer daha hayırlı, dinlenecekleri yer çok daha güzeldir"},{"SurahNumber":25,"VerseNumber":25,"Text":"Göğün bulutlarla parçalanacağı ve meleklerin bir indirilme ile indirileceği gün"},{"SurahNumber":25,"VerseNumber":26,"Text":"İşte o gün, gerçek mülk, Rahman (olan Allah)ındır. İnkar edenler için oldukça zorlu bir gündür"},{"SurahNumber":25,"VerseNumber":27,"Text":"O gün, zulmeden, ellerini (hınçla) ısırarak (şöyle) der: \"Ah keşke, elçiyle birlikte bir yol edinmiş olsaydım"},{"SurahNumber":25,"VerseNumber":28,"Text":"Vah yazıklar bana, ne olurdu da filanı dost edinmeseydim"},{"SurahNumber":25,"VerseNumber":29,"Text":"Çünkü o, gerçekten bana geldikten sonra beni zikirden (Kur'an'dan) saptırmış oldu. Şeytan da insanı 'yapayalnız ve yardımsız\" bırakandır"},{"SurahNumber":25,"VerseNumber":30,"Text":"Ve elçi dedi ki: \"Rabbim gerçekten benim kavmim, bu Kur'an'ı terk edilmiş (bir Kitap) olarak bıraktılar"},{"SurahNumber":25,"VerseNumber":31,"Text":"İşte böyle; Biz, her peygambere suçlu-günahkarlardan bir düşman kıldık. Yol gösterici ve yardımcı olarak Rabbin yeter"},{"SurahNumber":25,"VerseNumber":32,"Text":"İnkar edenler dediler ki: \"Kur'an Ona tek bir defada, toplu olarak indirilmeli değil miydi?\" Biz onunla kalbini sağlamlaştırıp-pekiştirmek için böylece (ayet ayet indirdik) ve onu 'belli bir okuma düzeniyle (tertil üzere) düzene koyup' okuduk"},{"SurahNumber":25,"VerseNumber":33,"Text":"Onların sana getirdikleri hiçbir örnek yoktur ki, Biz (ona karşı) sana hakkı ve en güzel açıklama tarzını getirmiş olmayalım"},{"SurahNumber":25,"VerseNumber":34,"Text":"O yüzükoyun cehenneme doğru sürülüp-toplanacak olanlar; işte onlar, yer bakımından çok kötü, yol bakımından sapmış olanlardır"},{"SurahNumber":25,"VerseNumber":35,"Text":"Andolsun, Biz Musa'ya kitabı verdik ve onunla birlikte kardeşi Harun'u yardımcı kıldık"},{"SurahNumber":25,"VerseNumber":36,"Text":"Böylece onlara: \"Ayetlerimizi yalanlayan kavme gidin\" dedik; sonunda onları (Firavun ve çevresini) kökünden darmadağın ettik"},{"SurahNumber":25,"VerseNumber":37,"Text":"Nuh'un kavmi de, elçileri yalanlandıklarında onları suda boğduk ve insanlar için bir ayet kıldık. Biz zulmedenlere acıklı bir azap hazırladık"},{"SurahNumber":25,"VerseNumber":38,"Text":"Ad'ı, Semud'u, Ress halkını ve bunlar arasında birçok nesilleri (yok ettik)"},{"SurahNumber":25,"VerseNumber":39,"Text":"Biz (onlardan) her birine örnekler verdik ve her birini darmadağın edip mahvettik"},{"SurahNumber":25,"VerseNumber":40,"Text":"Andolsun, onlar, üstüne felaket yağmuru yağdırılmış bulunan o ülkeye uğramışlardır; yine de onu görmüyorlar mıydı? Hayır, onlar dirilmeyi ummuyorlardı"},{"SurahNumber":25,"VerseNumber":41,"Text":"Seni gördükleri zaman, seni yalnızca alay konusu edinmektedirler: \"Allah'ın, elçi olarak gönderdiği bu mu"},{"SurahNumber":25,"VerseNumber":42,"Text":"Eğer onlara karşı kararlılık göstermeseydik, neredeyse bizi ilahlarımızdan saptıracaktı.\" Azabı görecekleri zaman, kim yol bakımından daha sapıkmış, öğreneceklerdir"},{"SurahNumber":25,"VerseNumber":43,"Text":"Kendi istek ve tutkularını (hevasını) ilah edineni gördün mü? Şimdi ona karşı sen mi vekil olacaksın"},{"SurahNumber":25,"VerseNumber":44,"Text":"Yoksa sen, onların çoğunu (söz) işitir ya da aklını kullanır mı sayıyorsun? Onlar, ancak hayvanlar gibidirler; hayır, onlar yol bakımından daha şaşkın (ve aşağı) dırlar"},{"SurahNumber":25,"VerseNumber":45,"Text":"Rabbini görmedin mi, gölgeyi nasıl uzatıvermiştir? Eğer dilemiş olsaydı onu durgun kılardı. Sonra Biz Güneş'i ona bir delil kılmışızdır"},{"SurahNumber":25,"VerseNumber":46,"Text":"Sonra da onu tutup Kendimize ağır ağır çekmişizdir"},{"SurahNumber":25,"VerseNumber":47,"Text":"O, geceyi sizin için bir elbise, uykuyu bir dinlenme ve gündüzü de yayılıp-çalışma (zamanı) kılandır"},{"SurahNumber":25,"VerseNumber":48,"Text":"Ve Kendi rahmetinin önünde rüzgarları müjdeciler olarak gönderen O'dur. Biz, gökten tertemiz su indirdik"},{"SurahNumber":25,"VerseNumber":49,"Text":"Onunla ölü bir beldeyi (toprağı) canlandırmak ve yarattığımız hayvanlardan ve insanlardan birçoğunu onunla sulamak için"},{"SurahNumber":25,"VerseNumber":50,"Text":"Andolsun bunu, onların arasında öğüt alıp-düşünsünler diye çeşitli biçimlerde açıkladık. Ama insanların çoğu nankörlük edip ayak direttiler"},{"SurahNumber":25,"VerseNumber":51,"Text":"Eğer dilemiş olsaydık, her kasabaya bir uyarıcı gönderirdik"},{"SurahNumber":25,"VerseNumber":52,"Text":"Öyleyse kafirlere itaat etme ve onlara (Kur'an'la) büyük bir mücadele ver"},{"SurahNumber":25,"VerseNumber":53,"Text":"İki denizi (birbirine) salıp katan O'dur; bu, tatlı, susuzluğu giderici, bu da tuzlu ve acıdır. İkisinin arasında (birbirlerine karışmalarını önleyen) bir engel (berzah) ve aşılmayan bir sınır koymuştur"},{"SurahNumber":25,"VerseNumber":54,"Text":"Ve insanı bir sudan yaratıp onu, neseb ve sihriyyet (sahibi) kılan O'dur. Senin Rabbin güç yetirendir"},{"SurahNumber":25,"VerseNumber":55,"Text":"Allah'ı bırakıp kendilerine yarar ve zarar sağlayamayacak şeylere ibadet ediyorlar. Kafir, (asıl) kendi Rabbine karşı (şeytana) arka çıkandır"},{"SurahNumber":25,"VerseNumber":56,"Text":"Biz seni yalnızca bir müjde verici ve uyarıp-korkutucu olarak gönderdik"},{"SurahNumber":25,"VerseNumber":57,"Text":"De ki: \"Ben buna karşılık, Rabbine doğru bir yol tutmayı dileyen (insanlar olmanız) dışında sizden bir ücret istemiyorum"},{"SurahNumber":25,"VerseNumber":58,"Text":"Sen, asla ölmeyen ve daima diri olan (Allah)a tevekkül et ve O'nu hamd ile tesbih et. Kullarının günahlarından O'nun haberdar olması yeter"},{"SurahNumber":25,"VerseNumber":59,"Text":"O, gökleri ve yeri ve ikisinin arasındakileri altı günde yaratan ve sonra arşa istiva edendir. Rahman (olan Allah)dır. Bunu (bundan) haberi olana sor"},{"SurahNumber":25,"VerseNumber":60,"Text":"Onlara: \"Rahman (olan Allah)a secde edin\" denildiği zaman, \"Rahman da neymiş? Biz senin bize emrettiğine mi secde edecek mişiz?\" derler ve (bu,) onların nefretini arttırır"},{"SurahNumber":25,"VerseNumber":61,"Text":"Gökte burçlar kılan, onların içinde bir aydınlık ve nurlu bir ay vareden (Allah) ne Yücedir"},{"SurahNumber":25,"VerseNumber":62,"Text":"O, gece ile gündüzü birbiri ardınca kılandır; öğüt alıp-düşünmek isteyenler ya da şükretmek isteyenler için"},{"SurahNumber":25,"VerseNumber":63,"Text":"O Rahman (olan Allah)ın kulları, yeryüzü üzerinde alçak gönüllü olarak yürürler ve cahiller kendileriyle muhatap oldukları zaman \"Selam\" derler"},{"SurahNumber":25,"VerseNumber":64,"Text":"Onlar, Rablerine secde ederek ve kıyama durarak gecelerler"},{"SurahNumber":25,"VerseNumber":65,"Text":"Onlar: \"Rabbimiz, cehennem azabını bizden geri çevir; gerçekten, onun azabı ödenmesi kaçınılmaz bir borç (veya sürekli bir acıdır) derler"},{"SurahNumber":25,"VerseNumber":66,"Text":"Şüphesiz o, ne kötü bir karargah ve ne kötü bir konaklama yeridir"},{"SurahNumber":25,"VerseNumber":67,"Text":"Onlar, harcadıkları zaman, ne israf ederler, ne kısarlar; (harcamaları,) ikisi arasında orta bir yoldur"},{"SurahNumber":25,"VerseNumber":68,"Text":"Ve onlar, Allah ile beraber başka bir İlah'a tapmazlar. Allah'ın haram kıldığı canı haksız yere öldürmezler ve zina etmezler. Kim bunları yaparsa 'ağır bir ceza ile' karşılaşır"},{"SurahNumber":25,"VerseNumber":69,"Text":"Kıyamet günü, azap ona kat kat artırılır ve içinde aşağılanmış olarak temelli kalır"},{"SurahNumber":25,"VerseNumber":70,"Text":"Ancak tevbe eden, iman eden ve salih amellerde bulunup davranan başka; işte onların günahlarını Allah iyiliklere çevirir. Allah, çok bağışlayandır, çok esirgeyendir"},{"SurahNumber":25,"VerseNumber":71,"Text":"Kim tevbe eder ve salih amellerde bulunursa, gerçekten o, tevbesi (ve kendisi) kabul edilmiş olarak Allah'a döner"},{"SurahNumber":25,"VerseNumber":72,"Text":"Ki onlar, yalan şahidlikte bulunmayanlar, boş ve yararsız sözle karşılaştıkları zaman onurlu olarak geçenlerdir"},{"SurahNumber":25,"VerseNumber":73,"Text":"Onlar, kendilerine Rablerinin ayetleri hatırlatıldığı zaman, onun üstünde sağır ve körler olarak kapanıp kalmayanlardır"},{"SurahNumber":25,"VerseNumber":74,"Text":"Ve onlar: \"Rabbimiz, bize eşlerimizden ve soyumuzdan, gözün aydınlığı olacak (çocuklar) armağan et ve bizi takva sahiplerine önder kıl,\" diyenlerdir"},{"SurahNumber":25,"VerseNumber":75,"Text":"İşte onlar, sabretmelerine karşılık (cennetin en gözde yerinde) odalarla ödüllendirilirler ve orda esenlik dileği ve selamla karşılanırlar"},{"SurahNumber":25,"VerseNumber":76,"Text":"Orda ebedi olarak kalıcıdırlar; o, ne güzel bir karargah ve ne güzel bir konaklama yeridir"},{"SurahNumber":25,"VerseNumber":77,"Text":"De ki: \"Sizin duanız olmasaydı Rabbim size değer verir miydi? Fakat siz gerçekten yalanladınız; artık (bunun azabı da) kaçınılmaz olacaktır"}]}