{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Me të vërtetë, shpëtuan besimtarët"},{"SurahNumber":23,"VerseNumber":2,"Text":"të cilët, në namazin e tyre janë të përulshëm"},{"SurahNumber":23,"VerseNumber":3,"Text":"dhe të cilët shmangen nga kotësitë"},{"SurahNumber":23,"VerseNumber":4,"Text":"dhe të cilët japin zeqatin"},{"SurahNumber":23,"VerseNumber":5,"Text":"dhe të cilët i ruajnë organet e veta gjenitale"},{"SurahNumber":23,"VerseNumber":6,"Text":"përpos (në martesë) me gratë e tyre ose me skllavëreshat e tyre, (për këto) ata nuk janë të qortuar"},{"SurahNumber":23,"VerseNumber":7,"Text":"E, kush kërkon (kënaqësi) përpos këtyre, të atillët – me të vërtetë, janë kundërvajtës"},{"SurahNumber":23,"VerseNumber":8,"Text":"(Të shpëtuar janë) edhe ata, që i ruajnë amanetet dhe obligimet (e marra përsipër)"},{"SurahNumber":23,"VerseNumber":9,"Text":"dhe ata që e ruajnë namazin e tyre, (prej mungesave)"},{"SurahNumber":23,"VerseNumber":10,"Text":"ata janë trashëgimtarë të denjë"},{"SurahNumber":23,"VerseNumber":11,"Text":"të cilët, do ta trashëgojnë (xhennetin) Firdeusin. Ata, do të banojnë përherë në të"},{"SurahNumber":23,"VerseNumber":12,"Text":"Me të vërtetë, Na e kemi krijuar njeriun praj baltës (thelbit të tokës)"},{"SurahNumber":23,"VerseNumber":13,"Text":"e pastaj, si pikë – fare të vendosur në vend të sigurt"},{"SurahNumber":23,"VerseNumber":14,"Text":"e mandej, pikën e farës e kemi bërë gjak (të droçkuar), e pastaj e kemi bërë copëz mishi; mandej, atë copëz mishi e kemi shndërruar në eshtra, e eshtrat i kemi veshur me mish dhe pastaj kemi krijuar krijesë tjetër. Qoftë lartësuar Perëndia, krijuesi më i përsosur"},{"SurahNumber":23,"VerseNumber":15,"Text":"Mandej, pas kësaj ju do të vdisni"},{"SurahNumber":23,"VerseNumber":16,"Text":"pastaj, ju me të vërtetë, do të ringjalleni në Ditën e Kijametit"},{"SurahNumber":23,"VerseNumber":17,"Text":"Ne, kemi krijuar mbi ju shtatë qiej dhe Ne nuk jemi të pakujdesshëm, ndaj krijesave Tona"},{"SurahNumber":23,"VerseNumber":18,"Text":"Ne, lëshojmë shiun nga qielli me masë të caktuar. Pastaj, Ne e mbajmë në Tokë dhe Ne jemi të pushtetshëm ta ngrisim (ujin nga toka dhe ta shpërndajmë)"},{"SurahNumber":23,"VerseNumber":19,"Text":"dhe me ndihmën e tij kemi bërë për ju kopshtije hurmesh dhe rrushi, në to ka shumë pemë për ju, që hani prej tyre –"},{"SurahNumber":23,"VerseNumber":20,"Text":"(kemi krijuar) edhe drurin, që rritet në malin e Sinajit, i cili jep vaj dhe mëlmesë (erurinë), atyre që e hanë"},{"SurahNumber":23,"VerseNumber":21,"Text":"Dhe ju, në kafshët keni këshillë: Na ju japim të pini atë që gjendet në barqet e tyre, e për ju, në to, ka shumë dobi dhe nga ato ju hani"},{"SurahNumber":23,"VerseNumber":22,"Text":"dhe ju, me ato dhe me anije barteni"},{"SurahNumber":23,"VerseNumber":23,"Text":"Na e kemi dërguar Nuhun te populli i tij, dhe ai tha: “O populli im, adhuronie Perëndinë! Ju nuk keni zot tjetër përveç Tij, vallë, a nuk druani?”"},{"SurahNumber":23,"VerseNumber":24,"Text":"Por, paria e popullit të tij, që nuk besonin, thanë: “Ky është vetëm njeri si ju e don vetëm të madhërohet mbi ju. Sikur të kishte dashur Perëndia, do t’i dërgonte engjëjt; kështu diçka – nuk kemi dëgjuar nga të parët tanë të lashtë"},{"SurahNumber":23,"VerseNumber":25,"Text":"ai është njeri i marrë, e lëreni atë njëfarë kohe!”"},{"SurahNumber":23,"VerseNumber":26,"Text":"(Nuhu) tha: “O Zoti im, më ndihmo, meqë ata më konsiderojnë për gënjeshtar!”"},{"SurahNumber":23,"VerseNumber":27,"Text":"Dhe Ne, i shpallëm atij: “Ndërto anijen nën mbikëqyrjen dhe frymëzimin Tonë, e kur të vie urdhëri Ynë e vëlon furra (gufon uji), ngarko në anije prej çdo lloj gjallese – nga një palë (një mashkull e një femër) dhe familjen tënde, përpos atyre që ka qenë fjala (për dënim), dhe mos M’u drejto, për ata që kanë bërë zullum, se ata, me të vërtetë, do të fundosen"},{"SurahNumber":23,"VerseNumber":28,"Text":"E, kur të vendosesh në barkë ti dhe ata që janë me ty, thuaj: “Falenderojmë Perëndinë, i cili na shpëtoi prej popullit zullumqarë”"},{"SurahNumber":23,"VerseNumber":29,"Text":"Dhe thuaj: “Zoti im, më lësho në vend të bekuar dhe Ti je më i miri, që jep vend (të bekuar)"},{"SurahNumber":23,"VerseNumber":30,"Text":"Me të vërtetë, në këtë ka argumente dhe Ne, me të vërtetë, i vëmë në sprovë (njerëzit)"},{"SurahNumber":23,"VerseNumber":31,"Text":"Na, pas tyre – krijuam gjeneratë tjetër"},{"SurahNumber":23,"VerseNumber":32,"Text":"e u dërguam atyre pejgamber nga mesi i tyre, (i cili u tha atyre): “Adhuronie Perëndinë! Ju, nuk keni zot tjetër përveç Tij; vallë a nuk druani?”"},{"SurahNumber":23,"VerseNumber":33,"Text":"Por, paria e popullit të tij, që nuk besonin dhe e konsideronin për gënjeshtër takimin në botën tjetër dhe të cilëve u kemi dhënë begati në këtë botë botë, thanë: “Ky është vetëm njeri si ju, han nga ato që hani edhe ju dhe pin nga ato që pini edhe ju"},{"SurahNumber":23,"VerseNumber":34,"Text":"e nëse ju i përuleni njeriut që është si ju, me siguri – ju do të jeni të humbur"},{"SurahNumber":23,"VerseNumber":35,"Text":"A ju premton ai, që kur të vdisni e të bëheni dhé dhe eshtra, ju, me të vërtetë, do të ringjalleni"},{"SurahNumber":23,"VerseNumber":36,"Text":"Larg e larg, janë ato që po u premtohen"},{"SurahNumber":23,"VerseNumber":37,"Text":"Nuk ka jetë tjetër përpos jetës së kësaj bote, na jetojmë e vdesim e nuk do të ringjallemi më"},{"SurahNumber":23,"VerseNumber":38,"Text":"Ai është vetëm njeri që trillon gënjeshtra për Perëndinë, dhe na nuk i besojmë atij”"},{"SurahNumber":23,"VerseNumber":39,"Text":"(Pejgamberi) tha: “O Zoti im, më ndihmo, meqë po më konsiderojnë gënjeshtar!”"},{"SurahNumber":23,"VerseNumber":40,"Text":"(Perëndia) tha: “Së shpejti do të pendohen ata!”"},{"SurahNumber":23,"VerseNumber":41,"Text":"E, me të drejtë i kaploi ata zëri i tmerrshëm (dënimi i merituar), dhe Ne i bëmë ata si lymërishtë të lumit. Larg qoftë (nga mëshira) populli zullumqarë"},{"SurahNumber":23,"VerseNumber":42,"Text":"E, pas tyre, Ne kemi krijuar gjenerata të reja"},{"SurahNumber":23,"VerseNumber":43,"Text":"Asnjë popull nuk mund as ta shpejtojë as ta ngadalësojë kohën e caktuar të (zhdukjes) së tij"},{"SurahNumber":23,"VerseNumber":44,"Text":"dhe kemi dërguar pejgamberë njërin pas tjetrit. Kurdo që i ka ardhur ndonjë populli pejgamberi i tyre, ata e kanë përgënjeshtruar atë. Kemi bërë që njëri (popull) të vijë pas tjetrit (popull) dhe i kemi bërë ata tregim historik. Qoftë larg populli që nuk beson"},{"SurahNumber":23,"VerseNumber":45,"Text":"Pastaj dërguam Musain dhe vëllain e tij Harunin me argumentet Tona dhe mrekullinë e qartë"},{"SurahNumber":23,"VerseNumber":46,"Text":"te Faraoni dhe paria e tij, por ata që u bënë mendjemëdhenj, ata ishin njerëz të kryelartësuar"},{"SurahNumber":23,"VerseNumber":47,"Text":"E thanë ata: “Vallë, a t’u besojmë dy njerëzve, të cilët janë si ne, e populli i tyre na janë përulur?”"},{"SurahNumber":23,"VerseNumber":48,"Text":"Dhe këta dy i shpallën për gënjeshtarë, andaj ishin nga të shkatërruarit"},{"SurahNumber":23,"VerseNumber":49,"Text":"Na, në të vërtetë, ia dhamë Librin Musait, që ata (populli i tij) të udhëzohen në rrugë të drejtë"},{"SurahNumber":23,"VerseNumber":50,"Text":"Dhe, kemi bërë birin e Merjemës dhe nënën e tij – argument, dhe Ne i kemi vendosur ata, në një rrafshnaltë, ku mund të jetohet (me jetesë mirë) dhe që ka ujë rrjedhës"},{"SurahNumber":23,"VerseNumber":51,"Text":"O Pejgamberë! Hani nga të mirat dhe punoni vepra të mira! Unë me të vërtetë, e di mirë çka punoni ju"},{"SurahNumber":23,"VerseNumber":52,"Text":"Dhe, me të vërtetë, ky besim juaji – është i vetmi besim (unik); e, Unë jam Zoti juaj, andaj druani prej Meje (mos bëni keq)"},{"SurahNumber":23,"VerseNumber":53,"Text":"Ata, u ndanë në grupe – në çështje të fesë së tyre. Çdo grup ishte i kënaqur me atë që kishte"},{"SurahNumber":23,"VerseNumber":54,"Text":"andaj, lëri ti ata në humbjen e tyre deri në një kohë"},{"SurahNumber":23,"VerseNumber":55,"Text":"A mos mendojnë ata që Ne duke u ndihmuar atyre me pasuri dhe djem"},{"SurahNumber":23,"VerseNumber":56,"Text":"po nxitojmë kah të mirat e tyre?! Kurrsesi, por ata nuk vërejnë"},{"SurahNumber":23,"VerseNumber":57,"Text":"Me të vërtetë, ata që prej frikës së madhe ndaj Zotit të tyre, frikësohen (nga dënimi i Tij)"},{"SurahNumber":23,"VerseNumber":58,"Text":"dhe ata që besojnë në argumentet e Zotit të tyre"},{"SurahNumber":23,"VerseNumber":59,"Text":"dhe ata që nuk i bëjnë shok Zotit të tyre"},{"SurahNumber":23,"VerseNumber":60,"Text":"dhe ata që japin nga ajo që u është dhënë atyre, e zemrat e tyre janë të frikësuara, meqë do të kthehen te Zoti i tyre"},{"SurahNumber":23,"VerseNumber":61,"Text":"ata nxitojnë në vepra të mira dhe për to i kalojnë të tjerët"},{"SurahNumber":23,"VerseNumber":62,"Text":"Ne askë nuk e ngarkojmë përtej mundësive të tij; te Ne është Libri që flet të vërtetën, dhe askujt nuk do t’i bëhet padrejtësi"},{"SurahNumber":23,"VerseNumber":63,"Text":"Por, zemrat e mohuesve janë indiferente ndaj kësaj (Kur’anit), e ata kanë punë tjera më të këqia se këto që i punojnë (vazhdimisht)"},{"SurahNumber":23,"VerseNumber":64,"Text":"E, kur filluam t’i dënojmë pasanikët e tyre, ata atëherë vajtonin (duke kërkuar ndihmë)"},{"SurahNumber":23,"VerseNumber":65,"Text":"(U thuhet): “Mos vajtoni sot, nuk do të keni ju ndihmë prej Nesh"},{"SurahNumber":23,"VerseNumber":66,"Text":"juve, madje, u janë lexuar ajetet e Mia, por ju tërhiqeshit mbrapa"},{"SurahNumber":23,"VerseNumber":67,"Text":"duke u mendjemadhësuar me të (me tempullin e Qabës), duke biseduar natën fjalë të shëmtuara”"},{"SurahNumber":23,"VerseNumber":68,"Text":"Vallë, a nuk kanë menduar ata për Fjalën (Kur’anin), apo tyre u ka ardhur ajo çka nuk u kishte ardhur të parëve të tyre"},{"SurahNumber":23,"VerseNumber":69,"Text":"Apo ata nuk e kanë njohur Pejgamberin e tyre, andaj e mohojnë atë"},{"SurahNumber":23,"VerseNumber":70,"Text":"Apo thonë: “Tek ai ka çmendje”. Jo, por ai ua sjell të Vërtetën atyre, e shumica prej tyre e urrejnë të Vërtetën"},{"SurahNumber":23,"VerseNumber":71,"Text":"E, sikur e Vërteta (Kur’ani) të pasonte sipas dëshirave të tyre, do të shkatërroheshin qiejt dhe Toka dhe gjithçka që gjendet në to. Jo, Na, atyre – u kemi dërguar përkujtimin (Kur’anin), pro ata shmangen nga ai"},{"SurahNumber":23,"VerseNumber":72,"Text":"Apo, prej tyre kërkon shpërblimin? E, shpërblimi i Zotit tënd ëshë më i miri, dhe Ai është furnizuesi më i mirë"},{"SurahNumber":23,"VerseNumber":73,"Text":"Ti, me të vërtetë, i fton ata në rrugën e drejtë"},{"SurahNumber":23,"VerseNumber":74,"Text":"E, ata që nuk besojnë jetën tjetër, shmangen nga rruga e drejtë"},{"SurahNumber":23,"VerseNumber":75,"Text":"Sikur Ne – t’i mëshironim ata dhe t’u largonim dëmet (që janë goditur me to), përsëri ata do të bredhnin të hutuar e të humbur"},{"SurahNumber":23,"VerseNumber":76,"Text":"Na, madje, i kemi dënuar ata, por ata nuk iu përulën Zotit të tyre, e as nuk i drejtuan lutje"},{"SurahNumber":23,"VerseNumber":77,"Text":"E, kur ua hapëm atyre, derën e dënimit të madh, ata, atëherë ishin të dëshpëruar"},{"SurahNumber":23,"VerseNumber":78,"Text":"Dhe, Ai është, që u ka krijuar të dëgjuarit, të pamurit dhe zemrën (mendjen). E, sa pak që falenderoheni ju"},{"SurahNumber":23,"VerseNumber":79,"Text":"Dhe, Ai është, që u ka krijuar juve në Tokë, dhe tek Ai do të tuboheni ju"},{"SurahNumber":23,"VerseNumber":80,"Text":"dhe Ai është, që jep jetë dhe vdekje, dhe Atij i përket ndërrimi i ditës dhe i natës, e vallë, a nuk po kuptoni ju"},{"SurahNumber":23,"VerseNumber":81,"Text":"Jo, ata (arabët), thonë – ashtu siç kanë thënë të mëparshmit"},{"SurahNumber":23,"VerseNumber":82,"Text":"Ata pyesin: “Vallë, pasi të vdesim e të bëhemi eshtra e dhé, vërtetë, do të ringjallemi"},{"SurahNumber":23,"VerseNumber":83,"Text":"Me të vërtetë, kjo na është premtuar neve dhe të parëve tanë (para Muhammedit), por këto janë vetëm përralla të popujve të lashtë”"},{"SurahNumber":23,"VerseNumber":84,"Text":"Thuaj: “E kujt është Toka dhe të gjitha ato që gjenden në të, nëse e dini?”"},{"SurahNumber":23,"VerseNumber":85,"Text":"Ata thonë: “Të Perëndisë!” E ti, thuaj: “Vallë, a nuk po meditoni ju?”"},{"SurahNumber":23,"VerseNumber":86,"Text":"Thuaj: “Kush është Zot’i shtatë qiejve dhe Zot i Arshit të Madh?”"},{"SurahNumber":23,"VerseNumber":87,"Text":"Ata thonë: “Të Perëndisë!” E ti, thuaj: “Vallë, a nuk po druani ju?”"},{"SurahNumber":23,"VerseNumber":88,"Text":"Thuaj: “Në dorën e kujt është pushteti mbi çdo gjë? E, Ai mbron, por prej Tij nuk mund të mbrohet askush, nëse e dini?”"},{"SurahNumber":23,"VerseNumber":89,"Text":"Ata thonë: “I Perëndisë (është pushteti)”. E, ti thuaj: “E përse jeni të mashtruar?”"},{"SurahNumber":23,"VerseNumber":90,"Text":"Jo, Na u kemi sjellë atyre të Vërtetën, por ata, vërtetë janë gënjeshtarë"},{"SurahNumber":23,"VerseNumber":91,"Text":"Perëndia nuk ka marrë për Vete fëmijë, dhe s’ka me te kurrfarë zoti (sikur të kishte) atëherë çdo zot do të merrte atë që ka krijuar dhe do të ngritej njëri mbi tjetrin. Qoftë i pastër Perëndia nga ajo që ia përshkruajnë Atij"},{"SurahNumber":23,"VerseNumber":92,"Text":"i cili di të padukshmen dhe Ai është shumë lart mbi ato, që ia bëjnë shok Atij"},{"SurahNumber":23,"VerseNumber":93,"Text":"Thuaj (o Muhammed!): “O Zoti im, nëse më tregon atë që u ke premtuar atyre (dënimin)"},{"SurahNumber":23,"VerseNumber":94,"Text":"atëherë, o Zoti im, mos më lë mua me popullin zullumqarë!”"},{"SurahNumber":23,"VerseNumber":95,"Text":"Dhe, me të vërtetë, Na jemi të fuqishëm që të tregojmë ty – atë që ua kemi premtuar atyre"},{"SurahNumber":23,"VerseNumber":96,"Text":"Largoje të keqen me atë që është më së miri. Na, më së miri dimë të vërtetën që përshkruajnë ata"},{"SurahNumber":23,"VerseNumber":97,"Text":"Dhe thuaj: “O Zoti im, te Ti mbështetem për mbrojtje nga nxitjet e djallit"},{"SurahNumber":23,"VerseNumber":98,"Text":"dhe te Ti mbështetem, o Zoti im (për mbrojtje), nga prezenca e tyre (djajve) pranë meje”"},{"SurahNumber":23,"VerseNumber":99,"Text":"Kur t’i arrijë vdekja ndonjërit prej tyre (mohuesve), ai thotë: “O Zoti im, më kthe (në këtë Botë)"},{"SurahNumber":23,"VerseNumber":100,"Text":"që të punoj më mirë në ato që i kam lënë!” – Kurrsesi! Me të vërtetë, kjo është ajo fjalë të cilën ai kot e thotë, - para tyre do të ketë barrierë deri në ditën kur do të ringjallen"},{"SurahNumber":23,"VerseNumber":101,"Text":"E, kur të fryhet në Sur, atëherë, në mes tyre – nuk do të ketë lidhje farefisnore, e as që ata do të pyeten në mes vete"},{"SurahNumber":23,"VerseNumber":102,"Text":"Atij që i rëndohen terezitë (me vepra të mira), këta janë të shpëtuar"},{"SurahNumber":23,"VerseNumber":103,"Text":"e, ata – terezitë e të cilëve janë të lehta (prej të mirave të pakëta), këta janë ata, që i kanë bërë dëm vetes; e do të qëndrojnë përherë në xhehennem"},{"SurahNumber":23,"VerseNumber":104,"Text":"Zjarri do t’i kaplojë fytyrat e tyre, dhe ata, në të, janë të shëmtuar"},{"SurahNumber":23,"VerseNumber":105,"Text":"(Ju thuhet atyre): “Vallë, a nuk u janë lexuar juve ajetet Tona, e ju i keni përgënjeshtruar”"},{"SurahNumber":23,"VerseNumber":106,"Text":"Do të thonë ata: “O Zoti ynë, neve na ka munduar e keqja jonë, andaj jemi bërë popull i humbur"},{"SurahNumber":23,"VerseNumber":107,"Text":"O Zoti ynë, nxirrna prej tij (zjarrit); e nëse na kthehemi (në mohim), (atëherë) do të jemi zullumqarë”"},{"SurahNumber":23,"VerseNumber":108,"Text":"(Perëndia) do të thotë: “Rrini në të (zjarr) të përbuzur dhe mos Më flisni asgjë!”"},{"SurahNumber":23,"VerseNumber":109,"Text":"Ka qenë një grup i robërve të Mi, i cili thoshte: “O Zoti ynë, na kemi besuar, andaj na falë dhe na mëshiro! E, Ti je më i miri mëshirues!” –"},{"SurahNumber":23,"VerseNumber":110,"Text":"e ju i keni marrë ata për (objekt) talljeje, andaj, për këtë shkak, Mua, më harruat së përmenduri, e përherë i përqeshnit ata"},{"SurahNumber":23,"VerseNumber":111,"Text":"Unë, i kam shpërblyer ata sot, për durueshmërinë e tyre, e ata, me të vërtetë, janë të shpëtuar"},{"SurahNumber":23,"VerseNumber":112,"Text":"(Engjëlli) do të thotë: “Sa vjet i keni kaluar në Tokë (botë)?”"},{"SurahNumber":23,"VerseNumber":113,"Text":"Do të pëgjigjen ata: “Kemi qëndruar një ditë apo një pjesë të ditës; - pyetni numruesit (ata që i kanë numruar)?”"},{"SurahNumber":23,"VerseNumber":114,"Text":"Do të thotë (Perëndia): “Keni qëndruar shumë pak. E, sikur të kishit ditur!”"},{"SurahNumber":23,"VerseNumber":115,"Text":"Mos vallë, keni menduar ju, që Ne ju kemi krijuar juve kot dhe që nuk do të ktheheni te Ne?”"},{"SurahNumber":23,"VerseNumber":116,"Text":"I lartësuar është Perëndia, sundimtari i Vërtetë! S’ka zot tjetër përpos Tij, Zotit të Arshit (Kozmosit) madhështor"},{"SurahNumber":23,"VerseNumber":117,"Text":"Ai që pos Perëndisë, adhuron zot tjetër, duke mos pasur kurrfarë dokumenti për këtë, me siguri – llogaria është vetëm te Zoti tij. Me të vërtetë, nuk ka shpëtim për mohuesit"},{"SurahNumber":23,"VerseNumber":118,"Text":"Dhe, thuaj (o Muhammed!): “O Zoti im, fal dhe mëshiro, e Ti je më i miri mëshirues!”"}]}