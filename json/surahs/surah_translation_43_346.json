{"Id":346,"LanguageCodes":["sq","sqi"],"Name":"sqi-unknown","Author":"Unknown","Language":"Albanian","Description":"Albanian","Direction":"ltr","Source":"http://www.qurandatabase.org","Translations":[{"SurahNumber":43,"VerseNumber":1,"Text":"Ha, Mim"},{"SurahNumber":43,"VerseNumber":2,"Text":"Pasha librin (Kur´anin) sqarues"},{"SurahNumber":43,"VerseNumber":3,"Text":"S´ka dyshim se Ne e bëmë atë Kur´an arabisht, në mënyrë që ju ta kuptoni"},{"SurahNumber":43,"VerseNumber":4,"Text":"Dhe se në librin amzë (Levhi Mahfudh) te Ne, gëzon famë të lartë dhe është plot urtësi"},{"SurahNumber":43,"VerseNumber":5,"Text":"A thua Ne ta lëmë këshillimin ndaj ju e t´ju braktisim, pse ju jeni popull i shfrenuar"},{"SurahNumber":43,"VerseNumber":6,"Text":"E sa pejgamberë kemi dërguar te popujt e lashtë"},{"SurahNumber":43,"VerseNumber":7,"Text":"Dhe nuk u erdhi atyre asnjë pejgamber, e të mos tallen me të"},{"SurahNumber":43,"VerseNumber":8,"Text":"Andaj, Ne i zhdukëm ata që ishin më të fuqishëm se këta dhe shembulli i atyre të mëparshmëve është përmendur më parë (në Kur´an)"},{"SurahNumber":43,"VerseNumber":9,"Text":"Nëse ti i pyet ata: \"Kush i krijoi qiejt e tokën?\" Me siguri do të thonë: \"Ato i krijoi i gjithëfuqishmi, i dijshmi"},{"SurahNumber":43,"VerseNumber":10,"Text":"Ai që tokën e bëri djep për ju dhe mundësoi të keni rrugë nëpër të, e të mund të orientoheni (për qëllimet tuaja)"},{"SurahNumber":43,"VerseNumber":11,"Text":"Dhe Ai që lëshon nga qielli ujë (shi) me masë. Ne i japim me të jetë një vendi të vdekur. Ja, kështu edhe ju do të nxirreni (të gjallë nga varrezat)"},{"SurahNumber":43,"VerseNumber":12,"Text":"Dhe Ai që krijoi të gjitha llojet (çiftet) dhe ju mundësoi të udhëtoni hipur në anije ose në kafshë"},{"SurahNumber":43,"VerseNumber":13,"Text":"Të uleni mbi to dhe atëherë, pasi të jeni vendosur mbi to, ta përkujtoni të mirën që ua dha Zoti juaj e të thoni: \"Falënderuar qoftë Ai që i nënshtroi këto për ne, sepse ne nuk do të kishim mundësi ta bënim këtë"},{"SurahNumber":43,"VerseNumber":14,"Text":"Dhe ne me siguri do të kthehemi te Zoti ynë"},{"SurahNumber":43,"VerseNumber":15,"Text":"Megjithëse (pranuan se Zoti është i vetmi krijues), ata i përshkruan Atij pjesë (fëmijë) nga robërit e Tij. Njeriu i tillë njëmend është mohues i hapët"},{"SurahNumber":43,"VerseNumber":16,"Text":"A mos Ai nga ato që krijoi, për vete përcaktoi vajza, kurse juve u dalloi me djem"},{"SurahNumber":43,"VerseNumber":17,"Text":"E kur ndonjëri prej jush lajmërohet me (lindje të vajzës) atë që ia pat përshkruar Zotit shembull, fytyra e tij nxihet dhe i zihet fryma"},{"SurahNumber":43,"VerseNumber":18,"Text":"A, atë që rritet me stoli e në dialog është i paqartë (ia përshkruajnë Zotit)"},{"SurahNumber":43,"VerseNumber":19,"Text":"Edhe engjëjt që janë adhurues të Zotit i quajnë femra? A prezentuan ata në krijimin e tyre (melekëve)? Dëshmia e tyre do të regjistrohet dhe ata do të merren në pyetje"},{"SurahNumber":43,"VerseNumber":20,"Text":"Ata pastaj thanë: \"Sikur të kishte dashur All-llahu, ne nuk do t´i adhuronim ata (as idhujt e as melaiket). Ata nuk kanë për këtë (që thonë) ndonjë fakt, ata vetëm gënjejnë"},{"SurahNumber":43,"VerseNumber":21,"Text":"A mos u kemi dhënë ndonjë libër para tij (para Kur´anit), e ata i përmbahen atij"},{"SurahNumber":43,"VerseNumber":22,"Text":"Jo, por ata thanë: \"Ne i kemi gjetur të parët tanë në këtë fé dhe vazhdojmë gjurmëve të tyre"},{"SurahNumber":43,"VerseNumber":23,"Text":"Ja pra, Ne nuk kemi dërguar para teje pejgamber në ndonjë vendbanim, që të mos i ketë thënë paria e begatshme e tij: \"Ne i gjetëm të parët tanë në këtë fé dhe ne jemi të orientuar gjurmëve të tyre"},{"SurahNumber":43,"VerseNumber":24,"Text":"Ai tha: \"A edhe nëse u kam sjellë rrugë më të mirë nga ajo që i gjetët të parët tuaj?\" Ata thanë: \"Ne nuk i besojmë asaj me çka ju jeni dërguar"},{"SurahNumber":43,"VerseNumber":25,"Text":"Atëherë Ne ndërmorëm ndëshkime kundër tyre, e shih si ishte përfundimi i gënjeshtarëve"},{"SurahNumber":43,"VerseNumber":26,"Text":"(Përkujto, o i dërguar) Kur Ibrahimi babait të vet dhe popullit të tij i tha: \"Unë jam i larguar prej asaj që adhuroni ju"},{"SurahNumber":43,"VerseNumber":27,"Text":"përveç Atij që më krijoi, dhe që Ai do të më drejtojë"},{"SurahNumber":43,"VerseNumber":28,"Text":"Dhe ai (Ibrahimi) e la të përjetshme atë fjalë (besimin në një Zot) ndër pasardhësit e vet, me shpresë që ata të kthehen prej rrugës së gabuar në rrugën e drejtë"},{"SurahNumber":43,"VerseNumber":29,"Text":"Por, Unë u dhashë mundësi këtyre dhe të parëve të tyre të kënaqen derisa nuk u erdhi e vërteta dhe i dërguari me fakte"},{"SurahNumber":43,"VerseNumber":30,"Text":"Po, kur u erdhi atyre e vërteta, ata thanë: \"Kjo është magji dhe se ne kësaj nuk i besojmë"},{"SurahNumber":43,"VerseNumber":31,"Text":"Pastaj thanë: \"Përse të mos i ketë zbritur ky Kur´an një njeriu të madh nga dy qytete"},{"SurahNumber":43,"VerseNumber":32,"Text":"A thua ata e përcaktojnë mëshirën (pejgamberllëkun) e Zotit tënd? Ne kemi përcaktuar ndër ta gjendjen e jetës në këtë botë; Ne kemi dalluar disa në shkallë më të lartë se të tjerët, që të shfrytëzojnë njëri-tjetrin për shërbime. E mëshira (caktimi për pej)"},{"SurahNumber":43,"VerseNumber":33,"Text":"E sikur të mos ishte që njerëzit (do të lakmonin) të jenë të një feje (jobesimtarë), Ne atyre që nuk e besojnë Zotin do t´ua bënim pullazet e shtëpive të tyre nga argjendi si dhe shkallët nga argjendi, mbi të cilat ata do të ngriheshin"},{"SurahNumber":43,"VerseNumber":34,"Text":"E edhe dyert e shtëpive të tyre nga argjendi edhe kolltukët, mbi të cilët do të mbështeteshin"},{"SurahNumber":43,"VerseNumber":35,"Text":"Edhe stoli të ndryshme (ari etj.). E, të gjitha këto nuk janë gjë tjetër pos kënaqësi e jetës së kësaj bote, kurse bota e ardhshme te Zoti është për besimtarët e ruajtur"},{"SurahNumber":43,"VerseNumber":36,"Text":"Kush mbyll sytë para këshillave të Zotit, atij ia shoqërojmë një djall që nuk i ndahet kurrë"},{"SurahNumber":43,"VerseNumber":37,"Text":"E ata (djajt) do t´i shmangin nga rruga e drejtë, kurse (jobesimtarët) mendojnë se janë duke i udhëzuar"},{"SurahNumber":43,"VerseNumber":38,"Text":"E kur të vijë ai (jobesimtari) para Nesh, do të thotë: \"Ah, të kishim qenë larg mes vete sa Lindja me Perëndimin; sa shok i keq je ti"},{"SurahNumber":43,"VerseNumber":39,"Text":"Dhe sot, për shkak se ishit zullumqarë, shoqërimi juaj nuk do t´ju bëjë dobi në vuajtjet tuaja"},{"SurahNumber":43,"VerseNumber":40,"Text":"A mos ti do të bësh të dëgjojë i shurdhëti, ose ta drejtosh të verbërin, apo atë që është zhytur në humbje të thellë"},{"SurahNumber":43,"VerseNumber":41,"Text":"E, nëse të tërheqim ty (ta marrim jetën ose të shpërngulim), Ne patjetër do t´u hakmirremi atyre"},{"SurahNumber":43,"VerseNumber":42,"Text":"Ose, mund të bëjmë që ti ta shohësh atë që ne u premtuam (dënimin), ngase Ne kemi fuqi kundër tyre"},{"SurahNumber":43,"VerseNumber":43,"Text":"Andaj, ti përmbaju asaj që po të shpallet, e s´ka dyshim se ti je në rrugë të drejtë"},{"SurahNumber":43,"VerseNumber":44,"Text":"Dhe se ajo (shpallja) është lëvdatë e madhe për ty dhe për popullin tënd, dhe për këtë (lëvdatë) më vonë do të përgjigjeni"},{"SurahNumber":43,"VerseNumber":45,"Text":"E ti pra, pyeti ata të dërguarit që i dërguam para teje, a kemi lejuar që në vend të All-llahut të adhurohen zota të tjerë"},{"SurahNumber":43,"VerseNumber":46,"Text":"Ne e patëm dërguar Musain me argumentet tona te faraoni dhe rrethi i tij, e ai tha: \"Unë jam i dërguari i Zotit të gjithësisë"},{"SurahNumber":43,"VerseNumber":47,"Text":"E kur ua solli ai argumentet Tona, ata u tallën me to"},{"SurahNumber":43,"VerseNumber":48,"Text":"Dhe Ne nuk u treguam asnjë mrekulli (ndëshkuese) që nuk ishin më të mëdha se njëra-tjetra dhe ashtu i ndëshkuam në mënyrë që të tërhiqeshin nga rruga që praktikonin"},{"SurahNumber":43,"VerseNumber":49,"Text":"Dhe ata thanë: \"O ti magjistar, lute për ne Zotin tënd sipas besës që ta ka dhënë (të na e largojë dënimin), se ne po besojmë"},{"SurahNumber":43,"VerseNumber":50,"Text":"E kur ua hoqëm atyre dënimin, qe, ata e thyen besën"},{"SurahNumber":43,"VerseNumber":51,"Text":"Ndërsa, faraoni thirri popullin e vet e tha: \"O popull imi, a nuk është imi pushteti i Egjiptit (i Misirit) dhe i këtyre lumenjve që rrjedhin nën pallatin tim, a nuk po shihni"},{"SurahNumber":43,"VerseNumber":52,"Text":"Pra, unë jam më i mirë se ky qyqar që mezi flet"},{"SurahNumber":43,"VerseNumber":53,"Text":"Përse nuk i janë vënë atij bylyzykë nga ari, ose të kenë ardhur bashkë me të engjëjt shoqërues"},{"SurahNumber":43,"VerseNumber":54,"Text":"Dhe ashtu ai e frikësoi popullin e vet, e ata e respektuan, por ata ishin vërtet popull i shkatërruar"},{"SurahNumber":43,"VerseNumber":55,"Text":"Kur ata nxitën hidhërimin Tonë, Ne iu hakmorëm atyre dhe i përmbytëm të gjithë"},{"SurahNumber":43,"VerseNumber":56,"Text":"Dhe i bëmë ata shembull e përvojë për të tjerët"},{"SurahNumber":43,"VerseNumber":57,"Text":"Kur iu përmend popullit tënd si shembull biri i Merjemes, ata brohoritën"},{"SurahNumber":43,"VerseNumber":58,"Text":"Dhe thanë: \"A janë më të mirë zotat tanë apo ai?\" Ata nuk të thanë atë, vetëm si polemikë, por ata janë njerëz ngatërrestarë"},{"SurahNumber":43,"VerseNumber":59,"Text":"Ai (Isai) ka qenë vetëm një rob, të cilin e bëmë pejgamber dhe e bëmë shembull të jashtëzakonshëm si përvojë për beni israilët"},{"SurahNumber":43,"VerseNumber":60,"Text":"Po sikur të duam Ne, do të bënim prej jush engjëj që do t´ju zëvendësonin në tokë"},{"SurahNumber":43,"VerseNumber":61,"Text":"E ai (Isai) është parashenjë e momentit (e kijametit), pra kurrsesi mos dyshoni në të (në katastrofë) dhe eni pas meje, kjo është rruga e drejtë"},{"SurahNumber":43,"VerseNumber":62,"Text":"E të mos u pengojë djalli, se ai për ju është armik i hapët"},{"SurahNumber":43,"VerseNumber":63,"Text":"Po kur Isai erdhi me argumente tha: \"Erdha te ju me pejgamberllëk dhe erdha t´ua sqaroj atë pjesë që e kundërshtonit, pra kini frikë All-llahun dhe më respektoni mua"},{"SurahNumber":43,"VerseNumber":64,"Text":"S´ka dyshim, All-llahu është Ai, Zoti im dhe Zoti juaj, andaj Atë adhurojeni! Kjo është rruga e drejtë"},{"SurahNumber":43,"VerseNumber":65,"Text":"Dhe grupet u përçanë mes vete, e të mjerët ata që janë zullumqarë nga dënimi i ditës së dhembshme"},{"SurahNumber":43,"VerseNumber":66,"Text":"Nuk presin tjetër ato (grupe) përveç katastrofës, t´u vijë befas duke mos e hetuar fare"},{"SurahNumber":43,"VerseNumber":67,"Text":"Atë ditë shokët e ngushtë do të jenë armiq të njëri-tjetrit, përveç atyre që ishin të sinqertë në miqësi"},{"SurahNumber":43,"VerseNumber":68,"Text":"(Atyre besimtarëve, që ishin shoqëruar për hir të Zotit, u thuhet): \"O adhuruesit e Mi, sot nuk ka as frikë për ju, e as që do të jeni të pikëlluar"},{"SurahNumber":43,"VerseNumber":69,"Text":"(Robërit e Mi) të cilët besuan argumentet Tona dhe ishin muslimanë"},{"SurahNumber":43,"VerseNumber":70,"Text":"Hyni në xhennet, ju dhe gratë tuaja, të gëzuar"},{"SurahNumber":43,"VerseNumber":71,"Text":"Atyre u shërbejnë me enë e gastare nga ari, aty do të kenë çka t´u dëshirojë shpirti dhe t´u kënaqet syri. Ju do të jeni aty përgjithmonë"},{"SurahNumber":43,"VerseNumber":72,"Text":"E ky është xhenneti që u është dhënë për atë që keni punuar"},{"SurahNumber":43,"VerseNumber":73,"Text":"Aty keni shumë pemë prej të cilave do të hani"},{"SurahNumber":43,"VerseNumber":74,"Text":"Ndërkaq, kriminelët janë në vuajtje të përjetshme të xhehennemit"},{"SurahNumber":43,"VerseNumber":75,"Text":"Atyre as nuk u lehtësohet (vuajtja) dhe aty janë të dëshpëruar"},{"SurahNumber":43,"VerseNumber":76,"Text":"Ne nuk u bëmë atyre padrejtësi, por ata vetë kanë qenë horra"},{"SurahNumber":43,"VerseNumber":77,"Text":"Dhe ata thërrasin: \"O Malik, le të na e marrë shpirtin Zoti yt!\". Ai thotë: \"Ju do të jeni aty përgjithmonë"},{"SurahNumber":43,"VerseNumber":78,"Text":"Ne u patëm sjellë të vërtetën, por shumica prej jush ishit urrejtës të së vërtetës"},{"SurahNumber":43,"VerseNumber":79,"Text":"A mos vendosët për ndonjë çështje (grackë kundër Muhammedit), por edhe Ne kemi vendosur (ta ndihmojmë)"},{"SurahNumber":43,"VerseNumber":80,"Text":"A mendojnë se Ne nuk dëgjojmë ndjenjën e fshehtë të tyre dhe bisedën midis tyre? Po, e dëgjojmë dhe të dërguarit tanë (engjëjt përcjellës) që janë pranë tyre, shkruajnë"},{"SurahNumber":43,"VerseNumber":81,"Text":"Thuaj: \"Sikur Mëshiruesi (All-llahu) të kishte fëmijë, unë do të jem i pari adhurues (pse unë e di më së miri se ajo është gënjeshtër)"},{"SurahNumber":43,"VerseNumber":82,"Text":"Larg asaj është Zoti i qiejve e i tokës, Zoti i Arshit, nga ajo që ata i përshkruajnë"},{"SurahNumber":43,"VerseNumber":83,"Text":"Po ti lëri ata të zhyten edhe më thellë dhe të argëtohen derisa të arrijnë në ditën që u është përcaktuar"},{"SurahNumber":43,"VerseNumber":84,"Text":"Ai është që në qiell është All-llah dhe në tokë All-llah, Ai është i urti, i dijshmi"},{"SurahNumber":43,"VerseNumber":85,"Text":"I lartësuar qoftë Ai, që vetëm i Tij është sundimi i qiejve e i tokës dhe çka ka ndërmjet tyre dhe vetëm Ai di për momentin e kijametit dhe te Ai ktheheni"},{"SurahNumber":43,"VerseNumber":86,"Text":"Ata që i adhuruan pos Tij, nuk mund të ndërmjetësojnë (të bëjnë shefaat), përveç kush dëshmoi të vërtetën, e ata e dinë"},{"SurahNumber":43,"VerseNumber":87,"Text":"Po nëse ti i pyet: Kush i krijoi ata, me siguri do të thonë: \"All-llahu!\" E si pra, i kthejnë shpinën"},{"SurahNumber":43,"VerseNumber":88,"Text":"(Zoti e di) Edhe thënien e tij (të Muhammedit): \"O Zoti im, këta janë një popull që nuk beson"},{"SurahNumber":43,"VerseNumber":89,"Text":"(E, Zoti iu përgjegj): Hiqju tyre pra, dhe thuaj: \"Qofshi braktisur, e më vonë do ta kuptojnë"}]}