{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":38,"VerseNumber":1,"Text":"Sad. Na Koran, zawierający napomnienie"},{"SurahNumber":38,"VerseNumber":2,"Text":"A jednak ci, którzy nie wierzą, tkwią w dumie i odszczepieństwie"},{"SurahNumber":38,"VerseNumber":3,"Text":"Ileż pokoleń wytraciliśmy przed nimi! Oni wołali, lecz nie był to czas wybawienia"},{"SurahNumber":38,"VerseNumber":4,"Text":"Dziwią się, że przyszedł do nich ostrzegający spośród nich. I mówią niewierni: \"To jest czarownik, wielki kłamca"},{"SurahNumber":38,"VerseNumber":5,"Text":"Czy on uczyni bogów Bogiem jedynym? Zaprawdę, to jest rzecz zadziwiająca"},{"SurahNumber":38,"VerseNumber":6,"Text":"I starszyzna spośród nich oddaliła się, mówiąc: \"Idźcie i wytrwajcie przy waszych bogach! Zaprawdę, to jest rzecz pożądana"},{"SurahNumber":38,"VerseNumber":7,"Text":"Nie słyszeliśmy wcale o tym w ostatniej religii. To jest tylko wymysł"},{"SurahNumber":38,"VerseNumber":8,"Text":"Czy to jemu, spośród nas wszystkich, zostało zesłane napomnienie?\" Tak! Oni pozostają w zwątpieniu względem Mojego napomnienia. Tak! Oni jeszcze nie zakosztowali Mojej kary"},{"SurahNumber":38,"VerseNumber":9,"Text":"Czy oni posiadają skarby miłosierdzia twego Pana, Potężnego, Obdarzającego"},{"SurahNumber":38,"VerseNumber":10,"Text":"Czy oni posiadają królestwo niebios i ziemi, i tego, co jest między nimi? Niech więc wzniosą się na sznurach"},{"SurahNumber":38,"VerseNumber":11,"Text":"Zastępy z frakcji odszczepieńców zostały rozbite"},{"SurahNumber":38,"VerseNumber":12,"Text":"Przed nimi kłam zadawali: lud Noego, lud Ad i Faraon - posiadacz pali namiotu"},{"SurahNumber":38,"VerseNumber":13,"Text":"I lud Samud, lud Lota i mieszkańcy Gąszczu. Oni wszyscy stanowili frakcje"},{"SurahNumber":38,"VerseNumber":14,"Text":"Każdy z nich za kłamców uważał posłańców, dlatego też ziściła się Moja kara"},{"SurahNumber":38,"VerseNumber":15,"Text":"Pozostaje im tylko oczekiwać na jeden krzyk, który nie będzie powtórzony"},{"SurahNumber":38,"VerseNumber":16,"Text":"I powiedzieli: \"Panie nasz! Przyspiesz nasz udział przed Dniem rozrachunku"},{"SurahNumber":38,"VerseNumber":17,"Text":"Bądź cierpliwy na to, co oni mówią, i wspomnij Naszego sługę Dawida, posiadającego siłę. Zaprawdę, on był pełen skruchy"},{"SurahNumber":38,"VerseNumber":18,"Text":"Oto skłoniliśmy góry, aby wraz z nim głosiły chwałę o zachodzie i wschodzie słońca"},{"SurahNumber":38,"VerseNumber":19,"Text":"I ptaki wokół zebrane - wszystko ku Niemu się zwraca"},{"SurahNumber":38,"VerseNumber":20,"Text":"I umocniliśmy jego królestwo, i daliśmy mu mądrość i rozstrzygającą jasność mowy"},{"SurahNumber":38,"VerseNumber":21,"Text":"Czy doszło do ciebie opowiadanie o prowadzących spór? Oto oni wspięli się po murze do sanktuarium"},{"SurahNumber":38,"VerseNumber":22,"Text":"Kiedy weszli do Dawida, on się ich przestraszył, oni zaś powiedzieli: \"Nie obawiaj się! My jesteśmy dwoma kłótnikami, każdy z nas nastaje na drugiego. Rozsądź więc między nami według prawdy i nie bądź niesprawiedliwy, i wyprowadź nas na równą drogę"},{"SurahNumber":38,"VerseNumber":23,"Text":"Oto mój brat. Posiada on dziewięćdziesiąt dziewięć owiec, a ja mam tylko jedną owcę. I powiedział on: Powierz mi ją - i on zwyciężył mnie w mowie"},{"SurahNumber":38,"VerseNumber":24,"Text":"Powiedział Dawid: \"On był dla ciebie niesprawiedliwy, prosząc o przyłączenie twojej owcy do swoich. Zaprawdę, wielu spośród wspólników wyrządza sobie nawzajem krzywdy, z wyjątkiem tych, którzy uwierzyli i którzy pełnią dobre dzieła, a jest ich niewielu.\" I domyślił się Dawid, że wystawiliśmy go tylko na próbę. Poprosił o przebaczenie swego Pana i padł na twarz, wybijając pokłony, i nawrócił się"},{"SurahNumber":38,"VerseNumber":25,"Text":"Więc przebaczyliśmy mu to i czeka go miejsce blisko Nas i piękna przystań"},{"SurahNumber":38,"VerseNumber":26,"Text":"O Dawidzie! Uczyniliśmy ciebie namiestnikiem na ziemi. Rozsądzaj więc między ludźmi według prawdy, nie idź za namiętnością, bo sprowadzi cię z drogi Boga. Zaprawdę, tych, którzy schodzą z drogi Boga czeka kara straszna za to, iż zapomnieli o Dniu rozrachunku"},{"SurahNumber":38,"VerseNumber":27,"Text":"My nie stworzyliśmy nieba i ziemi, i tego, co jest między nimi, nadaremnie. Takie jest mniemanie tych, którzy nie wierzą. Lecz biada tym, którzy nie wierzą, w obliczu ognia"},{"SurahNumber":38,"VerseNumber":28,"Text":"Czy My będziemy traktować tych, którzy wierzą i czynią dobre dzieła, tak jak tych, którzy szerzą zgorszenie na ziemi? Czyż będziemy traktować bogobojnych tak jak rozpustników"},{"SurahNumber":38,"VerseNumber":29,"Text":"To jest Księga, którą tobie zesłaliśmy, błogosławiona - aby oni zastanowili się nad jej znakami i aby się opamiętali ludzie posiadający rozum"},{"SurahNumber":38,"VerseNumber":30,"Text":"Dawidowi darowaliśmy Salomona. Jakże wspaniały to sługa! Zaprawdę, on był pełen skruchy"},{"SurahNumber":38,"VerseNumber":31,"Text":"Kiedy mu przedstawiono wieczorem lekko stąpające, szlachetne rumaki"},{"SurahNumber":38,"VerseNumber":32,"Text":"On powiedział: \"Zaprawdę, postawiłem wyżej miłość tego dobra aniżeli wspomnienie mego Pana; dopóki ono nie skryło się za zasłoną"},{"SurahNumber":38,"VerseNumber":33,"Text":"Przyprowadźcie je do mnie!\" I zaczął przecinać ich ścięgna i szyje"},{"SurahNumber":38,"VerseNumber":34,"Text":"I doświadczyliśmy Salomona,. umieszczając na tronie jakąś postać. Wtedy on się nawrócił"},{"SurahNumber":38,"VerseNumber":35,"Text":"Powiedział: \"Panie mój! Przebacz mi! I daj mi królestwo takie, które nie będzie odpowiednie dla nikogo po mnie. Zaprawdę, Ty jesteś Obdarzający"},{"SurahNumber":38,"VerseNumber":36,"Text":"I poddaliśmy jemu wiatr, który płynie, na jego rozkaz, lekko, tam gdzie on zamierzył"},{"SurahNumber":38,"VerseNumber":37,"Text":"I szatanów, zarówno budujących, jak i nurkujących"},{"SurahNumber":38,"VerseNumber":38,"Text":"I innych, parami spętanych"},{"SurahNumber":38,"VerseNumber":39,"Text":"Oto jest Nasz dar! Rozdzielaj go hojnie lub zachowaj, bez zdawania rachunku"},{"SurahNumber":38,"VerseNumber":40,"Text":"Zaprawdę, czeka go miejsce blisko Nas i piękna przystań"},{"SurahNumber":38,"VerseNumber":41,"Text":"I wspomnij Naszego sługę Hioba, kiedy wołał do swego Pana: \"Czy to szatan mnie dotknął cierpieniem i karą"},{"SurahNumber":38,"VerseNumber":42,"Text":"Uderz nogą! Oto woda chłodna do obmycia się i picia"},{"SurahNumber":38,"VerseNumber":43,"Text":"I oddaliśmy mu jego rodzinę dwakroć liczniejszą, jako miłosierdzie od Nas i jako napomnienie dla ludzi rozumnych"},{"SurahNumber":38,"VerseNumber":44,"Text":"I weź w rękę garść trawy, i smagaj nią, i nie złam twojej przysięgi!\" I znaleźliśmy go cierpliwym. Jakże to wspaniały sługa! Zaprawdę, on był pełen skruchy"},{"SurahNumber":38,"VerseNumber":45,"Text":"I wspomnij nasze sługi: Abrahama, Izaaka i Jakuba - posiadających władzę i jasne spojrzenie"},{"SurahNumber":38,"VerseNumber":46,"Text":"Oczyściliśmy ich czystą myślą - wspomnieniem o siedzibie"},{"SurahNumber":38,"VerseNumber":47,"Text":"Oni są u Nas przecież wśród wybranych, najlepszych"},{"SurahNumber":38,"VerseNumber":48,"Text":"I wspomnij Isma`ila, Eliasza i Zu'I-Kifla - każdy z nich jest wśród najlepszych"},{"SurahNumber":38,"VerseNumber":49,"Text":"To jest napomnienie. I, zaprawdę, bogobojnych czeka piękna przystań"},{"SurahNumber":38,"VerseNumber":50,"Text":"Ogrody Edenu z otwartymi dla nich bramami"},{"SurahNumber":38,"VerseNumber":51,"Text":"Leżąc tam wygodnie, proszą oni o owoce obfite i napój"},{"SurahNumber":38,"VerseNumber":52,"Text":"I będą mieli dziewczęta o skromnym spojrzeniu, jednakowego wieku"},{"SurahNumber":38,"VerseNumber":53,"Text":"To właśnie zostało im obiecane na Dzień rozrachunku"},{"SurahNumber":38,"VerseNumber":54,"Text":"Oto Nasze zaopatrzenie - będzie ono niewyczerpane"},{"SurahNumber":38,"VerseNumber":55,"Text":"Tak będzie! Lecz, zaprawdę, buntowników czeka nieszczęsna przystań"},{"SurahNumber":38,"VerseNumber":56,"Text":"Gehenna, w której będą się palić. A jakże to złe miejsce odpoczynku"},{"SurahNumber":38,"VerseNumber":57,"Text":"Tak będzie! Niech oni zakosztują: i wody wrzącej, i napoju cuchnącego"},{"SurahNumber":38,"VerseNumber":58,"Text":"I innych tego rodzaju podwojonych mąk"},{"SurahNumber":38,"VerseNumber":59,"Text":"Oto tłum wrzucony razem z wami. Nie ma dla nich żadnego przywitania; będą się palić w ogniu"},{"SurahNumber":38,"VerseNumber":60,"Text":"Oni mówią: \"Nie! To wy! Dla was nie ma powitania! To wyście nam to pierwej przygotowali! Jakże to nieszczęsne miejsce stałego przebywania"},{"SurahNumber":38,"VerseNumber":61,"Text":"Oni mówią: \"Panie nasz! Temu, kto dla nas to pierwej przygotował,. powiększ w dwójnasób karę w ogniu"},{"SurahNumber":38,"VerseNumber":62,"Text":"Oni mówią: \"Cóż to z nami, że nie widzimy tutaj ludzi, których uważaliśmy za złych"},{"SurahNumber":38,"VerseNumber":63,"Text":"Czyż my braliśmy sobie ich na pośmiewisko albo odwracały się od nich nasze spojrzenia"},{"SurahNumber":38,"VerseNumber":64,"Text":"Zaiste, sprzeczanie się mieszkańców ognia jest prawdą"},{"SurahNumber":38,"VerseNumber":65,"Text":"Powiedz: \"Ja jestem tylko ostrzegającym. Nie ma boga, jak tylko Bóg, Jeden, Zwyciężający"},{"SurahNumber":38,"VerseNumber":66,"Text":"Pan niebios i ziemi, i tego, co jest między nimi, Potężny, Przebaczający"},{"SurahNumber":38,"VerseNumber":67,"Text":"Powiedz: \"To jest wielka nowina"},{"SurahNumber":38,"VerseNumber":68,"Text":"Wy się od niej odwracacie"},{"SurahNumber":38,"VerseNumber":69,"Text":"Nie miałem żadnej wiedzy o najwyższych dostojnikach, kiedy prowadzili spór"},{"SurahNumber":38,"VerseNumber":70,"Text":"To tylko zostało mi objawione, że jestem wyraźnie ostrzegającym"},{"SurahNumber":38,"VerseNumber":71,"Text":"Oto powiedział mój Pan do aniołów: \"Ja stwarzam człowieka z gliny"},{"SurahNumber":38,"VerseNumber":72,"Text":"Kiedy go ukształtuję harmonijnie i tchnę w niego Mojego Ducha, to padnijcie, oddając mu pokłony"},{"SurahNumber":38,"VerseNumber":73,"Text":"Wtedy pokłonili się aniołowie wszyscy razem"},{"SurahNumber":38,"VerseNumber":74,"Text":"Z wyjątkiem Iblisa; on wbił się w pychę i znalazł się wśród niewiernych"},{"SurahNumber":38,"VerseNumber":75,"Text":"Powiedział: \"O Iblisie! Co tobie przeszkodziło, że nie pokłoniłeś się temu, co Ja stworzyłem Moimi rękami? Czy wbiłeś się w pychę, czy też jesteś wśród wyniosłych"},{"SurahNumber":38,"VerseNumber":76,"Text":"Powiedział: \"Ja jestem lepszy od niego: Ty stworzyłeś mnie z ognia, a jego stworzyłeś z gliny"},{"SurahNumber":38,"VerseNumber":77,"Text":"Rzekł: \"Wychodź więc stąd, bo jesteś przeklęty"},{"SurahNumber":38,"VerseNumber":78,"Text":"I zaprawdę, Moje przekleństwo na tobie aż do Dnia Sądu"},{"SurahNumber":38,"VerseNumber":79,"Text":"Powiedział: \"Panie mój! Pozwól mi zaczekać do Dnia ich wskrzeszenia"},{"SurahNumber":38,"VerseNumber":80,"Text":"Rzekł: \"Zaprawdę, ty jesteś wśród tych, którym dano zaczekać"},{"SurahNumber":38,"VerseNumber":81,"Text":"Aż do Dnia wiadomego czasu"},{"SurahNumber":38,"VerseNumber":82,"Text":"Powiedział: \"Przeto; na Twoją potęgę! ja z pewnością zwiodę ich wszystkich"},{"SurahNumber":38,"VerseNumber":83,"Text":"Z wyjątkiem Twoich sług, szczerze oddanych"},{"SurahNumber":38,"VerseNumber":84,"Text":"Rzekł \"To jest prawda! I Ja prawdę mówię"},{"SurahNumber":38,"VerseNumber":85,"Text":"Ja na pewno wypełnię Gehennę tobą i tymi, którzy pójdą za tobą - wszystkimi wam"},{"SurahNumber":38,"VerseNumber":86,"Text":"Powiedz: \"Ja nie żądam od was za to żadnej zapłaty ani też nie jestem spośród tych, którzy biorą na siebie ponad możliwości"},{"SurahNumber":38,"VerseNumber":87,"Text":"To jest tylko napomnienie dla światów"},{"SurahNumber":38,"VerseNumber":88,"Text":"I wy z pewnością dowiecie się o tym po pewnym czasie"}]}