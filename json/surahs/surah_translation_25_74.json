{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Благословен е Онзи, Който низпосла на Своя раб Разграничаването, за да бъде предупредител за световете"},{"SurahNumber":25,"VerseNumber":2,"Text":"Онзи, Комуто принадлежи владението на небесата и на земята. И не се е сдобивал със син, и няма съдружник във владението, и е сътворил всяко нещо, и го е премерил с точна мяра"},{"SurahNumber":25,"VerseNumber":3,"Text":"А вместо Него [неверниците] приеха божества, които нищо не творят, а те са сътворени, и не владеят за себе си нито вреда, нито полза, и не владеят нито смърт, нито живот, нито възкресение"},{"SurahNumber":25,"VerseNumber":4,"Text":"И казват неверниците: “Това е само лъжа, която той си е измислил. И са му помогнали за нея други хора.” Така угнетяват и мамят"},{"SurahNumber":25,"VerseNumber":5,"Text":"И казват: “Легенди на предците! Накарал е да му ги препишат и му се диктуват сутрин и вечер.”"},{"SurahNumber":25,"VerseNumber":6,"Text":"Кажи [о, Мухаммад]: “Низпосла го Онзи, Който знае неведомото и на небесата, и на земята. Той е опрощаващ, милосърден.”"},{"SurahNumber":25,"VerseNumber":7,"Text":"И казват: “Що за пратеник е този? Яде храна и ходи по пазарите. Защо не му бе изпратен ангел, за да бъде с него предупредител"},{"SurahNumber":25,"VerseNumber":8,"Text":"Или не му бъде спуснато съкровище, или не му се даде градина, от която да яде?” И казват угнетителите: “Вие следвате само един омагьосан човек.”"},{"SurahNumber":25,"VerseNumber":9,"Text":"Погледни как скалъпват за теб притчите и така се заблуждават, и не могат да намерят пътя"},{"SurahNumber":25,"VerseNumber":10,"Text":"Благословен е Онзи, Който ако пожелае, ти отрежда по-доброто от това - Градините, сред които реки текат, и дворци ти отрежда"},{"SurahNumber":25,"VerseNumber":11,"Text":"Но те взимат за лъжа Часа, а Ние приготвихме пламъци за онези, които взимат за лъжа Часа"},{"SurahNumber":25,"VerseNumber":12,"Text":"И когато те ги зърнат отдалеч, ще доловят тяхната ярост и вой"},{"SurahNumber":25,"VerseNumber":13,"Text":"И когато бъдат хвърлени там на тясно място - завързани, ще зоват за погибел"},{"SurahNumber":25,"VerseNumber":14,"Text":"[И ще им се каже]: “Не зовете Днес за една гибел, а за много гибел!”"},{"SurahNumber":25,"VerseNumber":15,"Text":"Кажи [о, Мухаммад]: “Това ли е по-доброто, или Градината на вечността, обещана за богобоязливите? Тя за тях ще бъде въздаяние и място за пребивание.”"},{"SurahNumber":25,"VerseNumber":16,"Text":"Там ще пребивават вечно и ще имат, каквото пожелаят. Това е обещание, измолено от твоя Господ"},{"SurahNumber":25,"VerseNumber":17,"Text":"В Деня, когато Той ще събере тях и онова, на което служат вместо на Аллах, ще каже: “Вие ли заблудихте тези Мои раби, или сами се заблудиха по пътя?”"},{"SurahNumber":25,"VerseNumber":18,"Text":"Ще кажат: “Пречист си Ти! Не ни подобава да приемаме други покровители освен Теб. Ала Ти им даде, на тях и на техните бащи, да се понасладят, докато забравиха споменаването и станаха хора погубени.”"},{"SurahNumber":25,"VerseNumber":19,"Text":"Изобличиха ви в лъжа за онова, което казвате [о, съдружаващи] и не можете нито да се защитите, нито да се спасите. И който от вас угнетява, ще го накараме да вкуси голямо мъчение"},{"SurahNumber":25,"VerseNumber":20,"Text":"И преди теб изпращахме само пратеници, които ядат храна и ходят по пазарите. И сторихме едни от вас изпитание за други. Ще изтърпите ли? Твоят Господ е всезрящ"},{"SurahNumber":25,"VerseNumber":21,"Text":"И казват онези, които не се надяват да Ни срещнат: “Защо не ни бяха изпратени ангели или не видим нашия Господ?” Възгордяват се и прекаляват в дързостта си"},{"SurahNumber":25,"VerseNumber":22,"Text":"В Деня, когато те ще видят ангелите, не ще има в този Ден радостна вест за престъпниците и [ангелите] ще кажат: “Възбранена преграда!”"},{"SurahNumber":25,"VerseNumber":23,"Text":"И ще преценим всяко дело, което те са извършили, и ще го превърнем в разпиляна прах"},{"SurahNumber":25,"VerseNumber":24,"Text":"Обитателите на Рая в този Ден ще имат най-добрата обител и най-хубавото място за отдих"},{"SurahNumber":25,"VerseNumber":25,"Text":"В Деня, когато ще се разцепи небето с облаците и ще бъдат изпратени ангелите"},{"SurahNumber":25,"VerseNumber":26,"Text":"истинската власт в този Ден ще принадлежи на Всемилостивия. Ще бъде тежък Ден за неверниците"},{"SurahNumber":25,"VerseNumber":27,"Text":"В Деня, когато угнетителят ще хапе ръцете си, казвайки: “Ах, да бях поел път с Пратеника"},{"SurahNumber":25,"VerseNumber":28,"Text":"Ах, горко ми, да не бях взимал такъв за приятел"},{"SurahNumber":25,"VerseNumber":29,"Text":"Той ме отклони от споменаването, след като бе дошло при мен. Сатаната за човека е предател.”"},{"SurahNumber":25,"VerseNumber":30,"Text":"И рече Пратеника: “О, Господи, моят народ пренебрегва този Коран.”"},{"SurahNumber":25,"VerseNumber":31,"Text":"И така на всеки пророк сторихме враг от престъпниците. Достатъчен е твоят Господ за водител и закрилник"},{"SurahNumber":25,"VerseNumber":32,"Text":"И рекоха неверниците: “Защо Коранът не му бе низпослан наведнъж?” Така е, за да укрепим с него твоето сърце. И го четохме отмерено"},{"SurahNumber":25,"VerseNumber":33,"Text":"И не ще дойдат при теб с пример, без да сме ти донесли истината [за него] и още по-добро тълкуване"},{"SurahNumber":25,"VerseNumber":34,"Text":"Тези, които бъдат подкарани към Ада по очи, ще са на най-лошото място и на най-заблудения път"},{"SurahNumber":25,"VerseNumber":35,"Text":"Вече дадохме на Муса Писанието и за негов помощник определихме брат му Харун"},{"SurahNumber":25,"VerseNumber":36,"Text":"И рекохме: “Отидете двамата при народа, който взе за лъжа Нашите знамения!” И го унищожихме напълно"},{"SurahNumber":25,"VerseNumber":37,"Text":"И народа на Нух издавихме, когато взе за лъжа пратениците, и го сторихме знамение за хората. И приготвихме болезнено мъчение за потисниците"},{"SurahNumber":25,"VerseNumber":38,"Text":"И адитите, и самудяните, и обитателите на ар-Рас, и много поколения между тях"},{"SurahNumber":25,"VerseNumber":39,"Text":"И на всеки от тях давахме примери, и всички напълно погубихме"},{"SurahNumber":25,"VerseNumber":40,"Text":"И минават [неверниците] край селището, над което бе изсипан бедственият дъжд. Нима не го виждат? Да, ала те не се страхуват от възкресението"},{"SurahNumber":25,"VerseNumber":41,"Text":"И щом те видят, взимат те само на присмех: “Този ли е, когото Аллах е проводил за пратеник"},{"SurahNumber":25,"VerseNumber":42,"Text":"Той щеше да ни отклони от божествата ни, ако не постоянствахме за тях.” А когато видят мъчението, ще узнаят кой е най-заблуден за пътя"},{"SurahNumber":25,"VerseNumber":43,"Text":"Не виждаш ли онзи, който приема страстта си за божество? Нима над него си покровител"},{"SurahNumber":25,"VerseNumber":44,"Text":"Или смяташ, че повечето от тях чуват или проумяват? Те са като добитъка, дори са още по-заблудени"},{"SurahNumber":25,"VerseNumber":45,"Text":"Не виждаш ли как твоят Господ разпростира сянката? А ако пожелаеше, Той би я сторил неподвижна. После сторваме слънцето неин водител"},{"SurahNumber":25,"VerseNumber":46,"Text":"После малко по малко я скъсяваме"},{"SurahNumber":25,"VerseNumber":47,"Text":"Той е, Който стори за вас нощта да е одеяние, и съня да е за отдих, и стори деня да е за препитание"},{"SurahNumber":25,"VerseNumber":48,"Text":"Той е, Който праща ветровете като благовестители преди Своята милост. И изсипваме чиста вода от небето"},{"SurahNumber":25,"VerseNumber":49,"Text":"за да съживим с нея мъртвата земя и да пият сътворените от Нас многобройни хора и добитък"},{"SurahNumber":25,"VerseNumber":50,"Text":"И я пръскаме между тях, за да се поучат. Ала повечето хора се противят, освен за неверието"},{"SurahNumber":25,"VerseNumber":51,"Text":"И ако желаехме, щяхме да изпратим във всяко селище предупредител"},{"SurahNumber":25,"VerseNumber":52,"Text":"И не се покорявай на неверниците, и чрез него [-Корана] води срещу тях велика борба"},{"SurahNumber":25,"VerseNumber":53,"Text":"Той е, Който разположи в съседство двете морета, едното - сладко, утоляващо жаждата, а другото - солено, горчиво. И стори между тях граница и възбранена преграда"},{"SurahNumber":25,"VerseNumber":54,"Text":"Той е, Който сътвори човека от вода и му отреди кръвно и брачно родство. Твоят Господ е всемогъщ"},{"SurahNumber":25,"VerseNumber":55,"Text":"И вместо на Аллах служат на онова, което нито им помага, нито им вреди. Неверникът е помощник [на сатаната] срещу своя Господ"},{"SurahNumber":25,"VerseNumber":56,"Text":"Ние те изпратихме [о, Мухаммад] само като благовестител и предупредител"},{"SurahNumber":25,"VerseNumber":57,"Text":"Кажи: “Не търся от вас друга отплата за това, освен желанието на някого да поеме пътя към своя Господ.”"},{"SurahNumber":25,"VerseNumber":58,"Text":"И се уповавай на Вечноживия, Който не умира, и Го прославяй с възхвала! Достатъчно е сведущ Той за греховете на Своите раби"},{"SurahNumber":25,"VerseNumber":59,"Text":"Онзи, Който сътвори небесата и земята, и всичко помежду им в шест дни, после се въздигна [безподобен] на Трона. Всемилостивия - питай за Него знаещите"},{"SurahNumber":25,"VerseNumber":60,"Text":"И когато им се рече: “Сведете чела до земята в суджуд пред Всемилостивия!”, казват: “А какво е Всемилостивия? Нима ще се поклоним на онова, за което ни повеляваш ти?” И това им надбавя омраза"},{"SurahNumber":25,"VerseNumber":61,"Text":"Благословен е Онзи, Който стори съзвездия на небето и стори там светило и сияйна луна"},{"SurahNumber":25,"VerseNumber":62,"Text":"Той е, Който стори нощта и денят да се следват за желаещия да се поучи или желаещия да е признателен"},{"SurahNumber":25,"VerseNumber":63,"Text":"Рабите на Всемилостивия са онези, които ходят по земята с кротост и ако невежите им отправят думи, казват: “Мир!” [и отминават]"},{"SurahNumber":25,"VerseNumber":64,"Text":"и които прекарват нощта, като свеждат чела в суджуд и се възправят пред своя Господ"},{"SurahNumber":25,"VerseNumber":65,"Text":"и които казват: “Господи, отклони от нас мъчението на Ада! Неотменимо е неговото мъчение.”"},{"SurahNumber":25,"VerseNumber":66,"Text":"И колко лош е той за обиталище и пребивание"},{"SurahNumber":25,"VerseNumber":67,"Text":"И които ако харчат, нито прахосват, нито скъперничат, а са по средата на това"},{"SurahNumber":25,"VerseNumber":68,"Text":"И които не зоват друг бог заедно с Аллах, и не отнемат живот - Аллах е възбранил това, освен по право, - и не прелюбодействат. А който върши това, ще срещне възмездие"},{"SurahNumber":25,"VerseNumber":69,"Text":"В Деня на възкресението ще бъде удвоено за него мъчението, в което унизен ще пребивава вечно"},{"SurahNumber":25,"VerseNumber":70,"Text":"освен онзи, който се е покаял и повярвал, и вършил праведни дела. На такива Аллах ще подмени злините с добрини. Аллах е опрощаващ, милосърден"},{"SurahNumber":25,"VerseNumber":71,"Text":"А който се е покаял и вършил праведни дела, той се връща към Аллах с прието покаяние"},{"SurahNumber":25,"VerseNumber":72,"Text":"И които не свидетелстват с измама, и ако минат край празнословие, отминават достойно"},{"SurahNumber":25,"VerseNumber":73,"Text":"и които, ако им се напомнят знаменията на техния Господ, не остават пред тях глухи и слепи"},{"SurahNumber":25,"VerseNumber":74,"Text":"и които казват: “Господи наш, дари ни със съпруги и потомци - радост за очите ни! И ни стори водители на богобоязливите!”"},{"SurahNumber":25,"VerseNumber":75,"Text":"на тези ще се въздаде най-издигнатото място в Рая, защото са търпели, и там ще бъдат посрещнати с поздрав и мир"},{"SurahNumber":25,"VerseNumber":76,"Text":"В него ще пребивават вечно. И колко прекрасно е то за обиталище и пребиваване"},{"SurahNumber":25,"VerseNumber":77,"Text":"Кажи: “Не би ви обърнал внимание моят Господ, освен ако сте го призовавали. Но вие взимахте това за лъжа [о, неверници] и мъчението е неизбежно.”"}]}