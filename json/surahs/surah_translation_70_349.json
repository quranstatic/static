{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":70,"VerseNumber":1,"Text":"Muulizaji aliuliza juu ya adhabu itakayo tokea"},{"SurahNumber":70,"VerseNumber":2,"Text":"Kwa makafiri - ambayo hapana awezaye kuizuia"},{"SurahNumber":70,"VerseNumber":3,"Text":"Kutoka kwa Mwenyezi Mungu Mwenye mbingu za daraja"},{"SurahNumber":70,"VerseNumber":4,"Text":"Malaika na Roho hupanda kwendea kwake katika siku ambayo kadiri yake ni miaka khamsini elfu"},{"SurahNumber":70,"VerseNumber":5,"Text":"Basi subiri kwa subira njema"},{"SurahNumber":70,"VerseNumber":6,"Text":"Hakika wao wanaiona iko mbali"},{"SurahNumber":70,"VerseNumber":7,"Text":"Na Sisi tunaiona iko karibu"},{"SurahNumber":70,"VerseNumber":8,"Text":"Siku ambayo mbingu zitakapo kuwa kama maadeni iliyo yayushwa"},{"SurahNumber":70,"VerseNumber":9,"Text":"Na milima itakuwa kama sufi"},{"SurahNumber":70,"VerseNumber":10,"Text":"Wala jamaa hatamuuliza jamaa yake"},{"SurahNumber":70,"VerseNumber":11,"Text":"Ijapo kuwa wataonyeshwa waonane. Atatamani mkosefu lau ajikomboe na adhabu ya siku hiyo kwa kuwatoa fidia wanawe"},{"SurahNumber":70,"VerseNumber":12,"Text":"Na mkewe, na nduguye"},{"SurahNumber":70,"VerseNumber":13,"Text":"Na jamaa zake walio kuwa wakimkimu"},{"SurahNumber":70,"VerseNumber":14,"Text":"Na wote waliomo duniani, kisha aokoke yeye"},{"SurahNumber":70,"VerseNumber":15,"Text":"La, hasha! Kwa hakika huo ni Moto mkali kabisa"},{"SurahNumber":70,"VerseNumber":16,"Text":"Unao babua ngozi ya kichwa"},{"SurahNumber":70,"VerseNumber":17,"Text":"Utamwita kila aliye geuza mgongo na akageuka"},{"SurahNumber":70,"VerseNumber":18,"Text":"Na akakusanya mali, kisha akayahifadhi"},{"SurahNumber":70,"VerseNumber":19,"Text":"Hakika mtu ameumbwa na papara"},{"SurahNumber":70,"VerseNumber":20,"Text":"Inapo mgusa shari hupapatika"},{"SurahNumber":70,"VerseNumber":21,"Text":"Na inapo mgusa kheri huizuilia"},{"SurahNumber":70,"VerseNumber":22,"Text":"Isipo kuwa wanao sali"},{"SurahNumber":70,"VerseNumber":23,"Text":"Ambao wanadumisha Sala zao"},{"SurahNumber":70,"VerseNumber":24,"Text":"Na ambao katika mali yao iko haki maalumu"},{"SurahNumber":70,"VerseNumber":25,"Text":"Kwa mwenye kuomba na anaye jizuilia kuomba"},{"SurahNumber":70,"VerseNumber":26,"Text":"Na ambao wanaisadiki Siku ya Malipo"},{"SurahNumber":70,"VerseNumber":27,"Text":"Na ambao wanaiogopa adhabu itokayo kwa Mola wao Mlezi"},{"SurahNumber":70,"VerseNumber":28,"Text":"Hakika adhabu ya Mola wao Mlezi si ya kuaminika nayo"},{"SurahNumber":70,"VerseNumber":29,"Text":"Na ambao wanahifadhi tupu zao"},{"SurahNumber":70,"VerseNumber":30,"Text":"Isipo kuwa kwa wake zao, au iliyo wamiliki mikono yao ya kuume, basi hao hawalaumiwi"},{"SurahNumber":70,"VerseNumber":31,"Text":"Lakini wanao taka kinyume ya haya, basi hao ndio wanao ruka mipaka"},{"SurahNumber":70,"VerseNumber":32,"Text":"Na ambao wanazichunga amana zao na ahadi zao"},{"SurahNumber":70,"VerseNumber":33,"Text":"Na ambao wanasimama imara katika ushahidi wao"},{"SurahNumber":70,"VerseNumber":34,"Text":"Na ambao wanazihifadhi Sala zao"},{"SurahNumber":70,"VerseNumber":35,"Text":"Hao ndio watakao hishimiwa Peponi"},{"SurahNumber":70,"VerseNumber":36,"Text":"Wana nini wale walio kufuru wanakutumbulia macho tu"},{"SurahNumber":70,"VerseNumber":37,"Text":"Makundi kwa makundi upande wa kulia na upande wa kushoto"},{"SurahNumber":70,"VerseNumber":38,"Text":"Kwani kila mmoja wao anatumai kuingizwa katika Pepo ya neema"},{"SurahNumber":70,"VerseNumber":39,"Text":"La, hasha! Hakika Sisi tumewaumba kutokana na wanacho kijua"},{"SurahNumber":70,"VerseNumber":40,"Text":"Basi naapa kwa Mola Mlezi wa mashariki zote na magharibi zote kwamba Sisi tunaweza"},{"SurahNumber":70,"VerseNumber":41,"Text":"Kuwabadili kwa walio bora kuliko wao; na Sisi hatushindwi"},{"SurahNumber":70,"VerseNumber":42,"Text":"Basi waache wapige porojo na wacheze, mpaka wakutane na siku yao wanayo ahidiwa"},{"SurahNumber":70,"VerseNumber":43,"Text":"Siku watakapotoka makaburini kwa upesi kama kwamba wanakimbilia mfundo"},{"SurahNumber":70,"VerseNumber":44,"Text":"Macho yao yatainama, fedheha itawafunika. Hiyo ndiyo Siku waliyo kuwa wakiahidiwa"}]}