{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":83,"VerseNumber":1,"Text":"၁။ လိမ်လည်ကောက်ကျစ်သူတို့သည် ပျက်စီးရာသာတည်း။"},{"SurahNumber":83,"VerseNumber":2,"Text":"၂။ သူတို့သည် သူတပါးထံမှ ချိန်တွယ်သောအခါ မှန်ကန်ပြည့်စုံစွာချိန်တွယ်တိုင်းထွာယူကြ၏။"},{"SurahNumber":83,"VerseNumber":3,"Text":"၃။ သို့သော် သူတပါးအား အတိုင်းအထွာအချိန်အတွယ်အားဖြင့် ပေးရသောအခါ မတရားလျှော့ပေါ့တိုင်းထွာချိန်တွယ်ပေးကြ၏။"},{"SurahNumber":83,"VerseNumber":4,"Text":"၄၊၅။ အလွန်ကြီးကျယ်ကြောက်မက်ဖွယ်ကောင်းသောနေ့တော်ကြီး၌ မိမိတို့သည် ပြန်ရှင်ရမည်ကို ထိုသူယုတ်မာတို့ မတွေးတောမဆင်ခြင်ကြသလော။"},{"SurahNumber":83,"VerseNumber":5,"Text":"၄၊၅။ အလွန်ကြီးကျယ်ကြောက်မက်ဖွယ်ကောင်းသောနေ့တော်ကြီး၌ မိမိတို့သည် ပြန်ရှင်ရမည်ကို ထိုသူယုတ်မာတို့ မတွေးတောမဆင်ခြင်ကြသလော။"},{"SurahNumber":83,"VerseNumber":6,"Text":"၆။ ထိုနေ့တော်ကြီး၌ လူသားအားလုံးတို့သည် အနန္တစကြာဝဠာတို့၏ အရှင်သခင်မျက်မှောက်တော်သို့ ဝင်၍ အစစ်ခံရန် စီတန်းကြရလတံ့။"},{"SurahNumber":83,"VerseNumber":7,"Text":"၇။ စင်စစ်အားဖြင့် ထိုသူယုတ်မာတို့တွေးတောထင်မြင်သည့်အတိုင်း မဟုတ်ချေ၊ ဆိုးသွမ်းယုတ်မာသောသူတို့ ကျူးလွန်ခဲ့သမျှသောအကုသိုလ်မကောင်းမှုစာရင်းကို (စစ်ဂျင်)စာအုပ်ကြီးတွင် မှတ်သားထား၏။"},{"SurahNumber":83,"VerseNumber":8,"Text":"၈။ (စစ်ဂျင်)သည် အဘယ်အရာဖြစ်သည်ကို သင့်အား အဘယ်သူရှင်းလင်းပြောပြမည်နည်း။"},{"SurahNumber":83,"VerseNumber":9,"Text":"၉။ (စစ်ဂျင်)သည် အကုသိုလ်မကောင်းမှုများကို အပြည့်အစုံရေးထားသည့်မှတ်ပုံတင်စာအုပ်ကြီးဖြစ်၏။"},{"SurahNumber":83,"VerseNumber":10,"Text":"၁၀။ ထိုနေ့တော်ကြီး၌ ငြင်းပယ်သူတို့သည် ပျက်စီးရာသာတည်း။"},{"SurahNumber":83,"VerseNumber":11,"Text":"၁၁။ အမှန်တရားစီရင်တော်မူသောနေ့တော်ကြီးကို မယုံကြည်ငြင်းပယ်ကြ၏။"},{"SurahNumber":83,"VerseNumber":12,"Text":"၁၂။ အမှန်မှာ တရားတော်ကို ကျူးလွန်သူမှတပါး အဘယ်သူမျှ ယင်းသို့ငြင်းပယ်သည်မဟုတ်ချေ။"},{"SurahNumber":83,"VerseNumber":13,"Text":"၁၃။ သင်သည် ငါ၏ပညတ်တော်များကို သူ့အား ဖတ်ပြဟောပြောသောအခါ ထိုသူမိုက်က \"ရှေးလူဟောင်းတို့၏ဒဏ္ဍာရီပုံပြင်ဝတ္ထုများသာတည်း\"ဟု ဆို၏။"},{"SurahNumber":83,"VerseNumber":14,"Text":"၁၄။ ပုံပြင်ဝတ္ထုများမဟုတ်ချေ၊ သို့သော် ထိုသူမိုက်တို့၏ စိတ်နှလုံးတို့၌ သူတို့ကျူးလွန်မိခဲ့သောဒုစရိုက်အပြစ်သံချေး တက်နေ၏။"},{"SurahNumber":83,"VerseNumber":15,"Text":"၁၅။ ဧကန်အမှန် ထိုနေ့တော်ကြီး၌ ထိသု ူမိုက်တို့သည် မိမိအရှင်သခင်၏ ကောင်းကြီးမင်္ဂလာတော်မှ ကာဆီးထားခြင်း ခံကြရလိမ့်မည်။"},{"SurahNumber":83,"VerseNumber":16,"Text":"၁၆။ ထိုအခါသူတို့သည် ငရဲမီးထဲတွင် အမှန်လောင်ကျွမ်းရမည်သာတည်း။"},{"SurahNumber":83,"VerseNumber":17,"Text":"၁၇။ တဖန်သူတို့အား နင်တို့ငြင်းပယ်လေ့ရှိသောငရဲသည် ဤအရာသာတည်းဟူ၍ ပြောဆိုလတံ့။"},{"SurahNumber":83,"VerseNumber":18,"Text":"၁၈။ သို့သော် သူမွန်သူမြတ်တို့၏ စာရင်းသည် (အီလ္လီယင်)တွင် ရှိ၏။"},{"SurahNumber":83,"VerseNumber":19,"Text":"၁၉။ ဤ(အီလ္လီယင်)သည် အဘယ်အရာဖြစ်သည်ကို သင့်အား အဘယ်သူရှင်းလင်းပြောပြမည်နည်း။"},{"SurahNumber":83,"VerseNumber":20,"Text":"၂၀။ ထိုအရာသည် မှတ်ပုံတင်စာအုပ်ကြီးဖြစ်သည်။"},{"SurahNumber":83,"VerseNumber":21,"Text":"၂၁။ ထိုစာအုပ်ကြီးရှိ မှတ်တမ်းများမှန်ကန်ကြောင်းကို မိမိအရှင်သခင်အား နီးကပ်စွာခစားရသောကောင်းကင်တမန် တော်များက သက်သေခံကြ၏။"},{"SurahNumber":83,"VerseNumber":22,"Text":"၂၂။ အကယ်စင်စစ် သူတို့သည် သုခဘုံ၌ စံစားကြရ၏။"},{"SurahNumber":83,"VerseNumber":23,"Text":"၂၃။ ထိုသူမြတ်တို့သည် မြင့်မြတ်ဂုဏ်ကျက်သရေရှိသောပလ္လင်ပေါ်တွင် ထိုင်လျက် ပတ်ဝန်းကျင်အရာခပ်သိမ်းကုန် တို့ကို ရှုစားကြလော့။"},{"SurahNumber":83,"VerseNumber":24,"Text":"၂၄။ သင်သည် ထိုသူတော်ကောင်းများ၏ မျက်နှာများ၌ သုခချမ်းသာအရောင် အဝါပြောင် နေသည်ကို တွေ့မြင်ရလတံ့။"},{"SurahNumber":83,"VerseNumber":25,"Text":"၂၅။ ထိုနိဗ္ဗာန်သားတို့အား သောက်ဖို့ရာ လုံခြံုစွာဆို့ပိတ်တံဆိပ်ခတ်နှိပ်ထားသည့် သန့်ပြန့်စင်ကြယ်သောအရက်ကို ပေးလတံ့။"},{"SurahNumber":83,"VerseNumber":26,"Text":"၂၆။ ထိုတံဆိပ်မှာ ကတိုးတံဆိပ်ဖြစ်၏၊ သုခဘုံကို ရကြောင်း ကြိုးစားသူတို့သည် ထိုအရက်ကို ရအောင် အားထုတ်ကြကုန်လော့။"},{"SurahNumber":83,"VerseNumber":27,"Text":"၂၇။ ထိုအရက်နှင့်ရောနှောသုံးဆောင်ရန် တတ်(စ်)နီး(မ်)ရေကို ပေးလတံ့။"},{"SurahNumber":83,"VerseNumber":28,"Text":"၂၈။ ထိုတတ်(စ်)နီး(မ်)စမ်းရေကို အရှင်မြတ်အား နီးကပ်စွာခစားရသောသူတို့မှီဝဲကြ၏။"},{"SurahNumber":83,"VerseNumber":29,"Text":"၂၉။ မှတ်သားကြလော့၊ ငရဲသားတို့သည် လောကဓာတ်တွင် ယုံကြည်သူတို့အား ပျက်ရယ်ပြုလေ့ရှိကြ၏။"},{"SurahNumber":83,"VerseNumber":30,"Text":"၃၀။ ငရဲသားတို့သည် မိမိတို့ရှေ့၌ ထိုယုံကြည်သူတို့လျှောက်သွားသောအခါတိုင်း ပြောင်လှောင်လျက် အချင်းချင်းတစ်ဦးကို တစ်ဦးမျက်ရိပ်ပြကြ၏။"},{"SurahNumber":83,"VerseNumber":31,"Text":"၃၁။ တဖန်သူတို့သည် မိမိတို့သားချင်းထံ ပြန်သောအခါ ပြက်ရယ်ပြောင်ချော်လျက် ပြန်ကြ၏။"},{"SurahNumber":83,"VerseNumber":32,"Text":"၃၂။ တဖန် သူတို့သည် ယုံကြည်သူတို့ကို မြင်သောအခါတိုင်း သူတို့သည် \"ကြည့်ကြလော့၊ ဤလူတို့သည်ဧကန်အမှန်လမ်းလွဲသွားသူများတည်း\" ဟု ပြောဆိုကြ၏။"},{"SurahNumber":83,"VerseNumber":33,"Text":"၃၃။ သို့သော် ထိုသူယုတ်မာတို့အား ယုံကြည်သူတို့ကို ထိန်းသိမ်းစောင့်ရှောက်သူအဖြစ်ဖြင့် စေလွှတ်ထားသည် မဟုတ်ချေ။"},{"SurahNumber":83,"VerseNumber":34,"Text":"၃၄။ သို့သော် ယနေ့မူကား ယုံကြည်သူတို့သည် အယူမှားသူတို့အား လက်စားချေ၍ ပျက်ရယ်ပြုကြရ၏။"},{"SurahNumber":83,"VerseNumber":35,"Text":"၃၅။ သူမွန်သူမြတ်တို့သည် မြင့်မြတ်၍ ဂုဏ်ကျက်သရေရှိသောပလ္လင်ပေါ်တွင် ထိုင်လျက် ပတ်ဝန်းကျင်အရာခပ်သိမ်းကုန်ကို ရှုစားကြလော့။"},{"SurahNumber":83,"VerseNumber":36,"Text":"၃၆။ မိစ္ဆာဒိဋ္ဌိတို့အား လောကဓာတ်၌ ပြုကျင့်သမျှတို့ကို ပြန်ဆပ်ပြီမဟုတ်လား။"}]}