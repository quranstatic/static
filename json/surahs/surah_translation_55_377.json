{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":55,"VerseNumber":1,"Text":"พระผู้ทรงกรุณาปรานี"},{"SurahNumber":55,"VerseNumber":2,"Text":"พระองค์ทรงสอนอัลกุรอาน"},{"SurahNumber":55,"VerseNumber":3,"Text":"พระองค์ทรงสร้างมนุษย์"},{"SurahNumber":55,"VerseNumber":4,"Text":"พระองค์ทรงสอนเขาให้เปล่งเสียงพูด"},{"SurahNumber":55,"VerseNumber":5,"Text":"ดวงอาทิตย์ และดวงจันทร์โคจรตามวิถีที่แน่นอน"},{"SurahNumber":55,"VerseNumber":6,"Text":"และผักหญ้า และต้นไม้จะกราบสุญูด"},{"SurahNumber":55,"VerseNumber":7,"Text":"และชั้นฟ้านั้นพระองค์ทรงยกมันไว้สูง และทรงวางความสมดุลไว้"},{"SurahNumber":55,"VerseNumber":8,"Text":"เพื่อพวกเจ้าจะได้ไม่ฝ่าฝืนในเรื่องการชั่งตวงวัด"},{"SurahNumber":55,"VerseNumber":9,"Text":"และจงธำรงไว้ซึ่งการชั่งด้วยความเที่ยงธรรม และอย่าให้ขาดหรือหย่อนตาชั่ง"},{"SurahNumber":55,"VerseNumber":10,"Text":"และแผ่นดินนั้น พระองค์ทรงจัดเตรียมมันไว้ เพื่อสรรพสิ่งที่สร้างขึ้น"},{"SurahNumber":55,"VerseNumber":11,"Text":"ในแผ่นดินนั้นมีผลไม้ และต้นอินทผลัมที่มีผลซ้อนกันหลายชั้น"},{"SurahNumber":55,"VerseNumber":12,"Text":"และเมล็ดที่มีเปลือกและรำ และมีกลิ่นหอม"},{"SurahNumber":55,"VerseNumber":13,"Text":"ดังนั้น ด้วยบุญคุณอันใดเล่าของพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":14,"Text":"พระองค์ทรงสร้างมนุษย์จากดินเหนียวมีเสียงเช่นเครื่องปั้นดินเผา"},{"SurahNumber":55,"VerseNumber":15,"Text":"และพระองค์ทรงสร้างญินจากเปลงไฟ"},{"SurahNumber":55,"VerseNumber":16,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":17,"Text":"พระเจ้าแห่งทิศตะวันออกทั้งสองและพระเจ้าแห่งทิศตะวันตกทั้งสอง"},{"SurahNumber":55,"VerseNumber":18,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":19,"Text":"พระองค์ทรงทำให้น่านน้ำทั้งสอง (ทะเลและแม่น้ำ) ไหลมาบรรจบกัน"},{"SurahNumber":55,"VerseNumber":20,"Text":"ระหว่างมันทั้งสองมีที่กั้นกีดขวาง มันจะไม่ล้ำเขตต่อกัน"},{"SurahNumber":55,"VerseNumber":21,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":22,"Text":"มีไข่มุกและหินปะการังออกมาจากมันทั้งสอง"},{"SurahNumber":55,"VerseNumber":23,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":24,"Text":"และเป็นของพระองค์คือ เรือขนาดใหญ่ลอยเด่นอยู่ในทะเลคล้ายกับภูเขา (บนบก)"},{"SurahNumber":55,"VerseNumber":25,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":26,"Text":"ทุก ๆ สิ่งที่อยู่บนแผ่นดินย่อมแตกดับ"},{"SurahNumber":55,"VerseNumber":27,"Text":"และพระพักตร์ของพระเจ้าของเจ้าผู้ทรงยิ่งใหญ่ ผู้ทรงโปรดปรานเท่านั้นที่จะยังคงเหลืออยู่"},{"SurahNumber":55,"VerseNumber":28,"Text":"ดังนั้น ด้วยบุญอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":29,"Text":"ผู้ที่อยู่ในชั้นฟ้าทั้งหลาย และแผ่นดินจะขอพระองค์ทุก ๆ ขณะ พระองค์ทรงมีภาระกิจ"},{"SurahNumber":55,"VerseNumber":30,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":31,"Text":"อีกไม่ช้าเราจะจักการกับพวกเจ้า (ในกิจการต่าง ๆ) โอ้มนุษย์และญินเอ๋ย"},{"SurahNumber":55,"VerseNumber":32,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":33,"Text":"โอ้ชุมนุมแห่งญินและมนุษย์ทั้งหลาย เอ๋ย! หากพวกเจ้ามีความสามารถที่จะผ่านไปให้พ้นขอบฟ้าทั้งหลายและแผ่นดินนี้ได้ ก็จงผ่านไปให้พ้นเถิด แต่ว่าพวกเจ้าไม่สามารถที่จะผ่านไปให้พ้นได้เว้นแต่ด้วยพลัง (พระบัญชาและพระประสงค์ของอัลลอฮ)"},{"SurahNumber":55,"VerseNumber":34,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":35,"Text":"เปลวไฟ และทองเหลือง จะถูกส่งมายังเจ้าทั้งสองแล้วเจ้าทั้งสองก็ไม่อาจจะป้องกันตนเองได้"},{"SurahNumber":55,"VerseNumber":36,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":37,"Text":"ครั้นเมื่อชั้นฟ้าแตกกระจายออก มันจะกลายเป็นสีแดงคล้ายขี้ผึ้ง"},{"SurahNumber":55,"VerseNumber":38,"Text":"ดังนั้น ด้วยบุญอันใดเล่าแห่งพระเจ้าของเจ้าทั้งสอง ที่เจ้าทั้งสองปฏิเสธ"},{"SurahNumber":55,"VerseNumber":39,"Text":"แล้วในวันนั้น มนุษย์และญินจะไม่ถูกถามถึงความผิดของเขา"},{"SurahNumber":55,"VerseNumber":40,"Text":"ดังนั้นด้วยบุญคุณอันใดเล่า แห่งพระเจ้าของเจ้าทั้งสอง ที่เจ้าทั้งสองปฏิเสธ"},{"SurahNumber":55,"VerseNumber":41,"Text":"บรรดาผู้ที่มีความผิดจะเป็นที่รู้จักกันได้ที่เครื่องหมายของพวกเขา แล้วจะถูกจับตรงผมที่ปีกหน้าผาก คือขมับและเท้า (แล้วลากลงนรก)"},{"SurahNumber":55,"VerseNumber":42,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสอง ที่เจ้าทั้งสองปฏิเสธ"},{"SurahNumber":55,"VerseNumber":43,"Text":"นี่คือนรก ซึ่งบรรดาผู้ที่มีความผิดปฏิเสธไม่ยอมเชื่อ"},{"SurahNumber":55,"VerseNumber":44,"Text":"พวกเขาจะเดินวกเวียนอยู่รอบ ๆ ระหว่างมันกับน้ำร้อนที่เดือด"},{"SurahNumber":55,"VerseNumber":45,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":46,"Text":"และสำหรับผู้ที่ยำเกรง ต่อการยืนหน้าพระพักตร์แห่งพระเจ้าของเขา (เขาจะได้) สวนสวรรค์สองแห่ง"},{"SurahNumber":55,"VerseNumber":47,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสอง ที่เจ้าทั้งสองปฏิเสธ"},{"SurahNumber":55,"VerseNumber":48,"Text":"(สวนสวรรค์สองแห่งนั้น) แผ่กิ่งก้านเขียวชอุ่ม และผลไม้หลายชนิด"},{"SurahNumber":55,"VerseNumber":49,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":50,"Text":"ในสวนสวรรค์ทั้งสองแห่งนั้นมีตาน้ำสองแห่งไหลพรั่งพรู"},{"SurahNumber":55,"VerseNumber":51,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":52,"Text":"ในสวนสวรรค์ทั้งสองแห่งนั้นมีผลไม้ทุกชนิดเป็นสองประเภท"},{"SurahNumber":55,"VerseNumber":53,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":54,"Text":"พวกเขานอนเอกเขนกอยู่บนฟูกนอนซึ่งซับในของมันทำด้วยไหมพรมอย่างดี ผลไม้ของสวนทั้งสองแห่งนั้นอยู่ใกล้แค่มือเอื้อม"},{"SurahNumber":55,"VerseNumber":55,"Text":"ดังนั้นด้วยบุญอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":56,"Text":"ในสวนสวรรค์เหล่านั้นมีหญิงสาวพรหมจารี ผู้ลดสายตาลง (เฉพาะสามีของนางเท่านั้นป ซึ่งไม่มีมนุษย์ และไม่มีญินแตะต้องพวกนางมาก่อนเลย)"},{"SurahNumber":55,"VerseNumber":57,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":58,"Text":"คล้ายกับว่าพวกนางเป็นทับทิม และปะการัง"},{"SurahNumber":55,"VerseNumber":59,"Text":"ดังนั้นบุญคุณอันใดเล่า แห่งพระเจ้าของเจ้าทั้งสอง ที่เจ้าทั้งสองปฏิเสธ"},{"SurahNumber":55,"VerseNumber":60,"Text":"จะมีการตอบแทนความดีอันใดเล่านอกจากความดี"},{"SurahNumber":55,"VerseNumber":61,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":62,"Text":"และอื่นจากสวนสวรรค์ทั้งสองแห่งนั้นแล้ว ยังมีสวนสวรรค์อีกสองแห่ง"},{"SurahNumber":55,"VerseNumber":63,"Text":"ดังนั้นบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":64,"Text":"(สวนสวรรค์) ทั้งสองนั้น เขียวชอุ่ม"},{"SurahNumber":55,"VerseNumber":65,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":66,"Text":"ในสวนสวรรค์ทั้งสองแห่งนั้น มีตาน้ำสองแห่งที่พวยพุ่งออกมาอย่างไม่ขาดสาย"},{"SurahNumber":55,"VerseNumber":67,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":68,"Text":"ในสวนสวรรค์ทั้งสองแห่งนั้นมีผลไม้และอินทผลัม และผลทับทิม"},{"SurahNumber":55,"VerseNumber":69,"Text":"ดังนั้นด้วยบุญคุณอันใดเล่าแหงพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":70,"Text":"ในสวนสวรรค์เหล่านั้น มีหญิงสาวที่มีมารยาทดีสวย"},{"SurahNumber":55,"VerseNumber":71,"Text":"ดังนั้นด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":72,"Text":"หญิงสาวผิวพรรณขาวผ่อง นัยตาคม (ที่เก็บตัวเฉพาะสามีของนางเท่านั้น) อยู่ในกระโจม"},{"SurahNumber":55,"VerseNumber":73,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสอง ที่เจ้าทั้งสองปฏิเสธ"},{"SurahNumber":55,"VerseNumber":74,"Text":"ซึ่งไม่มีมนุษย์และไม่มีญิน แตะต้องพวกนางมาก่อนเลย"},{"SurahNumber":55,"VerseNumber":75,"Text":"ดังนั้น ด้วยบุญคุณอันใดเล่า แห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":76,"Text":"พวกเขาจะนอนเอกเขนกบนหมอนอิงสีเขียว และพรมที่มีลวดลายอย่างสวยงาม"},{"SurahNumber":55,"VerseNumber":77,"Text":"ดังนั้น ด้วยบุญคุณอันใดเล่าแห่งพระเจ้าของเจ้าทั้งสองที่เจ้าทั้งสองปฏิเสธ"},{"SurahNumber":55,"VerseNumber":78,"Text":"พระนามแห่งพระเจ้าของเจ้าผู้ทรงยิ่งใหญ่ ผู้ทรงโปรดปราน ทรงจำเริญยิ่ง"}]}