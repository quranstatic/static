{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"پر خیر و برکت و بلند مرتبه است آن [خدایى] که فرمانروایى به دست اوست و او بر هر کارى تواناست"},{"SurahNumber":67,"VerseNumber":2,"Text":"او که مرگ و زندگی را آفرید تا شما را بیازماید که کدام یک از شما کار بهترى مى‌کنید و اوست عزیز و آمرزنده"},{"SurahNumber":67,"VerseNumber":3,"Text":"همان کسى که هفت آسمان را بر فراز یکدیگر آفرید. در آفرینش [خداوند] رحمان هیچ نابسامانى و خللى نمى‌بینى. بار دیگر دیده باز کن، آیا هیچ شکاف و رخنه‌اى مى‌بینى؟"},{"SurahNumber":67,"VerseNumber":4,"Text":"باز، پى در پى چشم خود را برگردان [خواهى دید که] چشم در حالى که خسته و ناتوان است، به سوى تو بازمى‌گردد [بی آن که نقص و خللى مشاهده کند]"},{"SurahNumber":67,"VerseNumber":5,"Text":"و همانا ما آسمان دنیا را با چراغ‌هایى آراستیم و آن را وسیله‌ی راندن شیطان‌ها قرار دادیم و براى آنها عذاب فروزان آماده کردیم"},{"SurahNumber":67,"VerseNumber":6,"Text":"و براى کسانى که به پروردگارشان کفر ورزند، عذاب جهنّم است که بد بازگشت‌گاهى است"},{"SurahNumber":67,"VerseNumber":7,"Text":"هنگامى که [کافران] به دوزخ پرتاب شوند، خروش هولناک و دلخراش آن را مى‌شنوند، در حالى که جوشش و فوران دارد"},{"SurahNumber":67,"VerseNumber":8,"Text":"نزدیک است [دوزخ] از شدّت خشم، پاره پاره شود. هرگاه گروهى [از دوزخیان] در آن افکنده شوند، نگهبانان دوزخ از آنان می‌پرسند: «آیا هشداردهنده‌اى به سراغ شما نیامد؟»"},{"SurahNumber":67,"VerseNumber":9,"Text":"[دوزخیان] می‌گویند: «چرا! به راستی هشداردهنده‌ای به سراغ ما آمد؛ ولى ما تکذیب کردیم و گفتیم: خداوند چیزى نازل نکرده است و شما فقط در گمراهى بزرگى هستید.»"},{"SurahNumber":67,"VerseNumber":10,"Text":"و می‌گویند: «اگر ما [دعوت پیامبران را] مى‌شنیدیم، یا می‌اندیشیدیم، در میان اهل آتش نبودیم.»"},{"SurahNumber":67,"VerseNumber":11,"Text":"پس به گناه خود اعتراف می‌کنند، پس لعنت بر اهل آتش باد"},{"SurahNumber":67,"VerseNumber":12,"Text":"همانا برای کسانى که از پروردگارشان در نهان مى‌ترسند، آمرزش و پاداشى بزرگ است"},{"SurahNumber":67,"VerseNumber":13,"Text":"گفتارتان را پنهان کنید یا آشکار سازید، او به آنچه در سینه‌هاست، داناست"},{"SurahNumber":67,"VerseNumber":14,"Text":"آیا کسى که آفرید، [از حالات آفریده‌ی خود] آگاه نیست؟ در حالى که او باریک‌بین و آگاه است"},{"SurahNumber":67,"VerseNumber":15,"Text":"اوست که زمین را براى شما رام و آرام ساخت، پس بر شانه‌هاى آن گام نهید و از روزی خدا بخورید. [و بدانید که] برانگیخته شدن فقط به سوى اوست"},{"SurahNumber":67,"VerseNumber":16,"Text":"آیا خود را از [قهر] کسى که در آسمان است، ایمن مى‌دانید که شما را در زمین فروبرد، پس ناگاه زمین به لرزه افتد؟"},{"SurahNumber":67,"VerseNumber":17,"Text":"یا خود را از [قهر] کسى که در آسمان است، ایمن مى‌دانید که تندبادى از سنگریزه بر شما فروفرستد؟ پس به زودى خواهید دانست که هشدار من چگونه است"},{"SurahNumber":67,"VerseNumber":18,"Text":"همانا کسانى که پیش از آنان بودند، [پیامبران را] تکذیب کردند، پس [بنگر] کیفر من چگونه بود"},{"SurahNumber":67,"VerseNumber":19,"Text":"آیا پرندگان را نمى‌بینند که بر فراز آنان، بال‌هاى خود را گسترده و [گاه] جمع مى‌کنند؟ هیچ­کس جز [خداوند] رحمان آنها را [در آسمان] نگاه نمى‌دارد. البتّه او به هر چیز بیناست"},{"SurahNumber":67,"VerseNumber":20,"Text":"کیست آن کسى که سپاه شماست و شما را در برابر [قهر خداوند] رحمان یارى مى‌دهد؟ کافران تنها دچار فریبند"},{"SurahNumber":67,"VerseNumber":21,"Text":"کیست آن که اگر خداوند روزی‌اش را بازدارد، به شما روزى دهد؟ بلکه آنان در سرکشى و فرار [از حقّ]، لجاجت مى‌کنند"},{"SurahNumber":67,"VerseNumber":22,"Text":"پس آیا کسى که به رو افتاده [و خزیده] راه مى‌رود، هدایت‌یافته‌تر است؟ یا کسى که ایستاده بر راه راست مى‌رود؟"},{"SurahNumber":67,"VerseNumber":23,"Text":"[ای پیامبر!] بگو: «اوست کسى که شما را پدید آورد و براى شما گوش و چشم‌ها و دل‌ها قرار داد. چه اندک سپاسگزاری مى‌کنید!»"},{"SurahNumber":67,"VerseNumber":24,"Text":"بگو: «اوست کسى که شما را در زمین آفرید و به سوى او محشور مى‌شوید.»"},{"SurahNumber":67,"VerseNumber":25,"Text":"و [کافران] مى‌گویند: «اگر راست مى‌گویید، این وعده کی فرامى‌رسد؟»"},{"SurahNumber":67,"VerseNumber":26,"Text":"بگو: «علم [به زمان قیامت،] تنها نزد خداوند است و من تنها بیم‌دهنده‌ای آشکارم.»"},{"SurahNumber":67,"VerseNumber":27,"Text":"پس چون آن [دوزخ موعود] را نزدیک ببینند، چهره‌هاى کافران، زشت و گرفته گردد و [فرشتگان به آنها] می‌گویند: «این است آنچه [در دنیا به مسخره] مى‌خواستید!»"},{"SurahNumber":67,"VerseNumber":28,"Text":"[اى پیامبر!] بگو: «به من خبر دهید، اگر خدا من و کسانى را که با من هستند، نابود کند، یا بر ما رحم نماید، چه کسى کافران را از عذابی دردناک پناه مى‌دهد؟»"},{"SurahNumber":67,"VerseNumber":29,"Text":"بگو: «او [خداى] رحمان است. ما به او ایمان آورده‌ایم و بر او توکل کرده‌ایم. پس به زودی خواهید دانست، کیست آن که در گمراهى آشکار است.»"},{"SurahNumber":67,"VerseNumber":30,"Text":"بگو: «به من خبر دهید اگر آب [مورد استفاده‌ی] شما در زمین فرو رود، کیست که آب روان و گوارا براى شما بیاورد؟»"}]}