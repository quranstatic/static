{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":38,"VerseNumber":1,"Text":"ص [= صاد]. سوگند به قرآن پندآموز [که الله هیچ شریکی ندارد]"},{"SurahNumber":38,"VerseNumber":2,"Text":"بلکه کسانی که کفر ورزیدند در سرکشی و ستیزند"},{"SurahNumber":38,"VerseNumber":3,"Text":"چه بسیار نسل‌ها پیش از آنان نابود کردیم که [در هنگام نزول عذاب] فریاد [توبه] برمی‌آوردند؛ و[لی آن زمان، دیگر] وقت [توبه و] رهایی نبود"},{"SurahNumber":38,"VerseNumber":4,"Text":"و [مشرکان] از اینکه بیم‌دهنده‌اى از میان خودشان به سراغشان آمده است تعجب کردند و گفتند: «این مرد، جادوگرى دروغگوست"},{"SurahNumber":38,"VerseNumber":5,"Text":"آیا معبودان [مختلف و متعدد] را [تبدیل به] معبودی یگانه کرده است؟ این واقعاً چیز عجیبی است»"},{"SurahNumber":38,"VerseNumber":6,"Text":"بزرگانشان [= سران قریش] به پا خاستند [و به پیروان خود گفتند]: «بروید و بر [عبادت و حفظ] معبودانتان شکیبا [و پایدار] باشید؛ زیرا این [دعوت به عبادت معبودی یگانه] چیزی است که [برنامه‌ریزی و] خواسته شده است [تا محمد بر شما برتری یابد]"},{"SurahNumber":38,"VerseNumber":7,"Text":"ما در آیین اخیر [= نصرانیت] نیز چنین [ادعایی دربارۀ توحید] نشنیده‌ایم. این جز دروغ [چیزی] نیست"},{"SurahNumber":38,"VerseNumber":8,"Text":"آیا از میان [همۀ] ما، قرآن بر او نازل شده است؟» [چنین نیست که می‌گویند؛] بلکه آنان دربارۀ وحی من [بر تو] تردید دارند؛ بلکه هنوز عذاب [الهی] را نچشیده‌اند [که چنین گستاخند]"},{"SurahNumber":38,"VerseNumber":9,"Text":"آیا گنجینه‌های رحمت پروردگار شکست‌ناپذیر بخشنده‌ات نزدشان است؟"},{"SurahNumber":38,"VerseNumber":10,"Text":"یا فرمانروایی آسمان‌ها و زمین و آنچه بین آنهاست از آنِ آنان است؟ [اگر چنین است،] باید با وسایل [و امكانات خود به آسمان] اوج بگیرند [و مانع یا باعث نزول نعمت‌ها گردند]"},{"SurahNumber":38,"VerseNumber":11,"Text":"[این کافران] لشکری شکست‌خورده از جمله گروه‌ها[و فرقه‌های مخالف پیامبران] هستند"},{"SurahNumber":38,"VerseNumber":12,"Text":"[پیش از آنان نیز] قوم نوح و عاد و فرعونِ صاحب‌سپاه [نیز پیامبران ما را] دروغگو انگاشتند"},{"SurahNumber":38,"VerseNumber":13,"Text":"و قوم ثمود و قوم لوط و اصحاب اَیکه [= قوم شعیب] نیز [از] آن گروه‌ها بودند [که به تکذیب پیامبران پرداختند]"},{"SurahNumber":38,"VerseNumber":14,"Text":"هر یک [از این کافران] پیامبران را دروغگو انگاشتند و كیفر من [در موردشان] تحقق یافت"},{"SurahNumber":38,"VerseNumber":15,"Text":"اینان [= مشرکان] جز یک بانگ [سهمگین] را انتظار نمی‌کشند؛ [بانگی] که هیچ بازگشتی ندارد"},{"SurahNumber":38,"VerseNumber":16,"Text":"و [با تمسخر] ‌گفتند: «پروردگارا، پیش از فرارسیدن روز حساب، بهرۀ ما را [از عذاب] به شتاب بده»"},{"SurahNumber":38,"VerseNumber":17,"Text":"[ای پیامبر،] در برابر گفتارشان شكیبا باش و از بندۀ ما ـ داود توانمند ـ یاد کن [که] بی‌تردید، بسیار توبه‌کار بود"},{"SurahNumber":38,"VerseNumber":18,"Text":"به راستی، ما کوه‌ها را همراهش به خدمت گماشتیم که [هم‌نوا با او] شامگاهان و بامدادان [پروردگار را] به پاکی می‌ستودند"},{"SurahNumber":38,"VerseNumber":19,"Text":"و پرندگان را نیز گِردآمده [در آسمان، به خدمت گماشتیم و] همگی به پیروی از وی تسبیح‌گوی بودند"},{"SurahNumber":38,"VerseNumber":20,"Text":"و فرمانروایی‌اش را استوار نمودیم و پیامبری و کلامی فیصله‌بخش به او عطا کردیم"},{"SurahNumber":38,"VerseNumber":21,"Text":"و آیا خبر آن شاکیان به تو رسیده است، آنگاه که [برای دادخواهی نزد داود] از دیوار عبادتگاه [او] بالا رفتند؟"},{"SurahNumber":38,"VerseNumber":22,"Text":"چون [بدون اطلاع] بر داود وارد شده بودند، از آنان ترسید؛ گفتند: «نترس؛ ما دو نفر شاکی هستیم که یکی بر دیگری ستم کرده است؛ به عدالت در میان ما داوری کن و ستم روا مدار و ما را به راه راست هدایت کن»"},{"SurahNumber":38,"VerseNumber":23,"Text":"[یکی از آن دو گفت:] «این [مرد،] برادرم است. او نود و نُه میش دارد و من یک میش دارم و [به اصرار] می‌گوید: \"آن [یک میش] را هم به من واگذار\"؛ و در بحث بر من پیروز شده است»"},{"SurahNumber":38,"VerseNumber":24,"Text":"[داود] گفت: «بی‌تردید، او با خواستنِ میش تو [براى افزودن] به میش‌های خودش، بر تو ستم كرده است؛ و البته بسیاری از شریکان [و همكاران] در حق یكدیگر ستم مى‌كنند، مگر کسانی که ایمان آورده‌اند و کارهای شایسته انجام داده‌اند كه آنها [نیز بسیار] اندکند»؛ و داود [كه بدون توضیح خواستن از طرف دیگر، حكم صادر كرده بود] دریافت كه قطعاً او را امتحان كرده‌ایم؛ بنابر این، از پروردگار خویش آمرزش خواست و سجده‌کنان بر زمین افتاد و [به درگاه الهی] توبه کرد"},{"SurahNumber":38,"VerseNumber":25,"Text":"آن [اشتباه] را بر او بخشیدیم؛ و به راستی، او نزد ما مقامی والا و [در آخرت] بازگشتی نیکو دارد"},{"SurahNumber":38,"VerseNumber":26,"Text":"ای داود، ما تو را جانشین [خود] در زمین قرار دادیم؛ پس به حق میان مردم داوری کن و پیرو هوای [نفس] نباش که تو را از راه الله گمراه می‌کند. بی‌تردید، کسانی که از راه الله گمراه می‌شوند، به سزای آنکه روز حساب را فراموش کرده‌اند، عذاب شدیدی [در پیش] دارند"},{"SurahNumber":38,"VerseNumber":27,"Text":"ما آسمان و زمین و آنچه را که میان آنهاست، بیهوده نیافریده‌ایم. این، گمان کسانی است که کفر ورزیده‌اند. پس وای بر کسانی که کفر ورزیدند از آتش [دوزخ]"},{"SurahNumber":38,"VerseNumber":28,"Text":"آیا کسانی را که ایمان آورده‌اند و کارهای شایسته انجام داده‌اند مانند مفسدان در زمین به حساب می‌آوریم؟ آیا پرهیزگاران را مانند بدکاران به حساب می‌آوریم؟"},{"SurahNumber":38,"VerseNumber":29,"Text":"[ای محمد، این قرآن] کتابی است پربرکت که بر تو نازل کردیم تا [مردم] در آیاتش به دقت بیندیشند و خردمندان پند گیرند"},{"SurahNumber":38,"VerseNumber":30,"Text":"و سلیمان را به داود عطا کردیم؛ نیکو بنده‌ای بود [و] بی‌تردید، بسیار توبه‌کار بود"},{"SurahNumber":38,"VerseNumber":31,"Text":"[یاد کن از] هنگامی که عصرگاهان، اسب‌های [اصیل و] تیزرو را بر او عرضه کردند [و این اسب‌ها پیوسته تا غروب خورشید بر او عرضه می‌شد]"},{"SurahNumber":38,"VerseNumber":32,"Text":"[سلیمان سرگرم تماشای اسب‌ها شد و وقت عبادت گذشت؛] گفت: «به راستی که دوست‌داشتن مال [و تماشای اسب‌ها] مرا از یاد پروردگارم غافل کرد تا [آنکه خورشید] در پرده [مغرب] پنهان گشت"},{"SurahNumber":38,"VerseNumber":33,"Text":"[بار دیگر] آنها را نزدم بازگردانید». آنگاه [به نشانۀ وقف در راهِ الله] به ساق‌ها و گردن‌ها[ی آن اسب‌ها] دست کشید"},{"SurahNumber":38,"VerseNumber":34,"Text":"و بی‌تردید، سلیمان را آزمودیم و جسد [نوزاد]ى را [كه ـ بدون گفتن ان‌شاءالله- مشتاقانه در انتظار تولدش بود، مُرده] بر تختش افكندیم [تا دریابد که ادارۀ امور، به دست الله است]؛ سپس [توبه کرد و به درگاه الهی] بازگشت"},{"SurahNumber":38,"VerseNumber":35,"Text":"گفت: «پروردگارا، مرا بیامرز و حكومتى به من ارزانى دار كه پس از من بى‌نظیر باشد [كه] بی‌تردید، تو بسیار بخشاینده‌ای»"},{"SurahNumber":38,"VerseNumber":36,"Text":"[ما] باد را در خدمتش گماشتیم که هر کجا اراده می‌کرد به فرمانش به آرامى روانه مى‌شد"},{"SurahNumber":38,"VerseNumber":37,"Text":"و هر بنّا و غواصی از جنیان را [که می‌خواست، به فرمانش درآوردیم]"},{"SurahNumber":38,"VerseNumber":38,"Text":"و گروه دیگری [از جنیان] را [که همگی] در غل و زنجیر بودند [تحت سلطه‌اش قرار دادیم]"},{"SurahNumber":38,"VerseNumber":39,"Text":"[به او گفتیم:] «این عطای ماست؛ بی‌شمار [به هر که می‌خواهی] ببخش یا [از هر کس كه می‌خواهى] بازدار»"},{"SurahNumber":38,"VerseNumber":40,"Text":"و به راستی، او نزد ما مقامی والا و [در آخرت] بازگشتی نیکو دارد"},{"SurahNumber":38,"VerseNumber":41,"Text":"[ای پیامبر،] از بندۀ ما ـ ایوب ـ یاد کن؛ آنگاه که پروردگارش را ندا داد که: «شیطان مرا به رنج و درد آورده است»"},{"SurahNumber":38,"VerseNumber":42,"Text":"[به او فرمان دادیم:] «پایت را بر زمین بکوب [تا چشمه‌ای بجوشد]. این، چشمه‌ساری خنک برای شستشو و آشامیدن است»"},{"SurahNumber":38,"VerseNumber":43,"Text":"و خانواده‌اش و مانند آنها [= نوادگان] را همراه آنان به وی بخشیدیم تا [نشانۀ] رحمتى از جانب ما و اندرزی براى خردمندان باشد"},{"SurahNumber":38,"VerseNumber":44,"Text":"و [به او فرمان دادیم:] «دسته‌ای گیاه برگیر و [همسرت را] با آن بزن و سوگندت را [که در هنگام خشم یاد کرده بودی] نشکن. به راستی، ما او را شکیبا یافتیم. نیکو بنده‌ای بود [و] بی‌تردید، بسیار توبه‌کار بود"},{"SurahNumber":38,"VerseNumber":45,"Text":"و [ای پیامبر،] از بندگان ما ابراهیم و اسحاق و یعقوب یاد کن که [در عبادت] توانمند و [در شناخت حق] بابصیرت بودند"},{"SurahNumber":38,"VerseNumber":46,"Text":"ما آنان را با خصلتی [ممتاز] ویژه ساختیم که [همانا] یاد آخرت بود"},{"SurahNumber":38,"VerseNumber":47,"Text":"و آنان نزد ما از برگزیدگان و نیکانند"},{"SurahNumber":38,"VerseNumber":48,"Text":"و از اسماعیل و یَسَع و ذوالکِفل یاد کن [که] همگی از نیکانند"},{"SurahNumber":38,"VerseNumber":49,"Text":"این [قرآن] پندی است و یقیناً پرهیزگاران [در آخرت] بازگشتی نیکو دارند"},{"SurahNumber":38,"VerseNumber":50,"Text":"باغ‌هایی جاودان که در‌ها[یش] برای آنان گشوده است"},{"SurahNumber":38,"VerseNumber":51,"Text":"در حالى كه [بر تخت‌ها] تكیه زده‌اند، [از خدمتکارانشان] میوه‌هاى فراوان و نوشیدنی مى‌خواهند"},{"SurahNumber":38,"VerseNumber":52,"Text":"و زنانی نزدشان است که تنها [به شوهران خود] نظر دارند و [همگی] هم‌سن و سال ‌هستند"},{"SurahNumber":38,"VerseNumber":53,"Text":"این است آنچه براى روز حساب به شما وعده داده مى‌شد"},{"SurahNumber":38,"VerseNumber":54,"Text":"این روزی [و لطف] ماست که پایانی ندارد"},{"SurahNumber":38,"VerseNumber":55,"Text":"این [پاداش پرهیزگاران] است؛ و بی‌تردید، سرکشان بدترین بازگشتگاه را دارند"},{"SurahNumber":38,"VerseNumber":56,"Text":"[همان] دوزخ که در آن وارد می‌شوند؛ و چه بد قرارگاهی است"},{"SurahNumber":38,"VerseNumber":57,"Text":"این [مجازات،] آب جوشان و خونابۀ چرک‌آلودی است که باید آن را بچشند"},{"SurahNumber":38,"VerseNumber":58,"Text":"و از همين گونه، انواع ديگری [عذاب‌ها را خواهند دید]"},{"SurahNumber":38,"VerseNumber":59,"Text":"[هنگام ورود دوزخیان به آتش، برخی از آنان به دیگران می‌گویند:] «این گروهی است که همراه شما [به آتش] داخل می‌شوند». [آنان پاسخ مى‌دهند:] «خوشامد بر آنان مباد! به راستی که به آتش درمى‌آیند»"},{"SurahNumber":38,"VerseNumber":60,"Text":"[آنان به رهبران خود] می‌گویند: «بلکه بر شما خوشامد مباد؛ [زیرا] شما بودید که این [عذاب] را پیش پای ما نهادید. پس [دوزخ] چه بد قرارگاهی است!»"},{"SurahNumber":38,"VerseNumber":61,"Text":"[آنگاه] می‌گویند: «پروردگارا، هر کس این [عذاب] را برای ما فراهم کرده است، عذابش را در آتش چندین برابر بیفزای»"},{"SurahNumber":38,"VerseNumber":62,"Text":"[دوزخیان متکبر] می‌گویند: «چرا کسانی را که [در دنیا] از اشرار مى‌پنداشتیم، [در دوزخ] نمى‌بینیم؟"},{"SurahNumber":38,"VerseNumber":63,"Text":"آیا [در دنیا، بى‌جهت] آنان را به تمسخر می‌گرفتیم یا [اینجا هستند و] چشمان [ما] به آنان نمی‌افتد؟»"},{"SurahNumber":38,"VerseNumber":64,"Text":"بی‌تردید، این ستیز [و مجادله] اهل آتش، راست است [و قطعاً رخ می‌دهد]"},{"SurahNumber":38,"VerseNumber":65,"Text":"[ای پیامبر، به کافران] بگو: «من فقط بیم‌دهنده‌ام و معبودی [به‌حق] نیست، مگر الله یگانۀ پیروزمند"},{"SurahNumber":38,"VerseNumber":66,"Text":"پروردگار آسمان‌ها و زمین و آنچه میان آنهاست، [آن ذاتِ] شکست‌ناپذیرِ آمرزنده»"},{"SurahNumber":38,"VerseNumber":67,"Text":"[به کافران] بگو: «این [قرآن،] خبرى بزرگ است"},{"SurahNumber":38,"VerseNumber":68,"Text":"[ولی] شما از آن رویگردانید"},{"SurahNumber":38,"VerseNumber":69,"Text":"[اگر به من وحى نمى‌شد، هرگز] از عالم بالاتر ـ آنگاه كه [فرشتگان در مورد آفرینشِ بشر] جدال مى‌كردندـ اطلاعى نداشتم"},{"SurahNumber":38,"VerseNumber":70,"Text":"به من وحی نمی‌شود، مگر از آن روى كه من بیم‌دهنده‌اى آشكارم»"},{"SurahNumber":38,"VerseNumber":71,"Text":"[یاد کن از] هنگامی که پروردگارت به فرشتگان گفت: «من بشری از گِل می‌آفرینم"},{"SurahNumber":38,"VerseNumber":72,"Text":"آنگاه كه او را سامان دادم و از روح خویش در او دمیدم، [به نشانۀ بزرگداشتِ الله] برایش به سجده بیفتید»"},{"SurahNumber":38,"VerseNumber":73,"Text":"[چون آدم پدید آمد،] فرشتگان همگی سجده کردند"},{"SurahNumber":38,"VerseNumber":74,"Text":"مگر ابلیس [که] تکبر نمود و کافر شد"},{"SurahNumber":38,"VerseNumber":75,"Text":"[الله] فرمود: «اى ابلیس، چه چیز مانع تو شد از اینکه در برابر آنچه به دستان خویش آفریده‌ام سجده كنى؟ آیا تکبر ورزیدی یا برتری‌جویی کردی؟»"},{"SurahNumber":38,"VerseNumber":76,"Text":"او گفت: «من از او برترم: مرا از آتش آفریده‌ای و او را از گِل»"},{"SurahNumber":38,"VerseNumber":77,"Text":"[الله] فرمود: «از آن [بهشت برین] بیرون شو [که] بی‌تردید، تو [منفور و] رانده‌شده‌ای"},{"SurahNumber":38,"VerseNumber":78,"Text":"و لعنت من تا روز جزا [= قیامت] بر تو خواهد بود»"},{"SurahNumber":38,"VerseNumber":79,"Text":"[ابلیس] گفت: «پروردگارا، پس تا روزی که [بندگانت] برانگیخته می‌شوند، به من مهلت بده»"},{"SurahNumber":38,"VerseNumber":80,"Text":"[الله] فرمود: «مهلت خواهی داشت،"},{"SurahNumber":38,"VerseNumber":81,"Text":"تا روز [قیامت،] آن وقت معیّن»"},{"SurahNumber":38,"VerseNumber":82,"Text":"[ابلیس] گفت: «پس به عزت تو سوگند که قطعاً همۀ آنان را گمراه می‌کنم"},{"SurahNumber":38,"VerseNumber":83,"Text":"مگر بندگان مخلصت را از میان آنان»"},{"SurahNumber":38,"VerseNumber":84,"Text":"[الله] فرمود: «[سخنِ من] حق است و حق را مى‌گویم"},{"SurahNumber":38,"VerseNumber":85,"Text":"و یقیناً جهنم را از تو و از هر یک از آنان که از تو پیروی کند ـ از همه ـ انباشته خواهم ساخت»"},{"SurahNumber":38,"VerseNumber":86,"Text":"[ای پیامبر، به مشرکان] بگو: «من [در برابر رسالتم] هیچ پاداشی از شما نمی‌خواهم و فریبکار نیستم [و به دروغ ادعای نبوت نمی‌کنم]»"},{"SurahNumber":38,"VerseNumber":87,"Text":"این [قرآن] جز پندی برای جهانیان [= انسان و جن] نیست"},{"SurahNumber":38,"VerseNumber":88,"Text":"و قطعاً پس از چندی [که مرگ به سراغتان آمد] از خبرِ [راستیِ] آن آگاه خواهید شد"}]}