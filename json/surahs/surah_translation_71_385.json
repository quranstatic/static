{"Id":385,"LanguageCodes":["tr","tur"],"Name":"tur-alifikriyavuz","Author":"Ali Fikri Yavuz","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":71,"VerseNumber":1,"Text":"Gerçekten biz, Nûh’u kavmine gönderdik: “-Kavmine acıklı bir azab gelmezden önce onları korkut” diye"},{"SurahNumber":71,"VerseNumber":2,"Text":"(Nûh onlara) dedi ki: “-Ey kavmim! Muhakkak ki ben, size (azab ile korkutan) açık bir peygamberim"},{"SurahNumber":71,"VerseNumber":3,"Text":"Allah’a ibadet edin, O’ndan korkun ve bana da itaat edin diye"},{"SurahNumber":71,"VerseNumber":4,"Text":"(Bu takdirde Allah) günahlarınızdan size bağışlar ve sizi muayyen bir vakte kadar (azab çektirmeksizin ölüm anına dek) geri bırakır. Şüphe yok ki, Allah’ın takdir ettiği ecel (ölüm) gelince geri bırakılmaz; eğer bilseydiniz, (iman eder de azabdan kurtulurdunuz)"},{"SurahNumber":71,"VerseNumber":5,"Text":"Nûh dedi ki: “- Ey Rabbim! Ben kavmimi gece ve gündüz (imana) dâvet ettim"},{"SurahNumber":71,"VerseNumber":6,"Text":"Fakat benim dâvet etmem, onlara ancak (imandan) kaçmağı artırdı"},{"SurahNumber":71,"VerseNumber":7,"Text":"Doğrusu ben, onları senin bağışlaman için her dâvet ettiğimde, onlar parmaklarını kulaklarına tıkadılar ve elbiselerine büründüler (ki beni görmesinler, küfürde) ısrar ettiler ve kibirlendikçe kibirlendiler"},{"SurahNumber":71,"VerseNumber":8,"Text":"Sonra ben, onları aşikâre olarak (tevbeye) çağırdım"},{"SurahNumber":71,"VerseNumber":9,"Text":"Sonra, hem ilân ederek onlara söyledim, hem gizliden gizliye söyledim onlara"},{"SurahNumber":71,"VerseNumber":10,"Text":"Dedim ki: Gelin, Rabbinizin mağfiretini isteyin; çünkü O, Gaffâr’dır= mağfireti çok boldur"},{"SurahNumber":71,"VerseNumber":11,"Text":"(Rabbinizin mağfiretini dilediğiniz takdirde, Allah) üzerine bol bol yağmur salıverir"},{"SurahNumber":71,"VerseNumber":12,"Text":"Hem mallarınızı, hem de oğullarınızı çoğaltır ve size bahçeler yaratır, size ırmaklar akıtır"},{"SurahNumber":71,"VerseNumber":13,"Text":"Neyse siz, Allah’dan korkmazsınız, (O’nun azametini tanımazsınız)"},{"SurahNumber":71,"VerseNumber":14,"Text":"Halbuki O, sizi, türlü türlü hallerle yaratmıştır"},{"SurahNumber":71,"VerseNumber":15,"Text":"Görmediniz mi, Allah yedi göğü tabaka tabaka nasıl yaratmış"},{"SurahNumber":71,"VerseNumber":16,"Text":"Ay’ı içlerinde bir nur kıldı, güneşi de kıldı bir kandil"},{"SurahNumber":71,"VerseNumber":17,"Text":"Allah sizi (babanız Âdem’i) arzdan yaratıp meydana çıkardı"},{"SurahNumber":71,"VerseNumber":18,"Text":"Sonra sizi oraya döndürecek ve sizi bir daha çıkışla (kabirden) çıkaracak"},{"SurahNumber":71,"VerseNumber":19,"Text":"Allah sizin için arzı bir döşek yapmıştır"},{"SurahNumber":71,"VerseNumber":20,"Text":"Onun geniş yollarında gezesiniz diye...”"},{"SurahNumber":71,"VerseNumber":21,"Text":"Nûh şöyle dedi: “- Rabbim! onlar, (kendilerine emrettiğim şeylerde) bana isyan ettiler. Malı ve çocuğu kendisine hüsrandan başka bir şey artırmıyan kimselere uydular"},{"SurahNumber":71,"VerseNumber":22,"Text":"Ve çok büyük bir hileye giriştiler, (Nûh’a eziyete kalkıştılar)"},{"SurahNumber":71,"VerseNumber":23,"Text":"Bir de (ileri gelenler, yardakçılarına) şöyle dediler: Sakın ilâhlarınızı (tapındığınız putları) bırakmayın. Hele (en büyükleri olan) Vedd’i, Suva’ı, Yeğûs’u, Ye’ûk’u, Nesr’i, asla bıramayın"},{"SurahNumber":71,"VerseNumber":24,"Text":"Gerçekten bunlar çok kimseleri yoldan çıkardılar. (Ey Rabbim!) Sen de zalimlerin ancak helâkini artırır.”"},{"SurahNumber":71,"VerseNumber":25,"Text":"Onlar günahları yüzünden suda boğuldular da ateşe atıldılar. Artık Allah’dan başka, kendilerine yardımcılar bulamadılar"},{"SurahNumber":71,"VerseNumber":26,"Text":"Nuh, şöyle demişti: “- Ey Rabbim! kâfirlerden hiç kimseyi yeryüzünde bırakma"},{"SurahNumber":71,"VerseNumber":27,"Text":"Çünkü sen, onları bırakırsan, senin kullarını sapıtırlar ve ancak bir nankör facir doğururlar"},{"SurahNumber":71,"VerseNumber":28,"Text":"Rabbim! Beni, ana-babamı, mümin olarak evime gireni, bütün mümin erkekleri ve bütün mümin kadınları bağışla. Zalimlerin ise, ancak helâkini artır"}]}