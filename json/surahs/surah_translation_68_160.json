{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":68,"VerseNumber":1,"Text":"نون. به قلم و آنچه مى‌نویسند، سوگند،"},{"SurahNumber":68,"VerseNumber":2,"Text":"که تو به لطف پروردگارت دیوانه نیستى"},{"SurahNumber":68,"VerseNumber":3,"Text":"و همانا براى تو پاداشی بى‌پایان است"},{"SurahNumber":68,"VerseNumber":4,"Text":"و راستی که تو اخلاق بسیار بزرگوارانه‌اى دارى"},{"SurahNumber":68,"VerseNumber":5,"Text":"پس به زودى مى‌بینى و آنها نیز مى‌بینند،"},{"SurahNumber":68,"VerseNumber":6,"Text":"که کدام یک از شما گرفتار جنونید؟ [تو یا دشمنانت؟]"},{"SurahNumber":68,"VerseNumber":7,"Text":"بى‌تردید پروردگارت، خود بهتر مى‌داند چه کسى از راه او گمراه شده و او به ره‌یافتگان داناتر است"},{"SurahNumber":68,"VerseNumber":8,"Text":"پس، از تکذیب‌کنندگان اطاعت مکن"},{"SurahNumber":68,"VerseNumber":9,"Text":"آنان دوست دارند که تو سازش کنى و آنان نیز با تو سازش کنند"},{"SurahNumber":68,"VerseNumber":10,"Text":"و از هر فرومایه که بسیار سوگند یاد مى‌کند، پیروى مکن"},{"SurahNumber":68,"VerseNumber":11,"Text":"[آن که] عیب‌جوست و براى سخن‌چینى در جنب­وجوش است"},{"SurahNumber":68,"VerseNumber":12,"Text":"سخت بازدارنده [مردم‌] از کار خیر و متجاوز و گنه‌کار است"},{"SurahNumber":68,"VerseNumber":13,"Text":"از این‌ها گذشته، خشن و گستاخ و بى‌تبار است"},{"SurahNumber":68,"VerseNumber":14,"Text":"به خاطر آن که او مال فراوان و فرزندان نیرومند دارد"},{"SurahNumber":68,"VerseNumber":15,"Text":"هرگاه آیات ما بر او تلاوت شود، می‌گوید: «[این،] افسانه‌هاى پیشینیان است!»"},{"SurahNumber":68,"VerseNumber":16,"Text":"به زودى بر بینى‌اش مهر خواری مى‌نهیم"},{"SurahNumber":68,"VerseNumber":17,"Text":"ما مردم [مکه] را آزمودیم، همان گونه که صاحبان آن باغ را آزمودیم، آن‌گاه که سوگند یاد کردند، صبحگاهان میوه‌هاى باغ را بچینند"},{"SurahNumber":68,"VerseNumber":18,"Text":"و چیزى را [براى نیازمندان] کنار نگذارند"},{"SurahNumber":68,"VerseNumber":19,"Text":"پس هنگامى که در خواب بودند، از سوی پروردگارت آفتى بر گرد آن [باغ] چرخید"},{"SurahNumber":68,"VerseNumber":20,"Text":"پس به صورت باغى درآمد که میوه‌هایش چیده و درختانش سوخته است"},{"SurahNumber":68,"VerseNumber":21,"Text":"بامدادان یکدیگر را ندا دادند"},{"SurahNumber":68,"VerseNumber":22,"Text":"که: «اگر قصد چیدن میوه دارید، به سوى کشت‌زار و باغتان حرکت کنید.»"},{"SurahNumber":68,"VerseNumber":23,"Text":"پس به راه افتادند، در حالى که آهسته با یکدیگر مى‌گفتند"},{"SurahNumber":68,"VerseNumber":24,"Text":"که: «مبادا امروز بینوایى در آن [باغ] بر شما وارد شود!»"},{"SurahNumber":68,"VerseNumber":25,"Text":"بامدادان، با این قرار که تهی‌دستان را محروم کنند، خود را [بر چیدن میوه‌ها] توانا مى‌پنداشتند"},{"SurahNumber":68,"VerseNumber":26,"Text":"پس چون [باغ را سوخته] دیدند، گفتند: «ما راه را گم کرده‌ایم"},{"SurahNumber":68,"VerseNumber":27,"Text":"بلکه ما بى‌بهره مانده‌ایم!»"},{"SurahNumber":68,"VerseNumber":28,"Text":"عاقل‌ترینِ آنها گفت: «آیا به شما نگفتم چرا خدا را به پاکی نمی‌ستایید؟ [امّا شما پنداشتید خدا درمانده و شما همه‌کاره‌اید].»"},{"SurahNumber":68,"VerseNumber":29,"Text":"گفتند: «پروردگار ما منزّه است! قطعاً ما ستمکار بوده‌ایم.»"},{"SurahNumber":68,"VerseNumber":30,"Text":"پس به یکدیگر روى کردند، در حالى که به سرزنش هم مى‌پرداختند"},{"SurahNumber":68,"VerseNumber":31,"Text":"گفتند: «واى بر ما که سرکش بوده‌ایم"},{"SurahNumber":68,"VerseNumber":32,"Text":"امید است پروردگارمان [ما را ببخشد و] بهتر از آن را براى ما جایگزین کند. ما به پروردگارمان امیدواریم.»"},{"SurahNumber":68,"VerseNumber":33,"Text":"این­گونه است عذاب! و اگر بدانند، عذاب آخرت بزرگتر است"},{"SurahNumber":68,"VerseNumber":34,"Text":"پرهیزکاران نزد پروردگارشان باغ‌هاى پر نعمت دارند"},{"SurahNumber":68,"VerseNumber":35,"Text":"پس آیا ما تسلیم‌شدگان را همچون گناهکاران قرار مى‌دهیم؟"},{"SurahNumber":68,"VerseNumber":36,"Text":"شما را چه شده؟ چگونه داورى مى‌کنید؟"},{"SurahNumber":68,"VerseNumber":37,"Text":"آیا شما کتابى دارید که در آن مى‌خوانید،"},{"SurahNumber":68,"VerseNumber":38,"Text":"که در آن [جهان]، هر چه را شما بخواهید و برگزینید، براى شما خواهد بود؟"},{"SurahNumber":68,"VerseNumber":39,"Text":"یا مگر براى شما پیمان‌هایى رسا به عهده‌ی ماست که تا روز قیامت، هر چه را حکم کنید، براى شما باشد؟"},{"SurahNumber":68,"VerseNumber":40,"Text":"از آنان بپرس که کدام یک از آنان ضامن این [ادّعا] است؟"},{"SurahNumber":68,"VerseNumber":41,"Text":"یا براى آنان شریکانى است [که در قیامت به دادشان برسند]؟ پس اگر راست‌گو هستند، شریکانشان را بیاورند"},{"SurahNumber":68,"VerseNumber":42,"Text":"روزى که دشواری [کار بر آنان] آشکار شود و به سجده دعوت شوند؛ ولى نتوانند"},{"SurahNumber":68,"VerseNumber":43,"Text":"دیدگانشان [از ترس] فروافتاده و خوارى وجودشان را فراگرفته است. آنان [در دنیا] به سجده دعوت مى‌شدند، در حالى که تندرست بودند. [ولى سجده نمی‌کردند]"},{"SurahNumber":68,"VerseNumber":44,"Text":"پس مرا با کسى که [قرآن،] این سخن [خدا] را تکذیب مى‌کند، واگذار! ما آنان را از راهى که نمى‌دانند، به تدریج [به سوى عذاب] پیش مى‌بریم"},{"SurahNumber":68,"VerseNumber":45,"Text":"و به آنان مهلت مى‌دهم. البتّه تدبیر من محکم و استوار است"},{"SurahNumber":68,"VerseNumber":46,"Text":"آیا از آنان مزدى درخواست مى‌کنى که پرداخت آن بر آنان سنگین است؟"},{"SurahNumber":68,"VerseNumber":47,"Text":"یا [رازهای] نهان نزد آنهاست که آنان [از روى آن] مى‌نویسند؟"},{"SurahNumber":68,"VerseNumber":48,"Text":"پس براى [تحقّق] فرمان پروردگارت صبر کن و همانند [یونس،] همدم ماهى مباش، [که شتاب در عذاب قومش را خواست و در شکم ماهى گرفتار شد،] آن‌گاه که با دلى پر اندوه [خدا را] ندا داد"},{"SurahNumber":68,"VerseNumber":49,"Text":"اگر رحمت و لطفى از سوى پروردگارش او را در نیافته بود، قطعاً نکوهش شده به صحرایى بى‌گیاه افکنده مى‌شد"},{"SurahNumber":68,"VerseNumber":50,"Text":"پس خداوند او را برگزید و او را از شایستگان قرار داد"},{"SurahNumber":68,"VerseNumber":51,"Text":"و کافران، چون قرآن را می‌شنوند، نزدیک است تو را چشم بزنند و مى‌گویند: «او دیوانه است.»"},{"SurahNumber":68,"VerseNumber":52,"Text":"درحالى که آن [قرآن] جز مایه‌ی تذکّر و پند براى جهانیان نیست"}]}