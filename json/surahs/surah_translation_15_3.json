{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":15,"VerseNumber":1,"Text":"Alief, Laam, Raa.1 Dít is die verse van die Boek, en van ’n Qur’ãn wat verduidelik"},{"SurahNumber":15,"VerseNumber":2,"Text":"Dikwels sal die ongelowiges wens dat hulle Moesliems was"},{"SurahNumber":15,"VerseNumber":3,"Text":"Laat hulle eet en hulself vermaak, en laat valse hoop hulle bedrieg, want hulle sal weldra beter weet"},{"SurahNumber":15,"VerseNumber":4,"Text":"En nooit het Ons ’n stad verwoes nie, of die besluit daartoe is eers bekend gemaak"},{"SurahNumber":15,"VerseNumber":5,"Text":"Geen volk kan hulle lot bespoedig nie, ook kan hulle dit nie vertraag nie"},{"SurahNumber":15,"VerseNumber":6,"Text":"En hulle sê: O, jy aan wie die vermaning geopenbaar is! Jy is voorwaar besete"},{"SurahNumber":15,"VerseNumber":7,"Text":"Waarom bring u ons nie die engele nie, as u opreg is"},{"SurahNumber":15,"VerseNumber":8,"Text":"Ons stuur geen engele nie behalwe met die waarheid, en dan sou geen uitstel aan hulle verleen word nie"},{"SurahNumber":15,"VerseNumber":9,"Text":"Voorwaar, Ons het die Vermaning geopenbaar, en Ons is gewis die Bewaker daarvan"},{"SurahNumber":15,"VerseNumber":10,"Text":"En vóór u het Ons reeds boodskappers na die volkstamme van die ou tyd gestuur"},{"SurahNumber":15,"VerseNumber":11,"Text":"En daar het nooit ’n boodskapper na hulle gekom nie, of hulle het hom bespot"},{"SurahNumber":15,"VerseNumber":12,"Text":"So laat Ons dit die harte van die misdadigers binnedring"},{"SurahNumber":15,"VerseNumber":13,"Text":"hulle glo nie daarin nie, hoewel hulle weet wat met die ou volkere gebeur het"},{"SurahNumber":15,"VerseNumber":14,"Text":"En al sou Ons ook ’n deur na die hemel vir hulle oopmaak, en hulle styg aanhoudend daarin op"},{"SurahNumber":15,"VerseNumber":15,"Text":"sou hulle sê: Ons oë was slegs beneweld, of liewers: Ons was betower"},{"SurahNumber":15,"VerseNumber":16,"Text":"En voorwaar, Ons het groot sterre in die hemel geplaas, en Ons het dit is aanloklik gemaak vir wie dit aanskou"},{"SurahNumber":15,"VerseNumber":17,"Text":"En Ons beskerm dit teen elke vervloekte duiwel"},{"SurahNumber":15,"VerseNumber":18,"Text":"Maar indien iemand steelsgewys luister, sal ’n helder vlam hom navolg"},{"SurahNumber":15,"VerseNumber":19,"Text":"En Ons het die aarde uitgesprei en magtige berge daarop geplaas, en Ons laat geskikte plante daarop groei"},{"SurahNumber":15,"VerseNumber":20,"Text":"En Ons het daar lewensmiddele geplaas vir julle en vir diegene wie julle nie onderhou nie"},{"SurahNumber":15,"VerseNumber":21,"Text":"En daar is niks waarvan die seëninge nie by Ons berus nie, en Ons stuur dit slegs in bekende mate af"},{"SurahNumber":15,"VerseNumber":22,"Text":"En Ons stuur bevrugtende winde, en daarna stuur Ons water neer uit die wolke, en gee dit vir julle om te drink, en dit is nie julle wat dit opgaar nie"},{"SurahNumber":15,"VerseNumber":23,"Text":"En voorwaar, dit is Ons wat die lewe gee en die dood veroorsaak, en Ons is die Erfgename"},{"SurahNumber":15,"VerseNumber":24,"Text":"En sekerlik weet Ons wie van julle vooruitgaan en nie agterbly nie"},{"SurahNumber":15,"VerseNumber":25,"Text":"Voorwaar, sy Heer sal hulle almal bymekaar bring. Waarlik, Hy is Allerwys, Alleswetend"},{"SurahNumber":15,"VerseNumber":26,"Text":"En gewis het Ons die mens uit klei geskape, uit veranderde modder in ’n patroon gevorm"},{"SurahNumber":15,"VerseNumber":27,"Text":"En die djien het Ons voorheen uit rooklose, vlammende vuur geskape"},{"SurahNumber":15,"VerseNumber":28,"Text":"En toe u Heer die engele toegespreek het: Ek gaan die mens uit klei skep, uit veranderde modder in ’n patroon vorm"},{"SurahNumber":15,"VerseNumber":29,"Text":"Wanneer ek hom daaruit gevorm en My gees in hom geblaas het, prostreer dan voor hom"},{"SurahNumber":15,"VerseNumber":30,"Text":"Die engele het almal saam geprostreer"},{"SurahNumber":15,"VerseNumber":31,"Text":"maar net Iblies nie; Hy het geweier om saam met die onderdaniges te wees"},{"SurahNumber":15,"VerseNumber":32,"Text":"Hy het gesê: O Iblies! Waarom is jy nie saam met die onderdaniges nie"},{"SurahNumber":15,"VerseNumber":33,"Text":"Hy het geantwoord: Ek gaan my nie aan die mens wat U uit klei geskape het, en uit veranderde modder in ’n patroon gevorm het, prostreer nie"},{"SurahNumber":15,"VerseNumber":34,"Text":"Hy het gesê: Gaan dan weg hiervandaan; u is vervloek"},{"SurahNumber":15,"VerseNumber":35,"Text":"En voorwaar, My vloek sal op u rus tot op die Oordeelsdag"},{"SurahNumber":15,"VerseNumber":36,"Text":"Hy het gesê: My Heer! Skenk my dan uitstel tot op die Dag wanneer hulle opgewek sal word"},{"SurahNumber":15,"VerseNumber":37,"Text":"Hy het gesê: Aan u word uitstel verleen"},{"SurahNumber":15,"VerseNumber":38,"Text":"tot die Dag van die aangewese tyd"},{"SurahNumber":15,"VerseNumber":39,"Text":"Hy het gesê: My Heer! Aangesien U my as dwalende veroordeel het, sal ek die bose aantreklik aan hulle voorstel, en ek sal veroorsaak dat hulle afdwaal"},{"SurahNumber":15,"VerseNumber":40,"Text":"behalwe U dienaars tussen hulle, die gesuiwerdes"},{"SurahNumber":15,"VerseNumber":41,"Text":"Hy het gesê: Dit is die regte weg wat na My lei"},{"SurahNumber":15,"VerseNumber":42,"Text":"Wat my dienaars betref, u het geen gesag oor hulle nie, behalwe die dwalendes wat u volg"},{"SurahNumber":15,"VerseNumber":43,"Text":"En die Hel is voorwaar die beloofde plek vir hulle almal"},{"SurahNumber":15,"VerseNumber":44,"Text":"Dit het sewe deure. Vir elke deur is ’n vasgestelde klas (sondaar)"},{"SurahNumber":15,"VerseNumber":45,"Text":"Voorwaar, hulle wat bewus is van Allah, sal middein tuine en fonteine wees"},{"SurahNumber":15,"VerseNumber":46,"Text":"Betree dit in vrede en veiligheid"},{"SurahNumber":15,"VerseNumber":47,"Text":"En Ons sal alle bitterheid en wraak uit hulle harte uitroei, en as broers op verhewe trone sal hulle teenoor mekaar sit"},{"SurahNumber":15,"VerseNumber":48,"Text":"Vermoeidheid sal hulle daarin nie aantas nie, ook sal hulle nie daaruit verdryf word nie"},{"SurahNumber":15,"VerseNumber":49,"Text":"Stel My dienaars in kennis dat Ek die Vergewensgesinde, die Barmhartige, is"},{"SurahNumber":15,"VerseNumber":50,"Text":"en dat My straf ’n pynlike straf is"},{"SurahNumber":15,"VerseNumber":51,"Text":"En stel hulle in kennis van die gaste van Abraham"},{"SurahNumber":15,"VerseNumber":52,"Text":"Toe hulle by hom binnegetree het, het hulle gesê: Vrede! Hy het geantwoord: Ons vrees julle"},{"SurahNumber":15,"VerseNumber":53,"Text":"Hulle het geantwoord: Moenie vrees nie; ons bring u die goeie tyding van ’n seun wat baie kennis en wysheid sal besit"},{"SurahNumber":15,"VerseNumber":54,"Text":"Hy het gesê: Bring julle my goeie nuus terwyl die ouderdom my reeds ingehaal het? Waarom gee julle my dan dié nuus"},{"SurahNumber":15,"VerseNumber":55,"Text":"Hulle het gesê: Ons bring ’n blye tyding met waarheid; wees u dan nie een van die wanhopiges nie"},{"SurahNumber":15,"VerseNumber":56,"Text":"Hy het gesê: Wie anders wanhoop aan die genade van Sy Heer, behalwe die dwalendes"},{"SurahNumber":15,"VerseNumber":57,"Text":"Hy het gsê: Wat is julle taak dan, o boodskappers"},{"SurahNumber":15,"VerseNumber":58,"Text":"Hulle het geantwoord: Ons is na ’n misdadige volk gestuur"},{"SurahNumber":15,"VerseNumber":59,"Text":"Behalwe die volk van Lot. Ons sal hulle almal red, met die uitsondering"},{"SurahNumber":15,"VerseNumber":60,"Text":"van sy vrou. Ons het verorden dat sy voorwaar met die agtergeblewenes sal wees"},{"SurahNumber":15,"VerseNumber":61,"Text":"En toe die boodskappers by die volgelinge van Lot gekom het"},{"SurahNumber":15,"VerseNumber":62,"Text":"en hy gesê het: Waarlik, julle is onbekendes"},{"SurahNumber":15,"VerseNumber":63,"Text":"het hulle geantwoord: Nee, ons kom na u met dít waaroor hulle twyfel"},{"SurahNumber":15,"VerseNumber":64,"Text":"en ons bring aan u die waarheid. U kan ons glo"},{"SurahNumber":15,"VerseNumber":65,"Text":"Vertrek daarom met u volgelinge gedurende die nag, en bly altyd in hul agterhoede. En moenie dat iemand omkyk nie, en gaan waarheen julle beveel word"},{"SurahNumber":15,"VerseNumber":66,"Text":"En Ons het dit aan hom bekend gemaak dat die wortels hiervan in die oggend afgesny sal word"},{"SurahNumber":15,"VerseNumber":67,"Text":"En toe die inwoners van die stad jubelend nader gekom het"},{"SurahNumber":15,"VerseNumber":68,"Text":"het hy gesê: Hulle is my gaste; moenie my in die skande steek nie"},{"SurahNumber":15,"VerseNumber":69,"Text":"en vrees Allah, en moet my nie in die skande steek nie"},{"SurahNumber":15,"VerseNumber":70,"Text":"Maar hulle het geantwoord: Het ons julle nie belet om iemand te herberg nie"},{"SurahNumber":15,"VerseNumber":71,"Text":"Toe het hy gesê: Hier is my dogters, as julle dan iets wil doen"},{"SurahNumber":15,"VerseNumber":72,"Text":"Waarlik, hulle het blindelings gedwaal"},{"SurahNumber":15,"VerseNumber":73,"Text":"En teen sonop het die straf hulle oorval"},{"SurahNumber":15,"VerseNumber":74,"Text":"Ons het die stad omgekeer en harde klippe daarop laat reën"},{"SurahNumber":15,"VerseNumber":75,"Text":"Waarlik, hierin is tekens vir hulle wat uit die lot van ander ’n les wil leer"},{"SurahNumber":15,"VerseNumber":76,"Text":"En dit is ’n weg wat nog begaanbaar is"},{"SurahNumber":15,"VerseNumber":77,"Text":"Voorwaar, hierin is ’n teken vir die gelowiges"},{"SurahNumber":15,"VerseNumber":78,"Text":"En die Bewoners van die Woud was net so sondig"},{"SurahNumber":15,"VerseNumber":79,"Text":"Daarom het Ons ook húlle getref ~ En hierdie plekke lê albei aan die grootpad"},{"SurahNumber":15,"VerseNumber":80,"Text":"En die Bewoners van die Rots3 het waarlik die boodskappers verloën"},{"SurahNumber":15,"VerseNumber":81,"Text":"En Ons het Ons tekens aan hulle oorgedra, maar hulle het die rug daarop gedraai"},{"SurahNumber":15,"VerseNumber":82,"Text":"En hulle het wonings van veiligheid in die berge uitgekap"},{"SurahNumber":15,"VerseNumber":83,"Text":"en tog het die straf hulle in die môre oorval"},{"SurahNumber":15,"VerseNumber":84,"Text":"En wat hulle verwerf het, het hul niks gebaat nie"},{"SurahNumber":15,"VerseNumber":85,"Text":"En Ons het die hemele en die aarde en alles wat daartussen is, met die waarheid geskape. En die Uur sal gewis kom; wees daarom sagmoedig"},{"SurahNumber":15,"VerseNumber":86,"Text":"Voorwaar, u Heer ~ Hy is die Skepper, die Alleswetende"},{"SurahNumber":15,"VerseNumber":87,"Text":"En Ons het waarlik aan u die sewe herhaalde verse en die verhewe Qur’ãn gegee"},{"SurahNumber":15,"VerseNumber":88,"Text":"Staar u oë nie moeg na wat Ons aan sommige groepe gegee het om van te geniet nie, en treur ook nie oor hulle nie, en wees sagmoedig teenoor die gelowiges"},{"SurahNumber":15,"VerseNumber":89,"Text":"En sê: Voorwaar, ek is die waarskuwer"},{"SurahNumber":15,"VerseNumber":90,"Text":"Ons het ook boodskappers gestuur na hulle wat die eed afgelê het"},{"SurahNumber":15,"VerseNumber":91,"Text":"en na hulle wat die Qur’ãn wou opdeel"},{"SurahNumber":15,"VerseNumber":92,"Text":"By u Heer! Ons sal hulle almal gewis ondervra"},{"SurahNumber":15,"VerseNumber":93,"Text":"oor wat hulle gedoen het"},{"SurahNumber":15,"VerseNumber":94,"Text":"Verkondig daarom openlik wat u beveel word, en draai weg van die heidene af"},{"SurahNumber":15,"VerseNumber":95,"Text":"Ons bied u voldoende beskerming teen die spotters"},{"SurahNumber":15,"VerseNumber":96,"Text":"wat ander gode met Allah vereenselwig ~ Maar weldra sal hulle dit te wete kom"},{"SurahNumber":15,"VerseNumber":97,"Text":"En Ons weet ook dat u hart benoud word oor wat hulle sê"},{"SurahNumber":15,"VerseNumber":98,"Text":"Verheerlik u Heer met die lof wat Hom toekom, en wees saam met hulle (wat voor hul Heer) prostreer"},{"SurahNumber":15,"VerseNumber":99,"Text":"En dien u Heer tot op die tyd van u afsterwe"}]}