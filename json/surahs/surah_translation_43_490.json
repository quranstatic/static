{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":43,"VerseNumber":1,"Text":"Ha Meem"},{"SurahNumber":43,"VerseNumber":2,"Text":"Ngencwadi ecacile"},{"SurahNumber":43,"VerseNumber":3,"Text":"Ngempela siyenze yaba iQur’an engesi-Arabhu ukuze niqonde"},{"SurahNumber":43,"VerseNumber":4,"Text":"Futhi ngempela yona ikumama wencwadi okuthina ophakeme onobuhlakani"},{"SurahNumber":43,"VerseNumber":5,"Text":"Ngakube sizosusa isikhumbuzo kunina ngoba ningabantu abamoshayo"},{"SurahNumber":43,"VerseNumber":6,"Text":"Futhi bangaki abaphrofethi esabathumela emandulo"},{"SurahNumber":43,"VerseNumber":7,"Text":"Futhi kwakungakaze kufike kubona umphrofethi ngaphandle kokuthi babemenza inhlekisa"},{"SurahNumber":43,"VerseNumber":8,"Text":"Ngakho-ke sababhubhisa labo ababeqatha kunabo ngamandla futhi sesadlula isibonelo sabasendulo"},{"SurahNumber":43,"VerseNumber":9,"Text":"Futhi uma ubabuza ukuthi ngubani owadala amazulu nomhlaba ngempela bangathi, “owawadala ophakeme ngamandla owaziyo”"},{"SurahNumber":43,"VerseNumber":10,"Text":"Okunguyena owanenzela umhlaba waba yindawo yokuphumula futhi wanenzela kuwona izindlela ukuze niholeke"},{"SurahNumber":43,"VerseNumber":11,"Text":"Futhi okunguyena owehlisela phansi amanzi avela esibhakabhakeni ngesilinganiso wayesevusa ngawo izwe elifile, niyovuswa kanjalo"},{"SurahNumber":43,"VerseNumber":12,"Text":"Futhi okunguyena owadala zonke izinto ngambili futhi wanenzela imikhumbi kanye nezinkomo lezo enizigibelayo"},{"SurahNumber":43,"VerseNumber":13,"Text":"Ukuze nigibele emihlane yazo bese nikhumbula umusa weNkosi yenu uma senigibele phezulu kwazo bese nithi, “udumo malube kulowo osenzele lokhu futhi thina besingeke sibenako”"},{"SurahNumber":43,"VerseNumber":14,"Text":"Futhi ngempela eNkosini yethu siyophindela"},{"SurahNumber":43,"VerseNumber":15,"Text":"Futhi bambekela ingxenye ezincekwini zakhe, ngempela umuntu akabongi ngokucacile"},{"SurahNumber":43,"VerseNumber":16,"Text":"Noma ngakube wazithathela kulokho akudalayo amadodakazi wayesenikhethela amadodana na"},{"SurahNumber":43,"VerseNumber":17,"Text":"Futhi uma oyedwa wabo etshelwa ngezindaba zalokho akwenzile okuyisibonelo konomusa, ubuso bakhe bubamnyama futhi agcwale usizi"},{"SurahNumber":43,"VerseNumber":18,"Text":"Lowo okhuliswe ngemihlobiso kulapho yena esempikiswaneni engacacile"},{"SurahNumber":43,"VerseNumber":19,"Text":"Futhi benza izingelosi isifazane lezo okuyizona eziyizinceku zonomusa, ngakube bakubona ukudalwa kwazo na"},{"SurahNumber":43,"VerseNumber":20,"Text":"Futhi bathi, “ukube wayethanda onomusa sasingeke sibakhonze”, abanalo ulwazi lwaloko (abenzi) lutho ngaphandle kokuqamba amanga"},{"SurahNumber":43,"VerseNumber":21,"Text":"Noma sabanikeza incwadi ngaphambilini kwayo bona ababambelele kuyona"},{"SurahNumber":43,"VerseNumber":22,"Text":"Kepha bathi, “ngempela thina safumana obaba bethu besendleleni futhi ngempela thina siholeleka ezinyathelweni zabo”"},{"SurahNumber":43,"VerseNumber":23,"Text":"Futhi kanjalo asizange ngaphambilini kwakho sithumele edolobheni (ebantwini) umxwayisi ngaphandle kokuthi abanothile balo bathi, “ngempela thina safumana obaba bethu besendleleni futhi ngempela nathi silandela ezinyathelweni zabo”"},{"SurahNumber":43,"VerseNumber":24,"Text":"Wathi “yize noma nginilethele ukuholwa okungcono kunalokho enabafumana kukona obaba benu? Bathi, “ngempela thina asikholelwa kulokho othunywe nako”"},{"SurahNumber":43,"VerseNumber":25,"Text":"Ngakho-ke saziphindisela kubona, bheka ukuthi sasinjani isiphetho sabaphikayo"},{"SurahNumber":43,"VerseNumber":26,"Text":"Futhi khumbula ngenkathi u-Abrahamu ethi kuyise nakubantu bakubo, “Angihlangene nalokho enikukhonzayo"},{"SurahNumber":43,"VerseNumber":27,"Text":"Ngaphandle kwalowo owangidala futhi ngempela uzongihola"},{"SurahNumber":43,"VerseNumber":28,"Text":"Futhi wakwenza kwaba yigama eliseleyo ezizukulwaneni ukuze ziphenduke"},{"SurahNumber":43,"VerseNumber":29,"Text":"Kepha, ngabanika injabulo laba kanye naboyise kwaze kwaba yilapho befikelwa yiqiniso kanye nesithunywa esicacile"},{"SurahNumber":43,"VerseNumber":30,"Text":"Futhi kwathi lapho sebefikelwa yiqiniso bathi, “leli yilumbo futhi ngempela thina asikholelwa kulona”"},{"SurahNumber":43,"VerseNumber":31,"Text":"Futhi bathi, “kungani ingembulwanga leQur’an emadodeni amakhulu amadolobha amakhulu"},{"SurahNumber":43,"VerseNumber":32,"Text":"Ngakube bona bayawuhlukanisa umusa weNkosi yakho, yithina esehlukanisayo phakathi kwabo ekuphileni kwabo empilweni yakulomhlaba futhi sabaphakamisa abanye babo ngaphezulu kwabanye ngamazinga ukuze abanye babo basebenzele abanye futhi umusa weNkosi yakho ungcono kunalokho abakuqoqela ndawonye"},{"SurahNumber":43,"VerseNumber":33,"Text":"Futhi ukube abantu babengesisona isizwe esisodwa, ngempela sasizobenzela labo abangakholwa konomusa uphahla lwesiliva ezindlini zabo kanye nezitebhisi abanyuka ngazo"},{"SurahNumber":43,"VerseNumber":34,"Text":"Futhi okwezindlu zabo yiminyango kanye nemibhede abaphumula phezulu kwayo"},{"SurahNumber":43,"VerseNumber":35,"Text":"Nomhlobiso wegolide, futhi konke lokho kuyinjabulo yempilo yalomhlaba futhi impilo ezayo eNkosini yakho ngeyabagwema okubi"},{"SurahNumber":43,"VerseNumber":36,"Text":"Futhi noma ngabe ngubani ofulathela isikhumbuzo sonomusa simvulela usathane ukuthi abe ngumngane wakhe"},{"SurahNumber":43,"VerseNumber":37,"Text":"Futhi ngempela bona (osathane) bayabavimbela endleleni futhi bacabanga ukuthi bona bangabaholiwe"},{"SurahNumber":43,"VerseNumber":38,"Text":"Kuze kube yilapho efika kuthina athi, “ukube nje phakathi kwami nawe bekunebanga lezimpumalanga ezimbili, ububi umngane omubi"},{"SurahNumber":43,"VerseNumber":39,"Text":"Futhi angeke kunisize namhlanje njengoba nenza okungenabo ubulungiswa ukuthi nina niyahlukaniselana esijezisweni"},{"SurahNumber":43,"VerseNumber":40,"Text":"Ngakube wena ungazenza yini izithuli ukuthi zizwe noma uhole izimpumputhe kanye noma ngabe ngubani osekudukeni okucacile"},{"SurahNumber":43,"VerseNumber":41,"Text":"Noma ngabe siyakuthatha, ngempela thina siyoziphindisela kubona"},{"SurahNumber":43,"VerseNumber":42,"Text":"Noma sikukhombise lokho esabakhombisa kona, ngakho-ke ngempela sinamandla phezulu kwabo"},{"SurahNumber":43,"VerseNumber":43,"Text":"Ngakho-ke bambelela kulokho okwambuliwe kuwena, ngempela wena usendleleni eqondile"},{"SurahNumber":43,"VerseNumber":44,"Text":"Futhi ngempela yona iyisikhumbuzo kuwena nakubantu bakho futhi niyobuzwa"},{"SurahNumber":43,"VerseNumber":45,"Text":"Futhi buza noma ngabe ngobani esabathumela ngaphambilini kwakho abayizithunywa zethu, ngakube ngaphandle konomusa sibenzele yini izithixo ukuba bazikhonze"},{"SurahNumber":43,"VerseNumber":46,"Text":"Futhi ngempela samuthumela uMose namavesi ethu kuFaro kanye nakubabusi bakhe, ngakho-ke wathi, “ngempela mina ngiyisithunywa seNkosi yemihlaba”"},{"SurahNumber":43,"VerseNumber":47,"Text":"Kepha kwathi lapho esefika kubona nezimpawu zethu kwaba yilapho bezihleka"},{"SurahNumber":43,"VerseNumber":48,"Text":"Futhi asizange sibakhombise uphawu ngaphandle kokuba lubelukhulu kunolukanye nalo, futhi sabathatha ngesijeziso ukuze mhlawumbe babuye"},{"SurahNumber":43,"VerseNumber":49,"Text":"Futhi bathi, “Oh mlumbi! Sibizele iNkosi yakho ngalokho eyenza isethembiso ngako nawe, ngempela thina sizokuba ngabaholiwe”"},{"SurahNumber":43,"VerseNumber":50,"Text":"Ngakho-ke kwathi lapho sesisisusile kubona isijeziso kwaba yilapho bona besephula (isethembiso)"},{"SurahNumber":43,"VerseNumber":51,"Text":"Futhi uFaro wamemeza phakathi kwabantu bakhe wathi “O Bantu bami! Abusibona yini na obami ubukhosi base- Gibhithe? Kanye nalemifula egeleza ngaphansi kwami, ngakube aniboni yini"},{"SurahNumber":43,"VerseNumber":52,"Text":"Ngakube angingcono yini kunalowo odelelekile (uMose) futhi akakwazi ukukhuluma ngokucacile"},{"SurahNumber":43,"VerseNumber":53,"Text":"Ngakho-ke kungani engabekwanga phezulu kwakhe amasongo egolide noma izingelosi zize kanye naye"},{"SurahNumber":43,"VerseNumber":54,"Text":"Ngakho-ke uFaro wabakhohlisa abantu bakhe base beyamhlonipha, ngempela bona babengabantu abephula umthetho"},{"SurahNumber":43,"VerseNumber":55,"Text":"Ngakho-ke kwathi lapho besithukuthelisa saziphindisela kubona sabaminzisa bonke"},{"SurahNumber":43,"VerseNumber":56,"Text":"Futhi sabenza asebedlulile kanye nesibonelo kwabeza ngemumva"},{"SurahNumber":43,"VerseNumber":57,"Text":"FuthikwathilaphoindodanakaMariyayenziwanjengesibonelo kwaba yilapho abantu bakho bebanga umsindo ngayo (ngayo)"},{"SurahNumber":43,"VerseNumber":58,"Text":"Futhi bathi, “ngakube onkulunkulu bethu abangcono noma uyena” abakwenzi lokho njengesibonelo ngaphandle kwempikiswano, kepha bona bangabantu abathanda ukuxabana"},{"SurahNumber":43,"VerseNumber":59,"Text":"Akayilutho ngaphandle kokuba yinceku esabeka umusa phezulu kwayo futhi samenza wabayisibonelo ebantwini bakwa-Israyeli"},{"SurahNumber":43,"VerseNumber":60,"Text":"Futhi ukube sasithanda sasizokwenza izingelosi phakathi kwenu emhlabeni zibe ngezilandelayo"},{"SurahNumber":43,"VerseNumber":61,"Text":"Futhi ngempela yena uwuphawu lwehora ngakho-ke ungangabazi ngalo futhi landelani mina, lena yindlela eqondile"},{"SurahNumber":43,"VerseNumber":62,"Text":"Futhi usathane anganivimbeli, ngempela yena uyisitha senu esigqamile"},{"SurahNumber":43,"VerseNumber":63,"Text":"Futhi khumbula ngenkathi uJesu efika namavesi acacile wathi, “ngize kunina nobuhlakani nokuthi nginicacisele okunye kwalokho eniphikisana kukona ngakho-ke yesabani uMvelinqangi futhi ningihloniphe"},{"SurahNumber":43,"VerseNumber":64,"Text":"Ngempela uMvelinqangi yena uyiNkosi yami neNkosi yenu ngakho-ke mkhonzeni, lena yindlela eqondile"},{"SurahNumber":43,"VerseNumber":65,"Text":"Kepha amaqembu phakathi kwabo ayephikisana, Oh usizi! Kulabo ababenza okungenabo ubulungiswa, esijezisweni sosuku lokugcina"},{"SurahNumber":43,"VerseNumber":66,"Text":"Ngakube balindele ngaphandle kwehora ukuthi lifike kubona masinyane kulapho bona bengaboni"},{"SurahNumber":43,"VerseNumber":67,"Text":"Abangane ngalolosuku abanye babo bayokuba yizitha zabanye ngaphandle kwabagwema ukubi"},{"SurahNumber":43,"VerseNumber":68,"Text":"Oh zinceku zami! Alukho uvalo kunina namhlanje futhi nina angeke nibe wusizi"},{"SurahNumber":43,"VerseNumber":69,"Text":"Labo abakholwayo emavesini ethu futhi abazithoba ngaphansi kwentando kaMvelinqangi"},{"SurahNumber":43,"VerseNumber":70,"Text":"Ngenani esivandeni nina namakhosikazi enu nithokoze"},{"SurahNumber":43,"VerseNumber":71,"Text":"Kuzungeleziswe kubona izingqoko (amathileyi) egolide nezinkomishi futhi phakathi kuzona kunalokho okufiswa yimiphefumulo nokuthokozisa amehlo futhi nina lapho phakathi niyohlala ingunaphakade"},{"SurahNumber":43,"VerseNumber":72,"Text":"Lesi yisivande enenziwe ukuthi nisidle njengefa ngenxa yalokho enanikwenza"},{"SurahNumber":43,"VerseNumber":73,"Text":"Okwethu lapho phakathi yizithelo eziningi enidla kuzona"},{"SurahNumber":43,"VerseNumber":74,"Text":"Ngempela izoni zisesijezisweni sesihogo ingunaphakade"},{"SurahNumber":43,"VerseNumber":75,"Text":"Angeke bancishiselwe sona (isijeziso) futhi bona lapho phakathi bayophelelwa yithemba"},{"SurahNumber":43,"VerseNumber":76,"Text":"Futhi asizange senze okungenabo ubulungiswa kubona kepha, bona babengabenzi bokungenabo ubulungiswa"},{"SurahNumber":43,"VerseNumber":77,"Text":"Futhi bayokhala, “Oh malik! yenza ukuthi iNkosi yakho isiqedele (isibulale) lokhu uyothi (umalik) ngempela nina nizohlala (lapha)"},{"SurahNumber":43,"VerseNumber":78,"Text":"Ngempela sinifikele neqiniso kepha iningi lenu liyalizonda iqiniso"},{"SurahNumber":43,"VerseNumber":79,"Text":"Noma ngakube balenzile yini icebo odabeni? Kepha yithina abenzi bamacebo"},{"SurahNumber":43,"VerseNumber":80,"Text":"Noma bacabanga ukuthi asizizwa yini izimfihlo zabo nezingxoxo zabo zangasese, yebo! Futhi izithunywa zethu zikanye nabo ziyabhala"},{"SurahNumber":43,"VerseNumber":81,"Text":"Ithi uma kungukuthi onomusa unendodana ngakho-ke ngingowokuqala wezikhonzi"},{"SurahNumber":43,"VerseNumber":82,"Text":"Mayidunyiswe iNkosi yamazulu nomhlaba iNkosi yesihlalo sobukhosi, ngaphezulu kwalokho abakuchazayo"},{"SurahNumber":43,"VerseNumber":83,"Text":"Ngakho-ke bayeke bakhulume futhi badlale kuze kube bayahlangana ngosuku lwabo lolo abathenjiswa lona"},{"SurahNumber":43,"VerseNumber":84,"Text":"Futhi yena uyilowo Mvelinqangi emazulwini futhi onguMvelinqangi emhlabeni futhi yena unobuhlakani uyisazi"},{"SurahNumber":43,"VerseNumber":85,"Text":"Futhi ugcwele izibusiso lowo okungowakhe umbuso wamazulu nomhlaba nakho konke okuphakathi kwako kokubili futhi lukuyena ulwazi lwehora futhi niyobuyiselwa kuyena"},{"SurahNumber":43,"VerseNumber":86,"Text":"Futhi labo abababizayo esikhundleni sakhe abanako ukuncengela ngaphandle kwalabo abafakazela iqiniso futhi bona bazi"},{"SurahNumber":43,"VerseNumber":87,"Text":"Futhi uma ubabuza ukuthi ngubani owabadala, ngempela bazothi “nguMvelinqangi” baphendukiselwa kanjani emumva"},{"SurahNumber":43,"VerseNumber":88,"Text":"Futhi ukusho kwakhe, Oh Nkosi yami! Ngempela laba ngabantu abangakholwa"},{"SurahNumber":43,"VerseNumber":89,"Text":"Ngakho suka kubo futhi uthi, \"Ukuthula.\" Kepha bazokwazi"}]}