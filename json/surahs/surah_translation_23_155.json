{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":23,"VerseNumber":1,"Text":"به راستی که مؤمنان رستگار شدند؛"},{"SurahNumber":23,"VerseNumber":2,"Text":"همان کسانی ‌که در نمازشان فروتن هستند؛"},{"SurahNumber":23,"VerseNumber":3,"Text":"و آنان ‌که از [گفتار و رفتار] بیهوده رویگردانند؛"},{"SurahNumber":23,"VerseNumber":4,"Text":"و آنان ‌که زکات می‌پردازند؛"},{"SurahNumber":23,"VerseNumber":5,"Text":"و آنان که شرمگاهشان را حفظ می‌کنند؛"},{"SurahNumber":23,"VerseNumber":6,"Text":"مگر در مورد همسران‌ یا کنیزانشان که [در بهره‌گیری جنسی از آنها] نکوهشی بر آنان نیست"},{"SurahNumber":23,"VerseNumber":7,"Text":"اما کسانی که فراتر از این بخواهند، آنان کسانی هستند که از حد درگذشته‌اند"},{"SurahNumber":23,"VerseNumber":8,"Text":"و [در زمرۀ مؤمنانند] کسانی‌ که امانت‌ها و عهد خود را رعایت می‌کنند،"},{"SurahNumber":23,"VerseNumber":9,"Text":"و کسانی‌ که بر [ادای] نمازهایشان مراقبت می‌کنند"},{"SurahNumber":23,"VerseNumber":10,"Text":"اینانند که وارثان هستند"},{"SurahNumber":23,"VerseNumber":11,"Text":"[همان] کسانی‌ که بهشت برین را به ارث می‌برند [و] در آن جاودانند"},{"SurahNumber":23,"VerseNumber":12,"Text":"و در حقیقت، انسان را از چکیده‌ای از گِل آفریدیم"},{"SurahNumber":23,"VerseNumber":13,"Text":"سپس او را [به شکل] نطفه‌ای در قرارگاهی استوار [= رحِم] نهادیم"},{"SurahNumber":23,"VerseNumber":14,"Text":"سپس نطفه را [به شکل] خونِ بسته ساختیم و آنگاه خونِ بسته را [به صورت] پاره‌گوشتی ساختیم؛ سپس پاره‌گوشت را [به شکل] استخوان درآوردیم و آنگاه بر استخوان‌ها گوشت پوشاندیم؛ سپس آن [جنین] را آفرینشی دیگر بخشیدیم. [پربرکت و] بزرگوار است الله که نیکوترین آفریننده است"},{"SurahNumber":23,"VerseNumber":15,"Text":"سپس شما [پس از طی مراحل زندگی] قطعاً خواهید مُرد"},{"SurahNumber":23,"VerseNumber":16,"Text":"آنگاه بی‌تردید، در روز قیامت برانگیخته می‌شوید"},{"SurahNumber":23,"VerseNumber":17,"Text":"و به یقین، ما بر فرازتان هفت آسمان آفریدیم و [هرگز] از آفرینش غافل نبوده‌ایم"},{"SurahNumber":23,"VerseNumber":18,"Text":"و از آسمان به ‌اندازه‌ای معیّن [برای نیاز مخلوقات] آبی فرستادیم و آن را در زمین جای دادیم؛ و قطعاً برای از بین بردنش [نیز] کاملاً تواناییم"},{"SurahNumber":23,"VerseNumber":19,"Text":"سپس توسط آن [آب] باغ‌هایی از درختان خرما و انگور برایتان پدید آوردیم که در آن [باغ‌ها،] میوه‌های بسیاری برای شماست و از آن [محصولات] می‌خورید"},{"SurahNumber":23,"VerseNumber":20,"Text":"و درختى [آفریدیم] كه از طور سینا برمى‌آید و روغن [زیتون‌] مى‌دهد و خورشى براى خورندگان است"},{"SurahNumber":23,"VerseNumber":21,"Text":"و بی‌تردید، در [وجود] چهارپایان عبرتى [از قدرت الله] برایتان است: از آنچه در شكم آنهاست به شما [شیر] مى‌نوشانیم و در [وجود] آنها سودهای بسیاری برایتان وجود دارد و از [گوشت] آنها مى‌خورید"},{"SurahNumber":23,"VerseNumber":22,"Text":"[در خشكى] بر آنها و [در آب] بر کشتی‌ها سوار می‌شوید"},{"SurahNumber":23,"VerseNumber":23,"Text":"و بی‌تردید، ما نوح را به سوی قومش فرستادیم؛ [به آنان] گفت: «ای قوم من، الله را عبادت کنید [که] جز او معبودی [به‌حق] ندارید. آیا پروا نمی‌کنید؟»"},{"SurahNumber":23,"VerseNumber":24,"Text":"اما اشراف و بزرگان قومش ‌که کفر ورزیده بودند گفتند: «این [مرد کسی] نیست مگر بشری همچون شما [که] می‌خواهد بر شما برتری جوید. اگر الله می‌خواست [رسولی بفرستد]، فرشتگانی [به سویتان] نازل می‌کرد. ما این [سخن] را [که نوح می‌گوید] در میان نیاکان خود نشنیده‌ایم"},{"SurahNumber":23,"VerseNumber":25,"Text":"او مرد دیوانه‌ای بیش نیست؛ پس تا مدتی منتظر باشید [که یا دروغش آشکار گردد و دست از دعوتش بردارد یا مرگش فرارسد]»"},{"SurahNumber":23,"VerseNumber":26,"Text":"[نوح] گفت: «پروردگارا، مرا در برابر تکذیب آنان یاری کن»"},{"SurahNumber":23,"VerseNumber":27,"Text":"به او وحی کردیدم: «کشتی را تحت نظرِ ما و به وحی ما بساز و هنگامی‌ که فرمان [عذاب] ما فرارسید و [به نشانۀ رسیدنِ طوفان، آب از] تنور جوشید، از هر نوع [حیوان،] یک جفت [نر و ماده] در کشتی سوار کن و خانواده‌ات را [نیز همراه خود ببر] مگر کسانی که پیشتر وعده[ی هلاکت] بر آنان مقرر شده است و دربارۀ [نجاتِ] کسانی ‌که ستم کرده‌اند با من سخن نگو؛ [چرا که] آنان حتماً غرق خواهند شد"},{"SurahNumber":23,"VerseNumber":28,"Text":"هنگامی ‌که تو و همراهانت بر کشتی سوار شدید بگو: \"سپاس مخصوص الله است که ما را از [چنگ] گروه ستمکار نجات داد\"»"},{"SurahNumber":23,"VerseNumber":29,"Text":"و [نیز] بگو: «پروردگارا، ما را در منزل‌گاهی پربرکت فرود آور که تو بهترین فرودآورنده‌ای»"},{"SurahNumber":23,"VerseNumber":30,"Text":"بی‌تردید در این [ماجرا] نشانه‌هایی [از قدرت الله در نجات مؤمنان و عذاب کافران] است و یقیناً ما آزمایشگر [ایمان و کفرِ مردم] بوده‌ایم؛"},{"SurahNumber":23,"VerseNumber":31,"Text":"آنگاه گروه دیگری را پس از آنان پدید آوردیم؛"},{"SurahNumber":23,"VerseNumber":32,"Text":"و پیامبری از خودشان در [میان] آنان فرستادیم [تا بگوید]: «الله را عبادت کنید [که] جز او معبودی [به‌حق] ندارید. آیا پروا نمی‌کنید؟»"},{"SurahNumber":23,"VerseNumber":33,"Text":"گروهی از اشراف و بزرگان قومش که کفر ورزیده بودند و دیدار آخرت را دروغ می‌انگاشتند و در زندگی دنیا نعمت و آسایش به آنان داده بودیم، گفتند: «این [مرد کسی] نیست مگر بشری همچون شما؛ از آنچه [شما] می‌خورید [او نیز] می‌خورد و از آنچه که شما می‌نوشید [او نیز] می‌نوشد [پس مزیّتی ندارد که پیامبر باشد]"},{"SurahNumber":23,"VerseNumber":34,"Text":"و اگر از بشری همچون خود اطاعت کنید، در آن صورت، یقیناً زیانکارید"},{"SurahNumber":23,"VerseNumber":35,"Text":"آیا او به شما وعده می‌دهد که وقتی مردید و خاک و استخوان شدید، [در قیامت از گور] بیرون آورده می‌شوید؟"},{"SurahNumber":23,"VerseNumber":36,"Text":"آنچه به شما وعده می‌دهد، چه دور است، چه دور"},{"SurahNumber":23,"VerseNumber":37,"Text":"[زندگانی] جز همین زندگی دنیای ما نیست؛ و [گروهى‌] مى‌میریم و [و گروهى به جاى آنها] زنده مى‌شویم و هرگز [پس از مرگ] برانگیخته نخواهیم شد"},{"SurahNumber":23,"VerseNumber":38,"Text":"او [کسی] نیست مگر مردی که بر الله دروغ می‌بندد و ما به او ایمان نمی‌آوریم»"},{"SurahNumber":23,"VerseNumber":39,"Text":"[پیامبرشان] گفت: «پروردگارا، مرا در برابر تکذیب آنان یاری کن»"},{"SurahNumber":23,"VerseNumber":40,"Text":"[الله] فرمود: «پس از اندک زمانی، [از کار خود] سخت پشیمان می‌شوند»"},{"SurahNumber":23,"VerseNumber":41,"Text":"پس بانگی [مرگبار] آنان را به‌حق فروگرفت و آنان را [همچون] خس و خاشاک [روی سیل] نمودیم؛ پس قوم ستمکار [از رحمت الله] دور باد"},{"SurahNumber":23,"VerseNumber":42,"Text":"سپس بعد از آنان نسل‌هایی دیگر پدید آوردیم"},{"SurahNumber":23,"VerseNumber":43,"Text":"هیچ امتی نه از اجل [معینِ] خود پیشی می‌گیرد و نه تأخیر می‌کند"},{"SurahNumber":23,"VerseNumber":44,"Text":"سپس پیامبران خود را پیاپی فرستادیم. هر گاه پیامبری برای [هدایت] امتی می‌آمد، او را دروغگو می‌انگاشتند؛ [ما نیز] آنان را یکی پس از دیگری هلاک کردیم و آنان را داستان‌ها[ی عبرت‌آموزی برای آیندگان] قرار دادیم. پس نابود باد قومی که ایمان نمی‌آورند"},{"SurahNumber":23,"VerseNumber":45,"Text":"سپس موسی و برادرش هارون را با آیات [نُه‌گانۀ] خویش و دلایل آشکار فرستادیم"},{"SurahNumber":23,"VerseNumber":46,"Text":"به سوی فرعون و اشراف [قوم] او؛ و[لی] آنان گردنکشی کردند و گروهی برتری‌خواه بودند"},{"SurahNumber":23,"VerseNumber":47,"Text":"و گفتند: «آیا به دو انسان مانند خود ایمان بیاوریم، حال‌ آنکه قومشان بردگان ما هستند؟»"},{"SurahNumber":23,"VerseNumber":48,"Text":"پس آن دو را دروغگو انگاشتند [و] سرانجام هلاک شدند"},{"SurahNumber":23,"VerseNumber":49,"Text":"و بی‌تردید، به موسی کتاب [تورات] دادیم؛ باشد که [بنی‌اسرائیل] هدایت شوند"},{"SurahNumber":23,"VerseNumber":50,"Text":"و پسر مریم و مادرش را نشانه‌ای [از قدرت الهی] قرار دادیم و آنان را در مکان بلند و همواری که دارای امنیت و آبی [زلال و] جاری بود جای دادیم"},{"SurahNumber":23,"VerseNumber":51,"Text":"ای پیامبران، از [غذاهای] پاکیزه بخورید و کار شایسته انجام دهید. یقیناً من از آنچه انجام می‌دهید آگاهم"},{"SurahNumber":23,"VerseNumber":52,"Text":"و در حقیقت، این دین شما، دینی واحد [به نام اسلام] است و من پروردگارتان هستم؛ پس از من پروا کنید"},{"SurahNumber":23,"VerseNumber":53,"Text":"اما [پیروانشان اختلاف کردند و] در امر [دین]شان میان خود پراکنده و گروه‌گروه شدند [و] هر گروهی به آنچه نزدشان است دلخوشند [چرا که خود را بر حق و دیگران را بر باطل می‌دانند]"},{"SurahNumber":23,"VerseNumber":54,"Text":"[ای پیامبر،] آنان را تا وقتی [که عذاب فرامی‌رسد] در جهل و نادانی‌شان رها کن"},{"SurahNumber":23,"VerseNumber":55,"Text":"آیا گمان می‌کنند اموال و فرزندانی که به آنان می‌دهیم [به این هدف است که،]"},{"SurahNumber":23,"VerseNumber":56,"Text":"شتابان نیکی‌ها را به آنان برسانیم؟ [نه، هرگز چنین نیست؛] بلکه آنان نمی‌فهمند [که این وسیله امتحانشان است]"},{"SurahNumber":23,"VerseNumber":57,"Text":"کسانی ‌که از بیم پروردگارشان ترسانند"},{"SurahNumber":23,"VerseNumber":58,"Text":"و کسانی‌ که به آیات پروردگارشان ایمان می‌آورند"},{"SurahNumber":23,"VerseNumber":59,"Text":"و کسانی‌ که به پروردگارشان شرک نمی‌ورزند"},{"SurahNumber":23,"VerseNumber":60,"Text":"و کسانی ‌که در انجام کارهای خیر می‌کوشند و از اینکه به سوی پروردگار‌ خویش بازمی‌گردند دل‌هایشان هراسان است [از اینکه مبادا کارهای نیکشان قبول نشود]"},{"SurahNumber":23,"VerseNumber":61,"Text":"اینان در نیکی‌ها شتاب می‌کنند و در انجام آن [از یکدیگر] پیشی می‌گیرند"},{"SurahNumber":23,"VerseNumber":62,"Text":"و [ما] به هیچ کس جز به ‌اندازۀ توانش تکلیف نمی‌کنیم و نزد ما کتابی است که [دربارۀ اعمال بندگان] به‌حق سخن می‌گوید و به آنان ستم نمی‌شود"},{"SurahNumber":23,"VerseNumber":63,"Text":"[نه،] بلكه دل‌هایشان از این [کتاب‌] در غفلت است و آنان جز این [گناه کفر،] کارهایی [دیگر نیز] انجام مى‌دهند"},{"SurahNumber":23,"VerseNumber":64,"Text":"تا هنگامی ‌که ثروتمندانشان را به عذاب گرفتار کنیم، ناگهان فریادِ زاری سر می‌دهند"},{"SurahNumber":23,"VerseNumber":65,"Text":"[به آنان گفته می‌شود:] «امروز ناله و زاری نکنید [که] هرگز از سوی ما یاری نخواهید شد"},{"SurahNumber":23,"VerseNumber":66,"Text":"بی‌تردید، آیات من پیوسته بر شما خوانده می‌شد؛ ولی [از حق] روی می‌گرداندید"},{"SurahNumber":23,"VerseNumber":67,"Text":"در حالی‌ که در برابرش تکبر می‌کردید [و در مجالس شبانۀ خود] به بدگویی می‌پرداختید"},{"SurahNumber":23,"VerseNumber":68,"Text":"آیا آنان در این گفتار [= قرآن] نیندیشیده‌اند یا [مگر] چیزی برایشان آمده که برای نیاکانشان نیامده است؟"},{"SurahNumber":23,"VerseNumber":69,"Text":"یا پیامبرشان را [به خوبی] نشناخته‌اند و [از این روست که] او را انکار می‌کنند؟"},{"SurahNumber":23,"VerseNumber":70,"Text":"یا می‌گویند او جنون دارد؟ [نه، چنین نیست؛] بلکه [او دینِ] حق را برایشان آورده است؛ [ولی] بیشتر آنان [از روی حسادت و تعصبی که به باطل خویش دارند] حق را نمی‌پسندند [و از آن به خشم می‌آیند]"},{"SurahNumber":23,"VerseNumber":71,"Text":"اگر الله از هوس‌های آنان پیروی کند [و امورِ هستی به میلِ کافران اداره شود]، آسمان‌ها و زمین و هر ‌کس [و هر چه] در آنهاست تباه می‌گردد؛ بلکه پندشان [= قرآن] را برای آنان آورده‌ایم [که مایۀ عزت و شرفشان است]؛ ولی آنان از پندشان رویگردانند"},{"SurahNumber":23,"VerseNumber":72,"Text":"[ای پیامبر،] آیا تو از آنان [برای تبلیغ دین] پاداشی می‌طلبی؟ و حال آنکه پاداش پروردگارت [بسی] بهتر است و او بهترین روزی‌دهنده است"},{"SurahNumber":23,"VerseNumber":73,"Text":"و بی‌تردید، تو آنان را به راهی راست دعوت می‌کنی"},{"SurahNumber":23,"VerseNumber":74,"Text":"کسانی ‌که به آخرت ایمان ندارند قطعاً از این راه [راست،] منحرف شده‌اند"},{"SurahNumber":23,"VerseNumber":75,"Text":"اگر به آنان رحم کنیم و بلا و رنجی را که [از قحطی و گرسنگی] دیده‌اند از آنان بر‌طرف سازیم، بر سرکشی [و گمراهیِ] خویش پافشاری می‌کنند [و همچنان] به بیراهه می‌روند"},{"SurahNumber":23,"VerseNumber":76,"Text":"در حقیقت، [ما] آنان را به عذاب [و بلا] گرفتار ساختیم [تا بیدار شوند]؛ اما در برابر پروردگارشان فروتنی ننمودند و [به درگاهش تضرع و] زاری نکردند"},{"SurahNumber":23,"VerseNumber":77,"Text":"[آنان پیوسته چنین هستند] تا آنگاه‌ که دری از عذابِ سخت بر آنان می‌گشاییم [و چنان گرفتار ‌شوند] که [از همه جا] مأیوس گردند"},{"SurahNumber":23,"VerseNumber":78,"Text":"[ای منکرانِ قیامت،] الله ذاتی است که گوش و چشم و دل برایتان پدید آورد. چه اندک سپاس می‌گزارید"},{"SurahNumber":23,"VerseNumber":79,"Text":"و او تعالی است که شما را در زمین [آفرید و] پراکنده کرد و [روز قیامت] به سوی او جمع می‌شوید"},{"SurahNumber":23,"VerseNumber":80,"Text":"و اوست که زنده می‌کند و می‌میراند و گردشِ شب و روز از [تدبیرِ] اوست. آیا نمی‌اندیشید؟"},{"SurahNumber":23,"VerseNumber":81,"Text":"[چنین نکردند؛] بلكه آنان نیز همان [سخنانی را] گفتند كه پیشینیان مى‌گفتند"},{"SurahNumber":23,"VerseNumber":82,"Text":"گفتند: «آیا هنگامی که مردیم و خاک و استخوان شدیم، برانگیخته خواهیم شد؟"},{"SurahNumber":23,"VerseNumber":83,"Text":"بی‌تردید، این وعده را پیش از این نیز به ما و نیاکانمان داده‌اند. این [سخن، چیزی] نیست مگر [دروغ‌ها و] افسانه‌های [خیالی] پیشینیان»"},{"SurahNumber":23,"VerseNumber":84,"Text":"[ای پیامبر، به منکرانِ معاد] بگو: «اگر می‌دانید، [بگویید] زمین و هر ‌کس در آن است از آنِ کیست؟»"},{"SurahNumber":23,"VerseNumber":85,"Text":"خواهند گفت: «[همه] از آنِ الله است». بگو: «پس آیا پند نمی‌گیرید؟»"},{"SurahNumber":23,"VerseNumber":86,"Text":"بگو: «پروردگارِ هفت ‌آسمان و پروردگار عرش بزرگ کیست؟»"},{"SurahNumber":23,"VerseNumber":87,"Text":"خواهند گفت: «[همه] از آنِ الله است». بگو: «پس آیا [از الله] پروا نمی‌کنید؟»"},{"SurahNumber":23,"VerseNumber":88,"Text":"بگو: «اگر می‌دانید، [بگویید] فرمانرواییِ همه چیز به دست کیست؟ و [کیست که] پناه می‌دهد و کسی در برابر [عذابِ] او پناه‌داده نمی‌شود؟"},{"SurahNumber":23,"VerseNumber":89,"Text":"خواهند گفت: «[فرمانرواییِ همه چیز،] از آنِ الله است». بگو: «پس چگونه افسون می‌شوید [و نمی‌اندیشید]؟»"},{"SurahNumber":23,"VerseNumber":90,"Text":"[چنین نیست که کافران گمان می‌کنند] بلکه ما حق را برایشان آوردیم و یقیناً آنان دروغگو هستند"},{"SurahNumber":23,"VerseNumber":91,"Text":"الله هرگز فرزندی برنگزیده است و هیچ معبودی با او نیست. [اگر چنین بود،] آنگاه هر معبودی آنچه را آفریده بود [با خود] می‌بُرد و مسلماً برخی بر برخی دیگر برتری می‌جستند [و نظامِ هستی تباه می‌گشت]. الله از آنچه [مشرکان] توصیف می‌کنند، منزّه است"},{"SurahNumber":23,"VerseNumber":92,"Text":"او دانای نهان و آشکار است و از چیزهایی که با [وی] شریک می‌سازند برتر است"},{"SurahNumber":23,"VerseNumber":93,"Text":"بگو: «پروردگارا، اگر آن [عذابی] را که به آنان وعده داده می‌شود به من نشان می‌دهی [که شاهدش باشم]،"},{"SurahNumber":23,"VerseNumber":94,"Text":"مرا در این [عذاب‌ها، در کنارِ این] گروه ستمکار قرار نده»"},{"SurahNumber":23,"VerseNumber":95,"Text":"و قطعاً ما تواناییم که آنچه را به آنان وعده می‌دهیم، به تو نشان دهیم"},{"SurahNumber":23,"VerseNumber":96,"Text":"[ای پیامبر،] بدی را به شیوه‌ای که بهتر است، دفع کن [و ببخش و شکیبا باش]. ما به آنچه [مشرکان دربارۀ تو] توصیف می‌کنند، داناتریم"},{"SurahNumber":23,"VerseNumber":97,"Text":"و بگو: «پروردگارا، من از وسوسه‌های شیاطین به تو پناه می‌برم"},{"SurahNumber":23,"VerseNumber":98,"Text":"و پروردگارا، از اینکه آنها نزد من حاضر شوند [نیز] به تو پناه می‌برم»"},{"SurahNumber":23,"VerseNumber":99,"Text":"[کافران پیوسته بر عقیدۀ باطلشان هستند] تا هنگامی ‌که مرگ یکی از آنان فرارسد [آنگاه در حالی که] نزد پروردگار [خود ناله و زاری می‌کند، به فرشتگان] می‌گوید: «مرا [به دنیا] بازگردانید"},{"SurahNumber":23,"VerseNumber":100,"Text":"شاید در آنچه [کوتاهی نموده و] ترک کرده‌ام، کار شایسته‌ای انجام دهم». هرگز چنین نیست. بی‌تردید، این فقط سخنی است که او به زبان می‌گوید [و هرگز رفتارش تغییر نمی‌کند]؛ و تا روزی ‌که برانگیخته شوند، پشت سرشان برزخی است"},{"SurahNumber":23,"VerseNumber":101,"Text":"روزی که در صور دمیده می‌شود، هیچ ‌یک از [افتخارات خانوادگی و] پیوندهای خویشاوندی میانشان [برقرار] نخواهد بود و [از وحشتِ عذاب] از [حال] یکدیگر نمی‌پرسند"},{"SurahNumber":23,"VerseNumber":102,"Text":"و هر کس كفه ميزان [اعمال‌] وی سنگین باشد، آنان رستگارانند"},{"SurahNumber":23,"VerseNumber":103,"Text":"و هر ‌کس كفه ميزان [اعمال‌] وی سبک باشد، آنانند که به خویش زیان زده‌اند [و] در دوزخ جاودانند"},{"SurahNumber":23,"VerseNumber":104,"Text":"آتش چهره‌هایشان را می‌سوزانَد و در آنجا عبوس و زشت‌منظرند"},{"SurahNumber":23,"VerseNumber":105,"Text":"[به آنان گفته می‌شود:] «مگر نه این بود كه آیاتم بر شما خوانده مى‌شد و آنها را دروغ می‌انگاشتید؟»"},{"SurahNumber":23,"VerseNumber":106,"Text":"[در پاسخ] می‌گویند: «پروردگارا، بدبختی بر ما چیره شد و گروهی گمراه بودیم"},{"SurahNumber":23,"VerseNumber":107,"Text":"پروردگارا، ما را از این [دوزخ] بیرون آور. اگر [به کفر و نافرمانی] بازگشتیم، قطعاً ستمکاریم»"},{"SurahNumber":23,"VerseNumber":108,"Text":"[الله] می‌فرماید: «در آن [آتش] گم شوید و با من سخن نگویید"},{"SurahNumber":23,"VerseNumber":109,"Text":"گروهی از بندگانم می‌گفتند: \"پروردگارا، ایمان آوردیم؛ پس ما را ببخشای و بر ما رحم کن [که] بی‌تردید، تو بهترین بخشاینده‌ای\"؛"},{"SurahNumber":23,"VerseNumber":110,"Text":"ولی شما آنان را مسخره می‌کردید تا جایی که [سرگرم‌شدن به تمسخرِ آنان] ذکر [و عبادتِ] مرا از یادتان برد و همچنان به آنان می‌خندیدید"},{"SurahNumber":23,"VerseNumber":111,"Text":"امروز من آنان را از آن رو كه شكیبایى كردند پاداش مى‌دهم. آرى، ایشانند كه رستگارانند»"},{"SurahNumber":23,"VerseNumber":112,"Text":"[الله به دوزخیان] می‌فرماید: «چند سال در زمین به سر بردید؟»"},{"SurahNumber":23,"VerseNumber":113,"Text":"می‌گویند: «یک روز، یا بخشی از یک روز را به سر بردیم. از حسابگران [که حساب روز و سال را نگه می‌دارند] بپرس»"},{"SurahNumber":23,"VerseNumber":114,"Text":"[الله] می‌فرماید: «[آری،] اگر می‌دانستید، جز اندکی [در دنیا] به سر نبردید»"},{"SurahNumber":23,"VerseNumber":115,"Text":"آیا پنداشته‌اید که شما را بیهوده آفریده‌ایم و به سوی ما بازگردانده نمی‌شوید؟"},{"SurahNumber":23,"VerseNumber":116,"Text":"بلندمرتبه [و بزرگ] است الله [که] فرمانروای حق است. هیچ معبودی [به‌حق] جز او نیست [و] پروردگارِ عرشِ گرانقدر است"},{"SurahNumber":23,"VerseNumber":117,"Text":"و هرکس معبود دیگری با الله بخواند، یقیناً هیچ دلیلی بر [حقانیتِ] آن نخواهد داشت؛ و حسابِ او با پروردگارش خواهد بود. بی‌تردید، کافران رستگار نمی‌شوند"},{"SurahNumber":23,"VerseNumber":118,"Text":"و [ای پیامبر،] بگو: «پروردگارا، [گناهانم را] ببخشای و رحم کن و تو بهترین بخشنده‌ای»"}]}