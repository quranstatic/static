{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":68,"VerseNumber":1,"Text":"Nûn. (Ndifunga) ngosiba lokubhala nangoko (iingelosi) zikubhalayo"},{"SurahNumber":68,"VerseNumber":2,"Text":"Wena\tngobabalo\tlweNkosi\tyakho\t(Muhammad) akuphambenanga"},{"SurahNumber":68,"VerseNumber":3,"Text":"Inene okwakho ngumvuzo ongekhe usilele"},{"SurahNumber":68,"VerseNumber":4,"Text":"Kananjalo\tinene\twena\t(ungumntu)\toziphethe\tkakuhle kakhulu"},{"SurahNumber":68,"VerseNumber":5,"Text":"Ngoko ke uza kubona, nabo baza kubona"},{"SurahNumber":68,"VerseNumber":6,"Text":"Okokuba nguwuphi na kuni othwaxwa (nguSathana)"},{"SurahNumber":68,"VerseNumber":7,"Text":"Inene iNkosi yakho yiYo Eyaziyo okokuba ngubani na olahlekileyo eNdleleni yaYo, IkwayiYo Ebaziyo abakhokelelekileyo"},{"SurahNumber":68,"VerseNumber":8,"Text":"Ungawathobeli ke amaxoki"},{"SurahNumber":68,"VerseNumber":9,"Text":"Wona anqwenela ukuba ugobele ngakuwo, kanti ngawo amakagobele (ngakuwe)"},{"SurahNumber":68,"VerseNumber":10,"Text":"Kananjalo ungamthobeli nawuphi na umfungeli ongento yanto"},{"SurahNumber":68,"VerseNumber":11,"Text":"Umhlebi ohamba esasaza intlebendwane ngolunya"},{"SurahNumber":68,"VerseNumber":12,"Text":"Umthinteli wokulungileyo, ogabadelayo, ongumoni"},{"SurahNumber":68,"VerseNumber":13,"Text":"Isikhohlakali, umgqakhwe1, ongumkhohlisi ngaphezulu"},{"SurahNumber":68,"VerseNumber":14,"Text":"Ngenxa yokuba enobutyebi nabantwana"},{"SurahNumber":68,"VerseNumber":15,"Text":"Xa iiVesi zeThu zicengcelezwa kuye, uthi: “Zintsomi zabantu bakudala!”"},{"SurahNumber":68,"VerseNumber":16,"Text":"Siya kumtshisa enyhekeni yena"},{"SurahNumber":68,"VerseNumber":17,"Text":"Inene Sibalingile bona njengoko Salinga amahlulelane esitiya xa afungela ukuya kukha iziqhamo zaso ekuseni"},{"SurahNumber":68,"VerseNumber":18,"Text":"Engatsho nokuthi: “(ukuba iNkosi Ivumile).”"},{"SurahNumber":68,"VerseNumber":19,"Text":"Ke kaloku kwafika kuso apho (esitiyeni) isibetho esivela eNkosini yakho (satsha isitiya eso) esalele wona"},{"SurahNumber":68,"VerseNumber":20,"Text":"Ekuseni Yaba ngathi sivuniwe (kwasa simnyama thsuh, sele sitshe salilahle)"},{"SurahNumber":68,"VerseNumber":21,"Text":"Ke kaloku (ukuvuka kwawo amahlulelane lawo esitiya) abizana kwakusa"},{"SurahNumber":68,"VerseNumber":22,"Text":"(Esithi omnye komnye): “Yiya kwakusekusasa ezityalweni zakho xa usiya kukha iziqhamo.”"},{"SurahNumber":68,"VerseNumber":23,"Text":"Aphuma ke ethethela phantsi"},{"SurahNumber":68,"VerseNumber":24,"Text":"(Esithi): “Akuyi kungena kuni nawuphi na umntu olihlwempu namhlanje"},{"SurahNumber":68,"VerseNumber":25,"Text":"Ahamba ke kusekwangoko ngokuzimisela, ezicingela ukuba anamandla (okuthintela wonke ubani okanye amahlwempu anokuthi athabathe iziqhamo zesitiya sawo)"},{"SurahNumber":68,"VerseNumber":26,"Text":"Kodwa athi esakusibona athi: “Inene thina siselahlekweni"},{"SurahNumber":68,"VerseNumber":27,"Text":"Ngapha koko sibandezelekile!”"},{"SurahNumber":68,"VerseNumber":28,"Text":"Oyena uthobekileyo kuwo wathi: “Andikhanga nditsho na kuwe ukuba zukisa (uAllâh)?”"},{"SurahNumber":68,"VerseNumber":29,"Text":"Bathi (omnye komnye): “Uzuko malube kwiNkosi yethu, inene thina sibe singabenzi bobubi.”"},{"SurahNumber":68,"VerseNumber":30,"Text":"Ke kaloku (baqalisa) ukusondelelana begxekana"},{"SurahNumber":68,"VerseNumber":31,"Text":"Bathi: “Yeha kuthi, inene thina sibe ngabagabadeli"},{"SurahNumber":68,"VerseNumber":32,"Text":"Mhlawumbi iNkosi yethu Iya kusinika into engcono kunaso, inene thina eNkosini yethu singabaneminqweno.”"},{"SurahNumber":68,"VerseNumber":33,"Text":"Saba njalo ke isohlwayo (seli hlabathi) nesohlwayo selizayo esingaphaya, ukuba bebesazi"},{"SurahNumber":68,"VerseNumber":34,"Text":"Inene\tokwabenzi\tbokulungileyo\tyiMiyezo\tyolonwabo eseNkosini yabo"},{"SurahNumber":68,"VerseNumber":35,"Text":"Ingaba Siza kuphatha amaMuslim njengezaphula- mthetho na"},{"SurahNumber":68,"VerseNumber":36,"Text":"Kwenzeka ntoni na kuni? Kanti lunjani na ugwebo lwenu"},{"SurahNumber":68,"VerseNumber":37,"Text":"Okanye mhlawumbi ninesibhalo enifunda sona"},{"SurahNumber":68,"VerseNumber":38,"Text":"Eniza kufumana konke enikunqwenelayo (ngaso)"},{"SurahNumber":68,"VerseNumber":39,"Text":"Okanye nineminqophiso (esisibophelelo) kuThi, eqhuba iye kuma kwiMini yoVuko, (ekubonakala) okokuba niya kuba noko nigwebe ukuba nibe kuko"},{"SurahNumber":68,"VerseNumber":40,"Text":"Babuze okokuba nguwuphi na apha kubo oza kukumela ngenene oko"},{"SurahNumber":68,"VerseNumber":41,"Text":"Okanye mhlawumbi banamahlulelane? Mabeze namahlulelane abo kaloku ukuba bathetha inyaniso"},{"SurahNumber":68,"VerseNumber":42,"Text":"NgeMini ubuqu buka-Allâh buya kutyhileka, ke kaloku baya kubizwa ukuba beze kuqubuda (kuAllâh) kodwa (abahanahanisi) abayi kukwazi ukukwenza oko"},{"SurahNumber":68,"VerseNumber":43,"Text":"Amehlo abo aya kuthotyelwa phantsi, bathiwe wambu kukuhlazeka; kaloku babedla ngokubizwa ukuba beze kuqubuda (emthandazweni) besenempilo entle (ehlabathini)"},{"SurahNumber":68,"VerseNumber":44,"Text":"Ndiyeke ke Mna (Muhammad Ndiqubisane) nalowo uyiphikayo le ntetho (i’Kur’ân), Thina Siya kumana ukubakhokelela apho bangaziyo"},{"SurahNumber":68,"VerseNumber":45,"Text":"Yaye Ndiya kubanika ixesha, inene elaM icebo liqinile"},{"SurahNumber":68,"VerseNumber":46,"Text":"Makube mhlawumbi ubabiza intlawulo (ngalo Myalezo) ekucaca okokuba bazifumanisa benetyala elingumthwalo kubo"},{"SurahNumber":68,"VerseNumber":47,"Text":"Okanye mhlawumbi banolwazi lokungabonwayo, abalubhala phantsi"},{"SurahNumber":68,"VerseNumber":48,"Text":"Yiba nomonde ke wena ngesigqibo seNkosi yakho, ungabi njengomfo wentlanzi (uYûnus) xa wakhwazayo ekwimo yonxunguphalo"},{"SurahNumber":68,"VerseNumber":49,"Text":"Ukuba kwakungekho ngenxa yenceba eyavela eNkosini yakhe eyamgubungelayo, ngewayejulwe elunxwemeni oluze enokusoleka"},{"SurahNumber":68,"VerseNumber":50,"Text":"Ke kaloku iNkosi yakhe yamkhetha yamenza ilungisa"},{"SurahNumber":68,"VerseNumber":51,"Text":"Inene abo bangakholwayo bebengakwenza utyibilike ngamehlo abo (ngendlela abakujonga ngayo) xa besiva umyalezo kananjalo bathi, “Inene yena ushiywe ziingqondo.”"},{"SurahNumber":68,"VerseNumber":52,"Text":"Kodwa akunto yimbi oku ngaphandle kokuba sisikhumbuzi emazweni"}]}