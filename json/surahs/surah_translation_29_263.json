{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":29,"VerseNumber":1,"Text":"၁။\t''အလိ(ဖ်)လာမ်မီး(မ်)''။"},{"SurahNumber":29,"VerseNumber":2,"Text":"၂။\tအကျွနု်ပ်တို့သည် ယုံကြည်ကြပါသည်ဟု ဆိုရုံမျှနှင့် လူသားတို့အား မစမ်းသပ်ပဲ ချမ်းသာသုခတွင် စံစားစေတော် မူမည်ဟု သူတို့ထင်မှတ်ကြသလော။"},{"SurahNumber":29,"VerseNumber":3,"Text":"၃။\tမှတ်သားကြလော့၊ ငါသည် သင်တို့ထက်ရှေးကျသောလူဟောင်းများကို စုံစမ်းတော်မူ၏၊ ဤနည်းအားဖြင့် အလ္လာဟ်အရှင်မြတ်သည် ဟုန်မဆောင်သူများနှင့် ယုံကြည်ဟန်ဆောင်သူများကို ခြားနားသိတော်မူ၏။"},{"SurahNumber":29,"VerseNumber":4,"Text":"၄။\tသို့မဟုတ်မကောင်းမှုကျူးလွန်သူတို့သည် ငါအရှင်မြတ်အထံတော်မှ လွတ်အောင် ပြေးနိုင်မည်ဟု အထင်ရှိ ကြသလော၊ သူတို့ကြံစည်ဆုံးဖြတ်သမျှသည် သူတို့အတွက် မကောင်းမှုသာဖြစ်၏။"},{"SurahNumber":29,"VerseNumber":5,"Text":"၅။\tအကြင်သူသည် အလ္လာဟ်အရှင်မြတ်ကို မျက်ဝါးထင်ထင်ဖူးမြင်ဖို့ရာ မျှော်လင့်အ့ံ၊ ထိုသူအား အရှင်မြတ်၏ စစ်ကြောစီရင်တော်မူခြင်းမှာ အမှန်ပင်နီးကပ်လာသည်ကို သိစေလော့၊ အရှင်မြတ်သည် အရာရာကို အကြွင်းမဲ့ ကြားတော်မူသောအရှင်၊ သိတော်မူသောအရှင်ဖြစ်တော်မူ၏။"},{"SurahNumber":29,"VerseNumber":6,"Text":"၆။\tထို့အပြင်အကြင်သူသည် ကြိုးစားအားထုတ်အ့ံ၊ ထိုုသူသည် မိမိအဖို့သာ ကြိုးစားသည်မည်၏၊ အကြောင်းမူကား အလ္လာဟ်အရှင်မြတ်သည် မိမိ၏ဘဏ္ဍာတော်များအား လုံးဝမှီခိုတော်မမူချေ။"},{"SurahNumber":29,"VerseNumber":7,"Text":"၇။\tအကြင်သူတို့သည် ယုံကြည်၍ ကုသိုလ်ကောင်းမှုပြုကျင့်အ့ံ၊ ငါသည် ထိုသူအား သူတို့၏ အကုသိုလ်မကောင်းမှု ကို လျော်ပစ်၍ မြင့်မြတ်သောကောင်းမှု၏ အကျိုးသုခကို ပေးသနားတော်မူမည်။"},{"SurahNumber":29,"VerseNumber":8,"Text":"၈။\tငါသည် လူသားအား မိမိ၏မိဘနှစ်းပါးကို သနားကြင်နာရမည်ဟု ပညတ်တော်မူ၏၊ သို့သော်သူတို့က သင့်အား မိမိမသိသောအရာတို့ကို ငါနှင့်တွဲဖက်ရှိခိုးပူဇော်ခိုင်းသော် သင်သည် သူတို့စကားကို နားမထောင်လင့်၊ သင်တို့ အားလုံးသည် ငါ့အထံတော်သို့ ပြန်လာကြရမည်သာတည်း၊ ထိုအခါသင်တို့အား သင်တို့ပြုကျင့်လေ့ရှိသော အရာများကို ငါမိန့်ကြားတော်မူလတ့ံ။"},{"SurahNumber":29,"VerseNumber":9,"Text":"၉။\tထို့အပြင်အကြင်သူတို့သည် ယုံကြည်၍ ကုသိုလ်ကောင်းမှုပြုကျင့်အ့ံ၊ ငါသည် ထိုသူတို့အား သူတော်စင်တို့ ဘောင်တွင် အမှန်ပင်ပါဝင်စေတော်မူမည်။"},{"SurahNumber":29,"VerseNumber":10,"Text":"၁ဝ။\tလူသားတို့တွင် အကျွနု်ပ်တို့သည် အလ္လာဟ်အရှင်မြတ်အား ယုံကြည်ပါ၏ဟု ဆိုသူရှိ၏၊ သို့သော်အကယ်၍ ငါအလ္လာဟ်အရှင်မြတ်အတွက် သူ့အား အနစ်နာခံစေလျှင် သူသည် လူသားတို့၏ ညှင်းဆဲနှိပ်စက်မှုကို အလ္လာဟ် အရှင်မြတ်ပေးတော်မူသောအပြစ်ဒဏ်ဟု ထင်မှား၏၊ ထို့နောက်သင်၏ အရှင်သခင်အထံတော်မှ အောင်နိုင်ခြင်း ကျရောက်လာသောအခါ သူတို့က ရှင်မိုဟမ္မဒ်၊ အကျွနု်ပ်တို့သည် သင်နှင့်ထက်ကြပ်မကွာအတူတကွမုချရှိကြ၏၊ အလ္လာဟ်အရှင်မြတ်သည် မိမိ၏ ကျေးကျွန်တို့၏ စိတ်နှလုံးအတွင်း ရှိရှိသမျှကို အကြွင်းမဲ့သိတော်မူသည် မဟုတ်လော။"},{"SurahNumber":29,"VerseNumber":11,"Text":"၁၁။\tအကယ်စင်စစ်အလ္လာဟ်အရှင်မြတ်သည် ယုံကြည်သူတို့ကို မုချသိတော်မူ၏၊ ယုံကြည်ဟန်ဆောင်သူတို့ကိုလည်း အမှန်သိတော်မူ၏။"},{"SurahNumber":29,"VerseNumber":12,"Text":"၁၂။\tမိစ္ဆာဒိဋ္ဌိတို့က ယုံကြည်သူတို့အား ဟယ်-အချင်းတို့၊ ငါတို့အယူဝါဒကို လိုက်နာကျင့်ကြံလော့၊ ငါတို့သည် သင်တို့အစား သင်တို့၏အပြစ်ကို မုချဧကန်ခံကြမည်ဟု ဆိုကြ၏၊ သူတို့သည် သူတို့၏အပြစ်အနည်းငယ်မျှ မခံနိုင်ကြချေ၊ မှတ်သားကြလော့၊ သူတို့သည် မုသားကောင်များဖြစ်ကြ၏။"},{"SurahNumber":29,"VerseNumber":13,"Text":"၁၃။\tသို့သော်ထိုသူတို့သည် မိမိတို့၏ဝန်ထုပ်ဝန်ပိုးများကို ထမ်းဆောင်ကြရမည်၊ မိမိတို့ဝန်ထုပ်အပြင် အခြားအထုပ် အပိုးများကိုလည်း မုချဧကန်ထမ်းဆောင်ကြရမည်၊ ထို့အပြင်ရှင်ပြန်ထမြောက်ရသောနေ့တော်ကြီး၌ သူတို့သည် ၎င်းတို့ဖန်တီးသောအမှုများနှင့်စပ်လျဉ်း၍ စစ်ကြောစီရင်တော်မူခြင်းကို အမှန်အကန်ခံကြရလိမ့်မည်။"},{"SurahNumber":29,"VerseNumber":14,"Text":"၁၄။\tငါသည် တမန်တော်နူဟိုအား သူ၏အမျိုးသားတို့ထံ ငါ၏ တမန်တော်အဖြစ်ဖြင့် မုချစေလွှတ်တော်မူ၏၊ သူ သည် ထိုသူများနှင့်အတူတကွ နှစ်ပေါင်းတစ်ထောင်တွင် ငါးဆယ်လျော့တိုင်အောင်နေ၏၊ ထို့နောက်သူတို့သည် အကုသိုလ်မကောင်းမှုကျူးလွန်သူများဖြစ်သောကြောင့် သူတို့ကို ရေမျို၏။"},{"SurahNumber":29,"VerseNumber":15,"Text":"၁၅။\tထိုအခါငါသည် တမန်တော်နူဟိုကိုလည်းကောင်း၊ သူနှင့်အတူ သင်္ဘောပေါ်ရှိသူတို့ကိုလည်းကောင်း၊ ကယ်ဆယ် တော်မူ၏၊ ဤအဖြစ်အပျက်ကို လူသားအပေါင်းတို့အဖို့အရာ နိမိတ်လက္ခဏာအ့ံဖွယ်တော်တစ်ပါးဖြစ်စေ တော်မူ၏။"},{"SurahNumber":29,"VerseNumber":16,"Text":"၁၆။\tထို့အပြင်တမန်တော်အေဗရာဟမ်၊ မှတ်သားကြလော့၊ သူသည် မိမိအမျိုးသားတို့အား ဤသို့ဟောကြား၏၊ ဟယ်-အချင်းတို့၊ အလ္လာဟ်အရှင်မြတ်အား ကိုးကွယ်ကြလော့၊ အရှင်မြတ်၏ အမှုတော်ကို ကျေကုန်အောင် ထမ်းဆောင်ကြလော့၊ ဤအကျင့်အကြံသည် သင်တို့အဖို့ သာလွန်မွန်မြတ်၏၊ သင်တို့သိလျှင် တော်လေစွ။"},{"SurahNumber":29,"VerseNumber":17,"Text":"၁၇။\tသင်တို့သည် အလ္လာဟ်အရှင်မြတ်အစား ရုပ်ပွားဆင်းတုများကိုသာ ရှိခိုးပူဇော်ကြ၏၊ သင်တို့သည် မိစ္ဆာဝါဒကိုသာ ဖန်တီးကြ၏၊ မှတ်သားကြလော့၊ အလ္လာဟ်အရှင်မြတ်အစား သင်တို့ကိုးကွယ်သောဘုရားတုများသည် သင်တို့ အတွက် ရိက္ခာဥစ္စာမပိုင်ချေ၊ ထို့ကြောင့်သင်တို့သည် မိမိတို့ရိက္ခာပစ္စည်းကို အလ္လာဟ်အရှင်မြတ်အထံတော် မှာသာ ရှာမီးကြလော့၊ အရှင်မြတ်အား ကိုးကွယ်ကြလော့၊ အရှင်မြတ်အား ကျေးဇူးတင်ကြလော့၊ အကြောင်း မူကား သင်တို့ကို အရှင့်အထံတော်သို့ ပြန်ပို့မည်သာတည်း။"},{"SurahNumber":29,"VerseNumber":18,"Text":"၁၈။\tသို့သော်သင်တို့သည် ငြင်းဆန်ကြလျှင် သင်တို့အလျင်ရှေးလူမျိုးဟောင်းများစွာတို့သည်လည်း ငြင်းပယ်ကြ၏၊ တမန်တော်မှာမူကား တရားဒေသနာတော်ကို ထင်ထင်ရှားရှားဟောကြားဖို့ရာဖြစ်၏။"},{"SurahNumber":29,"VerseNumber":19,"Text":"၁၉။\tအလ္လာဟ်အရှင်မြတ်သည် စတင်ဖန်ဆင်းတော်မူ၏၊ နောက်ထပ်တဖန်ဖန်ဆင်းတော်မူမည်ကို သူတို့သည် မသိ မမြင်ကြသလော၊ ၎င်းဖန်ဆင်းတော်မူခြင်းသည် အလ္လာဟ်အရှင်မြတ်အဖို့အရာ အလွန်လွယ်ကူ၏။"},{"SurahNumber":29,"VerseNumber":20,"Text":"၂ဝ။\tတမန်တော်မိုဟမ္မဒ်၊ သင်ဟောကြားလော့၊ ဟယ်-အချင်းတို့၊ သင်တို့သည် ကမ္ဘာမြေပေါ်ဝယ် လှည့်လည် သွားလာ၍ အရှင်မြတ်သည် ဖန်ဆင်းမှုကို မည်သို့စတင်စီရင်တော်မူသည်၊ နောင်ကိုလည်း မည်သို့ထပ်မံဖန်ဆင်း တော်မူသည်တို့ကို ကြည့်ရှုလော့၊ အလ္လာဟ်အရှင်မြတ်သည် အရာရာကို ပြုစွမ်းနိုင်တော်မူ၏။"},{"SurahNumber":29,"VerseNumber":21,"Text":"၂၁။\tအလ္လာဟ်အရှင်မြတ်သည် အပြစ်ဒဏ်ခတ်လိုတော်သောသူကို ဒဏ်ခတ်တော်မူ၏၊ အလိုတော်ရှိသူကို ကောင်းကြီးမင်္ဂလာပေးသနားတော်မူ၏၊ သင်တို့အလုံးစုံသည် အရှင်မြတ်အထံတော်သို့ ပြန်ကြရမည်သာတည်း။"},{"SurahNumber":29,"VerseNumber":22,"Text":"၂၂။\tကမ္ဘာမြေပြင်ပေါ်၌လည်းကောင်း၊ မိုးကောင်းကင်၌လည်းကောင်း၊ သင်တို့သည် အလ္လာဟ်အရှင်မြတ်ထံမှ လွတ်အောင် မပြေးနိုင်ချေ၊ ထို့အပြင်အလ္လာဟ်အရှင်မြတ်မှတပါး သင်တို့၌ အဆွေခင်ပွန်းသော်လည်းကောင်း၊ ကူညီရိုင်းပင်းသူသော်လည်းကောင်း မရှိချေ။"},{"SurahNumber":29,"VerseNumber":23,"Text":"၂၃။\tအကြင်သူတို့သည် အလ္လာဟ်အရှင်မြတ်၏ နှုတ်ကပတ်တော်များကိုလည်းကောင်း၊ အရှင်မြတ်အား တွေ့ဆုံ ဖူးမြော်ရမည်ကိုလည်းကောင်း၊ မယုံကြည်အ့ံ၊ ထိုသူတို့၌ ငါ၏ ကောင်းကြီးမင်္ဂလာတော်ကို မျှော်လင့်စရာမရှိချေ၊ ထိုသူများအတွက် နာကျင်ဖွယ်သောအပြစ်ဒဏ်ရှိ၏။"},{"SurahNumber":29,"VerseNumber":24,"Text":"၂၄။\tသို့သော်တမန်တော်၏ အမျိုးသားများက သူ့ုကို သတ်ပစ်ကြလော့(သို့မဟုတ်) မီးရှို့ပစ်ကြလော့ဟုသာ ပြန်ပြော ကြ၏၊ ထိုအခါအလ္လာဟ်အရှင်မြတ်သည် သူ့အား မီးမသန်းစေပဲ ကယ်နှုတ်တော်မူ၏၊ မှတ်သားကြလော့၊ ဤအကြောင်းအရာများတွင် ယုံကြည်သူတို့အဖို့ နိမိတ်လက္ခဏာအ့ံဖွယ်များအမှန်ပင်ပါရှိ၏။"},{"SurahNumber":29,"VerseNumber":25,"Text":"၂၅။\tတမန်တော်က ဟယ်-အချင်းတို့၊ သင်တို့သည် အလ္လာဟ်အရှင်မြတ်အစား ဆင်းတုများကို ခဝပ်ကိုးကွယ်ကြ၏၊ သင်တို့အချင်းချင်းသည် ဤဘဝအတွက်သာဖြစ်၏၊ ထို့နောက်ရှင်ပြန်ထမြောက်ရသောနေ့တော်ကြီး၌ သင်တို့ သည် အချင်းချင်တစ်ဦးကို တစ်ဦးက ငြင်းပယ်ကျိန်ဆဲကြလတ့ံ၊ ထို့အပြင်သင်တို့၏ဗိမာန်သည်ကား အဝီစိ ငရဲမီးဖြစ်၏၊ သင်တို့၌ ကယ်ဆယ်စောင်မသူများရှိမည်မဟုတ်ချေဟု ပြောကြား၏။"},{"SurahNumber":29,"VerseNumber":26,"Text":"၂၆။\tထို့အပြင်လွဒ်သည် သူ၌ ယုံကြည်၏၊ တမန်တော်အေဗရာဟမ်က ဟယ်-လွဒ်၊ မှတ်သားလော့၊ ငါသည် မိမိ၏ အရှင်သခင်အထံတော်သို့ ထွက်ပြေးသူဖြစ်၏၊ မှတ်သားလော့၊ အရှင်မြတ်၊ အရှင်မြတ်သာလျှင် အနန္တ တန်ခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ၏။"},{"SurahNumber":29,"VerseNumber":27,"Text":"၂၇။\tထို့အပြင်ငါအရှင်မြတ်သည် အေဗရာဟမ်အား အစ်စဟတ်(က်)နှင့် ယာကူး(ဗ်)ကို ပေးသနားတော်မူ၏၊ ထို့အပြင် သူမှ ဆင်းသက်ပေါက်ပွားသောသားမြေးတို့အထဲတွင် တမန်တော်ရာထူးနှင့် ကျမ်းတော်မြတ်ကို တည်ထားတော် မူ၏၊ ထို့အပြင်ငါသည် တမန်တော်အေဗရာဟမ်အား ဤလောကတွင် သူ၏ဆုကို ပေးတော်မူ၏၊ မှတ်သား ကြလော့၊ နောင်တမလွန်ဘဝ၌ သူသည် သူတော်သူမြတ်တို့ဘောင်တွင် အမှန်ပင်ပါဝင်၏။"},{"SurahNumber":29,"VerseNumber":28,"Text":"၂၈။\tတဖန်တမန်တော်လွဒ်၊ မှတ်သားကြလော့၊ သူသည် မိမိအမျိုးသားတို့အား မှတ်သားကြလော့၊ သင်တို့အလျင် လာသောလူဟောင်းတို့မပြုကျင့်ခဲ့သောကာမရာဂညစ်ညမ်းမှုကို သင်တို့သည် ပြုကြ၏။"},{"SurahNumber":29,"VerseNumber":29,"Text":"၂၉။\tအကြောင်းမူကားသင်တို့သည် ယောက်ျားအချင်းချင်းမေထုံအမှုကို ပြုကြသည်မဟုတ်လော၊ သင်တို့သည် ခရီးသွားရာလမ်းကို ဖျက်ဆီးသည်မဟုတ်လော၊ သင်တို့သည် မိမိတို့အစည်းအဝေးများ၌ လွန်စွာညစ်ညမ်း ကြသည်မဟုတ်လောဟု ပြော၏၊ သို့သော်သူ၏အမျိုးသားတို့က ဤသို့သာတုံ့ပြန်ပြောဆိုကြ၏၊ သင်အမှန် ဆိုသူဖြစ်ပါလျှင် အလ္လာဟ်အရှင်မြတ်၏ အပြစ်ဒဏ်ကို အကျွနု်ပ်တို့ထံ ယူဆောင်ခဲ့လော့။"},{"SurahNumber":29,"VerseNumber":30,"Text":"၃ဝ။\tထိုအခါတမန်တော်လွဒ်က အို-အကျွနု်ပ်၏ အရှင်သခင်၊ မတရားညစ်ညမ်းမှုကို ပွားများနေသူတို့ကို အကျွနု်ပ် အား အောင်စေတော်မူပါဟု ဆုတောင်းပဌနာပြု၏။"},{"SurahNumber":29,"VerseNumber":31,"Text":"၃၁။\tထို့အပြင်ငါ၏ ကောင်းကင်တမန်တော်တို့သည် တမန်တော်အေဗရာဟမ်ထံသို့ သတင်းကောင်းကို ယူဆောင် လာ၍ အို-တမန်တော်သခင်၊ အကျွနု်ပ်တို့သည် ထိုမြို့ရွာနယ်ပယ်ကို မုချဖျက်ဆီးတော့မည်၊ အကြောင်းမူကား ထိုဒေသတွင် မှီတင်းနေထိုင်သူတို့သည် မတရားမှုကျူးလွန်သူများဖြစ်ကြ၏ဟု ဆိုကြ၏။"},{"SurahNumber":29,"VerseNumber":32,"Text":"၃၂။\tထိုအခါအေဗရာဟမ်က မှတ်သားကြလော့၊ တမန်တော်လွဒ်သည် ထိုအရပ်တွင်ရှိ၏ဟု ပြော၏၊ ကောင်းကင် တမန်တော်တို့ပြန်ပြောသည်မှာ တမန်တော်၊ အကျွနု်ပ်တို့သည် သူ၏မိန်းမမှတပါး သူနှင့်တကွ သူ့အိမ်သူ အိမ်သားတို့ကို ကယ်တင်ကြရပါမည်၊ သူ၏မိန်းမသည် ထိုအရပ်တွင် ကျန်ရစ်သူတို့အထဲတွင် ပါဝင်ပါ၏ဟု ပြော၏။"},{"SurahNumber":29,"VerseNumber":33,"Text":"၃၃။\tထို့အပြင် ငါ၏ ကောင်းကင်တမန်တော်တို့သည် တမန်တော်လွဒ်ထံသို့ ရောက်ရှိသောအခါ သူသည် ထို ကောင်းကင်တမန်တော်တို့အတွက် စိတ်ညစ်၏၊ သူသည် တမန်တော်တို့ကို မစောင့်ရှောက်မကာကွယ်နိုင်သော ကြောင့်တည်း၊ သို့သော်ကောင်းကင်တမန်တော်တို့က အို-တမန်တော်သခင်၊ စိတ်မတုန်လှုပ်ပါလင့်၊ စိတ်မပူ ဆွေးပါလင့်၊ အကျွနု်ပ်တို့သည် သခင်၏ကြင်ယာတော်မှတပါး သခင်နှင့်တကွ အိမ်သူအိမ်သားအားလုံးကို ကယ်နှုတ်ယူရပါမည်၊ သခင်၏ကြင်ယာတော်မူကား ကျန်ရစ်သူတို့ဘောင်တွင် ပါဝင်ပါ၏။"},{"SurahNumber":29,"VerseNumber":34,"Text":"၃၄။\tအို-တမန်တော်သခင်၊ ဤအရပ်ဒေသသူဒေသသားတို့သည် မတော်မတရားဒုစရိုက်အညစ်အညမ်းတို့ကို ကျူးလွန်ပြုကျင့်သောကြောင့် အကျွနု်ပ်တို့သည် ထိုသူယုတ်မာတို့အပေါ်သို့ ကောင်းကင်မှ ပြင်းထန်သောအမျက် ဒေါသကို ပစ်ချကြပါမည်ဟု ပြောကြ၏။"},{"SurahNumber":29,"VerseNumber":35,"Text":"၃၅။\tဉာာဏ်ပညာရှိသူတို့အဖို့ ငါသည် ဤအဖြစ်အပျက်၌ ထင်ရှားသောအတိတ်နိမိတ်လက္ခဏာတော်တစ်ပါးထားခဲ့ တော်မူ၏။"},{"SurahNumber":29,"VerseNumber":36,"Text":"၃၆။\tထို့အပြင်မဒယန်မြို့သူမြို့သားတို့ထံ သူတို့၏သားချင်းတမန်တော်ရှုအိုက်ဗ်ကို ငါစေလွှတ်တော်မူ၏၊ သူဟောကြား သည်မှာ ဟယ်-အချင်းတို့၊ အလ္လာဟ်အရှင်မြတ်အား ကိုးကွယ်ကြလော့၊ နောက်ဆုံးနေ့တော်ကြီးကို မျှော်လင့် ကြလော့၊ မြေပေါ်၌ ပျက်စီးမှုများပြားသောအကုသိုလ်မကောင်းမှုကို မပြုကြလင့်ဟု ပြော၏။"},{"SurahNumber":29,"VerseNumber":37,"Text":"၃၇။\tသို့သော်ထိုမြို့နေလူတို့သည် တမန်တော်ကို မယုံကြည်ငြင်းဆန်ကြ၏၊ ထိုအခါအလွန်ပြင်းထန်ကြောက်မက်ဖွယ် သောမြေငလျင်လှုပ်၏၊ နံနက်မိုးသောက်သောအခါ ထိုသူတို့အား မိမိတို့တိုက်တာအိမ်ရာအတွင်း၌ ကျွမ်းထိုး မှောက်ခုံသေကြေပျက်စီးလျက် တွေ့ရ၏။"},{"SurahNumber":29,"VerseNumber":38,"Text":"၃၈။\tထို့အပြင်အားဒ်နှင့် စမုဒ်လူမျိုးစုများ သူတို့၏ ကြွင်းကျန်ယိုယွင်းသောအဆောက်အအုံများမှ သူတို့သည် အဘယ်ဘဝသို့ ဆိုက်ရောက်ကြသည်ကို သင်တို့ကောင်းစွာသိနိုင်၏၊ ရှိုင်တန်မာရ်နတ်သည် သူတို့အား မိမိတို့ ပြကျင့်မှုများကို အကောင်းထင်မှတ်စေ၏၊ လမ်းမှန်မှ တားဆီးထား၏၊ ထိုသူများသည် ဉာာဏ်ပညာထက်မြက် သော်လည်း လှည့်စားခြင်းကို ခံကြရ၏။"},{"SurahNumber":29,"VerseNumber":39,"Text":"၃၉။\tထို့အပြင်ကာရွန်၊ ဖွာရောနှင့်ဟာမန်၊ တမန်တော်မူစာတို့ထံသို့ အလ္လာဟ်၏ အချုပ်အခြာအာဏာကို ထောက်ခံ သော၊ ထင်ရှားခိုင်မာသောသက်သေခံချက်များကို ယူဆောင်လာ၏၊ သို့သော် သူတို့သည် ကမ္ဘာမြေပေါ်၌ ဝါကြွားထောင်လွှားသူများဖြစ်ကြ၏၊ သူတို့သည် ငါ့အထံတော်မှ လွတ်အောင်ပြေးနိုင်သူများမဟုတ်ချေ။"},{"SurahNumber":29,"VerseNumber":40,"Text":"၄ဝ။\tထို့ကြောင့်ငါအရှင်မြတ်သည် တစ်ယောက်စီကို သူ၏ပြစ်မှုအတွက် ဖမ်းဆီးတော်မူသည်၊ သူတို့အနက်သူ့အပေါ် သို့ ငါ လေနီကြမ်းလွှတ်တော်မူ၏၊ သူတို့အနက်ကြောက်မက်ဖွယ်သောအသံကြီးဖမ်းဆီးခံရသူလည်း ရှိ၏၊ သူတို့အနက် ငါမြေမျိုစေတော်မူခြင်းခံရသူလည်းရှိ၏၊ ငါရေမျိုစေတော်မူခြင်းခံရသူလည်း ရှိ၏၊ အလ္လာဟ်အရှင် မြတ်သည် သူတို့ကို မတရားပြစ်မှားတော်မူသည်မဟုတ်ချေ၊ သို့သော်သူတို့သည် မိမိကိုယ်ကို မိမိပြစ်မှားကြ၏။"},{"SurahNumber":29,"VerseNumber":41,"Text":"၄၁။\tအလ္လာဟ်အရှင်မြတ်မှတပါး အခြားကိုးကွယ်သူရှာသောသူတို့၏ပမာကို ဆိုသော် ထိုသူတို့အတွက် မိမိအတွက် အိမ်ဆောက်သောပင့်ကူနှင့်တူ၏၊ မှတ်သားကြလော့၊ အိမ်အပေါင်းတို့တွင် အပျော့ဆုံး၊အပျက်လွယ်ဆုံးသောအိမ် သည်ကား ပင့်ကူအိမ်ဖြစ်၏၊ ဤအကြောင်းကို သူတို့သိလျှင် တော်လေစွ။"},{"SurahNumber":29,"VerseNumber":42,"Text":"၄၂။\tမှတ်သားကြလော့၊ အလ္လာဟ်အရှင်မြတ်သည် မိမိအစား သူတို့သည် အဘယ်အရာကို ကိုးကွယ်သည်ကို အကြွင်းမဲ့သိတော်မူ၏၊ အရှင်မြတ်သည် အနန္တတန်းခိုးတော်သခင်၊ သဗ္ဗညုတဉာာဏ်တော်ရှင်ဖြစ်တော်မူ၏။"},{"SurahNumber":29,"VerseNumber":43,"Text":"၄၃။\tငါသည် ဤဥပများကို လူသားတို့အတွက် စီရင်တော်မူ၏၊ သို့သော်သူတို့အနက်ပညာရှိတို့မှတပါး မည်သူမျှ ထိုဥပမာများ၏ ဆိုလိုချက်အဓိပ္ပါယ်ကို နားလည်ကြမည်မဟုတ်ချေ။"},{"SurahNumber":29,"VerseNumber":44,"Text":"၄၄။\tအလ္လာဟ်အရှင်မြတ်သည် မိုးကောင်းကင်နှင့်တကွ ကမ္ဘာမြေကြီးကို မုချဖန်ဆင်းတော်မူ၏၊ မှတ်သားကြလော့၊ ဤအကြောင်းအရာတွင် ယုံကြည်သူတို့အတွက် နိမိတ်လက္ခဏာအ့ံဖွယ်တော်တစ်ပါးရှိ၏။"},{"SurahNumber":29,"VerseNumber":45,"Text":"၄၅။\tတမန်တော်၊ သင်၏နှလုံးအိမ်တွင် ထင်ရှားစေခြင်းဖြင့် ချပေးသနားတော်မူသောကျမ်းမြတ်ကုရ်အာန်ကို ဖတ်ရွတ် လော့၊ အရှင့်ဆွလဝသ်၌ တည်တ့ံခိုင်မြဲလော့၊ မှတ်သားလော့၊ ဆွလဝသ်ပြုခြင်းသည် မတရားဆိုးသွမ်းမှုနှင့် ကာမယုတ်ည့ံမှုတို့မှ လူသားကို ကာကွယ်ထား၏၊ သို့သော်အလ္လာဟ်အရှင်မြတ်ကို အာရုံပြုခြင်းသည် သာလွန် အရေးကြီး၏၊ အလ္လာဟ်အရှင်မြတ်သည် သင်တို့ပြုသမျှကို သိတော်မူ၏။"},{"SurahNumber":29,"VerseNumber":46,"Text":"၄၆။\tအို-ယုံကြည်သူအပေါင်းတို့၊ သင်တို့သည် ရှေးကျမ်းတော်ကြီးများကို ယုံကြည်သူတို့နှင့် တရားစကားအငြင်းအခုံ မပြုကြလင့်၊ သို့သော်သူတို့အနက် မတရားမှုကို ပြုကျင့်သူတို့အား တရားရရှိစေရန် ဆွေးနွေးဟောပြောကြလော့၊ ထို့အပြင်သင်တို့က ဟယ်-အချင်းတို့၊ အကျွနု်ပ်တို့သည် သင်တို့နှင့် မိမိတို့ထံချပေးသနားတော်မူသောကျမ်းတော် အသီးသီးကို ယုံကြည်ကြ၏၊ အကျွနု်ပ်တို့၏ အရှင်သခင်နှင့် သင်တို့၏ အရှင်သခင်သည် တစ်ဆူတည်းဖြစ်တော် မူ၏၊ အကျွနု်ပ်တို့သည် အလ္လာဟ်အရှင်မြတ်အား ကျိုးနွံနာခံကြ၏။"},{"SurahNumber":29,"VerseNumber":47,"Text":"၄၇။\tတမန်တော်၊ ထိုနည်းတူငါသည် သင့်ထံသို့ ကျမ်းမြတ်ကုရ်အာန်ကို ချပေးသနားတော်မူ၏၊ ထို့အပြင်ရှေးလွန်လေ ပြီးသောအခါ၌ ကျမ်းတော်မြတ်နှင့် ချီးမြှောက်ခြင်းခံရသူတို့သည် ကုရ်အာန်ကျမ်းတော်ကို သက်ဝင်ယုံကြည် ကြလိမ့်မည်၊ မယုံကြည်သူတို့မှတပါး မည်သူတစ်စုံတစ်ယောက်မှ ငါ၏ကျမ်းဂန်တော်ကို တွန်းလှန်ဖယ်ရှား ကြမည်မဟုတ်။"},{"SurahNumber":29,"VerseNumber":48,"Text":"၄၈။\tတမန်တော်မိုဟမ္မဒ်၊ ကျမ်းမြတ်ကုရ်အာ်န်မကျရောက်လာမီ ကျဆင်းလာသောကျမ်းတော်ဟောင်းတို့ကို သင် ဖတ်ဖူးသည်မဟုတ်၊ ကုရ်အာန်ကျမ်းတော်ကို သင်သည် မိမိလက်ဖြင့် ရေးတတ်သည်လည်းမဟုတ်၊ အကယ်၍ ကုရ်အာန်ကျမ်းတော်ကို သင်ရေးထုတ်ခဲ့လျှင် မိစ္ဆာလမ်းကို လိုက်သောသူသည် ထိုကျမ်းတော်ကို မယုံကြည်၊ ယုံမှားသံသယရှိချေမည်။"},{"SurahNumber":29,"VerseNumber":49,"Text":"၄၉။\tသို့သော်အသိအလိမ္မာပညာဉာာဏ်ပေးသနားတော်မူခြင်းခံရသူ ပညာရှိတို့၏ စိတ်နှလုံးများတွင်မူကား ကုရ်အာန် ကျမ်းတော်သည် ထင်ရှားတောက်ပလျက် ရှိ၏၊ ဒုစရိုက်မှုပြုကျင့်သူများမှတပါး အဘယ်သူတစ်ဦးတစ်ယောက်မှ ငါ၏ကျမ်းတော်ကို မငြင်းခုံမဖယ်ရှားချေ။"},{"SurahNumber":29,"VerseNumber":50,"Text":"၅ဝ။\tထို့အပြင်၎င်းမိစ္ဆာမိုက်တို့က သူ၏အရှင်သခင်သည် သူ့အား အဘယ်ကြောင့်နိမိတ်လက္ခဏာအ့ံဖွယ်တော်များကို ချပေးတော်မမူသနည်းဟု ဆိုကြ၏၊ တမန်တော် သင်ဟောကြားလော့၊ ဟယ်-အချင်းတို့၊ နိမိတ်လက္ခဏာအ့ံဖွယ် သရဲတော်များသည် အလ္လာဟ်အရှင်မြတ်၌သာ ရှိ၏၊ အကျွနု်ပ်မှာမူကား တရားဟောသတိပေးသူတမန်တော် ရိုးရိုးသာဖြစ်၏။"},{"SurahNumber":29,"VerseNumber":51,"Text":"၅၁။\tသူတို့အား ရွတ်ဖတ်ပြသောကုရ်အာန်ကျမ်းတော်ကို သင့်အား ထုတ်ပြန်ချပေးသနားတော်မူခြင်သည် ထိုမိစ္ဆာ များအဖို့အရာ လုံလောက်သောနိမိတ်လက္ခဏာအ့ံဖွယ်တော်မဟုတ်ချေလော၊ မှတ်သားကြလော့၊ ဤကျမ်းတော် မြတ်သည် ကောင်းကြီးမင်္ဂလာတော်ဖြစ်၏၊ ယုံကြည်သူအပေါင်းတို့အား သတိပေးအဆုံးအမတရားတော်ဖြစ်၏။"},{"SurahNumber":29,"VerseNumber":52,"Text":"၅၂။\tမိုဟမ္မဒ်၊ သင်သည် သူတို့အား ဟောကြားလော့၊ ဟယ်-အချင်းတို့၊ အကျွနု်ပ်နှင့် သင်တို့အလယ်ကြားတွင် အလ္လာဟ်အရှင်မြတ်သည် သက်သေတော်အဖြစ်ဖြင့် လုံလောက်၏၊ အလ္လာဟ်အရှင်မြတ်သည် အထက်ကောင်း ကင်ဘုံနှင့် အောက်မဟာပထဝီမြေပေါ်ရှိရှိသမျှအပေါင်းတို့ကို အကြွင်းမဲ့သိတော်မူ၏၊ အကြင်သူတို့သည် ဝါကြွားမောက်မာလျက် အလ္လာဟ်အရှင်မြတ်အား မယုံကြည်ကြအ့ံ၊ ထိုသူတို့သည် ဆုံးရှုံးပျက်စီးသူများဖြစ်ကြ၏။"},{"SurahNumber":29,"VerseNumber":53,"Text":"၅၃။\tသူတို့သည် သင့်အား အလ္လာဟ်အရှင်မြတ်၏ အပြစ်ဒဏ်တော်ကို အဆောတလျင်ပြသရန် တောင်းဆိုကြ၏၊ အကယ်၍ငါသည် အချိန်သတ်မှတ်ထားတော်မမူခဲ့လျှင် အပြစ်ဒဏ်တော်သည် သူတို့အပေါ်သို့ မုချဧကန်ကျ ရောက်လေပြီးအ့ံ၊ အမှန်မှာ အပြစ်ဒဏ်တော်သည် သူတို့မသိမမြင်ပဲလျက် ၎င်းတို့အပေါ်သို့ လတ်တလော ရှောင်တခင်ရောက်လာအ့ံ။"},{"SurahNumber":29,"VerseNumber":54,"Text":"၅၄။\tသူတို့သည် သင့်အား အပြစ်ဒဏ်တော်ကို အလျင်စလိုပေးရန် တောင်းကြ၏၊ မှတ်သားကြလော့၊ အမှန်ကို ဆိုသော်ငရဲမီးသည် မိစ္ဆာမိုက်တို့အား အဘက်ဘက်မှ ဝိုင်းဝန်းလွှမ်းမိုးလတ့ံ။"},{"SurahNumber":29,"VerseNumber":55,"Text":"၅၅။\tတရားစီရင်တော်မူသောနေ့တော်ကြီး၌ အပြစ်ဒဏ်တော်သည် သူတို့အပေါ်သို့ ခေါင်းပေါ်မှသော်လည်းကောင်း၊ ခြေအောက်မှသော်လည်းကောင်း၊ အထက်အောက်ကျရောက်လွှမ််းမိုးလတံ့၊ ထိုအခါအရှင်မြတ်က သင်တို့ပြုကျင့် လေ့ရှိသောအမှုုတို့ကို ကြည့်လော့ဟု ဗျာဒိတ်စကားမိန့်တော်မူလတဲ့။"},{"SurahNumber":29,"VerseNumber":56,"Text":"၅၆။\tငါ၏ယုံကြည်သူအပေါင်းတို့၊ မှတ်သားကြလော့၊ ငါ၏မဟာပထဝီမြေကြီးသည် ပြန့်ပြောကျယ်ဝန်းလှ၏၊ ထို့ ကြောင့်ငါ့ကိုသာလျှင် ကိုးကွယ်ကြလော့။"},{"SurahNumber":29,"VerseNumber":57,"Text":"၅၇။\tဝိညာဉ်တိုင်းသည် သေခြင်းကို မြည်းရမည်သာတည်း၊ ထို့နောက်ငါ့ထံသို့ သင်တို့ကို ပြန်ပို့မည်။"},{"SurahNumber":29,"VerseNumber":58,"Text":"၅၈။\tအကြင်သူတို့သည် ယုံကြည်လျက် သုစရိုက်ကောင်းမှုကို အားထုတ်ပွားများအ့ံ၊ ငါသည် ထိုသူတို့အား နိဗ္ဗာန် ဥယျာဉ်တော်များ၌ ဘုံဗိမာန်တော်များတွင် စံစားနေထိုင်စေတော်မူမည်၊ ထိုဥယျာဉ်တော်အောက်တွင် စိမ့်စမ်း ရေမြောင်းတို့လည်း အယဉ်ထွေထွေစီးဆင်းလျက်ရှိနေကြ၏၊ ထိုသူတို့သည် ထိုဥယျာဉ်တော်များ၌ စိုးရိမ်ကြောင့် ကျခြင်းမရှိပဲ စိတ်ချလက်ချစံမြန်းရကြမည်၊ ခြိုးခြံစွာကျင့်သူတို့၏ အကျိုးဆက်သည် ကောင်းလေစွ။"},{"SurahNumber":29,"VerseNumber":59,"Text":"၅၉။\tသူတို့သည် ကြိုးစားအားထုတ်ကြ၏၊ မိမိတို့၏ အရှင်သခင်အား ယုံကြည်ကိုးစားကြ၏။"},{"SurahNumber":29,"VerseNumber":60,"Text":"၆ဝ။\tမိမိတို့စားဖို့ရာ ရိက္ခာအစားအစာကို ထမ်းဆောင်သယ်ပိုးသိမ်းဆည်း၍ မထားနိုင်သောတိရိစ္ဆာန်တို့သည် များ ပြားလေစွ၊ ငါသည် ထိုတိရိစ္ဆာန်များနှင့် သင်တို့ကို ကျွေးမွေးတော်မူ၏၊ အရှင်မြတ်သည် ကြားတော်မူသော အရှင်၊ သိတော်မူသောအရှင်တည်း။"},{"SurahNumber":29,"VerseNumber":61,"Text":"၆၁။\tတမန်တော်၊ သင်သည် အယူမှားသူတို့အား ဟယ်-အချင်းတို့၊ မိုးကောင်းကင်နှင့် ကမ္ဘာမြေကြီးကို အဘယ်သူ ဖန်ဆင်းသနည်း၊ နေနှင့်လတို့အား မိမိတို့သက်ဆိုင်ရာဝတ္တရားကို အဘယ်သူဆောင်ရွက်စေသနည်းဟု မေးခဲ့လျှင် သူတို့က အလ္လာဟ်အရှင်မြတ်ဟု ဖြေဆိုကြလတံ့၊ သို့ပါလျက်သူတို့သည် သစ္စာတရားတော်ကို ကျောပေးသွားရန် လှည့်စားခြင်းကို အဘယ်သို့ခံကြသနည်း။"},{"SurahNumber":29,"VerseNumber":62,"Text":"၆၂။\tအလ္လာဟ်အရှင်မြတ်သည် မိမိကျေးကျွန်တို့အနက် ရိက္ခာအစားအစာကို ပေါများကျယ်ဝန်းစေလိုတော်မူသူအဖို့ ပေါများကျယ်ဝန်းစေတော်မူ၏၊ ရိက္ခာအစားအစာကိုလည်း ကျဉ်းကျပ်နည်းပါးစေလိုတော်မူသောသူအဖို့ နည်းပါး စေတော်မူ၏၊ မှတ်သားကြလော့၊ အလ္လာဟ်အရှင်မြတ်သည် ခပ်သိမ်းကုန်သောအရာအပေါင်းတို့ကို အကြွင်းမဲ့ သိတော်မူ၏။"},{"SurahNumber":29,"VerseNumber":63,"Text":"၆၃။\tတမန်တော်၊ သင်သည် သူတို့အား မိုးကောင်းကင်မှ မိုးရွာသွန်းစေခြင်း၊ ထိုမိုးရေအားဖြင့် သွေ့ခြောက်နေသော မြေသေကို တဖန်စိမ်းစိမ်းစိုစိုအသက်ဝင်လာစေခြင်းတို့ကို အဘယ်သူပြုလုပ်သနည်းဟု မေးလျှင် သူတို့က မုချဧကန်အလ္လာဟ်အရှင်မြတ်ဟု ဖြေဆိုလတ့ံ၊ အလ္လာဟ်အရှင်မြတ်သည် အ့ံချီးမဆုံးဖြစ်တော်မူပါ၏ဟု သင် ချီးကျူးလော့၊ သို့သော်သူတို့အနက် များလှစွာသောသူတို့၌ ဉာာဏ်ပညာမရှိကြချေ။"},{"SurahNumber":29,"VerseNumber":64,"Text":"၆၄။\tဤလောကီဘဝသည် အနှစ်သာရမရှိသောကစားပျော်ရွှင်မှုသာဖြစ်၏၊ မှတ်သားကြလော့၊ နောင်တမလွန်ဘဝ၏ ဘုံဗိမာန်တို့သည် ဘဝအစစ်အမှန်ဖြစ်၏၊ သူတို့သိလျှင် တော်လေစွ။"},{"SurahNumber":29,"VerseNumber":65,"Text":"၆၅။\tသူတို့သည် သင်္ဘောစီးနင်းခရီးသွားသောအခါ အလ္လာဟ်အရှင်မြတ်တစ်ဆူတည်းဖြစ်တော်မူကြောင်းကို ယုံကြည် ကြ၏၊ အရှင်မြတ်ထံ ဆုတောင်းကြ၏၊ သို့သော်အရှင်မြတ်သည် သူတို့အား ပင်လယ်ဆိပ်ကမ်းသို့ ယူဆောင် လာတော်မူသောအခါ သူတို့သည် အလ္လာဟ်အရှင်မြတ်အား ဘက်စပ်သူများပေးကြ၏။"},{"SurahNumber":29,"VerseNumber":66,"Text":"၆၆။\tထိုသို့ဘုရားတုများဘုရားယောင်များကို ဝတ်ပြုခြင်းမှာ ငါ၏ကျေးဇူးတော်ကို မသိ၊ မယုံကြည်ဖို့ရာနှင့် လောကီ စည်းစိမ်ကာမဂုဏ်တွင် နစ်မွန်းနေဖို့ရာဖြစ်၏၊ သို့သော်သူတို့သည် အစစ်အမှန်ကို သိကြရမည်သာတည်း။"},{"SurahNumber":29,"VerseNumber":67,"Text":"၆၇။\tသူတို့၏ပတ်ဝန်းကျင်အရပ်ဒေသများ၌ လူသားတို့ကို အနိုင်အထက်လုယက်သတ်ဖြတ်နေသော်လည်း အရှင် မြတ်သည် ဘေးမဲ့ပြည်နယ်တစ်ခုသတ်မှတ်ထားသည်ကို သူတို့မမြင်ကြသလော၊ သို့ပါလျက်သူတို့သည် မိစ္ဆာ အယူဝါဒကို ယုံကြည်ကြသလော၊ အလ္လာဟ်အရှင်မြတ်၏ ရက်ရောပေးကမ်းခြင်းကျေးဇူးတော်ကို မယုံကြည် ကြသလော။"},{"SurahNumber":29,"VerseNumber":68,"Text":"၆၈။\tအလ္လာဟ်အရှင်မြတ်နှင့်စပ်လျဉ်း၍ မတော်မလျားမုသားစကားလုပ်ကြံဆိုသူထက်သော်လည်းကောင်း၊ မိမိထံသို့ ရောက်လာသောတရားတော်ကို ပုတ်ခတ်ပြောဆိုငြင်းပယ်သူထက်သော်လည်းကောင်း၊ အပြစ်ကြီးလေးသောသူ သည် အဘယ်သူနည်း၊ မိစ္ဆာမိုက်တို့နေထိုင်ဖို့နေရာသည် အဝီစိငရဲတွင် ရှိသည်မဟုတ်လော။"},{"SurahNumber":29,"VerseNumber":69,"Text":"၆၉။\tငါ၏သာသနာတော်တွင် ကြိုးစားအားထုတ်သူတို့ကိုမူကား ငါသည် သူတို့အား ငါ၏လမ်းတော်ကို မုချဧကန် ညွှန်ပြတော်မူ၏၊ မှတ်သားကြလော့၊ အလ္လာဟ်အရှင်မြတ်သည် သူတော်ကောင်းတို့နှင့်အတူတကွရှိတော်မူ၏။"}]}