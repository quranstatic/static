{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"Ja sin"},{"SurahNumber":36,"VerseNumber":2,"Text":"Pasha Kur’anin plotë urtësi"},{"SurahNumber":36,"VerseNumber":3,"Text":"Ti je, me të vërtetë, Profet"},{"SurahNumber":36,"VerseNumber":4,"Text":"Në rrugë të drejtë"},{"SurahNumber":36,"VerseNumber":5,"Text":"Me shpalljen e të Gjithfuqishmit dhe të Gjithmëshirshmit"},{"SurahNumber":36,"VerseNumber":6,"Text":"Të thërrasësh një popull, të parët e të cilit nuk kanë qenë të thirrur, e ata janë indiferentë"},{"SurahNumber":36,"VerseNumber":7,"Text":"Ndaj shumicës sish është vërtetuar Fjala, por ata nuk besojnë"},{"SurahNumber":36,"VerseNumber":8,"Text":"Ne në qafat e atyre kemi vënë vargoj që u vijnë deri në gushë, prandaj ata janë kokëlartë"},{"SurahNumber":36,"VerseNumber":9,"Text":"Edhe përpara edhe pas atyre u kemi vendosur nga një pendë dhe u kemi vënë perde, prandaj ata nuk shohin"},{"SurahNumber":36,"VerseNumber":10,"Text":"Dhe për ata është krejt njëlloj, i qortove ti apo jo, ata nuk besojnë"},{"SurahNumber":36,"VerseNumber":11,"Text":"Ti do t’i thërrasësh (qortosh) vetëm ata që pasojnë Kur’anin dhe i frikësohen të mëshirshmit, pa e parë. Atë përgëzoje me falje dhe shpërblim fisnik"},{"SurahNumber":36,"VerseNumber":12,"Text":"Ne me të vërtetë i ringjallim të vdekurit dhe shkruajmë atë se ç’kanë punuar, edhe gjurmët e tyre; Ne çdo send e kemi evidentuar në një udhërrëfyes të qartë"},{"SurahNumber":36,"VerseNumber":13,"Text":"Sillu atyre shembullin e banorëve të fshatit që i kanë ardhur të dërguarit"},{"SurahNumber":36,"VerseNumber":14,"Text":"Kur ne u dërguam atyre dy, e ata i përgënjeshtruan të dy, i përforcuam edhe me të tretin dhe thanë: “Ne jemi të dërguar te ju”"},{"SurahNumber":36,"VerseNumber":15,"Text":"Ata u thanë: “Ju jeni vetëm njerëz sikurse edhe ne, dhe i mëshirshmi nuk ka shpallur kurrgjë, por ju vetëm gënjeni”"},{"SurahNumber":36,"VerseNumber":16,"Text":"“Zoti ynë e di se ne jemi, me siguri, të dërguar te ju, - thanë ata"},{"SurahNumber":36,"VerseNumber":17,"Text":"Dhe nuk kemi tjetër (obligim) përveç shpalljes haptazi”"},{"SurahNumber":36,"VerseNumber":18,"Text":"Ata thanë: “Ne parandiejmë rrezik prej jush dhe në qoftë se nuk tërhiqeni do t’ju mbysim me gurë dhe njëmend do të përjetoni dënim të dhembshëm nga ana jonë”"},{"SurahNumber":36,"VerseNumber":19,"Text":"“Fatkeqësia juaj është me ju! – thanë ata. – A edhe nëse u tërhiqet vërejtja? Po ju jeni popull që e teproni”"},{"SurahNumber":36,"VerseNumber":20,"Text":"Dhe erdhi një njeri me vrap nga skaji i qytetit dhe tha: “O populli im, pasoni të dërguarit"},{"SurahNumber":36,"VerseNumber":21,"Text":"Pasoni ata, të cilët nuk kërkojnë prej jush asnjëfarë shpërblimi! Ata janë në rrugë të drejtë”"},{"SurahNumber":36,"VerseNumber":22,"Text":"Përse unë të mos adhuroj Atë, i cili më krijoi dhe te i cili do të ktheheni"},{"SurahNumber":36,"VerseNumber":23,"Text":"A të pranoj tjerë zotëra në vend të Atij? Kur i mëshirshmi dëshiron të më gjejë ndonjë e keqe, ndërmjetësimi i tyre nuk më bënë farë dobie dhe ata më nuk më shpëtojnë"},{"SurahNumber":36,"VerseNumber":24,"Text":"Unë atëhrë jam, pa dyshim, në humbje të qartë"},{"SurahNumber":36,"VerseNumber":25,"Text":"Unë e besoj Zotin tuaj, prandaj dëgjomëni mua"},{"SurahNumber":36,"VerseNumber":26,"Text":"Do të thuhet: “Hyr në xhenet!”, kurse ai do të thotë: “Ku është ai fat që ta dijë populli im"},{"SurahNumber":36,"VerseNumber":27,"Text":"Përse më ka falur Zoti im dhe më ka bërë të respektuar”"},{"SurahNumber":36,"VerseNumber":28,"Text":"Dhe nuk kemi dërguar kundër popullit të tij, pas atij, ushtri nga qielli as që kemi dashur të dërgojmë"},{"SurahNumber":36,"VerseNumber":29,"Text":"Nuk ka pasur tjetër veçse një zë të tmerrshëm dhe ata të gjithë vdesin"},{"SurahNumber":36,"VerseNumber":30,"Text":"O sa të mjerë janë njerëzit; nuk u ka ardhur asnjë profet e të mos jetë tallur me të"},{"SurahNumber":36,"VerseNumber":31,"Text":"A nuk e kanë parë ata sa popuj kemi shfarosur para tyre të cilët nuk kthehen më në mesin e tyre"},{"SurahNumber":36,"VerseNumber":32,"Text":"Dhe ata, të gjitëh së bashku, do të sillen para nesh"},{"SurahNumber":36,"VerseNumber":33,"Text":"Argument, për ata, është toka e vdekur të cilës i japim jetë dhe nga ajo nxjerrim drith prej të cilit hanë ata"},{"SurahNumber":36,"VerseNumber":34,"Text":"Ne nëpër të krijojmë kopshte panjash, vreshta dhe bëjmë që nga ajo të shpërthejnë burime"},{"SurahNumber":36,"VerseNumber":35,"Text":"Që të hanë frytet e tyre si edhe atë që prodhojnë duart e tyre. A nuk janë mirënjohës"},{"SurahNumber":36,"VerseNumber":36,"Text":"Qoftë lartësuar Ai i cili ka krijuar çifte nga e tërë ajo që mbin prej toke, edhe nga vetë ata, edhe nga ajo që nuk e dinë"},{"SurahNumber":36,"VerseNumber":37,"Text":"Argument është edhe nata: Heqim prej saj ditën dhe ata mbesin në terr"},{"SurahNumber":36,"VerseNumber":38,"Text":"Edhe dielli ec rrugës së vet. Ai është caktimi i të Fuqishmit dhe të Gjithëdijshmit"},{"SurahNumber":36,"VerseNumber":39,"Text":"Edhe Hënës i kemi caktuar faza derisa ajo të kthehet sikur thupër e vjetër"},{"SurahNumber":36,"VerseNumber":40,"Text":"As Dielli nuk duhet të arrijë Hënën as nata ta kapërcejë ditën. Të gjitha notojnë në një gjithësi"},{"SurahNumber":36,"VerseNumber":41,"Text":"E kanë argument edhe atë që pasardhësit e tyre i kemi bartur në anije të ngarkuar"},{"SurahNumber":36,"VerseNumber":42,"Text":"Dhe për ata kemi krijuar diçka të ngjashme me të, që po u hipin"},{"SurahNumber":36,"VerseNumber":43,"Text":"Dhe nëse dëshirojmë Ne, i përmbytim dhe nuk mund as të bërtasin as të shpëtojnë"},{"SurahNumber":36,"VerseNumber":44,"Text":"Vetëm se me mëshirën tonë të kënaqen dei në një kohë të caktuar"},{"SurahNumber":36,"VerseNumber":45,"Text":"Por, kur t’u thuhet: “Frikësohuni asaj që ndodhi para jush, edhe asaj pas jush, që të jeni të mëshiruar!”"},{"SurahNumber":36,"VerseNumber":46,"Text":"Dhe nuk u ka ardhur asnjë argument nga argumentet e Zotit të tyre e që ata të mos e kenë refuzuar"},{"SurahNumber":36,"VerseNumber":47,"Text":"Dhe kur u është thënë: “Shpenzoni nga ajo që u ka dhënë All-llahu”, - atëherë mosbesimtarët u thanë besimtarëve: “A të ushqejmë atë të cilin do ta ushqente All-llahu, të kishte dashur? Ju jeni me të vërtetë në humbje të hapët”"},{"SurahNumber":36,"VerseNumber":48,"Text":"Dhe thonë: “Kur më një herë ai premtim nëse jeni të sinqertë”"},{"SurahNumber":36,"VerseNumber":49,"Text":"Nuk presin tjetër përveç një zë trishtues, i cili do t’i rrëmbejë deri sa ata zihen ndër veti"},{"SurahNumber":36,"VerseNumber":50,"Text":"Dhe nuk mund të porosisin asgjë e as të kthehen te familjet e tyre"},{"SurahNumber":36,"VerseNumber":51,"Text":"Dhe fryhet në sur e ata prej varreve të tyre do të vërshtojnë kah Zoti i tyre"},{"SurahNumber":36,"VerseNumber":52,"Text":"Duke thënë: “Të mjerët ne! kush na ngjalli nga varret tona?” Ky është ai që u premtoi i Mëshirshmi dhe e vërteta që ua thanë profetët"},{"SurahNumber":36,"VerseNumber":53,"Text":"Ai do të jetë vetëm një zë dhe ata të gjitëh do të mblidhen para nesh"},{"SurahNumber":36,"VerseNumber":54,"Text":"Sot nuk do t’i bëhet padrejtësi askujt dh as që do të shpërbleheni ndryshe përveç si e keni bërë"},{"SurahNumber":36,"VerseNumber":55,"Text":"Banorët e xhennnetit, atë ditë, me të vërtetë, do të jenë të angazhuar me dhunti, të gëzuar"},{"SurahNumber":36,"VerseNumber":56,"Text":"Ata edhe gratë e tyre do të rrinë mbështetur në vende të stolisura nën hije"},{"SurahNumber":36,"VerseNumber":57,"Text":"Aty do të ketë pemë dhe gjithçka që dëshirojnë"},{"SurahNumber":36,"VerseNumber":58,"Text":"“Paqë!” Do të jetë fjala e Zotit të Gjithmëshirshmit –"},{"SurahNumber":36,"VerseNumber":59,"Text":"Kurse ju, o mëkatarë, sot ndahuni!”"},{"SurahNumber":36,"VerseNumber":60,"Text":"O, bijt e Ademit, a nuk ju kamë urdhëruar të mos e adhuroni djallin se ai është armiku juaj i hapët"},{"SurahNumber":36,"VerseNumber":61,"Text":"Dhe më adhuroni vetëm mua! Kjo është rrugë e drejtë"},{"SurahNumber":36,"VerseNumber":62,"Text":"Ai shumë prej jush i ka shpënë në humbje. A nuk e keni menduar"},{"SurahNumber":36,"VerseNumber":63,"Text":"Ky është xhehennemi që u është premtuar"},{"SurahNumber":36,"VerseNumber":64,"Text":"Digjuni tash në të, për shkak se nuk keni besuar"},{"SurahNumber":36,"VerseNumber":65,"Text":"Sot ua vulosim gojët e tyre, e duart e tyre do të na tregojnë, kurse këmbët e tyre do të dëshmojnë se ç’kanë punuar"},{"SurahNumber":36,"VerseNumber":66,"Text":"Po të kishim dashur do t’ua merrnim të pamurit dhe do të vraponin rrugës, por si do të shihnin"},{"SurahNumber":36,"VerseNumber":67,"Text":"Dhe sikur të kishim dashur, do t’i kishim deformuar ashtu që nuk do të mund të shkonin as përpara as prapa"},{"SurahNumber":36,"VerseNumber":68,"Text":"Atij që i japim jetë të gjatë, e bëjmë edhe krijesë të dobët. A nuk e kuptojnë ata"},{"SurahNumber":36,"VerseNumber":69,"Text":"ne atij nuk i kemi mësuar poezi, se ajo nuk i duhet atij. Ky është mësim dhe Kur’an i qartë"},{"SurahNumber":36,"VerseNumber":70,"Text":"Të thërras atë që është i gjallë, e ndaj mosbesimtarëve të zbatohet fjala"},{"SurahNumber":36,"VerseNumber":71,"Text":"A nuk e shohin se Ne nga ajo që bëjmë vetë kemi krijuar për ata kafshë me të cilat disponojnë ata"},{"SurahNumber":36,"VerseNumber":72,"Text":"Dhe ua kemi vënë në shërbim, disave u hipin e me disa udhqehen"},{"SurahNumber":36,"VerseNumber":73,"Text":"Prej tyre kanë edhe dobi të tjera, edhe pije, përse nuk janë mirënjohës"},{"SurahNumber":36,"VerseNumber":74,"Text":"Por në vend të All-llahut pranojnë tjerë zotëra, me shpresë se po u ndihmohet"},{"SurahNumber":36,"VerseNumber":75,"Text":"E atyre nuk mund t’u ndihmojnë, për ata ajo është një ushtri e verbër"},{"SurahNumber":36,"VerseNumber":76,"Text":"Dhe mos të pikëllojnë fjalët e tyre. Ne me të vërtetë e dimë se çka fshehin dhe çka shfaqin"},{"SurahNumber":36,"VerseNumber":77,"Text":"A nuk e sheh njeriu se e kemi krijuar nga një pikë farë, kurse ai prap bëhet kundërshtar flagrant"},{"SurahNumber":36,"VerseNumber":78,"Text":"Dhe na solli një shembull ku e kishte harruar krijimin e vet, dhe tha: “Kush do t’i ngjallë eshtrat kur të kalben”"},{"SurahNumber":36,"VerseNumber":79,"Text":"Thuaj: “Do t’i ngjallë ai i cili i ka krijuar edhe herën e parë; Ai e njeh mirë çdo krijesë"},{"SurahNumber":36,"VerseNumber":80,"Text":"Ai i cili nga druri i njomë u bënë të mundshëm që ju ta ndizni zjarrinn”"},{"SurahNumber":36,"VerseNumber":81,"Text":"Po a nuk ka mundësi, ai i cili ka krijuar qiejt dhe tokën, të krijoj të ngjashëm si ata? Po, si jo! Ai është Gjithkrijues i Gjithdijshëm"},{"SurahNumber":36,"VerseNumber":82,"Text":"Mjafton urdhëri i tij, vetëm t’i thotë: “Bëhu”! dhe ajo bëhet"},{"SurahNumber":36,"VerseNumber":83,"Text":"Prandaj, qoftë lartësuar Ai, në duart e të cilit është pushteti mbi të gjitha, dhe te Ai do të ktheheni"}]}