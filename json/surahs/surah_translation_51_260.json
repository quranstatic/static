{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":51,"VerseNumber":1,"Text":"Ibt ko pphamanambr sa mabands"},{"SurahNumber":51,"VerseNumber":2,"Text":"Go so pphamangawid sa mapnd"},{"SurahNumber":51,"VerseNumber":3,"Text":"Go so pphlalatas sa malbod"},{"SurahNumber":51,"VerseNumber":4,"Text":"Go so dii nggomonggomon ko sogoan"},{"SurahNumber":51,"VerseNumber":5,"Text":"Mataan a so ididiyandi rkano na titho a bnar"},{"SurahNumber":51,"VerseNumber":6,"Text":"Go mataan! a so kokoman na phakatana dn"},{"SurahNumber":51,"VerseNumber":7,"Text":"Ibt ko langit a adn a manga lalan on"},{"SurahNumber":51,"VerseNumber":8,"Text":"Mataan! a skano na matatago dn ko katharo a zosoran sorang"},{"SurahNumber":51,"VerseNumber":9,"Text":"Pphakatalikhodn on so taw a (andang a) piyakatalikhod"},{"SurahNumber":51,"VerseNumber":10,"Text":"Pimorkaan so manga bokhag"},{"SurahNumber":51,"VerseNumber":11,"Text":"So siran na matatago ko kada a mlng a khikalilipat"},{"SurahNumber":51,"VerseNumber":12,"Text":"Iphagiza iran o: \"Anda so alongan a kokoman"},{"SurahNumber":51,"VerseNumber":13,"Text":"Sii ko alongan a siran na thotongn siran ko apoy"},{"SurahNumber":51,"VerseNumber":14,"Text":"Taami niyo so kathotonga rkano! Giyaya so skano na pphagalokalokan iyo skaniyan"},{"SurahNumber":51,"VerseNumber":15,"Text":"Mataan! a so miyamananggila na sii ko manga sorga, go manga bowalan"},{"SurahNumber":51,"VerseNumber":16,"Text":"A tatarimaan iran so inibgay kiran o Kadnan iran. Mataan! a siran na aya btad iran ko onaan oto na miphipiyapiya siran"},{"SurahNumber":51,"VerseNumber":17,"Text":"Aya btad iran na mayto ko kagagawii a ipphakatorog iran"},{"SurahNumber":51,"VerseNumber":18,"Text":"Go sii ko kapkhakalibabas iyan, na siran na pphangni siran sa maap (ko Allah)"},{"SurahNumber":51,"VerseNumber":19,"Text":"Go sii ko manga tamok iran na adn a rk on o pphamangni, go so di phamangni"},{"SurahNumber":51,"VerseNumber":20,"Text":"Na adn a matatago ko lopa a manga tanda ko khitotomangkd"},{"SurahNumber":51,"VerseNumber":21,"Text":"Go zisii (pn) ko manga ginawa niyo: Ba kano di phangilaylay"},{"SurahNumber":51,"VerseNumber":22,"Text":"Go zisii ko langit so pagpr rkano, go so ididiyandi rkano"},{"SurahNumber":51,"VerseNumber":23,"Text":"Na ibt ko Kadnan o langit ago so lopa ka mataan aya! a titho a bnar, lagid o mataan! a skano na katharo iyo"},{"SurahNumber":51,"VerseNumber":24,"Text":"Ino a miyakatalingoma rka so totholan ko manga banto o Ibrahim a (manga malaikat a) khisslaan"},{"SurahNumber":51,"VerseNumber":25,"Text":"Gowani a somold siran on na mitharo siran sa: \"Salaam!\" Somimbag sa: \"Salaam!\" (miyapamikir iyan a): \"Pagtawai a di makikilala"},{"SurahNumber":51,"VerseNumber":26,"Text":"Na minanay somong ki karoma niyan na minioma niyan a sapi a piyagiyaw"},{"SurahNumber":51,"VerseNumber":27,"Text":"Na iniobay niyan kiran, na pitharo iyan: \"Ino kano di khan"},{"SurahNumber":51,"VerseNumber":28,"Text":"Na kiya akinan kiran sa kalk. Na pitharo iran: \"Di ka khalk. Na piyanothol iran on a mama a matao (a ipmbawata iyan)"},{"SurahNumber":51,"VerseNumber":29,"Text":"Na miyakaoma si karoma niyan, a mikokorot a lagam iyan, na miyatphi iyan a parasiyan, go miyatharo iyan: \"(sakn na) loks, a balk"},{"SurahNumber":51,"VerseNumber":30,"Text":"Pitharo iran: \"Manaya dn man, so pitharo o Kadnan ka mataan! a Skaniyan na Skaniyan so Mawngangn, a Matao"},{"SurahNumber":51,"VerseNumber":31,"Text":"Pitharo iyan: \"Antonaa i pagangin iyo, hay manga sogo"},{"SurahNumber":51,"VerseNumber":32,"Text":"Pitharo iran a: \"Mataan! a skami na siyogo kami ko pagtaw a manga sala"},{"SurahNumber":51,"VerseNumber":33,"Text":"Ka an ami siran kapakawrani sa ator a phoon sa lipaw"},{"SurahNumber":51,"VerseNumber":34,"Text":"Totoosan sii ko Kadnan ka a rk o manga malawani"},{"SurahNumber":51,"VerseNumber":35,"Text":"Na piyakaliyo Ami so matatago on ko miyamaratiyaya"},{"SurahNumber":51,"VerseNumber":36,"Text":"Na da a miyatoon Ami ron a salakaw ko isa ka walay a manga Moslim"},{"SurahNumber":51,"VerseNumber":37,"Text":"Na inibagak Ami ron so tanda a rk o siran a ikaalk iran so siksa a malipds"},{"SurahNumber":51,"VerseNumber":38,"Text":"Go sii (pn) ko Mosa gowani a sogo on Ami ko PirÂ´awn rakhs o katantowan, a mapayag"},{"SurahNumber":51,"VerseNumber":39,"Text":"Na tomiyalikhod a rakhs o gomagabay ron, go pitharo iyan a: \"Balik mata odi na tataraponan"},{"SurahNumber":51,"VerseNumber":40,"Text":"Na siniksa Ami skaniyan go so manga tantara iyan, na inibowang Ami siran ko kalodan, a skaniyan na kapphanginsoyaan"},{"SurahNumber":51,"VerseNumber":41,"Text":"Go sii (pn) ko pagtaw a Ad gowani a botawanan Ami kiran so ndo a maminasa"},{"SurahNumber":51,"VerseNumber":42,"Text":"Daa plaoon iyan a mayto bo a miyadansal iyan a ba niyan oto da baloya a izan o lopapk"},{"SurahNumber":51,"VerseNumber":43,"Text":"Go sii (pn) ko pagtaw a Samod gowani a tharoon kiran a: \"Zonor kano sa taman ko wakto (o siksa)"},{"SurahNumber":51,"VerseNumber":44,"Text":"Na pimaratabatan iran so sogoan o Kadnan iran, na miyadansal siran o lalis, a siran na kasasandngan iran"},{"SurahNumber":51,"VerseNumber":45,"Text":"Na da siran makagaga gomanat, go da iran malinding a ginawa iran"},{"SurahNumber":51,"VerseNumber":46,"Text":"Go so pagtaw o Noh gowani: Mataan! a siran na miyabaloy siran a pagtaw a manga songklid"},{"SurahNumber":51,"VerseNumber":47,"Text":"Go so langit na pimbalay Ami skaniyan sabap ko bagr, go mataan! a Skami i titho a miyakawlad on"},{"SurahNumber":51,"VerseNumber":48,"Text":"Go so lopa na kiyayat Ami skaniyan, na sayana a mapiya so miyangayat on"},{"SurahNumber":51,"VerseNumber":49,"Text":"Go so langowan taman na inadn Ami a nggaganapa; ka an iyo pkhatadmi"},{"SurahNumber":51,"VerseNumber":50,"Text":"Na pagagaw kano ko Allah. Mataan! a sakn na pphamakaiktiyar rkano, a mapayag a phoon Rkaniyan"},{"SurahNumber":51,"VerseNumber":51,"Text":"Na di kano phangmbaal sa rimbang o Allah a katohanan a salakaw. Mataan! a sakn na pphamakaiktiyar rkano, a mapayag a phoon Rkaniyan"},{"SurahNumber":51,"VerseNumber":52,"Text":"Mawto dn man, a da a miyakatalingoma ko siran a miyaonaan iran a sogo a ba iran da tharoa a: \"Balik mata, odi na tataraponan"},{"SurahNumber":51,"VerseNumber":53,"Text":"Ba iran aya inithatanana? Kna, ka siran na pagtaw a manga darowaka"},{"SurahNumber":51,"VerseNumber":54,"Text":"Na talikhoding ka siran, ka kna ba adn a paawing ka on"},{"SurahNumber":51,"VerseNumber":55,"Text":"Na pangthoma ka, ka mataan! a so thoma na phakanggay a gona ko miyamaratiyaya"},{"SurahNumber":51,"VerseNumber":56,"Text":"Na da a kiyaadna Ko ko manga jinn go so manga manosiya, a rowar sa ana Ko iran mazoasoat"},{"SurahNumber":51,"VerseNumber":57,"Text":"Daa singanin Akn kiran a pagpr, go di Akn singanin i kapakakana iran Rakn"},{"SurahNumber":51,"VerseNumber":58,"Text":"Mataan! a so Allah na Skaniyan so Pphagpr, - a Khirk ko bagr, a di ptharotos"},{"SurahNumber":51,"VerseNumber":59,"Text":"Na mataan! a adn a bagian o siran a mindadarowaka a kipantag (ko siksa) a lagid o kipantag o manga pd iran; na di iran Rakn maphangni i kapagalokaloki ron"},{"SurahNumber":51,"VerseNumber":60,"Text":"Na sangat a siksa a bagian o siran a miyamangongkir, sii ko alongan iran a so ididiyandi kiran"}]}