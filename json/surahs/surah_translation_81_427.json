{"Id":427,"LanguageCodes":["tr","tur"],"Name":"tur-suatyildirim","Author":"Suat Yildirim","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":81,"VerseNumber":1,"Text":"Güneş dürülüp ışığı söndüğü zaman"},{"SurahNumber":81,"VerseNumber":2,"Text":"Yıldızlar yerlerinden düşüp dağıldığı zaman"},{"SurahNumber":81,"VerseNumber":3,"Text":"Dağlar yürütüldüğü zaman"},{"SurahNumber":81,"VerseNumber":4,"Text":"Doğurmak üzere olan develer, kıyılmaz mallar terk edildiği zaman"},{"SurahNumber":81,"VerseNumber":5,"Text":"Vahşi hayvanlar diriltilip toplandığı zaman"},{"SurahNumber":81,"VerseNumber":6,"Text":"Denizler ateşlenip kaynatıldığı zaman"},{"SurahNumber":81,"VerseNumber":7,"Text":"Nefisler eşleştirildiği, ruhlar bedenlere girdiği zaman"},{"SurahNumber":81,"VerseNumber":8,"Text":"Diri diri gömülen kız çocuğuna"},{"SurahNumber":81,"VerseNumber":9,"Text":"Hangi suçtan ötürü öldürüldüğü sorulduğu zaman"},{"SurahNumber":81,"VerseNumber":10,"Text":"Hesap defterleri açıldığı zaman"},{"SurahNumber":81,"VerseNumber":11,"Text":"Gök cisimleri yerlerinden kaydırıldığı zaman"},{"SurahNumber":81,"VerseNumber":12,"Text":"Cehennem alev alev kızıştırıldığı zaman"},{"SurahNumber":81,"VerseNumber":13,"Text":"Cennet yaklaştırıldığı zaman"},{"SurahNumber":81,"VerseNumber":14,"Text":"İşte o zaman... Her insan hazırladığını, ortaya ne koyduğunu anlayacaktır"},{"SurahNumber":81,"VerseNumber":15,"Text":"Bakın: Gündüzün sinip gizlenen yıldızlara"},{"SurahNumber":81,"VerseNumber":16,"Text":"Dolaşıp dolaşıp yuvalarına, yörüngelerine giren gezegenlere"},{"SurahNumber":81,"VerseNumber":17,"Text":"Geçmeye başladığı dem geceye"},{"SurahNumber":81,"VerseNumber":18,"Text":"Nefes almaya başladığı dem sabaha kasem ederim ki"},{"SurahNumber":81,"VerseNumber":19,"Text":"Kur'ân, değerli bir Elçinin, Cebrail’in getirip okuduğu sözdür"},{"SurahNumber":81,"VerseNumber":20,"Text":"O Elçi ki çok kuvvetlidir. Yüce Arş sahibi Allah'ın nezdinde pek itibarlıdır"},{"SurahNumber":81,"VerseNumber":21,"Text":"Göklerde ona itaat edilir, vahiyler ona emanet edilir"},{"SurahNumber":81,"VerseNumber":22,"Text":"Şunu da bilin ki, içinizden biri olan bu arkadaşınız deli değildir"},{"SurahNumber":81,"VerseNumber":23,"Text":"O, vahyi getiren elçi Cebrail'i, apaçık ufukta görmüştü"},{"SurahNumber":81,"VerseNumber":24,"Text":"O, vahiy hususunda cimri davranan, vahyi sizden esirgeyen bir zat değildir. Vahiy hakkında her türlü töhmetten de uzaktır"},{"SurahNumber":81,"VerseNumber":25,"Text":"Bu söz, hele hele, kovulmuş şeytanın sözü hiç değildir"},{"SurahNumber":81,"VerseNumber":26,"Text":"O halde siz nereye gidiyorsunuz öyle, neden bahsediyorsunuz"},{"SurahNumber":81,"VerseNumber":27,"Text":"Bu, olsa olsa bütün âlemlere bir öğüttür, bir uyarıdır. İstikamet sahibi olmak isteyenler onu dinlerler"},{"SurahNumber":81,"VerseNumber":28,"Text":"Bu, olsa olsa bütün âlemlere bir öğüttür, bir uyarıdır. İstikamet sahibi olmak isteyenler onu dinlerler"},{"SurahNumber":81,"VerseNumber":29,"Text":"Ama bu iş sizin istemenizle değil, ancak Rabbülâlemin olan Allah'ın dilemesiyle tamam olur"}]}