{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":42,"VerseNumber":1,"Text":"Há. Mím"},{"SurahNumber":42,"VerseNumber":2,"Text":"Ain. Qáf"},{"SurahNumber":42,"VerseNumber":3,"Text":"Takto vnuká tobě (zjevení) a těm, kdož před tebou byli, Bůh. Mocný. Moudrý"},{"SurahNumber":42,"VerseNumber":4,"Text":"Jemu přináleží, cožkoli na nebi jest i na zemi: a on nejvyšší jest, velký"},{"SurahNumber":42,"VerseNumber":5,"Text":"Pukají téměř nebesa s hůry — a andělé vyvyšují Pána svého ve chvále jeho a prosí za odpustění pro ty, kdož na zemi jsou. Ó zajisté Bůh velkým jest v odpoustění, slitovným"},{"SurahNumber":42,"VerseNumber":6,"Text":"Ony pak, kdož vzali si vedle Boha ochránce, střeže Bůh, a ty nejsi nad nimi poručníkem"},{"SurahNumber":42,"VerseNumber":7,"Text":"Takto tedy vnuknuli jsme ti Korán a arabský, abys varoval jím matku měst a ty, kdož kolem jsou; a abys varoval je přede dnem shromáždění, o němž není pochyby: kdy jedni budou v zahradě (rajské) a druzí v plamenech"},{"SurahNumber":42,"VerseNumber":8,"Text":"Kdyby Bůh byl chtěl, byl by učinil je lidem jedním; však on, uvádí, koho chce, v milosrdenství své, a nepravostným nebude ochránce, ni pomocníka"},{"SurahNumber":42,"VerseNumber":9,"Text":"Či vzali si vedle něho ochránce? Právě Bůh jest (oním) ochráncem; on křísí mrtvé; a on nade všemi věcmi moc má"},{"SurahNumber":42,"VerseNumber":10,"Text":"V čemkoli pak rozešli jste se v mínění, rozsouzení toho přináleží Bohu. Totoť jest Bůh, Pán můj; na něho spoléhám a k němu kajícně obracím se"},{"SurahNumber":42,"VerseNumber":11,"Text":"Stvořitel nebes i země: učinil vám z vás samých družky a dobytčata (stvořil) v párech; tím rozmnožuje vás. Není ničeho jemu podobného — a on všeslyšící jest, vševědoucí"},{"SurahNumber":42,"VerseNumber":12,"Text":"Jemu patří klíče k nebi a zemi: hojně obdarovává výživou koho chce, aneb odměřuje (ji); neb zajisté on o všech věcech má vědomost"},{"SurahNumber":42,"VerseNumber":13,"Text":"Zákonem učinil vám náboženství, jež byl doporučil Noemovi, a jež vnuknuli jsme i tobě; a jež doporučili jsme Abrahamovi, a Mojžíšovi, a Ježíšovi, (řkouce jim): „Zachovávejte (toto) náboženství a nerozštěpujte je!“ Jest protivno mnohobožcům to, k čemu zveš je: Bůh pak vybéře si, koho chtíti bude, pro (náboženství) toto, a Bůh povede k němu ty, kdož kajícně k němu obrátí se"},{"SurahNumber":42,"VerseNumber":14,"Text":"A rozštěpili se jen poté, když přišlo jim vědění, ze vzájemné svévole; a nebýti slova Pána tvého, jež předcházelo, stanovíc lhůtu předurčenou, bylo by již bývalo rozsouzeno mezi nimi. Zajisté pak ti, kdož zdědili Knihu po nich, jsou v pochybnosti o ní váhavé"},{"SurahNumber":42,"VerseNumber":15,"Text":"Proto tedy zvi (je) a jdi přímým směrem, jakž nakázáno bylo ti, a nenásleduj choutek jejich, a rci: „Uvěřil jsem v Knihu, kterou seslal Bůh a nakázáno bylo mi, abych hlásal spravedlnost mezi vámi. Bůh jest Pánem naším i Pánem vaším: nám patří skutky naše a vám skutky vaše: není důvodu (k rozepři) mezi námi a vámi. Bůh shromáždí nás všechny a k němu vede (cesta) návratu.“"},{"SurahNumber":42,"VerseNumber":16,"Text":"Pokud se týče těch, kteří přou se ohledně Boha poté, když byl vyslyšel (proroka), důvody jejich zavrženy budou Bohem, a nad nimi bude hněv jeho, a (schystán jest) jim trest přísný"},{"SurahNumber":42,"VerseNumber":17,"Text":"Bůh to jest, jenž seslal Knihu v pravdě, jakož i váhu; a kdo může tě zpraviti? Dost možná, hodina (soudu) blízka jest"},{"SurahNumber":42,"VerseNumber":18,"Text":"Uspíšiti chtějí ji ti, kdož nevěří v ni; však ti, kdož uvěřili, chvějí se bázní před ní, vědouce, že jest pravdiva. Ó zajisté ti, kdož pochybují o hodině (soudu), v bloudění jsou dalekém"},{"SurahNumber":42,"VerseNumber":19,"Text":"Bůh dobrotivý jest vůči služebníkům svým: hojně obdarovává, koho chce, a on silní jest, mocný"},{"SurahNumber":42,"VerseNumber":20,"Text":"Kdokoliv žádá si pěstění pole života budoucího, rozmnožíme mu pole jeho: a kdokoliv žádá si pěstění pole života pozemského, dáme mu je, však nebude mu v životě budoucím podílu"},{"SurahNumber":42,"VerseNumber":21,"Text":"Či mají snad společníky, kteří zákonem stanovili jim náboženství, jež nebyl dovolil Bůh? Však nebýti slova rozhodnutí, bylo by již bývalo rozsouzeno mezi nimi! Zajisté pak nepravostným schystán jest trest bolestný"},{"SurahNumber":42,"VerseNumber":22,"Text":"(Tehdy) spatříš nepravostné chvějící se bázní před tím, co si vydobyli, an (trest) nezvratně padati bude na ně: však ti, kdož uvěřili a konali dobré skutky, budou v květnatých luzích zahrady (ráje); tam míti budou, cokoliv si přáti budou, u Pána svého — totoť milost bude velká"},{"SurahNumber":42,"VerseNumber":23,"Text":"Toto jest, co zvěstuje Bůh služebníkům svým, kteří uvěřili a konali dobré skutky. Rci: „Nežádám si od vás za to odměny, vyjma lásky k příbuzným. A kdokoli dobude si (zásluhy) dobrým skutkem, rozmnožíme mu jím dobro; neb zajisté Bůh jest velkým v odpouštění, vděčným.“"},{"SurahNumber":42,"VerseNumber":24,"Text":"Či říkají: „On vymyslil si lež o Bohu?“ Však kdyby Bůh chtěl, dojista mohl by zapečetiti srdce tvé! Ale Bůh zahladí marnost a utvrdí pravdu slovy svými, neb zajisté dobře ví o tom, co skrývají nitra"},{"SurahNumber":42,"VerseNumber":25,"Text":"Onť to jest, jenž přijímá pokání od služebníků svých a promíjí jim hříchy a ví, co činíte"},{"SurahNumber":42,"VerseNumber":26,"Text":"A vyslyší ty, kdož uvěřili a konali dobré skutky a rozmnoží nad nimi milost svou: však pro nevěřící (schystán jest) trest přísný"},{"SurahNumber":42,"VerseNumber":27,"Text":"Kdyby Bůh v hojnosti rozdělával dary své služebníkům svým, svévoli tropili by v zemi; však on sesílá dle míry, cokoliv chce, neboť on (dobře) zpraven jest o služebnících svých a (dobře) je obzírá"},{"SurahNumber":42,"VerseNumber":28,"Text":"Onť to jest, jenž sesílá déšť hojný poté, když lidé byli ztratili naději, a šíří tak milosrdenství své: onť Ochránce jest, Chvályhodný"},{"SurahNumber":42,"VerseNumber":29,"Text":"Ze znamení jeho pak jest stvoření nebes i země a cokoliv rozptýlil po ní ze živočichů: a on ke shromáždění (všech) jich, kdykoli zachce, moc má"},{"SurahNumber":42,"VerseNumber":30,"Text":"Nepostihne vás nijaké neštěstí, jež nebylo by výsledkem skutků rukou vašich: a on promíjí (tak) mnohé"},{"SurahNumber":42,"VerseNumber":31,"Text":"Vám pak nelze znemožniti (jeho vůli) na zemi, a vedle něho nemáte ochránce, ni pomocníka"},{"SurahNumber":42,"VerseNumber":32,"Text":"A ze znamení jeho jsou též moře brázdící lodi, podobné horám"},{"SurahNumber":42,"VerseNumber":33,"Text":"kdyby chtěl, dal by ztichnouti větrům a zůstaly by nehybné na hřbetech (vln): zajisté v tomto znamení jsou všem trpělivě vyčkávajícím, vděčným"},{"SurahNumber":42,"VerseNumber":34,"Text":"Anebo dal by jim ztroskotati (za trest) za skutky jejich: však on promíjí (tak) mnohé"},{"SurahNumber":42,"VerseNumber":35,"Text":"Seznají pak ti, kdož hádají se ohledně znamení našich, že nebude jim útočiště"},{"SurahNumber":42,"VerseNumber":36,"Text":"Cožkoliv dáno bylo vám, jest pouze (dočasný) požitek života pozemského: a co u Boha jest, bude lepším a trvalejším pro ty kdož uvěřili a spoléhají na Pána svého"},{"SurahNumber":42,"VerseNumber":37,"Text":"a ty, kdož vzdalují se velkých hříchů a smilstev, a kdykoliv rozzlobeni jsou, odpouštějí"},{"SurahNumber":42,"VerseNumber":38,"Text":"a ty, kdož odpovídají na volání Pána svého, a zachovávají modlitbu, a jichž věci (řízeny) jsou PORADOU vzájemnou, a kteří z toho, čím obdařili jsme je, štědře (almužnu) rozdávají"},{"SurahNumber":42,"VerseNumber":39,"Text":"a ty, kdož postiženi byvše bezprávím, sami sobě pomáhají"},{"SurahNumber":42,"VerseNumber":40,"Text":"odplata pak špatnosti budiž špatnost jí stejná; — vsak kdo promíjí (bezpráví) a smiřuje se, odplata jeho (záleží) od Boha: neb Bůh nemiluje těch, kdož utiskují"},{"SurahNumber":42,"VerseNumber":41,"Text":"A proti tomu, jenž sám sobě pomohl si poté, když učiněno bylo mu bezpráví, nebude příčiny (k trestu)"},{"SurahNumber":42,"VerseNumber":42,"Text":"však bude příčina (taková) vůči těm, kdož utiskují lid a svévoli páší beze všeho oprávnění: pro tyto (připraven) jest trest bolestný"},{"SurahNumber":42,"VerseNumber":43,"Text":"Však kdo trpělivě snáší a odpouští — toť zajisté věcí jest povinnou"},{"SurahNumber":42,"VerseNumber":44,"Text":"Tomu, jejž zavádí Bůh v blud, nebude poté ochránce: a spatříš nepravostné, když shlédnou trest svůj, řkoucí: „Jest možnosti nějaké k návratu?“"},{"SurahNumber":42,"VerseNumber":45,"Text":"A spatříš je, když předvedeni budou před trest, ponížené hanbou, vrhati naň pokradmé pohledy. I řeknou ti, kdož uveřili: „Zajisté záhubě propadli ti, kdož v záhubu přivedli sebe samy a rodiny své v den zmrtvýchvstání! Ó zajisté, nepravostní vrženi budou v trest trvalý!“"},{"SurahNumber":42,"VerseNumber":46,"Text":"A nebudou míti ochránců, již pomohli by jim vedle Boha; a tomu, jejž Bůh v blud zavádí, není cesty (pravé)"},{"SurahNumber":42,"VerseNumber":47,"Text":"Odpovězte tedy (na volání) Pána svého před tím, než přijde den, jehož příchodu nikdo nezabrání Bohu, (aby nenařídil): nebude vám útulku v den onen, aniž bude možno vám zapírati"},{"SurahNumber":42,"VerseNumber":48,"Text":"A odvracejí-li se, věz, že neposlali jsme tě jako strážce nad nimi: tvým úkolem jest pouze hlásání. Zajisté, když dáme okusiti člověku milosrdenství svého, raduje se z něho; však když postihne jej cos špatného za předešlé činy rukou jeho, zajisté člověk jest zatvrzelcem"},{"SurahNumber":42,"VerseNumber":49,"Text":"Bohu přináleží panství nebes i země; tvoří, cokoliv chce: dává, komu chce, dcery; a dává, komu chce, syny"},{"SurahNumber":42,"VerseNumber":50,"Text":"Anebo dává je v párech, syny i dcery: a činí, koho chce, bezdětným: neboť on vševědoucí jest a všemocný"},{"SurahNumber":42,"VerseNumber":51,"Text":"A není dáno člověku, aby mluvil s ním Bůh, vyjma vnuknutím, nebo zpoza clony: aneb když posílá posla, aby vnuknul (lidem), z dopuštění jeho, cokoliv on chce: onť zajisté nejvyšší jest a moudrý"},{"SurahNumber":42,"VerseNumber":52,"Text":"A takovýmto způsobem poslali jsme ti s vnuknutím ducha z rozkazu svého: ty nevěděl's, co jest Kniha, aniž co jest víra — však my učinili jsme ji světlem, jímž vedeme, koho chceme ze služebníků svých. Ty pak zajisté vedeš ke stezce přímé"},{"SurahNumber":42,"VerseNumber":53,"Text":"ke stezce Boha, jemuž přináleží, cožkoliv jest na nebi a na zemi. Ó zajisté, k Bohu navracejí se věci všechny"}]}