{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":45,"VerseNumber":1,"Text":"H[aa?] M[iem]"},{"SurahNumber":45,"VerseNumber":2,"Text":"De neerzending van het boek is gebeurd door God, de machtige, de wijze"},{"SurahNumber":45,"VerseNumber":3,"Text":"In de hemelen en de aarde zijn zeker tekenen voor de gelovigen"},{"SurahNumber":45,"VerseNumber":4,"Text":"Ook in jullie schepping en de dieren die Hij heeft verspreid zijn tekenen voor mensen die vast overtuigd zijn"},{"SurahNumber":45,"VerseNumber":5,"Text":"En in het verschil van nacht en dag en in wat God als levensonderhoud uit de hemel heeft laten neerdalen en waarmee Hij de aarde weer laat herleven nadat zij dood was en in het besturen van de winden zijn tekenen voor mensen die verstandig zijn"},{"SurahNumber":45,"VerseNumber":6,"Text":"Dat zijn Gods tekenen. Wij lezen ze aan jou in waarheid voor. Aan welk bericht zullen zij dan na [dat van] God en Zijn tekenen nog geloven"},{"SurahNumber":45,"VerseNumber":7,"Text":"Wee elke zondige lasteraar"},{"SurahNumber":45,"VerseNumber":8,"Text":"die Gods tekenen die Wij aan hem voorlezen hoort en dan in zijn hoogmoed volhardt alsof hij het niet gehoord had. Verkondig hem dus een pijnlijke bestraffing"},{"SurahNumber":45,"VerseNumber":9,"Text":"En wanneer hij iets van Onze tekenen weet dan drijft hij de spot ermee. Zij zijn het voor wie er een vernederende bestraffing is"},{"SurahNumber":45,"VerseNumber":10,"Text":"Achter hen is de hel en wat zij zich verworven hebben baat hun niets, noch wat zij zich in plaats van God als beschermers genomen hebben; voor hen is er een geweldige bestraffing"},{"SurahNumber":45,"VerseNumber":11,"Text":"Dit is een leidraad en voor hen die geen geloof hechten aan de tekenen van hun Heer is er een bestraffing door een pijnlijke plaag"},{"SurahNumber":45,"VerseNumber":12,"Text":"God is het die de zee aan jullie dienstbaar heeft gemaakt, opdat de schepen op Zijn bevel varen en opdat jullie naar een gunst van Hem streven; misschien zullen jullie dank betuigen"},{"SurahNumber":45,"VerseNumber":13,"Text":"En Hij heeft wat er in de hemelen en wat er op de aarde is aan jullie dienstbaar gemaakt. Het komt alles van Hem. Daarin zijn tekenen voor mensen die nadenken"},{"SurahNumber":45,"VerseNumber":14,"Text":"Zeg aan hen die geloven dat zij hun die Gods dagen niet verwachten moeten vergeven, opdat Hij aan mensen vergeldt voor wat zij begaan hebben"},{"SurahNumber":45,"VerseNumber":15,"Text":"Als iemand deugdelijk handelt is het in zijn eigen voordeel, maar als iemand verkeerd doet dan is het in zijn nadeel. Voorts zullen jullie tot jullie Heer worden teruggebracht"},{"SurahNumber":45,"VerseNumber":16,"Text":"Wij hebben aan de IsraÃ«lieten het boek, de oordeelskracht en het profeetschap gegeven, Wij hebben met goede dingen in hun onderhoud voorzien en Wij hebben hen boven de wereldbewoners verkozen"},{"SurahNumber":45,"VerseNumber":17,"Text":"En Wij hebben hun duidelijke bewijzen van de ordening gegeven. Zij werden het er slechts uit onderlinge nijd over oneens nadat de kennis tot hen gekomen was. Jouw Heer zal op de opstandingsdag tussen hen oordelen over dat waarover zij het oneens waren"},{"SurahNumber":45,"VerseNumber":18,"Text":"Daarna hebben Wij voor jou een normatieve richting van de ordening bepaald. Volg die dus en volg niet de grillen van hen die geen kennis hebben"},{"SurahNumber":45,"VerseNumber":19,"Text":"Zij zullen jou tegen God helemaal niet baten. De onrechtplegers zijn elkaars beschermers, maar God is de beschermer van de godvrezenden"},{"SurahNumber":45,"VerseNumber":20,"Text":"Dit zijn inzichtelijke bewijzen voor de mensen en een leidraad en barmhartigheid voor mensen die vast overtuigd zijn"},{"SurahNumber":45,"VerseNumber":21,"Text":"Of rekenen zij die misdaden begaan erop dat Wij hen in hun leven en hun sterven gelijk zullen behandelen als hen die geloven en de deugdelijke daden doen? Slecht is het wat zij oordelen"},{"SurahNumber":45,"VerseNumber":22,"Text":"God heeft de hemelen en de aarde in waarheid geschapen en aan iedereen zal vergolden worden wat hij begaan heeft en hun zal geen onrecht worden aangedaan"},{"SurahNumber":45,"VerseNumber":23,"Text":"Heb je gezien naar hem die zijn grillen tot zijn god maakt? God heeft hem bewust tot dwaling gebracht en zijn gehoor en zijn hart verzegeld en over zijn ogen is een sluier. Wie zou hem na God nog de weg kunnen wijzen? Zullen jullie je niet laten vermanen"},{"SurahNumber":45,"VerseNumber":24,"Text":"Zij zeggen: \"Er is alleen maar ons tegenwoordige leven; wij sterven en wij leven en alleen door de tijd worden wij omgebracht.\" Zij hebben daarvan geen kennis. Zij hebben alleen maar vermoedens"},{"SurahNumber":45,"VerseNumber":25,"Text":"En wanneer Onze duidelijke tekenen aan hen worden voorgelezen, dan is hun argument slechts dat zij zeggen: \"Brengt onze vaderen, als jullie gelijk hebben"},{"SurahNumber":45,"VerseNumber":26,"Text":"Zeg: \"God geeft jullie leven. Dan laat Hij jullie sterven en dan brengt Hij jullie bijeen voor de opstandingsdag waaraan geen twijfel is, maar de meeste mensen weten het niet"},{"SurahNumber":45,"VerseNumber":27,"Text":"God heeft de heerschappij over de hemelen en de aarde en op de dag dat het uur aanbreekt, op die dag zullen zij die zeggen dat het niet waar is verloren zijn"},{"SurahNumber":45,"VerseNumber":28,"Text":"En dan zie jij iedere gemeenschap neergeknield. Iedere gemeenschap wordt tot haar boek geroepen: \"Vandaag wordt aan jullie vergolden wat jullie gedaan hebben"},{"SurahNumber":45,"VerseNumber":29,"Text":"Dit is Ons boek, het spreekt de waarheid over jullie uit. Wij hebben wat jullie deden genoteerd"},{"SurahNumber":45,"VerseNumber":30,"Text":"Wat hen betreft die geloven en de deugdelijke daden doen, hen zal hun Heer in Zijn barmhartigheid laten binnengaan. Dat is de duidelijke triomf"},{"SurahNumber":45,"VerseNumber":31,"Text":"Maar wat hen betreft die ongelovig zijn: \"Waren Mijn tekenen jullie niet voorgelezen? Maar jullie waren hoogmoedige en misdadige mensen"},{"SurahNumber":45,"VerseNumber":32,"Text":"En wanneer gezegd werd: \"Gods aanzegging is waar en het uur, daaraan is geen twijfel\", zeiden jullie: \"Wij weten niet wat het uur is. Wij hebben alleen maar een vermoeden, maar wij zijn niet overtuigd"},{"SurahNumber":45,"VerseNumber":33,"Text":"De slechte daden die zij begaan hebben worden dan voor hen zichtbaar en zij worden door datgene waarmee zij de spot dreven ingesloten"},{"SurahNumber":45,"VerseNumber":34,"Text":"En er wordt gezegd: \"Vandaag vergeten Wij jullie zoals jullie deze dag van jullie vergeten hebben, jullie verblijfplaats is het vuur en jullie hebben geen helpers"},{"SurahNumber":45,"VerseNumber":35,"Text":"Dat is zo omdat jullie met de tekenen van God de spot gedreven hebben en omdat het tegenwoordige leven jullie begoocheld heeft.\" Vandaag zullen zij er dus niet uitgehaald worden, noch zullen zij een kans krijgen om het goed te maken"},{"SurahNumber":45,"VerseNumber":36,"Text":"Maar lof zij God de Heer van de hemelen, de Heer van de aarde en de Heer van de wereldbewoners"},{"SurahNumber":45,"VerseNumber":37,"Text":"En Hij heeft de hoogste macht in de hemelen en op de aarde en Hij is de machtige, de wijze"}]}