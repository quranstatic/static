{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":52,"VerseNumber":1,"Text":"၁။\tအို-တမန်တော်၊ တူစီနာတောင်ကို စဉ်းစားဆင်ခြင်၍ ငါ၏တန်ခိုးတော်ဂုဏ်တော်ကို သတိရလော့။"},{"SurahNumber":52,"VerseNumber":2,"Text":"၂။\tထို့အပြင်ကမ္ဗည်းထိုးထားသောကျမ်းတော်ကိုလည်း အာရုံပြု၍ ငါ၏တန်ခိုးတော်ဂုဏ်တော်ကို သတိရလော့။"},{"SurahNumber":52,"VerseNumber":3,"Text":"၃။\tထိုကျမ်းတော်ကား ကျယ်ဝန်းပြန့်ပြူချောမွတ်သောစက္ကူပေါ်တွင် ရေးတင်မှတ်သားလျက်ရှိ၏။"},{"SurahNumber":52,"VerseNumber":4,"Text":"၄။\tထို့အပြင် လူအများခဏခဏဝတ်တက်ရန်လာသောကအ်ဘာကျောင်းတော်ကြီးကိုလည်း အာရုံပြု၍ ငါ၏ တန်ခိုး တော် ဂုဏ်တော်ကို သတိရလော့။"},{"SurahNumber":52,"VerseNumber":5,"Text":"၅။\tထိုမြင့်မြတ်လှစွာသောအမိုးကိုလည်း အာရုံပြု၍ ငါ၏ တန်ခိုးတော်ဂုဏ်တော်ကို သတိရလော့။"},{"SurahNumber":52,"VerseNumber":6,"Text":"၆။\tထို့အပြင် ရေတင်းကြမ်းပြည့်လျှံနေသောသမုဒ္ဒရာကိုလည်း အာရုံပြု၍ ငါ၏တန်ခိုးတော်ဂုဏ်တော်ကို သတိ ရလော့။"},{"SurahNumber":52,"VerseNumber":7,"Text":"၇။\tအို-တမန်တော်၊ သင်၏အရှင်သခင်၏ အပြစ်ဒဏ်တော်သည် မုချဧကန်ကျရောက်လာမည်သာတည်း။"},{"SurahNumber":52,"VerseNumber":8,"Text":"၈။\tထိုအပြစ်ဒဏ်တော်သည် ကာဆီးထားနိုင်သူဆို၍ တစ်စုံတစ်ယောက်မျှမရှိချေ။"},{"SurahNumber":52,"VerseNumber":9,"Text":"၉။\tမိုးကောင်းကင်သည် မငြိမ်မသက်သွက်သွက်ခါလှုပ်သောနေ့တော်ကြီး။"},{"SurahNumber":52,"VerseNumber":10,"Text":"၁ဝ။\tထိုနေ့တော်ကြီး၌ တောင်ကမ်းဟူသမျှလည်း လေတွင် လွင့်ပါလတ့ံ။"},{"SurahNumber":52,"VerseNumber":11,"Text":"၁၁။\tတရားတော်ကို ငြင်းပယ်သောသူအပေါင်းသည် ထိုနေ့တော်ကြီး၌ ကြီးစွာပျက်စီးရတော့သည်သာတည်း။"},{"SurahNumber":52,"VerseNumber":12,"Text":"၁၂။\tထိုသူတို့သည် သိမ်မွေ့နက်နဲသောကိစ္စများတွင် အဖျင်းစကားပြောကြ၏။"},{"SurahNumber":52,"VerseNumber":13,"Text":"၁၃။\tထိုသူတို့ကို ငရဲမီးအတွင်းသို့ ထိုးသွင်းသောနေ့တော်ကြီး၌။"},{"SurahNumber":52,"VerseNumber":14,"Text":"၁၄။\tယင်းသို့ ထိုးသွင်းပြီးနောက် သူတို့အား မိန့်တော်မူသည်မှာ ဟယ်-မိစ္ဆာဒိဋ္ဌိတို့၊ ဤမီးသည် နင်တို့ငြင်းခုံသော ငရဲမီးဖြစ်၏။"},{"SurahNumber":52,"VerseNumber":15,"Text":"၁၅။\tဤငရဲသည် မှော်အတတ်လော၊ သို့မဟုတ် သင်တို့သည် မမြင်ကြသလော။"},{"SurahNumber":52,"VerseNumber":16,"Text":"၁၆။ ငရဲမီးအပူရှိန်ကို ခံကြလော့၊ ထိုအပူရှိန်ကို နင်တို့သည်းခံစွာခံသည်ဖြစ်စေ၊ မခံသည်ဖြစ်စေ၊ နင်တို့အတွက် မထူးချေ၊ အတူတူသာဖြစ်၏၊ နင်တို့ပြုကျင့်လေ့ရှိသောအကျင့်အကြံများအတွက် နင်တို့အား ပေးအပ်ခြင်းသာ ဖြစ်၏။"},{"SurahNumber":52,"VerseNumber":17,"Text":"၁၇။\tမှတ်သားကြလော့၊ မိမိတို့ကျင့်အပ်သောကျင့်ဝတ်များကို ကျေပွန်သူတို့မှာမူကား နိဗ္ဗာန်ဥယျာဉ်တော်များ၌ စံစားကြရ၏၊ ပျော်ရွှင်ကြရ၏။"},{"SurahNumber":52,"VerseNumber":18,"Text":"၁၈။\tသူတို့၏ အရှင်သခင်သည် သူတို့အား အောင်ဆုမင်္ဂလာတော်ပေးသနားတော်မူ၏၊ ငရဲမီးညှင်းပန်းခြင်းဘေးမှ ကာဆီးထားတော်မူ၏၊ ထိုအကြောင်းများကြောင့် သူတို့သည် အားရဝမ်းသာရှိကြရ၏။"},{"SurahNumber":52,"VerseNumber":19,"Text":"၁၉။\tသူတို့အား မိန့်တော်မူသည်မှာ အို-နိဗ္ဗာန်သားအပေါင်းတို့၊ သင်တို့ပြုကျင့်ခဲ့သောကုသိုလ်ကောင်းမှု၏ အကျိုး ကြောင့် ပျော်ရွှင်သာယာစွာစားကြလော့၊ သောက်ကြလော့။"},{"SurahNumber":52,"VerseNumber":20,"Text":"၂ဝ။ ထိုသူတို့သည် တင့်တယ်သိုက်မြိုက်စွာစီတန်းခင်းကျင်းထားသောပလ္လင်ထက်ဝယ် လှဲလျောင်းမွေ့လျော်စံပျော် နေထိုင်ကြရ၏၊ ငါသည် သူတို့အား မျက်စိမျက်လုံးပြူးထူးလှပသောနတ်ကညာများနှင့် စုလျားရစ်ပတ်လက်ထပ် ပေးသနားတော်မူ၏။"},{"SurahNumber":52,"VerseNumber":21,"Text":"၂၁။ ထို့အပြင် ယုံကြည်သူတို့၏ သားသမီးများသည် ယုံကြည်မှု၌ မိမိတို့မိဘ၏ ခြေရာကို လိုက်လျှင် ငါသည် ထိုသားသမီးများကို မိမိတို့မိဘနှင့် နိဗ္ဗာန်တွင် တွေ့ဆုံ၍ အတူတကွစံစားနေထိုင်စေတော်မူမည်၊ ထိုသူတို့ ဆည်းပူးခဲ့သောကုသိုလ်ကောင်းမှု၏ အကျိုးကိုလည်း အနည်းငယ်မျှလျှော့ပေါ့ပေးတော်မူမည်မဟုတ်၊ လူတိုင်း ပင်လျှင် မိမိပြုကျင့်ခဲ့သောအမှုအခင်းများ၏ အကျိုးအပြစ်အတွက် တာဝန်ခံ၊ အပေါင်ခံပစ္စည်းဖြစ်၏။"},{"SurahNumber":52,"VerseNumber":22,"Text":"၂၂။\tထို့အပြင် ငါသည် နိဗ္ဗာန်သူနိဗ္ဗာန်သားတို့အား သူတို့အလိုရှိသည့်အတိုင်း သစ်သီးသစ်ဥအမျိုးမျိုး၊ သားငါး အဖုံဖုံတို့ကို ပေးသနားတော်မူ၏။"},{"SurahNumber":52,"VerseNumber":23,"Text":"၂၃။\tထို့အပြင် သူတို့သည် တစ်ဦးလက်မှ တစ်ဦးလက်သို့ ရေခွက်တစ်ခုကို ကမ်းလှမ်းယူငင်ပေးကြ၏၊ ထိုခွက်ရှိ သောက်စရာကြောင့် သောက်သူတို့သည် ယစ်မူးမေ့လျော့ခြင်းလည်းမရှိ၊ စကားအသိမ်အဖျင်းကို ပြောဆိုခြင်း လည်းမရှိ၊ အပြစ်ကျုးကျော်ခြင်းလည်းမရှိဖြစ်၏။"},{"SurahNumber":52,"VerseNumber":24,"Text":"၂၄။\tထို့အပြင်သူတို့အပါးတွင် သူတို့၏ကိုယ်ပိုင်ကံကြွေးလုလင်တို့သည် ထိုမှ ဤမှ သွားလာလှည့်ပတ်ခစားလျက် ရှိကြ၏၊ ထိုလုလင်တို့သည် ယောက်သွားအတွင်း ဖုံးအုပ်လျက်ရှိသောပုလဲအသွင် ဖြူစင်လှပ၏။"},{"SurahNumber":52,"VerseNumber":25,"Text":"၂၅။\tထို့အပြင်သူတို့သည် တစ်ဦးအနား တစ်ဦးကပ်၍ တစ်ယောက်အကြောင်းကို တစ်ယောက်မေးမြန်းလျက်ရှိကြ၏။"},{"SurahNumber":52,"VerseNumber":26,"Text":"၂၆။\tထိုနေ့တော်ကြီး၌ တစ်ဦးနှင့်တစ်ဦးပြောကြသည်မှာ အကျွနု်ပ်တို့သည် အထက်ကျော်ကာရီက အိမ်သူအိမ်သား များနှင့်အတူနေထိုင်စဉ် ကျွနု်ပ်တို့သည် အမြဲပင်စိုးရိမ်ကြောင့်ကျခဲ့ကြရ၏။"},{"SurahNumber":52,"VerseNumber":27,"Text":"၂၇။\tသို့သော် အလ္လာဟ်အရှင်မြတ်သည် အကျွနု်ပ်တို့အား ကောင်းကြီးမင်္ဂလာတော်ပေးသနားတော်မူပြီ၊ ငရဲမီးလေပူ အခိုးအငွေ့ဘေးမှ ကာကွယ်တော်မူခဲ့ပြီ။"},{"SurahNumber":52,"VerseNumber":28,"Text":"၂၈။\tအကျွနု်ပ်တို့ကား ရှေးအခါလောကတွင် အရှင်မြတ်အား အစဉ်မပြတ်ဝတ်ပြုခဲ့ကြ၏၊ အရှင်မြတ်သည် မဟာ ကရုဏာတော်အရှင်၊ အနန္တကောင်းကြီးမင်္ဂလာတော်သခင် အမှန်အကန်ဖြစ်တော်မူ၏။"},{"SurahNumber":52,"VerseNumber":29,"Text":"၂၉။\tထို့ကြောင့် အို-တမန်တော်၊ လူသားတို့အား သတိပေးလော့၊ အလ္လာဟ်အရှင်မြတ်၏ ဂုဏ်ကျေးဇူးတော်ကြောင့် သင်သည် ဗေဒင်ဆရာလည်းမဟုတ်၊ စိတ်နှလုံးပေ့ါသွပ်သူအရူးလည်းမဟုတ်။"},{"SurahNumber":52,"VerseNumber":30,"Text":"၃ဝ။\tသို့မဟုတ် သူတို့က သူသည် လင်္ကာဆရာဖြစ်၏၊ သူ့ကို အချိန်ကာလက ဆုံးမမည်ဟု အကျွနု်ပ်တို့မျှော်လင့် ၏ဟု ပြောဆိုကြသလော။"},{"SurahNumber":52,"VerseNumber":31,"Text":"၃၁။\tအို-တမန်တော်၊ သူတို့အား သင်တို့လည်း မိမိတို့လိုရာကို မျှော်လင့်ကြလော့၊ ငါလည်း သင်တို့နည်းတူ မျှော်လင့်၏ဟု ဟောကြားလော့။"},{"SurahNumber":52,"VerseNumber":32,"Text":"၃၂။\tအို-တမန်တော်၊ ထိုသူတို့၏ စိတ်က သူတို့အား ဤကဲ့သို့ပြုကျင့်ပြောဆိုရန် အကြံပေးသလော၊ သို့မဟုတ် သူတို့သည် တရားကျူးလွန်သောသူယုတ်များဖြစ်ကြသလော။"},{"SurahNumber":52,"VerseNumber":33,"Text":"၃၃။\tသို့မဟုတ် သူတို့က ဤကျမ်းတော်ကို သူဖန်တီး၏ဟု စွပ်စွဲသလော၊ ယင်းစွပ်စွဲချက်မမှန်ချေ၊ သို့သော် သူ တို့သည် ယုံကြည်မည်မဟုတ်ချေ။"},{"SurahNumber":52,"VerseNumber":34,"Text":"၃၄။\tသူတို့သည် အကယ်၍ အမှန်စကားကို ဆိုသော် သူတို့အား ဤကျမ်းမြတ်ကုရ်အာန်နှင့်တူမျှသောတရားဒေသနာ တစ်ပါးကို ပြုကြစေလော့။"},{"SurahNumber":52,"VerseNumber":35,"Text":"၃၅။\tသို့မဟုတ် သူတို့သည် နတ္တိမှ ဖန်ဆင်းတော်မူခြင်းခံကြရသလော၊ သို့မဟုတ် သူတို့သည် ဖန်ဆင်းသူများဖြစ် ကြသလော။"},{"SurahNumber":52,"VerseNumber":36,"Text":"၃၆။\tသို့မဟုတ် သူတို့သည် မိုးကောင်းကင်နှင့် ကမ္ဘာမြေကြီးကို ဖန်ဆင်းကြသလော၊ မဖန်ဆင်းချေ၊ သူတို့သည် မည်သည့်အရာမှ တပ်အပ်သေချာစွာမသိကြချေ။"},{"SurahNumber":52,"VerseNumber":37,"Text":"၃၇။\tအို-တမန်တော်၊ သူတို့သည် သင်၏ အရှင်သခင်၏ ဘဏ္ဍာပစ္စည်းတော်များကို ပိုင်ဆိုင်ကြသလော၊ သို့မဟုတ် သူတို့သည် အရှင်မြတ်၏ ဘဏ္ဍာစိုးများဖြစ်ကြသလော။"},{"SurahNumber":52,"VerseNumber":38,"Text":"၃၈။\tသို့မဟုတ် သူတို့၌ ကောင်းကင်သို့ တက်၍ အမိန့်တော်များကို နားထောင်ဖို့ရာ လှေကားရှိသလော၊ သို့ပါလျှင် သူတို့၏ နားထောင်သူအား လုံလောက်ထင်ရှားသောသက်သေပြစေကုန်။"},{"SurahNumber":52,"VerseNumber":39,"Text":"၃၉။\tအို-မိစ္ဆာဒိဋ္ဌိတို့၊ အလ္လာဟ်အရှင်မြတ်မှာ သမီးမိန်းမတော်များသာရှိ၍ သင်တို့မှာ သားယောက်ျားများရှိကြသလော။"},{"SurahNumber":52,"VerseNumber":40,"Text":"၄ဝ။\tသို့မဟုတ် သင်တမန်တော်သည် ၎င်းတို့အား တရားဓမ္မဟောပြောခတောင်းဖူးသလော၊ ယင်းသို့တောင်းခြင်း ကြောင့် သူတို့ကြွေးတွင် နစ်မြုနေပြီလော။"},{"SurahNumber":52,"VerseNumber":41,"Text":"၄၁။\tသို့မဟုတ် သူတို့သည် မမြင်စွမ်းနိုင်သောအရာများကို ပိုင်ဆိုင်၍ ထိုအရာများကို ရေးသားထားနိုင်ကြသလော။"},{"SurahNumber":52,"VerseNumber":42,"Text":"၄၂။\tသို့မဟုတ် သူတို့သည် တမန်တော်ကို ဥပါယ်တမည်ဖြင့် လှည့်စားဖို့ရာ ကြံစည်ကြသလော၊ သို့သော်မယုံကြည် သူတို့သာလျှင် လှည့်ဖြားခြင်းခံကြရ၏။"},{"SurahNumber":52,"VerseNumber":43,"Text":"၄၃။\tသို့မဟုတ် သူတို့မှာ အလ္လာဟ်အရှင်မြတ်မှတပါး အခြားအရှင်သခင်ရှိသလော၊ အလ္လာဟ်အရှင်မြတ်သည် သူတို့တွဲဖက်သောဘုရားတုဘုရားယောင်များထက် မြင့်မြတ်တော်မူထသောအနန္တဂုဏ်တော်ရှင်ဖြစ်တော်မူ၏။"},{"SurahNumber":52,"VerseNumber":44,"Text":"၄၄။\tအကယ်၍ ထိုမိစ္ဆာဒိဋ္ဌိတို့သည် မိမိတို့အပေါ်သို့ အထက်ကောင်းကင်ဘုံပဲ့ကျသည်ကို မြင်ကြရလျှင် သူတို့က ကျလာသောအရာသည် တိမ်ဆိုင်တိမ်ခဲဖြစ်သည်ဟု ပြောဆိုကြလတ့ံ။"},{"SurahNumber":52,"VerseNumber":45,"Text":"၄၅။\tအို-တမန်တော်မိုဟမ္မဒ်၊ ထိုသူတို့သည် ၎င်းတို့၏ နေ့တော်ကြီးကို တွေ့မြင်ရသည့်တိုင်အောင် သူတို့ကို လျစ်လျူရှုလော့၊ ထိုနေ့တော်ကြီး၌ သူတို့သည် မိုးကြိုးအပစ်ခံကြရလတ့ံ။"},{"SurahNumber":52,"VerseNumber":46,"Text":"၄၆။\tထိုနေ့တော်ကြီး၌ ထိုသူတို့၏ ပရိယာယ်သည် သူတို့အတွက် တစ်စုံတစ်ခုမျှစွမ်းဆောင်နိုင်မည်မဟုတ်၊ ထို့အပြင် သူတို့သည် ကူညီစောင်မခြင်းကို ခံကြရလိမ့်မည်မဟုတ်။"},{"SurahNumber":52,"VerseNumber":47,"Text":"၄၇။\tစင်စစ်အားဖြင့် ထိုဒုစရိုက်ကောင်များအဖို့အရာ ဤဒဏ်တော်ထက် ကြီးလေးသောဒဏ်တော်လည်းရှိသေး၏၊ သို့သော်သူတို့အနက် အရေအတွက်များစွာသောသူတို့သည် မသိကြချေ။"},{"SurahNumber":52,"VerseNumber":48,"Text":"၄၈။\tထို့ကြောင့် အို-မိုဟမ္မဒ်၊ သင်၏ အရှင်သခင်၏ စီရင်ချက်ဗျာဒိတ်တော်ကိုသာ စိတ်ရှည်လက်ရှည်မျှော်လင့် စောင့်ဆိုင်းလော့၊ အကြောင်းမူကား သင်သည် မုချဧကန် ငါ၏မျက်မှောက်တော်တွင် ရှိ၏၊ သင်သည် နံနက်အိပ်ရာမှ ထသောအခါ သင်၏အရှင်သခင်၏ ကျေးဇူးတော်ကို ချီးကျုးလော့။"},{"SurahNumber":52,"VerseNumber":49,"Text":"၄၉။\tထို့အပြင် သင်သည် ညဉ့်အခါ၌လည်းကောင်း၊ နံနက်မိုးသောက်ကြယ်နက္ခတ်များဝင်သောအခါ၌လည်းကောင်း၊ အရှင်မြတ်အား ချီးကျူးတသလော့။"}]}