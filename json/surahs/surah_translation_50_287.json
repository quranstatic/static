{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":50,"VerseNumber":1,"Text":"ق، (مفهوم این حرف به الله معلوم است)، قسم به قرآن که دارای مجد و بزرگی است"},{"SurahNumber":50,"VerseNumber":2,"Text":"بلکه تعجب کردند از اینکه بیم دهنده‌ای از خودشان به‌سوی آنان آمد. پس کافران گفتند: این (کلامی که از امور غیبی خبر می‌دهد) چیز عجیبی است"},{"SurahNumber":50,"VerseNumber":3,"Text":"آیا وقتی مردیم و خاک شدیم (دوباره زنده می‌شویم؟) چنین برگشت بعید است"},{"SurahNumber":50,"VerseNumber":4,"Text":"يقينا هر چه را که زمین از آنان می‌کاهد، می‌دانیم. و نزد ما کتابی است (که همه چیز را در خود) حفظ می‌کند"},{"SurahNumber":50,"VerseNumber":5,"Text":"بلکه آنان وقتی حق برایشان آمد، آن را دروغ شمردند، پس آنان در کار (بعثت و نبوت) پریشان و حیران هستند"},{"SurahNumber":50,"VerseNumber":6,"Text":"پس آیا به آسمان بالای سرشان نگاه نکرده‌اند که ما چگونه آن را بنا کرده‌ایم و با (ستارگان) آن را مزین نموده‌ایم که در آن هیچ شگافی نیست؟"},{"SurahNumber":50,"VerseNumber":7,"Text":"و زمین را هموار کردیم و کوه‌های محکم و استوار را در آن افگندیم و در آن از هر نوع (گیاه) پسندیده رویانیدیم"},{"SurahNumber":50,"VerseNumber":8,"Text":"تا (این‌ها) برای بینش و پند دادن هر بندۀ توبه کننده باشد"},{"SurahNumber":50,"VerseNumber":9,"Text":"و از آسمان آب پر برکت را فرود آوردیم و به وسيلۀ آن باغها و دانه‌های درو شدنی رویانیدیم"},{"SurahNumber":50,"VerseNumber":10,"Text":"و درختان بلند خرما را (رویانیدیم) که آن میوۀ باهم پیوسته دارد"},{"SurahNumber":50,"VerseNumber":11,"Text":"(آن را) برای روزی بندگان (آفریدیم) و با آن سرزمین مرده را زنده کردیم، خروج از قبر (نیز) این طور است"},{"SurahNumber":50,"VerseNumber":12,"Text":"پیش از ایشان قوم نوح و اصحاب «رس» و قوم ثمود (پیغمبرانشان را) تکذیب کردند"},{"SurahNumber":50,"VerseNumber":13,"Text":"و نیز قوم عاد و فرعون (با قومش) و برادران لوط"},{"SurahNumber":50,"VerseNumber":14,"Text":"و اصحاب ایکه و قوم تُبّع هر یک پیغمبران را تکذیب کردند و وعدۀ عذاب من دربارۀ ایشان قطعی شد"},{"SurahNumber":50,"VerseNumber":15,"Text":"آیا ما از آفریدن اول درمانده و ناتوان شدیم؟ (نه) بلکه آنان دربارۀ آفرینش جدید شک و تردید دارند"},{"SurahNumber":50,"VerseNumber":16,"Text":"و البته ما انسان را آفریدیم و می‌دانیم آنچه را که نفسش به او وسوسه می‌کند و ما از شاهرگ گردن به او نزدیکتریم"},{"SurahNumber":50,"VerseNumber":17,"Text":"وقتی که دو فرشته (ملازم انسان) از راست و چپ (به مراقبت) نشسته (اعمال انسان را) دریافت می‌کنند"},{"SurahNumber":50,"VerseNumber":18,"Text":"هیچ سخنی را بر زبان نمی‌آورد مگر آنکه نزدش نگهبان آماده (حضور) دارد"},{"SurahNumber":50,"VerseNumber":19,"Text":"و (وقتی) بیهوشی و سختی مرگ به راستی بیاید، (به انسان گفته می‌شود:) این همان چیزی است که از آن می‌گریختی"},{"SurahNumber":50,"VerseNumber":20,"Text":"و در صور دمیده می‌شود، این روز (تحقق) وعدۀ عذاب است"},{"SurahNumber":50,"VerseNumber":21,"Text":"و هر کس در حالی (به میدان محشر) می‌آید که سوق دهنده و گواهی، با خود دارد"},{"SurahNumber":50,"VerseNumber":22,"Text":"يقينا از این (روز) در غفلت بودی، پس پردۀ غفلت را از دیده ات برداشتیم و امروز چشمانت تیز شده است"},{"SurahNumber":50,"VerseNumber":23,"Text":"و (فرشتۀ) همراهش گوید: این است آنچه در نزد من آماده است"},{"SurahNumber":50,"VerseNumber":24,"Text":"هر کافر سرکشی را به دوزخ بیاندازید"},{"SurahNumber":50,"VerseNumber":25,"Text":"آن که مانع هر خیر (و) تجاوزگر شک انداز است"},{"SurahNumber":50,"VerseNumber":26,"Text":"آن که معبود دیگری را با الله مقرر کرده بود، پس او را در عذاب سخت (دوزخ) بیاندازید"},{"SurahNumber":50,"VerseNumber":27,"Text":"(شیطان) هم نشین او می‌گوید: ای پروردگار ما! من او را گمراه نساخته بودم، بلکه (خود او) در گمراهی دور از حق بود"},{"SurahNumber":50,"VerseNumber":28,"Text":"الله می‌فرماید: نزد من با یکدیگر مشاجره مکنید و بی‌گمان (پیش از این) برایتان بیم و وعدۀ عذاب داده بودم"},{"SurahNumber":50,"VerseNumber":29,"Text":"سخن (فيصله شده) در نزد من تغییر داده نمی‌شود و من هرگز به بندگان ظالم نیستم"},{"SurahNumber":50,"VerseNumber":30,"Text":"روزی که به دوزخ بگوییم: آیا پر شده ای؟ و (دوزخ) می‌گوید: آیا افزون بر این هم هست؟"},{"SurahNumber":50,"VerseNumber":31,"Text":"و جنت برای پرهیزگاران نزدیک کرده شود و از آنان دور نخواهد بود"},{"SurahNumber":50,"VerseNumber":32,"Text":"گفته شود: این است آنچه به شما وعده داده می‌شد، که برای هر توبه‌کار و حافظ (حدود الهی) است"},{"SurahNumber":50,"VerseNumber":33,"Text":"برای کسی که در نهان از پروردگار مهربان بترسد و با دل توبه کار پیش (به ‌سوی الله) آید"},{"SurahNumber":50,"VerseNumber":34,"Text":"به سلامت وارد جنت شوید. این است روز زندگی دائمی"},{"SurahNumber":50,"VerseNumber":35,"Text":"آنان در آنجا هرچه بخواهند دارند و نزد ما افزون (بر خواهشات آنها) است"},{"SurahNumber":50,"VerseNumber":36,"Text":"و پیش از آنان اقوام زیادی را هلاک ساختیم که از ایشان نیرومندتر بودند و در شهرها سیر کردند و آنرا گشودند، اما آیا برای آنها راه گریزی بود؟"},{"SurahNumber":50,"VerseNumber":37,"Text":"و يقينا در این عبرت است برای کسی که دل (آگاه) داشته باشد و با حضور قلب (به سخنان) گوش فرا دهد"},{"SurahNumber":50,"VerseNumber":38,"Text":"و البته آسمان‌ها و زمین و آنچه را که در بین آن دو است، در شش روز آفریدیم و هیچ خستگی به ما نرسید"},{"SurahNumber":50,"VerseNumber":39,"Text":"پس بر آنچه می‌گویند صبر کن و پیش از طلوع خورشید و پیش از غروب آن به ستایش پروردگارت تسبیح گوی"},{"SurahNumber":50,"VerseNumber":40,"Text":"و در بخشی از شب و در عقب نمازها نیز او را به پاکی یاد کن"},{"SurahNumber":50,"VerseNumber":41,"Text":"و گوش به (زنگ) روزی باش که ندادهنده از مکان نزدیک ندا کند"},{"SurahNumber":50,"VerseNumber":42,"Text":"روزی که بانگ مرگبار حقیقی را می‌شنوند، آن روز، روز بیرون آمدن (از قبرها) است"},{"SurahNumber":50,"VerseNumber":43,"Text":"البته ما هستیم که زنده می‌کنیم و می‌میرانیم و بازگشت به‌سوی ماست"},{"SurahNumber":50,"VerseNumber":44,"Text":"روزی که زمین به سرعت از (روی) آنان می‌شگافد؛ این جمع کردنی است که بر ما آسان است"},{"SurahNumber":50,"VerseNumber":45,"Text":"ما به آنچه می‌گویند داناتریم و تو مأمور به اجبار مردم (به ایمان آوردن) نیستی. پس هر کسی را که از وعدۀ (عذاب) می‌ترسد به (وسیلۀ) قرآن پند ده"}]}