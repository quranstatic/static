{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":70,"VerseNumber":1,"Text":"มีคนหนึ่งได้ขอการลงโทษที่จะต้องเกิดขึ้นอย่างแน่นอน"},{"SurahNumber":70,"VerseNumber":2,"Text":"สำหรับบรรดาผู้ปฏิเสธศรัทธานั้นไม่มีผู้ปัดป้องใด ๆ ให้พ้นจาการลงโทษไปได้"},{"SurahNumber":70,"VerseNumber":3,"Text":"(การลงโทษนั้น) มาจากอัลลอฮฺ ผู้เป็นเจ้าของแห่งทางขึ้นสู่เบื้องสูง"},{"SurahNumber":70,"VerseNumber":4,"Text":"มะลาอิกะฮฺและอัรรูหฺ (ญิบริล) จะขึ้นไปหาพระองค์ในวันหนึ่งซึ่งกำหนดของมันเท่ากับห้าหมื่นปี (ของโลกดุนยานี้)"},{"SurahNumber":70,"VerseNumber":5,"Text":"ดังนั้นเจ้าจงอดทนด้วยความอดทนที่ดีงามเถิด"},{"SurahNumber":70,"VerseNumber":6,"Text":"แท้จริงพวกเขา (มุชริกีน)มองเห็นการลงโทษว่าเป็นเรื่องห่างไกล"},{"SurahNumber":70,"VerseNumber":7,"Text":"แต่ว่าเราเห็นมัน (การลงโทษ) นั้นเป็นเรื่องใกล้"},{"SurahNumber":70,"VerseNumber":8,"Text":"วันที่ท้องฟ้าจะเป็นเช่นทองแดงที่หลอมละลาย"},{"SurahNumber":70,"VerseNumber":9,"Text":"และบรรดาภูเขาจะเป็นเช่นขนสัตว์ที่ปลิวว่อน"},{"SurahNumber":70,"VerseNumber":10,"Text":"และมิตรสหายจะไม่ถามถึงกัน"},{"SurahNumber":70,"VerseNumber":11,"Text":"ถึงแม้ว่าพวกเขาจะประสานสายตาซึ่งกันและกันก็ตาม ผู้ประพฤติชั่วก็ใคร่จะไถ่ตน ให้พ้นจากการลงโทษของอัลลอฮฺในวันนั้นด้วยบุตรหลานของเขา"},{"SurahNumber":70,"VerseNumber":12,"Text":"และด้วยภริยาของเขา และด้วยพี่น้องของเขา"},{"SurahNumber":70,"VerseNumber":13,"Text":"และด้วยญาติพี่น้องของเขา ซึ่งได้ให้ที่พักอาศัยแก่เขา"},{"SurahNumber":70,"VerseNumber":14,"Text":"และด้วยผู้ที่อยู่ในแผ่นดินทั้งมวล เพื่อที่จะให้เขารอดพ้นจากการลงโทษ"},{"SurahNumber":70,"VerseNumber":15,"Text":"ไม่เลยทีเดียว แท้จริงมันเป็นไฟนรกที่ลุกโซน"},{"SurahNumber":70,"VerseNumber":16,"Text":"หนังศีรษะถูกลอก ออก (เพราะความร้อนของไฟนรก)"},{"SurahNumber":70,"VerseNumber":17,"Text":"มันจะเรียกผู้ที่ผินหลัง และหันห่างจากความจริง"},{"SurahNumber":70,"VerseNumber":18,"Text":"และสะสมทรัพย์สินและปิดบังไว้"},{"SurahNumber":70,"VerseNumber":19,"Text":"แท้จริงมนุษย์นั้นถูกบังเกิดมาเป็นคนหวั่นไหว"},{"SurahNumber":70,"VerseNumber":20,"Text":"เมื่อความทุกข์ยากประสบแก่เขา ก็ตีโพยตีพายกลัดกลุ้ม"},{"SurahNumber":70,"VerseNumber":21,"Text":"และเมื่อคุณความดีประสบแก่เขา ก็หวงแหน"},{"SurahNumber":70,"VerseNumber":22,"Text":"นอกจากบรรดาผู้กระทำละหมาด"},{"SurahNumber":70,"VerseNumber":23,"Text":"บรรดาผู้ที่ดำรงมั่นอยู่ในการทำละหมาดของพวกเขาเป็นประจำ"},{"SurahNumber":70,"VerseNumber":24,"Text":"และบรรดาผู้ที่ในทรัพย์สินของพวกเขามีส่วนที่ถูกกำหนดไว้"},{"SurahNumber":70,"VerseNumber":25,"Text":"สำหรับผู้ที่เอ่ยขอและผู้ที่ไม่เอ่ยขอ"},{"SurahNumber":70,"VerseNumber":26,"Text":"และบรรดาผู้ที่เชื่อมั่นต่อวันแห่งการตอบแทน (วันกิยามะฮฺ)"},{"SurahNumber":70,"VerseNumber":27,"Text":"และบรรดาผู้ที่มีความหวาดหวั่นต่อการลงโทษแห่งพระเจ้าของพวกเขา"},{"SurahNumber":70,"VerseNumber":28,"Text":"แท้จริงการลงโทษแห่งพระเจ้าของพวกเขาไม่เป็นที่ปลอดภัย"},{"SurahNumber":70,"VerseNumber":29,"Text":"และบรรดาผู้ที่ระวังรักษาทวารของพวกเขา"},{"SurahNumber":70,"VerseNumber":30,"Text":"นอกจากแก่คู่ครองของพวกเขา หรือที่มือขวาของพวกเขาครอบครองในลักษณะเช่นนั้นพวกเขาจะไม่เป็นผู้ที่ถูกตำหนิ"},{"SurahNumber":70,"VerseNumber":31,"Text":"ดังนั้นผู้ใดล่วงละเมิดนอกเหนือไปจากนั้น ชนเหล่านั้นพวกเขาเป็นผู้ละเมิด"},{"SurahNumber":70,"VerseNumber":32,"Text":"และบรรดาผู้ที่ระวังรักษาสิ่งที่ได้รับมอบหมาย (อะมานะฮฺ) ของพวกเขาและคำมั่นสัญญาของพวกเขา"},{"SurahNumber":70,"VerseNumber":33,"Text":"และบรรดาผู้ที่ดำรงมั่นต่อการเป็นพยานของพวกเขา"},{"SurahNumber":70,"VerseNumber":34,"Text":"และบรรดาผู้ที่ดำรงรักษาในการละหมาดของพวกเขา"},{"SurahNumber":70,"VerseNumber":35,"Text":"ชนเหล่านั้นจะอยู่ในสวนสวรรค์อันหลากหลายเป็นผู้ได้รับเกียรติ"},{"SurahNumber":70,"VerseNumber":36,"Text":"มีอะไรเกิดขึ้นแก่บรรดาผู้ปฏิเสธศรัทธาที่วิ่งกระหืดกระหอบมายังเจ้า (มุฮัมมัด)"},{"SurahNumber":70,"VerseNumber":37,"Text":"พวกเขานั่งเป็นกลุ่ม ๆ ทางขวาหรือทางซ้ายของเจ้า"},{"SurahNumber":70,"VerseNumber":38,"Text":"แต่ละคนในหมู่พวกเขาต่างก็อยากจะเข้าไปอยู่ในสวนสวรรค์อันสุขสำราญกระนั้นหรือ"},{"SurahNumber":70,"VerseNumber":39,"Text":"ไม่เลยทีเดียวแท้จริงเราได้สร้างพวกเขาจากสิ่งที่พวกเขารู้กันดี"},{"SurahNumber":70,"VerseNumber":40,"Text":"ข้าขอสาบานต่อพระเจ้าแห่งบรรดาทิศตะวันออก และบรรดาทิศตะวันตกว่า แท้จริงเรา (อัลลอฮฺ) เป็นผู้เดชานุภาพอย่างแน่นอน"},{"SurahNumber":70,"VerseNumber":41,"Text":"ต่อการที่เราจะเปลี่ยนตัวแทนซึ่งดีกว่าพวกเขาและเราจะไม่เป็นผู้หมดความสามารถ"},{"SurahNumber":70,"VerseNumber":42,"Text":"ดังนั้น เจ้าจงปล่อยพวกเขาให้มั่วสุมและหลงระเริง จนกว่าพวกเขาจะได้พบกับวัน (กิยามะฮฺ) ของพวกเขา ซึ่งพวกเขาถูกสัญญาไว้"},{"SurahNumber":70,"VerseNumber":43,"Text":"วันที่พวกเขาจะออกมาจากหลุมฝังศพอย่างรีบเร่งคล้ายกับพวกเขาวิ่งกรูไปยังเจว็ดของพวกเขา"},{"SurahNumber":70,"VerseNumber":44,"Text":"สายตาของพวกเขาละห้อยเศร้าสลดความอัปยศปกคลุมพวกเขา นั่นคือวันที่พวกเขาถูกสัญญาไว้"}]}