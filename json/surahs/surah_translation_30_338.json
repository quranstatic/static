{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":30,"VerseNumber":1,"Text":"Alif Lam Mim"},{"SurahNumber":30,"VerseNumber":2,"Text":"Bizantinët u mudën"},{"SurahNumber":30,"VerseNumber":3,"Text":"Në tokën më të afërt, por ata, pas humbjes së tyre, do të ngadhnjejnë"},{"SurahNumber":30,"VerseNumber":4,"Text":"Për disa vjet, është vendim i All-llahut, më herët a më vonë, dhe atëherë besimtarët do të gëzohen"},{"SurahNumber":30,"VerseNumber":5,"Text":"Për ndihmën e All-llahut, Ai ndihmon kë të dojë, Ai është i fuqishëm dhe i gjithmëshirshëm"},{"SurahNumber":30,"VerseNumber":6,"Text":"Është premtim i All-llahut, kurse All-llahu nuk e mohon premtimin e vet, por shumica e njerëzve nuk e dinë"},{"SurahNumber":30,"VerseNumber":7,"Text":"Ata dinë vetëm anën e jashtme të jetës në këtë botë, ndërsa për botën tjetër janë indiferentë"},{"SurahNumber":30,"VerseNumber":8,"Text":"E nuk mendojnë për vetveten. All-llahu me plot arsye krijoi qiejt dhe tokën dhe çka ka ndërmjet tyre në kohë të caktuar; por humica nga njerëzit nuk besojnë në takimin me Zotin e tyre"},{"SurahNumber":30,"VerseNumber":9,"Text":"A nuk kanë udhëtuar nëpër botë e të shohin si kanë përfunduar ata para tyre? Ishin më të fortë se këta, kurse tokën e kanë lëruar dhe punuar më tepër se sa e punojnë këta, ndërsa profetët e tyre u aknë sjellë argumente të qarta; All-llahu nuk u ka bërë padrejtësi, vetvetës i kanë bërë mizori"},{"SurahNumber":30,"VerseNumber":10,"Text":"Ata që kanë bërë keq përfundojnë me dënimin më të tmerrshëm, për shkak se janë tallur dhe i kanë mohuar fjalët e All-llahut"},{"SurahNumber":30,"VerseNumber":11,"Text":"All-llahu zë fillin e krijimit. Ai këtë e përsërit dhe në fund tek Ai do të ktheheni"},{"SurahNumber":30,"VerseNumber":12,"Text":"Atë ditë kur të vijë momenti i fundit mëkatarët do të humbin çdo shpresë"},{"SurahNumber":30,"VerseNumber":13,"Text":"Shokët e tyre nuk do të ndërmjetësojnë, kurse ata për shkak të tyre mbetën mosbesimtarë"},{"SurahNumber":30,"VerseNumber":14,"Text":"Atë ditë, kur të vijë momenti i fundit, njerëzit do të ndahen"},{"SurahNumber":30,"VerseNumber":15,"Text":"Ata që kanë besuar dhe kanë bërë vepra të mira, do të gëzohen në një xhennet"},{"SurahNumber":30,"VerseNumber":16,"Text":"Ndërsa ata të cilët i kanë mohuar dhe i kanë përgënjeshtruar ajetet tona dhe kanë injoruar ballafaqimin me botën tjetër, ata do të hudhen në mundime"},{"SurahNumber":30,"VerseNumber":17,"Text":"Pra qoftë lavdëruar All-llahu sa herë që ju zë nata dhe sa herë që ju gëdhijë dita"},{"SurahNumber":30,"VerseNumber":18,"Text":"Qoftë lavdëruar në qiej dhe në tokë, dhe në mbrëmje e në drekë"},{"SurahNumber":30,"VerseNumber":19,"Text":"Ai krijon të gjallën nga e vdekura dhe të gjallën e kthen në jo të gjallë; Ai ringjallë tokën pas vdekjes së saj. Ashtu do të jeni edhe ju"},{"SurahNumber":30,"VerseNumber":20,"Text":"Një nga argumentet e tij është ajo që ju krijon nga dheu, e kur bëheni njerëz shpërndaheni gjithkund"},{"SurahNumber":30,"VerseNumber":21,"Text":"Edhe një argument tjetër i tij është se ai, nga lloji juaj, krijon bashkëshorte që të gjeni prehje pranë tyre dhe ndërmjet jush mbjell dashuri dhe mëshirë. Ky, me të vërtetë, është argument për njerëzit që meditojnë"},{"SurahNumber":30,"VerseNumber":22,"Text":"Nga argumentet e tij është edhe krijimi i qiejve dhe tokës, llojllojshmëria e gjuhëve tuaja edhe e ngjyrave tuaja; këto janë, njëmend, mësime për ata që dinë"},{"SurahNumber":30,"VerseNumber":23,"Text":"Edhe një tjetër argument i tij është gjumi juaj natën dhe ditën, edhe insistimi juaj të fitoni diçka nga mirësia e tij; këto janë njëmend mësime për njerëzit që dëgjojnë"},{"SurahNumber":30,"VerseNumber":24,"Text":"Është edhe një tjetër argument i tij, ai që u tregon vetëtimën edhe për frikë edhe për shpresë; lëshon edhe shiun nga qielli dhe me të e ngjallë tokën pas vdekjes së saj. Këto janë, pa dyshim, mësime për njerëzit që kuptojnë"},{"SurahNumber":30,"VerseNumber":25,"Text":"Edhe një argument tjetër i tij është, ekzistimi i qiellit dhe tokës me vullnetin e tij. Pastaj sapo t’ju thërrasë, vetëm me një të thirrur, ju do të dilni menjëherë nga toka"},{"SurahNumber":30,"VerseNumber":26,"Text":"Të atij janë krejt ç’ka në qiej dhe në tokë? Atij i përulet çdo gjë"},{"SurahNumber":30,"VerseNumber":27,"Text":"Ai është i cili zë fillin e krijimit e pastaj atë e përsërit dhe për atë kjo është e lehtë. Ai është shembulli më i lartëmadhërishëm në qiej dhe në tokë; Ai është i fortë dhe i urtë"},{"SurahNumber":30,"VerseNumber":28,"Text":"Ai ju jep shembull nga vet ju; a janë ata, që i keni ju në disponim, të barabartë me ju në atë që ne ju japim, e në këtë jeni të njëjtë; ju u frikësoheni atyre si frikësoheni për njëri-tjetrin. Ja, ne ashtu njerëzve të cilët mendojnë hollësisht ia shpjegojmë argumentet tona"},{"SurahNumber":30,"VerseNumber":29,"Text":"Por mosbesimtarët e pavetëdijshëm pasojën epshet e veta, po kush do të udhëzojë atë që All-llahu e ka humbur? Atyre nuk mund t’u ndihmojë askush"},{"SurahNumber":30,"VerseNumber":30,"Text":"Ti drejtohu me fytyrë kah feja jote si besimtar i vërtetë, fesë së All-llahut, ndaj së cilës ai ka krijuar edhe njerëzit. Nuk ka zëvendësim për krijesën e All-llahut, sepse ajo është fe e drejtë, por shumica e njerëzve nuk e dinë"},{"SurahNumber":30,"VerseNumber":31,"Text":"Duke iu drejtuar Atij frikësohuni dhe faleni namazin dhe mos u bëni politeistë"},{"SurahNumber":30,"VerseNumber":32,"Text":"Nga ata të cilët kanë përçarë fenë e tyre dhe janë ndarë në fraksione; secila palë është e kënaqur me atë të veten"},{"SurahNumber":30,"VerseNumber":33,"Text":"Por kur njerëzit i prek ndonjë e keqe, ata me përulje i drejtohen Zotit të tyre, e pastaj kur ai u mundëson të shijojnë mëshirën e tij, menjëherë një grup Zotit të tyre i konsiderojnë shok tjetër (të barabartë)"},{"SurahNumber":30,"VerseNumber":34,"Text":"Për ta mohuar atë që ne u kemi dhënë. Ani, kënaquni se do ta merrni vesh"},{"SurahNumber":30,"VerseNumber":35,"Text":"A u kemi shpallur ndonjë argument që flet lidhur me atë që ma bëjnë shok"},{"SurahNumber":30,"VerseNumber":36,"Text":"Kur u mundësojmë njerëzve të shijojnë mëshirën ata i gëzohen asaj, e kur i godit ndonjë e keqe, të cilën e kanë bërë me duart e tyre, menjëherë demoralizohen"},{"SurahNumber":30,"VerseNumber":37,"Text":"Vallë, a nuk e shohin se All-llahu i jep ushqim me shumicë atij që do Ai dhe ia shkurton. Në këtë, vërtet ka argumente për njerëzit që besojnë"},{"SurahNumber":30,"VerseNumber":38,"Text":"Prandaj, jepja të afërmit të drejtën e vet dhe të varfërit e udhëtarit! Kjo është më mirë për ata që dëshirojnë të jenë të afërt tek All-llahu. Ata do të jenë të shpëtuar"},{"SurahNumber":30,"VerseNumber":39,"Text":"Kurse atë që e jepni të rritet me (kamatë) të hollat e të tjerëve, tek All-llahu nuk do të rriten, e çka e jepni për zeqatë me dëshirë që t’i afroheni All-llahut, e po ata janë që i shumëfishojnë veprat e tyre"},{"SurahNumber":30,"VerseNumber":40,"Text":"All-llahu është i cili ju krijon dhe ju furnizon; mandej ua merr jetën dhe prapë ju ringjallë. A keni ndonjë hyjni tuajën që mund të bëjë diçka si kjo? Qoftë lartësuar Ai dhe shumë lart mbi ata që ia konsiderojnë si shokë"},{"SurahNumber":30,"VerseNumber":41,"Text":"Për shkak të asaj që punojnë njerëzit u bë tollovi edhe në tokë edhe në det, që t’u bëjë të mundshme të shijojnë diçka nga ajo që kanë punuar; ndoshta kthehen (përmirësohen)"},{"SurahNumber":30,"VerseNumber":42,"Text":"Thuaj: “Udhëtoni nëpër botë dhe shikoni se çfarë pasojash patën ata para jush. Shumica sish kanë qenë politeistë”"},{"SurahNumber":30,"VerseNumber":43,"Text":"Prandaj, para se të vijë dita kur prej All-llahut nuk ka kthim prapa, ti kthehu kah feja e vërtetë. Atëherë ata do të ndahen"},{"SurahNumber":30,"VerseNumber":44,"Text":"Kush ka mohuar, - mohimin e ka kundër vetes, ndërsa kush ka bërë vepra të mira – ka përgatitur djep (xhennet) për vete"},{"SurahNumber":30,"VerseNumber":45,"Text":"Ashtu që Ai do t’i shpërblejë nga mirësia e vet ata të cilët kanë besuar dhe kanë bërë vepra të mira; Nuk ka dyshim se Ai nuk i do mosbesimtarët"},{"SurahNumber":30,"VerseNumber":46,"Text":"Nga argumentet e tij është edhe dërgimi i erërave si bartës të lajmeve të mira që t’ju mundësojë të shijoni mëshirën e tij; Edhe anijet lundrojnë me vullnetin e tij, dhe që të fitoni nga mirësia e tij, mbase do të jeni mirënjohës"},{"SurahNumber":30,"VerseNumber":47,"Text":"Edhe para teje popujve i kemi dërguar profetë të tyre, dhe ata u kanë sjellë fakte të qarta, andaj ata që bënë krime i dënuam; Se e drejta jonë ishte t’i ndihmojmë besimtarët"},{"SurahNumber":30,"VerseNumber":48,"Text":"All-llahu është ai i cili dërgon erërat, kurse këto çojnë retë dhe Ai i shpërndan nëpër qiell si të dojë vetë, dhe i ndan në pjesë; ndërkaq ti sheh shiun si bjen prej tyre; dhe kur Ai ua çon robërve të vet, kujt të dojë, ata mbushen plot gëzim"},{"SurahNumber":30,"VerseNumber":49,"Text":"Kurse para se të binte te ata kanë qenë shpresëhumbur"},{"SurahNumber":30,"VerseNumber":50,"Text":"Prandaj, shiko gjurmët e mëshirës së All-llahut si e ringjall tokën pasi të ketë vdekur! Ai, me të vërtetë, edhe të vdekurit i ngjallë. Ai, ka fuqi për çdo gjë"},{"SurahNumber":30,"VerseNumber":51,"Text":"Dhe po të dërgojmë një erë e ta shohin ata se gjithçka është zbehur, ata, sigurisht, edhe pas kësaj do t’i mohojnë"},{"SurahNumber":30,"VerseNumber":52,"Text":"Ti nuk mund t’i thërrasësh të vdekurit, e as të shurdhët t’i lusish pasi që ta kthejnë shpinën"},{"SurahNumber":30,"VerseNumber":53,"Text":"Dhe ti nuk je udhërrëfyes i të verbërve nga mashtrimi i tyre. Ti je vetëm për ata të cilët u besojnë fakteve tona. E ata janë muslimanë"},{"SurahNumber":30,"VerseNumber":54,"Text":"All-llahu është ai i cili u ka krijuar nga një qenie e dobët e pastaj, pas pafuqishmërisë, u bën të fortë, dhe pas forcës u bën të lodhur dhe të plakur. Ai krijon çka të dojë; Ai është i gjithëdijshëm i gjithfuqishëm"},{"SurahNumber":30,"VerseNumber":55,"Text":"Dhe atë ditë kur të vijë momenti (i ringjalljes), mëkatarët do të betohen se në varre kanë qëndruar vetëm një moment të shkurtër. Kështu ata bëjnë trillime"},{"SurahNumber":30,"VerseNumber":56,"Text":"E ata të cilëve u është dhënë dijeni e besim, do të thonë: “Ju keni qëndruar sipas caktimit të All-llahut deri në ditën e ringjalljes – dhe ja, kjo është dita e ringjalljes, vetëm se ju nuk e keni ditur”"},{"SurahNumber":30,"VerseNumber":57,"Text":"Atë ditë atyre të cilët kanë bërë krime ndaj vetes s’u bën dobi arsyetimi dhe prej tyre nuk kërkohet të pendohen"},{"SurahNumber":30,"VerseNumber":58,"Text":"Në këtë Kur’an ne u afrojmë njerëzve shembuj të llojllojshëm, kurse ti sikur t’u sillësh atyre ndonjë mrekulli, ata që nuk besojnë, prapë do të thonë: “Ju vetëm gënjeshtra keni!”"},{"SurahNumber":30,"VerseNumber":59,"Text":"Ja, kështu All-llahu, vulos zemrat e tyre që nuk dinë"},{"SurahNumber":30,"VerseNumber":60,"Text":"Por ti jij i durueshëm! Premtimi i All-llahut është me të vërtetë i saktë dhe në asnjë mënyrë mos të dobësojnë ata të cilët nuk janë të bindur"}]}