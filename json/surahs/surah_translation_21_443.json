{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":21,"VerseNumber":1,"Text":"Наблизився до людей час відплати, а вони в невігластві своєму відвертаються"},{"SurahNumber":21,"VerseNumber":2,"Text":"Яке б нове нагадування Аллага до них не приходило, вони слухають його, бавлячись"},{"SurahNumber":21,"VerseNumber":3,"Text":"із неуважним серцем. Нечестивці таємно шепотіли: «Невже він не така сама людина як і ми? Невже ви підете за чарами, які самі бачите?»[CCXXVIII]"},{"SurahNumber":21,"VerseNumber":4,"Text":"Скажи: «Мій Господь знає те, що говорять і на небесах, і на землі. А Він — Всечуючий, Всезнаючий!»"},{"SurahNumber":21,"VerseNumber":5,"Text":"Але вони говорять: «Якісь уривчасті видіння! Та він вигадав це! Він — поет! Нехай прийде до нас зі знаменням, яке було в перших посланців!»"},{"SurahNumber":21,"VerseNumber":6,"Text":"Жодне селище, яке Ми знищили, не увірувало. Невже й вони не увірують"},{"SurahNumber":21,"VerseNumber":7,"Text":"І раніше за тебе Ми відсилали чоловіків, яким давали одкровення. Запитайте про це в людей Нагадування, якщо ви не знаєте![CCXXIX]"},{"SurahNumber":21,"VerseNumber":8,"Text":"Ми не створили їх плоттю, якій не потрібна їжа, і вони не були безсмертними"},{"SurahNumber":21,"VerseNumber":9,"Text":"А потім Ми виконали обіцянку: врятували їх разом із тими, кого побажали, й знищили порушників"},{"SurahNumber":21,"VerseNumber":10,"Text":"Ми зіслали вам Писання, а в ньому — згадка про вас! Невже ви не розумієте"},{"SurahNumber":21,"VerseNumber":11,"Text":"Скільки Ми знищили селищ, жителі яких були несправедливими! Після них Ми створили інші народи"},{"SurahNumber":21,"VerseNumber":12,"Text":"Коли вони відчули Нашу міць, то почали тікати звідти"},{"SurahNumber":21,"VerseNumber":13,"Text":"Не тікайте! Поверніться туди, де ви розкошували, де житла ваші! Можливо, вас запитають![CCXXX]"},{"SurahNumber":21,"VerseNumber":14,"Text":"Вони говорили: «Горе нам! Воістину, ми були несправедливими!»"},{"SurahNumber":21,"VerseNumber":15,"Text":"Вони голосили так, доки Ми не перетворили їх на зів’ялу ниву"},{"SurahNumber":21,"VerseNumber":16,"Text":"Ми не створювали небес, землі й того, що між ними, бавлячись"},{"SurahNumber":21,"VerseNumber":17,"Text":"Коли б Ми прагнули забави, то зробили б її з того, що маємо — якби взагалі це робили"},{"SurahNumber":21,"VerseNumber":18,"Text":"Та ж ні! Ми вражаємо істиною брехню, й вона трощить її. І та зникає! Горе вам за те, що ви вигадуєте"},{"SurahNumber":21,"VerseNumber":19,"Text":"Йому належать усі, хто на небесах і на землі! А ті, хто поряд із Ним, не гордують поклонінням Йому й не втомлюються"},{"SurahNumber":21,"VerseNumber":20,"Text":"Вони невтомно прославляють Його вночі та вдень"},{"SurahNumber":21,"VerseNumber":21,"Text":"Невже вони роблять собі із землі богів, які були б здатні воскрешати?[CCXXXI]"},{"SurahNumber":21,"VerseNumber":22,"Text":"Якби були інші боги, крім Аллага, то [небеса і земля] зруйнувалися б. Аллаг, Господь трону, пречистий від того, що Йому приписують"},{"SurahNumber":21,"VerseNumber":23,"Text":"Його не запитають про те, що Він робить, — запитають їх![CCXXXII]"},{"SurahNumber":21,"VerseNumber":24,"Text":"Невже крім Нього вони беруть собі інших богів? Скажіть: «Наведіть свій доказ! Ось нагадування для тих, хто зі мною, і нагадування для тих, хто був раніше за мене!» Але більшість із них не знає істини. Вони відвертаються![CCXXXIII]"},{"SurahNumber":21,"VerseNumber":25,"Text":"Ми не відсилали раніше за тебе жодного посланця, не відкривши йому: «Немає бога, крім Мене! Тож поклоняйтеся Мені!»"},{"SurahNumber":21,"VerseNumber":26,"Text":"Вони говорять: «Милостивий узяв Собі дитину!» Преславний Він! Але ж вони тільки шановані раби.[CCXXXIV]"},{"SurahNumber":21,"VerseNumber":27,"Text":"Не випереджають Його словом й діють згідно з Його наказом"},{"SurahNumber":21,"VerseNumber":28,"Text":"Він знає те, що було до них, і те, що буде після них. Заступаються вони лише за тих, ким Він задоволений, а самі тріпочуть від страху перед Ним"},{"SurahNumber":21,"VerseNumber":29,"Text":"А хто з них скаже: «Я — бог замість Нього», — тому відплатою буде геєна. Так Ми винагороджуємо нечестивців"},{"SurahNumber":21,"VerseNumber":30,"Text":"Невже не бачать невіруючі, що небеса й земля були єдиним цілим, а Ми роз’єднали їх, і що Ми створили все живе з води? Невже вони не увірують"},{"SurahNumber":21,"VerseNumber":31,"Text":"І Ми поставили на землі непохитні гори, щоб вона не коливалася під ними, й проклали широкі шляхи, щоб вони мали змогу йти правильним шляхом"},{"SurahNumber":21,"VerseNumber":32,"Text":"І Ми зробили небо захищеним дахом, але вони відвертаються від Його знамень"},{"SurahNumber":21,"VerseNumber":33,"Text":"Він — Той, Хто створив ніч, день, сонце й місяць. Усі вони плинуть небосхилом"},{"SurahNumber":21,"VerseNumber":34,"Text":"Нікому з людей, що жили перед тобою, Ми не дарували безсмертя. Тож невже, якщо ти помреш, вони житимуть вічно"},{"SurahNumber":21,"VerseNumber":35,"Text":"Кожна душа зазнає смерті. Ми випробовуємо вас злом і добром як спокусою, і до Нас ви повернетесь"},{"SurahNumber":21,"VerseNumber":36,"Text":"Коли ті, які не вірують, бачать тебе, то тільки насміхаються: «Чи це не той, хто глузував із ваших богів?» Не вірують вони в нагадування Милостивого"},{"SurahNumber":21,"VerseNumber":37,"Text":"Людина створена нетерплячою. Я покажу вам Свої знамення, тож не квапте Мене"},{"SurahNumber":21,"VerseNumber":38,"Text":"Вони запитують: «Коли ж станеться обіцяне, якщо ви правдиві?»"},{"SurahNumber":21,"VerseNumber":39,"Text":"Якби невіруючі тільки знали про той час, коли вони не зможуть відвернути вогонь ні від свого обличчя, ні від своєї спини! І ніхто не допоможе їм"},{"SurahNumber":21,"VerseNumber":40,"Text":"Це станеться несподівано й приголомшить їх. Вони не зможуть цього відвернути й не матимуть відстрочки"},{"SurahNumber":21,"VerseNumber":41,"Text":"Справді, вже глузували й з тих посланців, які жили раніше за тебе. Тож насмішників вразило те, з чого вони глузували"},{"SurahNumber":21,"VerseNumber":42,"Text":"Запитай: «Хто захистить вас від Милостивого вночі та вдень?» Але вони відвертаються від нагадування Господа свого"},{"SurahNumber":21,"VerseNumber":43,"Text":"Або у них є, крім Нас, інші боги, які їх захистять? Вони не здатні допомогти самим собі й ніхто не захистить їх від Нас"},{"SurahNumber":21,"VerseNumber":44,"Text":"Ми дозволили їм та їхнім батькам насолоджуватися благами, доки триває їхнє життя. Невже вони не бачать, що Ми зменшуємо землю з країв? Невже вони переможуть?[CCXXXV]"},{"SurahNumber":21,"VerseNumber":45,"Text":"Скажи: «Я застерігаю вас одкровенням!» Але глухі не чують заклику, навіть якщо їх застерігають"},{"SurahNumber":21,"VerseNumber":46,"Text":"А якщо їх торкнеться частина кари Господа твого, то вони неодмінно скажуть: «Горе нам! Ми були несправедливі!»"},{"SurahNumber":21,"VerseNumber":47,"Text":"У День Воскресіння Ми встановимо справедливу вагу й ні з ким не вчинять несправедливо. Коли щось матиме навіть вагу гірчичного зерна, Ми все одно принесемо Його! Достатньо тієї лічби, що в Нас"},{"SurahNumber":21,"VerseNumber":48,"Text":"Ми дарували Мусі й Гаруну розрізнення, світло й нагадування для богобоязливих"},{"SurahNumber":21,"VerseNumber":49,"Text":"які потай бояться свого Господа й мають страх перед Часом"},{"SurahNumber":21,"VerseNumber":50,"Text":"Це — благословенне нагадування, зіслане Нами. Невже ви будете його заперечувати"},{"SurahNumber":21,"VerseNumber":51,"Text":"Ще раніше Ми дарували Ібрагіму дороговказ, і Ми знали, ким є [Ібрагім]"},{"SurahNumber":21,"VerseNumber":52,"Text":"Ось він сказав своєму батьку та іншим людям: «Що це за образи, яким ви настільки віддані?»"},{"SurahNumber":21,"VerseNumber":53,"Text":"Ті відповіли: «Ми бачили, що наші батьки поклонялися їм!»"},{"SurahNumber":21,"VerseNumber":54,"Text":"Він сказав: «Ви та ваші батьки перебуваєте в справжній омані!»"},{"SurahNumber":21,"VerseNumber":55,"Text":"Ті сказали: «Ти прийшов до нас з істиною чи просто бавишся?»"},{"SurahNumber":21,"VerseNumber":56,"Text":"Він сказав: «Ні! Ваш Господь — Господь небес і землі, Який створив їх. І я — один із тих, хто свідчить про це"},{"SurahNumber":21,"VerseNumber":57,"Text":"Клянуся Аллагом! Я неодмінно замислю хитрощі проти ваших ідолів, коли ви відвернетесь і підете!»"},{"SurahNumber":21,"VerseNumber":58,"Text":"Він розтрощив усіх ідолів, окрім найбільшого з них, щоб вони могли звернутися до нього"},{"SurahNumber":21,"VerseNumber":59,"Text":"Вони запитали: «Хто зробив це з нашими богами? Воістину, він — нечестивець!»"},{"SurahNumber":21,"VerseNumber":60,"Text":"Інші сказали: «Ми чули, як один юнак згадував їх. Його звуть Ібрагім!»"},{"SurahNumber":21,"VerseNumber":61,"Text":"Ті сказали: «Приведіть його перед людські очі, нехай вони засвідчать!»"},{"SurahNumber":21,"VerseNumber":62,"Text":"Вони запитали: «Це ти зробив таке з нашими богами, Ібрагіме?»"},{"SurahNumber":21,"VerseNumber":63,"Text":"Він відповів: «Ні, це зробив найбільший із них. Запитайте їх, якщо вони здатні розмовляти!»"},{"SurahNumber":21,"VerseNumber":64,"Text":"Одні з них звернулися до інших і сказали: «Воістину, ви самі — нечестивці!»"},{"SurahNumber":21,"VerseNumber":65,"Text":"Але потім вони знову взялися за своє: «Ти знаєш, що вони не здатні розмовляти!»"},{"SurahNumber":21,"VerseNumber":66,"Text":"[Ібрагім] сказав: «Невже ви поклоняєтеся замість Аллага тому, хто не може ні принести вам користі, ні завдати шкоди"},{"SurahNumber":21,"VerseNumber":67,"Text":"Гидота — і ви, і те, чому ви поклоняєтеся замість Аллага! Невже ви не розумієте?»[CCXXXVI]"},{"SurahNumber":21,"VerseNumber":68,"Text":"Ті сказали: «Спаліть його й допоможіть вашим богам, якщо ви спроможні діяти!»"},{"SurahNumber":21,"VerseNumber":69,"Text":"Ми сказали: «О вогню! Будь для Ібрагіма прохолодою і безпекою!»"},{"SurahNumber":21,"VerseNumber":70,"Text":"Вони прагнули заподіяти шкоду, але Ми зробили так, щоб вони втратили більше за всіх"},{"SurahNumber":21,"VerseNumber":71,"Text":"Ми врятували його та Люта й привели на землю, яку благословили для світів"},{"SurahNumber":21,"VerseNumber":72,"Text":"І Ми дарували йому Ісхака, а ще Якуба. Ми зробили їх усіх праведниками"},{"SurahNumber":21,"VerseNumber":73,"Text":"І зробили їх провідниками, які з Нашого дозволу вказують прямий шлях. І Ми відкрили їм, як робити добро, звершувати молитву й давати закят. І вони поклонялися Нам"},{"SurahNumber":21,"VerseNumber":74,"Text":"А Люту Ми дарували мудрість і знання й врятували його від жителів селища, які робили мерзенні вчинки. Воістину, вони були лихими й розпусними людьми"},{"SurahNumber":21,"VerseNumber":75,"Text":"Ми ввели його у Свою милість. Воістину, він був одним із праведників"},{"SurahNumber":21,"VerseNumber":76,"Text":"А Нух закликав Нас іще раніше; Ми відповіли йому й врятували його з родиною від великого смутку"},{"SurahNumber":21,"VerseNumber":77,"Text":"Ми захистили його від людей, які вважали брехнею Наші знамення. Ці люди були лихими, тож Ми їх усіх утопили"},{"SurahNumber":21,"VerseNumber":78,"Text":"Дауд і Сулєйман вирішували справу про ниву, яку вночі витоптали чужі вівці. Ми були свідками їхнього суду"},{"SurahNumber":21,"VerseNumber":79,"Text":"І Ми дали Сулєйману правильне рішення, а обом їм дарували мудрість та знання. І Ми підкорили гори й птахів для того, щоб вони славили Нас разом із Даудом. Так, Ми зробили це![CCXXXVII]"},{"SurahNumber":21,"VerseNumber":80,"Text":"Ми навчили його мистецтва виготовлення військових обладунків, щоб ви мали захист від взаємної шкоди. Але хіба ж ви вдячні"},{"SurahNumber":21,"VerseNumber":81,"Text":"Ми підкорили Сулєйману могутній вітер, який за його наказом дув на благословенну Нами землю. Адже Ми знаємо про кожну річ"},{"SurahNumber":21,"VerseNumber":82,"Text":"Були серед шайтанів такі, які пірнали для нього у воду й виконували іншу роботу. А Ми стерегли їх"},{"SurahNumber":21,"VerseNumber":83,"Text":"Ось Айюб закликав до Господа свого: «Воістину, Мене торкнулося лихо, а Ти — Наймилостивіший із милостивих!»"},{"SurahNumber":21,"VerseNumber":84,"Text":"Ми відповіли йому, відвернули те лихо й дарували йому родину його і ще стільки ж — як милість від Нас та нагадування для тих, хто поклоняється"},{"SurahNumber":21,"VerseNumber":85,"Text":"Ісмаїль, Ідріс, Зуль-Кіфль — усі вони були з терплячих"},{"SurahNumber":21,"VerseNumber":86,"Text":"І Ми ввели їх до Нашої милості. Воістину, вони були праведниками"},{"SurahNumber":21,"VerseNumber":87,"Text":"Ось Зун-Нун пішов розгніваний і думав, що Ми не здолаємо його, але в темряві він заголосив: «Немає бога, крім Тебе! Преславний Ти! Воістину, я був несправедливим!»[CCXXXVIII]"},{"SurahNumber":21,"VerseNumber":88,"Text":"Ми відповіли йому та врятували від розпачу. Так Ми рятуємо віруючих"},{"SurahNumber":21,"VerseNumber":89,"Text":"Ось Закарія закликав до Господа свого: «Господи! Не залишай мене самотнім, адже Ти — найкращій зі спадкоємців!»"},{"SurahNumber":21,"VerseNumber":90,"Text":"Ми відповіли йому й дарували Ях’ю, зробивши його дружину спроможною на це. Вони поспішали робити добро, кликали Нас із надією та страхом. І вони були перед Нами смиренними"},{"SurahNumber":21,"VerseNumber":91,"Text":"Та, яка зберегла цноту лона свого, — Ми вдихнули в неї від нашого Духу, зробивши її саму та її сина знаменням для світів"},{"SurahNumber":21,"VerseNumber":92,"Text":"Воістину, ця ваша громада — громада єдина! А Я — Ваш Господь, тож поклоняйтесь Мені![CCXXXIX]"},{"SurahNumber":21,"VerseNumber":93,"Text":"Хоч [люди] й розділилися між собою, усі вони повернуться до Нас"},{"SurahNumber":21,"VerseNumber":94,"Text":"Зусиль того, хто робив добрі вчинки й був віруючим, не відкинуть. Це все Ми запишемо йому"},{"SurahNumber":21,"VerseNumber":95,"Text":"Не дозволено повернутися сюди мешканцям селищ, яких Ми винищили"},{"SurahNumber":21,"VerseNumber":96,"Text":"доки не відкриють шлях Яджуджу й Маджуджу, які рушать униз із кожного пагорбу"},{"SurahNumber":21,"VerseNumber":97,"Text":"Наблизиться час правдивої обіцянки, й погляди тих, які не вірують, застигнуть: «Горе нам! Ми були неуважними до цього! Так, ми були несправедливими!»"},{"SurahNumber":21,"VerseNumber":98,"Text":"І ви, й те, чому ви поклонялися замість Аллага, буде паливом для геєни, до якої ви увійдете"},{"SurahNumber":21,"VerseNumber":99,"Text":"Якби вони справді були богами, то не ввійшли б туди. Але вони будуть там вічно"},{"SurahNumber":21,"VerseNumber":100,"Text":"Вони будуть стогнати, але нічого не почують"},{"SurahNumber":21,"VerseNumber":101,"Text":"А ті, кому Ми попередньо дарували найкраще, опиняться далеко від геєни"},{"SurahNumber":21,"VerseNumber":102,"Text":"Вони не почують найменшого звуку її, вічно будуть серед того, що побажають"},{"SurahNumber":21,"VerseNumber":103,"Text":"Великий жах не засмутить їх, а ангели зустрінуть їх так: «Ось День, який вам обіцяли!»"},{"SurahNumber":21,"VerseNumber":104,"Text":"Того Дня Ми згорнемо небо так, як згортають сувої для письма. Ми повторимо творіння так, як почали його вперше, що вже було обіцяно. Воістину, Ми зробимо це"},{"SurahNumber":21,"VerseNumber":105,"Text":"Ми вже записали у Псалтирі, після нагадування, що землю успадкують Наші праведні раби.[CCXL]"},{"SurahNumber":21,"VerseNumber":106,"Text":"Воістину, це — послання для людей, які поклоняються"},{"SurahNumber":21,"VerseNumber":107,"Text":"Ми відіслали тебе тільки як милість для світів"},{"SurahNumber":21,"VerseNumber":108,"Text":"Скажи: «Мені лише відкрито, що ваш Бог — Бог єдиний! Невже ви не станете покірними [Йому]»"},{"SurahNumber":21,"VerseNumber":109,"Text":"А якщо вони відвернуться, то скажи так: «Я однаково проголошую це всім вам. Я не знаю, близько чи далеко ще до обіцяного вам"},{"SurahNumber":21,"VerseNumber":110,"Text":"Це Він знає про слова, які промовляють уголос, і знає про те, що ви приховуєте"},{"SurahNumber":21,"VerseNumber":111,"Text":"Я не знаю, можливо, це — спокуса для вас і насолода благами до певного часу»"},{"SurahNumber":21,"VerseNumber":112,"Text":"Сказав [Мухаммад]: «Господи! Розсуди нас справедливо! У нашого Милостивого Господа треба шукати допомоги проти того, що про Нього вигадують!»"}]}