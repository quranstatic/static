{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":89,"VerseNumber":1,"Text":"ఉషోదయం సాక్షిగా"},{"SurahNumber":89,"VerseNumber":2,"Text":"పది రాత్రుల సాక్షిగా"},{"SurahNumber":89,"VerseNumber":3,"Text":"సరి, బేసి (సంఖ్య)ల సాక్షిగా"},{"SurahNumber":89,"VerseNumber":4,"Text":"గడచిపోతున్నప్పటి రాత్రి సాక్షిగా"},{"SurahNumber":89,"VerseNumber":5,"Text":"ఏమిటి, బుద్దిజ్ఞానం కలవానికి ఇందులోని ప్రమాణాలు చాలవా"},{"SurahNumber":89,"VerseNumber":6,"Text":"నీ ప్రభువు ఆద్ జాతివారి పట్ల ఎలా వ్యవహరించాడో నీవు చూడలేదా"},{"SurahNumber":89,"VerseNumber":7,"Text":"ఎత్తయిన స్తంభాల వారైన ‘ఇరము’ పట్ల (నీ ప్రభువు చేసిన వ్యవహారం ఏమిటో గమనించలేదా)"},{"SurahNumber":89,"VerseNumber":8,"Text":"అలాంటి (శక్తి గల) వారు పట్టణాలలో అసలు సృష్టించబడలేదు"},{"SurahNumber":89,"VerseNumber":9,"Text":"లోయలో పెద్ద పెద్ద కొండరాళ్ళను చెక్కిన సమూదు వారి పట్ల (జరిగిందేమిటో నీవు గమనించలేదా)"},{"SurahNumber":89,"VerseNumber":10,"Text":"మేకుల వాడైన ఫిరౌను పట్ల (నీ ప్రభువు ఏ విధంగా వ్యవహరించాడో నీకు తెలియదా)"},{"SurahNumber":89,"VerseNumber":11,"Text":"వాళ్ళంతా పట్టణాలలో (రాజ్యాలలో) చెలరేగిపోయిన వాళ్ళే"},{"SurahNumber":89,"VerseNumber":12,"Text":"మరి వారు వాటిలో ఎంతో అరాచకాన్ని సృష్టించారు"},{"SurahNumber":89,"VerseNumber":13,"Text":"అందువల్ల (ఎట్టకేలకు) నీ ప్రభువు వారందరిపై శిక్షాకొరడాను ఘులిపించాడు"},{"SurahNumber":89,"VerseNumber":14,"Text":"నిశ్చయంగా నీ ప్రభువు (వారి కోసం) మాటేసి ఉన్నాడు"},{"SurahNumber":89,"VerseNumber":15,"Text":"మనిషి పరిస్థితి ఎలాంటిదంటే అతని ప్రభువు అతణ్ణి పరీక్షించదలచి అతనికి గౌరవమర్యాదలను, అనుగ్రహభాగ్యాలను ప్రసాదించినప్పుడు అతను (ఉబ్బి తబ్బిబ్బై), “నా ప్రభువు నన్ను గౌరవనీయుణ్ణి చేశాడయా!” అనంటాడు"},{"SurahNumber":89,"VerseNumber":16,"Text":"మరి ఆయన అతణ్ణి (మరో విధంగా) పరీక్షించదలచి, అతని ఉపాధిని కుదించినప్పుడు, “అయ్యో! నా ప్రభువే నన్ను పరాభవానికి గురిచేశాడు!” అని వాపోతాడు"},{"SurahNumber":89,"VerseNumber":17,"Text":"అది (వాస్తవం) కాదు. అసలు విషయం ఏమిటంటే మీరు అనాధలను ఆదరించరు"},{"SurahNumber":89,"VerseNumber":18,"Text":"నిరుపేదలకు అన్నంపెట్టే విషయంలో ఒకర్నొకరు ప్రోత్సహించుకోరు"},{"SurahNumber":89,"VerseNumber":19,"Text":"ఇంకా మీరు (మృతుల) ఆస్తిపాస్తులను సమీకరించి, స్వాహా చేస్తారు"},{"SurahNumber":89,"VerseNumber":20,"Text":"మీరు ధనాన్ని విపరీతంగా ప్రేమిస్తారు"},{"SurahNumber":89,"VerseNumber":21,"Text":"(మీ ధోరణి సరైనది) కాదు. భూమి దంచి దంచి చదునుగా చేయబడినప్పుడు…"},{"SurahNumber":89,"VerseNumber":22,"Text":"నీ ప్రభువు (స్వయంగా) వరుసలు తీరిన దైవదూతల సమేతంగా ఏతెంచినపుడు…"},{"SurahNumber":89,"VerseNumber":23,"Text":"నరకం సైతం తేబడిననాడు … ఆనాడు మనిషికి జ్ఞానోదయం అవుతుంది. కాని ఆ రోజు జ్ఞానం కలిగి ఏం లాభం"},{"SurahNumber":89,"VerseNumber":24,"Text":"“అయ్యో! నేనీ (పరలోక) జీవితం కోసం ముందుగానే (జాగ్రత్తపడి ఏదైనా) చేసుకుని ఉంటే ఎంత బావుండేది!” అని అతనంటాడు"},{"SurahNumber":89,"VerseNumber":25,"Text":"మరి ఆ రోజు అల్లాహ్ శిక్షించినట్లుగా శిక్షించేవాడెవడూ ఉండడు"},{"SurahNumber":89,"VerseNumber":26,"Text":"అలాగే ఆయన బంధించినట్లుగా ఎవడూ బంధించలేడు"},{"SurahNumber":89,"VerseNumber":27,"Text":"“ఓ ప్రశాంత మనసా!”"},{"SurahNumber":89,"VerseNumber":28,"Text":"“నీ ప్రభువు వైపు పద! నువ్వు ఆయన పట్ల సంతోషించావు. ఆయన నీ పట్ల సంతోషించాడు"},{"SurahNumber":89,"VerseNumber":29,"Text":"“కాబట్టి (సత్కరించబడిన) నా దాసులలో చేరిపో"},{"SurahNumber":89,"VerseNumber":30,"Text":"“నా స్వర్గంలో చేరిపో” (అని విధేయులతో అనబడుతుంది)"}]}