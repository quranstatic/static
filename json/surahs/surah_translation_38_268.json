{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":38,"VerseNumber":1,"Text":"साद, कसम छ, त्यस कुरआनको, जुन उपदेश दिनेवाला छ ।"},{"SurahNumber":38,"VerseNumber":2,"Text":"तर जो काफिर छन्, उनीहरू घमण्ड र विरोधमा छन् ।"},{"SurahNumber":38,"VerseNumber":3,"Text":"हामीले उनीहरूभन्दा पहिला धेरै समूहलाई नष्ट गर्यौं, तब उनीहरूले धेरै कराए तर त्यो छुटकाराको समय थिएन ।"},{"SurahNumber":38,"VerseNumber":4,"Text":"र उनीहरूले आश्चर्य गरे कि उनीहरूको पासमा उनीहरूमध्येबाट एउटा सचेतकर्ता आयो र (इन्कार गर्नेहरूले) भन्न थालेः कि ‘‘यो त जादूगर र झूठा हो ।’’"},{"SurahNumber":38,"VerseNumber":5,"Text":"के उसले यति धेरै पूज्य उपास्यहरूलाई एक्लो एउटै उपास्य बनाइदियो ? यो त ठूलै आश्चर्यजनक कुरा हो ।"},{"SurahNumber":38,"VerseNumber":6,"Text":"उनका नायकहरूले यो भन्दै हिंडिहाले कि ‘‘हिंड र आफ्ना उपास्यहरू (को पूजा) मा डटी रह । निःसन्देह यस कुरामा कुनै स्वार्थ (नीहित) छ ।"},{"SurahNumber":38,"VerseNumber":7,"Text":"यो कुरा त अघिका धर्ममा पनि हामीले कहिल्यै सुनेनौं । यो बिलकुलै मनगढन्ते कुरा हो ।"},{"SurahNumber":38,"VerseNumber":8,"Text":"के हामी सबैमध्येबाट यसैमाथि अल्लाहको आदेश अवतरित भएको हो ? वास्तवमा उनीहरू मेरो वह्यको विषयमा सन्देहमा छन् ?’’ बरु (सत्य यो हो कि) उनीहरूले अझैसम्म मेरो यातनाको स्वाद चाखेका छैनन् ?’’"},{"SurahNumber":38,"VerseNumber":9,"Text":"वा के उनीहरूको पासमा तिम्रो दिनेवाला महान् पालनकर्ताको दयाका खजानाहरू छन"},{"SurahNumber":38,"VerseNumber":10,"Text":"वा के आकाशहरू र जमिन र जेजति उनीहरूको बीचमा छन् ती, (सबै) माथि उनैको आधिपत्य छ, त्यस्तो हो भने यिनीहरू डोरी तानेर चढिहालुन् ।"},{"SurahNumber":38,"VerseNumber":11,"Text":"पराजित समूहहरूमध्ये यो पनि एउटा (समूहको) सेना हो ।"},{"SurahNumber":38,"VerseNumber":12,"Text":"यिनीभन्दा अगाडि पनि ‘‘नूहको’’ कौम र ‘‘आद’’ र मेखवाला (किल्लावाला) फिरऔनले झूठा भनिसकेका थिए ।"},{"SurahNumber":38,"VerseNumber":13,"Text":"र समूद र ‘‘लूतका’’ कौम (जातिबन्धु) र बनका बासिन्दा पनि, यी नै ती समूह हुन् ।"},{"SurahNumber":38,"VerseNumber":14,"Text":"तिनीहरू प्रत्येकले रसूलहरूलाई आरोप लगाए तसर्थ मेरो सजाय उनीमाथि निश्चित भयो ।"},{"SurahNumber":38,"VerseNumber":15,"Text":"यिनीहरू त मात्र एउटा चित्कारको प्रतीक्षामा छन् जसबाट अलिकति पनि अवकाश हुनेछैन ।"},{"SurahNumber":38,"VerseNumber":16,"Text":"र उनी भन्छन्ः कि ‘‘हे हाम्रो पालनकर्ता ! हामीलाई हाम्रो भाग हिसाबको दिनभन्दा अगावै दिइहाल ।"},{"SurahNumber":38,"VerseNumber":17,"Text":"(हे पैगम्बर !) यिनीहरू जे भन्दछन्, त्यसमाथि धैर्य गर्नुस् र हाम्रो सेवक ‘‘दाऊदलाई’’ स्मरण गर्नुस् जो शक्तिशाली थिए । (र) निश्चय नै उनी (अल्लाहतिर) प्रवृत्त थिए ।"},{"SurahNumber":38,"VerseNumber":18,"Text":"हामीले पर्वतहरूलाई उनको आदेशको अधीन गरिदिएका थियौं कि प्रातःकाल र सन्ध्याको समय उनको साथमा गुणगान गरिराखुन् ।"},{"SurahNumber":38,"VerseNumber":19,"Text":"र पंक्षीहरूलाई पनि जो एकत्र हुन्थे । सबै उनका आज्ञाकारी थिए ।"},{"SurahNumber":38,"VerseNumber":20,"Text":"र हामीले उनको राज्यलाई सुदृढ गरिदिएका थियौं र उनलाई तत्वदर्शीता प्रदान गरेका थियौं र निर्णायक कुरा भन्ने क्षमता प्रदान गरेका थियौं ।"},{"SurahNumber":38,"VerseNumber":21,"Text":"र के तिमीलाई विवाद गर्नेहरूको समाचार पनि पुगेको छ ? जब उनीहरू पर्खाल चढी एकान्त कक्षमा आइपुगे ।"},{"SurahNumber":38,"VerseNumber":22,"Text":"जुन बेला उनीहरू ‘‘दाऊदको’’ पासमा आए, त्यतिखेर उनी उनीहरूसित तर्सिहाले । उनीहरूले भने कि भय नगर, हामी दुवैको एउटा मुद्दा छ कि, हामीमध्ये एउटाले अर्कोसित अन्याय गरेको छ, तसर्थ तपाईंले हाम्रोबीचमा ठीक–ठीक निर्णय गरिदिनुस् । र अन्याय नगर्नुहोला र हामीलाई सोझो बाटो देखाइदिनुस् ।"},{"SurahNumber":38,"VerseNumber":23,"Text":"(कुरा यो छ कि) यो मेरो भाइ हो । यसका उनान्सय भेंडीहरू छिन् र मेरो पासमा एउटा दुम्बी मात्र छे । यसले भन्छ कि, यसलाई पनि मलाई सुम्पिदे, र कुरामा ममाथि जबरजस्ती गर्दछ ।"},{"SurahNumber":38,"VerseNumber":24,"Text":"उनले भनेः के ‘‘यसले तिम्रो दुम्बीलाई आफ्नो दुम्बीहरूमा मिसाइने कुरा गरेर, निःसन्देह तिमीमाथि अन्याय गर्दछ । अधिकतर साझेदारहरू एक अर्कामाथि ज्यादति नै गर्ने गर्दछन् । हो, जसले ईमान ल्याए र असल कर्म गरे, तिनीहरू बाहेक, र यस्ता निकै कम छन् ।’’ र ‘‘दाऊदले’’ ठाने कि (यस घटनाबाट) हामीले उनको परीक्षा गरेका हौं तब उनले आफ्नो पालनकर्तासित क्षमायाचना गरे र पश्चाताप गर्दै सजदा गरे र अल्लाहतिर प्रवृत्त भए ।"},{"SurahNumber":38,"VerseNumber":25,"Text":"तब हामीले पनि उनलाई क्षमा गर्यौं र निश्चय नै उनी हाम्रो नजिकका र उत्तम स्थानवाला हुन् ।"},{"SurahNumber":38,"VerseNumber":26,"Text":"हे दाऊद ! ‘‘हामीले धरतीमा तिमीलाई उत्तराधिकारी बनाएका छौं । अतः तिमीले मानिसहरूको बीचमा सत्यताको साथ फैसला गर्नु र आफ्नो व्यक्तिगत इच्छाको अनुपालन नगर्नु कि त्यसले तिमीलाई अल्लाहको मार्गबाट विचलित गराइदिनेछ, जुन मानिसहरू अल्लाहको मार्गबाट विचलित हुन्छन्, निश्चय नै उनीहरूको निम्ति कठोर यातना छ, किनभने उनीहरूले हिसाबको दिनलाई बिर्सिदिए ।"},{"SurahNumber":38,"VerseNumber":27,"Text":"र हामीले आकाश र धरतीलाई र जे–जति उनीहरूको बीचमा छ, व्यर्थमा सृष्टि गरेका होइनौं । यो उनीहरूको सोचाई हो जो काफिर छन् । तसर्थ काफिरहरूको लागि नर्कको यातना छ ।"},{"SurahNumber":38,"VerseNumber":28,"Text":"जुन मानिसहरूले ईमान ल्याए र असल कर्म गरिराखे, के उनीहरूलाई हामीले तिनीहरू सरह गरिदिन्छौं जसले धरतीमा उपद्रव गर्दछन्, वा फेरि संयमीहरूलाई दुराचारीहरू जस्तो गरिदियौं"},{"SurahNumber":38,"VerseNumber":29,"Text":"(यो) धेरै अनुग्रहयुक्त किताब हो, जुन हामीले तपाईंमाथि अवतरित गरेका छौं । ताकि मानिसहरूले यसका आयतहरूमा सोचविचार गरुन् र बुद्धिवालाहरूले यसबाट शिक्षा ग्रहण गरुन् ।"},{"SurahNumber":38,"VerseNumber":30,"Text":"र हामीले ‘‘दाऊदलाई’’ ‘‘सुलैमान’’ नामको छोरा प्रदान गर्यौं । उनी धेरै राम्रो बन्दा (भक्त) थिए, निश्चय नै उनी अल्लाहतिर प्रवृत्त हुनेवाला थिए ।"},{"SurahNumber":38,"VerseNumber":31,"Text":"(स्मरण गर) जब सन्ध्याको समयमा उनका अगाडि राम्रा द्रुतगामी घोडाहरू उपस्थित गराइए ।"},{"SurahNumber":38,"VerseNumber":32,"Text":"तब भन्न थाले किः ‘‘मैले पालनकर्ताको स्मरणबाट (बेवास्ता भई) यी घोडाहरूसँगको मायालाई राम्रो ठानें ।’’ यहाँसम्म कि सूर्य अस्त भइसक्यो ।"},{"SurahNumber":38,"VerseNumber":33,"Text":"(भने कि) ‘‘उनीहरूलाई मेरो नजिकमा ल्याऊ ।’’ अनि उनीहरूको गोडा र गर्दनमा हातले मुसार्न थाले ।"},{"SurahNumber":38,"VerseNumber":34,"Text":"र हामीले सुलैमान (अलैहिस्सलाम)को परीक्षा गर्यौं, र उनको सिंहासनमा एउटा शरीर राखिदियौं, अनि उनी अल्लाहतिर प्रवृत्त भए ।"},{"SurahNumber":38,"VerseNumber":35,"Text":"उनले भनेः ‘‘हे मेरो पालनकर्ता ! मलाई क्षमा गरिदेऊ, र मलाई त्यो राज्य प्रदान गर, जुन म बाहेक कसैको लागि उपयुक्त नहोस् । निश्चय नै तिमी ठूलो दाता हौ ।’’"},{"SurahNumber":38,"VerseNumber":36,"Text":"तब हामीले वायुलाई उनको अधीनमा गरिदियौं जुन उनको आदेशानुसार, जहाँ उनी पुग्न चाहन्थे, सरलतापूर्वक पुर्याइदिन्थ्यो ।"},{"SurahNumber":38,"VerseNumber":37,"Text":"र शक्तिशाली जिन्नहरूलाई पनि उनको अधीन गरिदियौं, सबै भवन बनाउनेवाला र गोताखोर (डुबक्की लगाउनेवाला) लाई ।"},{"SurahNumber":38,"VerseNumber":38,"Text":"र अरु जिन्नहरूलाई पनि जो जंजीरमा जकडिएका थिए ।"},{"SurahNumber":38,"VerseNumber":39,"Text":"(हामीले भन्यौं) ‘‘यो हाम्रो बक्सीश हो, अब तिमी भलाई गर वा रोकी राख (तिमीसित) कुनै हिसाब हुनेछैन ।’’"},{"SurahNumber":38,"VerseNumber":40,"Text":"र उनको निम्ति हामीकहाँ धेरै सामीप्यता र उत्तम स्थान छ ।"},{"SurahNumber":38,"VerseNumber":41,"Text":"र हाम्रा भक्त ‘‘अय्यूब (अलैहिस्सलाम) लाई’’ पनि स्मरण गर, जब उसले आफ्नो पालनकर्तालाई पुकार्यो कि ‘‘शैतानले मलाई दुःख र पीडा पुर्याएको छ ।’’"},{"SurahNumber":38,"VerseNumber":42,"Text":"(हामीले भन्यौं कि धरतीमाथि) आफ्नो लातले हान, (हेर), यो (मूल), नुहाउनको निम्ति चिसो र पिउनको निम्ति (मिठो) पानी हो ।’’"},{"SurahNumber":38,"VerseNumber":43,"Text":"र हामीले उनका पूरै जहान परिवार र उनको साथ अरुलाई पनि उनलाई प्रदान गर्यौं । (यो) हाम्रो तर्फबाट दयालुता र बुद्धिवालाहरूको निम्ति शिक्षाको रूपमा थियो ।"},{"SurahNumber":38,"VerseNumber":44,"Text":"र आफ्नो हातमा झाडू (केही झारपात) लिएर त्यसबाट हिर्काऊ र शपथ नतोड ।’’ साँचो यो हो कि हामीले उनलाई ठूलो धैर्यवान् भक्त पायौं, उनी धेरै राम्रो उपासक थिए । र उनी धेरै ध्यान राख्नेवाला थिए ।"},{"SurahNumber":38,"VerseNumber":45,"Text":"हाम्रा उपासकहरू ‘‘इब्राहीम’’, ‘‘इस्हाक’’ र ‘‘यअ्कूबलाई’’ स्मरण गर जो शक्तिवाला र दृष्टिवाला थिए ।"},{"SurahNumber":38,"VerseNumber":46,"Text":"उनीहरूलाई हामीले आखिरतको विशिष्ट कुराको साथ सम्बन्धित गरिदिएका थियौं ।"},{"SurahNumber":38,"VerseNumber":47,"Text":"यी सबै हाम्रा नजिक रोजिएका र असल मानिसहरूमध्येका थिए ।"},{"SurahNumber":38,"VerseNumber":48,"Text":"इस्माईल र ‘‘यसअ’’ र ‘‘जुलकिफ्ललाई’’ पनि स्मरण गर । उनीहरू सबै असल मानिसहरूमध्येका थिए ।"},{"SurahNumber":38,"VerseNumber":49,"Text":"यो उपदेश हो र विश्वास गर कि संयमीहरूको निम्ति राम्रो ठाउँ छ।"},{"SurahNumber":38,"VerseNumber":50,"Text":"अर्थात (सधैं बासको निम्ति) जन्नतहरू छन्, जसका द्वार उनीहरूको निम्ति खुल्ला रहनेछन् ।"},{"SurahNumber":38,"VerseNumber":51,"Text":"त्यसमा उनीहरू आरामको साथ तकियामा टेक लगाएर बसेका हुन्छन् र थुप्रै फलफूल र थरी–थरीका पेयपदार्थको आदेश गरिरहनेछन् ।"},{"SurahNumber":38,"VerseNumber":52,"Text":"र उनीहरूको पासमा दृष्टि तल झुकाइराख्ने समान उमेरवाली स्त्रीहरू हुनेछिन् ।"},{"SurahNumber":38,"VerseNumber":53,"Text":"यी ती कुराहरू हुन् जसको वचन हिसाबको दिनको निम्ति, तिमीसित गरिएको थियो ।"},{"SurahNumber":38,"VerseNumber":54,"Text":"यो हामीले प्रदान गरेको जीविका हो जुन कहिल्यै समाप्त हुनेछैन ।"},{"SurahNumber":38,"VerseNumber":55,"Text":"यी (उपहारहरू त आज्ञाकारीहरूको निम्ति) प्रतिफल हुन् र उल्लंघनकारीहरूको निम्ति नराम्रो स्थान छ ।"},{"SurahNumber":38,"VerseNumber":56,"Text":"(अर्थात) नर्कछ, जसमा उनीहरू प्रवेश गर्नेछन् र त्यो एकदम नराम्रो विश्राम स्थल हो ।"},{"SurahNumber":38,"VerseNumber":57,"Text":"यो उम्लिराखेको तातो पानी र पीप (हो), अब त्यसको स्वाद चाखुन् ।"},{"SurahNumber":38,"VerseNumber":58,"Text":"र यस्तै प्रकारका अन्य धेरै यातना (हुनेछन्) ।"},{"SurahNumber":38,"VerseNumber":59,"Text":"‘‘यो एउटा समूह हो जुन तिम्रो साथ(आगो)मा प्रवेश गर्नेछ । उनीहरूको निम्ति कुनै आवभगत हुनेछैन, उनीहरू त नर्कमा जानेवाला हुन्"},{"SurahNumber":38,"VerseNumber":60,"Text":"उनीहरूले भन्ने छन्ः ‘‘होइन, बरु तिमीलाई नै कुनै स्वागत हुनेछैन् । तिमीले नै त यो (विपना) हाम्रो सामु ल्याएका थियौ । यो बस्नको लागि नराम्रो ठाउँ हो ।’’"},{"SurahNumber":38,"VerseNumber":61,"Text":"उनीहरूले भन्नेछन्ः हे ‘‘हाम्रो पालनकर्ता ! जसले (कुफ्रको कुरा) पहिलादेखि हाम्रो लागि ल्याएको छ, उसलाई नर्कमा दोब्बर यातना दिनु ।’’"},{"SurahNumber":38,"VerseNumber":62,"Text":"र नर्कवालाहरू भन्नेछन्ः ‘‘के कारण छ कि हामीले ती व्यक्तिहरूलाई देख्दैनौं, जसलाई हामीले नराम्रामध्ये गन्थ्यौं ?’’"},{"SurahNumber":38,"VerseNumber":63,"Text":"के हामीले नै उनको उपहास गरेका थियौं, वा हाम्रा आँखाहरू उनीहरूतिरबाट हटेका छन् ?’’"},{"SurahNumber":38,"VerseNumber":64,"Text":"निश्चित जान नर्कीहरूको यो आपसमा झगडा त अवश्य हुनेछ ।"},{"SurahNumber":38,"VerseNumber":65,"Text":"भनिदिनुस्ः कि ‘‘म त मात्र सचेत गर्नेवाला हूँ । र एक अल्लाह सर्वशक्तिमान बाहेक अरु कोही सत्य पूज्य छैन् ।"},{"SurahNumber":38,"VerseNumber":66,"Text":"जो पालनकर्ता हो आकाशहरू र धरतीको, र जे ती दुईटैको बीचमा छन्, सबैको मालिक हो, सर्वशक्तिमान र ठूलो क्षमादाता ।’’"},{"SurahNumber":38,"VerseNumber":67,"Text":"भनिदिनुस् कि ‘‘यो एउटा ठूलो खबर हो"},{"SurahNumber":38,"VerseNumber":68,"Text":"जसबाट तिमीले लापरवाह भइराखेका छौ ।"},{"SurahNumber":38,"VerseNumber":69,"Text":"मलाई, ती अग्ला फरिश्ताहरूको कुनै ज्ञान थिएन जब उनीहरू विवाद गरिराखेका थिए ।"},{"SurahNumber":38,"VerseNumber":70,"Text":"मतिर त त्यो वह्य मात्र गरिन्छ कि म स्पष्टरूपले सचेत गर्नेवाला हूँ ।’’"},{"SurahNumber":38,"VerseNumber":71,"Text":"जब कि तपार्इंको पालनकर्ताले फरिश्ताहरूसित भन्यो कि ‘‘म माटोले मानिसको सृष्टि गर्नेवाला छु ।"},{"SurahNumber":38,"VerseNumber":72,"Text":"त जब मैले त्यसलाई ठिकठाक गरिहालूँ र त्यसमा आफ्नो रूह (आत्मा)फूँकिहालूँ तब तिमीहरू उसको अगाडि ढोगिहाल्नु ।’’"},{"SurahNumber":38,"VerseNumber":73,"Text":"तब सबै फरिश्ताहरूले ढोगे(सिज्दा गरे) ।"},{"SurahNumber":38,"VerseNumber":74,"Text":"तर शैतान (इबलीस)ले गरेन । उसले घमण्ड गर्यो र काफिरहरूमध्येको भइहाल्यो ।"},{"SurahNumber":38,"VerseNumber":75,"Text":"अल्लाहले भन्योः कि ‘‘हे इब्लीस ! जुन व्यक्तिलाई मैले आफ्ना हातहरूले सृष्टि गरें, त्यसको अगाडि ढोग्नबाट तिमीलाई कुन कुराले मनाही गर्यो, के तिमीले घमण्ड गर्यौ, वा तिमी उच्च पदवालाहरूमध्येका हौ ?’’"},{"SurahNumber":38,"VerseNumber":76,"Text":"उसले जवाफ दियो कि ‘‘म यसभन्दा उत्तम छु (किनकि) तिमीले मलाई आगोबाट बनायौ र यसलाई माटोबाट सृष्टि गर्यौ ।’’"},{"SurahNumber":38,"VerseNumber":77,"Text":"आदेश भयो तँ ‘‘यहाँबाट गइहाल, तँ तिरस्कृत छस् ।"},{"SurahNumber":38,"VerseNumber":78,"Text":"र तँमाथि कयामत (कियामत)को दिनसम्म मेरो धिक्कार र तिरस्कार रहनेछ ।’’"},{"SurahNumber":38,"VerseNumber":79,"Text":"उसले भन्यो, ‘‘हे मेरो पालनकर्ता ! मलाई त्यस दिनसम्मको लागि समय प्रदान गर जब कि मानिसहरू उठाइनेछन् ।’’"},{"SurahNumber":38,"VerseNumber":80,"Text":"अल्लाहबाट आदेश भयोः ‘‘तिमीलाई मोहलत दिइयो ।"},{"SurahNumber":38,"VerseNumber":81,"Text":"त्यसदिनसम्म जसको समय निर्धारित छ ।’’"},{"SurahNumber":38,"VerseNumber":82,"Text":"भन्न थाल्यो कि त्यसो भए ‘‘मलाई तिम्रो प्रतापको सौगन्ध म उनीहरू सबैलाई विचलित गरिदिनेछु ?’’"},{"SurahNumber":38,"VerseNumber":83,"Text":"(तर) ती बाहेक जो कि तिम्रा मनपराइएका र विशिष्ट भक्त छन् ।’’"},{"SurahNumber":38,"VerseNumber":84,"Text":"आदेश भयो सत्य (छ) र म सत्य नै भन्ने गर्दछु ।"},{"SurahNumber":38,"VerseNumber":85,"Text":"कि ‘‘तिमी र तिम्रो अनुशरण गर्नेहरू सबैबाट मैले पनि नर्कलाई भरिदिनेछु ।’’"},{"SurahNumber":38,"VerseNumber":86,"Text":"हे पैगम्बर ! भनिदिनुस् कि ‘‘म तिमीसित यसको कुनै बदलाको इच्छुक छैन र नत म कुनै दिखावा (आडम्बर) गर्नेमध्येको’’ हूँ ।"},{"SurahNumber":38,"VerseNumber":87,"Text":"यो (कुरआन) त समस्त संसारवालाहरूको निम्ति उपदेश र शिक्षा हो ।"},{"SurahNumber":38,"VerseNumber":88,"Text":"निश्चित छ तिमी यसको वास्तविकता केही समयपछि जानी सक्नेछौ ।"}]}