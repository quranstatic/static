{"Id":277,"LanguageCodes":["om","orm"],"Name":"orm-ghaliapapurapag","Author":"Ghali Apapur Apaghuna","Language":"Oromo","Description":"Oromo","Direction":"ltr","Source":"https://quranenc.com/check/oromo_ababor/v1.0.0-csv.1 , https://quranenc.com/en/browse/oromo_ababor , https://quranenc.com ,","Translations":[{"SurahNumber":69,"VerseNumber":1,"Text":"Mirkaneessituun"},{"SurahNumber":69,"VerseNumber":2,"Text":"Mirkaneessituttiin maali"},{"SurahNumber":69,"VerseNumber":3,"Text":"Mirkaneessituttiin maal akka taate maaltu si beeksise"},{"SurahNumber":69,"VerseNumber":4,"Text":"(Ummanni) Samuudiifi Aad rukuttuu qalbii (Qiyaamaa) sobsiisaniiru"},{"SurahNumber":69,"VerseNumber":5,"Text":"Samuudis iyya daangaa darbaadhaan balleeffaman"},{"SurahNumber":69,"VerseNumber":6,"Text":"Aad immoo qilleensa sagalee cimaa akkaan bubbisuun balleeffaman"},{"SurahNumber":69,"VerseNumber":7,"Text":"Halkan torbaafi guyyaa saddeetiif walitti aansee isaan irratti ergeIshee keessatti ummata kan jirma timiraa hundeen buqqifame fakkaatanii kukkufan argita"},{"SurahNumber":69,"VerseNumber":8,"Text":"Sila isaan irraa haftee wahii ni argitaa"},{"SurahNumber":69,"VerseNumber":9,"Text":"Fir'awn, warri isa duraatiifi (gandoonni) gombifamtoonnis diliidhaan dhufan"},{"SurahNumber":69,"VerseNumber":10,"Text":"Ergamaa Gooftaa isaanii faallessinaan qabaa cimtuu isaan qabe"},{"SurahNumber":69,"VerseNumber":11,"Text":"Nuti yeroo bishaan daangaa dabru doonii keessatti isin baanne"},{"SurahNumber":69,"VerseNumber":12,"Text":"Akka ishee isiniif gorsa goonuufi gurri waa hubattus akka ishee hubattuuf (kana goone)"},{"SurahNumber":69,"VerseNumber":13,"Text":"Yeroo Garrii ykn Faaggaa (xurumbaa) keessa afuuffaan tokkittiin afuufamte"},{"SurahNumber":69,"VerseNumber":14,"Text":"Dacheeniifi gaarreenis ol fuudhamanii caccabiinsa tokkittii caccaban"},{"SurahNumber":69,"VerseNumber":15,"Text":"Guyyaa san argamtuun (Qiyaamaan) ni argamti"},{"SurahNumber":69,"VerseNumber":16,"Text":"Samiinis ni baqaqxi; kanaafuu isheen guyyaa san laaftuudha"},{"SurahNumber":69,"VerseNumber":17,"Text":"Maleeykonnis daangawwan ishee irratti ta'uArshii Gooftaa keetiis guyyaa san (maleeykota) saddeettu gubbaa isaaniitti baadhatu"},{"SurahNumber":69,"VerseNumber":18,"Text":"Guyyaa san (murtiidhaaf) ni dhiyeeffamtuu, (iccitiin) dhokattuun isin irraa taate hin dhokattu"},{"SurahNumber":69,"VerseNumber":19,"Text":"Namni kitaaba isaa mirga isaatiin kenname ni jedha: “hoodhaa kitaaba kiyya dubbisaa"},{"SurahNumber":69,"VerseNumber":20,"Text":"Ani qormaata koo qunnamuu dhugoomseen ture.”"},{"SurahNumber":69,"VerseNumber":21,"Text":"Innis jireenya jaalatamtuu keessa ta'a"},{"SurahNumber":69,"VerseNumber":22,"Text":"Jannata ol fuudhamtuu keessa (ta'a)"},{"SurahNumber":69,"VerseNumber":23,"Text":"Kan firiiwwan ishee dhihoo ta'an"},{"SurahNumber":69,"VerseNumber":24,"Text":"Waan guyyoota darban keessa dabarfattaniif jecha gammadoo ta’aatii nyaadhaa; dhugaa\" (isaaniin jedhama)"},{"SurahNumber":69,"VerseNumber":25,"Text":"Namni kitaaba isaa bitaa isaatiin kennames ni jedha: \"yaa badii kiyya! Odoon kitaaba kiyya kennamuu hafee"},{"SurahNumber":69,"VerseNumber":26,"Text":"Qormaanni kiyya maal akka ta'es (odoon) beekuu hafee"},{"SurahNumber":69,"VerseNumber":27,"Text":"Odoo isheen xumura (jiruu) kiyyaa taateen hawwa"},{"SurahNumber":69,"VerseNumber":28,"Text":"Qabeenyi kiyya homaa nan duroomsine (fayyadne)"},{"SurahNumber":69,"VerseNumber":29,"Text":"Taaytaan kiyyas narraa bade” (jedha)"},{"SurahNumber":69,"VerseNumber":30,"Text":"Isa qabaatii isa hidhaa (sakaalaa)"},{"SurahNumber":69,"VerseNumber":31,"Text":"Ergasii ibidda isa seensisaa"},{"SurahNumber":69,"VerseNumber":32,"Text":"Ergasii sansalata dheerinni isaa dhundhuma torbaatama ta'e keessa isa seensisaa"},{"SurahNumber":69,"VerseNumber":33,"Text":"Inni Rabbii Guddaatti hin amanu ture"},{"SurahNumber":69,"VerseNumber":34,"Text":"Hiyyeeyyii nyaachisuu irrattis (namoota) hin kakaasu ture"},{"SurahNumber":69,"VerseNumber":35,"Text":"Har’a asitti firri isaaf hin jiru"},{"SurahNumber":69,"VerseNumber":36,"Text":"Nyaannis malaa (warra ibiddaa) irraa malee hin jiru"},{"SurahNumber":69,"VerseNumber":37,"Text":"Warra dilaawoo malee isa hin nyaatu"},{"SurahNumber":69,"VerseNumber":38,"Text":"Waan isin argitaniinis niin kakadha"},{"SurahNumber":69,"VerseNumber":39,"Text":"Waan isin hin argineenis (niin kakadha)"},{"SurahNumber":69,"VerseNumber":40,"Text":"Dhugumatti, inni (Qur'aanni) jecha ergamaa kabajamaati"},{"SurahNumber":69,"VerseNumber":41,"Text":"Inni jecha weellisaatii miti; xiqquma qofa amantu"},{"SurahNumber":69,"VerseNumber":42,"Text":"Jecha raagaatiis miti; xiqqoo malee hin gorfamtanu"},{"SurahNumber":69,"VerseNumber":43,"Text":"Gooftaa aalama hundaa irraa buufamaadha"},{"SurahNumber":69,"VerseNumber":44,"Text":"Odoo garii jechootaa (kan Nuti hin jedhin) Nurratti dubbatee"},{"SurahNumber":69,"VerseNumber":45,"Text":"Silaa Nuti mirgaan isa qabna turre"},{"SurahNumber":69,"VerseNumber":46,"Text":"Ergasii hidda onnee isarraa kunna turre"},{"SurahNumber":69,"VerseNumber":47,"Text":"Isin irraa namni isarraa dhorgu tokkollee hin jiru"},{"SurahNumber":69,"VerseNumber":48,"Text":"Innis (Qur'aanni) warra Rabbiin sodaataniif gorsa"},{"SurahNumber":69,"VerseNumber":49,"Text":"Dhugumatti isin irraa namoonni (Qur'aana) sobsiisan akka jiran Nuti ni beekna"},{"SurahNumber":69,"VerseNumber":50,"Text":"Inni (Qur'aanni) kaafiroota irratti gaabbiidha"},{"SurahNumber":69,"VerseNumber":51,"Text":"Dhugumatti, inni (Qur'aanni) dhugaa mirkanaa’aadha"},{"SurahNumber":69,"VerseNumber":52,"Text":"Maqaa Gooftaa kee guddaa ta’ee faarsi"}]}