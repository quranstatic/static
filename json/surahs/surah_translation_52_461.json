{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":52,"VerseNumber":1,"Text":"قسم ہے کوہ طور کی۔"},{"SurahNumber":52,"VerseNumber":2,"Text":"اور اس کتاب کی جو ایک کھلے ہوئے"},{"SurahNumber":52,"VerseNumber":3,"Text":"صحیفے میں لکھی ہوئی ہے۔"},{"SurahNumber":52,"VerseNumber":4,"Text":"اور قسم ہے بیت معمور کی۔"},{"SurahNumber":52,"VerseNumber":5,"Text":"اور بلند کی ہوئی چھت کی۔"},{"SurahNumber":52,"VerseNumber":6,"Text":"اور بھرے ہوئے سمندر کی"},{"SurahNumber":52,"VerseNumber":7,"Text":"کہ تمہارے پروردگار کا عذاب ضرور واقع ہونے والا ہے۔"},{"SurahNumber":52,"VerseNumber":8,"Text":"کوئی ہیں ہے جو اسے روک سکے۔"},{"SurahNumber":52,"VerseNumber":9,"Text":"جس دن آسمان تھر تھرا کر لرز اٹھے گا۔"},{"SurahNumber":52,"VerseNumber":10,"Text":"اور پہاڑ ہولناک طریقے سے چل پڑیں گے۔"},{"SurahNumber":52,"VerseNumber":11,"Text":"تو اس دن بڑی خرابی ہوگی ان کی جو حق کو جھٹلاتے ہیں۔"},{"SurahNumber":52,"VerseNumber":12,"Text":"جو بےہودہ باتوں میں ڈوبے ہوئے کھیل رہے ہیں"},{"SurahNumber":52,"VerseNumber":13,"Text":"اس دن جب انہیں دھکے دے دے کر جہنم کی آگ کی طرف دھکیلا جائے گا۔"},{"SurahNumber":52,"VerseNumber":14,"Text":"(کہ) یہ ہے وہ آگ جس کو تم جھٹلایا کرتے تھے"},{"SurahNumber":52,"VerseNumber":15,"Text":"بھلا کیا یہ جادو ہے یا تمہیں (اب بھی) کچھ نظر نہیں آرہا ؟"},{"SurahNumber":52,"VerseNumber":16,"Text":"داخل ہوجاؤ اس میں، پھر تم صبر کرو، یا نہ کرو، تمہارے لیے برابر ہے۔ تمہیں انہی کاموں کا بدلہ دیا جائے گا جو تم کیا کرتے تھے"},{"SurahNumber":52,"VerseNumber":17,"Text":"متقی لوگ بیشک باغوں اور نعمتوں میں ہوں گے۔"},{"SurahNumber":52,"VerseNumber":18,"Text":"ان کے پروردگار نے انہیں جس طرح نوازا اور ان کے پروردگار ہی نے انہیں دوزخ کے عذاب سے جس طرح بچایا، اس کا لطف اٹھا رہے ہوں گے۔"},{"SurahNumber":52,"VerseNumber":19,"Text":"(ان سے کہا جائے گا کہ) خوب مزے سے کھاؤ پیو، ان اعمال کے صلے میں جو تم کیا کرتے تھے۔"},{"SurahNumber":52,"VerseNumber":20,"Text":"وہ ایک قطار میں لگی ہوئی اونچی نشستوں پر تکیہ لگائے ہوئے ہوں گے، اور ہم بڑی بڑی آنکھوں والی حوروں سے ان کا بیاہ کردیں گے۔"},{"SurahNumber":52,"VerseNumber":21,"Text":"اور جو لوگ ایمان لائے ہیں اور ان کی اولاد نے بھی ایمان میں ان کی پیروی کی ہے تو ان کی اولاد کو ہم انہی کے ساتھ شامل کردیں گے، اور ان کے عمل میں سے کسی چیز کی کمی نہیں کریں گے۔ ہر انسان کی جان اپنی کمائی کے بدلے رہن رکھی ہوئی ہے۔"},{"SurahNumber":52,"VerseNumber":22,"Text":"اور ہم انہیں ایک کے بعد ایک پھل اور گوشت، جو بھی ان کا دل چاہے گا، دیے چلے جائیں گے۔"},{"SurahNumber":52,"VerseNumber":23,"Text":"وہاں وہ ایسے جام شراب پر (دوستانہ) چھینا جھپٹی کر رہے ہوں گے جس میں نہ کوئی بےہودگی ہوگی، اور نہ کوئی گناہ ہوگا۔"},{"SurahNumber":52,"VerseNumber":24,"Text":"اور ان کے اردگرد نوجوان پھر رہے ہوں گے جو انہی (کی خدمت) کے لیے مخصوص ہوں گے، ایسے (خوبصورت) جیسے چھپا کر رکھے ہوئے موتی۔"},{"SurahNumber":52,"VerseNumber":25,"Text":"اور وہ ایک دوسرے کی طرف متوجہ ہو کر حالات پوچھیں گے۔"},{"SurahNumber":52,"VerseNumber":26,"Text":"کہیں گے کہ : ہم پہلے جب اپنے گھر والوں (یعنی دنیا) میں تھے تو ڈرے سہمے رہتے تھے۔"},{"SurahNumber":52,"VerseNumber":27,"Text":"آخر اللہ نے ہم پر بڑا احسان فرمایا، اور ہمیں جھلسانے والی ہوا کے عذاب سے بچا لیا۔"},{"SurahNumber":52,"VerseNumber":28,"Text":"ہم اس سے پہلے اس سے دعائیں مانگا کرتے تھے۔ حقیقت یہ ہے کہ وہی ہے جو بڑا محسن، بہت مہربان ہے۔"},{"SurahNumber":52,"VerseNumber":29,"Text":"لہذا (اے پیغمبر) تم نصیحت کرتے رہو، کیونکہ تم اپنے پروردگار کے فضل سے نہ کاہن ہو، نہ مجنون۔"},{"SurahNumber":52,"VerseNumber":30,"Text":"بھلا کیا یہ لوگ یوں کہتے ہیں کہ : یہ صاحب شاعر ہیں جن کے بارے میں ہم زمانے کی گردش کا انتظار کر رہے ہیں ؟"},{"SurahNumber":52,"VerseNumber":31,"Text":"کہہ دو کہ : کرلو انتظار، میں بھی تمہارے ساتھ انتظار کررہا ہوں۔"},{"SurahNumber":52,"VerseNumber":32,"Text":"کیا ان کی عقلیں ان کو یہی کچھ کرنے کو کہتی ہیں، یا وہ ہیں ہی سرکش لوگ ؟"},{"SurahNumber":52,"VerseNumber":33,"Text":"ہاں کیا وہ یہ کہتے ہیں کہ : ان صاحب نے یہ (قرآن) خود گھڑ لیا ہے ؟ نہیں، بلکہ یہ (ضد میں) ایمان نہیں لارہے۔"},{"SurahNumber":52,"VerseNumber":34,"Text":"اگر یہ واقعے سچے ہیں تو اس جیسا کوئی کلام (گھڑ کر) لے آئیں۔"},{"SurahNumber":52,"VerseNumber":35,"Text":"کیا یہ لوگ بغیر کسی کے آپ سے آپ پیدا ہوگئے، یا یہ خود (اپنے) خالق ہیں ؟"},{"SurahNumber":52,"VerseNumber":36,"Text":"یا کیا آسمان اور زمین انہوں نے پیدا کیے ہیں ؟ نہیں، بلکہ اصل بات یہ ہے کہ یہ یقین نہیں رکھتے۔"},{"SurahNumber":52,"VerseNumber":37,"Text":"کیا تمہارے پروردگار کے خزانے ان کے پاس ہیں، یا وہ داروغہ بنے ہوئے ہیں ؟"},{"SurahNumber":52,"VerseNumber":38,"Text":"یا ان کے لئے کوئی سیڑھی ہے جس پر چڑھ کر یہ (عالم بالا کی باتیں) سن لیتے ہیں۔ اگر ایسا ہے تو ان میں سے جو سنتا ہو وہ کوئی واضح ثبوت تو لائے۔"},{"SurahNumber":52,"VerseNumber":39,"Text":"کیا اللہ کے حصے میں تو بیٹیاں ہیں اور بیٹے تمہارے حصے میں آئے ہیں ؟"},{"SurahNumber":52,"VerseNumber":40,"Text":"اور کیا تم ان سے کوئی اجرت مانگ رہے ہو جس کی وجہ سے یہ تاوان کے بوجھ میں دبے جارہے ہیں ؟"},{"SurahNumber":52,"VerseNumber":41,"Text":"یا ان کے پاس غیب کا علم ہے جسے یہ لکھ لیتے ہوں ؟"},{"SurahNumber":52,"VerseNumber":42,"Text":"کیا یہ کوئی مکر کرنا چاہتے ہیں ؟ تو درحقیقت جو کافر ہیں، مکر تو انہی پر پڑے گا۔"},{"SurahNumber":52,"VerseNumber":43,"Text":"کیا اللہ کے سوا ان کا کوئی اور خدا ہے ؟ پاک ہے اللہ اس شرک سے جو یہ کر رہے ہیں۔"},{"SurahNumber":52,"VerseNumber":44,"Text":"اور اگر یہ آسمان کا کوئی ٹکڑا گرتے ہوئے بھی دیکھ لیں تو یہ کہیں گے کہ یہ کوئی گہرا بادل ہے۔"},{"SurahNumber":52,"VerseNumber":45,"Text":"لہذا (اے پیغمبر) تم انہیں (ان کے حال پر) چھوڑ دو ، یہاں تک کہ یہ اپنے اس دن سے جا ملیں جس میں ان کے ہوش جاتے رہیں گے۔"},{"SurahNumber":52,"VerseNumber":46,"Text":"جس دن ان کی مکاری ان کے کچھ کام نہیں آئے گی، اور نہ انہیں کوئی مدد مل سکے گی۔"},{"SurahNumber":52,"VerseNumber":47,"Text":"اور اس سے پہلے بھی ان ظالموں کے لیے ایک عذاب ہے۔ لیکن ان میں سے اکثر لوگوں کو پتہ نہیں ہے۔"},{"SurahNumber":52,"VerseNumber":48,"Text":"اور تم اپنے پروردگار کے حکم پر جمے رہو، کیونکہ تم ہماری نگاہوں میں ہو، اور جب تم اٹھتے ہو اس وقت اپنے پروردگار کی حمد کے ساتھ اس کی تسبیح کیا کرو۔"},{"SurahNumber":52,"VerseNumber":49,"Text":"اور کچھ رات کو بھی اس کی تسبیح کرو، اور اس وقت بھی جب ستارے ڈوبتے ہیں۔"}]}