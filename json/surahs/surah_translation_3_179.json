{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":3,"VerseNumber":1,"Text":"Alif, Laam, Miim"},{"SurahNumber":3,"VerseNumber":2,"Text":"Alla: reweteeɗo woo alaa si wanaa Kaŋko. Ko O Wuurɗo, Ñiiɓuɗo"},{"SurahNumber":3,"VerseNumber":3,"Text":"O Jippinirii Deftere nden dow maaɗa e goonga, goonginnde ko adii nde, O Jippini Tawreeta e Linnjiila"},{"SurahNumber":3,"VerseNumber":4,"Text":"Ko adii, fii fewnugol yimɓe ɓen, O Jippini AlQur'aana. Pellet yedduɓe Aayeeje Alla ɗen, hino woodani ɓe lepte saɗtuɗe. Alla Ko Fooluɗo, Jom-yottagol"},{"SurahNumber":3,"VerseNumber":5,"Text":"Pellet, Alla, huunde suuɗotaako Mo ka leydi wanaa ka kammu"},{"SurahNumber":3,"VerseNumber":6,"Text":"Ko Kaŋko Woni Mbaadiniroowo on ka renngaaji noone woo no O Muuyiri. Reweteeɗo woo alaa si wanaa Kaŋko, Fooluɗo, Ñeeñuɗo"},{"SurahNumber":3,"VerseNumber":7,"Text":"Ko Kaŋko Woni Jippinɗo Deftere nden e maaɗa, no e mayre aayeeje ɓaŋnguɗe; ko kaŋje woni neene Deftere nden, e goɗɗe goo nannduɗe. Ammaa ɓen ɓe ooñaare woni e nder ɓerɗe mun, hiɓe jokka ko nanndi kon e majje ɗaɓɓugol fitina e ɗaɓugol firtugol ɗe. Anndataa firo majje si wanaa Alla. Tutiiɓe ɓen e ganndal no wi'a: \"Men gomɗinii nde, kala mun ko immorde ka Joomi amen\". Waajitotaako si wanaa joomiraaɓe haqqillaaji ɓen"},{"SurahNumber":3,"VerseNumber":8,"Text":"joomi amen, wata ooñu ɓerɗe amen ɗen ɓaawo nde fewnu-ɗaa men, yeɗu men yurmeende immorde ka Maaɗa.Pellet An, ko An Woni Yeɗoowo=dokko"},{"SurahNumber":3,"VerseNumber":9,"Text":"Joomi amen, pellet An ko A Mooɓoyoowo yimɓe ɓen ñalnde nde sikke alah e mun Pellet Alla luutintaa fodoore nden"},{"SurahNumber":3,"VerseNumber":10,"Text":"Pellet ɓen yedduɓe, jawle maɓɓe e ɓiɗɓe maɓɓe duncaŋtaaɓe e lepte Alla ɗen hay e huunde. Ko ɓen woni carmale yiite ngen"},{"SurahNumber":3,"VerseNumber":11,"Text":"Wano mbowdi yimɓe Fir'awna e ɓen adinooɓe ɓe. Ɓe fennii aayeeje Amen ɗen, Alla Nanngitiri ɓe junubaaji maɓɓe ɗin. Alla ko Saɗtuɗo lepte"},{"SurahNumber":3,"VerseNumber":12,"Text":"Maakan ɓen yedduɓe: \"On fooloyte mooɓoye-ɗon ka jahannama\". Nge bonii ndaɗɗudi"},{"SurahNumber":3,"VerseNumber":13,"Text":"Gomɗii laatanike on aaya e ɗin feddeejji ɗiɗi fottuɗi fiihaɓugol: fedde goo no haɓa e laawol Alla, wonnde goo ko yeddunde, hiɓe yi'iraɓe yeru maɓɓe laawɓi ɗiɗi giiɗe gite. Alla no Semmbinira balla Makko ngal o Mo O Muuyi. Pellet, no e ɗum waaju wonannde joomiraaɓe-haqqillaaji"},{"SurahNumber":3,"VerseNumber":14,"Text":"Yimɓe ɓen cuɗinanaama yiɗugol tuuyooji: immorde e rewɓe e ɓiɗɓe worɓe, e jawle tuginidiraaɗe, immorde e kaŋŋe e kaalise, e pucci ŋarɗiɗaaɗi, e neemoraaɗi, e remuru. Ɗum ɗon, ko dakamme nguurdam aduna. Alla, no ka Makko moƴƴuɗum ruttorde"},{"SurahNumber":3,"VerseNumber":15,"Text":"Maaku: \"E yo mi humpitu on ko ɓuri moƴƴude e ɗum mon?\". No woodani ɓen huluɓe ka Joomi maɓɓe, aljannaaji, no ila senngo ley majji, canɗi: ko ɓe luttooɓe ton, wondude e sonnaaɓe laɓɓinaaɓe, e yerluyee immorde ka Alla. Alla ko Reŋtuɗo jeyaaɓe ɓen. @Corrected"},{"SurahNumber":3,"VerseNumber":16,"Text":"Ɓen wi'ooɓe: \"Joomi amen, menen men gomɗinii, yawtan men junubaaji amen, daɗndaa men lepte yiite"},{"SurahNumber":3,"VerseNumber":17,"Text":"Muññiiɓe ɓen e goonguɓe ɓen e ɗoftiiɓe ɓen e wiŋtooɓe=nafkoobe ɓen e insinotooɓe ɓen ka hoore-subaka"},{"SurahNumber":3,"VerseNumber":18,"Text":"Alla Seedike wonde Reweteeɗo alaa si wanaa kaŋko, Malaa'ika en kadi, e joomiraaɓe ganndal ɓen, ko O Daraniiɗo nunɗal. Reweteeɗo alaa si wanaa Kaŋko, On Fooluɗo Ñeeñuɗo"},{"SurahNumber":3,"VerseNumber":19,"Text":"Pellet diina kan ka Alla, ko lislaamu. Okkaaɓe Defte ɓen lurraali si wanaa ɓaawo nde ganndal ngal arde ɓe; ka bewre hakkunde maɓɓe. Kala yedduɗo aayeeje Alla ɗen, pellet Alla ko yaawuɗo hasboore"},{"SurahNumber":3,"VerseNumber":20,"Text":"Si ɓe wennjii ma, maaku: \"Mi jebbilanii yeeso an ngon e on jokkuɗo lam\". Maakanaa ɓen okkaaɓe Defte e humambinne en: \" E on jebbilike?\" Si ɓe jebbilike, gomɗii ɓe feewii, si ɓe huccitii, enee, ko fawi maa ko yottingol. Alla ko Reŋtuɗo jeyaaɓe ɓen"},{"SurahNumber":3,"VerseNumber":21,"Text":"Pellet, ɓen yeddooɓe aayeeje Alla ɗen, ɓe wara Annabaaɓe ɓen ko aldaa e goonga, ɓe wara ɓen yamirooɓe nunɗal, wewlinir ɓe lepte muusuɗe"},{"SurahNumber":3,"VerseNumber":22,"Text":"Ko ɓen woni ɓe golleeji mun boni ɓen ka aduna e ka laakara, ɓe alaa wallooɓe"},{"SurahNumber":3,"VerseNumber":23,"Text":"E a yi'aali okkaaɓe geɓal e Deftere nden, hiɓe noddee e Deftere Alla nden fii no nde ñaawira hakkunde maɓɓe, refti fedde goo e maɓɓe huccita ko ɓe ɗuurniiɓe"},{"SurahNumber":3,"VerseNumber":24,"Text":"Ɗum non, ko tawde ɓe wi'ii: \"Yiite ngen meemataa men si wanaa ñalɗi limtaaɗi\". hodiiɓe e diina maɓɓe kan, huunde nde ɓe fefindotonoo"},{"SurahNumber":3,"VerseNumber":25,"Text":"E ko hol no si Men Mooɓoyiiɓe e Ñalaande nde sikke alaa e mu'un, woŋkii kala hunnanee ko ki faggitii kon? Kamɓe ɓe tooñetaake"},{"SurahNumber":3,"VerseNumber":26,"Text":"Maaku: \"Yaa An Laamɗo Jeyɗo laamu, Hiɗa Okka laamu on mo Muuyuɗaa, Hiɗa Ɓoora laamu on mo Muuyuɗaa, Hiɗa Teddina on mo Muuyuɗaa, Hiɗa Hoyna on mo Muuyuɗaa. Moƴƴere nden ko e Junngo Maaɗa woni, pellet, An e huunde kala, ko A Haaɗtanɗo"},{"SurahNumber":3,"VerseNumber":27,"Text":"Hiɗa Naadira jemma on nder ñalorma on, Hiɗa Naadira ñalorma on nder jemma on. Hiɗa Yaltina ko wuuri immorde e ko maayi, yaltinaa ko maayi immorde e ko wuur. Hiɗa Arsika on mo Muuyuɗaa ko aldaa e hasboore"},{"SurahNumber":3,"VerseNumber":28,"Text":"Wata muumini en jogitor heeferɓe ɓen yiɗɓe ɓe acca gomɗimɓe ɓen. Kala huuwuɗo ɗum, o laataaki jeyraaɗo e diina Alla Kan hay e huunde, si wanaa nde huloton e maɓɓe bone. Alla No Reŋtina on Hoore-Mun. Ko faade ka Alla woni ruttorde nden"},{"SurahNumber":3,"VerseNumber":29,"Text":"Maaku:Si on suuɗii ko woni e ɓerɗe mon maa si on feññin ɗum,Alla no Anndi ɗum,Himo Anndi ko woni ka kammuuli e ko woni e leydi Alla ko kattan-ɗo kala huunde"},{"SurahNumber":3,"VerseNumber":30,"Text":"Ñalnde kala woŋkii tawata ko ki golli kon e moƴƴere hino ɓannaa, e huunde ko ki golle e bone, ki yeloo sinno wonayno hakkunde makki e majje dumunne woɗɗuɗo. Alla no Reŋtina on Hoore Mun. Alla ko Hilnotooɗo jeyaaɓe ɓen"},{"SurahNumber":3,"VerseNumber":31,"Text":"wi*u si wonii hidon yidi Alla, cukke e am, mi yidno mon Alla, O yaafo mon bakkatuuji mon, Alla ko kafroowo jumotoodo"},{"SurahNumber":3,"VerseNumber":32,"Text":"Maaku: \"Ɗoftee Alla e Nulaaɗo on\", si ɓe huccitii, pellet, Alla yiɗaa yedduɓe ɓen"},{"SurahNumber":3,"VerseNumber":33,"Text":"Pellet, Alla Suɓike Aadama e Nuuhu e yimɓe Ibraahiima ɓen e yimɓe Imraana ɓen e hoore tagoore nden"},{"SurahNumber":3,"VerseNumber":34,"Text":"Jurriiya=genyol yoga e maɓɓe iwde e yoga. Alla ko Nanoowo Annduɗo"},{"SurahNumber":3,"VerseNumber":35,"Text":"Nde debbo Imraana on wi'unoo: \"Joomi an, min mi takkanii Ma kon woni ka nder reedu am, ko rinɗinaa ɗum, jaɓanam, pellet, An ko A Nanoowo Annduɗo"},{"SurahNumber":3,"VerseNumber":36,"Text":"Nde o jibinnoo mo o wi'i: \"Min mi jibinii mo ko o deyel\", ko Alla ɓuri Anndude ko O jibini, gorko laataaki wano debbo. \"Min mi innii mo Maryama, min mi moolnii mo e Maaɗa e jurriiya makko on immorde seytaane raɗaaɗo on"},{"SurahNumber":3,"VerseNumber":37,"Text":"Joomi makko Jaɓirani mo jaɓannde moƴƴere,O Neiri mo needi moƴƴundi,O Halfini mo Jakariya.Tuma kala Jakariya naati e hoore makko ka Mihraab,o tawda mo e arsike,o wi'a:Hey, Mariyam hol no heɓirɗaa ɗum?O jaaboo:Ɗum ko ka Alla iwri.Pellet,no Arsika on O Muuyi ko aldaa e hasboore"},{"SurahNumber":3,"VerseNumber":38,"Text":"Ko ton Jakariraa'u noddi Jooma mun o maaki: \"Joomi am, Yeɗam immorde ka Maaɗa, jurriiya laaɓuɗo, pellet, An ko A Nanoowo noddaandu"},{"SurahNumber":3,"VerseNumber":39,"Text":"Malaa'ika en noddi mo hawri himo darii juuugol ka ganngunal, wonde: \"Alla No Wewlinire Yahyaa, goonginɗo Konngol iwrungol ka Alla: koohoojo, e reenaaɗo [e tuuyo], e Annabaajo jeyaaɗo e moƴƴuɓe\" @Corrected"},{"SurahNumber":3,"VerseNumber":40,"Text":"O maaki: \"Joomi an, hol no ɓiɗɗo laatorŋta lam, gomɗii mi nawyii, debbo am on ko damaro?\" O Daali: \"Ko wano non Alla Waɗirta ko O Muuyi [waɗde]"},{"SurahNumber":3,"VerseNumber":41,"Text":"O maaki: \"Joomi, Waɗanam maande\". O Daali: \"Maande maa nden, ko nde a yeewtidataa e yimɓe ɓen ɓalɗe tati si wanaa e joopagol. Jaŋtoɗaa Joomi maaɗa ko heewi: subbunhino-ɗaa kiiki e bimmbi"},{"SurahNumber":3,"VerseNumber":42,"Text":"Tuma nde Malaa'ika en wi'unoo: \"Hey Maryama, pellet Alla Suɓike ma, O Laɓɓinii ma [O Suɓii] e rewɓe winndere nden"},{"SurahNumber":3,"VerseNumber":43,"Text":"Hey Maryam, toƴƴinano Joomi maa, sujjaa ruƴƴidaa e ruƴƴooɓe ɓen"},{"SurahNumber":3,"VerseNumber":44,"Text":"Ɗum ɗoo, ko jeyaaɗum e kumpite wirniiɗe, Meɗen Wahayina ɗe e maaɗa. A tawanooka e maɓɓe nde ɓe weddotonoo kuɗi maɓɓe ɗin: ko hommbo e maɓɓe ne'ata Maryama; a tawanooka e maɓɓe kadi nde ɓe wennjaynoo"},{"SurahNumber":3,"VerseNumber":45,"Text":"Nde Malaa'ika en wi'unoo: \"Hey Maryama, Alla no Wewlinire Konngol immorde e Maako: Innde makko, ko meema-sella, Iisaa geɗal Maryama, koohoojo aduna e laakara, jeyaaɗa e ɓaɗtinaaɓe [ka Alla]"},{"SurahNumber":3,"VerseNumber":46,"Text":"Himo yeewtida e yimɓe ɓen ka woofordu=tiggu e ka sagatalaaku, ko o jeyaaɗo e moƴƴuɓe ɓen"},{"SurahNumber":3,"VerseNumber":47,"Text":"O wi'i: \"Joomi am, hol no ɓiɗɗo laatoraŋta lam, ɓanndiŋke meemaali lam?\". O Daali: \"Ko wano non. Alla no Taga ko O Muuyi. Si O Ñaawii fiyaake, O Daalanay mo [tun]: \"Laato! o laatoo"},{"SurahNumber":3,"VerseNumber":48,"Text":"Himo Anndina mo Deftere nden e Ñeeñal ngal e Tawreeta e Linnjiila"},{"SurahNumber":3,"VerseNumber":49,"Text":"E Nulaaɗo faade e ɓiɓɓe Israa'iila en, wonnde: \"Gomɗii mi addanii on maande immorde ka Joomi mon. Wonnde miɗo tagana on immorde e loopal ko wa'i wa sonndu, mi wutta e muuɗum woŋtira sonndu e Duŋayee Alla. Mi wumtina bunɗo, mi sellina baadaaɗo, mi wuurnitira maayɓe e duŋayee Alla. Mi humpita on ko ñaamoton e ko maroton ka cuuɗi mon. Pellet, hino e ɗum, maande wonanannde on si on laatike gomɗimɓe"},{"SurahNumber":3,"VerseNumber":50,"Text":"e goonginɗo ko woni yeeso am immorde e Tawreeta, e no mi dagininirana on yoga e ko harmannoo on, mi addanii on maande immorde ka Joomi mon. Hulee Alla ɗoftoɗon lam"},{"SurahNumber":3,"VerseNumber":51,"Text":"Pellet, ko Alla Woni Joomi am e Joomi mon, rewee Mo. Ko ɗum woni laawol focciingol"},{"SurahNumber":3,"VerseNumber":52,"Text":"Tuma nde Iisaa so'unoo keeferaaku ngun e maɓɓe, o maaki: \"Ko hommbo wallata lam e [diina] Alla [kan]?\". Hawaaruyaŋko en wi'i: \"Menen ko men wallooɓe [e diina] Alla [kan], men gomɗinii Alla, seedo wonnde ko men jebbiiliiɓe"},{"SurahNumber":3,"VerseNumber":53,"Text":"Joomi amen, men gomɗinii ko Jipinɗaa Kon, men jokkii Nulaaɗo on, Winndu men e seediiɓe ɓen"},{"SurahNumber":3,"VerseNumber":54,"Text":"Ɓe fewji Alla Kadi Fewji. Ko Alla Ɓuri Moƴƴude e fewjooɓe ɓen"},{"SurahNumber":3,"VerseNumber":55,"Text":"Nde Alla Daalunoo: \"Hey Iisaa, Min ko mi Hunnoowo ma e Ɓamtoowo ma faade ka Am, e Laɓɓinoowo ma immorde e ɓen yedduɓe, e Waɗa ɓen jokkuɓe ma e hoore ɓen yedduɓe haa Ñalnde Darngal. Refti ko faade ka Am woni ruttorde mon, Mi Ñaawa hakkunde mon ko luutondirayno-ɗon e muuɗum"},{"SurahNumber":3,"VerseNumber":56,"Text":"Ammaa ɓen yedduɓe, Mi Lepta ɓen ɗon lepte muusuɗe ka aduna e ka laakara, alanaaɓe faabotooɓe"},{"SurahNumber":3,"VerseNumber":57,"Text":"Ammaa ɓen gomɗimɓe ɓe golli golle-moƴƴe, O Hunnanay ɓe mbarjaari maɓɓe ndin. Alla Yiɗaa tooñooɓe ɓen"},{"SurahNumber":3,"VerseNumber":58,"Text":"Ɗum ɗoo, Meɗen Janngana maa ɗum, immorde e Aayeeje e Jaŋtoore Ñeññaannde"},{"SurahNumber":3,"VerseNumber":59,"Text":"Pellet, sifa Iisaa ka Alla, ko sifa Aadama; O Tagii mo immorde e mbummbuldi, refti O Daalani mo: \"Laato!\" o laatii"},{"SurahNumber":3,"VerseNumber":60,"Text":"Goonga kan ko ko immori ko Joomi maa, wata a laatodu e ɓen sikkitiiɓe"},{"SurahNumber":3,"VerseNumber":61,"Text":"Kala wennjuɗo ma fii makko ɓaawo kon ko ar e maa e ganndal, maaku: \"Aree nodden ɓiɗɓe amen e ɓiɗɓe mo'on, e rewɓe amen e rewɓe mo'on, e ko'e amen e ko'e mo'on, refti ñaagoɗen waɗen kuddi Alla ndin e hoore fenooɓe ɓen"},{"SurahNumber":3,"VerseNumber":62,"Text":"Pellet ɗum ɗoo, ko ɗum woni fillayee goonga. Alaa reweteeɗo si wanaa Alla, pellet, Alla ko Kaŋko Woni Fooluɗo Ñeeñuɗo"},{"SurahNumber":3,"VerseNumber":63,"Text":"Si ɓe huccitii, pellet Alla ko Annduɗo bonnooɓe ɓen"},{"SurahNumber":3,"VerseNumber":64,"Text":"Maaku: \"Hey yimɓe Defte, aree faade e konngol fotayngol hakkunde amen e mo'on : wonnde en rewataa si wanaa Alla, en kafidataa Mo e huunde, wata yoga e me'en jogito yoga joomiraaɓe ko woori Alla\". Si ɓe huccitii, wi'ee: \"Seeditee wonnde menen ko men jebbiliiɓe"},{"SurahNumber":3,"VerseNumber":65,"Text":"Hey yimɓe Defte, ko wennjaŋton fii Ibraahiima, Tawreeta e Linnjiila Jippinaaka si wanaa ɓaawo makko : e on haqqiltaa"},{"SurahNumber":3,"VerseNumber":66,"Text":"Hey ko onon ɓee, on wennjii kon ko anndal woodani on e mu'un, ko wennjaŋton ko anndal alanaa on e mu'un? Alla no Anndi onon on anndaa"},{"SurahNumber":3,"VerseNumber":67,"Text":"Ibraahiima laatanooki Alyahuudiŋke wanaa Annasaaraajo, si ko woni, o laatinoke ooñiiɗo [e kala diina] jebbilaniiɗo [Diina Lislaamu], o laatanooki jeyaaɗo e shirkooɓe ɓen"},{"SurahNumber":3,"VerseNumber":68,"Text":"Pellet, ko ɓuri hanndude e Ibraahiima e yimɓe ɓen : ko ɓen jokkuɓe mo, e oo Annabiijo, e ɓen gomɗimɓe. Alla ko Giɗo gomɗimɓe ɓen"},{"SurahNumber":3,"VerseNumber":69,"Text":"Fedde goo e yimɓe Defte ɓen yelike nde ɓe majjina on, ɓe majjiŋtaa si wanaa ko'e maɓɓe ɗen ɓe so'aa anndude"},{"SurahNumber":3,"VerseNumber":70,"Text":"Hey mon yimɓe Defte, e ko yeddaŋton Aayeeje Alla Ɗen hara onon ko on seediiɓe"},{"SurahNumber":3,"VerseNumber":71,"Text":"Hey mon yimɓe Defte, e ko jillaŋton goonga kan e meh-re nden hiɗon suuɗa goonga kan hara onon hiɗon anndi"},{"SurahNumber":3,"VerseNumber":72,"Text":"Fedde goo jeyaande e yimɓe Defte ɓen wi'i: \"Gomɗinee ko jippinaa kon e ɓen gomɗimɓe ka arannde ñallal, yeddon ka sakkitoode mayre, bela jo'o, ɓe ruttoo"},{"SurahNumber":3,"VerseNumber":73,"Text":"Wata on gomɗin si wanaa on jokkuɗo diina mon kan\". Maaku: \"Pellet, ko Peewal Alla ngal woni Peewal\". [Ko kulil fii ] wata goɗɗo goo okke sugu ko okkaɗon kon maa ɓe wennjiroya on ɗum ko Joomi mon. Maaku: \"Pellet ɓural ngal ko e Junngo Alla woni, Himo Yeɗa ngal on Mo O Muuyi\". Alla ko yaajuɗo [ɓural] Annduɗo"},{"SurahNumber":3,"VerseNumber":74,"Text":"Himo Hertinana Yurmeende Makko nden on Mo O muuyi. Alla ko Jom Ɓural Mawngal"},{"SurahNumber":3,"VerseNumber":75,"Text":"No e yimɓe Defte ɓen, on mo halfiŋtaa jawdi wonayndi KINTAAR, on jonnite ndi; hino e maɓɓe kadi, on mo halfiŋtaa \"diinaaru\", on jonnitataa ma ndu si wanaa a darani mo daŋkaranni-ɗaa. Ɗum non, ko tawde kamɓe ɓe wi'i: \"Laatanaaki men e humammbinneeɓe ɓen laawol\"; hiɓe taƴa penaale huma e Alla hara kamɓe hiɓe anndi"},{"SurahNumber":3,"VerseNumber":76,"Text":"Aa'a, kala hunnuɗo ahadi mu'un o huli, pellet, Alla no Yiɗi hulooɓe Mo ɓen"},{"SurahNumber":3,"VerseNumber":77,"Text":"Ɓen soktitorayɓe ahadi Alla ndin e goondooje maɓɓe coggeloy famɗukoy, ɓen ɗon, geɓal alaa ɓe ka laakara, Alla yeewtidataa e maɓɓe, O Ndaaroytaa ɓe Ñlande Darngal, O Laɓɓiŋtaa ɓe, no woodani ɓe lepte muusuɗe"},{"SurahNumber":3,"VerseNumber":78,"Text":"No e maɓɓe fedde : hiɓe ooñira ɗemɗe maɓɓe ɗen e Deftere nden no sikkiron ɗum ko jeyaaɗum e Deftere nden, ɗum le jeyaaka e Deftere nden; hiɓe wi'a : \"Ɗum ko ko iwri ka Alla\", ɗum le wanaa ka Alla iwri; hiɓe takka penaale hoore Alla hara kamɓe hiɓe anndi"},{"SurahNumber":3,"VerseNumber":79,"Text":"Laatanaaki ɓanndiŋke nde Alla Okkata mo Deftere e fahmu e Annabaaku, refti o wi'ana yimɓe ɓen: \"Laatee jeyaaɓe am ko woori Alla\", si ko woni: \"Laatoree tutiiɓe-e-gannde-diina, ko laatinoɗon hiɗon janngina Deftere nden e ko laatiɗon hiɗon jannga\" @Corrected"},{"SurahNumber":3,"VerseNumber":80,"Text":"Wanaa nde o yamirta on jogitorgol Malaa'ika en e Annabaaɓe ɓen reweteeɓe. E o yamiray on keeferaaku ɓaawo nde wonɗon julɓe"},{"SurahNumber":3,"VerseNumber":81,"Text":"Tuma nde Alla ƴettunoo ahadi e Annabaaɓe ɓen : \"Si Mi Addanii on Deftere e fahmu, refti Nulaaɗo ari e mo'on goonginɗo kon ko jogiɗon, ma on gomɗin mo wallitoɗon mo\". O Daali: \"E on qirritike ɗum, on ƴettii e hoore mun ahadi?\". Ɓe wi'i: \"Men qirritike\". O Daali: \"Seeditee, Miɗo wondi e mo'on ka seeditiiɓe"},{"SurahNumber":3,"VerseNumber":82,"Text":"On huccituɗo ɓaawo ɗum, ko ɓen woni faasiqiiɓe ɓen"},{"SurahNumber":3,"VerseNumber":83,"Text":"E ko woori Diina Alla kan ɓe ɗaɓɓata? Hino woodani Mo jebbilaare ɓen wonɓe ka kammuuli e ka leydi, ɗoftaare maa waawneede, ko faade ka Makko ɓe ruttotoo"},{"SurahNumber":3,"VerseNumber":84,"Text":"Maaku: \"Men gomɗinii Alla e ko jippinaa dow amen e ko jippinaa dow Ibrahiima e Isma'iila e Ishaaqa e Yaaquuba e Taaniraaɓe ɓen e ko Muusaa e Iisaa okkaa e Annabaaɓe ɓen immorde ka Joomi maɓɓe. Men serndataa hakkunde gooto e maɓɓe, Menen wonannde Mo ko men jebbiliiɓe"},{"SurahNumber":3,"VerseNumber":85,"Text":"Kala ɗaɓɓuɗo ko woori Lislaamu on Diina, o jaɓaŋtaake ɗum, on ɗon ka laakara, ko o jeyaaɗo e hayruɓe ɓen"},{"SurahNumber":3,"VerseNumber":86,"Text":"Hol no Alla Fewnirta yimɓe yedduɓe ɓaawo gomɗinal maɓɓe ɓe seedii wonnde Nulaaɗo on ko goonga, ɓanngannduyeeji ɗin arii ɓe? Alla Fewnataa yimɓe tooñooɓe ɓen"},{"SurahNumber":3,"VerseNumber":87,"Text":"Ɓen ɗon, joɓdi maɓɓe ndin, ko no fawii ɓe kuddi Alla ndin e Malaa'ika en e yimɓe ɓen ɓe denndaangal"},{"SurahNumber":3,"VerseNumber":88,"Text":"Ko ɓe luttooɓe e magge. Ɓe hayfinaŋtaake lepte ɗen, ɓe wonaali nennanaŋteeɓe"},{"SurahNumber":3,"VerseNumber":89,"Text":"Si wanaa ɓen tuubuɓe ɓaawo ɗum ɓe moƴƴini. Pellet, Alla ko Yaafotooɗo Yurmeteeɗo"},{"SurahNumber":3,"VerseNumber":90,"Text":"Pellet, ɓen yedduɓe ɓaawo gomɗinal maɓɓe, refti ɓe ɓeydorii keeferaaku, tuubugol maɓɓe jaɓetaake; ko ɓen ɗon woni majjuɓe ɓen"},{"SurahNumber":3,"VerseNumber":91,"Text":"Pellet, ɓen yedduɓe ɓe maayi ko ɓe heererɓe, gooto e maɓɓe jaɓaŋtaake, leydi ndin tew kaŋŋe; hay si o soktorii ɗum. Ɓen ɗon, no woodani ɓe lepte muusuɗe, ɓe alaa wallooɓe"},{"SurahNumber":3,"VerseNumber":92,"Text":"On heɓataa moƴƴere nden haa wiŋtoɗon e ko ɓuruɗon yiɗude kon. Kala woo ko wiŋtiɗon, pellet Alla no Anndi ɗum"},{"SurahNumber":3,"VerseNumber":93,"Text":"Kala ñaametee laatino daganii-ɗum ɓiɗɓe Israa'iila en, si wanaa ko Israa'iila harminanno hoore-mun ado Tawreeta Jippaade. Maaku: \"Addee Tawreetaare nden janngon nde, si on laatiima goonguɓe"},{"SurahNumber":3,"VerseNumber":94,"Text":"Kala fefindiiɗo fenaande [dammbi] e Alla ɓaawo ɗum, ko ɓen ɗon woni tooñooɓe ɓen"},{"SurahNumber":3,"VerseNumber":95,"Text":"Maaku: \"Alla goongii. Jokke diina Ibraahiima kan; ooñiika [gaa diinaaji mehre], o laatanooki jeyaaɗo e ɓen sirkooɓe"},{"SurahNumber":3,"VerseNumber":96,"Text":"Pellet, aranndu e Suudu waɗanaandu yimɓe ɓen, ko ndun wondu Bakkata; barkinaandu e peewal wonannde Winndere nden"},{"SurahNumber":3,"VerseNumber":97,"Text":"Ino e mayru Aayeeje ɓannguɗe : darorde Ibraahiima nden. Kala naatuɗo e mayru, o laatoo hooliiɗo. No woodani Alla e dow yimɓe ɓen hajjugol ka Suudu [hormaandu], wonannde on hattanɗo e mayru laawol. Kala on yedduɗo, pellet, Alla ko Yonndiniiɗo e winndere nden"},{"SurahNumber":3,"VerseNumber":98,"Text":"Maaku: \"Hey mon yimɓe Defte, e ko yeddanton Aayeeje Alla ɗen, Alla ko Seediiɗo ko golloton kon"},{"SurahNumber":3,"VerseNumber":99,"Text":"Maaku: \"Hey mon yimɓe Defte, ko falotoɗon e laawol Alla ngol, on gomɗinɗo Hiɗon ɗaɓɓana ngol ooñanɗe hara ko on seediiɓe! Alla wonaali Welsindiiɗo e ko golloton kon"},{"SurahNumber":3,"VerseNumber":100,"Text":"Hey mon gomɗimɓe, si on ɗoftike fedde e ɓen okkaaɓe Defte, ɓe ruttay on heeferɓe ɓaawo gomɗinal mon"},{"SurahNumber":3,"VerseNumber":101,"Text":"E ko honno yeddirton nde tawnoo Aayeeje Alla ɗen no janngeede e dow mooɗon, Nulaaɗo Makko on kadi no hakkunde mo'on? Kala on mooliiɗo e Alla, gomɗii o fewnaama e laawol foccii ngol"},{"SurahNumber":3,"VerseNumber":102,"Text":"Hey mon gomɗimɓe, huliree Alla no O Haaniri hulireede, wata on maayu dey, si wanaa hara ko on jebbiliiɓe"},{"SurahNumber":3,"VerseNumber":103,"Text":"Jogitee ɓoggol Alla ngol on denndaangal, wata on sertu. Jaŋtoɗon Neema Alla on e dow mooɗon nde laatinoɗon ayruɓe, O Woowindiri hakkunde ɓerɗe mon ɗen woŋtirɗon Neema Makko on siɗɗuɓe; on laatioke e tonndu ngayka yiite, O Daɗndi on e magge. ko wano nii Alla Ɓannginiraŋta on Aayeeje Makko ɗen, bela jo'o, on feeway"},{"SurahNumber":3,"VerseNumber":104,"Text":"Yo laato e mooɗon mofte : noddooje e moƴƴere, yamirooɓe ko moƴƴi haɗooɓe ko añinii. Ko ɓen ɗon woni malaaɓe ɓen"},{"SurahNumber":3,"VerseNumber":105,"Text":"Wata on laato wa ɓen sertuɓe lurri ɓaawo nde ɓanngannduyeeji ɗin ari e maɓɓe. Ɓen ɗon, no woodani ɓe lepte muusuɗe"},{"SurahNumber":3,"VerseNumber":106,"Text":"Ñalnde geece rawnata geece goo ɓawla. Si ko ɓen ɓe geece mu'un ɓawli : \"e on yeddu ɓaawo gomɗinal mon? Meeɗiree lepte ɗen sabu ko laatinoɗon hiɗon yedda"},{"SurahNumber":3,"VerseNumber":107,"Text":"Si ko ɓen ɓe geece mun rawni, ɓe wonii e nder Yurmeende Alla, kamɓe ko ɓe luttooɓe ton"},{"SurahNumber":3,"VerseNumber":108,"Text":"Ɗee ɗoo, ko Aayeeje Alla, Meɗen Janngira ɗe e dow maaɗa e goonga. Alla wonaali muuyoowo tooñe e e winndere he"},{"SurahNumber":3,"VerseNumber":109,"Text":"Ko Alla Woodani kala ko woni ka kammuuli e ka leydi, ko faade ka Alla woni ruttorde fiyakuuji ɗin"},{"SurahNumber":3,"VerseNumber":110,"Text":"On laatike mofte ɓurɗe moƴƴude yaltinanaaɗe yimɓe ɓen:hiɗon yamiraa ko moƴƴi haɗon ko añinii,hiɗon gomɗini Alla.Si yimɓe Defte ɓen gomɗinno,ɗum laatotono moƴƴere wonannde ɓe.No e maɓɓe gomɗimɓe, kono ko ɓuri ɗuuɗude ko e maɓɓe ko faasiqeebe"},{"SurahNumber":3,"VerseNumber":111,"Text":"Ɓe lorrirtaa on si wanaa lorra [ɗemɗe]. Si ɓe haɓii on, ɓe hucciŋtinany on ɓabbe, hooti ɓe walletaake"},{"SurahNumber":3,"VerseNumber":112,"Text":"Koyeera faŋtike ɓe nokku kala ka ɓe tawaa, si wanaa ɓe ƴettu ahadi ka Alla e ka yimɓe ɓen. Ɓe hootidi e tikkere immorde ka Alla ɓe huuɓiŋtiniraa baasal : ɗum non, ko tawde ɓe laatinoke hiɓe yedda Aayeeje Alla ɗen, ɓe wara Annabaaɓe ɓen ko aldaa e goonga. Ɗum non, ko sabu ko ɓe yeddi kon, ɓe laatii jaggitooɓe"},{"SurahNumber":3,"VerseNumber":113,"Text":"Ɓe wonaali fotayɓe. No e yimɓe Defte ɓen fedde feewunde : hiɓe jannga Aayeeje Alla ɗen saangaaji jemma, hiɓe sujja"},{"SurahNumber":3,"VerseNumber":114,"Text":"Hiɓe gomɗina Alla e Ñalannde Sakkitiinde nden, hiɓe yamira ko moƴƴi haɗa ko añinii, hiɓe yaccoo e moƴƴereeje. Ɓen ko jeyaaɓe e moƴƴuɓe ɓen"},{"SurahNumber":3,"VerseNumber":115,"Text":"Huunde woo ko ɓe huuwi e moƴƴere, ɓe yeddantaake ɗum. Alla ko Annduɗo hulooɓe ɓen"},{"SurahNumber":3,"VerseNumber":116,"Text":"Pellet, ɓen yedduɓe, jawle maɓɓe ɗen dunncantaa- ɓe ɓiɗɓe maɓɓe ɓen e lepte Alla ɗen hay huunde. Ko ɓen ɗon woni yimɓe yiite ɓen : kamɓe ko ɓe luttooɓe ton"},{"SurahNumber":3,"VerseNumber":117,"Text":"Sifa ko ɓe nafqata kon e ɗam nguurndam aduna; no wa'i wa henndu, no e mayru ɓuuɓol, ndu hawri e coñal yimɓe tooñooɓe, ndu halka mba[ngesa]. Alla Tooñaali ɓe, si ko woni, ko ko'e maɓɓe ɓe tooñi"},{"SurahNumber":3,"VerseNumber":118,"Text":"Hey mon yo gomɗimɓe, wata on jogito weldiiɓe ko woori on : ɓe raɓɓindinaŋtaako on e fii bonnugol on. Ɓe yelike nde tampoton. Gomɗii ngayngu ngun feeñirii ka kunndule maɓɓe, ko ko ɓerɗe maɓɓe ɗen suuɗi kon ɓuri mawnude.Gomɗii Men Ɓannginanii on Aayeeje ɗen, si on laatike haqqilooɓe"},{"SurahNumber":3,"VerseNumber":119,"Text":"Onon ɓee, hiɗon yiɗi ɓe kamɓe ɓe yiɗaa on. Hiɗon gomɗini Deftere nden fow, si ɓe hawrii e mo'on, ɓe wi'a: \"Men gomɗinii\", si ɓe weddike, ɓe ŋatana on kolli immorde e tikkere. Maaku: \"Maayee e tikkere mon\", pellet, Alla ko Annduɗo ko woni e ɓerɗe"},{"SurahNumber":3,"VerseNumber":120,"Text":"Si moƴƴere heɓii on, metta ɓe, si bone kadi heɓii on, ɓe weltora ɗum. Si on muññike on gomɗii, pewje maɓɓe ɗen lorrataa on hay huunde. Pellet, Alla ko Huuɓitiiɗo golle maɓɓe"},{"SurahNumber":3,"VerseNumber":121,"Text":"Tuma nde dawnoɗaa ka ɓeynguure maaɗa, hiɗa werna muumini en tommborɗe hare. Alla ko Nanoowo Annduɗo"},{"SurahNumber":3,"VerseNumber":122,"Text":"Tuma nde feddeeji ɗiɗi e mo'on himmu no, nde cooyoton, ko Alla non woni Giɗo maɓɓe. Ko Alla woni ko gomɗimɓe ɓen haani hoolorde"},{"SurahNumber":3,"VerseNumber":123,"Text":"Gomɗii Alla Wallii on ñalnde Badri, tawi ko on hoyɓe. Hulee Alla, belajo'o on yettay [Mo]"},{"SurahNumber":3,"VerseNumber":124,"Text":"Nde maakanaynoɗaa gomɗimɓe ɓen: \"Enee, yonaŋtaa on nde Joomi mo'on ɓeydanta on Malaa'ikaaɓe guluuje tato jippinaaɓe"},{"SurahNumber":3,"VerseNumber":125,"Text":"Pellet, si on muññike on gomɗii, e arday on hawjere maɓɓe, ɗum ɗoo, Joomi mo'on no Ɓeydira on guluuje jowi Malaa'ika maandinaaɓe"},{"SurahNumber":3,"VerseNumber":126,"Text":"Alla Waɗiraali ɗum si wanaa wewlere wonannde on, e no ɓerɗe mon ɗen ɗeeƴira ɗum. Ballal iwrataa si wanaa ka Alla, On Fooluɗo, Ñeeñuɗo"},{"SurahNumber":3,"VerseNumber":127,"Text":"Ko fii yo O Taƴu fedde e ɓen yedduɓe maa O Wirta ɓe, ɓe ruttoo ko ɓe sooyuɓe"},{"SurahNumber":3,"VerseNumber":128,"Text":"Laatanaaki ma e fiyaake on hay e huunde : maa O Jaɓan ɓe tuubuubuyee, maa O Leptu ɓe, pellet, kamɓe ko ɓe tooñooɓe"},{"SurahNumber":3,"VerseNumber":129,"Text":"Ko Alla Woodani kala ko woni ka kammuuli e ka leydi. Himo Haforana on mo O Muuyi, O Lepta on mo O Muuyi. Alla ko Haforoowo Yurmeteeɗo"},{"SurahNumber":3,"VerseNumber":130,"Text":"Hey mon yo gomɗimɓe, wata on ñaamu ribaa, cowalle sowaaɗe. Hulee Alla, belajo'o, on malete"},{"SurahNumber":3,"VerseNumber":131,"Text":"Hulee ngen yiite maranaange ɓen heeferɓe"},{"SurahNumber":3,"VerseNumber":132,"Text":"Ɗoftee Alla e Nulaaɗo on, belajo'o, on yurmete"},{"SurahNumber":3,"VerseNumber":133,"Text":"Yaccee faade e haforanal immorde ka Joomi mo'on e Aljanna, yannji Makko ndin no fota [e yaajeendi] kammuuli ɗin e leydi ndin, o maranaama ɓen gomɗuɓe"},{"SurahNumber":3,"VerseNumber":134,"Text":"Ɓen nafqooɓe ka neweende e ka saɗteende neweende, e ɓen suuɗooɓe tikkere, e ɓen yaafotooɓe yimɓe ɓen. Alla no Yiɗi moƴƴinooɓe ɓen"},{"SurahNumber":3,"VerseNumber":135,"Text":"e ɓen tawɓe si ɓe huuwii panŋkare maa ɓe tooñii ko'e maɓɓe, ɓe anndita Alla ɓe insinanoo junuubi maɓɓe ɗin. E ko hommbo haforata si wanaa Alla? Hara ɓe deppitaaki e ko ɓe huuwi kon, tawa hiɓe anndi"},{"SurahNumber":3,"VerseNumber":136,"Text":"Ɓen ɗon, njoɓdi maɓɓe ndin ko yaafuyee immorde ka Joomi maɓɓe, e Aljannaaji : no ila e ley majji, canɗi, duumotooɓe ton. Moƴƴii mbarjaari gollooɓe ɓen. @Corrected"},{"SurahNumber":3,"VerseNumber":137,"Text":"Gomɗii yawtii ado mon ɗate. Yahee ka leydi ndaaron hol no battane fennunooɓe ɓen laatornoo"},{"SurahNumber":3,"VerseNumber":138,"Text":"Ɗum ɗoo, ko Ɓanngannduyee wonannde yimɓe ɓen, e peewal e waaju wonannde gomɗuɓe ɓen"},{"SurahNumber":3,"VerseNumber":139,"Text":"Wata on lo'ino, wata on suno, ko onon woni toowuɓe ɓen, si on laatike gomɗimɓe"},{"SurahNumber":3,"VerseNumber":140,"Text":"Si barme heɓii on, gomɗii barme sugu mun heɓii yimɓe ɓen. Ɗii ñalɗi, Meɗen Yiltindira ɗi hakkunde yimɓe ɓen, e fii no Alla Anndira gomɗimɓe ɓen, O Jogitoo e mooɗon seedatooɓe. Alla Yiɗaa tooñooɓe ɓen"},{"SurahNumber":3,"VerseNumber":141,"Text":"e fii yo Alla Laɓɓin ɓen gomɗimɓe O Halka heeferɓe ɓen"},{"SurahNumber":3,"VerseNumber":142,"Text":"Kaa on sikku on naatay Aljanna hara Alla Anndaali ɓen tiɗniiɓe e mooɗon O Annda muññiiɓe ɓen"},{"SurahNumber":3,"VerseNumber":143,"Text":"Gomɗii on laatike hiɗon yeloo maayde nden ado on hawrude e mayre, gomɗii on yi'ii nde hiɗon ndaara"},{"SurahNumber":3,"VerseNumber":144,"Text":"Muhammadu wonaali si wanaa Nulaaɗo : gomɗii feƴƴii ko adii mo Nulaaɓe. E si o faatike maa o waraama, on waylitoto e baɗte [keeferaaku] mo'on ? Kala waylitiiɗo e baɗte mu'un, o lorrirtaa Alla hay e huunde, arma Alla Yoɓita ɓen jaarnooɓe [Mo]"},{"SurahNumber":3,"VerseNumber":145,"Text":"Laatanaaki wonki nde ki maayata si wanaa e duŋayee Alla. Ko winndaaɗum [waɗanaa] lajal. Mo faandike njoɓdi aduna, Men Okkay mo e mayri, mo faandike kadi njoɓdi laakara, Men Okkay mo e mayri, arma Men Yoɓa jaarnooɓe ɓen"},{"SurahNumber":3,"VerseNumber":146,"Text":"Heewii e Annabaaɓe ɓe haɓi wondude e maɓɓe jamaaji ɗuuɗuɗi, ɓe lo'inanooki sabu ko heɓi ɓe kon e laawol Alla, ɓe lo'aano ɓe jaasiŋkinaaki. Alla no Yiɗi muññotooɓe ɓen"},{"SurahNumber":3,"VerseNumber":147,"Text":"Konngol maɓɓe laataaki si wanaa wi'ugol: \"Joomi amen, haforan men junuubi amen e fantingol amen nder fiyaake amen, tabiŋtinaa teppe amen, wallaa men e dow yimɓe heeferɓe ɓen"},{"SurahNumber":3,"VerseNumber":148,"Text":"Alla Okki ɓe mbarjaari aduna ndin e moƴƴere mbarjaari laakara. Alla no Yiɗi moƴƴinooɓe ɓen"},{"SurahNumber":3,"VerseNumber":149,"Text":"Hey mon yo gomɗimɓe, si on ɗoftike ɓen heeferɓe, ɓe ruttay on e batte [kaaferaaku] mon, waylitoɗon ko on hayruɓe(pertube)"},{"SurahNumber":3,"VerseNumber":150,"Text":"Si ko woni, ko Alla woni Giɗo mon, ko Kaŋko woni moƴƴuɗo e wallooɓe ɓe"},{"SurahNumber":3,"VerseNumber":151,"Text":"Arma Men Welloo kulol e nder ɓerɗe ɓen heeferɓe, sabu ko ɓe kafidi Alla e kon ko O Jippinanaali hujja. Werde maɓɓe ko ka yiite, bonii werde ɓen tooñooɓe"},{"SurahNumber":3,"VerseNumber":152,"Text":"Gomɗii Alla Goonginanii on Fodoore Makko nden tuma nde waraynoɗon ɓe e Duŋayee Makko, haa nde cooyɗon lurruɗon e fiyaake ɗen, yedduɗon ɓaawo o hollii on ko yiɗuɗon. No e mon ɓen faalaaɓe aduna, no e mon kadi ɓen faalaaɓe laakara. Hooti O Yiili on e maɓɓe fii yo O Ndaarndo on. Gomɗii O Yaafanike on. Alla ko Jom Ɓural e dow gomɗimɓe ɓen"},{"SurahNumber":3,"VerseNumber":153,"Text":"Tuma nde dogaynoɗon on yeƴƴitoaako hay e gooto, Nulaaɗo on no noddira on ɓaawo mon. Suno e hoore suno heɓi on fii wata on sunito e kon ko laawii on wanaa e kon ko heɓi on. Alla ko Humpitiiɗo e golloton"},{"SurahNumber":3,"VerseNumber":154,"Text":"Refti O Jippini e mo'on ɓaawo annde nden, hoolaare : ŋoŋre, hinde sudda fedde e mo'on ; fedde goo, pittaali maɓɓe no aanini ɓe, hiɓe sikka Alla ko wanaa goonga ; sikke yimɓe majjere, hiɓe wi'a: \"Hara no woodani men e fiyaake ɗen goɗɗum ?\" Maaku: \"Pellet, fiyaake ɗen fow ko Alla woodani\". Hiɓe suuɗa e pittaali maɓɓe ɗin ko ɓe feññinantaa ma, hiɓe wi'a: \"Si tawno no woodannoo men e fiyaake ɗen goɗɗum, men waretanooke ɗoo\". Maaku: \"Hay si tawno on wonno ka cuuɗi mon, feeñayno ɓen ɓe Alla Winndi e dow mun maayde ka lelorɗe maɓɓe\", e fii yo O Laɓɓin ko woni ɓerɗe mon. Alla ko Annduɗo ko woni e ɓerɗe"},{"SurahNumber":3,"VerseNumber":155,"Text":"Pellet, ɓen dogunooɓe e mo'on ñalnde koneeli ɗin ɗiɗi fottunoo, anndu pellet, ko seytaane fergitiɓe sabu yoga e ko ɓe faggitii. Gomɗii Alla Yaafike ɓe. Pellet, Alla ko Yaafotooɗo Muñoowo"},{"SurahNumber":3,"VerseNumber":156,"Text":"Hey mon yo gomɗimɓe, wata on wa'u wa ɓen heeferɓe ɓe wi'ani siɗɓe maɓɓe ɓen : \"Si ɓe yehii ka leydi, maa ɓe laatike haɓooɓe, si ɓe laatino ka amen goo, ɓe waretanooke\", ko fii yo Alla Waɗir ɗum ɗon nimse ka ɓerɗe mo'on, Alla ko Rentuɗo ko golloton kon"},{"SurahNumber":3,"VerseNumber":157,"Text":"Hay si on wara e fii laawol Alla maa on maayii, ko yaafuyee immorde ka Alla e yurmeende ɓuri moƴƴude ko ɓe mooɓata"},{"SurahNumber":3,"VerseNumber":158,"Text":"Si on maayii maa on waraama, pellet, ko ka Alla mooɓeteɗon"},{"SurahNumber":3,"VerseNumber":159,"Text":"Ko sabu yurmeende imoorde ka Alla newaniɗaa ɓe. Si laatino saɗtuɗo tikka ɓerndeejo, ɓe lancotono ɓe iwa takko maa. Yaafo ɓe insinanoɗaa ɓe, diisinoɗaa ɓe e fiyaake ɗen. Si a fellitii, fawo e Alla. Pellet, Alla no Yiɗi fawotooɓe ɓen [e Makko]"},{"SurahNumber":3,"VerseNumber":160,"Text":"Si Alla Wallii on fooloowo on alaa., si O Hoynii on ko hommbo wallata on ɓaawo Makko? Ko e Alla woni ko gomɗimɓe ɓen haani fawaade"},{"SurahNumber":3,"VerseNumber":161,"Text":"Laatanaaki Annabaajo woo nde o janfotoo. Kala janfiiɗo o addoyay ko o janfii kon Ñalnde Darngal.Hooti woŋkii kala yoɓee njoɓdi ko ki faggitii, kamɓe ɓe tooñetaake"},{"SurahNumber":3,"VerseNumber":162,"Text":"E ko on jokkuɗo welayee Alla on wa'ata wa on hootiduɗo e tikkere immornde ka Alla kadi werde makko nden ko jahannama? nge bonii ruttorde"},{"SurahNumber":3,"VerseNumber":163,"Text":"Kamɓe ko ɓe darjaaji ka Alla, Alla ko ji*oowo ko ɓe gollata kon"},{"SurahNumber":3,"VerseNumber":164,"Text":"Gomɗii Alla Moƴƴike e gomɗimɓe ɓen, tuma nde O Imminnoo e maɓɓe Nulaaɗo jeyaaɗo e maɓɓe, himo janngana ɓe Aayeeje Makko, himo laɓɓina ɓe, himo anndina ɓe Deftere nden e Ñeeñal ngal, hay si ɓe woniino adii nder majjere ɓanngunde"},{"SurahNumber":3,"VerseNumber":165,"Text":"E nde musiiba heɓunoo on, gomɗii on heɓiino yeru mun ɗiɗi, wi'uɗon: \"No ɗum woniri?!\" Maaku: \"Ɗum ko immorde e pittaali mo'on\". Pellet, Alla ko Haɗtanɗo kala huunde"},{"SurahNumber":3,"VerseNumber":166,"Text":"Ko heɓi on kon ñalnde dente ɗen ɗiɗe fottunoo, ko e Duŋayee(sakkitoore) Alla, e fii no Alla Anndira gomɗimɓe ɓen"},{"SurahNumber":3,"VerseNumber":167,"Text":"e no O Anndira ɓen naafiqiiɓe, ɓe wi'anaa: \"Aree haɓon fii laawol Alla ngol maa duñon\". Ɓe wi'i: \"Si meɗen anndunoo hare men jokkay on\". Kamɓe nden ñalnde, ko keeferaaku ngun ɓurnoo ɓaɗtaade e dii gomɗiɗal ngal : hiɓe wowlira kunndule maɓɓe ko alaa e ɓerɗe maɓɓe. Ko Alla Ɓuri Anndude ko ɓe soomi"},{"SurahNumber":3,"VerseNumber":168,"Text":"Ɓen wi'anɓe siɗɓe mun, ɓe jooɗii: \"Si tawno ɓe ɗoftino men, ɓe waretanooke\". Makku: \"Pottinee maayde nden e pittaali mo'on si on laatike goonguɓe"},{"SurahNumber":3,"VerseNumber":169,"Text":"Wata a sikku ɓen waraaɓe fii laawol Alla ngol ko maayuɓe, ko woni: ko wuuruɓe ka Joomi maɓɓe hiɓe arsikee"},{"SurahNumber":3,"VerseNumber":170,"Text":"hiɓe weltori ko Alla Okki ɓe kon e Ɓural Makko, hiɓe wewlira ɓen [siɗɓe] maɓɓe ɓe ɓe hawraali e mu'un ɓaawo maɓɓe, wonnde kulol alanaa ɓe, wanaa kamɓe woni ko sunoytoo"},{"SurahNumber":3,"VerseNumber":171,"Text":"Hiɓe wewlira( weltoro) neema immorde ka Alla e ɓural. E wonnde pellet, Alla yeebataako njoɓdi gomɗimɓe ɓen"},{"SurahNumber":3,"VerseNumber":172,"Text":"Ɓen nootiiɓe Alla e Nulaaɗo on ɓaawo nde barmeere nden heɓi ɓe. Hino woodani ɓen moƴƴinɓe e maɓɓe ɓe gomɗi, njoɓdi mawndi"},{"SurahNumber":3,"VerseNumber":173,"Text":"Ɓen ɓe yimɓe ɓen wi'annoo: \"Pellet yimɓe ɓen mooɓanike on, huleeɓe\". Ɗum ɓeydi ɓe gomɗinal, ɓe wi': \"Alla yonii men, O moƴƴii yonndinoraaɗo"},{"SurahNumber":3,"VerseNumber":174,"Text":"Ɓe ruttodi e neema immorde ka Alla e ɓural, bone hewtaali ɓe, ɓe jokki yarluyee Alla on. Alla ko Jom-ɓural mawngal"},{"SurahNumber":3,"VerseNumber":175,"Text":"Anndee pellet, ɗum mo'on ko seytaane : himo hulɓinira ɗum weldiiɓe makko ɓen. Wata on hulu ɓe, hulee Lam, si on laatike gomɗimɓe"},{"SurahNumber":3,"VerseNumber":176,"Text":"Wata sunine ɓen yaccotooɓe e keeferaaku, pellet, ɓen lorrataa Alla hay huunde. Alla Yiɗi ko nde o waa-sata Waɗannde geɓal ka laakara. No woodani ɓe lepte mawɗe"},{"SurahNumber":3,"VerseNumber":177,"Text":"Pellet, ɓen soktitoriiɓe keeferaaku ngun gomɗinal, ɓe lorrataa Alla hay huunde. Hino woodani ɓe lepte muusuɗe"},{"SurahNumber":3,"VerseNumber":178,"Text":"Wata ɓen yedduɓe sikku wonnde ko Men Nennirani ɓe kon ko moƴƴere pittaali ɗin. Anndu pellet, ko Men Nennirani ɓe ko no ɓe ɓeydora bakkaatu. Hino woodani ɓe lepte hoynayɗe"},{"SurahNumber":3,"VerseNumber":179,"Text":"Laatanaaki Alla nde O Accata gomɗimɓe ɓen e hoore ko wonɗon e mun kon haa O Senndindira soɓuɗo e laaɓuɗo. Laatanaaki Alla kadi nde O Ƴelliŋta on e ko wirnii kon, si ko woni, Alla no Suɓora e Nulaaɓe Makko ɓen on mo O Muuyi. Gomɗinee Alla e Nulaaɓe Makko ɓen, si on gomɗinii on gomɗii, hino woodani on njoɓdi mawndi"},{"SurahNumber":3,"VerseNumber":180,"Text":"Wata ɓen wuddirooɓe ko Alla Okki ɓe kon e Ɓural Makko sikku ɗum ko moƴƴere wonannde ɓe. Si ko woni, ɗum ko bone wonannde ɓe. Arma ɓe ŋannanoye ko ɓe wuddiri kon Ñalnde Darngal. Ko Alla woodani ndonndi kammuuli ɗin e leydi ndin. Alla ko Humpitiiɗo ko golloton"},{"SurahNumber":3,"VerseNumber":181,"Text":"Gomɗii Allaahu on Nanii konngol ɓen wi'uɓe: \"Alla ko baaso menen ko men alɗuɓe!\". Arma Men winnda ko ɓe wowli kon e wargol ɓe ngol Annabaaɓe ɓen ko aldaa e goonga, Men Daala: \"Meeɗee lepte sunna-royta"},{"SurahNumber":3,"VerseNumber":182,"Text":"Ɗum waɗirii sabu ko juuɗe mon ɗen ardini kon. E wonnde pellet, Alla Wonaali Tooñoowo jeyaaɓe ɓen"},{"SurahNumber":3,"VerseNumber":183,"Text":"Ɓen wi'uɓe: \"Alla Ahodii e amen wota men gomɗin Nulaaɗo woo haa on addana men ɓaɗtorɗum, yiite no ñaama ɗum\". Maaku: \"Gomɗii Nulaaɓe goo ado am addaniino on ɓanngannduyeeji e kon ko wi'uɗon, e ko waranɗon ɓen si on laatike goognuɓe"},{"SurahNumber":3,"VerseNumber":184,"Text":"Si ɓe fennii ma, gomɗii Nulaaɓe goo ado maa fennanooma, ɓen adduno e Ɓanngannduyeeji e Ɗeri e Deftere jalbuunde"},{"SurahNumber":3,"VerseNumber":185,"Text":"Kala woŋkii meeɗay maayde. Pellet, ko on hunnaŋteeɓe njoɓdiiji mon ɗin Ñalnde Darngal. Kala on pottinaaɗo e yiite ngen o naadaa Aljanna, gomɗii o malaama. Nguurda aduna ɗam wonaali si wanaa dakammehun hodaykun"},{"SurahNumber":3,"VerseNumber":186,"Text":"Ma on jarribore jawle mon ɗen e pittaali mon ɗin, ma on nanir ɓen okkaaɓe Defte ɓen ado mooɗo e ɓen sirkuɓe lorra ɗuɗuka. Si on muññike on gomɗii, pellet, anndee ɗum, ko jeyaaɗum e pellite fiyakuuji"},{"SurahNumber":3,"VerseNumber":187,"Text":"Jaŋtii tuma nde Alla Ƴettunoo Ahadi e okkaaɓe Deftere ɓen : \"Ma on ɓannginannde yimɓe hara on suuɗaali nde\". Ɓe werlii ndi ɓaawo maɓɓe ɓe sodtitori ndi coggel pamarel! Bonii ko ɓe soɗtitori"},{"SurahNumber":3,"VerseNumber":188,"Text":"Wata sikke ɓen weltorayɓe huunde nde ɓe okkaa, hiɓe yiɗi nde ɓe yettirtee ko ɓe waɗaali, wata sikku ɓen ko daɗayɓe lepte ɗen. Hino woodani ɓe lepte muusuɗe"},{"SurahNumber":3,"VerseNumber":189,"Text":"Ko Alla Woodani Laamu kammuuli ɗin e leydi ndin. Alla ko Hattanɗo kala huunde"},{"SurahNumber":3,"VerseNumber":190,"Text":"Pellet, no e tagugol kammuuli ɗin e leydi ndin e luutondirgol jemma e ñalorma ngol, ko Aayeeje wonannde ɓen haqqilooɓe"},{"SurahNumber":3,"VerseNumber":191,"Text":"Ɓen annditooɓe Alla ka ɓe darii e ka ɓe jooɗii e ka ɓe lelori becce maɓɓe, hiɓe miijitoo fii tagu kammuuli ɗin e leydi ndin : \"Joomi amen, A Tagiraali ɗum meere, senayee woodanii Ma, Ɗaɗndu men lepte yiite"},{"SurahNumber":3,"VerseNumber":192,"Text":"Joomo amen, pellet, An, Mo Naaduɗaa yiite, gomɗii A Hoynii mo. Alanaa tooñooɓe ɓen wallooɓe"},{"SurahNumber":3,"VerseNumber":193,"Text":"Joomi amen, menen men nanii noddoowo no nodda e gomɗinal wonnde : \"Gomɗinee Joomi mon\", men gomɗini. Joomi amen, Haforan men junuubi amen, Motanaa men boneeji amen, mbarda men e gguɓe ɓen"},{"SurahNumber":3,"VerseNumber":194,"Text":"Joomi amen, Okku men ko Foduɗaa men kon e dow Nulaaɓe Maa ɓen, wata A Hoynu men Ñalnde Darngal. Pellet, An A Lunndotaako fodoore"},{"SurahNumber":3,"VerseNumber":195,"Text":"Joomi maɓɓe Jaabinani ɓe : Min Mi Yeebataa golle golloowo e mooɗon, woni gorko maa debbo, yoga e mooɗon iwde e yoga. Ɓen ferɓe yaltinaa ka galleeji mun,ɓe lorraa e Laawol Am ngol, ɓe haɓidaa ɓe waraa, ko pellet Min hafratɓe bonɗi maɓɓe ɗin, e ko pellet Mi Naaday ɓe Aljanna ɗi canɗi no ila e mun, ɗum ko njoɓdi immorde ka Alla, No ka Alla njoɓdi moƴƴundi. @Corrected"},{"SurahNumber":3,"VerseNumber":196,"Text":"Wata hode yiltondirgol ɓen heeferɓe ka leydi"},{"SurahNumber":3,"VerseNumber":197,"Text":"dakammeyon pamaroy, hooti werde maɓɓe nden ko jahannama, nge bonii ndaɗɗo"},{"SurahNumber":3,"VerseNumber":198,"Text":"Kono ɓen huluɓe Joomi maɓɓe, hino woodani ɓe Aljannaaji, hino ila ley majji canɗi ; ko ɓe duumotooɓe nder majji, ɗum ko jipporde immorde ka Alla. Ko woni ka Alla kon moƴƴani ɗigguɓe ɓen. @Corrected"},{"SurahNumber":3,"VerseNumber":199,"Text":"Pellet, no e yimɓe Defte ɓen, on gomɗinɗo Alla e ko Jippinaa e mon kon, e ko Jippinaa e maɓɓe kon ; yaŋkinanii ɓe Alla, ɓe waɗtitirtaa Aayeeje Alla ɗen coggeloy pamaroy. Ɓen, hino woodani ɓe njoɓdi maɓɓe ndin ka Joomi maɓɓe. Pellet, Alla ko Yaawuɗo ñaawoore"},{"SurahNumber":3,"VerseNumber":200,"Text":"Ko onon yo gomɗimɓe, muññee, fooliron muñal, tabiton, hulon Alla, belajo'o on maloyete"}]}