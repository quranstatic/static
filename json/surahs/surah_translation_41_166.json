{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":41,"VerseNumber":1,"Text":"Ḥā. Mīm"},{"SurahNumber":41,"VerseNumber":2,"Text":"[Ito ay] isang pagbababa mula sa [Kanya], ang Napakamaawain, ang Maawain"},{"SurahNumber":41,"VerseNumber":3,"Text":"isang Aklat na dinetalye ang mga talata nito, bilang Qur’ān na Arabe para sa mga taong umaalam"},{"SurahNumber":41,"VerseNumber":4,"Text":"bilang mapagbalita ng nakagagalak at bilang mapagbabala, ngunit umayaw ang higit na marami sa kanila kaya sila ay hindi dumidinig"},{"SurahNumber":41,"VerseNumber":5,"Text":"Nagsabi sila: \"Ang mga puso namin ay nasa loob ng mga panakip laban sa ipinaaanyaya mo sa amin, sa mga tainga namin ay may pagkabingi, at sa pagitan namin at pagitan mo ay may isang tabing. Kaya gumawa ka; tunay na kami ay mga tagagawa"},{"SurahNumber":41,"VerseNumber":6,"Text":"Sabihin mo: \"Ako ay tao lamang tulad ninyo. Ikinakasi sa akin na ang Diyos ninyo ay Diyos na nag-iisa lamang, kaya magpakatuwid kayo sa Kanya at humingi kayo ng tawad sa Kanya.\" Kapighatian ay ukol sa mga tagapagtambal"},{"SurahNumber":41,"VerseNumber":7,"Text":"na mga hindi nagbibigay ng zakāh at sila sa Kabilang-buhay, sila ay mga tagatangging sumampalataya"},{"SurahNumber":41,"VerseNumber":8,"Text":"Tunay na ang mga sumampalataya at gumawa ng mga maayos, ukol sa kanila ay isang pabuyang hindi matitigil"},{"SurahNumber":41,"VerseNumber":9,"Text":"Sabihin mo: \"Tunay na kayo ba ay talagang tumatangging sumampalataya sa lumikha ng lupa sa dalawang araw at gumagawa sa Kanya ng mga kaagaw? Iyon ay ang Panginoon ng mga nilalang"},{"SurahNumber":41,"VerseNumber":10,"Text":"Naglagay Siya rito ng mga matatag na bundok mula sa ibabaw nito. Nagpala Siya rito at nagtakda Siya rito ng mga makakain dito sa [pagkalubos ng] apat na araw nang magkapantay para sa mga nagtatanong"},{"SurahNumber":41,"VerseNumber":11,"Text":"Pagkatapos bumaling Siya sa langit habang ito ay usok pa saka nagsabi Siya rito at sa lupa: \"Pumunta kayong dalawa sa pagtalima o sapilitan.\" Nagsabi silang dalawa: \"Pupunta kami na mga tumatalima"},{"SurahNumber":41,"VerseNumber":12,"Text":"Saka tumapos Siya sa mga ito bilang pitong langit sa dalawang araw at nagkasi Siya sa bawat langit ng utos dito. Gumayak Kami sa langit na pinakamababa ng mga lampara at bilang pangangalaga. Iyon ay ang pagtatakda [Niya], ang Makapangyarihan, ang Maalam"},{"SurahNumber":41,"VerseNumber":13,"Text":"Kaya kung umayaw sila ay sabihin mo: \"Nagbabala ako sa inyo ng isang lintik tulad ng lintik ng `Ād at Thamūd"},{"SurahNumber":41,"VerseNumber":14,"Text":"[Nangyari iyon] noong dumating sa kanila ang mga sugo mula sa harapan nila at mula sa likuran nila, [na nagsasabi]: \"Huwag kayong sumamba kundi kay Allāh.\" Nagsabi sila: \"Kung sakaling niloob ng Panginoon namin ay talaga sanang nagpababa Siya ng mga anghel, kaya tunay na kami sa ipinasugo sa inyo ay mga tagatangging sumampalataya"},{"SurahNumber":41,"VerseNumber":15,"Text":"Tungkol sa `Ād, nagmalaki sila sa lupain ayon sa hindi karapatan at nagsabi sila: \"Sino ang higit na matindi kaysa sa amin sa lakas?\" Hindi ba sila nagsaalang-alang na si Allāh na lumikha sa kanila ay higit na matindi kaysa sa kanila sa lakas? Sila dati sa mga talata Namin ay nagkakaila"},{"SurahNumber":41,"VerseNumber":16,"Text":"Kaya nagsugo Kami sa kanila ng isang hanging humahagunot sa mga araw na sawing-palad upang magpalasap Kami sa kanila ng pagdurusa ng kahihiyan sa buhay na pangmundo. Talagang ang pagdurusa sa Kabilang-buhay ay higit na kahiya-hiya habang sila ay hindi iaadya"},{"SurahNumber":41,"VerseNumber":17,"Text":"Tungkol sa Thamūd, nagpatnubay Kami sa kanila ngunit umibig sila nang higit sa pagkabulag kaysa sa patnubay kaya dumaklot sa kanila ang lintik ng pagdurusang humahamak dahil sa dati nilang nakakamit"},{"SurahNumber":41,"VerseNumber":18,"Text":"Nagligtas Kami sa mga sumampalataya at nangingilag magkasala noon"},{"SurahNumber":41,"VerseNumber":19,"Text":"Sa araw na kakalapin ang mga kaaway ni Allāh patungo sa Apoy saka sila ay pagpapangkatin"},{"SurahNumber":41,"VerseNumber":20,"Text":"hanggang sa, kapag dumating sila roon, sasaksi laban sa kanila ang pandinig nila, ang mga paningin nila, at mga balat nila sa dati nilang ginagawa"},{"SurahNumber":41,"VerseNumber":21,"Text":"Magsasabi sila sa mga balat nila: \"Bakit kayo sumaksi laban sa amin?\" Magsasabi ang mga ito: \"Nagpabigkas sa amin si Allāh na nagpabigkas sa bawat bagay. Siya ay lumikha sa inyo sa unang pagkakataon, at tungo sa Kanya pababalikin kayo"},{"SurahNumber":41,"VerseNumber":22,"Text":"Hindi kayo dati nagtatakip [ng mga sarili] na baka sumaksi laban sa inyo ang pandinig ninyo, ni ang mga paningin ninyo, at ni ang mga balat ninyo; subalit nagpalagay kayo na si Allāh ay hindi nakaaalam sa marami sa ginagawa ninyo"},{"SurahNumber":41,"VerseNumber":23,"Text":"Yaong pagpapalagay ninyo na ipinagpalagay ninyo sa Panginoon ninyo ay nagpasawi sa inyo kaya kayo ay naging kabilang sa mga lugi"},{"SurahNumber":41,"VerseNumber":24,"Text":"Kaya kung makatitiis sila, ang Apoy ay isang tuluyan para sa kanila. Kung hihiling silang magpasiya [kay Allāh] ay hindi sila kabilang sa mga magpapasiya"},{"SurahNumber":41,"VerseNumber":25,"Text":"Nagtalaga Kami para sa kanila ng mga kapisan sakit ipang-aakit ng mga ito para sa kanila ang nasa harapan nila at ang nasa likuran nila [na kasalanan]. Nagindapat sa kanila ang hatol sa mga kalipunang nagdaan na bago pa nila kabilang sa jinn at tao. Tunay na sila ay mga lugi noon"},{"SurahNumber":41,"VerseNumber":26,"Text":"Nagsabi ang mga tumangging sumampalataya: \"Huwag kayong makinig sa Qur’ān na ito at mag-ingay kayo [sa pagbigkas] dito, nang sa gayon kayo ay mananaig"},{"SurahNumber":41,"VerseNumber":27,"Text":"Kaya talagang magpapalasap nga Kami sa mga tumangging sumampalataya ng isang pagdurusang matindi at talagang gaganti nga Kami sa kanila ng pinakamasagwa sa dati nilang ginagawa"},{"SurahNumber":41,"VerseNumber":28,"Text":"Iyon ay ang ganti sa mga kaaway ni Allāh – ang Apoy. Ukol sa kanila roon ang tahanan ng kawalang-hanggan bilang ganti dahil sila dati sa mga tanda Namin ay nagkakaila"},{"SurahNumber":41,"VerseNumber":29,"Text":"Nagsabi ang mga tumangging sumampalataya: \"Panginoon namin, magpakita Ka sa amin ng dalawang nagligaw sa amin kabilang sa jinn at tao, maglalagay kami sa kanilang dalawa sa ilalim ng mga paa namin upang silang dalawa ay maging kabilang sa mga pinakamababa"},{"SurahNumber":41,"VerseNumber":30,"Text":"Tunay na ang mga nagsabi: \"Si Allāh ay ang Panginoon namin,\" pagkatapos nagpakatuwid, magbababaan sa kanila ang mga anghel na [magsasabi]: \"Huwag kayong mangamba, huwag kayong malungkot, at magalak kayo sa Paraiso na sa inyo dati ay ipinangangako"},{"SurahNumber":41,"VerseNumber":31,"Text":"Kami ay mga katangkilik ninyo sa buhay na pangmundo at sa Kabilang-buhay. Ukol sa inyo roon ang ninanasa ng mga sarili ninyo at ukol sa inyo roon ang anumang hinihiling ninyo"},{"SurahNumber":41,"VerseNumber":32,"Text":"bilang pang-aliw mula sa Mapagpatawad, Maawain"},{"SurahNumber":41,"VerseNumber":33,"Text":"Sino pa ang higit na maganda sa sinasabi kaysa sa sinumang nag-anyaya tungo kay Allāh, gumawa ng maayos, at nagsabi: \"Tunay na ako ay kabilang sa mga tagapagpasakop"},{"SurahNumber":41,"VerseNumber":34,"Text":"Hindi nagkakapantay ang magandang gawa at ang masagwang gawa. Itulak mo [ang masagwa] sa pamamagitan ng siyang higit na maganda, saka biglang ang [taong] sa pagitan mo at sa pagitan niya ay may pagkamuhi ay [magiging] para bang siya ay isang katangkilik na matalik"},{"SurahNumber":41,"VerseNumber":35,"Text":"Walang ginagawaran nito kundi ang mga nagtiis at walang ginagawaran nito kundi ang isang may isang bahaging dakila"},{"SurahNumber":41,"VerseNumber":36,"Text":"Kung may magbubuyo nga sa iyo mula sa demonyo na isang pambubuyo ay humiling ka ng pagkukupkop kay Allāh; tunay na Siya ay ang Madinigin, ang Maalam"},{"SurahNumber":41,"VerseNumber":37,"Text":"Kabilang sa mga tanda Niya ang gabi at ang maghapon, at ang araw at ang buwan. Huwag kayong magpatirapa sa araw ni sa buwan. Magpatirapa kayo kay Allāh na lumikha ng mga ito, kung kayo ay sa Kanya sumasamba"},{"SurahNumber":41,"VerseNumber":38,"Text":"Ngunit kung nagmalaki sila, ang mga nasa piling ng Panginoon mo ay nagluluwalhati sa Kanya sa gabi at maghapon habang sila ay hindi nanghihinawa"},{"SurahNumber":41,"VerseNumber":39,"Text":"Kabilang sa mga tanda Niya na ikaw ay nakakikita na ang lupa ay tigang ngunit kapag nagpababa Kami sa ibabaw nito ng tubig ay gumalaw-galaw ito at lumago ito. Tunay na ang nagbigay-buhay rito ay talagang tagapagbigay-buhay sa mga patay. Tunay na Siya sa bawat bagay ay May-kakayahan"},{"SurahNumber":41,"VerseNumber":40,"Text":"Tunay na ang mga lumilihis sa mga tanda Namin ay hindi nakakukubli sa Amin. Kaya ba ang sinumang itatapon sa Apoy ay higit na mabuti o ang sinumang pupunta nang ligtas sa Araw ng Pagbangon? Gawin ninyo ang niloob ninyo; tunay na Siya sa anumang ginagawa ninyo ay Nakakikita"},{"SurahNumber":41,"VerseNumber":41,"Text":"Tunay na ang mga tumangging sumampalataya sa paalaala noong dumating ito sa kanila [ay parurusahan.] Tunay na ito ay talagang isang Aklat na makapangyarihan"},{"SurahNumber":41,"VerseNumber":42,"Text":"Hindi pumupunta rito ang kabulaanan mula sa harapan nito ni mula sa likuran nito. [Ito ay] isang pagbababa mula sa Marunong, Kapuri-puri"},{"SurahNumber":41,"VerseNumber":43,"Text":"Walang sinasabi sa iyo kundi ang sinabi na sa mga sugo bago mo pa; tunay na ang Panginoon mo ay talagang may pagpapatawad at may parusang masakit"},{"SurahNumber":41,"VerseNumber":44,"Text":"Kung sakaling gumawa Kami rito bilang Qur’ān na di-Arabe ay talaga sanang nagsabi sila: \"Bakit kaya hindi dinetalye ang mga talata nito? [Ito] ba ay di-Arabe at Arabe [ang Sugo]? Sabihin mo: \"Ito para sa mga sumampalataya ay isang patnubay at isang lunas.\" Ang mga hindi sumasampalataya, sa mga tainga nila ay may kabingihan at ito sa kanila ay pagkabulag. Ang mga iyon ay tinatawag mula sa isang pook na malayo"},{"SurahNumber":41,"VerseNumber":45,"Text":"Talaga ngang nagbigay Kami kay Moises ng Kasulatan, ngunit nagkaiba-iba hinggil doon. Kung hindi dahil sa isang salitang nauna mula sa Panginoon mo ay talaga sanang humusga sa pagitan nila. Tunay na sila ay talagang nasa isang pagdududa roon, na nag-aalinlangan"},{"SurahNumber":41,"VerseNumber":46,"Text":"Ang sinumang gumawa ng maayos, [ito] ay para sa sarili niya; at ang sinumang nagpasagwa, [ito] ay laban dito. Ang Panginoon mo ay hindi palalabag sa katarungan sa mga alipin [Niya]"},{"SurahNumber":41,"VerseNumber":47,"Text":"Sa Kanya iniugnay ang kaalaman sa Huling Sandali. Walang lumalabas na anumang mga bunga mula sa mga saha ng mga ito at walang nagbubuntis na anumang babae ni nagsisilang malibang nasa kaalaman Niya. Sa Araw na tatawag Siya sa kanila, [na nagsasabi]: \"Nasaan ang mga katambal sa Akin?\" Magsasabi sila: \"Nagpahayag kami sa Iyo na wala na mula sa amin na anumang saksi"},{"SurahNumber":41,"VerseNumber":48,"Text":"Nawala sa kanila ang dati nilang dinadalanginan bago pa niyon. Nakatiyak sila na walang ukol sa kanila na anumang mapupuslitan"},{"SurahNumber":41,"VerseNumber":49,"Text":"Hindi nanghihinawa ang tao sa pagdalangin ng kabutihan; at kung sumaling sa kanya ang kasamaan, nalagutan ng pag-asa at nawalan ng pag-asa [siya]"},{"SurahNumber":41,"VerseNumber":50,"Text":"Talagang kung nagpalasap Kami sa kanya ng isang awa mula sa Amin nang matapos ng kariwaraang sumaling sa kanya ay talagang magsasabi nga siya: \"Ito ay ukol sa akin at hindi ako nagpapalagay na ang Huling Sandali ay sasapit. Talagang kung pinabalik ako sa Panginoon ko, tunay na ukol sa akin sa ganang Kanya ay talagang pinakamaganda.\" Kaya talagang magbabalita nga Kami sa mga tumangging sumampalataya hinggil sa ginawa nila at talagang magpapalasap nga Kami sa kanila ng isang pagdurusang magaspang"},{"SurahNumber":41,"VerseNumber":51,"Text":"Kapag nagbiyaya Kami sa tao, umaayaw siya at naglalayo siya ng sarili niya. Kapag sumaling sa kanya ang kasamaan, [siya ay] may panalanging malawak"},{"SurahNumber":41,"VerseNumber":52,"Text":"Sabihin mo: \"Nagsaalang-alang ba kayo kung [ang Qur’ān na] ito ay mula sa ganang kay Allāh, pagkatapos tumanggi kayong sumampalataya rito? Sino pa ang higit na ligaw kaysa sa sinumang siya ay na nasa isang hidwaang malayo"},{"SurahNumber":41,"VerseNumber":53,"Text":"Magpapakita Kami sa kanila ng mga tanda Namin sa mga abot-tanaw at sa mga sarili nila hanggang sa luminaw para sa kanila na ito ay ang katotohanan. Hindi ba nakasapat ang Panginoon mo na Siya sa bawat bagay ay Saksi"},{"SurahNumber":41,"VerseNumber":54,"Text":"Pansinin, tunay na sila ay nasa isang pag-aalangan sa pakikipagkita sa Panginoon nila. Pansinin, tunay na Siya sa bawat bagay ay Tagasaklaw"}]}