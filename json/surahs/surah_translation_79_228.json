{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":79,"VerseNumber":1,"Text":"(Каапырлардын жанын) тереңинен (оорутуп) сууруп алуучу периштелер менен ант ичип"},{"SurahNumber":79,"VerseNumber":2,"Text":"(ыймандуулардын жанын оорутпай) “чечип алуучу” периштелер менен ант ичип"},{"SurahNumber":79,"VerseNumber":3,"Text":"(Асман мейкиндигинде өйдө-ылдый) сүзүп жүрүүчү периштелер менен ант ичип"},{"SurahNumber":79,"VerseNumber":4,"Text":"(Аллаһтын буйругун аткарууда) бири-бири менен жарышуучу периштелер менен ант ичип"},{"SurahNumber":79,"VerseNumber":5,"Text":"(Аллаһ табыштаган ааламдык) иштерди башкаруучу периштелер менен ант ичип (айтамын)"},{"SurahNumber":79,"VerseNumber":6,"Text":"Ал Күнү (Сур кернейдин биринчи деминен улам) титирөөчү (жер) титирейт"},{"SurahNumber":79,"VerseNumber":7,"Text":"Анынартынан кийинки Сур тартылат"},{"SurahNumber":79,"VerseNumber":8,"Text":"Ошол күнү (каапыр) жүрөктөр катуу коркуп"},{"SurahNumber":79,"VerseNumber":9,"Text":"Көздөрү жалдырап калат"},{"SurahNumber":79,"VerseNumber":10,"Text":"(Каапырларга Кыяматтагы кайра тирилүү жөнүндө айтылчу болсо, адамды мыскылдап, какшыктап, мындай) дешет: «Эмне, биз мурдакы (тирүү) абалыбызга кайтарылабызбы"},{"SurahNumber":79,"VerseNumber":11,"Text":"чириген сөөк болуп калсак деле?!»"},{"SurahNumber":79,"VerseNumber":12,"Text":"(Дагы мындай) дешти: «Анда бул биз үчүн зыяндуу кайтыш болоор!»"},{"SurahNumber":79,"VerseNumber":13,"Text":"Ал болгону (Исрафил периште тарткан чоордун) бир гана (катуу) добушу"},{"SurahNumber":79,"VerseNumber":14,"Text":"Анан капыстан... (тирилип, мүрзөлөрүнөн) жер бетине чыгып калышат"},{"SurahNumber":79,"VerseNumber":15,"Text":"Сага Мусанын кабары келди беле"},{"SurahNumber":79,"VerseNumber":16,"Text":"Бир кезде Раббиси ага ыйык Туваа өрөөнүндө (мындай деп) сүйлөдү"},{"SurahNumber":79,"VerseNumber":17,"Text":"«Фираунга баргын! Ал чектен чыгып кетти"},{"SurahNumber":79,"VerseNumber":18,"Text":"Жана ага (мындай) дегин: «Өзүндү (ширк күнөөсүнөн) тазалоону"},{"SurahNumber":79,"VerseNumber":19,"Text":"жана мен сени (жалгыз, шериксиз) Раббиңе баштоомду каалайсыңбы? Анан сен (Аллаһка ширк келтирүүдөн) коркуп калаар элең»"},{"SurahNumber":79,"VerseNumber":20,"Text":"(Муса) ага (Фираунга) чоң моожизаны (жыланга айланган аса таякты) көргөздү"},{"SurahNumber":79,"VerseNumber":21,"Text":"Бирок ал «жалган!» деп, каршы чыкты"},{"SurahNumber":79,"VerseNumber":22,"Text":"Кийин тескери басып, (душмандашууга) аракет кылды"},{"SurahNumber":79,"VerseNumber":23,"Text":"жана (адамдарын) чогултуп, бийик добуш менен"},{"SurahNumber":79,"VerseNumber":24,"Text":"«Мен силердин эң жогорку Раббиңер боломун» деди"},{"SurahNumber":79,"VerseNumber":25,"Text":"Анан... Аллаһ аны дүйнөлүк (жазаа) жана Акыреттик азап менен жазалады"},{"SurahNumber":79,"VerseNumber":26,"Text":"Албетте, мында (Раббисинен) корккон пенделер үчүн (чоң) сабак бар"},{"SurahNumber":79,"VerseNumber":27,"Text":"(Эй, каапырлар!) силердин жаратылууңар татаалыраакпы же асмандынбы?! Аны (Аллаһ) жаратты"},{"SurahNumber":79,"VerseNumber":28,"Text":"Шыбын көтөрүп, бекем-кынтыксиз кылды"},{"SurahNumber":79,"VerseNumber":29,"Text":"Түнүн караңгы кылды жана (таң аттырып) жарыгын чыгарды"},{"SurahNumber":79,"VerseNumber":30,"Text":"Андан кийин жерди жайып (кооздоп) койду"},{"SurahNumber":79,"VerseNumber":31,"Text":"Андан сууларын, жайлоолорун чыгарды"},{"SurahNumber":79,"VerseNumber":32,"Text":"Тоолорду (бекем) орнотту"},{"SurahNumber":79,"VerseNumber":33,"Text":"Силер үчүн жана силердин айбандарыңар үчүн пайдалануу (ырыскы) болсун деп"},{"SurahNumber":79,"VerseNumber":34,"Text":"Качан чоң Кыямат келсе"},{"SurahNumber":79,"VerseNumber":35,"Text":"Ал күндө инсан (дүйнөдөгү) иш -аракеттерин эстейт"},{"SurahNumber":79,"VerseNumber":36,"Text":"Караган адамдарга тозок (анык) көргөзүлөт"},{"SurahNumber":79,"VerseNumber":37,"Text":"Кимде-ким чектен чыккан болсо"},{"SurahNumber":79,"VerseNumber":38,"Text":"жана дүйнө жашоосун (Акыреттен) артык көргөн болсо"},{"SurahNumber":79,"VerseNumber":39,"Text":"анын орду албетте, тозокто"},{"SurahNumber":79,"VerseNumber":40,"Text":"Ал эми, ким Раббисинин алдында (сурак берип) туруудан коркуп, өзүн (арам) каалоо-кумарлардан тыйса"},{"SurahNumber":79,"VerseNumber":41,"Text":"анын орду албетте, Бейиште"},{"SurahNumber":79,"VerseNumber":42,"Text":"(Кайра тирилүүдөн шектенген адамдар) сенден Кыяматтын качан болушун сурашат"},{"SurahNumber":79,"VerseNumber":43,"Text":"Аны(н убактысын) билүүдөн сен алыссың"},{"SurahNumber":79,"VerseNumber":44,"Text":"Анын (качан болоору жөнүндөгү илимдин башы жана) аягы Раббиңе гана тиешелүү"},{"SurahNumber":79,"VerseNumber":45,"Text":"Сен болгону андан (Кыяматтан) корко турган кишилерди эскертүүчүсүң"},{"SurahNumber":79,"VerseNumber":46,"Text":"Алар (Кыяматты «жалган» дегендер) аны (өз көздөрү менен) көргөн күндө, (бул дүйнөдө) бир күн кечке чейин же түшкө чейин гана турган сыяктуу болуп калышат"}]}