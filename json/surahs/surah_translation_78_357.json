{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":78,"VerseNumber":1,"Text":"எதைப்பற்றி அவர்கள் ஒருவருக்கொருவர் கேட்டுக்கொள்கின்றனர்"},{"SurahNumber":78,"VerseNumber":2,"Text":"மகத்தான அச்செய்தியைப் பற்றி"},{"SurahNumber":78,"VerseNumber":3,"Text":"எதைப்பற்றி அவர்கள் வேறுபட்(ட கருத்துக்கள் கொண்)டிருக்கிறார்களோ அதைப் பற்றி"},{"SurahNumber":78,"VerseNumber":4,"Text":"அவ்வாறன்று! அவர்கள் விரைவில் அறிந்துகொள்வார்கள்"},{"SurahNumber":78,"VerseNumber":5,"Text":"பின்னரும் (சந்தேகமின்றி) அவர்கள் விரைவிலேயே அறிந்துகொள்வார்கள்"},{"SurahNumber":78,"VerseNumber":6,"Text":"நாம் இப்பூமியை விரிப்பாக ஆக்கவில்லையா"},{"SurahNumber":78,"VerseNumber":7,"Text":"இன்னும், மலைகளை முளைகளாக ஆக்கவில்லையா"},{"SurahNumber":78,"VerseNumber":8,"Text":"இன்னும் உங்களை ஜோடி ஜோடியாகப் படைத்தோம்"},{"SurahNumber":78,"VerseNumber":9,"Text":"மேலும், உங்களுடைய தூக்கத்தை இளைப்பாறுதலாக ஆக்கினோம்"},{"SurahNumber":78,"VerseNumber":10,"Text":"அன்றியும், இரவை உங்களுக்கு ஆடையாக ஆக்கினோம்"},{"SurahNumber":78,"VerseNumber":11,"Text":"மேலும், பகலை உங்கள் வாழ்க்கை (வசதிகளைத் தேடிக்கொள்ளும் காலம்) ஆக்கினோம்"},{"SurahNumber":78,"VerseNumber":12,"Text":"உங்களுக்குமேல் பலமான ஏழுவானங்களை உண்டாக்கினோம்"},{"SurahNumber":78,"VerseNumber":13,"Text":"ஒளிவீசும் விளக்கை(சூரியனை)யும் (அங்கு) அமைத்தோம்"},{"SurahNumber":78,"VerseNumber":14,"Text":"அன்றியும், கார்மேகங்களிலிருந்து பொழியும் மழையையும் இறக்கினோம்"},{"SurahNumber":78,"VerseNumber":15,"Text":"அதைக் கொண்டு தானியங்களையும், தாவரங்களையும் நாம் வெளிப்படுத்துவதற்காக"},{"SurahNumber":78,"VerseNumber":16,"Text":"(கிளைகளுடன்) அடர்ந்த சோலைகளையும் (வெளிப்படுத்துவதற்காக)"},{"SurahNumber":78,"VerseNumber":17,"Text":"நிச்சயமாகத் தீர்ப்புக்குரிய நாள், நேரங்குறிக்கப்பட்டதாகவே இருக்கிறது"},{"SurahNumber":78,"VerseNumber":18,"Text":"ஸூர் (எக்காளம்) ஊதப்படும் அந்நாளில் நீங்கள் அணிஅணியாக வருவீர்கள்"},{"SurahNumber":78,"VerseNumber":19,"Text":"இன்னும், வானம் திறக்கப்பட்டு பல வாசல்களாகிவிடும்"},{"SurahNumber":78,"VerseNumber":20,"Text":"மலைகள் பெயர்க்கப்பட்டு கானல் நீராகிவிடும்"},{"SurahNumber":78,"VerseNumber":21,"Text":"நிச்சயமாக நரகம் எதிர்பார்த்துக் கொண்டிருக்கின்றது"},{"SurahNumber":78,"VerseNumber":22,"Text":"வரம்பு மீறிவர்களுக்குத் தங்குமிடமாக"},{"SurahNumber":78,"VerseNumber":23,"Text":"அதில் அவர்கள் பல யுகங்களாகத் தங்கியிருக்கும் நிலையில்"},{"SurahNumber":78,"VerseNumber":24,"Text":"அவர்கள் அதில் குளிர்ச்சியையோ, குடிப்பையோ சுவைக்கமாட்டார்கள்"},{"SurahNumber":78,"VerseNumber":25,"Text":"கொதிக்கும் நீரையும் சீழையும் தவிர"},{"SurahNumber":78,"VerseNumber":26,"Text":"(அதுதான் அவர்களுக்குத்) தக்க கூலியாகும்"},{"SurahNumber":78,"VerseNumber":27,"Text":"நிச்சயமாக அவர்கள் கேள்வி கணக்கில் நம்பிக்கை கொள்ளாமலேயே இருந்தனர்"},{"SurahNumber":78,"VerseNumber":28,"Text":"அன்றியும் அவர்கள் நம் வசனங்களைப் பொய்யெனக் கூறி பொய்யாக்கிக் கொண்டிருந்தார்கள்"},{"SurahNumber":78,"VerseNumber":29,"Text":"நாம் ஒவ்வொரு பொருளையும் பதிவேட்டில் பதிவு செய்திருக்கின்றோம்"},{"SurahNumber":78,"VerseNumber":30,"Text":"ஆகவே சுவையுங்கள் - வேதனையைத் தவிர வேறு எதனையும் உங்களுக்கு நாம் அதிகப் படுத்த மாட்டோம்\" (என்று அவர்களுக்குக் கூறப்படும்)"},{"SurahNumber":78,"VerseNumber":31,"Text":"நிச்சயமாக பயபக்தியுடையவர்களுக்கு வெற்றிப் பாக்கியம் இருக்கிறது"},{"SurahNumber":78,"VerseNumber":32,"Text":"தோட்டங்களும், திராட்சைப் பழங்களும்"},{"SurahNumber":78,"VerseNumber":33,"Text":"ஒரே வயதுள்ள கன்னிகளும்"},{"SurahNumber":78,"VerseNumber":34,"Text":"பானம் நிறைந்த கிண்ணங்களும், (இருக்கின்றன)"},{"SurahNumber":78,"VerseNumber":35,"Text":"அங்கு அவர்கள் வீணானவற்றையும், பொய்ப்பித்தலையும் கேட்கமாட்டார்கள்"},{"SurahNumber":78,"VerseNumber":36,"Text":"(இது) உம்முடைய இறைவனிடமிருந்து (அளிக்கப் பெறும்) கணக்குப் படியான நன்கொடையாகும்"},{"SurahNumber":78,"VerseNumber":37,"Text":"(அவனே) வானங்களுக்கும், பூமிக்கும் அவ்விரண்டிற்கும் இடையேயுள்ள வற்றிற்கும் இறைவன்; அர்ரஹ்மான் - அவனிடம் பேச எவரும் அதிகாரம் பெறமாட்டார்கள்"},{"SurahNumber":78,"VerseNumber":38,"Text":"ரூஹு (என்ற ஜிப்ரயீலு)ம், மலக்குகளும் அணியணியாக நிற்கும் நாளில் அர்ரஹ்மான் எவருக்கு அனுமதி கொடுகிறானோ அவர்களைத் தவிர்த்து வேறெவரும் பேசமாட்டார்கள் - அ(த்தகைய)வரும் நேர்மையானதையே கூறுவார்"},{"SurahNumber":78,"VerseNumber":39,"Text":"அந்நாள் சத்தியமானது. ஆகவே, எவர் விரும்புகிறாரோ, அவர் தம் இறைவனிடம் தங்குமிடத்தை ஏற்படுத்திக் கொள்வாராக"},{"SurahNumber":78,"VerseNumber":40,"Text":"நிச்சயமாக, நெருங்கி வரும் வேதனையைப்பற்றி உங்களுக்கு எச்சரிக்கை செய்கிறோம் - மனிதன் தன் இருகைகளும் செய்து முற்படுத்தியவற்றை - அமல்களை - அந்நாளில் கண்டு கொள்வான் - மேலும் காஃபிர் \"அந்தோ கைசேதமே! நான் மண்ணாகிப் போயிருக்க வேண்டுமே!\" என்று (பிரலாபித்துக்) கூறுவான்"}]}