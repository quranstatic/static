{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":21,"VerseNumber":1,"Text":"Boikarabello ba batho bo se bo le haufi haholo le bona, le hoja ba furalla ka ho hloka kutloisiso"},{"SurahNumber":21,"VerseNumber":2,"Text":"Ha ho fihla ho bona molaetsa o mocha o tsoang ho Mong`a bona, ha bao mamele bao nka e le papali"},{"SurahNumber":21,"VerseNumber":3,"Text":"Lipelo tsa bona li tletsoe ke bosaoana. Ba ipuoa lekunutung baetsalibe ba re: “Ana ha se motho ea joaloka lona? Na le ka hoheloa ke boloi le ntse le bo bona?”"},{"SurahNumber":21,"VerseNumber":4,"Text":"E re: “Mong`a ka U tseba lintho tsohle tse buoang leholimong esita le lefats’eng. U Utloa Tsohle, U Tseba Tsohle.”"},{"SurahNumber":21,"VerseNumber":5,"Text":"Ba re: “Che, tsena ke motsoebere oa litoro; kapa e be u iqapetse tsona; kapa e be ke seroki. Ha a ke a re tlele le sesupo se ts’oanang le sa baporofeta ba khale-khale, ba kileng ba romelloa ka lits’upiso.”"},{"SurahNumber":21,"VerseNumber":6,"Text":"Ho ne ho se Sechaba se neng se lumela har’a tseo Re ileng Ra li ripitla pele ho bona, le hoja Re ‘nile Ra ba romella lits’upiso: na e be ba sa tla ke kholoe"},{"SurahNumber":21,"VerseNumber":7,"Text":"Pele ho lona ha Re’a ka ra romella ho hong, e le baromuoa ba Rona kantle le batho bao Re ileng Ra ba neha ts’usumetso. A ke le botseng balateli ba Lengolo"},{"SurahNumber":21,"VerseNumber":8,"Text":"Ha Re’a ba neha ‘mele e ke keng ea ja lijo, kapa hona ho se ang’oe ke lefu"},{"SurahNumber":21,"VerseNumber":9,"Text":"Re ile Ra phethahatsa ts’episo ea Rona holim’a bona. Re ile Ra pholosa bao Re neng Re khahloa ke bona, eaba Re ripitla ba neng ba tlotse melao"},{"SurahNumber":21,"VerseNumber":10,"Text":"Re le senoletse Lengolo leo e leng sehopotso ho lona. Na ha le utloisisi"},{"SurahNumber":21,"VerseNumber":11,"Text":"Hana ke lichaba tse ngata hakakang tseo re ileng ra lie ripitla ka lebaka la ho tlaloa ke bosaoana, eaba Re tsosa lichaba tse ling kamor’a tsona"},{"SurahNumber":21,"VerseNumber":12,"Text":"Ha ba se ba lokela ho latsoa kahlolo ea Rona, ba qalella ho e baleha"},{"SurahNumber":21,"VerseNumber":13,"Text":"“Se baleheng, empa boelang monyakeng oo le o filoeng le malapeng a lona, hore le tle le botsoe lipotso"},{"SurahNumber":21,"VerseNumber":14,"Text":"Ba re: “Bomalimabe bo ho rona! Ruri re bile baetsalibe.”"},{"SurahNumber":21,"VerseNumber":15,"Text":"Sello seo sa bona ha se’a ka sa khaotsa, ho fihlela Re ba bokelletse joaloka koro ha e hetsoe, bafetoha lesupi"},{"SurahNumber":21,"VerseNumber":16,"Text":"Ha re’a hlola leholimo le lefats’e le tsohle tse lipakeng tsa tsona ho ba papali"},{"SurahNumber":21,"VerseNumber":17,"Text":"Hoja e bile thato ea Rona ea ho fumana monyaka, Re ka be Re ile Ra iketsetsa ona ho ka bo Rona, – hoja Re ne Re ratile joalo"},{"SurahNumber":21,"VerseNumber":18,"Text":"Che Re tjekeletsa leshano ka ‘Nete, leshano le hloka mokoka hoo le timelang. Ruri le tla ba mahlomoleng ka seo le se manamisang Allah"},{"SurahNumber":21,"VerseNumber":19,"Text":"Lintho tsohle tse maholimong le tsohle tse lefats’eng ke tsa Hae. Le manyeloi a haufi le bo teng ba Hae, Ha A ikakase hoo A ke keng a mo sebeletsa, kapa hona ho khathala ts’ebeletsong ea Hae"},{"SurahNumber":21,"VerseNumber":20,"Text":"Ba Mo rorisa bosiu le mots’eare; ha ba khathale"},{"SurahNumber":21,"VerseNumber":21,"Text":"Kapa ebe ba ikhethetse melimo lefats’eng e ka tsosang bafu"},{"SurahNumber":21,"VerseNumber":22,"Text":"Hoja e be e bile teng molimo o mong ntle ho Allah, Ruri maholimo le lefats’e a ka be a hloka taolo. Lithoriso li be ho Allah, Eena Mong`a Terone ho tsohle tseo ba Mo kopanyang le tsona"},{"SurahNumber":21,"VerseNumber":23,"Text":"A ke ke A botsoa lipotso holim’a lintho tseo A li hlolang, empa ke bona ba tla botsoa"},{"SurahNumber":21,"VerseNumber":24,"Text":"Kapa e be ba ikhethela ba bang ho ba etsa molimo ntle ho Allah? E re: “Hlahisang sesupo sa lona sa bopaki ba bo-molimo ba bona. Sena ke sehopotso sa banang le ‘na le bohle ba bileng teng pele ho ‘na, empa bongata ba bona ha ba na tsebo ea ‘nete, kahoo ba khelohile"},{"SurahNumber":21,"VerseNumber":25,"Text":"Ha Re’A s’o ka Re romella moromuoa Re sa ka Ra mo neha ts’usumetso,: “Ha ho na molimo o mong kantle ho ‘Na, Allah, kahoo khumamelang le ho sebeletsa ‘Na.”"},{"SurahNumber":21,"VerseNumber":26,"Text":"Ba re: “Ea Khaphatsehang Lereko, Allah, o na le mora. Lithoriso li be ho Eena! Ke makhabunyane a hlomphehang"},{"SurahNumber":21,"VerseNumber":27,"Text":"Ha ba buee ho fihlela Eena A fana ka puo, e bile ba etsa ts’ebetso ho latela taelo ea Hae"},{"SurahNumber":21,"VerseNumber":28,"Text":"O tseba tsohle tse ka pel’a bona le tse kamor’a bona, ba ke ke ba buella mong le mong kantle le ho bao Allah a khahlisoang ke bona, ba bile ba thothomela ke ts’abo malebana le Eena"},{"SurahNumber":21,"VerseNumber":29,"Text":"Ha e mong oa bona a ka re: “Ruri! Ke ‘na `Mopi kathoko ho Allah”, eo eena Re tla mo putsa ka Lihele. E leng kamoo Re putsang baetsa-libe kateng"},{"SurahNumber":21,"VerseNumber":30,"Text":"Na e be mahana-tumelo ha ba tsebe hore maholimo le lefats’e e ne e le karolo e le ‘ngoe, eaba Re ea li arola; le hore Re ile Ra etsa lihloliloeng tsohle tse phelang ka metsi? Na e be ba sa tla ke ba kholoe"},{"SurahNumber":21,"VerseNumber":31,"Text":"Re behile Lithaba tse tsepameng holim’a lefats’e hore le se reketle ka bona, e bile re entse litsela tse pharalleteseng, e le hore ba tle ba iphumanele tataiso"},{"SurahNumber":21,"VerseNumber":32,"Text":"Re entse leholimo marulelo a sireletsehileng. Le hoja ba furalla lits’upiso tsa lona leholimo"},{"SurahNumber":21,"VerseNumber":33,"Text":"Ke Allah Ea hlotseng bosiu le mots’ehare, le lona letsatsi le ‘ngoeli. E ‘ngoe le e ‘ngoe ea tsona e tsamaea mocheng oa eona"},{"SurahNumber":21,"VerseNumber":34,"Text":"Ha Re’a s’o ka Re fana ka bophelo bosafeleng ho motho ofe kapa ofe pele ho uena. Eng! Haeba u ka shoa, na e be ba ka phela kahosafeleng"},{"SurahNumber":21,"VerseNumber":35,"Text":"Moea ka mong o tla latsoa lefu, Re le lekile ka botle le bobe. Bohle le tla boela ho Rona"},{"SurahNumber":21,"VerseNumber":36,"Text":"Nakong eo mahana-tumelo a u lemohang, ba u nka u le sesomo, ba re: “Ana ke eloa ea phoqang melingoana ea lona?” Ba bile banyefola lipuo tsohle tsa ea Tletseng Lereko"},{"SurahNumber":21,"VerseNumber":37,"Text":"Motho o hlotsoe a le lehala: Haufinyane Ke tla le bonts’a lits’upiso tsa Ka, ka nako eo le ke ke la nkopa ho li potlakisa"},{"SurahNumber":21,"VerseNumber":38,"Text":"Ba re: “Ke neng ts’episo eo e tlang ho phethahatsoa, haeba u hlile u buoa ‘nete?”"},{"SurahNumber":21,"VerseNumber":39,"Text":"Hoja e be mahana-tumelo ba ne ba mpa ba tsebile ka nako ea mohla ba tlang ho sitoa ho phutla mollo o tla beng o le mahlong a bona le ka mor’a bona, ba ke keng ba thusoa"},{"SurahNumber":21,"VerseNumber":40,"Text":"Che, nako eo e tla ba oela ka ts’ohanyetso, hore e tle e ba ts’erehanye hoo ba tlang ho sitoa le ho e thibela, kapa hona ho fumants’oa nyehlisetso"},{"SurahNumber":21,"VerseNumber":41,"Text":"Ba ‘nile ba so’ngoa Baromuoa pele ho uena, empa lits’omo tseo tsa bona li baetselitse lesakana-la-nkope bao bohle ba neng ba ba phoqa"},{"SurahNumber":21,"VerseNumber":42,"Text":"E re: “Ke mang ea le lebetseng bosiu le mots’eare malebana le khalefo ea Allah, ea Tletseng Lereko.” Empa ba furalla polelo ea Mong`a bona"},{"SurahNumber":21,"VerseNumber":43,"Text":"Kapa e be bana le melingoana e ka ba pholosang khahlanong le Rona? Ruri! ba ke keng ba ithusa ka bo-bona, leha e le hona ho its’ireletsa khahlanong le Rona"},{"SurahNumber":21,"VerseNumber":44,"Text":"Che Re fane ho bona le ho bo-ntata bona ka lintho tse hloekileng tsa bophelo ba lefats’e, ho fihlela bophelo bo lelefetse malebana le bona. Ha ba bone kamoo Re chakelang naha kateng, le hona ho e khutsufatsa ka hanyane meeling e ka mathoko? Na e be ke bona ba tla hlola"},{"SurahNumber":21,"VerseNumber":45,"Text":"E re: “Ke mpa feela ke le hlaha leseling ka ts’usumetso.” Empa haele litholo ha li utloe pitso nakong eo li eletsoang"},{"SurahNumber":21,"VerseNumber":46,"Text":"Haeba moea oa kahlolo ea Mong`a hau o ne o ka ba ama, Ruri ba ne ba tla re: “Tahlehelo ke’a rona! Hobane re bile baetsa- libe.”"},{"SurahNumber":21,"VerseNumber":47,"Text":"Re tla hlopha lipekho tsa Toka tsa Letsatsi la Kahlolo, e le hore ho se be moea o ka qhekelloang ka letho. Le hoja o tla be o lekana le qoba ea koro ka boima, empa re tla o tlisa boikarabellong. Re lekane ts’ebetso ea ho ka hlahloba"},{"SurahNumber":21,"VerseNumber":48,"Text":"Re ile Ra neha Moshe le Aarone ts’iea ea kahlolo ea botle le bobe, Leseli le Molaetsa le sehopotso sebakeng sa ba etsang botle"},{"SurahNumber":21,"VerseNumber":49,"Text":"Ba ts’abang Mong`a bona lekunutung, le ho ba hlokolosi ka hora ea kahlolo"},{"SurahNumber":21,"VerseNumber":50,"Text":"Sena ke Molaetsa o halalelang oo Re o senotseng: na le ona le tla o latola"},{"SurahNumber":21,"VerseNumber":51,"Text":"Re ile Ra neha Abrahama kholo e nepahetseng khale, Re bile hlokolosi ka eena"},{"SurahNumber":21,"VerseNumber":52,"Text":"Hopola mohla a reng ho ntata’e le ho batho ba habo: “Ke ling lits’oants’o tsena tseo le li rapelang?”"},{"SurahNumber":21,"VerseNumber":53,"Text":"Ba re: “Re fumane bo-ntata rona ba li khumamela.”"},{"SurahNumber":21,"VerseNumber":54,"Text":"Abrahama a re: “Ruri lona le bo-ntata lona le bile phosong e hlakileng.”"},{"SurahNumber":21,"VerseNumber":55,"Text":"Ba re: “Joale, uena u re tliselitse ‘nete, kapa u e mong oa ba soasoang?”"},{"SurahNumber":21,"VerseNumber":56,"Text":"Abrahama a re: “Che, Mong`a lona ke Mong`a maholimo le lefats’e, Ea A hlotseng; le ‘na ke paki ea seo"},{"SurahNumber":21,"VerseNumber":57,"Text":"Ka Allah, ke na le leano ka melingoana ena ea lona, hoba le tsamae, le furalle"},{"SurahNumber":21,"VerseNumber":58,"Text":"Eaba o e khaola likotoana kaofela, a siea se seholo har’a tsona, hore ba tle ba se botse lipotso"},{"SurahNumber":21,"VerseNumber":59,"Text":"Ba re: “Ke mang ea thuileng melingoana ea rona tje? Ruri! E tlameha e le e mong oa baetsa-libe.”"},{"SurahNumber":21,"VerseNumber":60,"Text":"Ba re: “Re utloile mohlankana a buoa ka eona: ea bitsoang Abrahama.”"},{"SurahNumber":21,"VerseNumber":61,"Text":"Ba re: “mo tliseng ponts’eng ea batho, hore ba tle ba fane ka bopaki.”"},{"SurahNumber":21,"VerseNumber":62,"Text":"Ba re: “Abrahama! Na ke uena ea entseng melingoana ea rona ka tsela e tje?”"},{"SurahNumber":21,"VerseNumber":63,"Text":"Abrahama a re: “Che se entsoe-, ke ena e kholo. Li botseng haeba li tseba ho bua.”"},{"SurahNumber":21,"VerseNumber":64,"Text":"Ba qamaka koana le koana, ba re: “Ruri ke rona ba phoso.”"},{"SurahNumber":21,"VerseNumber":65,"Text":"Ba hlajoa ke lihlong, ba re: “Ruri! U tseba hantle hore lits’oants’so tsena ha li tsebe ho buoa.”"},{"SurahNumber":21,"VerseNumber":66,"Text":"Abrahama a re: “Joale le khumamela lintho tse ke keng tsa le thusa ka letho, leha e le hona ho le hlahisetsa kotsi kathoko ho Allah"},{"SurahNumber":21,"VerseNumber":67,"Text":"“Masoabi a be ho lona le lintho tsohle tseo le li rapelang ntle ho Allah! Ha le na kelello na?”"},{"SurahNumber":21,"VerseNumber":68,"Text":"Ba re: “Mo cheseng, le sireletse melingoana ea lona haeba le ka khona.”"},{"SurahNumber":21,"VerseNumber":69,"Text":"Re Re: “Mollo! Bata, o be sets’abelo ho Abrahama!”"},{"SurahNumber":21,"VerseNumber":70,"Text":"Eaba ba etsa sefi khahlanong le eena: empa Ra ba etsa ba lahlehetsoeng ka ho fetisisa"},{"SurahNumber":21,"VerseNumber":71,"Text":"Re ile Ra mo pholosa le Lota, Ra ba lebisa naheng eo Re e hlonolofalitseng molemong oa lichaba tsohle"},{"SurahNumber":21,"VerseNumber":72,"Text":"Ra mo sitsa ka Isaaka, le Jakobo e le mpho ea tlatsetso. Ra ba apesa ka toka e mong le e mong oa bona"},{"SurahNumber":21,"VerseNumber":73,"Text":"Ra ba etsa Baetapele ba tataisang ka Taelo ea Rona, Ra ba susumelitsa ho etsa liketso tse lokileng, le ho phethahatsa lithapelo tsa mehla le ho fana ka linyehelo; ba re sebeletsa kamehla"},{"SurahNumber":21,"VerseNumber":74,"Text":"Lota le eena Re ile Ra mo neha Kahlolo le Tsebo, Ra mo pholosa har›a motse o neng o etsa manyala. Ruri! E ne e le batho ba oetseng sebeng le bona bojela-thoko"},{"SurahNumber":21,"VerseNumber":75,"Text":"Ra mo atametsa haufi le Mohau oa Rona. Hobane e ne e le e mong oa ba lokileng"},{"SurahNumber":21,"VerseNumber":76,"Text":"Hopola Nooe ha ne a memetsa pele ho koano: Ra mamela thapelo ea hae; Ra mo pholosa le ba ntlo ea hae mesarelong e ts’abehang"},{"SurahNumber":21,"VerseNumber":77,"Text":"Ra mo thusa khahlanong le batho ba latotseng lits’enolo tsa Rona: Ruri! E ne e le batho ba oetseng sebeng: Re ile Ra metsa kaofela ha bona metsing"},{"SurahNumber":21,"VerseNumber":78,"Text":"Hopola Davida le Salomone, mohla ba neng ba fana ka kahlolo malebana le linku tsa batho tse neng li tlole bosiu eaba li kena ts’imong bosiu; Re bile lipaki kahlolong ea bona"},{"SurahNumber":21,"VerseNumber":79,"Text":"Re ts’ollela Salomone kutloisiso ea taba eo; ho e mong le e mong oa bona Re fane ka Kahlolo le Tsebo. Ebile ka matla a Rona ho etsa hore maralla le linonyana li bine lithoriso tsa Allah hauts’oane le Davida. Ebile Rona Baetsi ba lintho tseo"},{"SurahNumber":21,"VerseNumber":80,"Text":"Ke Rona ba mo rutileng mahlale a ho etsa liaparo tsa ts’epe molemong oa lona, ho le ts’ireletsa lintoeng tsa lona. Ana ha le na teboho"},{"SurahNumber":21,"VerseNumber":81,"Text":"E bile ka matla a Rona ho Salomone mabapi le moea o neng o foka ka matla hore o khutse. Tlas’a taelo ea hae, ‘nga ea naha eo Re e hlohonolofalitseng. Hobane Re hlokolosi holim’a lintho tsohle"},{"SurahNumber":21,"VerseNumber":82,"Text":"Re ile Ra mo neha matla holim’a karolo e ‘ngoe ea bo-liabolosi ba neng bapharumela likhetla sebakeng sa hae, ba bile ba etsa mosebetsi o mong, e bile Rona ba neng ba ba lebetse"},{"SurahNumber":21,"VerseNumber":83,"Text":"Hopola Jobo ha a memetsa ho Mong`a hae, a re: “Ruri! Mats’oenyeho a nkaparetse, ke Uena Ea Khaphatsehang Mohau ho feta bohle ba bonts’ang Mohau.”"},{"SurahNumber":21,"VerseNumber":84,"Text":"Eaba Re mamela thapelo ea hae: Ra phumula mats’oenyeho ao a neng a mo aparetse, le hona ho mo neha lelapa la hae, Ra le menahanya ha beli, – e le Mohau o tsoang naleng ea Rona le eona khopolo ho ba sebeletsi ba Rona"},{"SurahNumber":21,"VerseNumber":85,"Text":"Hopola Ishmaele, Idris le Zu’l-kifl. Kaofela ba ne ba ena le mamello le tsitlalello"},{"SurahNumber":21,"VerseNumber":86,"Text":"Re ile Ra ba amohela Mohaung oa Rona. Hobane ba ne ba le har’a ba lokileng"},{"SurahNumber":21,"VerseNumber":87,"Text":"Hopola Zu’n-nun, mohla a neng a tsamaea ke khalefo, a hopola hore ha Re na matla holim’a hae, empa u ne a memetse har’a lefifi, a re: “Ha ho `Mopi e mong ntle ho Uena Allah. Tlotla e be ho Uena! Ruri! Ke bile moetsa-libe.”"},{"SurahNumber":21,"VerseNumber":88,"Text":"Eaba Re mamela thapelo ea hae, Ra mo pholosa mathateng ao. Ke kamoo Re pholosang ba kholoang kateng"},{"SurahNumber":21,"VerseNumber":89,"Text":"Hopola Zakaria mohla a neng a memetsa ho Mong`a hae: “Mong`a ka! U se ntlohelle ke sena ngoana, le ha ele Uena mojalefa ea Molemo"},{"SurahNumber":21,"VerseNumber":90,"Text":"Re ile Ra mo mamela, Ra mo sitsa ka Johanne, eaba Re neha mosali oa hae matla a ho mo tsoalla ngoana. Ba ne ba potlakela tlholisanong ea mesebetsi e metle: ba memetsa ho Rona ka lerato le ka tlhompho, ba ikokobetsa ho Rona"},{"SurahNumber":21,"VerseNumber":91,"Text":"Le ea neng a hloka sekoli, Re ne Re bolulele moea oa Rona ka ho eena, eaba Re ba etsa sesupo eena le mora oa hae ho merabe eohle"},{"SurahNumber":21,"VerseNumber":92,"Text":"Ruri! Tumelo ena ea lona, ke tumelo e le ‘ngoe; ‘Na ke Mong`a lona, kahoo le nthapele ke inot`si"},{"SurahNumber":21,"VerseNumber":93,"Text":"Empa matlobo a morao-rao, a khaotse tumelo ea bona likotoana har’a bona, le hoja kaofela ha bona ba tla boela rona"},{"SurahNumber":21,"VerseNumber":94,"Text":"Athe mong le mong ea etsang toka, e bile e le molumeli, ts’ebetso ea hae ha e ke ke ea latoloa. Re tla e boloka molemong oa hae"},{"SurahNumber":21,"VerseNumber":95,"Text":"Ho behiloe thibelo holim’a sechaba sefe kapa sefe seo re ileng ra se ripitla: hore ba ke ke ba khutla"},{"SurahNumber":21,"VerseNumber":96,"Text":"Ho fihlela batho ba Gog le Magog ba lokolotsoe, ba phasaphasa ho hloella lithaba tsohle"},{"SurahNumber":21,"VerseNumber":97,"Text":"Ke moo, Ts’episo ea ‘Nete e tla beng e atametse; mahlo a mahana-tumelo a tla be a le nchocho ke le ts’oalo! batla re: “Ruri re malimabe! Re phetse tlas’a bolebalibasena. Che, re bile baetsa-libe"},{"SurahNumber":21,"VerseNumber":98,"Text":"Ruri! Lona le melingoanaeo le e khumamelang ntle ho Allah, le libeso tsa Lihele. Le tla tla ho tsona"},{"SurahNumber":21,"VerseNumber":99,"Text":"Hoja e be lintho tseo e ne e le Allah, li ne li ke ke tsa atamela moo, empa kaofela li tla phela kamoo"},{"SurahNumber":21,"VerseNumber":100,"Text":"Sa bona kamoo ke seboko, ha ho seo ba tla se utloa"},{"SurahNumber":21,"VerseNumber":101,"Text":"Bao Re ba sitsitseng pele ka mosa oa Rona, ba tla ba hole-hole le teng"},{"SurahNumber":21,"VerseNumber":102,"Text":"Ba ke ke ba utloa le haele molumo o monyenyane oa teng, ba tla nyakalla ka har’a seo lipelo tsa bona li se labalabelang"},{"SurahNumber":21,"VerseNumber":103,"Text":"Ba ke ke ba nyaroha ke letsoalo le thothometsang, etsoe manyeloi a tla ba amohela ka hore: “Lena ke Letsatsi – leo esaleng le le ts’episoa"},{"SurahNumber":21,"VerseNumber":104,"Text":"Ke mohla Re tla phutha maholimo joaloka ha mongoli a phutha buka e ngotsoeng. Joaloka ha Re ile Ra simolla tlholeho sethathong, Ruri Re tla e pheta hape. Seo ke ts’episo e tlamang ho Rona. Ruri! Re tla e phethahatsa"},{"SurahNumber":21,"VerseNumber":105,"Text":"Pele ho mona Re ngotse Lipesalemeng, kamor’a Lengolo la Moshe hore: “Makhabunyane a ka a tla ja lefats’e lefa.”"},{"SurahNumber":21,"VerseNumber":106,"Text":"Ruri! Ho teng molaetsa o totobetseng ho batho ba khumamelang Allah ka tieo"},{"SurahNumber":21,"VerseNumber":107,"Text":"Re u romeletse o se letho ntle le mohau libupuoeng tsohle"},{"SurahNumber":21,"VerseNumber":108,"Text":"E re: “Seo ke se senoletsoeng ke hore `Mopi oa lona ke `Mopi A le mong. Na joale le inehela ho eena?”"},{"SurahNumber":21,"VerseNumber":109,"Text":"Empa ha ba furalla, E re: “Ke le feteselisitse molaetsa ka mokhoa o ts’oanang le ka ‘nete ho lona kaofela, ha ke na tsebo ea hore na seo le se ts’episitsoeng se hole kapa se haufi ho le hokae"},{"SurahNumber":21,"VerseNumber":110,"Text":"“Ke Eena ea tsebang tsohle tseo le li buoang pepeneneng le tseo le li patang"},{"SurahNumber":21,"VerseNumber":111,"Text":"“Ha ke na tsebo hore na ke teko ho lona, kapa mpho ea nakoana ea bophelo.”"},{"SurahNumber":21,"VerseNumber":112,"Text":"E re: “Oho Mong`a ka! A k’u ahlole ka ‘nete.” “Mong`a rona Ea Khaphatsehang Lereko, Eo Thuso Ea Hae e ts’oanelang ho kopuoa khahlanong le seo le se manehang ho Eena. Ka lebitso la Allah, Ea Lereko, Mong`a hao"}]}