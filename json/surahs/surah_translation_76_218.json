{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":76,"VerseNumber":1,"Text":"Адамзат еске аларлық бір нәрсе болғанға дейін дәуірден бірталай мерзім өтпеді ме"},{"SurahNumber":76,"VerseNumber":2,"Text":"Шын мәнінде Біз адам баласын біріккен тамшыдан жараттық. Оны сынаймыз. Сондықтан оны еститін, көретін қылдық"},{"SurahNumber":76,"VerseNumber":3,"Text":"Расында оған тура жол көрсеттік. Мейлі шүкірлік қылсын, мейлі қарсы келсін"},{"SurahNumber":76,"VerseNumber":4,"Text":"Әрине, қарсы келушілер үшін шынжырлар, боғаулар және жалындаган тозақ әзірледік"},{"SurahNumber":76,"VerseNumber":5,"Text":"Әрине жақсылар, жаннатта: \"Кәфүр\" қосылған кеседен ішеді"},{"SurahNumber":76,"VerseNumber":6,"Text":"Ол, Алланың құлдары ішетін, қалаған жағына ағызатын бастау"},{"SurahNumber":76,"VerseNumber":7,"Text":"Ол Алланың құлдары \"нәзірін\" орындайды әрі апаты етек алатын бір күннен қорқады"},{"SurahNumber":76,"VerseNumber":8,"Text":"Тамақты жақсы көре тұра міскінге, жетімге және тұтқынға жегізеді"},{"SurahNumber":76,"VerseNumber":9,"Text":"Олар: \"Шын мәнінде сендерді Алланың ризалығы үшін тамақтандырамыз. Сендерден бір төлеу, алғыс тілемейміз"},{"SurahNumber":76,"VerseNumber":10,"Text":"Расында біз түксиіп қатты томсарған күннен Раббымыздан қорқамыз.\" (дейді)"},{"SurahNumber":76,"VerseNumber":11,"Text":"Сондықтан Алла, оларды сол күннің апатынан сақтап, жарық жүз әрі қуанышқа бөлейді"},{"SurahNumber":76,"VerseNumber":12,"Text":"Оларды сабыр еткендіктері үшін ұжмақ және жібекпен сыйлайды"},{"SurahNumber":76,"VerseNumber":13,"Text":"Олар, ол арада дивандарға жастанған түрде отырады. Олар онда ыстық та суық та көрмейді"},{"SurahNumber":76,"VerseNumber":14,"Text":"Оларға бейіштің көлеңкелері иіліп, жемістері мүлде еріктерінде болады"},{"SurahNumber":76,"VerseNumber":15,"Text":"Оларға күмістен ыдыстар, шыныдан құмыралар ұсынылады"},{"SurahNumber":76,"VerseNumber":16,"Text":"Күмістен шынылары өлшеумен толтырылған болады"},{"SurahNumber":76,"VerseNumber":17,"Text":"Бейіште оларға \"Зәнжәбил\" араластырылған ішімдік кәсемен ішкізіледі"},{"SurahNumber":76,"VerseNumber":18,"Text":"Ол, бейіште \"Сәлсәбил\" деп аталатын бір бастау бар"},{"SurahNumber":76,"VerseNumber":19,"Text":"Олардың айналасында мәңгілік қызметші жастар болады. Оларды көрсең шашылған інжу деп ойлайсың"},{"SurahNumber":76,"VerseNumber":20,"Text":"Сол жерге қараған сәтте; нығымет, зор салтанат көресің"},{"SurahNumber":76,"VerseNumber":21,"Text":"Олардың киімдері жұқа, қалың жасыл жібек, күміс білезіктермен безенген болады. Сондай-ақ Раббылары, тап-таза ішімдік ішкізеді. (С. 45-47-А., 47-С. 15-А., 56-С. 17-19-А)"},{"SurahNumber":76,"VerseNumber":22,"Text":"Расында бұл сендердің сыйлықтарың, еңбектерің жоғары бағалануға лайық болды"},{"SurahNumber":76,"VerseNumber":23,"Text":"(Мұхаммед Ғ.С.) расында Біз саған Құранды аз-аздап түсірдік"},{"SurahNumber":76,"VerseNumber":24,"Text":"Ендеше, Раббыңның үкіміне сабыр ет. Олардан күнәкарлар немесе қарсыларға бағынба"},{"SurahNumber":76,"VerseNumber":25,"Text":"Ертелі-кеш Раббыңның атын зікір ет"},{"SurahNumber":76,"VerseNumber":26,"Text":"Кештің бір бөлімінде Оған сәжде қыл. Әрі Оны түн бойы дәріпте"},{"SurahNumber":76,"VerseNumber":27,"Text":"Расында олар, тез өтетін дүниені жақсы көріп, ауыр күнді арттарына тастайды"},{"SurahNumber":76,"VerseNumber":28,"Text":"Оларды Біз жаратып, буындарын бекіттік. (Өмір бердік.) Егер қаласақ оларды ұқсастарына ауыстырамыз. (Оларды жоқ етіп, басқа сондай ел жарата аламыз.) (С. 60-А)"},{"SurahNumber":76,"VerseNumber":29,"Text":"Шын мәнінде бұл бір насихат. Енді кім қаласа, Раббына бір жол ұстар"},{"SurahNumber":76,"VerseNumber":30,"Text":"Сендердің қалауларың болмайды. Алла қаласа ғана болады. Расында Алла, өте білуші, хикмет иесі"},{"SurahNumber":76,"VerseNumber":31,"Text":"Алла кімді қаласа, мәрхаметіне бөлейді. Залымдарға күйзелтуші азап даярлады"}]}