{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":70,"VerseNumber":1,"Text":"(நபியே! நிராகரிப்பவர்களுக்குச்) சம்பவிக்கக்கூடிய வேதனையைப் பற்றி கேட்பவன் ஒருவன் (உம்மிடம் அது) எப்பொழுது வருமென(ப் பரிகாசமாக)க் கேட்கிறான்"},{"SurahNumber":70,"VerseNumber":2,"Text":"நிராகரிப்பவர்களுக்கு (அது சம்பவிக்கும் சமயத்தில்) அதைத் தடுத்து விடக்கூடியவன் ஒருவனுமில்லை"},{"SurahNumber":70,"VerseNumber":3,"Text":"உயர்ப் பாதைகளையுடைய அல்லாஹ்வினால் (அது சம்பவிக்கும்)"},{"SurahNumber":70,"VerseNumber":4,"Text":"அந்நாளில் வானவர்களும், ஜிப்ரயீலும் அவனிடம் போய்ச் சேருவார்கள். (அந்நாள்) ஐம்பதினாயிரம் வருடங்களுக்குச் சமமாக இருக்கும்"},{"SurahNumber":70,"VerseNumber":5,"Text":"(நபியே!) நீர் நேர்த்தியான சாந்தத்தோடு பொறுத்திருப்பீராக"},{"SurahNumber":70,"VerseNumber":6,"Text":"(எனினும்,) நிச்சயமாக அவர்கள் அதை வெகு தூரமாக எண்ணுகின்றனர்"},{"SurahNumber":70,"VerseNumber":7,"Text":"நாமோ அதை வெகு சமீபமாகக் காண்கிறோம்"},{"SurahNumber":70,"VerseNumber":8,"Text":"அந்நாளில் வானம் பழுக்கக் காய்ந்த செம்பைப்போல் ஆகிவிடும்"},{"SurahNumber":70,"VerseNumber":9,"Text":"மலைகள் பஞ்சைப் போல் ஆகி (பறந்து) விடும்"},{"SurahNumber":70,"VerseNumber":10,"Text":"ஒரு நண்பன் மற்றொரு நண்பனை(ப் பார்த்த போதிலும் அவனுடைய சுகத்தை) விசாரிக்க மாட்டான்"},{"SurahNumber":70,"VerseNumber":11,"Text":"அவர்கள் ஒருவர் மற்றவரைப் பார்த்துக் கொள்வார்கள். குற்றவாளி, அந்நாளில் தன் வேதனைக்குப் பரிகாரமாகத் தன் பிள்ளைகளையும்"},{"SurahNumber":70,"VerseNumber":12,"Text":"தன் மனைவிகளையும், தன் சகோதரனையும்"},{"SurahNumber":70,"VerseNumber":13,"Text":"தன்னை ஆதரித்து வந்த தன் சொந்தக்காரர்களையும்"},{"SurahNumber":70,"VerseNumber":14,"Text":"இன்னும், பூமியிலுள்ள அனைத்தையுமே கொடுத்தேனும் தன்னைக் காப்பாற்றிக்கொள்ளப் பிரியப்படுவான்"},{"SurahNumber":70,"VerseNumber":15,"Text":"(எனினும்) அது ஆகக்கூடியதல்ல. நிச்சயமாக அது நரகத்தின் நெருப்பு. (இவனைச் சூழ்ந்து கொள்ளும்)"},{"SurahNumber":70,"VerseNumber":16,"Text":"அது தோல்களை எரித்து (மூளையை உருக்கி) விடும்"},{"SurahNumber":70,"VerseNumber":17,"Text":"புறம்காட்டிச் சென்று புறக்கணித்தவர்களை எல்லாம் அது அழைக்கும்"},{"SurahNumber":70,"VerseNumber":18,"Text":"(பொருளைச்) சேகரித்து(ச் செலவு செய்யாது) பத்திரப்படுத்தி வைத்திருந்தவர்களையும் (தன்னிடம் அழைக்கும்)"},{"SurahNumber":70,"VerseNumber":19,"Text":"மெய்யாகவே மனிதன் பதற்றக்காரனாகவே படைக்கப்பட்டுள்ளான்"},{"SurahNumber":70,"VerseNumber":20,"Text":"ஏனென்றால், அவனை ஒரு தீங்கு அடைந்தால், (திடுக்கிட்டு) நடுங்குகிறான்"},{"SurahNumber":70,"VerseNumber":21,"Text":"அவனை ஒரு நன்மை அடைந்தாலோ, அதை (தர்மம் செய்யாது) தடுத்துக் கொள்கிறான்"},{"SurahNumber":70,"VerseNumber":22,"Text":"ஆயினும், தொழுகையாளிகளைத் தவிர"},{"SurahNumber":70,"VerseNumber":23,"Text":"அவர்கள் தங்கள் தொழுகையைத் தவறாது தொழுது வருவார்கள்"},{"SurahNumber":70,"VerseNumber":24,"Text":"அவர்களுடைய பொருள்களில் (ஏழைகளுக்குக்) குறிப்பிட்ட பங்கு உண்டு"},{"SurahNumber":70,"VerseNumber":25,"Text":"அதைக் கேட்பவர்களுக்கும் (வெட்கத்தால் கேட்காத) வரியவர்களுக்கும் (கொடுப்பார்கள்)"},{"SurahNumber":70,"VerseNumber":26,"Text":"கூலி கொடுக்கும் நாளையும் அவர்கள் உண்மை என்றே நம்புகின்றனர்"},{"SurahNumber":70,"VerseNumber":27,"Text":"(இவ்வாறிருந்தும்) அவர்கள் தங்கள் இறைவனின் வேதனைக்குப் பயந்து கொண்டே இருப்பார்கள்"},{"SurahNumber":70,"VerseNumber":28,"Text":"(ஏனென்றால்,) நிச்சயமாகத் தங்கள் இறைவனின் வேதனை அச்சமற்றிருக்கக் கூடியதல்ல"},{"SurahNumber":70,"VerseNumber":29,"Text":"அவர்கள், தங்கள் மர்மஸ்தானத்தையும் பாதுகாத்துக் கொள்வார்கள்"},{"SurahNumber":70,"VerseNumber":30,"Text":"ஆயினும், தங்கள் மனைவிகளிடத்திலும், தங்கள் அடிமைப் பெண்களிடத்திலும் தவிர. நிச்சயமாக அவர்கள் (இவர்களுடன் சம்பந்தப்படுவதைப் பற்றி) நிந்திக்கப்பட மாட்டார்கள்"},{"SurahNumber":70,"VerseNumber":31,"Text":"இதைத்தவிர (மற்றெதையும்) எவரேனும் விரும்பினால், அத்தகையவர்கள் வரம்பு மீறியவர்களாவார்கள்"},{"SurahNumber":70,"VerseNumber":32,"Text":"இன்னும், எவர்கள், தங்களிடம் (நம்பி) ஒப்படைக்கப்பட்ட அமானிதப் பொருள்களையும், (தாங்கள் செய்த) வாக்குறுதிகளையும் பேணி, (யோக்கியமாக நடந்து) கொள்கிறார்களோ அவர்களும்"},{"SurahNumber":70,"VerseNumber":33,"Text":"இன்னும், எவர்கள், தங்கள் சாட்சியத்தில் (தவறிழைக்காது) உறுதியாக இருக்கிறார்களோ அவர்களும்"},{"SurahNumber":70,"VerseNumber":34,"Text":"இன்னும், எவர்கள் தொழுகையையும் கவனித்து(த் தவறாது) ஒழுங்காகத் தொழுது வருகிறார்களோ அவர்களும்"},{"SurahNumber":70,"VerseNumber":35,"Text":"ஆகிய இவர்கள்தான் சொர்க்கத்தில் கண்ணியப்படுத்தப்படுவார்கள்"},{"SurahNumber":70,"VerseNumber":36,"Text":"(நபியே!) இந்நிராகரிப்பவர்களுக்கு என்ன சுதந்திரம்? (அவர்கள்) உமக்கு முன் ஓடி வருகின்றனர்"},{"SurahNumber":70,"VerseNumber":37,"Text":"வலது புறமிருந்தும், இடது புறமிருந்தும் கூட்டம் கூட்டமாக (ஓடி வருகின்றனர்)"},{"SurahNumber":70,"VerseNumber":38,"Text":"அவர்களில் ஒவ்வொருவரும் இன்பம் தரும் சொர்க்கத்தில் நுழைந்து விடலாமென்று ஆசைப்படுகின்றனரா"},{"SurahNumber":70,"VerseNumber":39,"Text":"அது ஆகப்போவதில்லை. அவர்கள் அறிந்த ஓர் (அற்ப) வஸ்துவிலிருந்தே நாம் அவர்களைப் படைத்திருக்கிறோம்"},{"SurahNumber":70,"VerseNumber":40,"Text":"கிழக்கு மற்றும் மேற்குத் திசையின் இறைவன்மீது சத்தியமாக! நிச்சயமாக நாம் (நம் விருப்பப்படி செய்ய) ஆற்றலுடையோம்"},{"SurahNumber":70,"VerseNumber":41,"Text":"(இவர்களை நீக்கி) இவர்களைவிட மேலானவர்களை மாற்றிவிடவும் (ஆற்றலுடையோம்!) இதில் நாம் இயலாதவர்களல்ல"},{"SurahNumber":70,"VerseNumber":42,"Text":"ஆகவே, (நபியே!) அவர்களுக்கு வாக்களிக்கப்பட்ட நாளை அவர்கள் சந்திக்கும் வரை, அவர்கள் விளையாடிக்கொண்டும், (வீண் காரியங்களில்) ஆழ்ந்து கிடக்குமாறும் அவர்களை நீர் விட்டுவிடுவீராக"},{"SurahNumber":70,"VerseNumber":43,"Text":"(நபியே!) அவர்களுக்கு ஒரு நாளை நீர் ஞாபகமூட்டுவீராக. (சிலை வணங்குபவர்கள் தங்கள் திருநாள்களில் பூஜைக்காக நட்டுவைக்கப்பட்ட) கொடிகளின் பக்கம் விரைந்தோடுவதைப் போலவே, சமாதிகளிலிருந்து வெளிப்பட்டு (ஹஷ்ருடைய மைதானத்திற்கு) வெகு தீவிரமாகச் செல்வார்கள்"},{"SurahNumber":70,"VerseNumber":44,"Text":"(அந்நாளில்) பயந்த பார்வையுடன் ஓடுவார்கள். இழிவும் அவர்களைச் சூழ்ந்து கொள்ளும். (நபியே!) இந்நாள்தான் அவர்களுக்கு வாக்களிக்கப்பட்ட நாளாகும்"}]}