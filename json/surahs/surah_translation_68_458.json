{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":68,"VerseNumber":1,"Text":"noon, qasam hai qalam ki aur us ki, jo kuch ke wo (farishte) likhte hai"},{"SurahNumber":68,"VerseNumber":2,"Text":"tu apne rab ke fazl se deewana nahi hai"},{"SurahNumber":68,"VerseNumber":3,"Text":"aur beshak tere liye be intehaa ajr hai"},{"SurahNumber":68,"VerseNumber":4,"Text":"aur beshak tu bahuth bade (umdah) aqlaaq par hai"},{"SurahNumber":68,"VerseNumber":5,"Text":"pas ab tu bhi dekh lega aur ye bhi dekh lenge"},{"SurahNumber":68,"VerseNumber":6,"Text":"ke tum mein se kaun fitne mein pada hoa hai"},{"SurahNumber":68,"VerseNumber":7,"Text":"beshak tera rab apni raah se behekne waalo ko qoob jaanta hai aur wo raah yaafta logo ko bhi ba-qoobi jaanta hai"},{"SurahNumber":68,"VerseNumber":8,"Text":"pas tu jhutlaane waalo ki na maan"},{"SurahNumber":68,"VerseNumber":9,"Text":"wo to chaahte hai ke tu zara dheela ho, to ye bhi dheele pad jaaye"},{"SurahNumber":68,"VerseNumber":10,"Text":"aur tu kisi aise shaqs ka bhi kaha na maanna jo zyaada qasme khaane waala"},{"SurahNumber":68,"VerseNumber":11,"Text":"be-vaqaar, kamina, ayb go, choghal qoor"},{"SurahNumber":68,"VerseNumber":12,"Text":"bhalaayi se rokne waala, hadh se bad jaane waala gunehgaar"},{"SurahNumber":68,"VerseNumber":13,"Text":"gardan kash, phir saath hee be nasab ho"},{"SurahNumber":68,"VerseNumber":14,"Text":"us ki sarkashi sirf is liye hai ke wo maal waala aur beto waala hai"},{"SurahNumber":68,"VerseNumber":15,"Text":"jab us ke saamne hamaari aayate padi jaati hai to keh deta hai ke ye to aglo ke qisse hai"},{"SurahNumber":68,"VerseNumber":16,"Text":"hum bhi is ki soong (naak) par daagh denge"},{"SurahNumber":68,"VerseNumber":17,"Text":"beshak hum ne unhe isi tarah azmaa liya, jis tarah hum ne baagh waalo ko azmaaya tha, jab ke unhone qasme khaayi ke subaah hote hee, us baagh ke phal utaar lenge"},{"SurahNumber":68,"VerseNumber":18,"Text":"aur InshaAllah na kaha"},{"SurahNumber":68,"VerseNumber":19,"Text":"pas us par tere rab ki jaanib se ek bala, chaaro taraf ghoom gayi aur ye so hee rahe thein"},{"SurahNumber":68,"VerseNumber":20,"Text":"pas wo baagh aisa ho gaya jaise kati hoyi kheti"},{"SurahNumber":68,"VerseNumber":21,"Text":"ab subah hote hee unhone ek dosre ko awaaze di"},{"SurahNumber":68,"VerseNumber":22,"Text":"ke agar tumhe phal utaarne hai, to apni kheti par sawere hee sawere chal pado"},{"SurahNumber":68,"VerseNumber":23,"Text":"phir ye sab chupke chupke ye batein karte hoye chale"},{"SurahNumber":68,"VerseNumber":24,"Text":"ke aaj ke din koyi miskeen tumhaare paas na aane paaye"},{"SurahNumber":68,"VerseNumber":25,"Text":"aur lapke hoye subah subah gaye (samajh rahe thein) ke hum qaabo pa gaye"},{"SurahNumber":68,"VerseNumber":26,"Text":"jab unhone baagh dekha to kehne lage yaqinan hum raasta bhol gaye"},{"SurahNumber":68,"VerseNumber":27,"Text":"nahi nahi balke hamaari qismath phot gayi"},{"SurahNumber":68,"VerseNumber":28,"Text":"un sab mein jo behtar tha, us ne kaha ke main tum se na kehta tha ke tum Allah ki paakizgi kyo nahi bayaan karte"},{"SurahNumber":68,"VerseNumber":29,"Text":"to sab kehne lage hamaara rab paak hai, beshak hum hee zaalim thein"},{"SurahNumber":68,"VerseNumber":30,"Text":"phir wo ek dosre ki taraf rukh kar ke aapas mein malaamath karne lage"},{"SurahNumber":68,"VerseNumber":31,"Text":"kehne lage haay afsoos! yaqinan hum sarkash thein"},{"SurahNumber":68,"VerseNumber":32,"Text":"kya ajab hai ke hamaara rab hamein is se behtar badhla de de, hum to ab apne rab se hee aarzo rakhte hai"},{"SurahNumber":68,"VerseNumber":33,"Text":"yo hee aafath aati hai aur aaqirath ki aafath bahuth badi hai, kaash unhe samajh hoti"},{"SurahNumber":68,"VerseNumber":34,"Text":"parhezgaaro ke liye un ke rab ke paas nemato waali jannate hai"},{"SurahNumber":68,"VerseNumber":35,"Text":"kya hum musalmaano ko misl gunehgaaro ke kar denge"},{"SurahNumber":68,"VerseNumber":36,"Text":"tumhe kya ho gaya, kaise faisle kar rahe ho"},{"SurahNumber":68,"VerseNumber":37,"Text":"kya tumhaare paas koyi kitaab hai jis mein tum padte ho"},{"SurahNumber":68,"VerseNumber":38,"Text":"ke us mein tumhaari man maani batein ho"},{"SurahNumber":68,"VerseNumber":39,"Text":"ya tum ne hum se kuch qasme li hai? jo qayaamath tak baaqi rahe, ke tumhaare liye wo sab hai jo tum apni taraf se muqarrar karlo"},{"SurahNumber":68,"VerseNumber":40,"Text":"un se pucho to ke un mein se kaun is baath ka zimmedaar (aur daawedaar) hai"},{"SurahNumber":68,"VerseNumber":41,"Text":"kya un ke koyi shraeek hai? to chahiye ke apne apne shariko ko le aaye, agar ye sacche hai"},{"SurahNumber":68,"VerseNumber":42,"Text":"jis din pindli khol di jayegi aur sajde ke liye bulaaye jayenge to (sajda) na kar sakenge"},{"SurahNumber":68,"VerseNumber":43,"Text":"nigaahe nichi hongi aur un par zillath wa qaari cha rahi hogi, halaan ke ye sajde ke liye (us waqt bhi) bulaaye jaate thein jab ke sahih saalim thein"},{"SurahNumber":68,"VerseNumber":44,"Text":"pas mujhe aur us kalaam ko jhutlaane waale ko chohd de, hum unhe is tarah aahista aahista khinchenge ke unhe maaloom bhi na hoga"},{"SurahNumber":68,"VerseNumber":45,"Text":"aur main unhe dheel donga, beshak meri tadbeer badi mazbooth hai"},{"SurahNumber":68,"VerseNumber":46,"Text":"kya tu un se koyi ujrath chahta hai jis ke taawaan1se ye dabe jaate ho"},{"SurahNumber":68,"VerseNumber":47,"Text":"ya kya un ke paas ilme ghayb hai jise wo likhte ho"},{"SurahNumber":68,"VerseNumber":48,"Text":"pas tu apne rab ke hukm ka sabr se (intezaar kar) aur machli waale ki tarah na hoja, jab ke us ne gham ki haalath mein dua ki"},{"SurahNumber":68,"VerseNumber":49,"Text":"agar ose us ke rab ki nemath na paa leti to yaqinan wo bure haalo mein, chatyal maydaan mein daal diya jaata"},{"SurahNumber":68,"VerseNumber":50,"Text":"ose us ke rab ne phir nawaaza aur ose nek-kaaro mein kar diya"},{"SurahNumber":68,"VerseNumber":51,"Text":"aur qareeb hai ke kaafir apni tez nigaaho se aap ko phusla de, jab kabhi Qur’aan sunte hai aur keh dete hai ye to zaroor deewana hai"},{"SurahNumber":68,"VerseNumber":52,"Text":"dar haqiqath ye (Qur’aan) to tamaam jahaan waalo ke liye saraasar nasihath hee hai"}]}